{"title":"ที่ประชุมรัฐมนตรีดิจิทัลอาเซียนประกาศเพิ่มความร่วมมือการวางเคเบิลใต้น้ำ, ต่อสู้ปัญหาหลอกลวงออนไลน์","link":"https://www.blognone.com/node/138043","date":1707112705000,"content":"<div><div><div><p>ที่ประชุมรัฐมนตรีดิจิทัลของภูมิภาคอาเซียน (ASEAN Digital Ministers - AGMIN) ออกแถลงร่วมว่าจะร่วมมือกันในประเด็นต่างๆ เช่น การกำกับดูแล AI, แนวทางการแลกเปลี่ยนข้อมูลข้ามประเทศ, หรือการใช้งาน 5G แต่มีสามประเด็นที่ถูกแยกออกมาและดูมีความชัดเจนกว่าประเด็นอื่นๆ ได้แก่ การวางเคเบิลใต้น้ำ, การต่อสู้การหลอกลวงออนไลน์หรือแอปดูดเงิน, และการแลกเปลี่ยนข้อมูลระหว่างกัน</p>\n<p>แถลงระบุว่าจะร่วมมือกันสร้างโครงข่ายเคเบิลใต้น้ำเพื่อเชื่อมต่อระหว่างชาติอาเซียนและชาติอื่นๆ นอกภูมิภาค พร้อมกับสนับสนุนการวางเคเบิลใหม่, การซ่อมบำรุง, การรื้อถอน, ไปจนถึงการดูแลความปลอดภัยของเคเบิลเหล่านี้ร่วมกัน</p>\n<p>สำหรับการต่อสู้การหลอกลวงออนไลน์นั้น ที่ประชุมจะตั้งให้มีคณะทำงานต่อสู้การหลอกลวงออนไลน์ ASEAN Working Group on Anti-Online Scams (WG-AS) เพื่อแลกเปลี่ยนนโยบายและข้อมูลร่วมกัน</p>\n<p>และประเด็นสุดท้ายคือการเปิดโครงสร้างข้อมูลถึงกันเพื่อเชื่อมประชาชนและธุรกิจในชาติต่างๆ เข้าด้วยกัน</p>\n<p>แถลงเหล่านี้ยังไม่ได้ลงรายละเอียดนักว่าจะทำให้เกิดผลอะไรขึ้นบ้าง แต่ที่ผ่านมาชาติอาเซียนก็มีความร่วมมือด้านเทคโนโลยีเพิ่มขึ้นค่อนข้างมาก เช่น การเชื่อมต่อโครงสร้างการโอนเงินข้ามชาติที่เห็นมากขึ้นเรื่อยๆ ในช่วงหลัง</p>\n<p>ที่มา - <a href=\"https://asean.org/wp-content/uploads/2024/02/ENDORSED-Singapore-Declaration_30-Jan-2024-CLN.pdf\">ASEAN.org</a></p>\n<p><img alt=\"No Description\" src=\"https://www.blognone.com/sites/default/files/externals/747f8cae184cf8ef7719b9fac40e74c7.png\" /></p>\n</div></div></div><div><div>Topics: </div><div><div><a href=\"/topics/asean\">ASEAN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc685b8fee27217b46bfa260dcf14813c925a0bb3803ebd18d5ce9ff597d9641","category":"Thai"}