{"title":"แอพ Google Drive แบบเดสก์ท็อป หยุดซัพพอร์ต Windows 8, 8.1, 10 แบบ 32 บิต","link":"https://www.blognone.com/node/134259","date":1686291795000,"content":"<div><div><div><p>Google Drive ประกาศหยุดซัพพอร์ตแอพเดสก์ท็อปบนวินโดวส์รุ่นเก่า ได้แก่ Windows 8, 8.1, Server 2012 และวินโดวส์อื่นที่เป็น 32 บิตทั้งหมด (รวม Windows 10 แบบ 32 บิต) โดยจะมีผลในเดือนสิงหาคม 2023 เป็นต้นไป</p>\n<p><a href=\"https://www.blognone.com/node/98992\">Windows 8/8.1 หมดระยะซัพพอร์ตไปเมื่อปี 2018</a> และ<a href=\"https://www.blognone.com/node/132193\">หมดระยะซัพพอร์ตแบบเสียเงิน (extended support) ไปเมื่อต้นปี 203</a> จึงมีแอพจำนวนมากทยอยหยุดซัพพอร์ตไปแล้ว เช่น <a href=\"https://www.blognone.com/node/125713\">OneDrive ของไมโครซอฟท์เอง</a>, <a href=\"https://www.blognone.com/node/133199\">Steam</a>, <a href=\"https://www.blognone.com/node/131121\">Chrome</a> ดังนั้นการที่ Google Drive หยุดซัพพอร์ตไปด้วยจึงไม่น่าแปลกใจนัก</p>\n<p>กรณีที่น่าสนใจคือการเลิกซัพพอร์ต Windows 10 แบบ 32 บิต ซึ่งตัว Windows 10 เองยังมีระยะซัพพอร์ตไปจนถึงปี 2025 แต่กูเกิลตัดสินใจเลิกซัพพอร์ต Windows 10 แบบ 32 บิตตั้งแต่ตอนนี้ โดยแนะนำว่าถ้าจำเป็นจริงๆ ก็ใช้ผ่านเบราว์เซอร์แทน หรือย้ายไปใช้ Windows 10 แบบ 64 บิตดีกว่า</p>\n<p>ที่มา - <a href=\"https://support.google.com/a/answer/7577057\">Google Support</a> via <a href=\"https://www.androidpolice.com/google-drive-dropping-support-windows-8/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/763e92a5345d945a2968bcaf52eacd27.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/437ea3dc0e787f2d09294248e1f7c2d2.png\" /></p>\n</div></div></div><div><div>Topics: </div><div><div><a href=\"/topics/google-drive\">Google Drive</a></div><div><a href=\"/topics/windows-8\">Windows 8</a></div><div><a href=\"/topics/windows-81\">Windows 8.1</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86d29db72ff4b6412195370075cf6e3f005afc883c189afe4c07bb9ba18bb3b4","category":"Thai"}