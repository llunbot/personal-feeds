{"title":"ผู้ดูแล Rust ในเคอร์เนลลินุกซ์ประกาศถอนตัว หลังมีดราม่าในงานสัมมนา","link":"https://www.blognone.com/node/141740","date":1724991054000,"content":"<div><div><div><p>Wedson Almeida Filho หนึ่งในผู้ดูแลโครงการย่อย Rust for Linux ประกาศถอนตัวจากโครงการหลังดูแลโครงการนี้มา 4 ปีเต็ม ระบุเหตุผลว่าเบื่อที่จะต้องมาตอบโต้เรื่องที่ไม่ใช่เรื่องเทคนิค</p>\n<p>Filho แนบลิงก์ถึงสาเหตุที่เขาลาออกเป็น<a href=\"https://www.youtube.com/watch?v=WiPp9YEBV0Q&amp;t=1529s\">วิดีโองานสัมมนา Linux Storage Filesystem ที่ Kent Overstreet</a> บรรยายถึงข้อเสนอของการรองรับ Rust ใน API ของ filesystem แต่ช่วงถามตอบก็มีการโต้แย้งกันว่า C/C++ ยังคงเป็นภาษาหลักแล้วทำไม Overstreet ยังคงพยายามยัดเยียด Rust เข้ามา (<a href=\"https://lwn.net/Articles/978738/\">LWN เขียนสรุปเหตุการณ์ไว้</a>)  โดย Filho ยืนยันว่าไม่ได้ยัดเยียดให้ใครใช้ Rust</p>\n<p>ภาษา Rust ชูประเด็นหน่วยความจำปลอดภัยมา ทำให้หลายคนมองว่าเหมาะกับการใช้งานในเคอร์เนล แต่ก็มีเสียงต้านจากนักพัฒนาจำนวนมาก <a href=\"https://www.blognone.com/node/130719\">ตัว Filho ก็เคยโต้เถียงกับ Linus ค่อนข้างแรง</a></p>\n<p>ที่มา - <a href=\"https://lore.kernel.org/lkml/20240828211117.9422-1-wedsonaf@gmail.com/\">linux-kernel</a></p>\n<p><img src=\"https://www.blognone.com/sites/default/files/externals/3aa58e83f5a68d3c39a1f34dd83a1a12.jpg\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/rust\">Rust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36cb8014d6707a99a14f59a18acdd815c450744292e96e6ece9462dfc038f157","category":"Thai"}