{"title":"Fedora ออกเวอร์ชัน Asahi Remix 39 รองรับการใช้งานบน Apple Silicon M1/M2","link":"https://www.blognone.com/node/137319","date":1703037285000,"content":"<div><div><div><p>ดิสโทร Fedora ออกเวอร์ชันที่รองรับซีพียู Apple Silicon โดยใช้ชื่อว่า Fedora Asahi Remix 39</p>\n<p>โครงการนี้เป็นความร่วมมือระหว่าง Fedora กับ <a href=\"https://asahilinux.org/\">Asahi Linux</a> ที่ทำงานพอร์ตลินุกซ์ไปรันบนซีพียู Apple Silicon อยู่ก่อนแล้ว (ชื่อโครงการ Asahi มาจากชื่อเรียกพันธุ์แอปเปิล McIntosh ในญี่ปุ่น) ส่วนตัวเนื้อของดิสโทรคือการพอร์ต Fedora 39 ไปรันบน Apple Silicon นั่นเอง</p>\n<p>ตอนนี้ Fedora Asahi Remix 39 รองรับเครื่องแมคทุกรุ่นที่ใช้ชิป M1, M2 โดยฟีเจอร์ด้านฮาร์ดแวร์ส่วนใหญ่ใช้ได้หมด (อาจมียกเว้นบางอย่าง เช่น Touch ID หรือ Thunderbolt/USB 4) ส่วนเดสก์ท็อปเลือกใช้ KDE Plasma รันบน Wayland และรองรับ OpenGL 3.3 กับ OpenGL ES 3.1 บนจีพียูของ Apple Silicon</p>\n<p>ที่มา - <a href=\"https://asahilinux.org/fedora/\">Asahi Linux</a>, <a href=\"https://fedoramagazine.org/introducing-fedora-asahi-remix-39/\">Fedora</a></p>\n<p><img alt=\"No Description\" src=\"https://www.blognone.com/sites/default/files/externals/1fd19788e0a21c1164eb344cb7b1cc15.jpg\" /></p>\n</div></div></div><div><div>Topics: </div><div><div><a href=\"/topics/fedora\">Fedora</a></div><div><a href=\"/topics/apple-silicon\">Apple Silicon</a></div><div><a href=\"/topics/mac\">Mac</a></div><div><a href=\"/topics/linux\">Linux</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb1fdd4657c0ff4bc047c2d29b9d7688e84670c8d77d837d7e0b3f36c8940da1","category":"Thai"}