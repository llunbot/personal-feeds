{"title":"Steve Hotelling ผู้ร่วมพัฒนาจอ Multitouch, Touch ID, Face ID และอีกหลายนวัตกรรม เกษียณจาก Apple แล้ว","link":"https://www.blognone.com/node/137117","date":1701910874000,"content":"<div><div><div><p>มีรายงานว่า Steve Hotelling ผู้บริหารแอปเปิลที่ทำงานมายาวนานในหลายโครงการสำคัญ ได้เกษียณลาออกจากบริษัทแล้ว โดย Mark Gurman แห่ง Bloomberg อ้างแหล่งข่าวที่เกี่ยวข้องรายงานข้อมูลนี้</p>\n<p>ผลงานเด่นของ Hotelling คือรับผิดชอบโครงการพัฒนาเทคโนโลยีใหม่ ๆ สำหรับสินค้าแอปเปิล ไม่ว่าจะเป็น หน้าจอมัลติทัชใน iPhone, Touch ID, Face ID, หน้าจอ ProMotion, เทคโนโลยีกล้อง, เซ็นเซอร์เก็บข้อมูลสุขภาพ และอื่น ๆ รวมถึง Vision Pro ด้วย เขามีชื่อร่วมในสิทธิบัตรของแอปเปิลหลายร้อยรายการ ตำแหน่งสุดท้ายของเขาคือรองประธาน ขึ้นตรงกับ Johny Srouji ฝ่ายเทคโนโลยีฮาร์ดแวร์</p>\n<p>งานล่าสุดที่ Hotelling รับผิดชอบคือการดูแลส่วนพัฒนาเทคโนโลยีทัชสกรีน เซ็นเซอร์สุขภาพ และ Face ID เขาได้ชื่นว่าเป็นหนึ่งในผู้ผลักดันนวัตกรรมคนสำคัญคนหนึ่งของแอปเปิลอย่างโดดเด่นในช่วงที่ผ่านมา</p>\n<p>ที่มา: <a href=\"https://www.bloomberg.com/news/articles/2023-12-06/apple-aapl-executive-who-invented-iphone-multitouch-and-touch-id-leaving\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/131b06615c9a1ab48e51a1ee866a2357.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d5eba0e9f74dc60ed95ecc7b3b72403f6ad3dc92a78ea26466e3c0c14e35b7b","category":"Thai"}