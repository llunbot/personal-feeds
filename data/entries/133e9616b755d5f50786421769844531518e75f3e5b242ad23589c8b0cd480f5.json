{"title":"Satya Nadella มอง DeepSeek อาจเป็นผู้ชนะในวงการเทคฯ แม้ทำหุ้น Microsoft ร่วง","link":"https://www.blognone.com/node/144362","date":1738058619000,"content":"<div><div><div><p>Satya Nadella ซีอีโอ Microsoft ออกมาแสดงความเห็นเชิงบวกเกี่ยวกับ DeepSeek โดยอ้างอิงทฤษฎีพาราด็อกซ์ของเจวอนส์ (Jevons Paradox) ว่า เมื่อ AI มีประสิทธิภาพสูงขึ้น และสามารถเข้าถึงได้ง่ายขึ้น การใช้งาน AI ก็จะพุ่งสูงขึ้นตาม และกลายเป็นสิ่งสำคัญเพื่อใช้ในการดำรงชีวิตมาก เหมือนปัจจัยที่ 5</p>\n<p>Nadella เชื่อว่า AI ที่มีประสิทธิภาพอย่าง <a href=\"https://www.blognone.com/node/144230\">R1 ของ DeepSeek</a> จะขับเคลื่อนความต้องการที่เพิ่มมากขึ้น และพัฒนาเทคโนโลยีให้ก้าวหน้า แต่ก็อาจทำให้ต้องใช้ทรัพยากรมากขึ้น ซึ่งอาจไม่ยั่งยืนในเชิงเศรษฐกิจ</p>\n<p>อิทธิพลจากความสำเร็จของ DeepSeek สั่นสะเทือนไปทั่วโลก โดยเฉพาะสหรัฐฯ เนื่องจากในปี 2022 สหรัฐฯ ควบคุมการส่งออกชิปขั้นสูงไปจีน กระทบต่อความก้าวหน้าของ AI ในจีนเป็นอย่างมาก แต่การเปิดตัวโมเดล R1 ของ DeepSeek เปรียบเสมือนกับสหภาพโซเวียตที่เอาชนะสหรัฐฯ ในการปล่อยดาวเทียมดวงแรกขึ้นสู่วงโคจรในปี 1957</p>\n<p>นอกจากนี้ ตลาดหุ้นยังมีปฏิกิริยาตอบสนองอย่างรวดเร็ว โดยราคาฟิวเจอร์ส Nasdaq 100, S&amp;P 500 และหุ้นของบริษัทเทคโนโลยีรายใหญ่ เช่น Microsoft, Meta, Alphabet และ Nvidia ร่วงลงอย่างหนักมาก</p>\n<p>แต่แทนที่จะมองว่า DeepSeek เป็นภัยคุกคามต่ออุตสาหกรรมเทคโนโลยีของสหรัฐฯ Nadella กลับมองว่าการแข่งขันของบิ๊กเทคฯ จะขยาย AI ไปสู่ทุกซอกมุมของชีวิตมนุษย์</p>\n<p>ที่มา: <a href=\"https://fortune.com/2025/01/27/microsoft-ceo-satya-nadella-deepseek-optimism-jevons-paradox/\">Fortune</a></p>\n<p><img src=\"https://www.blognone.com/sites/default/files/externals/15bc144afc67e9963ef6792d6f7efada.jpg\" alt=\"Satya\" /></p>\n</div></div></div><div><div>Topics: </div><div><div><a href=\"/topics/satya-nadella\">Satya Nadella</a></div><div><a href=\"/topics/deepseek\">DeepSeek</a></div><div><a href=\"/topics/microsoft\">Microsoft</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"133e9616b755d5f50786421769844531518e75f3e5b242ad23589c8b0cd480f5","category":"Thai"}