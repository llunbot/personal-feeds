{"title":"Dell Technologies ไตรมาสล่าสุด รายได้กลุ่ม Infrastructure โต 22% จากความต้องการเซิร์ฟเวอร์ AI ที่มากขึ้น","link":"https://www.blognone.com/node/144981","date":1740719306000,"content":"<div><div><div><p>Dell Technologies รายงานผลประกอบการประจำไตรมาสที่ 4 ของปีการเงิน 2025 สิ้นสุดวันที่ 31 มกราคม รายได้รวม 23,931 ล้านดอลลาร์ เพิ่มขึ้น 7% จากช่วงเดียวกันในปีก่อน และมีกำไรสุทธิตามบัญชี GAAP 1,532 ล้านดอลลาร์</p>\n<p>Jeff Clarke ซีโอโอ Dell Technologies กล่าวว่าการเติบโตหลักของไตรมาสที่ผ่านมาอยู่ที่กลุ่ม Infrastructure ซึ่งรายได้โตถึง 22% เป็นผลจากความต้องการด้าน AI ที่ไม่ได้จำกัดเฉพาะลูกค้าที่ให้บริการคลาวด์ แต่ขยายไปถึงลูกค้าองค์กรด้วย</p>\n<p>Dell รายงานว่าตอนนี้บริษัทมีแบ็กล็อกคำสั่งซื้อเซิร์ฟเวอร์ที่รอส่งมอบ ซึ่งรวมทั้งลูกค้ารายสำคัญ xAI อยู่ที่ประมาณ 9 พันล้านดอลลาร์</p>\n<p>กลุ่มธุรกิจ Client มีรายได้รวมเพิ่มขึ้น 1% เป็น 11,881 ล้านดอลลาร์ โดยรายได้ส่วน Commercial เพิ่มขึ้น 5% ส่วนกลุ่ม Consumer ลดลง 1%</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-delivers-fourth-quarter-and-full-year-fiscal-2\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33b128188f31ed5442ad9d79dbdb51f912b3d7fd8075b34964e1924f5037497f","category":"Thai"}