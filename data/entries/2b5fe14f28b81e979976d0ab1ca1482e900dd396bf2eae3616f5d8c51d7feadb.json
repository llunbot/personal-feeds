{"title":"Brothers: A Tale of Two Sons Remake บน Xbox Series S เล่นได้ความละเอียดต่ำสุด 454p","link":"https://www.blognone.com/node/138599","date":1709892699000,"content":"<div><div><div><p>ข้อมูลจากคลิปวิดีโอวิเคราะห์ประสิทธิภาพ และกราฟิกเกม Brothers: A Tale of Two Sons Remake ของ Digital Foundry เผยให้เห็นว่าเครื่องเกมคอนโซลแต่ละเครืองสามารถเล่นเกมได้ประสิทธิภาพเท่าไหร่ โดย Xbox Series S เล่นได้ความละเอียด 454p ถึง 720p แบบ Dynamic Resolution ในโหมด Performance ส่วนโหมด Graphic เล่นได้ที่ 720p</p>\n<p>ส่วน Xbox Series X และ PS5 สามารถเล่นได้ที่ความละเอียดประมาณ 1620p ในโหมด Graphic ที่ 30fps และ 1080p ในโหมด Performance ที่ 60fps ประสิทธิภาพเกมบน Xbox Series X ดีกว่า PS5 ประมาณ 13% แต่ทั้ง 2 เครื่องมีช่วงที่เฟรมเรตถึง 60fps น้อยมาก นอกจากนี้จากการทดสอบยังพบว่าโหมด Performance ของ Series S เล่นได้ลื่นที่สุดแม้ภาพในเกมจะเบลอมากก็ตาม</p>\n<p>เกม Brothers: A Tale of Two Sons Remake เป็นการรีเมคของ Brothers: A Tale of Two Sons ที่เคยจำหน่ายเมื่อปี 2013 บนเครื่อง PS3, Xbox 360 และ PC ตัวเกมฉบับรีเมคใช้ Unreal Engine 5 ในการพัฒนาตัวเกมปรับปรุงกราฟิก, เกมเพลย์ และคัทซีนให้เข้ากับเกมยุคปัจจุบัน ตัวเกมต้นฉบับกำกับโดย Josef Fares ที่ปัจจุบันมีผลงานเด่น ๆ อย่างเกม It Takes Two และ A Way Out</p>\n<p><img alt=\"No Description\" src=\"https://www.blognone.com/sites/default/files/externals/5185eedf9d8229f8f147feea70ebed67.jpeg\" /></p>\n<p>ที่มา - <a href=\"https://www.youtube.com/watch?v=oHH04k95KCE\">Digital Foundry</a> via <a href=\"https://www.videogameschronicle.com/news/brothers-a-tale-of-two-sons-remake-drops-as-low-as-454p-on-xbox-series-s-analysis-finds/\">VGC</a></p>\n</div></div></div><div><div>Topics: </div><div><div><a href=\"/topics/brothers-a-tale-of-two-sons\">Brothers: A Tale of Two Sons</a></div><div><a href=\"/topics/games\">Games</a></div><div><a href=\"/topics/xbox-series-s\">Xbox Series S</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b5fe14f28b81e979976d0ab1ca1482e900dd396bf2eae3616f5d8c51d7feadb","category":"Thai"}