{"title":"Hogwarts Legacy ขายดีที่สุดในสหรัฐฯ ปี 2023 เกมแรกในรอบ 15 ปีที่ไม่ใช่ Call of Duty / Rockstar","link":"https://www.blognone.com/node/137755","date":1705653884000,"content":"<div><div><div><p>ตามรายงานของ Mat Piscatella กรรมการบริหารของ Circana บริษัทวิเคราะห์ตลาดระบุว่าเกม Hogwarts Legacy เป็นเกมที่มียอดขายสูงสุดในสหรัฐอเมริกาในปี 2023 โดยเป็นเกมแรกในรอบ 15 ปีที่ไม่ใช่เกมจากซีรี่ส์ Call of Duty หรือเกมจาก Rockstar Games (เกมสุดท้ายที่ทำได้คือ Rock Band ออกปี 2008)</p>\n<p>ในภาพรวม Call of Duty ยังคงเป็นแฟรนไชส์ที่ขายดีที่สุดของปี 2023 อยู่ เพราะภาค Modern Warfare 3 ได้อันดับ 2 และ Modern Warfare 2 ได้อันดับ 7 นอกจากนี้ในชาร์ทยังระบุว่าเกม Madden NFL 24 ได้อันดับ 3, Marvel’s Spider-Man 2 ได้อันดับ 5 และ The Legend of Zelda: Tear of the Kingdom ได้อันดับ 5 ซึ่งเป็นเกมที่นับยอดขายได้แค่แบบแผ่นเท่านั้น เนื่องจาก Nintendo ไม่เปิดเผยยอดขายเกมดิจิทัลของตน</p>\n<p><img src=\"https://www.blognone.com/sites/default/files/externals/beaaa1608f0f623dca23c7464796383e.jpg\" /></p>\n<blockquote><p>2023 Year Top 20 Best-Selling Premium Games - U.S. (Dollar Sales, Physical and Digital from DLP members, Excludes add-on content) <a href=\"https://t.co/LR6Za5YQ24\">pic.twitter.com/LR6Za5YQ24</a></p>\n<p>— Mat Piscatella (@MatPiscatella) <a href=\"https://twitter.com/MatPiscatella/status/1747982965458772368?ref_src=twsrc%5Etfw\">January 18, 2024</a></p></blockquote>\n<p>ด้านเครื่องเกมคอนโซล PlayStation 5 เป็นเครื่องเกมที่ขายที่สุดตามด้วย Nintendo Switch และ Xbox Series X/S</p>\n<p>ที่มา - <a href=\"https://twitter.com/MatPiscatella/status/1747982965458772368/photo/1\">Mat Piscatella</a> via <a href=\"https://www.videogameschronicle.com/news/hogwarts-legacy-is-the-first-non-cod-or-rockstar-game-to-top-us-sales-in-15-years/\">VGC</a></p>\n</div></div></div><div><div>Topics: </div><div><div><a href=\"/topics/harry-potter\">Harry Potter</a></div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/warner-bros-discovery\">Warner Bros. Discovery</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0321a529f9030b5eb4bec5274b8b64e2ce597a3cb00515ce3ff90c6f3b8342c8","category":"Thai"}