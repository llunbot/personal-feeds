{"title":"ผู้เขียนนิยาย The Witcher เผยทีมสร้างซีรี่ส์ไม่เคยฟังคำแนะนำจากเขาเลย","link":"https://www.blognone.com/node/136894","date":1700653925000,"content":"<div><div><div><p>ซีรี่ส์ The Witcher ใน Netflix แม้จะดูประสบความสำเร็จในซีซันแรกๆ แต่ก็โดนวิจารณ์มาตลอด เรื่องความไม่ซื่อตรงกับต้นฉบับนิยาย ซึ่งเป็นปัญหาหนักถึงขั้นนักแสดงนำอย่าง Henry Cavil ที่เป็นแฟนตัวยงของเกมและนิยาย ขอถอนตัวจากโปรเจ็กต์</p>\n<p>ล่าสุด Andrzej Sapkowski ผู้เขียนนิยาย The Witcher ให้สัมภาษณ์ในงาน Vienna Comic Con ว่าเขาได้ไปเยี่ยมชมสถานที่ถ่ายทำของ The Witcher ฉบับซีรี่ส์ และเสนอไอเดียให้กับทีมสร้างแต่ทีมสร้างไม่ฟังเขาแม้แต่น้อย</p>\n<p>Andrzej Sapkowski เล่าว่าฉากกองถ่ายยิ่งใหญ่, อลังการ และยอดเยี่ยมมาก แต่เขาให้ไอเดียบางอย่างแก่ทีมสร้าง แต่ทีมสร้างไม่เคยฟังเขาเลย และพูดว่าเขาเป็นแค่นักเขียนคงไม่ได้มีความสำคัญอะไร</p>\n<p>เมื่อต้นปีที่ผ่านมา Andrzej Sapkowski ถูกถามเกี่ยวกับความคิดของเขาเกี่ยวกับซีรีส์ Netflix ที่งานนิทรรศการหนังสือนานาชาติไทเป ซึ่งเจ้าตัวตอบว่าได้เห็นจุดที่ดีขึ้น และแย่ลงของซีรี่ส์เรื่องนี้เมื่อเทียบกับนิยายต้นฉบับ แต่นี่ไม่ได้แปลว่า Andrzej เกลียดซีรี่ส์ Netflix เรื่องนี้แต่อย่างใดเมื่อเทียบกับคำวิจารณ์ที่เขาเคยมีต่อภาพยนตร์เรื่อง The Hexer ที่ดัดแปลงจากนิยายของเขาเมื่อปี 2001</p>\n<p><img alt=\"No Description\" src=\"https://www.blognone.com/sites/default/files/externals/4f77ee9f2aee6d61e4be4c73cee5cf21.png\" /></p>\n<p>ที่มา - <a href=\"https://comicbook.com/gaming/news/witcher-netflix-sapkowski-they-never-listen-for-adaptations/\">Comic Book</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/netflix\">Netflix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a1b475980f5e180a9d8e7ebf3fa5f326b4e819c160ee85c7c64328262c6ae12","category":"Thai"}