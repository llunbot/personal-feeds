{"title":"ซีเอฟโอโซนี่บอกเอง บริษัทขาดแฟรนไชส์เกม-หนัง-อนิเมะที่สร้างขึ้นมาเองตั้งแต่แรก","link":"https://www.blognone.com/node/141848","date":1725541130000,"content":"<div><div><div><p>Hiroki Totoki ซีเอฟโอของโซนี่ ให้สัมภาษณ์กับ Financial Times มีประเด็นน่าสนใจตรงที่เขาบอกว่า โซนี่ (ทั้งบริษัท) มีแฟรนไชส์หนัง เกม อนิเมะ ของตัวเองที่สร้างขึ้นมาตั้งแต่แรกไม่เยอะพอ (\"Whether it’s for games, films or anime, we don’t have that much IP that we fostered from the beginning\") ซึ่งเป็นประเด็นที่บริษัทต้องแก้ไขต่อไป</p>\n<p>แม้ว่า Totoki หมายถึงแฟรนไชส์สื่อบันเทิงทุกประเภท แต่แฟนๆ เกม PlayStation ได้ยินคำสัมภาษณ์นี้แล้วคงเจ็บหัวใจ เพราะมีแฟรนไชส์เกมเก่าๆ จำนวนมากที่แฟนๆ อยากให้โซนี่กลับมาทำภาคใหม่ เช่น Resistance, Arc the Lad, Gravity Rush, Siren, Infamous, Killzone, Ico, Wild Arms เป็นต้น</p>\n<p>เว็บไซต์ IGN ชี้ว่าบทสัมภาษณ์ของ Totoki ก็มีส่วนที่ฟังขึ้น เพราะเขาน่าจะหมายถึงแฟรนไชส์ใหญ่ๆ ในระดับเดียวกับ Mario ซึ่งในเครือโซนี่น่าจะมีแค่ Spider-Man เท่านั้นที่เทียบเคียงได้</p>\n<p>ที่มา - <a href=\"https://www.ft.com/content/307f7a2e-a755-4f6e-badc-9bc119f185df\">Financial Times</a> via <a href=\"https://www.ign.com/articles/sony-doesnt-have-enough-original-franchises-built-from-the-ground-up-executive-says\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/b8cb27ad06b607f52ba8ee36685ae2da.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/movies\">Movies</a></div><div><a href=\"/topics/anime\">Anime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3be669e16ea9a68da356d15f58804130d2051ce2425c3fa086f5bc5b41ace782","category":"Thai"}