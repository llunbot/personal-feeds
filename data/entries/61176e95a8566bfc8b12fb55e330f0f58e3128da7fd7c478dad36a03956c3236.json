{"title":"พระนามพระเจ้าองค์ที่เก้าพันล้าน","link":"https://neizod.dev/2024/06/21/ninth-billionth-god-name.html","date":1718975280000,"content":"<p>2031 ปีที่แม้ว่าประชากรโลกจะเพิ่มขึ้นด้วยอัตราที่ถดถอย แต่ก็ยังถือว่าเพิ่มขึ้นอยู่ดี ไม่ได้มีอัตราการตายเยอะกว่าการเกิดแต่อย่างใด</p>\n\n<p>พูดให้เป็นภาษาคณิตศาสตร์หน่อยก็คือ อัตราการเพิ่มขึ้นของประชากรยังคงเป็นฟังก์ชันเพิ่ม อย่างไรก็ตามอนุพันธ์อันดับหนึ่งของมันเป็นฟังก์ชันลดที่ยังคงมีค่ามากกว่าศูนย์</p>\n\n<p>ประชากรหลายพันล้านคนบนพื้นที่อันแสนแออัดที่เราเรียกติดปากกันว่า “โลก”</p>\n\n<p>มันอาจเป็นความบังเอิญหรือโชคชะตาก็มิอาจทราบได้ เมื่อลามะแห่งหุบเขาทิเบตต้องตกกระไดพลอยโจนรับหน้าที่หมอตำแยโดยจำเป็น เพื่อช่วยทำคลอดให้เด็กทารกภายในหมู่บ้านที่ถูกพายุหิมะถล่มจนถูกตัดขาดความช่วยเหลือจากโลกภายนอก</p>\n\n<p>และเมื่อแม่ผู้ให้กำเนิดได้เอ่ยชื่อของลูกสุดที่รักออกมา เด็กที่บังเอิญเป็นมนุษย์คนที่ 9,000,000,000 ที่ได้ลืมตาขึ้นมาดูโลกใบนี้ ท้องฟ้าที่ขาวโพลนไปด้วยพายุหิมะก็เริ่มดับแสงลง …</p>\n\n<p>(อ่านเพิ่ม: <a href=\"//en.wikipedia.org/wiki/The_Nine_Billion_Names_of_God\">The Nine Billion Names of God</a>, Arthur C. Clarke)</p>\n\n<blockquote>\n  <p><img src=\"/images/event/travel-japan/names-on-the-wall.jpg\" /></p>\n</blockquote>","author":"","siteTitle":"neizod's speculation","siteHash":"939338c5557b1743f2c128736c6006e145dcabc81da9970f1c0dc8ae2feb0830","entryHash":"61176e95a8566bfc8b12fb55e330f0f58e3128da7fd7c478dad36a03956c3236","category":"Thai"}