{"title":"Donald Trump ต้องการให้ Apple หยุดย้ายการผลิต iPhone ไปอินเดีย และหันมาสนับสนุนสหรัฐฯ​","link":"https://www.blognone.com/node/146420","date":1747311673000,"content":"<span>Donald Trump ต้องการให้ Apple หยุดย้ายการผลิต iPhone ไปอินเดีย และหันมาสนับสนุนสหรัฐฯ​</span>\n\n  <div>\n    <div>Body</div>\n              <div><p>ประธานาธิบดี Donald Trump รู้สึกไม่พอใจ และกำลังกดดันให้ Tim Cook ซีอีโอ Apple หยุดย้ายการผลิต iPhone ไปอินเดีย และหันมาเพิ่มการผลิตภายในประเทศแทน ในระหว่างการเยือนกาตาร์</p>\n<p>ซึ่งทำให้แผนการนำเข้า iPhone ส่วนใหญ่จากอินเดียมาสหรัฐฯ ภายในสิ้นปีของ Apple เริ่มซับซ้อนขึ้น จากเดิมที่ต้องการพึ่งพาจีนให้น้อยลง ท่ามกลางความตึงเครียดทางการค้า</p>\n<p>ที่ผ่านมา Apple ไม่ได้ผลิต iPhone ในสหรัฐฯ แม้บริษัทจะให้คำมั่นว่าจะใช้เงิน 5 แสนล้านดอลลาร์ฯ ภายในประเทศในช่วง 4 ปีข้างหน้า แต่การย้ายการผลิตทั้งหมดไปยังสหรัฐฯ จะยิ่งเพิ่มค่าใช้จ่ายมหาศาล</p>\n<p>อย่างไรก็ตาม ผู้เชี่ยวชาญมองว่า การย้ายออกจากอินเดีย หรือจะจีนมาสหรัฐฯ ก็<a href=\"https://www.blognone.com/node/145796\">ไม่ใช่เรื่องง่ายเช่นกัน</a> เพราะจะยิ่งเพิ่มต้นทุนการผลิตและประกอบในสหรัฐฯ แถม Apple มีระบบซัพพลายเชนที่ซับซ้อนมาก</p>\n<p>ปัจจุบัน Apple ผลิต iPhone 40 ล้านเครื่องต่อปีในอินเดีย คิดเป็น 20% ของการผลิตทั้งหมด โดยโรงงานหลักอยู่ที่ Foxconn ทางตอนใต้ของประเทศ และ Tata Group ผู้ผลิตรายสำคัญเช่นกัน โดยในปีที่ผ่านมา การผลิตเพิ่มขึ้นเกือบ 60% คิดเป็นมูลค่า 2.2 หมื่นล้านดอลลาร์ฯ</p>\n<p>ที่มา: <a href=\"https://www.bloomberg.com/news/articles/2025-05-15/trump-wants-apple-to-stop-moving-iphone-production-to-india\">Bloomberg</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Thu, 05/15/2025 - 19:21</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33e442e9ba5cbc506012dc4ed3a0a957426a0b9c93631d385eef61b0093d77a0","category":"Thai"}