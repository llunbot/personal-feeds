{"title":"Netflix เริ่มทดสอบบริการเล่นเกมผ่านทีวีและคอมพิวเตอร์แล้ว ยังจำกัดบางประเทศ","link":"https://www.blognone.com/node/135277","date":1692055864000,"content":"<div><div><div><p>Netflix ประกาศขยายบริการเกม หลังจาก<a href=\"https://www.blognone.com/node/125629\">เปิดตัวเกม</a>ในแพลตฟอร์มมาตั้งแต่ปี 2021 ซึ่งเล่นได้ผ่านมือถือ โดยคราวนี้ลูกค้า Netflix จะสามารถเล่นเกมบนอุปกรณ์อื่นได้มากขึ้น</p>\n<p>โดย Netflix จะเริ่มทดสอบในสถานะเบต้าแบบจำกัดกลุ่มกับผู้ใช้งานในแคนาดา สหราชอาณาจักร ให้สามารถเล่นเกมผ่านโทรทัศน์ได้ตั้งแต่วันนี้เป็นต้นไป นอกจากนี้ยังรองรับการเล่นผ่านคอมพิวเตอร์ทั้งพีซีและ Mac ผ่านเว็บไซต์ Netflix.com ในอีกไม่กี่สัปดาห์ข้างหน้า</p>\n<p>เกมที่จะทดสอบให้บริการผ่านอุปกรณ์ใหม่มี 2 เกมคือ <a href=\"https://www.blognone.com/node/130600\">Oxenfree</a> และ Molehew's Mining Adventure การควบคุมเกมผ่านทีวีสามารถทำได้<a href=\"https://www.blognone.com/node/135187\">ผ่านแอปมือถือ</a> ที่เปิดให้ดาวน์โหลดไปก่อนหน้านี้ ส่วนการเล่นผ่านคอมพิวเตอร์ทำได้ผ่านคีย์บอร์ดและเมาส์</p>\n<p>ทั้งนี้บริการ Games on TV จะรองรับการเล่นผ่านอุปกรณ์ของพาร์ตเนอร์ที่เข้าร่วมได้แก่ Amazon Fire TV, Chromecast with Google TV, LG TV, NVIDIA Shield TV, Roku, Samsung Smart TV และ Walmart ONN โดยจะเพิ่มเติมผู้ให้บริการอีกในอนาคต</p>\n<p>ที่มา: <a href=\"https://about.netflix.com/en/news/testing-games-on-more-devices\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/2cbafc01d7103eea46b297223feeb7ad.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90e85bbf4ea009b24e014c7fe296dcc24a706e1822e740d5727c74e76ba2768f","category":"Thai"}