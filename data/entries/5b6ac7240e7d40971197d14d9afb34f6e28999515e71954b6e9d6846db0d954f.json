{"title":"Instagram อัพเดตฟีเจอร์สเตตัส Notes - ใส่เพลงได้ 30 วิ - รองรับการแปลภาษา","link":"https://www.blognone.com/node/134335","date":1686698903000,"content":"<div><div><div><p>Instagram อัพเดตของเล่นเพิ่มเติม<a href=\"https://www.blognone.com/node/131855\">ในฟีเจอร์ Notes</a> ที่ให้ผู้ใช้งานใส่ข้อความเป็นสเตตัส แสดงความรู้สึกในหน้า Inbox ของ DM คล้ายกับระบบสเตตัสของแอปแชตรุ่น MSN โดยคราวนี้สามารถใส่คลิปเพลงความยาว 30 วินาที ใส่ในสเตตัสได้ด้วย</p>\n<p>โดยนอกจากใส่เพลงแล้ว ยังสามารถใส่แคปชันประกอบเพลงที่ตัดมาตรงนั้น เพื่อนที่เห็นสเตตัสก็สามารถกดเพื่อฟังเพลงท่อนที่ตัดมาได้ นอกจากนี้ Instagram ยังเพิ่มความสามารถการแปลภาษาใน Notes ช่วยให้สามารถแปลสเตตัสได้หากเป็นภาษาอื่น</p>\n<p>Instagram บอกว่าฟีเจอร์ Notes นี้ แม้อาจดูเป็นสิ่งเล็ก ๆ แต่นับตั้งแต่เปิดตัว ก็ได้รับความนิยมสูงมากในกลุ่มผู้ใช้งานวัยรุ่น โดยมีการตั้งสเตตัสใน Notes มากกว่าผู้ใช้งานทั่วไปถึง 10 เท่า</p>\n<p>ที่มา: <a href=\"https://www.theverge.com/2023/6/13/23758178/instagram-notes-music-translation-text-status-twitter\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f2f3f165f80cae4257bbfc9bdab9efe1.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b6ac7240e7d40971197d14d9afb34f6e28999515e71954b6e9d6846db0d954f","category":"Thai"}