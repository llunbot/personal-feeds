{"title":"Baidu ยกเลิกงานเปิดตัวแชตบอท Ernie ให้กับคนทั่วไป ระบุคนสนใจจนล้น","link":"https://www.blognone.com/node/133178","date":1679896642000,"content":"<div><div><div><p>Baidu ยกเลิกงานแถลงข่าวออนไลน์เปิดตัว <a href=\"https://www.blognone.com/node/133047\">Ernie แชตบอทรูปแบบเดียวกับ ChatGPT ที่เน้นรองรับภาษาจีน</a> จากกำหนดการเดิมที่ระบุว่าวันนี้จะมีการเปิดตัวให้กับคนทั่วไปและสื่อมวลชนได้ใช้งาน</p>\n<p>งานแถลงข่าวยังมีตามเดิมแต่กลายเป็นงานปิดให้กับบริษัทที่ได้รับอนุญาตให้ร่วมทดสอบ Ernie เท่านั้น ทาง Baidu ระบุเหตุผลที่ยกเลิกงานว่าตอนนี้เฉพาะบริษัทที่สนใจใช้งานก็มีถึง 120,000 บริษัทแล้ว ตอนนี้จึงจะเปิดให้กับบริษัทเหล่านี้ก่อน และจะรับบริษัทที่ทดสอบเพิ่มขึ้นเรื่อยๆ</p>\n<p>ตอนนี้คนทั่วไปยังไม่ได้เห็นความฉลาดของ Ernie กันมากนักเพราะผู้ได้สิทธิใช้งานยังมีจำกัด แต่ก็มีข้อมูลว่า <a href=\"https://www.blognone.com/node/133153\">Ernie หลีกเลี่ยงการตอบคำถามเกี่ยวกับการเมืองจีน</a></p>\n<p>ที่มา - <a href=\"https://www.straitstimes.com/asia/east-asia/chinas-baidu-scraps-public-launch-for-chatgpt-like-product\">Strait Times</a></p>\n<p><img src=\"https://www.blognone.com/sites/default/files/externals/4990c9f29bd6eec7ec6762a259ae67f4.png\" alt /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a210ecd4b86c84db0f4f9690ba5b5c71fc61544ce7f807a3ab8627fdc96b9a3b","category":"Thai"}