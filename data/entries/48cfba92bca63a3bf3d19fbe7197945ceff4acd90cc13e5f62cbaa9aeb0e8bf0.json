{"title":"บริษัทผลิตเซิร์ฟเวอร์ Wiwynn ยื่นฟ้อง X เบี้ยวหนี้ สั่งชิ้นส่วนเซิร์ฟเวอร์แล้วขอยกเลิกทีหลัง","link":"https://www.blognone.com/node/141589","date":1724379114000,"content":"<div><div><div><p>Wiwynn บริษัทผลิตเซิร์ฟเวอร์ในเครือ Wistron ของไต้หวัน ยื่นฟ้องบริษัท X หรือ Twitter เดิมเนื่องจากเบี้ยวหนี้ค่าชิ้นส่วนเครื่องเซิร์ฟเวอร์ที่เคยสั่งเอาไว้ มูลค่า 120 ล้านดอลลาร์</p>\n<p>การเบี้ยวหนี้ของ X เกิดขึ้นหลัง Elon Musk เข้ามาซื้อกิจการในปี 2022 แล้วออกมาตรการตัดค่าใช้จ่าย เจรจาปรับลด-เลื่อนการจ่ายหนี้ออกไป</p>\n<p>คำฟ้องของ Wiwynn ระบุว่า X สั่งซื้อชิ้นส่วนเซิร์ฟเวอร์มูลค่ารวม 120 ล้านดอลลาร์ แล้วมาขอเลิกคำสั่งซื้อ ซึ่ง Wiwynn สามารถยกเลิกการผลิตได้ทันแค่ 40 ล้านดอลลาร์ ส่วนชิ้นส่วนที่ผลิตไปแล้วมูลค่า 80 ล้านดอลลาร์ สามารถจำหน่ายออกได้เป็นมูลค่า 19 ล้านดอลลาร์ เพราะเป็นชิ้นส่วนแบบคัสตอมที่ออกแบบมาสำหรับเซิร์ฟเวอร์ของ X และไม่สามารถขายคนอื่นได้ ทำให้ Wiwynn ยื่นฟ้องให้ X จ่ายส่วนต่างที่เหลือ 61 ล้านดอลลาร์</p>\n<p>ตามข่าวบอกว่านอกจาก Wiwynn แล้ว ยังมีบริษัทผลิตชิ้นส่วนเซิร์ฟเวอร์จากไต้หวันอีกรายชื่อ MiTAC ประสบปัญหาแบบเดียวกัน</p>\n<p>ที่มา - <a href=\"https://www.tomshardware.com/desktops/servers/server-maker-sues-elon-musks-x-for-not-paying-for-hardware-wiwynn-claims-over-dollar61m-in-unpaid-hardware-bills\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/8215687d01ae5a82b18cb3cead1afeda.jpeg\" /></p>\n</div></div></div><div><div>Topics: </div><div><div><a href=\"/topics/wistron\">Wistron</a></div><div><a href=\"/topics/server\">Server</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48cfba92bca63a3bf3d19fbe7197945ceff4acd90cc13e5f62cbaa9aeb0e8bf0","category":"Thai"}