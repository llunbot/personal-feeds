{"title":"Automattic ประกาศย้ายระบบ Backend ของ Tumblr มาเป็น WordPress","link":"https://www.blognone.com/node/141716","date":1724895963000,"content":"<div><div><div><p>Tumblr แพลตฟอร์มบล็อกยุคเว็บ 2.0 <a href=\"https://www.blognone.com/node/44483\">ขายกิจการให้ Yahoo! ในปี 2013</a> จากนั้นก็เปลี่ยนมือเจ้าของมาเป็น Verizon และ<a href=\"https://www.blognone.com/node/111383\">ขายต่อให้ Automattic บริษัทแม่ของ WordPress.com ในปี 2019</a></p>\n<p>เวลาผ่านมา 5 ปี <a href=\"https://www.blognone.com/node/136681\">Automattic ปรับเปลี่ยนหลายอย่างใน Tumblr ทั้งฟีเจอร์และโครงสร้างองค์กร</a> ล่าสุดบริษัทประกาศแผนการเปลี่ยนระบบเอนจิน backend เบื้องหลังของ Tumblr มาเป็น WordPress โดยไม่เปลี่ยนแปลงฟีเจอร์และ UI ใดๆ เรียกได้ว่าถ้าไม่ประกาศต่อสาธารณะ จะไม่มีทางทราบได้ว่าเปลี่ยน backend แล้ว</p>\n<p>Automattic ให้เหตุผลของการเปลี่ยน backend ว่าเพื่อให้ง่ายต่อการดูแล เพราะเป็นการแชร์ backend กันระหว่าง Tumblr กับ WordPress หากพัฒนาฟีเจอร์ใหม่ก็สามารถทำครั้งเดียวใช้ได้ทั้งสองฝั่งเลย และสามารถโฮสต์ระบบ Tumblr บนระบบเซิร์ฟเวอร์ของ WordPress.com ได้ด้วย</p>\n<p>Automattic ยืนยันว่าจะไม่เปลี่ยน Tumblr เป็น WordPress เพราะตั้งใจซื้อกิจการ Tumblr จากฟีเจอร์และแนวทางที่แตกต่างจาก WordPress มาตั้งแต่แรกอยู่แล้ว กรคเปลี่ยนผ่านต้องใช้เวลาอีกสักระยะหนึ่งเพราะ Tumblr มีบล็อกมากกว่า 500 ล้านบล็อก และน่าจะเป็นการย้ายระบบทางเทคนิคที่ใหญ่ที่สุดครั้งหนึ่งในประวัติศาสตร์อินเทอร์เน็ตเลยทีเดียว</p>\n<p>ที่มา - <a href=\"https://automattic.com/2024/08/27/shipping-tumblr-and-wordpress/\">Automattic</a></p>\n<p><img alt=\"No Description\" src=\"https://www.blognone.com/sites/default/files/externals/81fe61ea9ac472056f0f9a08d91f80c4.png\" /></p>\n</div></div></div><div><div>Topics: </div><div><div><a href=\"/topics/tumblr\">Tumblr</a></div><div><a href=\"/topics/automattic\">Automattic</a></div><div><a href=\"/topics/wordpress\">WordPress</a></div><div><a href=\"/topics/cms\">CMS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e01dd8612c7f28a3452899258bc71c82d1571196f9c1f6505b428d90fa113ee3","category":"Thai"}