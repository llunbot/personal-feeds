{"title":"พูดแล้วทำ ไมโครซอฟท์ส่งเกม Xbox ให้เล่นบน GeForce Now แล้ว เริ่มจาก Gears 5","link":"https://www.blognone.com/node/133895","date":1684416142000,"content":"<div><div><div><p>หลังจาก <a href=\"https://www.blognone.com/node/132720\">ไมโครซอฟท์ทำข้อตกลงกับ NVIDIA นำเกม Xbox ลงแพลตฟอร์ม GeForce Now</a> เมื่อเดือนกุมภาพันธ์ที่ผ่านมา ผ่านมาเพียง 3 เดือนผลงานจริงก็ออกมาให้จับต้องกันได้ โดยเกมแรกของไมโครซอฟท์ที่ลง GeForce Now คือ Gears 5 ภาคล่าสุดในซีรีส์ Gears of War</p>\n<p>จากนั้นสัปดาห์หน้า จะมีอีก 3 เกมตามมาคือ  Deathloop, Grounded, Pentiment เล่นได้วันที่ 25 พฤษภาคม และไมโครซอฟท์บอกว่าจะมีเกมอื่นๆ ตามมาอีกในอนาคต (สัญญากับ NVIDIA อายุ 10 ปี)</p>\n<p>โมเดลของ GeForce Now คือผู้เล่นต้องเป็นเจ้าของเกมก่อน (ซื้อผ่าน Steam, Epic) แล้วมาจ่ายเงินเช่าเครื่องของ NVIDIA เพื่อสตรีมไปยังอุปกรณ์อื่นๆ เช่น มือถือ อีกทีหนึ่ง</p>\n<p>แนวทางการเซ็นสัญญานำเกมไปลงบริการคลาวด์เกมมิ่งคู่แข่งอย่าง NVIDIA ถือเป็นมาตรการหนึ่งที่ไมโครซอฟท์ใช้เพื่อดันให้ดีลซื้อ Activision Blizzard ลุล่วงไปได้ ซึ่ง <a href=\"https://www.blognone.com/node/133841\">EU บอกว่าพอใจกับมาตรการนี้</a> แต่ <a href=\"https://www.blognone.com/node/133162\">CMA ไม่พอใจและขวางไม่ให้ดีลผ่าน</a></p>\n<p>ที่มา - <a href=\"https://news.xbox.com/en-us/2023/05/18/xbox-games-to-nvidia-geforce-now-members/\">Xbox</a>, <a href=\"https://blogs.nvidia.com/blog/2023/05/18/geforce-now-thursday-may-18/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/8c81377714ef8f353fb28f1e371136e8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d142f4bf14884d0cbcc6f51b24c06ba5.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/nvidia\">NVIDIA</a></div><div><a href=\"/topics/microsoft\">Microsoft</a></div><div><a href=\"/topics/cloud-gaming\">Cloud Gaming</a></div><div><a href=\"/topics/gears-of-war\">Gears of War</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1277db93fbcc8b56a43519eee796ad4c603150757231242599d478e49301c6c5","category":"Thai"}