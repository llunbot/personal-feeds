{"title":"Messi จะได้ส่วนแบ่งจากสมาชิกใหม่ MLS Season Pass ของ Apple TV ตามสัญญาการย้ายไปสังกัด Inter Miami","link":"https://www.blognone.com/node/134222","date":1686184240000,"content":"<div><div><div><p>Lionel Messi นักฟุตบอลชื่อดังเปิดเผยว่าเขาสนใจย้ายไปสังกัดสโมสร Inter Miami ในลีกฟุตบอล Major League Soccer (MLS) ของอเมริกา ซึ่งสโมสรนี้มี David Beckham เป็นประธานและเจ้าของสโมสร โดยสโมสร Barcelona ที่ก่อนหน้านี้มีโอกาสดึงตัว Messi กลับมาเข้าร่วมทีมเผยว่ายอมรับการตัดสินใจ ที่ Messi ต้องการลงเล่นในลีกที่มีแรงกดดันน้อยลง</p>\n<p>ESPN <a href=\"https://twitter.com/espn/status/1666529695335104512\">เปิดเผย</a>รายละเอียดสัญญาเบื้องต้นของ Messi มีประเด็นน่าสนใจคือ เขาจะได้ส่วนแบ่งรายได้ของสมาชิกใหม่ ที่สมัครแพ็คเกจ <a href=\"https://www.blognone.com/node/132465\">MLS Season Pass</a> ของบริการสตรีมมิ่ง Apple TV ด้วย ซึ่งคาดว่า Messi น่าจะดึงดูดให้มีผู้ชมลีกการแข่งขันนี้มากขึ้น</p>\n<p>แพ็คเกจ MLS Season Pass ราคาอยู่ที่ 549 บาทต่อเดือน หรือสมัครต่อฤดูกาลที่ 3,490 บาท หากเป็นสมาชิก Apple TV+ ราคาจะลดลงเป็น 499 บาทต่อเดือน หรือ 2,990 บาทต่อฤดูกาล</p>\n<p>ที่มา: <a href=\"https://www.macrumors.com/2023/06/07/lionel-messi-mls-season-pass-terms/\">MacRumors</a> ภาพ <a href=\"https://www.instagram.com/p/CqWzeG3Nr4l/\">Instagram: leomessi</a></p>\n<p><img alt=\"No Description\" src=\"https://www.blognone.com/sites/default/files/externals/420604754675a5ddf794eea55c28662b.jpg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/football\">Football</a></div><div><a href=\"/topics/live-streaming\">Live Streaming</a></div><div><a href=\"/topics/apple-tv\">Apple TV</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc91fce02e338f300c2eb58944c9bf54e8722d5a1774848d66a8552d438bd2c5","category":"Thai"}