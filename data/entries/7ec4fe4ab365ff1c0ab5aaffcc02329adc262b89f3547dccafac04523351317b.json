{"title":"สมาร์ทโฟนแบรนด์ Wiko กลับมาทำตลาดไทยอีกรอบ ตั้ง VST ECS เป็นตัวแทนจำหน่าย","link":"https://www.blognone.com/node/135117","date":1691072319000,"content":"<div><div><div><p>Wiko แบรนด์สมาร์ทโฟนจากฝรั่งเศส (ปัจจุบันเป็นบริษัทในเครือ Tinno Mobile ของจีน) เคยเข้ามาทำตลาดบ้านเราอยู่สักพักก่อนเงียบหายไป ล่าสุด Wiko ประกาศกลับเข้ามาทำตลาดไทยอีกครั้ง โดยแต่งตั้ง VST ECS ดิสทริบิวเตอร์สินค้าไอทีรายใหญ่เป็นผู้จัดจำหน่ายแต่เพียงผู้เดียวในไทย</p>\n<p>Wiko ประกาศว่าจะนำสมาร์ทโฟนรุ่น T10 เข้ามาจำหน่ายก่อนเป็นรุ่นแรก แล้วจะนำรุ่นสเปกสูงขึ้นคือ T20 และ T60 ตามมาในลำดับถัดไป สินค้าทุกรุ่นจะได้รับประกัน 1 ปี และมีบริการหลังขายถึงหน้าบ้าน (door-to-door)</p>\n<p>คุณสมศักดิ์ เพ็ชรทวีพรเดช ประธานเจ้าหน้าที่บริหาร บริษัท วีเอสที อีซีเอส (ประเทศไทย) จำกัด บอกว่าตั้งเป้าเพิ่มส่วนแบ่งตลาดในไทย 2% ในปี 2566 และ 4% ในปี 2567</p>\n<p><img alt=\"No Description\" src=\"https://www.blognone.com/sites/default/files/externals/5e1de8e91cf1f53695ccb5638fda21cf.jpg\" /></p>\n<p>ที่มา - <a href=\"https://www.vstecs.co.th/th/index.php/about-vst-ecs/corporate-news/2225-corporate-news-wiko-come-back.html\">VST ECS</a></p>\n</div></div></div><div><div>Topics: </div><div><div><a href=\"/topics/wiko\">Wiko</a></div><div><a href=\"/topics/mobile\">Mobile</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ec4fe4ab365ff1c0ab5aaffcc02329adc262b89f3547dccafac04523351317b","category":"Thai"}