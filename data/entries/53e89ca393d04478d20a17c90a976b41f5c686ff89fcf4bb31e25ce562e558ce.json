{"title":"ไมโครซอฟท์เปิดบัญชี Bluesky แล้ว โพสต์ภาพแรก \"ท้องฟ้าสีฟ้า\" ของ Windows XP","link":"https://www.blognone.com/node/143505","date":1733530943000,"content":"<div><div><div><p>ไมโครซอฟท์เป็นแบรนด์ไอทียักษ์ใหญ่รายล่าสุดที่เปิดบัญชี Bluesky ใช้ชื่อว่า <a href=\"https://bsky.app/profile/microsoft.com\">Microsoft@microsoft.com</a> โดยโพสต์แรกและโพสต์เดียวในตอนนี้คือ ภาพพื้นหลังของ Windows XP พร้อมคำบรรยายว่า We've always been a fan of blueskies.</p>\n<p>Frank X. Shaw หัวหน้าฝ่ายสื่อสารองค์กรของไมโครซอฟท์ โพสต์อธิบายไว้ใน LinkedIn ว่าเป็นนโยบายของบริษัทที่จะสื่อสารกับลูกค้าบนทุกช่องทางโซเชียลอยู่แล้ว โดยปรับแต่งวิธีการสื่อสารให้เหมาะกับแต่ละแพลตฟอร์ม กรณีของ Bluesky มาพร้อมกับแนวคิดใหม่เรื่องการให้อำนาจผู้ใช้ควบคุมประสบการณ์ใช้งานของตัวเอง แนวทางกระจายศูนย์ของ Bluesky จะสร้างสภาพแวดล้อมดิจิทัลที่เชื่อมทุกคนเข้าด้วยกันได้</p>\n<p>ตัวอย่างแบรนด์ใหญ่อื่นๆ ที่เปิดบัญชีบน Bluesky แล้วได้แก่ <a href=\"https://bsky.app/profile/playstation.com\">PlayStation</a> (Xbox ยังไม่มา), <a href=\"https://bsky.app/profile/asusrog.bsky.social\">ASUS ROG</a>, <a href=\"https://bsky.app/profile/disneyplustr.bsky.social\">Disney+</a> เป็นต้น</p>\n<p>ที่มา - <a href=\"https://www.linkedin.com/posts/fxshaw_we-aspire-to-be-where-our-customers-partners-activity-7270615908190949378-B5Cl/\">LinkedIn</a>, <a href=\"https://www.windowscentral.com/microsoft/is-microsoft-losing-faith-in-elon-musk-x-as-it-migrates-to-bluesky\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/b2e8d4ee76abc0b52364cc6b89e109f0.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/windows-xp\">Windows XP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53e89ca393d04478d20a17c90a976b41f5c686ff89fcf4bb31e25ce562e558ce","category":"Thai"}