{"title":"Kaspersky ประกาศปิดส่วนธุรกิจในสหรัฐอเมริกา ผลจากคำสั่งแบนห้ามขายซอฟต์แวร์ก่อนหน้านี้","link":"https://www.blognone.com/node/140897","date":1721085501000,"content":"<div><div><div><p>Kaspersky Lab บริษัทความปลอดภัยผู้พัฒนาซอฟต์แวร์ป้องกันไวรัสจากรัสเซีย แถลงว่าบริษัทเตรียมปิดให้บริการส่วนธุรกิจในสหรัฐอเมริกา ตั้งแต่ 20 กรกฎาคม เป็นต้นไป โดยจะปลดพนักงานทั้งหมดที่อยู่ในสหรัฐ ซึ่งตอนนี้มีจำนวนน้อยกว่า 50 คน</p>\n<p>การตัดสินใจของ Kaspersky นี้ เป็นผลจาก<a href=\"https://www.blognone.com/node/140517\">คำสั่งแบนห้ามจำหน่ายซอฟต์แวร์ของ Kaspersky ในอเมริกา</a> ที่ออกมาเมื่อเดือนมิถุนายน ด้วยเหตุผลด้านความมั่นคงและความเป็นส่วนตัวของผู้ใช้งาน แต่ยังสามารถออกอัปเดตความปลอดภัยและซอฟต์แวร์ให้ลูกค้าปัจจุบันได้ต่อไปถึง 29 กันยายน</p>\n<p>Kaspersky บอกว่าคำสั่งนี้ทำให้บริษัทไม่สามารถดำเนินธุรกิจในอเมริกาต่อไปได้ จึงตัดสินใจปิดธุรกิจทั้งหมด</p>\n<p>ที่มา: <a href=\"https://www.bleepingcomputer.com/news/security/kaspersky-is-shutting-down-its-business-in-the-united-states/\">Bleeping Computer</a></p>\n<p><img src=\"https://www.blognone.com/sites/default/files/externals/8e8eebe2e1a0a670cfdcc49bb26d3beb.jpg\" /></p>\n</div></div></div><div><div>Topics: </div><div><div><a href=\"/topics/kaspersky\">Kaspersky</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"105d5767702ff2e2ca5e9ba7f60ae3fae2162fd1ac7999fe27a27fd26aba7b0d","category":"Thai"}