{"title":"TSMC รับเงินอุดหนุนจากรัฐบาลสหรัฐอีก 6,600 ล้านดอลลาร์ เตรียมสร้างโรงงานแห่งที่ 3 ในรัฐแอริโซนา","link":"https://www.blognone.com/node/139123","date":1712581400000,"content":"<div><div><div><p>รัฐบาลสหรัฐประกาศข้อตกลงเบื้องต้น ให้เงินอุดหนุนสูงสุด 6,600 ล้านดอลลาร์ภายใต้กฎหมายสนับสนุนการตั้งโรงงานผลิตชิปในประเทศ CHIPS Act กับ TSMC บริษัทผู้ผลิตชิปรายใหญ่ของโลกจากไต้หวัน เพื่อสร้างโรงงานแห่งใหม่ในสหรัฐอเมริกา และมีเงินกู้เพิ่มเติมอีก 5,000 ล้านดอลลาร์</p>\n<p>ภายใต้ข้อตกลงนี้ TSMC จะสร้างโรงงานแห่งที่ 3 ในเมืองฟีนิกซ์ รัฐแอริโซนา วงเงินลงทุน 65,000 ล้านดอลลาร์ คาดว่าจะสร้างงานทั้งการก่อสร้างและในโรงงานรวม 25,000 อัตรา และสร้างทางอ้อมจากซัพพลายเออร์อีกจำนวนมาก</p>\n<p>ในข้อตกลงนี้ยังมีการลงทุนเป็นเงินอีก 50,000 ล้านดอลลาร์ เพื่อสนับสนุนการฝึกอบรมและพัฒนาแรงงานในพื้นที่ ทำให้แรงงานไม่ต้องย้ายพื้นที่ไปทำงานด้านนวัตกรรมที่ค่าแรงสูงในเมืองอื่น</p>\n<p>TSMC ปัจจุบันมีโครงการก่อสร้างโรงงานในรัฐแอริโซนารวม 3 แห่ง โดยแห่งแรกมี<a href=\"https://www.blognone.com/node/134950\">กำหนดเปิด 2025</a> ผลิตชิปเทคโนโลยี 4 นาโนเมตร โรงงานแห่งที่สองผลิตชิป 2 นาโนเมตร เพิ่มเติม<a href=\"https://www.blognone.com/node/137751\">จากที่ประกาศก่อนหน้า</a>ว่าจะผลิตชิป 3 นาโนเมตร กำหนดเดินสายการผลิตในปี 2028 ส่วนโรงงานแห่งที่สามในประกาศนี้ ตั้งเป้าผลิตชิป 2 นาโนเมตร หรือชิปที่ใช้เทคโนโลยีก้าวหน้ากว่า คาดว่าเริ่มผลิตได้ในปี 2030</p>\n<p>ที่มา: <a href=\"https://pr.tsmc.com/english/news/3122\">TSMC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8e7fd57b25def400857ea6a23eff1304614ad4aac61392133c7ee72b96f3883","category":"Thai"}