{"title":"แอพ Ookbee หยุดให้บริการซื้อขายอีบุ๊ก ให้ย้ายไปใช้แอพ Pinto ในเครือเดียวกัน","link":"https://www.blognone.com/node/140341","date":1718205054000,"content":"<div><div><div><p>แอพ Ookbee ประกาศหยุดให้บริการซื้อขายอีบุ๊กในวันที่ 30 มิถุนายน 2567 โดยให้ย้ายไปใช้แอพ ปิ่นโต อีบุ๊ก (Pinto) ในเครือเดียวกันแทน</p>\n<p>เหตุผลของการปิดบริการ เป็นเพราะ<a href=\"https://www.facebook.com/Ookbee/posts/pfbid02RrwnXDyjmA4m19bgEm766bokaaN1b2v3HAZb3MGhge7m23fap3tPq6XyyfQ2rYzNl\">ตัวบริการ Ookbee (ร้านขายอีบุ๊ก) ถูกย้ายจากบริษัท อุ๊คบี จำกัด ไปอยู่ภายใต้บริษัท สตอรี่ล็อก จำกัด</a> ซึ่งเป็นนิติบุคคลในเครือเดียวกัน (เจ้าของแพลตฟอร์ม Tunwalai และ Fictionlog) ซึ่งบริษัท สตอรี่ล็อก มีแอพอีบุ๊กอีกตัวคือ Pinto อยู่แล้ว จึงให้ย้ายมาใช้แอพตัวนี้แทน และสามารถโอนย้ายอีบุ๊กเดิมที่ซื้อบน Ookbee ไปใช้กับ Pinto ได้ทั้งหมด</p>\n<p>Ookbee ประกาศว่าวันที่ 30 มิถุนายน 2567 เป็นแค่ปิดการซื้อขายอีบุ๊กใหม่เท่านั้น ส่วนอีบุ๊กเก่าที่ซื้อไว้แล้วยังสามารถอ่านบนแอพ Ookbee ได้ต่อไปเรื่อยๆ จนกว่าจะมีประกาศปิดแอพอีกครั้งหนึ่ง</p>\n<p>ที่มา - <a href=\"https://www.facebook.com/photo?fbid=850972043731429&amp;set=a.621672319994737\">Ookbee Facebook</a></p>\n<p><img alt=\"No Description\" src=\"https://www.blognone.com/sites/default/files/externals/15c4d04f354f909f7af6658729e7c591.jpeg\" /></p>\n</div></div></div><div><div>Topics: </div><div><div><a href=\"/topics/ookbee\">Ookbee</a></div><div><a href=\"/topics/e-book\">E-book</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90ecac0129b10df732561fc669dfacf00dd2dafb03461d2d43361088a6b1888b","category":"Thai"}