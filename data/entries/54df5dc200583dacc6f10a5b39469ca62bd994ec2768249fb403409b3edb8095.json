{"title":"OpenAI ประกาศตั้งสำนักงานสาขาแห่งแรกในเอเชียที่โตเกียว พร้อมออก GPT-4 คัสตอมสำหรับภาษาญี่ปุ่น","link":"https://www.blognone.com/node/139230","date":1713175507000,"content":"<div><div><div><p>OpenAI ประกาศตั้งสำนักงานสาขาแห่งแรกในเอเชียที่เมืองโตเกียว ประเทศญี่ปุ่น ตาม<a href=\"https://www.blognone.com/node/139032\">รายงาน</a>ที่ออกมาก่อนหน้านี้ โดยพร้อมร่วมมือกับหน่วยงานรัฐ เอกชน และหน่วยงานวิจัยในประเทศ เพื่อพัฒนาเครื่องมือ AI ที่ปลอดภัย และรองรับความต้องการของญี่ปุ่นโดยเฉพาะ</p>\n<p>Tadao Nagasaki จะรับตำแหน่งเป็นประธานของ OpenAI Japan ดูแลในด้านต่าง ๆ เช่น การตลาด การดำเนินงาน การสื่อสารองค์กร และส่วนอื่นสำหรับประเทศญี่ปุ่น</p>\n<p>เพื่อสะท้อนว่า OpenAI มุ่งมั่นในการลงทุนพัฒนาสำหรับภูมิภาคนี้ บริษัทได้เปิดให้ภาคเอกชนร่วมทดสอบใช้งาน GPT-4 ที่ปรับแต่งให้รองรับภาษาญี่ปุ่น มีจุดเด่นคือการแปลภาษา การสรุปเนื้อหา ในภาษาญี่ปุ่น เร็วกว่าเวอร์ชันก่อนหน้าถึง 3 เท่า ตัวอย่างบริการที่ทดสอบใช้งานแล้วคือแอปสอนภาษาอังกฤษ Speak พบว่าสามารถอธิบายข้อผิดพลาดได้เร็วขึ้น 2.8 เท่า ต้นทุนโทเค็นลดลง 47%</p>\n<p>อีกกรณีศึกษาคือเมืองโยโกซูกะ ที่นำ ChatGPT มาช่วยงานเจ้าหน้าที่ พบว่าได้ประสิทธิภาพงานเพิ่มขึ้น 80% ซึ่งเมืองโยโกซูกะจะร่วมมือกับอีก 21 เมือง เพื่อถ่ายทอดแนวทางการนำ ChatGPT มาใช้กับหน่วยงาน รวมทั้งเมืองโตเกียวและโกเบ</p>\n<p>ที่มา: <a href=\"https://openai.com/blog/introducing-openai-japan\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/5d594230a7f12aaa5178dce3ae84ce60.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54df5dc200583dacc6f10a5b39469ca62bd994ec2768249fb403409b3edb8095","category":"Thai"}