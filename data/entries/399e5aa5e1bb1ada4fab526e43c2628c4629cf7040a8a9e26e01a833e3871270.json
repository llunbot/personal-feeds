{"title":"ศาลบราซิลสั่งปรับ X เพิ่มอีก 60 ล้านบาท ถ้าจ่ายส่วนนี้ จะยกเลิกคำสั่งบล็อก X ในประเทศ","link":"https://www.blognone.com/node/142272","date":1727572708000,"content":"<div><div><div><p>ความคืบหน้าล่าสุดของ X ถูกสั่งบล็อกในบราซิล หลังจาก X เปิดเผยว่าบริษัทจะปฏิบัติตามคำสั่งศาล และจ่ายเงินค่าปรับ แต่ก็ดูจะยังไม่จบในทันที</p>\n<p>ศาลสูงสุดของบราซิลแจ้ง X ว่า บริษัทต้องจ่ายเงินค่าปรับเพิ่มเติมอีก 10 ล้านเรอัล หรือประมาณ 60 ล้านบาท เนื่องจากไม่ทำตามคำสั่งศาลเป็นเวลา 2 วัน จากการเปิดให้<a href=\"https://www.blognone.com/node/142075\">ผู้ใช้งานในบราซิลเข้าถึง</a>แพลตฟอร์มได้ ซึ่งหาก X จ่ายเงินค่าปรับส่วนนี้ ศาลจะยกเลิกคำสั่งบล็อกทันที</p>\n<p>ค่าปรับนี้เป็นส่วนที่เพิ่มมาจากค่าปรับจากความผิดแรก 18.35 ล้านเรียล (110 ล้านบาท) ที่บราซิล<a href=\"https://www.blognone.com/node/141999\">หักเงิน</a>ออกมาจากบัญชีของ X และ Starlink ที่อายัดไว้</p>\n<p>บัญชี Global Government Affairs ของ X <a href=\"https://x.com/GlobalAffairs/status/1839480546621100315\">โพสต์ข้อความ</a>ในประเด็นนี้ว่า บริษัทเคารพในอธิปไตยของประเทศที่ไปดำเนินการ โดยบริษัทจะปฏิบัติตามกฎหมายไปพร้อมกับการสนับสนุนเสรีภาพในการแสดงออกความคิด</p>\n<p>ที่มา: <a href=\"https://www.reuters.com/technology/brazils-top-court-rules-x-must-pay-pending-fines-resume-service-2024-09-27/\">Reuter</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"399e5aa5e1bb1ada4fab526e43c2628c4629cf7040a8a9e26e01a833e3871270","category":"Thai"}