{"title":"Beeper Mini ประกาศกลับมาเชื่อมต่อ iMessage ได้แล้ว แต่ต้องใช้ Apple ID ล็อกอิน","link":"https://www.blognone.com/node/137186","date":1702343623000,"content":"<div><div><div><p>ดูเหมือนเกมระหว่าง Beeper Mini <a href=\"https://www.blognone.com/node/137098\">แอปแชทที่ทำวิศวกรรมย้อนกลับ</a>ให้สามารถส่งข้อความผ่าน iMessage บน Android ได้ กับแอปเปิล ที่<a href=\"https://www.blognone.com/node/137166\">บล็อกการเข้าถึง</a>ของแอปนี้ทันที <a href=\"https://www.blognone.com/node/137171\">ด้วยเหตุผลความปลอดภัย</a> จะไม่จบง่าย ๆ โดยล่าสุด Beeper Mini ประกาศแก้ไขปัญหาที่เกิดขึ้น สามารถกลับมาใช้งาน iMessage ได้ตามเดิมแล้ว</p>\n<p>อย่างไรก็ตามการใช้ iMessage ครั้งนี้เปลี่ยนไป โดยผู้ใช้ Beeper Mini ต้องล็อกอิน Apple ID เพื่อใช้เป็นช่องทางการรับ-ส่งข้อความ จากจุดขายเดิมที่ใช้แค่เบอร์โทรศัพท์</p>\n<p>Eric Migicovsky ผู้ก่อตั้ง Beeper บอกว่าคราวนี้เขาก็ใช้วิธีวิศวกรรมย้อนกลับเหมือนเดิมในการเชื่อมต่อกับ iMessage โดยตรง ไม่ได้ใช้เซิร์ฟเวอร์ Mac เป็นตัวกลาง ส่วนการล็อกอินด้วยเบอร์โทรศัพท์นั้นกำลังแก้ไขอยู่</p>\n<p>Beeper ยังประกาศว่าเนื่องจากสถานการณ์การใช้งานยังมีความไม่แน่นอน จึงตัดสินใจให้ใช้งานฟรีไปก่อน จากแผนเดิมที่จะคิดเงิน 1.99 ดอลลาร์ต่อเดือน โดยเปิดรับเป็นเงินบริจาคแทนหากผู้ใช้งานยินดีช่วยเหลือ</p>\n<p>มารอดูว่าครั้งนี้จะกี่วัน?</p>\n<p>ที่มา: <a href=\"https://9to5google.com/2023/12/11/beeper-mini-restored-apple/\">9to5Google</a></p>\n<p><img src=\"https://www.blognone.com/sites/default/files/externals/8ad0ff076d201d945adb6dbedbe231b3.jpg\" /></p>\n</div></div></div><div><div>Topics: </div><div><div><a href=\"/topics/beeper\">Beeper</a></div><div><a href=\"/topics/imessage\">iMessage</a></div><div><a href=\"/topics/chat\">Chat</a></div><div><a href=\"/topics/instant-messaging\">Instant Messaging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2984dd5a0991a5f17c6b01ed89757bb8fe22d364cdfa726f358750f529871a98","category":"Thai"}