{"title":"Foxconn ประกาศร่วมมือปตท. เปิดโรงงานรถไฟฟ้า เดินสายการผลิตปี 2023","link":"https://www.blognone.com/node/124198","date":1628766878000,"content":"<div><div><div><p>Young Liu ประธาน Foxconn ประกาศในงานแถลงผลประกอบการระบุว่าเตรียมเปิดโรงงานผลิตชิ้นส่วนรถไฟฟ้าในสหรัฐฯ และในไทยภายในปี 2022 โดยจะพร้อมเดินสายการผลิตจริงในปี 2023 นี้</p>\n<p>โรงงานในไทยจะเป็นการร่วมทุนกับปตท. โดยช่วงแรกจะผลิตเพื่อใช้งานในประเทศเท่านั้น และเพิ่มกำลังผลิตเพื่อรองรับตลาดอาเซียนต่อไป โดยรวมแล้วคาดว่าจะมีกำลังผลิตรถไฟฟ้า 150,000 ถึง 200,000 คันต่อปี</p>\n<p>ตอนนี้ Foxconn มีธุรกิจกลุ่มรถไฟฟ้าอยู่แล้วเป็นการผลิตชิ้นส่วนต่างๆ โดยคาดว่าเฉพาะปี 2021 นี้จะมีรายได้จากธุรกิจนี้รวม 10,000 ล้านดอลลาร์ไต้หวัน (ประมาณ 10,000 ล้านบาท) เติบโต 40% จากปี 2021 เทียบกับรายได้จากการรับจ้างผลิตอุปกรณ์อิเล็กทรอนิกส์ที่เติบโตประมาณ 3-15% ต่อปี</p>\n<p>ที่มา - <a href=\"https://asia.nikkei.com/Business/Companies/Taiwan-s-Foxconn-to-build-EV-plants-in-US-and-Thailand-in-2022\">Nikkei</a>, <a href=\"https://www.ft.com/content/95572017-1622-4bff-8be6-d219f116e80f\">Financial Times</a></p>\n<p><img src=\"https://www.blognone.com/sites/default/files/externals/964805be74aa12a647e92957b88656d9.jpg\" /></p>\n<p>ภาพโรงงาน Foxconn เมื่อปี 2011 โดย <a href=\"https://commons.wikimedia.org/wiki/File:Foxconn_Pardubice_01.JPG\">Nadkachna</a></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/thailand\">Thailand</a></div><div><a href=\"/topics/ptt\">PTT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24db87c439707dfa89533730bb2061d1d1bb781d76079d26daf4b353d684cc30","category":"Thai"}