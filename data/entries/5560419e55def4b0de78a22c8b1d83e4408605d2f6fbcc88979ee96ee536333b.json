{"title":"เปิดตัวเกม Nintendo World Championships: NES Edition เปิดโอกาสให้ผู้เล่นจัดแข่งเกมได้เองที่บ้าน","link":"https://www.blognone.com/node/139656","date":1715248701000,"content":"<div><div><div><p>Nintendo เปิดตัวเกม Nintendo World Championships: NES Edition สำหรับเครื่อง Nintendo Switch ตัวเกมจะรวบรวม Speedrun Challenge 150 แบบจากเกมในยุค NES ซึ่งมีทั้งหมด 13 เกมได้แก่</p>\n<ul>\n<li>Balloon Fight</li>\n<li>Donkey Kong</li>\n<li>Excitebike</li>\n<li>Ice Climber</li>\n<li>Kid Icarus</li>\n<li>Kirby’s Adventure</li>\n<li>Metroid</li>\n<li>Super Mario Bros.</li>\n<li>Super Mario Bros. 2</li>\n<li>Super Mario Bros. 3</li>\n<li>Super Mario Bros. The Lost Levels</li>\n<li>The Legend of Zelda</li>\n<li>Zelda II: The Adventure of Link</li>\n</ul>\n<p>Nintendo World Championships: NES Edition ชื่อเกมล้อไปกับงานแข่งขันเกม Nintendo World Championships ที่เคยจัดไปเมื่อปี 1990, 2015 และ 2017 โดย NES Edition ถือว่าเป็นการจัดการแข่งขันครั้งใหม่ที่ผู้เล่นทุกคนสามารถเข้าร่วมได้จากที่บ้าน หรือจะจัดแข่งกันที่บ้านก็ได้ซึ่งในเกมจะมี 2 โหมดหลัก ๆ คือ</p>\n<ul>\n<li><strong>World Championship Mode</strong> : โหมดการแข่งขันกันทั่วโลกที่ตัวเกมจะสุ่มเปลี่ยน Challenge สัปดาห์ละครั้ง โดย 1 สัปดาห์จะมีทั้งหมด 5 Challenge และมีตารางคะแนนสำหรับผู้เล่นทั่วโลกด้วย</li>\n<li><strong>Party Mode</strong> : เปิดโอกาสให้ผู้เล่นจัดงานแข่งเกมได้เองภายในบ้านเล่นได้สูงสุด 8 คน</li>\n</ul>\n<p>Nintendo World Championships: NES Edition วางขายวันที่ 18 กรกฏาคมนี้ แบบดิจิทัลราคา 29.99 ส่วนแบบตลับจะวางขายเฉพาะ Deluxe Set เท่านั้น ซึ่งเวอร์ชันตลับจะมีของแถมอย่าง Collectible Pins 5 แบบ, Art Card 13 ใบ และตลับเกม NES สีทองที่เป็นการจำลองของรางวัลจากงาน Nintendo World Championships ปี 1990</p>\n<p>ที่มา - <a href=\"https://www.youtube.com/watch?v=aDV0LdtxkrA\">Nintendo</a> via <a href=\"https://www.videogameschronicle.com/news/nintendo-world-championships-nes-edition-is-a-retro-speedrun-game-coming-to-switch-in-july/\">VGC</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5560419e55def4b0de78a22c8b1d83e4408605d2f6fbcc88979ee96ee536333b","category":"Thai"}