{"title":"Tang Tan หัวหน้าฝ่ายออกแบบผลิตภัณฑ์ Apple ที่รับผิดชอบ iPhone, Apple Watch ลาออกจากบริษัท","link":"https://www.blognone.com/node/137157","date":1702078721000,"content":"<div><div><div><p>Mark Gurman แห่ง Bloomberg อ้างแหล่งข่าวภายในแอปเปิล รายงานการปรับเปลี่ยนในผู้บริหารฝ่ายออกแบบผลิตภัณฑ์ โดย Tang Tan รองประธานฝ่ายออกแบบผลิตภัณฑ์ จะลาออกจากแอปเปิลในเดือนกุมภาพันธ์ ซึ่งปัจจุบันเขาขึ้นตรงกับ John Ternus รองประธานอาวุโสฝ่ายวิศวกรรมฮาร์ดแวร์ ทำให้ต้องมีการปรับทีมกันในส่วนนี้</p>\n<p>ข้อมูลที่ Gurman มีบอกว่าการเปลี่ยนแปลงที่ตามมาภายในฝ่ายคือ Richard Dinh หัวหน้าฝ่ายออกแบบ iPhone ย้ายมาขึ้นตรงกับ Ternus, Kate Bergeron ผู้บริหารฝ่ายวิศวกรรมฮาร์ดแวร์ ที่ดูแล Mac จะขยายหน้าที่มาดูแลส่วนการออกแบบ Apple Watch เพิ่มเติม, ทีมออกแบบอุปกรณ์เสริมรวมทั้ง AirPods จะย้ายไปอยู่ใต้ Matthew Costello ที่รับผิดชอบ Beats และ HomePod อยู่ก่อนแล้ว</p>\n<p>การลาออกของ Tan เป็นข่าวการลาออกของผู้บริหารระดับสูงแอปเปิลคนที่สองภายในสัปดาห์เดียว ก่อนหน้านี้คือ <a href=\"https://www.blognone.com/node/137117\">Steve Hotelling</a> รองประธานฝ่ายเทคโนโลยีฮาร์ดแวร์ที่เกษียณจากตำแหน่ง</p>\n<p>ที่มา: <a href=\"https://www.bloomberg.com/news/articles/2023-12-08/apple-s-iphone-and-watch-product-design-chief-to-leave-in-shake-up\">Bloomberg</a></p>\n<p><img src=\"https://www.blognone.com/sites/default/files/externals/208a0fc46f15d7a284f67b6d3bceb83d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddbfe8a12dc7891b16d10761dbf4cf2c7c16dde86007f6df7060adeedbdc5945","category":"Thai"}