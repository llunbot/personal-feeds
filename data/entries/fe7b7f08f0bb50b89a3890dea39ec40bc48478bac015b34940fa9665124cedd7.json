{"title":"Microsoft เปิดตัว Surface Hub 3 จอภาพเพื่อการประชุมรุ่นล่าสุด รองรับ Teams Rooms","link":"https://www.blognone.com/node/135868","date":1695344080000,"content":"<div><div><div><p>ไมโครซอฟท์เปิดตัว Surface Hub 3 จอภาพสำหรับการประชุมแบบครบครันในตัวรุ่นใหม่ล่าสุด โดย Surface Hub 3 ผู้ใช้งานสามารถเลือกหมุนให้แสดงผลได้ทั้งแนวตั้งและแนวนอน ซึ่งจอจะปรับมุมมองการแสดงผลตาม</p>\n<p>Surface Hub 3 มีหน้าจอแสดงผลความละเอียด 4K PixelSense ไมโครโฟนและลำโพงคู่ ซีพียูปรับปรุงให้ทำงานดีขึ้น 60% จีพียูปรับปรุงกราฟิกแสดงผล 160% ทัชกรีนรองรับมัลติทัช 20 จุด</p>\n<p>Microsoft Teams Rooms ยังรองรับใน Surface Hub 3 ด้วย ช่วยให้การจัดการประชุมในหลายสถานที่พร้อมกันทำได้ดียิ่งขึ้น ฟีเจอร์นี้ไมโครซอฟท์บอกว่าลูกค้า Surface Hub 2S ปัจจุบัน จะสามารถอัพเกรดซอฟต์แวร์เพิ่มเติมได้ด้วยในปีหน้า</p>\n<p>Surface Hub 3 จะเริ่มขายผ่านตัวแทนจำหน่ายภายในปีนี้ แต่ไม่ได้ประกาศราคาเป็นทางการ</p>\n<p>ที่มา: <a href=\"https://techcommunity.microsoft.com/t5/surface-it-pro-blog/surface-hub-3-bridging-workforce-collaboration-with-microsoft/ba-p/1669718\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/surface-hub\">Surface Hub</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe7b7f08f0bb50b89a3890dea39ec40bc48478bac015b34940fa9665124cedd7","category":"Thai"}