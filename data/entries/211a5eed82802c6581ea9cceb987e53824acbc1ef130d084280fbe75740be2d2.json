{"title":"Android 15 ออกรุ่นเสถียร ส่งโค้ดเข้า AOSP แต่มือถือกลุ่ม Pixel ยังต้องรออีกหน่อย","link":"https://www.blognone.com/node/141812","date":1725423621000,"content":"<div><div><div><p>กูเกิลประกาศออก Android 15 รุ่นเสถียร ส่งโค้ดเข้าโครงการ Android Open Source Project (AOSP) เรียบร้อยแล้ว ส่วนมือถือตระกูล Pixel ยังต้องรอการปล่อยอัพเดตอีกสักหลายสัปดาห์</p>\n<p>ของใหม่ของ Android 15 เปลี่ยนที่ตัวแกนของระบบปฏิบัติการเป็นหลัก เพราะส่วนฟีเจอร์ระดับสูงแยกไปอยู่ใน Android Feature Drop ไปเยอะแล้ว ตัวอย่างการเปลี่ยนแปลงใน Android 15 ได้แก่</p>\n<ul>\n<li><a href=\"https://www.blognone.com/node/139197\">แสดงผลแอพแบบ edge-to-edge ให้เห็นเนื้อหาเต็มๆ ตา</a> โดยโชว์แอพใต้พื้นที่ status bar และ navigation bar ของระบบด้วย</li>\n<li><a href=\"https://www.blognone.com/node/138865\">Loundness Control ควบคุมระดับเสียงที่เล่นออกมาให้คงที่</a></li>\n<li>ปรับการเงื่อนไขทำงานของ foreground services ใหม่ให้ประหยัดแบตเตอรี่มากขึ้น เช่น เพิ่มประเภทงานที่เกี่ยวกับประมวลผลมีเดีย (mediaProcessing) จำกัดการทำงานไม่เกิน 6 ชั่วโมง</li>\n<li><a href=\"https://www.blognone.com/node/140484\">ปรับกระบวนการของการล็อกอินด้วย Passkey</a> ให้จำนวนหน้าจอลดลง แตะจอครั้งเดียวแทนสองครั้ง</li>\n<li>ปรับปรุงการสร้าง FontFamily ย่อยให้ง่ายขึ้น โดยไม่ต้องระบุน้ำหนักและความเอียงของฟอนต์ เพราะระบบจัดการให้อัตโนมัติ, ฟอนต์ชุดภาษาเอเชียตะวันออก NotoSansCJK เพิ่มฟอนต์แบบ variable</li>\n<li>หน้าจอพรีวิวภาพหลังถ่าย ควบคุมแสงของภาพได้ (Low Light Boost), แอพกล้องปรับระดับแสงแฟลชได้ละเอียดขึ้น</li>\n<li><a href=\"https://www.blognone.com/node/139789\">รองรับ ANGLE วิธีการรันแอพ OpenGL ES เดิมบน Vulkan</a></li>\n<li><a href=\"https://www.blognone.com/node/139789\">Private Space พื้นที่เก็บแอพลับไม่ให้คนอื่นเห็น</a></li>\n<li><a href=\"https://www.blognone.com/node/141614\">เพิ่มตัวเลือก page size ของหน่วยความจำเป็นขนาด 16KB</a> ทำงานเร็วขึ้น 5-10% แต่เปลืองแรมขึ้น 9%</li>\n</ul>\n<p>รายการฟีเจอร์ทั้งหมดดูได้จาก <a href=\"https://developer.android.com/about/versions/15/features\">Android Developers</a></p>\n<p>ที่มา - <a href=\"https://android-developers.googleblog.com/2024/09/android-15-is-released-to-aosp.html\">Android Developers Blog</a></p>\n<p><img src=\"https://www.blognone.com/sites/default/files/externals/d5ff3797b41b1619ad6c04cde480a998.png\" /></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"211a5eed82802c6581ea9cceb987e53824acbc1ef130d084280fbe75740be2d2","category":"Thai"}