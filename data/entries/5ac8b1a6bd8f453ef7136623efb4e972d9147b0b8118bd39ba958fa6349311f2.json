{"title":"Threads ทดสอบฟีเจอร์ โพสต์ถูกลบใน 24 ชั่วโมง แนวเดียวกับสตอรี","link":"https://www.blognone.com/node/141619","date":1724552108000,"content":"<div><div><div><p>Threads ยืนยันการทดสอบฟีเจอร์ใหม่ \"โพสต์มีอายุ 24 ชั่วโมง\" ก่อนถูกลบไปอัตโนมัติ โดยบอกว่าทดสอบกับผู้ใช้งานจำกัดจำนวน แต่ไม่ได้บอกว่ามีแผนขยายกลุ่มผู้ใช้งานหรือไม่</p>\n<p>ฟีเจอร์โพสต์มีอายุ 24 ชั่วโมงแนวสตอรี ถูกค้นพบโดยนักวิจัยแอป ซึ่งโพสต์ที่ถูกตั้งเวลาไว้นี้ จะแสดงข้อมูลเมื่อผู้ใช้งานไป Reply โพสต์ บอกว่าโพสต์นี้รวมทั้งข้อความที่ตอบกลับทั้งหมดจะถูกลบเมื่อครบกำหนดเวลา การลบโพสต์นี้มีผลรวมทั้งโควทข้อความด้วย แต่ไม่รองรับหากโพสต์นี้ถูกแชร์ไปยังแพลตฟอร์มอื่น<a href=\"https://www.blognone.com/node/140585\">ผ่าน Fediverse</a></p>\n<p>แนวคิดเรื่องโพสต์มีอายุ 24 ชั่วโมงสำหรับแพลตฟอร์มเน้นตัวหนังสืออย่าง Threads ไม่ใช่ของใหม่ ในอดีต Twitter (ยุคก่อน Elon Musk) ก็เคยมีฟีเจอร์ชื่อว่า <a href=\"https://www.blognone.com/node/114997\">Fleets</a> แต่เป็นการโพสต์ในรูปแบบสตอรีมีวงแถวบน ถูกลบใน 24 ชั่วโมงเช่นกัน แต่ฟีเจอร์นี้ก็<a href=\"https://www.blognone.com/node/123719\">ปิดตัว</a>ไปใน 1 ปี เนื่องจากไม่ได้รับความนิยม</p>\n<p>ที่มา: <a href=\"https://techcrunch.com/2024/08/24/threads-confirms-it-is-experimenting-with-ephemeral-posts/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ac8b1a6bd8f453ef7136623efb4e972d9147b0b8118bd39ba958fa6349311f2","category":"Thai"}