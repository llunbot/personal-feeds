{"title":"[ลือ] Samsung กำลังพัฒนาสมาร์ทโฟนจอ 3 พับ ใช้ชื่อ Galaxy G Fold","link":"https://www.blognone.com/node/144508","date":1738735710000,"content":"<div><div><div><p>Macrumors รายงานว่า Samsung กำลังพัฒนาสมาร์ทโฟนจอพับแบบ 3 พับหรือ Tri-Fold หลังมีข่าวลือมาระยะหนึ่ง ซึ่งไม่นานมานี้ Samsung ยังพูดภายในงาน Unpacked ว่าจะมีสมาร์ทโฟนแบบหลายพับ (Multi-Fold) แม้ไม่ได้ให้รายละเอียดอะไรก็ตาม</p>\n<p>ในรายงานบอกว่า Samsung จะใช้ชื่อรุ่น Galaxy G Fold สำหรับสมาร์ทโฟนจอ 3 พับ โดยคาดว่าหน้าจอจะมีขนาด 10 นิ้วเมื่อกางออกมา ซึ่งจะใหญ่กว่า Galaxy Z Fold 6 ที่มีหน้าจอขนาด 7.6 นิ้ว และ Z Flip 6 ขนาด 6.7 นิ้วเมื่อถูกกางออกมา</p>\n<p>แม้ Samsung จะไม่มีเป็นแบรนด์แรกที่ผลิตสมาร์ทโฟนจอ 3 พับออกมา แต่หาก Galaxy G Fold เกิดขึ้นจริง นี่จะเป็นสมาร์ทโฟนจอ 3 พับรุ่นแรกที่ตีตลาดนอกประเทศจีน เนื่องจาก Mate XT Ultimate ของ Huawei เปิดให้จำหน่ายภายในจีนเท่านั้น</p>\n<p>โดยปกติแล้ว Samsung จะประกาศเปิดตัวสมาร์ทโฟนแบบพับได้รุ่นใหม่ประมาณเดือนกรกฎาคม ซึ่ง Macrumors คาดว่าอาจได้เห็นสมาร์ทโฟนจอ 3 พับของ Samsung เปิดตัวในปีนี้</p>\n<p>ที่มา: <a href=\"https://www.macrumors.com/2025/02/04/samsung-tri-fold-smartphone/\">Macrumors</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" alt=\"Samsung\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/foldable\">Foldable</a></div><div><a href=\"/topics/smartphone\">Smartphone</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dff39545d21aa603480cdeef8ab503fb195b014bb0dfac7139bad863f17469","category":"Thai"}