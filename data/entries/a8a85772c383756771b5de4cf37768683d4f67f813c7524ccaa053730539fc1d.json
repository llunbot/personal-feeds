{"title":"Fallout 76 ทำสถิติผู้เล่นเกิน 1 ล้านในวันเดียว, New High บน Steam, Fallout ทุกภาคคนเล่นเกิน 5 ล้านคน","link":"https://www.blognone.com/node/139387","date":1713941191000,"content":"<div><div><div><p>กระแส Fallout ที่โด่งดังจากซีรีส์แล้วปลุกชีพเกมภาคเก่าๆ ยังไม่สิ้นสุดลง เมื่อคืนนี้ Bethesda ประกาศว่าเกม Fallout 76 ที่ออกในปี 2018 มีผู้เล่นเกิน 1 ล้านคนในวันเดียว ส่วนภาพรวมของเกมแฟรนไชส์ Fallout ทั้งหมดก็มีผู้เล่นเกิน 5 ล้านคนในวันเดียวเช่นกัน</p>\n<p>Bethesda ไม่ได้เปิดเผยสถิติแยกตามแพลตฟอร์ม (เกมลงคอนโซลด้วย) แต่ถ้าดูจาก SteamDB ที่เก็บสถิติของเกมเวอร์ชันพีซี (เท่าที่ขายผ่าน Steam) <a href=\"https://steamdb.info/app/1151340/charts/#all\">เกม Fallout 76</a> ทำสถิติ new-high บน Steam ในช่วงนี้ด้วยเช่นกัน มีผู้เล่นพร้อมกันสูงสุด 73,368 คน</p>\n<p>ส่วน<a href=\"https://steamdb.info/app/377160/charts/#all\">เกม Fallout 4</a> ที่ออกเมื่อปี 2015 และได้รับความนิยมสูงกว่า Fallout 76 นั้นก็กลับมาฮิตอีกครั้ง มีผู้เล่นบน Steam สูงสุดในช่วงนี้ 120,870 คน เยอะกว่า Fallout 76 เกือบเท่าตัว แต่ก็ยังไม่เท่ากับช่วงเกมวางขายใหม่ๆ ที่มีผู้เล่นพร้อมกันมากถึง 472,962 คน</p>\n<blockquote><p>...and almost five million across all Fallout games in a single day!⚡</p>\n<p>— Fallout (@Fallout) <a href=\"https://twitter.com/Fallout/status/1782857894574088239?ref_src=twsrc%5Etfw\">April 23, 2024</a></p></blockquote>\n<p><img src=\"https://pbs.twimg.com/media/GL33HWJXAAAeac_?format=jpg&amp;name=large\" /></p>\n<p><img alt=\"No Description\" src=\"https://www.blognone.com/sites/default/files/externals/e775603b5c89559eafae879d37f30956.png\" /></p>\n<p><img alt=\"No Description\" src=\"https://www.blognone.com/sites/default/files/externals/8d95fcbb040894b8f6c934e9f9f18e9c.png\" /></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8a85772c383756771b5de4cf37768683d4f67f813c7524ccaa053730539fc1d","category":"Thai"}