{"title":"Chrome และ Edge หยุดรองรับการเข้ารหัสแบบ 3DES","link":"https://www.blognone.com/node/124840","date":1632147100000,"content":"<div><div><div><p>Chrome และ Edge เตรียมถอดการเข้ารหัส TLS แบบ <code>TLS_RSA_WITH_3DES_EDE_CBC_SHA </code> ออกจากระบบ ทำให้อาจจะเข้าเว็บเก่าๆ ที่ใช้กระบวนการเชื่อมต่อแบบนี้ไม่ได้อีกต่อไป</p>\n<p>3DES (อ่านว่า ทริป-เปิล-เดส) เป็นมาตรฐานที่พัฒนาขึ้นมาเพื่อแก้ไขความอ่อนแอของกระบวนการเข้ารหัสแบบ DES ที่มีกุญแจเพียง 56 บิต โดยเพิ่มกุญแจเป็น 168 บิต หรือสามเท่าของ DES การเข้ารหัสนี้เข้าเป็น<a href=\"https://datatracker.ietf.org/doc/html/rfc1851\">มาตรฐาน RFC1851 ในปี 1995</a></p>\n<p>ปัจจุบันความปลอดภัยของ 3DES นั้นถูกพบช่องโหว่หลายจุด จนถือว่าความปลอดภัยอยู่ที่ 80 บิตแม้จะมีกุญแจ 168 บิตก็ตาม ขณะที่ด้านประสิทธิภาพนั้นกลับทำงานได้ช้า ประสิทธิภาพการเข้ารหัสนั้นต่ำกว่ามาตรฐานใหม่ๆ มาก ซีพียูเดสก์ทอปทุกวันนี้เข้ารหัสได้ระดับสิบเมกกะไบต์ต่อวินาที ขณะที่การเข้ารหัสแบบ AES-GCM-128 ที่ได้รับความนิยมในปัจจุบันนั้นเข้ารหัสได้ระดับร้อยเมกกะไบต์ต่อวินาที และหากใช้ฮาร์ดแวร์เร่งความเร็วการเข้ารหัสที่ซีพียูส่วนมากมักรองรับ AES นั้นก็เข้ารหัสระดับกิกะไบต์ต่อวินาทีได้ไม่ยาก</p>\n<p>Chrome ถอด 3DES ไปแล้วใน Chrome 93 ที่ออกมาสัปดาห์ที่แล้ว ส่วน Edge เลือกที่จะปิดการทำงานไว้ใน Edge 93 แต่สามารถเปิดกลับขึ้นมาใช้งานได้ และถอดไปใน Edge 95 ในเดือนตุลาคมนี้</p>\n<p>ที่มา - <a href=\"https://techcommunity.microsoft.com/t5/microsoft-security-baselines/security-baseline-for-microsoft-edge-v93/ba-p/2744505\">Microsoft Tech Community</a>, <a href=\"https://chromestatus.com/feature/6678134168485888\">Chrome Status</a></p>\n<p><img src=\"https://www.blognone.com/sites/default/files/externals/aba354af668d5ca841449ee38c366463.jpg\" /></p>\n</div></div></div><div><div>Topics: </div><div><div><a href=\"/topics/cryptography\">Cryptography</a></div><div><a href=\"/topics/security\">Security</a></div><div><a href=\"/topics/chrome\">Chrome</a></div><div><a href=\"/topics/microsoft-edge\">Microsoft Edge</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57388e69be03f767c26dcc8be6b05e3f5eb74ff2d99379ce3869b0681441c3ff","category":"Thai"}