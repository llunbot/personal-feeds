{"title":"โอกาสคนสายเทคและไอที! ร่วมงานกับ ATCT ศูนย์เทคโนโลยีและนวัตกรรมขั้นสูง ของ Accenture บริษัทที่ปรึกษาไอทีระดับโลก","link":"https://www.blognone.com/node/124453","date":1630035000000,"content":"<div><div><div><p>หลายคนอาจรู้จัก Accenture (เอคเซนเชอร์) ในฐานะบริษัทที่ปรึกษาด้านเทคโนโลยีระดับโลก ด้านดิจิทัล การบริหารระบบคลาวด์ และการวางระบบรักษาความปลอดภัย แต่รู้หรือไม่ว่า Accenture เปิดสำนักงานในไทยมาตั้งแต่พ.ศ. 2521 หรือมากกว่า 40 ปีแล้ว ถือเป็นบริษัทแรกๆ ในประเทศที่ให้บริการที่ปรึกษา การจัดการและเทคโนโลยีให้กับลูกค้าหลากหลายวงการ โดยให้บริการลูกค้าใน 5 กลุ่มธุรกิจหลัก คือ เทคโนโลยีการสื่อสารและสื่อ, การเงินการธนาคาร, โรงพยาบาลและภาครัฐ, ผลิตภัณฑ์และการค้า, พลังงานและทรัพยากร ปัจจุบันมีลูกค้ากว่า 6,000 องค์กรใน 120 ประเทศทั่วโลก ดูแลจัดการตั้งแต่ขั้นการวางแผนกลยุทธ์ไปจนถึงระดับปฏิบัติการ</p>\n<h3>รู้จัก ATCT ศูนย์เทคโนโลยีและนวัตกรรมขั้นสูงของ Accenture ในไทย</h3>\n<p><img src=\"https://www.blognone.com/sites/default/files/externals/07a3b479a4123a6faf3373df3c413111.jpeg\" /></p>\n<p>จากรากฐานกว่า 40 ปีในประเทศไทยของ Accenture หนึ่งในผู้นำด้านที่ปรึกษาทางเทคโนโลยีและธุรกิจชั้นนำ ที่ช่วยให้ลูกค้าองค์กรต่าง ๆ ในไทยสามารถสร้างมูลค่าและนวัตกรรมในตลาดใหม่ได้เร็วกว่าคู่แข่ง จึงเตรียมเปิดตัว Advanced Technology Center Thailand (ATCT) หรือศูนย์เทคโนโลยีและนวัตกรรมขั้นสูงของ Accenture เพื่อพัฒนาเทคโนโลยีควบคู่กับการพัฒนาบุคลากรให้มีความเชี่ยวชาญเฉพาะทาง โดยใช้ความแข็งแกร่งของเครือข่ายความเชี่ยวชาญและเทคโนโลยีระดับโลกร่วมกับศูนย์ Advanced Technology Center ในประเทศอื่น ๆ ไม่ว่าจะเป็นในอังกฤษ อินเดีย โปแลนด์ ฟิลิปปินส์ ฯลฯ เป็นต้น</p>\n<p>ศูนย์ ATC ไม่ได้ให้คำปรึกษาแค่เรื่องการใช้เทคโนโลยีเท่านั้น แต่ยังสามารถพัฒนาเทคโนโลยีให้ตอบโจทย์เฉพาะของลูกค้าได้ด้วย ตัวอย่างเช่น Cloud, Mobile Solutions, Analytics และ Security แพลตฟอร์มเร่งกระบวนการ digital transformation โดยมีศูนย์เดลิเวอรีเซนเตอร์รองรับลูกค้าในกว่า120 ประเทศทั่วโลก ศูนย์ ATCT ในประเทศไทย จึงมีระบบการทำงานที่คล่องตัวและประสานกับเครือข่ายระดับสากลตลอดเวลา</p>\n<h3>องค์กรทางด้านเทคโนโลยี ทีมงานแกร่ง</h3>\n<p>การที่ทั้งธุรกิจและเทคโนโลยีเปลี่ยนแปลงไปอย่างรวดเร็วอยู่ตลอดเวลา วัฒนธรรมองค์กรและสภาพแวดล้อมในการทำงานที่ ATCT จึงเป็นเช่นนั้นด้วย นอกจากการทำงานเป็นทีม มีทีมงานคุณภาพ มีวัฒนธรรมองค์กรที่เอื้อต่อการเรียนรู้สิ่งใหม่อยู่เสมอ ATCT ยังเปิดโอกาสการเติบโตในสายอาชีพ ช่วยให้สามารถต่อยอดศักยภาพในระดับที่สูงขึ้น การทำงานที่ ATCT จึงเต็มไปด้วยบรรยากาศที่กระตือรือร้น แรงผลักดันด้วยความชอบหรือความสนใจส่วนตัวและความพร้อมที่จะทำงานที่มีโจทย์ความท้าทายหลากหลาย เน้นผลลัพธ์ที่ดีที่สุดเป็นสำคัญ</p>\n<p>คุณนนทวัฒน์ พุ่มชูศรี กรรมการผู้จัดการ Accenture ประเทศไทย ให้มุมมองต่อเรื่องการพัฒนาคนเอาไว้ว่า “คนคือหัวใจสำคัญในการสร้างความเปลี่ยนแปลงให้เกิดขึ้น เราจึงให้ความสาคัญกับการพัฒนาทักษะ ผ่านการอบรมต่าง ๆ และเปิดโอกาสการเรียนรู้อย่างไร้ขีดจำกัดจากผู้เชี่ยวชาญในด้านต่าง ๆ ทั่วโลกอยู่เสมอ</p>\n<p>ด้วยทีมงานที่แข็งแกร่งและบุคลากรที่ดีที่สุด เราพร้อมสร้างความเปลี่ยนแปลงทางธุรกิจให้แก่ ลูกค้าเพื่อมุ่งสู่การเป็นผู้นำในอุตสาหกรรมนั้น ๆ”</p>\n<p><img src=\"https://www.blognone.com/sites/default/files/externals/2487210812c7128fe4ea53171683b9ba.png\" /></p>\n<h3>มีอะไรน่าสนใจที่ ATCT</h3>\n<p>ชีวิตแห่งการทำงานนั้น ไม่มีอะไรจะดีไปกว่าการได้ร่วมงานกับคนที่มีความสามารถ คนที่มองจุดหมายเดียวกัน และเปิดกว้างยอมรับกับทุกความคิดเห็น ซึ่งที่ ATCT มีให้ครบสำหรับคนที่มองหาองค์กรที่พร้อมสำหรับโลกในยุคปัจจุบัน โดยมีแม่เหล็กทั้ง 3 ด้าน คือ โอกาสการเติบโตในสายอาชีพ, โอกาสพัฒนาตนเอง และผลตอบแทน-สวัสดิการที่ดี</p>\n<p>ในด้าน<strong>โอกาสการเติบโต</strong>ในสายอาชีพ ATCT วัดผลการทำงานตามเป้าหมายและวัตถุประสงค์ที่ตนเองตั้งไว้ มีแผนการเพื่อพัฒนาทักษะด้านต่าง ๆ แยกเฉพาะตามพนักงานแต่ละคน เปิดโอกาสให้พนักงานย้ายสายงานได้ ถ้ามีความสนใจและความตั้งใจที่แน่วแน่ บริษัทก็เปิดรับการย้ายงานภายในองค์กรเสมอ</p>\n<p>ด้านการ<strong>เรียนรู้เพื่อพัฒนาตนเอง</strong> เป็นสิ่งที่ Accenture ทั่วโลกให้ความสำคัญ และลงทุนด้านอบรมและพัฒนาทักษะให้กับพนักงานทุกคนไปแล้วกว่า 27,000 ล้านบาท พนักงานจะได้พัฒนาทักษะของตัวเองอย่างเข้มข้น มีคอร์สเรียนที่มีความยาวรวมกันมากกว่า 15 ล้านชั่วโมงให้เลือก มีการจัดอบรมและสัมมนาทั้งในประเทศและต่างประเทศให้ทุกตำแหน่งงาน</p>\n<p>ในแง่<strong>ผลตอบแทนและสวัสดิการ</strong> เรียกได้ว่าจัดเต็ม นอกเหนือจากสวัสดิการพื้นฐานอย่างประกันชีวิต ค่ารักษาพยาบาลแล้ว ยังมี flexible benefits หรือเงินสวัสดิการที่บริษัทมอบให้เพื่อนำไปใช้จ่ายส่วนตัวตามความต้องการของแต่ละคน, โบนัสตามผลงาน, โบนัสสำหรับผู้มีทักษะเฉพาะทาง (hot skill bonus) และสิทธิในการถือหุ้นบริษัท เป็นต้น</p>\n<p><img src=\"https://www.blognone.com/sites/default/files/externals/0709cc3c2c209a4a7f4de0a119978f20.png\" /></p>\n<h3>โอกาสดีคนรุ่นใหม่สายเทคโนโลยี ได้ร่วมงานกับบริษัทที่ปรึกษาไอทีระดับโลก</h3>\n<p>โอกาสเปิดแล้วสำหรับคนรุ่นใหม่สายเทคโนโลยี เพราะ ATCT กำลังเปิดรับทีมงานจำนวนมาก เข้ามาร่วมทีม เพิ่มศักยภาพในตัวคุณ พร้อมคิดค้นตอบโจทย์อันท้าทาย พลาดไม่ได้ หากคุณกำลังมองหางานสายเทคโนโลยีในบริษัทข้ามชาติระดับโลก<br />\n<img src=\"https://www.blognone.com/sites/default/files/externals/b7b8fe471f83fd8508985fe15d1aecf4.png\" /></p>\n<p>หากคุณเป็นคนสายเทค และมีทักษะด้านพัฒนาแอปพลิเคชันทั้งระบบ iOS และแอนดรอยด์ (Mobile Application Development) นักพัฒนา Back End – Front End และ Cloud Infrastructure Engineer อย่ารอช้า ส่งประวัติการศึกษาและประสบการณ์ต่าง ๆ เข้ามาสมัครเข้ามาได้เลย คลิกดูรายละเอียดได้<a href=\"https://jobs.blognone.com/search?q=Accenture\">ที่นี่</a></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/thailand\">Thailand</a></div><div><a href=\"/topics/blognone-workplace\">Blognone Workplace</a></div></div></div>","author":"workplace","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e8438d1afdc18bfb01d1b38927a219f21e896fab6f5dc52c14e3ffe9cbc42c","category":"Thai"}