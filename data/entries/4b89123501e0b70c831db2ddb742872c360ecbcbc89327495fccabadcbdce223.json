{"title":"ทัวร์ลง Apple Store ของจริง คนอเมริกันแห่ซื้อ iPhone ก่อนที่ราคาจะขึ้นเพราะภาษีนำเข้าใหม่","link":"https://www.blognone.com/node/145736","date":1744101956000,"content":"<div><div><div><p>หลังจากที่รัฐบาล Trump ขู่เก็บภาษีนำเข้าจากจีน 54% (ล่าสุดขู่จะเพิ่มอีก 50% หลังจีนเปิดศึกเพิ่มภาษีนำเข้าสหรัฐฯ เช่นกัน) ทำให้หุ้นของ Apple ดิ่งลงอย่างหนัก แต่ก็ทำให้คนอเมริกันแห่กันไปซื้อ iPhone ตาม Apple Store ทั่วประเทศ เมื่อสุดสัปดาห์ที่ผ่านมา</p>\n<p>สาเหตุเป็นเพราะพวกเขากลัวว่าราคา iPhone จะพุ่งขึ้นเร็ว ๆ นี้ โดยพนักงานบอกว่าบรรยากาศในร้านเหมือนช่วงเทศกาล ลูกค้าเข้ามาซื้อแบบตื่นตระหนก และถามเป็นเสียงเดียวกันว่า “iPhone จะขึ้นราคาเมื่อไหร่?”</p>\n<p>Apple พยายามรับมือกับสถานการณ์ในตอนนี้อย่างมาก ตามที่ The Wall Street Journal อ้างแหล่งข่าวที่เกี่ยวข้องว่า <a href=\"https://www.blognone.com/node/145723\">บริษัทได้สั่งเร่งนำเข้า iPhone จากอินเดียมาสหรัฐฯ จำนวนมาก</a> รวมทั้งย้ายสายการผลิตไปอินเดียและเวียดนาม และกักตุนสินค้าเอาไว้ล่วงหน้า</p>\n<p>ถึงยอดขายจะเพิ่มขึ้น แต่มูลค่าตลาดของ Apple หายไปกว่า 500,000 ล้านดอลลาร์ฯ ภายในสองวัน ร่วงหนักที่สุดนับตั้งแต่ยุคฟองสบู่ดอทคอม โดยคาดว่า Apple จะพูดถึงเรื่องนี้เพิ่มในการประชุมผลประกอบการวันที่ 1 พฤษภาคมนี้</p>\n<p>ที่มา: <a href=\"https://www.bloomberg.com/news/articles/2025-04-07/apple-customers-dash-to-stores-to-buy-iphones-ahead-of-tariffs?srnd=phx-technology\">Bloomberg</a></p>\n<p><img src=\"https://www.blognone.com/sites/default/files/externals/8f277281f0788fb2864c7cd05d78343c.jpg\" alt=\"Apple\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/united-states\">United States</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b89123501e0b70c831db2ddb742872c360ecbcbc89327495fccabadcbdce223","category":"Thai"}