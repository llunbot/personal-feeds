{"title":"OneDrive ประกาศปิดฟีเจอร์อัปโหลดไฟล์โดยตรงผ่าน URL เหตุผลไม่ค่อยมีคนใช้","link":"https://www.blognone.com/node/138611","date":1710035620000,"content":"<div><div><div><p>ไมโครซอฟท์ประกาศว่าฟีเจอร์อัปโหลดไฟล์ลง OneDrive ด้วย URL จะไม่สามารถใช้งานได้ มีผลตั้งแต่ 29 มีนาคม 2024 เป็นต้นไป</p>\n<p>ก่อนหน้านี้ไมโครซอฟท์ได้ทดสอบฟีเจอร์ใน OneDrive สามารถอัปโหลดไฟล์ด้วย URL ซึ่งเป็นสถานะพรีวิว ข้อดีคือบางกรณีผู้ใช้งานไม่สะดวกหรือไม่ต้องการดาวน์โหลดไฟล์มาก่อน แล้วต้องอัปโหลดกลับเข้า OneDrive ก็สามารถตัดขั้นตอนได้เลย</p>\n<p>ไมโครซอฟท์บอกว่าแม้ฟีเจอร์นี้จะสะดวกสำหรับผู้ใช้งานในกรณีข้างต้น แต่หลังจากเปิดทดสอบมาระยะหนึ่ง ก็พบว่ามีการใช้งานน้อย ขณะที่ต้นทุนในการดูแลฟีเจอร์นี้สูงมาก รวมทั้งไม่สอดคล้องกับแนวทางที่ OneDrive ต้องการเป็น จึงตัดสินใจปิดฟีเจอร์ดังกล่าว ทั้งนี้ไฟล์เดิมที่อัปโหลดด้วย URL จะยังเข้าถึงได้ต่อไปตามปกติ</p>\n<p>ที่มา: <a href=\"https://devblogs.microsoft.com/microsoft365dev/important-update-on-onedrive-url-upload-feature/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/d10be68751748ef3b7fd5e8ed30143fe.jpg\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft-365\">Microsoft 365</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c3a68756cd59e4ce8da4e75b17949b08e05c83d8217999c8183cbcc9c03a36d","category":"Thai"}