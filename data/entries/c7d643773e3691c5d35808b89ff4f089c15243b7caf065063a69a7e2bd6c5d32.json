{"title":"เชิญร่วมปลดล็อกศักยภาพทางดิจิทัลช่วงฟื้นตัวจากโควิด-19 ในงาน HUAWEI CLOUD & CONNECT เข้าร่วมฟรี","link":"https://www.blognone.com/node/125792","date":1636620900000,"content":"<div><div><div><p>จากสถานการณ์การระบาดใหญ่ของโควิด-19 ซึ่งส่งผลกระทบต่อชีวิต ความเป็นอยู่และสังคมเป็นอย่างมาก ทำให้การทำงานทางไกล การศึกษาออนไลน์ และการแพทย์ทางไกลกลายเป็นเรื่องธรรมดา เห็นได้ชัดว่า เทคโนโลยีก้าวเข้ามามีบทบาทสำคัญในการดำรงชีวิตในยุคปัจจุบันเป็นอย่างมาก ถือเป็นโอกาสสำคัญของบริษัทเทคโนโลยี ตลอดจนสตาร์ทอัพที่สามารถสร้างบริการดิจิทัลใหม่ๆ ได้</p>\n<p>การบริการด้านดิจิทัลใหม่ๆ จะช่วยลดต้นทุน เพิ่มความสะดวกสบายยิ่งขึ้น ทำให้การผลิตมีประสิทธิภาพมากขึ้น และยังสามารถสร้างมูลค่ามหาศาลจากสภาพแวดล้อมการทำงานที่ปลอดภัยจากเชื้อไวรัส ในขณะเดียวกัน การทำงานทางไกลต้องใช้เทคโนโลยีมากขึ้นอย่างไม่เคยเป็นมาก่อนในอดีต เพราะกิจกรรมทุกอย่างในวิถีชีวิตใหม่ หรือที่เรียกกันว่า นิวนอร์มัล (New Normal) ต้องขึ้นระบบออนไลน์แทบทั้งหมด</p>\n<p>เราจึงเห็นภาวะที่เทคโนโลยีกำลังพัฒนาเร็วกว่าที่เราจะจินตนาการได้ ทั้งเทคโนโลยีดิจิทัล เช่น 5G, คลาวด์ และปัญญาประดิษฐ์ (AI) ถูกผลักดันให้พัฒนาไปถึงขีดจำกัดอย่างต่อเนื่อง องค์กรไอทีและสตาร์ทอัพ ต้องทำการเปลี่ยนผ่านและพัฒนาคน รวมถึงการรีสกิลบุคคลากรอย่างต่อเนื่อง</p>\n<p><img src=\"https://www.blognone.com/sites/default/files/externals/fad748c046190ac1c2b9b443fefabc73.jpg\" /></p>\n<p>ครั้งนี้ ถือเป็นโอกาสดีของคนสายเทค ที่ Blogone จะชวนไปร่วมงานสัมมนาประจำปีครั้งใหญ่ของหัวเว่ยในงาน Powering Digital Thailand 2022 – HUAWEI CLOUD &amp; CONNECT in conjunction with Asia-Pacific Innovation Day ที่จะจัดขึ้น ระหว่างวันที่ 17-19 พฤศจิกายน 2564 นี้ ณ โรงแรมเซ็นทาราแกรนด์ แอท เซ็นทรัลเวิร์ลด์ ชั้น 22 ห้องประชุมคอนเวนชัน เซ็นเตอร์</p>\n<p>โดยในงานนี้จะมีการแชร์มุมมองความรู้และเทรนด์เทคโนโลยีใหม่ๆ ที่จะเปลี่ยนความคิดของผู้ที่มาร่วมงานให้หันมาสนใจและให้ความสำคัญในเรื่องเทคโนโลยี ที่จะมาปลดล็อกโอกาสทางธุรกิจ ตลาดใหม่ รวมไปถึงรูปแบบธุรกิจใหม่ให้แก่ประเทศไทย ซึ่งจะเป็นพื้นฐานสำคัญในการค้ำจุนโครงสร้างเศรษฐกิจไทยต่อไป</p>\n<p>ความพิเศษของงานสัมมนาในปีนี้คือใช้รูปแบบไฮบริด มีทั้งจัดงานออนไลน์และออฟไลน์ เพื่อความปลอดภัยของผู้เข้าร่วมงาน โดยทางผู้จัดยังคงมีความเข้มงวดเรื่องมาตรการการฆ่าเชื้อ และการรักษาระยะห่าง</p>\n<p>ที่ไม่ใช่ครั้งแรกของหัวเว่ยในการจัดงานประจำปี ปี 2020 ที่ผ่านมา หัวเว่ยประสบความสำเร็จจากการจัดงาน Powering Digital Thailand 2021 – HUAWEI CLOUD &amp; CONNECT ร่วมกับบางกอกโพสต์ ประสบความสำเร็จอย่างล้นหลามโดยมีผู้เข้าร่วม 3,500 คน และมีพันธมิตรร่วมเข้ามาแสดงเทคโนโลยีกว่า 60 ราย</p>\n<p>ซึ่ง Blognone ได้มีโอกาสเข้าร่วมงานในปีที่ผ่านมา โดยได้มีโอกาสสัมผัสกับประสบการณ์ใช้งานจริงไม่ว่าจะเป็นเวิร์กชอป Hands-on Lab สัมผัสระบบปฏิบัติการของหัวเว่ย คลาวด์แบบเรียลไทม์ และ แพลตฟอร์มการพัฒนาแบบครบวงจรสำหรับนักพัฒนาระบบ AI รวมถึงได้พูดคุยกับผู้เชี่ยวชาญในด้านการนำเทคโนยีของหัวเว่ยไปใช้จริงในอุตสาหกรรมต่างๆ</p>\n<p>ซึ่งงานสัมมนาในปีนี้ จะมีการเจาะลึกถึงการประยุกต์ใช้เทคโนโลยีที่ใช้งานได้จริง และครอบคลุมทุกด้านที่เป็นปัจจัยสำคัญในชีวิตประจำวันยุคโควิด-19 ตั้งแต่ การศึกษาออนไลน์, อุตสาหกรรมสุขภาพและการแพทย์, บริการด้านคลาวด์และเอไอ, ความเสถียรภาพของภาคการเงิน และความปลอดภัย, ธุรกิจค้าปลีก ยุค 4.0, ภาคอุตสาหกรรมโครงข่ายพื้นฐาน ไปจนถึงอุตสาหกรรมด้านพลังงานสะอาด (พลังงานอัจฉริยะ) ที่กำลังเป็นเทรนด์มาแรงในตอนนี้</p>\n<p>งาน Powering Digital Thailand 2022 – HUAWEI CLOUD &amp; CONNECT ในปีนี้ ได้ร่วมมือกับพันธมิตรในทุกอุตสาหกรรมเพื่อสำรวจวิธีที่เราจะสามารถเร่งการเปลี่ยนแปลงทางดิจิทัลเพื่อปลดล็อกศักยภาพและโมเดลธุรกิจใหม่ๆ สำหรับองค์กรทุกรูปแบบในช่วงการฟื้นตัวของเศรษฐกิจหลังเกิดโรคระบาด</p>\n<p>ช่องทางการร่วมงาน สามารถเข้าชมทางออนไลน์ผ่านทางเว็บไซต์งาน https://activity.huaweicloud.com/intl/en-us/HCCThailand2022.html</p>\n<p>ระหว่างวันที่ 17-19 พฤศจิกายน 2564 และ เปิดให้เข้าชมงานฟรี! และยังสามารถเข้าร่วมงานพร้อมสัมผัสประสบการณ์ด้านเทคโนโลยีด้วยตัวเองได้ในวันที่ 19 พฤศจิกายน 2564 นี้ ตั้งแต่เวลา 09.00-17.00 น. ณ โรงแรมเซ็นทาราแกรนด์ แอท เซ็นทรัลเวิร์ลด์ ชั้น 22 ห้องประชุมคอนเวนชัน เซ็นเตอร์ โดยพร้อมเปิดให้ลงทะเบียนจองสิทธิ์เข้าชมงานล่วงหน้าผ่านเว็บไซต์  <a href=\"https://events02.huawei.com/m/AJJJBb\">https://events02.huawei.com/m/AJJJBb</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/huawei-cloud\">Huawei Cloud</a></div><div><a href=\"/topics/apac\">APAC</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7d643773e3691c5d35808b89ff4f089c15243b7caf065063a69a7e2bd6c5d32","category":"Thai"}