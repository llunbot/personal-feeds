{"title":"ASUS เปิดตัว Zenbook S 13 OLED โน้ตบุ๊กจอ OLED ที่บางที่สุดในโลก ราคา 49,990 บาท","link":"https://www.blognone.com/node/133772","date":1683721854000,"content":"<div><div><div><p>Asus ประกาศเปิดตัวโน้ตบุ๊ก <strong>ASUS Zenbook S 13 OLED</strong> ในงาน <strong>Thincredible</strong> ซึ่งเป็นโน้ตบุ๊กหน้าจอ OLED ขนาด 13.3 นิ้วที่บางที่สุดในโลก พร้อมวางจำหน่ายอย่างเป็นทางการในไทย ชูจุดเด่นเรื่องความบางเบา ตัวเครื่องบางเพียง 1 ซม. พร้อมน้ำหนัก 1 กก. พกพาใช้งานได้อย่างสะดวก เป็นมิตรต่อสิ่งแวดล้อม</p>\n<p><img alt=\"No Description\" src=\"https://www.blognone.com/sites/default/files/externals/61826146626faa0746474cbc9bbc4cd9.png\" /></p>\n<p>มาพร้อมหน้าจอ <strong>ASUS Lumina OLED</strong> ความละเอียด 2.8K (2880 x 1800 Ratio 16:10) รองรับ Dolby Vision , DisplayHDR 500 True Black และ DCI-P3 100% พร้อม CPU 13th Gen Intel core i7 การ์ดจอ Intel Iris X แรมแบบ LPDDR5 16gb และระบบเสียงที่ได้รับการรับรองจาก Harman Kardon ในราคา 49,990 บาท</p>\n<p><img alt=\"No Description\" src=\"https://www.blognone.com/sites/default/files/externals/9579b9740a7144444b22bfca1556dbcd.png\" /></p>\n<p>อีกตัวหนึ่งที่เปิดตัวมาพร้อมกันในหมวด Zenbook คือ <strong>Zenbook Pro 14 OLED</strong> เป็นโน้ตบุ๊กจอ OLED ขนาด 14.5 นิ้ว ความละเอียด 2880x1800 ความถี่ 120Hz ชูจุดเด่นเรื่องความแรงสมค่าตัวที่ 64,990 บาท</p>\n<p>โดยมาพร้อม CPU 13th Gen Intel core i9 การ์ดจอ RTX 4060 มาพร้อม RAM 16GB DDR5 และความจุ 1TB M.2 NVMe™ PCIe® 4.0 ASUS Zenbook Pro 14 OLED มีขนาดกะทัดรัด น้ำหนักเบา 1.6 กก. บาง 1.79 ซม. มาพร้อมพอร์ทเชื่อมต่อครบครัน ไม่ว่าจะเป็น Thunderbolt™ 4 USB-C®, USB-A 3.2 Gen 2 รวมถึง SD 4.0 card reader เหมาะสำหรับสายงานโปรดักชั่น</p>\n<p>โดยตัวเครื่องทั้ง 2 รุ่น จะมาพร้อม Windows 11 และ Pre-installed Office Home &amp; Student 2021 ติดตั้งพร้อมใช้งานทันที, ประกัน ASUS Exclusive Care ครอบคลุมการบริการซ่อมถึงที่ (on-site service) 3 ปี, ประกันอุบัติเหตุ (Perfect Warranty) 1 ปีเต็ม และสมาชิก Adobe Creative Cloud® ให้ใช้ฟรี เป็นระยะเวลา 3 เดือน</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/zenbook\">Zenbook</a></div><div><a href=\"/topics/oled\">OLED</a></div><div><a href=\"/topics/laptop\">Laptop</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad3dd1c135bc4dbda65449a649bcaea44e1c2ced234c33304aa56ba0317e70c9","category":"Thai"}