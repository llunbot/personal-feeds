{"title":"Apple และ Google ประกาศความร่วมมือออกข้อกำหนด ลดปัญหาการนำ Bluetooth Tracker ไปใช้งานไม่เหมาะสม","link":"https://www.blognone.com/node/133666","date":1683040587000,"content":"<div><div><div><p>แอปเปิลและกูเกิล ประกาศความร่วมมือเพื่อออกข้อกำหนดอุปกรณ์ติดตามด้วยบลูทูธหรือแทร็กเกอร์ เพื่อให้เกิดความปลอดภัยในการใช้งาน และป้องกันปัญหาการนำอุปกรณ์นี้ไปใช้ติดตามอย่างไม่เหมาะสม โดยแนวทางมีทั้งการตรวจจับ การแจ้งเตือน รองรับการทำงานทั้งบน Android และ iOS</p>\n<p>เป้าหมายของการออกข้อกำหนดนี้ เพื่อให้อุปกรณ์แทร็กเกอร์มีการตั้งค่าพื้นฐาน หากเกิดกรณีติดตามที่ไม่ถูกต้อง ก็สามารถแจ้งเตือนให้กับบุคคล รวมทั้งช่วยแนะนำให้หาอุปกรณ์ติดตามดังกล่าวเจอ และสั่งปิดการทำงานได้</p>\n<p>นอกจากแอปเปิลและกูเกิลแล้ว ผู้ผลิตแทร็กเกอร์หลายราย เช่น Tile, Chipolo, Eufy Security, Pebblebee และซัมซุง ก็ประกาศร่วมมือในการออกข้อกำหนดนี้ด้วย</p>\n<p>ร่างของข้อกำหนดนี้จะนำเสนอผ่านทาง IETF และเปิดให้ผู้สนใจร่วมแสดงความเห็นและตรวจสอบเนื้อหา เป็นเวลา 3 เดือน หลังสิ้นสุดช่วงรับฟังความเห็น ทั้งแอปเปิลและกูเกิล จะนำข้อคิดเห็นมาปรับใช้ และออกข้อกำหนดฉบับจริงภายในปีนี้ 2023 แล้วนำไปใช้งานต่อใน iOS และ Android ต่อไป</p>\n<p>ที่มา: <a href=\"https://www.apple.com/newsroom/2023/05/apple-google-partner-on-an-industry-specification-to-address-unwanted-tracking/\">แอปเปิล</a> ผ่าน <a href=\"https://www.theverge.com/2023/5/2/23707920/apple-google-airtag-stalking-bluetooth-tracker-alert-standard\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/8141d75c1e3cdba6a154e95b95a8c1ac.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/standard\">Standard</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d17906ad0a26da6c91222b74bd51d3f44e14450c55651c7725bd24fd034fef9","category":"Thai"}