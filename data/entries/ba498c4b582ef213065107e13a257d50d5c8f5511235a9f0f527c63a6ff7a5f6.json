{"title":"NVIDIA ชี้แจงยอดขายสิงคโปร์สูงผิดปกติ ระบุการแยกรายได้แยกตามการออกบิล","link":"https://www.blognone.com/node/144476","date":1738556849000,"content":"<div><div><div><p>NVIDIA ชี้แจงถึงประเด็นที่<a href=\"https://www.blognone.com/node/144444\">สหรัฐฯ สอบสวนว่า DeepSeek ได้ชิปของบริษัทไปทางใด</a> โดยประเทศต้องสงสัยหนึ่งคือสิงคโปร์ เพราะเป็นประเทศที่สร้างยอดขายให้ NVIDIA ถึง 22% จึงเป็นที่น่าสงสัยว่าประเทศขนาดเล็กจะซื้อการ์ดกราฟิกไปขนาดนี้เพื่ออะไร</p>\n<p>ทาง NVIDIA ระบุว่าการแยกรายได้นั้นเป็นการแยกรายได้ตามประเทศที่เรียกเก็บเงิน (bill to) ไม่ได้แยกตามการส่งสินค้าจริง ลูกค้าจำนวนมากใช้บริษัทในสิงคโปร์เป็นผู้จ่ายเงิน แม้ว่าที่จริงแล้วตัวเครื่องจะส่งไปยังสหรัฐฯ หรือยุโรปก็ตาม</p>\n<p>ด้านกระทรวงอุตสาหกรรมสิงคโปร์ระบุว่าเป็นหน้าที่ของ NVIDIA ต้องทำตามข้อบังคับการส่งออกของสหรัฐฯ และศุลกากรของสิงคโปร์ยินดีจะทำงานร่วมกับสหรัฐฯ เพื่อบังคับใช้กฎหมายต่อไป</p>\n<p>ที่มา - <a href=\"https://www.straitstimes.com/singapore/nvidia-expected-to-abide-by-us-export-curbs-singapore-laws-says-mti\">Strait Times</a></p>\n<p><img src=\"https://www.blognone.com/sites/default/files/externals/fb66bf2a67c78efb09235e62477af08a.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/singapore\">Singapore</a></div><div><a href=\"/topics/deepseek\">DeepSeek</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba498c4b582ef213065107e13a257d50d5c8f5511235a9f0f527c63a6ff7a5f6","category":"Thai"}