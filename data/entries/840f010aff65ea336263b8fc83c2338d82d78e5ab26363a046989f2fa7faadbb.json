{"title":"ข่าวลือ Nintendo Switch 2 รอบใหม่ ใช้ Tegra รุ่นคัสตอม จีพียู Ampere เล่นเกมเก่าได้ทั้งหมด","link":"https://www.blognone.com/node/134724","date":1688710802000,"content":"<div><div><div><p>มีข่าวลือของ Nintendo Switch 2 รอบใหม่มาอีกแล้ว (วนลูปไม่รู้จบ) รอบนี้มีผู้ใช้นิรนามไปโพสต์ในบอร์ด 4Chan อ้างว่าได้เครื่องรุ่นทดสอบ Dev Kit มาจากนินเทนโด โดยมีข้อมูลดังนี้</p>\n<ul>\n<li>ชิป NVIDIA Tegra รุ่นคัสตอม T239 (Switch ใช้ Tegra T210/T214 แต่ระบบเลขรุ่นของ Tegra ไม่เรียงเลขเสมอไป)</li>\n<li>นักพัฒนาสามารถกำหนดโปรไฟล์ของซีพียู-จีพียูได้ เพื่อเลือกระหว่างประสิทธิภาพหรือประหยัดพลังงาน โดยอยู่ระหว่าง 11-28.6W</li>\n<li>จีพียูเป็นสถาปัตยกรรม Ampere (เทียบเท่า GeForce 3000) รองรับ ray tracing และ DLSS (Switch ใช้จีพียู Maxwell เทียบเท่า GeForce 700)</li>\n<li>เครื่องรุ่นทดสอบยังใช้จอความละเอียด 720p OLED (เท่ากับ Nintendo Switch OLED)</li>\n<li>การแสดงผลรองรับ 4K60 HDR 10-bit แต่ไม่รองรับอัตรารีเฟรช 120Hz, ต่อออกพอร์ต HDMI 2.1 ได้</li>\n<li>สตอเรจความจุ 256GB ความเร็วสูงขึ้นจากเดิม รองรับ MicroSD UHS-II</li>\n</ul>\n<p>ผู้โพสต์บอกว่า เครื่องเกมรุ่นใหม่มี backwards compatibility ย้อนหลังกับ Switch เต็มรูปแบบ เกมสามารถอัพเกรดเป็นเวอร์ชัน next-gen ได้ฟรี โดยเกมของนินเทนโดทั้งหมดมีแผนอัพเกรดเป็น next-gen ให้ด้วย</p>\n<p>ผู้โพสต์ยังระบุว่าเกม Fortnite เริ่มพัฒนาบน Switch 2 แล้ว โดยประสิทธิภาพตอนเล่นเกม (แบบ docked) ใกล้เคียงกับ Xbox Series S</p>\n<p>ที่มา - <a href=\"https://boards.4channel.org/v/thread/643119561\">4chan</a> via <a href=\"https://www.notebookcheck.net/Custom-Tegra-T239-processor-final-dev-kits-free-next-gen-upgrades-and-full-backwards-compatibility-Another-Nintendo-Switch-2-rumor-hits-the-4chan-fan.732467.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/0842263d3cc4ad10a577b8b15d948d1c.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/tegra\">Tegra</a></div><div><a href=\"/topics/rumors\">Rumors</a></div><div><a href=\"/topics/soc\">SoC</a></div><div><a href=\"/topics/nvidia-ampere\">NVIDIA Ampere</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"840f010aff65ea336263b8fc83c2338d82d78e5ab26363a046989f2fa7faadbb","category":"Thai"}