{"title":"ผู้กำกับ FF16 บอกเกมภาคถัดๆ ไป มีโอกาสสูงที่จะออกเวอร์ชันพีซีตั้งแต่วันแรก","link":"https://www.blognone.com/node/141576","date":1724328920000,"content":"<div><div><div><p>Hiroshi Takai ผู้กำกับเกม Final Fantasy 16 ให้สัมภาษณ์กับ GamesRadar+ เนื่องในโอกาส <a href=\"https://www.blognone.com/node/141515\">FF16 ประกาศวันวางขายเวอร์ชันพีซี</a> ในวันที่ 17 กันยายน ซึ่งเป็นการทิ้งช่วงจากเวอร์ชัน PS5 ประมาณ 15 เดือน ด้วย<a href=\"https://www.blognone.com/node/134501\">เหตุผลสำคัญว่า FF16 เป็นเอ็กซ์คลูซีฟ PS5 อยู่ช่วงหนึ่ง</a> (ในขณะที่ภาค 15 ออกพร้อมกันทุกแพลตฟอร์มได้สบาย)</p>\n<p>คำถามที่แฟนๆ เกมอยากรู้คงเป็นว่า Final Fantasy ภาคถัดๆ ไปจะออกเวอร์ชันพีซีตั้งแต่ Day 1 หรือไม่ เหตุการณ์จะซ้ำรอยภาค 16 อีกหรือไม่ โดย<a href=\"https://www.blognone.com/node/139728\">บริษัทแม่ Square Enix ก็ยอมรับแล้วว่ายุทธศาสตร์เอ็กซ์คลูซีฟไม่ได้ผล และจะกลับตัวมาทำเกมมัลติแพลตฟอร์มมากขึ้น</a></p>\n<p>Takai ตอบแบ่งรับแบ่งสู้ว่า \"เป็นไปได้-มีโอกาสสูง\" (คำแปลภาษาอังกฤษคือ possible – probably even likely) โดยเขาขยายความว่าทีมพัฒนาเกมแต่ละภาคมีสิทธิตัดสินใจเอง สิ่งนี้เป็นความเห็นส่วนตัวของเขาเท่านั้น</p>\n<p>เขาเล่าบอกว่า ทีมพัฒนา FF16 อยากออกเกมเวอร์ชันพีซีให้เร็วที่สุดเท่าที่ทำได้ กระบวนการพอร์ตเกมเร่งให้เร็วที่สุดเท่าที่สามารถทำได้แล้ว และเมื่อมองผลลัพธ์ที่ได้ เขาคิดว่าเวลาที่เสียไปถือว่าคุ้มค่าในการทำเกมเวอร์ชันพีซีให้ออกมาดี</p>\n<p>ที่มา - <a href=\"https://www.gamesradar.com/games/final-fantasy/final-fantasy-16-confirms-september-pc-release-date-director-says-its-possible-probably-even-likely-future-final-fantasy-games-launch-day-1-on-pc/\">GamesRadar+</a></p>\n<p><img alt=\"No Description\" src=\"https://www.blognone.com/sites/default/files/externals/ae766c0f7d977670e3a023a8480054e1.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22761c1f39642d95e3a2bf47319bcc734cafd3dacbdbaf7b5fb9787294fa763b","category":"Thai"}