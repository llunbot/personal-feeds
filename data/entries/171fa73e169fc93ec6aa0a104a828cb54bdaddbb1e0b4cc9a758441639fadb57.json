{"title":"[Counterpoint] ตลาด Smartwatch Q3/2021 ซัมซุงเติบโตโดดเด่นจาก Galaxy Watch 4","link":"https://www.blognone.com/node/125951","date":1637595082000,"content":"<div><div><div><p>บริษัทวิจัยตลาด Counterpoint Research ออกรายงานภาพรวมตลาดสมาร์ทวอทช์ของไตรมาสที่ 3 ปี 2021 เติบโต 16% เทียบกับไตรมาสเดียวกันในปี 2020 โดยมีไฮไลท์คือซัมซุง ที่ครองส่วนแบ่งการตลาดเป็นอันดับที่ 2 แซงหัวเหว่ยขึ้นมาสำเร็จ ซึ่งปัจจัยหลักมาจากสมาร์ทวอทช์ตระกูล Galaxy Watch 4</p>\n<p>ผลจากยอดขายที่สูงของ Galaxy Watch 4 ยังช่วยให้ส่วนแบ่งแยกตามระบบปฏิบัติการ Wear OS มีส่วนแบ่งเพิ่มเป็น 17% และเป็นรองเพียง watchOS ของแอปเปิลเท่านั้น</p>\n<p>แอปเปิลยังครองส่วนแบ่งในอันดับ 1 แต่ก็มีส่วนต่างจากซัมซุงไม่มากนัก เนื่องจากไตรมาสที่ผ่านมา Apple Watch Series 7 เลื่อนกำหนดส่งมอบ จึงไม่มีสินค้ารุ่นใหม่ขาย อย่างไรก็ตามด้วยเหตุผลนี้จึงคาดว่าในไตรมาสปัจจุบัน แอปเปิลก็จะครองอันดับ 1 ด้วยส่วนแบ่งที่มากขึ้น</p>\n<p>Sujeong Lim นักวิเคราะห์จาก Counterpoint Research ให้ความเห็นว่าตลาดสมาร์ทวอทช์ยังครองด้วยรุ่นราคาระดับกลางถึงสูงเป็นส่วนใหญ่ ส่วนรุ่นที่ราคาไม่สูง คิดเป็น 1 ใน 3 ของตลาดรวม แต่ก็ประเมินว่าซัมซุงน่าจะเจาะตลาดมากขึ้นด้วยรุ่นราคาไม่สูง</p>\n<p>ที่มา: <a href=\"https://www.counterpointresearch.com/wear-os-share-surges-samsungs-highest-quarterly-smartwatch-shipments-q3-2021/\">Counterpoint Research</a></p>\n<p><img src=\"https://www.blognone.com/sites/default/files/externals/3d57fdeee84ea6903956b5ab914afba4.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/counterpoint-research\">Counterpoint Research</a></div><div><a href=\"/topics/smartwatch\">Smartwatch</a></div><div><a href=\"/topics/galaxy-watch\">Galaxy Watch</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"171fa73e169fc93ec6aa0a104a828cb54bdaddbb1e0b4cc9a758441639fadb57","category":"Thai"}