{"title":"ไมโครซอฟท์ทำ Surface Adaptive Kit สติกเกอร์นูน ติดตามอุปกรณ์ให้ผู้พิการใช้งานง่ายขึ้น","link":"https://www.blognone.com/node/124899","date":1632370060000,"content":"<div><div><div><p>ไมโครซอฟท์เปิดตัว Surface Adaptive Kit เป็นแผ่นสติกเกอร์มีสัญลักษณ์นูน นำไปแปะตามอุปกรณ์เทคโนโลยีต่างๆ เช่นหูฟัง แป้นพิมพ์ เพื่อให้ผู้พิการทางสายตาใช้งานอุปกรณ์ไอทีง่ายขึ้น โดยจะเปิดให้ซื้อได้ภายในปีนี้</p>\n<p><img src=\"https://www.blognone.com/sites/default/files/externals/6468db04c10206c916494085ba45ab1f.png\" /></p>\n<p>Surface Adaptive Kit มาพร้อมสติกเกอร์ 4 รูปแบบ คือ</p>\n<ul>\n<li>Bump labels เป็นเครื่องหมายสี่ตัวสี่สี คือวงกลม กากบาท จุด และเส้นประ มีสีเขียว ส้ม น้ำเงิน และเทา นำไปแปะตามอุปกรณ์เพื่อระบุการใช้งาน ใช้สัญลักษณ์ตามความเข้าใจของตัวเองได้เลย เช่น แปะใกล้ๆ พอร์ตหูฟัง แปะสัญลักษณ์บวกลบไว้ที่ปุ่มเพิ่มเสียงเบาเสียงโน้ตบุ๊กบนคีย์บอร์ด เป็นต้น เพื่อที่เราจะได้ไม่ต้องใช้มือควานหานานเกินไป</li>\n</ul>\n<p><img src=\"https://www.blognone.com/sites/default/files/externals/e0d4e4965a1f294c0ec15cfce78024b5.png\" /></p>\n<ul>\n<li>Keycap labels เป็นสติกเกอร์ที่ออกแบบมาเพื่อช่วยให้คุณระบุคีย์บนแป้นพิมพ์ มีทั้งหมด 12 ป้าย ประกอบด้วยสัญลักษณ์เส้นวางในมุมแตกต่างกัน วงกลม หัวลูกศร  นำไปวางตามปุ่มสำคัญบนแป้นพิมพ์เพื่อกดคีย์ลัดได้ง่ายขึ้น และสติกเกอร์เกือกม้า</li>\n</ul>\n<p><img src=\"https://www.blognone.com/sites/default/files/externals/ad1e8f2c8abec94c36dc8d827b6d6107.png\" /></p>\n<ul>\n<li>Port labels เป็นสติกเกอร์แถบยาวสี่แบบ มาพร้อมสัญลักษณ์นูน ที่สามารถแปะตามสายเชื่อมต่อ และแปะใกล้ๆ พอร์ตเชื่อมต่อ เพื่อให้ผู้ใช้งานเข้าใจง่าย และทำให้แน่ใจว่าเราไม่ได้หยิบสายเชื่อมต่อผิดประเภทมาใช้งาน</li>\n</ul>\n<p><img src=\"https://www.blognone.com/sites/default/files/externals/8a1226279b802117de3ce701f00c6984.png\" /></p>\n<ul>\n<li>Opener support ออกแบบมาเพื่อช่วยในการเปิดฝาแล็ปท็อป มีห่วงเพื่อเอาเชือกห้อยช่วยดึงฝาแล็ปท็อปให้เปิดออกได้<br />\n<img src=\"https://www.blognone.com/sites/default/files/externals/695aef586bcee8944332b5aa1223567a.png\" /></li>\n</ul>\n<p>ที่มา - <a href=\"https://blogs.windows.com/devices/2021/09/22/introducing-new-surface-products-built-for-windows-11/\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/accessibility\">Accessibility</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc94898c2e98845c8813ac43475d4a361abd7147dcfaa3149d9a2744d6d3f149","category":"Thai"}