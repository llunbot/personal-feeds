{"title":"Apple กลับมาขาย Apple Watch สองรุ่นที่ถูกแบนในสหรัฐอเมริกาแล้ว หลังศาลระงับคำสั่งแบนชั่วคราว","link":"https://www.blognone.com/node/137413","date":1703723040000,"content":"<div><div><div><p>แอปเปิลประกาศเตรียมกลับมาขาย Apple Watch Series 9 และ Apple Watch Ultra 2 สองรุ่นที่<a href=\"https://www.blognone.com/node/137394\">ถูก ITC สั่งแบน</a>ห้ามนำเข้ามาขายในสหรัฐอเมริกาก่อนหน้านี้ โดยเริ่มขายผ่านหน้าร้าน Apple Store ตั้งแต่วันนี้เป็นต้นไป และเตรียมกลับมาขายผ่านช่องทางออนไลน์ด้วยเช่นกัน</p>\n<p>ประกาศของแอปเปิลนี้เป็นผลจากที่ศาลอุทธรณ์<a href=\"https://www.blognone.com/node/137412\">ออกคำสั่งหยุดแบน</a> Apple Watch สองรุ่นนี้ชั่วคราวตามที่แอปเปิลยื่นคำขอ ทำให้แอปเปิลสามารถขายสินค้าต่อไปได้ชั่วคราว</p>\n<p>ITC สามารถยื่นคัดค้านให้ข้อมูลกับศาลเพิ่มเติมได้ภายใน 10 มกราคม เพื่อให้คำสั่งกลับมามีผล และศาลจะพิจารณาข้อสรุปว่าจะระงับคำสั่งนี้ชั่วคราวต่อไปก่อน หรือให้กลับมามีผลภายใน 15 มกราคม แม้เป็นแค่เพียงเวลาสั้น ๆ แต่ก็ทำให้แอปเปิลสามารถจัดการสินค้าในมือได้ก่อนนั่นเอง</p>\n<p>ที่มา: <a href=\"https://www.theverge.com/2023/12/27/24016684/apple-watch-on-sale-again-import-sales-bans-paused\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/0771ad0e2ff2b4b7687da0db617c55b7.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/patent\">Patent</a></div><div><a href=\"/topics/lawsuits\">Lawsuits</a></div><div><a href=\"/topics/itc\">ITC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54de056432af9191034fb9b6b250107b69f9ccc47103f33134b0db097e2a1069","category":"Thai"}