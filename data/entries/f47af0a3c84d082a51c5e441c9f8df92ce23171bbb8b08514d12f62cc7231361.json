{"title":"ผู้สร้างเกมปลาโลมา Ecco the Dolphin ประกาศรีมาสเตอร์ 2 ภาคแรก และทำเกมภาค 3","link":"https://www.blognone.com/node/146282","date":1746539711000,"content":"<div><div><div><p>Ed Annunziata ผู้สร้างเกมปลาโลมาตะลุยมหาสมุทร Ecco the Dolphin ที่ออกภาคแรกบนเครื่อง Mega Drive ในปี 1992 ประกาศว่ากำลังรวมทีมงานชุดเดิมกลับมารีมาสเตอร์เกม Ecco 2 ภาคแรก และกำลังพัฒนาเกมภาค 3 ขึ้นมาใหม่ด้วย</p>\n<p>ตอนนี้ยังไม่มีรายละเอียดอื่นๆ ของเกมทั้งสามภาค แต่มีเว็บไซต์ <a href=\"https://www.eccothedolphin.com/\">eccothedolphin.com</a> ที่มีตัวนับเวลาถอยหลังไปจนถึงวันที่ 26 เมษายน 2026 และตัว Annunziata ประกาศข่าวนี้ผ่านโพสต์ของ Xbox Wire จึงเป็นไปได้สูงว่าไมโครซอฟท์จะเป็นผู้จัดจำหน่ายให้</p>\n<p>เกม Ecco the Dolphin ออกครั้งแรกในปี 1992 บน Mega Drive จากนั้นออกภาคสอง Ecco: The Tides of Time ตามมาในปี 1994 นอกจากนี้ยังมีเกม Ecco the Dolphin: Defender of the Future ที่ใช้กราฟิก 3D บนเครื่อง Dreamcast ในปี 2000 ด้วย (ตัวของ Annunziata ไม่ได้พัฒนาเกมภาค 3D นี้ด้วย)</p>\n<p>ที่มา - <a href=\"https://news.xbox.com/en-us/2025/05/05/xbox-asian-pacific-islander-heritage-month-2025/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/21a54d568e7b7bb6999f5203b8aca88f.jpg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/mega-drive\">Mega Drive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f47af0a3c84d082a51c5e441c9f8df92ce23171bbb8b08514d12f62cc7231361","category":"Thai"}