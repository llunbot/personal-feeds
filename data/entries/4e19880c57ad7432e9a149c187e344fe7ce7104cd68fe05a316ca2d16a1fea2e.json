{"title":"Microsoft Edge เพิ่มฟีเจอร์ Citations แปลงเว็บเป็นรายการอ้างอิง เพื่อเขียนเปเปอร์-วิทยานิพนธ์","link":"https://www.blognone.com/node/125806","date":1636685249000,"content":"<div><div><div><p>Microsoft Edge ประกาศเพิ่มฟีเจอร์ Citations สำหรับนักศึกษาที่ต้องทำวิทยานิพนธ์ หรือนักวิจัยที่ต้องเก็บข้อมูลเพื่อเขียนเปเปอร์ จะได้สะดวกในการบันทึกเว็บไซต์ที่ใช้อ้างอิงได้ในอนาคต (โดยไม่ต้องติดตั้งส่วนขยายอย่าง EndNote หรือ Zotero)</p>\n<p>Citations ทำงานอยู่บน<a href=\"https://www.blognone.com/node/109602\">ฟีเจอร์ Collections ของ Edge ที่ใช้เซฟรายการเว็บอยู่แล้ว</a> สิ่งที่เพิ่มเข้ามาคือ Edge จะเรียนรู้ฟอร์แมตของเว็บไซต์สถาบันการศึกษาหรือวารสารวิชาการต่างๆ ที่เราเซฟไว้ แล้วสร้างรายการอ้างอิงในฟอร์แมตที่นิยมใช้ในโลกวิชาการ (เช่น APA, MLA, Chicago) เพื่อนำไปใช้งานต่อได้เลย</p>\n<p>ฟีเจอร์นี้เริ่มเปิดใช้แล้วใน Edge 95 โดยไมโครซอฟท์บอกว่า ไม่ใช่ทุกคนที่ใช้ฟีเจอร์ Citations ดังนั้นฟีเจอร์นี้จะไม่ถูกเปิดใช้เป็นดีฟอลต์ เพื่อทำให้ Edge บวมหรือเปลืองทรัพยากร แต่จะดาวน์โหลดมาติดตั้งในเครื่องครั้งแรกที่ใช้งานแทน</p>\n<p>ที่มา - <a href=\"https://blogs.windows.com/msedgedev/2021/11/04/preview-citations-feature-edge/\">Microsoft</a></p>\n<p><img src=\"https://www.blognone.com/sites/default/files/externals/4e552f0d3e3b539f5e60f554732f1032.png\" /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e19880c57ad7432e9a149c187e344fe7ce7104cd68fe05a316ca2d16a1fea2e","category":"Thai"}