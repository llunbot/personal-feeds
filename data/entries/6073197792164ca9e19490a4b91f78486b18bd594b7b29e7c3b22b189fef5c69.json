{"title":"Mark Zuckerberg ประกาศแผนลงทุนของ Meta ปีนี้ 6 หมื่นล้านดอลลาร์ Data Center จะมีจีพียู 1.3 ล้านตัว","link":"https://www.blognone.com/node/144300","date":1737766811000,"content":"<div><div><div><p>Mark Zuckerberg ซีอีโอ Meta <a href=\"https://www.facebook.com/photo/?fbid=10116307989350411&amp;set=a.612287952871\">โพสต์ใน Facebook</a> ว่าบริษัทมีแผนการลงทุนในปีนี้ประมาณ 6-6.5 หมื่นล้านดอลลาร์ ซึ่งการลงทุนหลักคือศูนย์ข้อมูลรองรับการเติบโตด้าน AI เพิ่มขึ้นตัวเลขปีที่แล้วประมาณ 3.8-4 หมื่นล้านดอลลาร์</p>\n<p>เขาบอกว่าเป้าหมายคือ Meta จะเป็นผู้นำด้านการพัฒนาผู้ช่วย AI ที่มีผู้ใช้งานกว่าพันล้านคน Llama 4 ที่จะออกมาในปีนี้ จะเป็นโมเดลปัญญาประดิษฐ์ความสามารถสูง บริษัทยังเพิ่มทีมวิศวกรด้าน AI เพื่อวิจัยและพัฒนาในโครงการที่เกี่ยวข้องนี้</p>\n<p>ส่วนแผนงานด้านศูนย์ข้อมูล Meta จะสร้างศูนย์ข้อมูลกำลัง 2 กิกะวัตต์ เป็นอย่างน้อย ในพื้นที่เขตแมนฮัตตัน โดยจะได้กำลังประมวลผลประมาณ 1 กิกะวัตต์ภายในปีนี้ และสิ้นปีจะมีจีพียูรองรับในศูนย์ข้อมูลมากกว่า 1.3 ล้านตัว</p>\n<p>นักวิเคราะห์มองว่าประกาศนี้ของ Zuckerberg ก็เพื่อส่งสัญญาณต่อตลาดว่า Meta จะไม่รองในศึก AI นี้ หลังจากรัฐบาล Trump ประกาศโครงการ Stargate โดยมี OpenAI เป็นหนึ่งในผู้ร่วมลงทุนรายหลัก</p>\n<p>ที่มา: <a href=\"https://www.reuters.com/technology/meta-invest-up-65-bln-capital-expenditure-this-year-2025-01-24/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/f2982ca34052c3416f11a4a1bed2e01b.jpeg\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/data-center\">Data Center</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6073197792164ca9e19490a4b91f78486b18bd594b7b29e7c3b22b189fef5c69","category":"Thai"}