{"title":"Baidu เปิดตัวโมเดลคิดเป็นขั้นตอน ERNIE X1 และอัปเกรดโมเดลหลัก ERNIE 4.5","link":"https://www.blognone.com/node/145296","date":1742123252000,"content":"<div><div><div><p>Baidu เปิดตัว 2 โมเดลปัญญาประดิษฐใหม่ ได้แก่ ERNIE X1 โมเดลที่คิดเป็นขั้นตอน (Reasoning Model) ซึ่งเป็นโมเดลประเภทนี้ตัวแรกจาก Baidu มีจุดเด่นคือชุดความรู้ภาษาจีน, การเขียนบทความ, คู่มือ, สร้างบทสนทนา ไปจนถึงการคำนวณที่ซับซ้อน</p>\n<p>โมเดล X1 ยังรองรับการนำไปใช้งานสำหรับการค้นหาข้อมูลเชิงลึก, การถามตอบจากเอกสารที่อัปโหลด, การทำความเข้าใจรูปภาพ, สร้างรูปภาพ, อ่านโค้ด, อ่านเว็บเพจ, วาดผังความคิด TreeMind และอื่น ๆ</p>\n<p>Baidu ยังออกอัปเดตโมเดลปัญญาประดิษฐ์ตัวหลักเวอร์ชันใหม่ ERNIE 4.5 รองรับอินพุทข้อมูลผสมผสานและมีความสามารถหลากหลาย มีความฉลาดมากขึ้น สามารถเข้าใจมีมอินเทอร์เน็ตที่เป็นปัจจุบันได้ด้วย ผลทดสอบ Baidu บอกว่า ERNIE 4.5 ชนะ GPT-4.5 ในหลายหัวข้อ แต่มีต้นทุนใช้งานเพียง 1% เท่านั้น</p>\n<p>โมเดลทั้ง ERNIE X1 และ ERNIE 4.5 เริ่มเปิดให้ใช้งานฟรีแล้วผ่านแชทบอต ERNIE Bot ส่วนนักพัฒนาและลูกค้าองค์กรสามารถใช้งานได้ผ่าน API ของแพลตฟอร์ม Baidu AI Cloud โดย ERNIE 4.5 คิดราคาอินพุท 0.55 ดอลลาร์ต่อ 1M โทเค็น เอาท์พุท 2.2 ดอลลาร์ต่อ 1M โทเค็น และ ERNIE X1 อินพุท 0.28 ดอลลาร์ ต่อ 1M โทเค็น เอาท์พุท 1.1 ดอลลาร์ต่อ 1M โทเค็น</p>\n<p>ที่มา: <a href=\"https://www.prnewswire.com/news-releases/baidu-unveils-ernie-4-5-and-reasoning-model-ernie-x1--makes-ernie-bot-free-ahead-of-schedule-302402490.html\">Baidu</a></p>\n<p><img alt=\"No Description\" src=\"https://www.blognone.com/sites/default/files/externals/616b8cc0a389220af9418731182a34b0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fbcf00916d79359254b408b565547f04.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3125018586cff380948f2b51e20b6b7e096ab946ab97eab7ce46655caaa15027","category":"Thai"}