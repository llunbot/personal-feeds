{"title":"Windows 11 Insider เริ่มไม่ติดตั้งแอพ Windows Maps และ Movies and TV ให้แล้ว","link":"https://www.blognone.com/node/136535","date":1698895494000,"content":"<div><div><div><p>ไมโครซอฟท์เริ่มส่งสัญญาณ \"ถอด\" แอพบางตัวออกจาก Windows 11 โดยในรุ่นทดสอบล่าสุด Build 25987 (Canary Channel) จะไม่ติดตั้งแอพสองตัวคือ แอพแผนที่ Windows Maps และแอพดูวิดีโอ Movies and TV ให้แล้วหากติดตั้งแบบ clean install โดยผู้ใช้ยังสามารถติดตั้งผ่าน Microsoft Store เองได้ถ้าต้องการ</p>\n<p>ไมโครซอฟท์ไม่ได้อธิบายเหตุผลว่าทำไมถึงไม่ติดตั้งแอพสองตัวนี้ กรณีของแอพ Movies and TV น่าจะเป็นเพราะ<a href=\"https://www.blognone.com/node/125882\">แอพ Media Player ตัวใหม่ของ Windows 11 (คนละตัวกับ Windows Media Player คนดีคนเดิม)</a> มาทดแทนให้ ส่วนกรณีของ Windows Maps น่าจะเป็นเพราะมีคนใช้น้อย และผู้ใช้สามารถเข้าถึง Bing Maps ผ่านเบราว์เซอร์ได้อยู่แล้ว</p>\n<p>ที่มา - <a href=\"https://blogs.windows.com/windows-insider/2023/11/01/announcing-windows-11-insider-preview-build-25987-canary-channel/\">Microsoft</a> via <a href=\"https://www.xda-developers.com/microsoft-remove-windows-maps-tv-apps/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/3ae69138a68da07926aaae463176c4ae.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9aed2631a5282006b02f099ba0cfcfa67719077dfdef9f09377fa985e6b66242","category":"Thai"}