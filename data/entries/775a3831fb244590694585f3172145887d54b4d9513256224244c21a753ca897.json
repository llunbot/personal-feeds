{"title":"[ไม่ยืนยัน] Trump เตรียมสั่งเลื่อนกฎหมายแบน TikTok ออกไปเป็นครั้งที่สาม","link":"https://www.blognone.com/node/146838","date":1749261856000,"content":"<span>[ไม่ยืนยัน] Trump เตรียมสั่งเลื่อนกฎหมายแบน TikTok ออกไปเป็นครั้งที่สาม</span>\n\n  <div>\n    <div>Body</div>\n              <div><p>The Wall Street Journal อ้างแหล่งข่าวที่เกี่ยวข้องบอกว่าประธานาธิบดี Donald Trump เตรียมออกคำสั่งขยายเวลาบังคับใช้กฎหมายแบน TikTok ในสหรัฐอเมริกาออกไปอีก 75 วัน ซึ่งเป็นครั้งที่สามของการขยายเวลา โดยการ<a href=\"https://www.blognone.com/node/145685\">เลื่อนครั้งล่าสุด</a>จะสิ้นสุดวันที่ 19 มิถุนายนนี้</p>\n<p>ประเด็นสำคัญของกฎหมายนี้คือการมีนักลงทุนเข้าซื้อหุ้นของ TikTok ส่วนธุรกิจในสหรัฐอเมริกา ซึ่งมี<a href=\"https://www.blognone.com/node/145177\">หลายบริษัทที่แสดงความสนใจ</a> อย่างไรก็ตามจากคำสั่งเก็บภาษีนำเข้าสินค้าเพิ่มเติมของสหรัฐ ทำให้การเจรจากับ TikTok มีความลำบากมากขึ้น เพราะ<a href=\"https://www.blognone.com/node/145677\">ทางการจีนนำเรื่องนี้มาใช้ต่อรอง</a>ด้วย</p>\n<p>ก่อนหน้านี้ ByteDance บริษัทแม่ของ TikTok บอกว่าดีลการขายส่วนธุรกิจในอเมริกาต้องได้รับการอนุมัติจากรัฐบาลจีนก่อนเท่านั้น</p>\n<p>ทางทำเนียบข่าวยังไม่ได้ออกมาแสดงความเห็นต่อรายงานข่าวนี้</p>\n<p>ที่มา: <a href=\"https://www.wsj.com/politics/policy/trump-tiktok-ban-extension-f242c36a\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 07/06/2025 - 09:04</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"775a3831fb244590694585f3172145887d54b4d9513256224244c21a753ca897","category":"Thai"}