{"title":"บัตรเติมเงิน Suica และ Pasmo เริ่มกลับมาขายอีกครั้ง แต่จำกัดเฉพาะบัตรที่ต้องลงทะเบียน","link":"https://www.blognone.com/node/141527","date":1724157863000,"content":"<div><div><div><p>เมื่อปีที่แล้วกลุ่มบริษัทเดินรถไฟในญี่ปุ่น <a href=\"https://www.blognone.com/node/134145\">ประกาศ</a>หยุดการขายบัตรเติมเงิน Suica และ Pasmo ชั่วคราว เนื่องจากปัญหาชิปขาดแคลน จากเดิมหยุดขายเฉพาะบัตรที่ไม่ต้องลงทะเบียนข้อมูลส่วนตัว ก็<a href=\"https://www.blognone.com/node/135091\">ขยายมา</a>เป็นบัตรประเภทที่ต้องลงทะเบียนด้วย เหลือขายเฉพาะบัตรสำหรับนักท่องเที่ยวใช้งานจำกัดช่วงเวลา</p>\n<p>ล่าสุด Pasmo ประกาศว่าทั้งบัตรเติมเงิน Suica และ Pasmo จะกลับมาขายตามปกติอีกครั้ง แต่ยังจำกัดเฉพาะบัตรที่ต้องลงทะเบียน ส่วนบัตรที่ไม่ต้องลงทะเบียนยังคงงดจำหน่ายต่อไป ทั้งหมดเริ่มมีผลตั้งแต่วันที่ 1 กันยายน 2024</p>\n<p>นอกจากนี้บัตร Suica สำหรับนักท่องเที่ยวหรือ Welcome Suica จะขยายจุดจำหน่ายเพิ่มเติม จากก่อนหน้านี้จำกัดเฉพาะที่สนามบิน Narita และ Haneda โดยขายเพิ่มเติมที่สถานีรถไฟหลักเช่น สถานี Tokyo, Shinjuku, Shibuya, Ikebukuro, Ueno เป็นต้น</p>\n<p>ที่มา: <a href=\"https://www3.nhk.or.jp/news/html/20240820/k10014553851000.html\">NHK</a> และ <a href=\"https://www.jreast.co.jp/press/2024/20240820_ho01.pdf\">JR East</a> (pdf)</p>\n<p><img src=\"https://www.blognone.com/sites/default/files/externals/d4f1a824a6c7f4e624ad30483b1cd70d.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/card\">Card</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e351813400319328dfa39d7fa1fcc09f11dddb56e8daac099b80a15a5d2d59df","category":"Thai"}