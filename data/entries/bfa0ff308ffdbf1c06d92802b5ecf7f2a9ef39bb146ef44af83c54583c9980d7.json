{"title":"ไมโครซอฟท์ปรับแอพ Xbox บนวินโดวส์ เพิ่ม Compact Mode ใช้กับเครื่องเกมพกพา","link":"https://www.blognone.com/node/136455","date":1698559851000,"content":"<div><div><div><p>ไมโครซอฟท์ปรับปรุงแอพ Xbox บนวินโดวส์ เพิ่ม compact mode รองรับการใช้งานบนอุปกรณ์พกพาและอุปกรณ์หน้าจอเล็ก ลักษณะเดียวกับ ASUS ROG Ally หรือเครื่องเล่นเกมพกพาอื่นๆ ที่กำลังออกสู่ตลาดในช่วงหลัง</p>\n<p>การปรับ OS และแอพให้รองรับเครื่องเกมพกพาที่รันวินโดวส์ เป็นความสนใจของคนในไมโครซอฟท์มาระยะหนึ่งแล้ว ถึงขั้นเคยมีเอกสาร <a href=\"https://www.blognone.com/node/133417\">Windows Handheld Mode</a> ที่เป็นโครงการ hackathon ภายในบริษัทหลุดออกมาสู่สาธารณะ</p>\n<p>การที่แอพ Xbox บนวินโดวส์เพิ่ม compact mode ถึงแม้ยังไม่ถึงขั้นการปรับหน้าตาของวินโดวส์ทั้งตัว แต่ก็เป็นสัญญาณอันดีว่าไมโครซอฟท์รองรับเครื่องเล่นเกมพกพาลักษณะนี้มากขึ้นเรื่อยๆ</p>\n<p>การเปลี่ยนแปลงนี้มีผลในแอพ Xbox เวอร์ชัน 2311.1000.41.0 ตอนนี้ยังมีสถานะเป็นการทดสอบเฉพาะกลุ่ม Xbox Insiders</p>\n<p>ที่มา - <a href=\"https://news.xbox.com/en-us/2023/10/27/xbox-insider-release-notes-xbox-app-2311-1000-41-0/\">Xbox</a> via <a href=\"https://www.theverge.com/2023/10/28/23936030/microsoft-xbox-app-windows-handheld-portable-rog-ally\">The Verge</a></p>\n<p>หน้าตาของแอพ Xbox for Windows ที่ใช้กับพีซีขนาดปกติ</p>\n<p><img alt=\"No Description\" src=\"https://www.blognone.com/sites/default/files/externals/40b1da7c42fa929cada017f4d9725784.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfa0ff308ffdbf1c06d92802b5ecf7f2a9ef39bb146ef44af83c54583c9980d7","category":"Thai"}