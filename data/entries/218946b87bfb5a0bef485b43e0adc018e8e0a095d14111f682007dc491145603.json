{"title":"Bukalapak อีคอมเมิร์ซรุ่นบุกเบิกในอินโดนีเซีย ประกาศปรับธุรกิจ ผลจากการแข่งขันของผู้เล่นรายใหญ่","link":"https://www.blognone.com/node/143995","date":1736354027000,"content":"<div><div><div><p><a href=\"https://www.blognone.com/node/107651\">Bukalapak บริษัทอีคอมเมิร์ซของอินโดนีเซีย</a> ประกาศแผนหยุดให้บริการมาร์เกตเพลสในการซื้อขายสินค้าจับต้องได้ (Physical Goods) และโฟกัสเฉพาะมาร์เกตเพลสของสินค้า Virtual เช่น บริการเติมเงินมือถือ, เติมค่าไฟฟ้าล่วงหน้า, เติมเงินเกม, จ่ายบิลค่าบริการ เป็นต้น</p>\n<p>บริษัทบอกว่าจะรับคำสั่งซื้อสินค้าไปจนถึง 9 กุมภาพันธ์ 2025 ส่วนฝั่งผู้ขายต้องจัดส่งสินค้าให้เสร็จก่อนวันที่ 2 มีนาคม</p>\n<p>Bukalapak กล่าวในแถลงผลประกอบการประจำไตรมาส หลังจากบริษัทไอพีโอ<a href=\"https://www.blognone.com/node/123789\">เข้าตลาดหุ้น</a>มาได้ 3 ปี ว่าแนวโน้มในหลายส่วนธุรกิจมีการเปลี่ยนแปลงไปจากเดิมมาก ทำให้บริษัทจำเป็นต้องปรับโครงสร้างครั้งใหญ่เพื่อให้ยังคงการเติบโตระยะยาวได้ และจะมีการปลดพนักงานในอีกสองไตรมาสข้างหน้า</p>\n<p>ปัจจัยหนึ่งที่ส่งผลกระทบตามที่ Bukalapak บอก จนทำให้รายได้จากธุรกิจมาร์เกตเพลสของบริษัทลดลงกว่า 50% ในปีที่ผ่านมา เนื่องจากการแข่งขันของอีคอมเมิร์ซรายใหญ่ในอินโดนีเซีย ทั้ง Tokopedia ที่ตอนนี้<a href=\"https://www.blognone.com/node/137180\">เป็นของ TikTok Shop</a>, Shopee และ Lazada</p>\n<p>ที่มา: <a href=\"https://blog.bukalapak.com/berita/buka-announces-unaudited-financial-results-for-q3-2024-123467\">Bukalapak</a>, <a href=\"https://www.bloomberg.com/news/articles/2025-01-08/tiktok-alibaba-push-indonesia-pioneer-bukalapak-into-retreat\">Bloomberg</a> และ <a href=\"https://www.techinasia.com/indonesias-bukalapak-shut-physical-goods-marketplace\">Tech In Asia</a></p>\n<p><img src=\"https://s1.bukalapak.com/bukalapak-kontenz-production/content_attachments/websites/4/105636/original/Q32024.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/bukalapak\">Bukalapak</a></div><div><a href=\"/topics/indonesia\">Indonesia</a></div><div><a href=\"/topics/e-commerce\">E-commerce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"218946b87bfb5a0bef485b43e0adc018e8e0a095d14111f682007dc491145603","category":"Thai"}