{"title":"ซีอีโอ Uber ให้ความเห็นแท็กซี่ไร้คนขับ Cybercab ของ Tesla ว่าเป็นทิศทางที่ค่อนข้างน่าสนใจ","link":"https://www.blognone.com/node/142686","date":1729508644000,"content":"<div><div><div><p>Dara Khosrowshahi ซีอีโอ Uber ให้สัมภาษณ์กับรายการพอดคาสต์ Hard Fork โดยช่วงหนึ่งเขาถูกถามเกี่ยวกับ<a href=\"https://www.blognone.com/node/142515\">รถแท็กซี่ไร้คนขับ Cybercab ของ Tesla</a> ซึ่งเพิ่งเปิดตัวไป</p>\n<p>Khosrowshahi บอกว่าวิสัยทัศน์ของ Cybercab สำหรับการให้บริการแท็กซี่ไร้คนขับนั้นค่อนข้างน่าสนใจ เพราะ Tesla พัฒนาและผลิตรถยนต์เอง ซึ่งดูเหมือนจะให้บริการรถแท็กซี่ผ่านแอป Tesla เองด้วย แต่หาก Tesla ต้องการความร่วมมือกับ Uber พวกเขาก็พร้อมเช่นกัน</p>\n<p>ที่บอกว่าค่อนข้างน่าสนใจ Khosrowshahi เสริมส่วนนี้ว่า เพราะเขายังไม่แน่ใจว่า Tesla ต้องการไปทางไหนมากกว่ากันระหว่าง เป็นเจ้าของกองรถแท็กซี่และให้บริการเอง หรือเปิดให้คนซื้อรถ Cybercab แล้วทำเงินจากการปล่อยให้รถวิ่ง ซึ่งกรณีหลังนี้ก็น่าจะร่วมมือกับ Uber ได้ด้วย (Elon Musk บอกว่าเขาจะทำทั้งสองแนวทาง)</p>\n<p>ปัจจุบัน Uber มีความร่วมมือให้บริการรถยนต์ไร้คนขับกับ <a href=\"https://www.blognone.com/node/133966\">Waymo</a> และ <a href=\"https://www.blognone.com/node/141604\">Cruise</a> ซึ่ง Khosrowshahi มองว่าธุรกิจนี้ไม่ใช่แนวมีคนชนะรวบตลาดคนเดียว (Winner-take-all) ความร่วมมือจึงมีบทบาทสูงมาก ตัวเขาเชื่อว่า Waymo มีศักยภาพเหนือกว่า Tesla ในการให้บริการแท็กซี่ไร้คนขับตอนนี้</p>\n<p>ที่มา: <a href=\"https://www.businessinsider.com/uber-ceo-calls-elon-musk-robotaxi-vision-compelling-2024-10\">Business Insider</a></p>\n<p><img src=\"https://www.blognone.com/sites/default/files/externals/ea35afff04fc2e6afcf99b9a8347b3f4.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/tesla\">Tesla</a></div><div><a href=\"/topics/robotaxi\">Robotaxi</a></div><div><a href=\"/topics/automobile\">Automobile</a></div><div><a href=\"/topics/dara-khosrowshahi\">Dara Khosrowshahi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18203b8d6897aa24a7b40cf29cfb431afb463ef07ea012f689e8f287340576de","category":"Thai"}