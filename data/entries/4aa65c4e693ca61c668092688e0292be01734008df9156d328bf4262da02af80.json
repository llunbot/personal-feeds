{"title":"พาดูของใหม่ในฟังก์ชัน AI TV ของ Samsung ที่ชูโรงในไลน์อัพทีวีปีนี้","link":"https://www.blognone.com/node/139404","date":1714026511000,"content":"<div><div><div><p>ซัมซุงเปิด<a href=\"https://www.blognone.com/node/139308\">ไลน์อัพทีวีปีนี้</a> ด้วยการชูว่าเป็น The New Era of AI TV ก่อนที่ทีมงาน Blognone จะมีโอกาสได้เชิญไปฟังถึงรายละเอียดที่มากขึ้นของฟังก์ชันใหม่ๆ ที่พัฒนาขึ้นใน AI TV ที่จะอยู่ในทีวีระดับบนของปีนี้</p>\n<p><img alt=\"No Description\" src=\"https://www.blognone.com/sites/default/files/externals/ee6616feee89d73c9cb660efb69b4be5.jpeg\" /></p>\n<p>คีย์สำคัญคือหน่วยประมวลผล NQ8 AI เจนที่ 3 ที่มี NPU ภายใน โดยซัมซุงบอกว่ามีการเพิ่มจำนวนนิวรอนเน็คเวิร์คมากกว่ารุ่นที่แล้ว 2 เท่า อยู่ที่ 512 เน็ตเวิร์ค (น่าจะหมายถึงจำนวนโมเดล?) ขณะที่ฟีเจอร์ AI แบ่งเป็น 3 หมวดใหญ่ๆ</p>\n<p><img alt=\"No Description\" src=\"https://www.blognone.com/sites/default/files/externals/fa0647c6488145d372b282d10212a0dc.png\" /></p>\n<h4>AI Picture</h4>\n<p>เป็นการใช้อัลกอริทึมมาช่วยประมวลผลภาพก่อนส่งขึ้นแสดงผลบนจอ ซึ่งรองรับภาพจากทุกแหล่ง ไม่ว่าจะแอปสตรีมมิ่งบนทีวี, กล่อง OTT หรือกระทั่งดิจิทัลทีวีจากภายนอก มีอยู่ 2 ฟีเจอร์หลัก</p>\n<ol>\n<li><strong>AI Upscaling</strong></li>\n</ol>\n<p>เป็นการใช้อัลกอริทึมช่วยอัพสเกลภาพตั้งแต่ความละเอียด SD ให้มีความคมชัดใกล้เคียงในระดับ 4K หรือ 8K มากที่สุด ซึ่งซัมซุงก็เปรียบเทียบคุณภาพของการ Upscaling จากทีวีรุ่นเก่าที่ใช้ NQ8 AI Gen2 ว่าทำให้ภาพจากความละเอียด SD มีความคมชัดในระดับ 4K ที่มากกว่าเดิม อาการแตกของภาพลดน้อยลง</p>\n<p><img alt=\"No Description\" src=\"https://www.blognone.com/sites/default/files/externals/8f87724db44953fbcaeb661223389c36.png\" /></p>\n<ol>\n<li><strong>AI Motion Enhancer Pro</strong></li>\n</ol>\n<p>จะตอบโจทย์การดูถ่ายทอดสดหรือคลิปกีฬาโดยเฉพาะ ซึ่งจะช่วยให้การเคลื่อนไหวที่รวดเร็วของวัตถุ เช่นลูกฟุตบอลหรือกอล์ฟเวลาเคลื่อนที่ ซึ่งตามปกติ โมชันการเคลื่อนไหวของลูกบอล มักจะเบลอ ฟีเจอร์นี้จะช่วยเพิ่มความคมชัดและความสมูทของการโมชันลูกฟุตบอลให้เนียนตามากขึ้น</p>\n<p><img alt=\"No Description\" src=\"https://www.blognone.com/sites/default/files/externals/1f71645ae2e104ebb5393fe7337d8ab5.png\" /></p>\n<h4>AI Sound</h4>\n<p>เป็นการแยกเสียงของวัตถุหรือบุคคลในเฟรม ออกจากเสียงแบ็คกราวด์หรือเสียง ambient ให้เสียงพูดหรือเสียงของวัตถุ มีความเด่นชัดและมีมิติมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/219482f989c6c6ab067ab4bdc842c5ad.png\" /></p>\n<h4>AI Game Mode Optimization</h4>\n<p>สำหรับเกมเมอร์ ทีวีซัมซุงก็สามารถตรวจจับได้ว่ากำลังเล่นเกมอะไร และอยู่ในเกมประเภทไหน เช่น FPS, RPG, RTS หรือเกมกีฬา ก่อนจะปรับภาพให้เหมาะสมกับเกมประเภทนั้นๆ เช่น เกมกีฬา สีของสนามหญ้า ก็จะมีความใกล้เคียงสีจริง หรือเกม FPS ก็อาจจะลด contrast ให้ผู้เล่นสามารถมองเห็นในที่มืดได้ชัดเจนยิ่งขึ้น</p>\n<p><img alt=\"No Description\" src=\"https://www.blognone.com/sites/default/files/externals/769ab513947a45ff501c3353aa23b7bb.png\" /></p>\n<p>นอกจากนี้ซัมซุงยังโชว์ฟีเจอร์อื่นๆ ที่มาในไลน์อัพทีวีปีนี้อีกด้วย เช่น</p>\n<ul>\n<li><strong>Auto HDR Remastering</strong> สำหรับคอนเทนต์ที่เป็น SDR หากเปิดฟังก์ชันนี้ ทีวีจะปรับสีที่แสดงผลให้ออกมาให้ใกล้เคียงภาพ HDR มากยิ่งขึ้น</li>\n<li><strong>OLED Glare Free</strong> แพแนลจอที่ช่วยลดแสงสะท้อนของจอ จากไฟหรือแหล่งกำเนิดแสงภายนอก</li>\n<li><strong>Music Frame</strong> ฟังก์ชันที่ทำให้ทีวีทำงานร่วมกับลำโพงแยกอย่าง <a href=\"https://www.samsung.com/us/home-theater/music-frame/\">Music Frame</a> ลำโพงแยกที่ดีไซน์เป็นภาพตกแต่งบ้านได้ด้วย (ในสไตล์ซีรีส์ The Frame) ผ่าน Q-Symphony ที่ช่วยให้เสียงมีความเซอร์ราวด์มากขึ้น รองรับการเชื่อมต่อได้สูงสุด 5 ตัว</li>\n</ul>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/television\">Television</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4aa65c4e693ca61c668092688e0292be01734008df9156d328bf4262da02af80","category":"Thai"}