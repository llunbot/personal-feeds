{"title":"[ลือ] Amazon กำลังฝึกปัญญาประดิษฐ์ของตัวเองหวังเอาชนะ OpenAI","link":"https://www.blognone.com/node/136659","date":1699513443000,"content":"<div><div><div><p>สำนักข่าว Reuters อ้างแหล่งข่าวไม่เปิดเผยตัวระบุว่า Amazon กำลังลงทุนพัฒนาปัญญาประดิษฐ์ Olympus ปัญญาประดิษฐ์ LLM ที่หวังว่าจะทำมาแข่งกับ OpenAI และ Google โดยมีขนาดโมเดลถึง 2 ล้านล้านพารามิเตอร์</p>\n<p>ที่ผ่านมา Amazon มีโมเดล Titan ของตัวเองให้บริการแต่ก็ยังมีขนาดเล็กกว่ามาก และทาง Amazon ก็อาศัยการ<a href=\"https://www.blognone.com/node/135916\">ลงทุนในบริษัท Anthropic เพื่อนำ Claude มาให้บริการบน AWS</a> รวมถึงเป็นพันธมิตรกับบริษัทอื่นๆ เช่น A21 Labs หรือ Stability.AI</p>\n<p>ต้นทุนการฝึก LLM แต่ละตัวนั้นมีค่าใช้จ่ายสูงมากนับร้อยล้านดอลลาร์ต่อครั้ง แต่ Amazon เองก็มีจุดใช้งาน LLM ได้หลากหลาย ทั้งบริการ Alexa, <a href=\"https://www.blognone.com/node/135280\">บริการสรุปรีวิวสินค้า</a>, ตลอดจนนำไปขายผ่านคลาวด์ AWS ของตัวเอง การลงทุนฝึกโมเดลปัญญาประดิษฐ์ของตัวเองจึงดูค่อนข้างสมเหตุสมผลสำหรับ Amazon</p>\n<p>ที่มา - <a href=\"https://www.reuters.com/technology/amazon-sets-new-team-trains-ambitious-ai-model-codenamed-olympus-sources-2023-11-08/\">Reuters</a></p>\n<p><img src=\"https://www.blognone.com/sites/default/files/externals/5784deeafb8d89103240ed43f007598a.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5579de6590f86ff23cec337344eaaf4ec4be72f5c770a3a4930b89a7d50dbccb","category":"Thai"}