{"title":"เว็บแอพในเครือ Microsoft 365 หยุดรองรับ Internet Explorer แล้ว","link":"https://www.blognone.com/node/124277","date":1629254669000,"content":"<div><div><div><p>ไมโครซอฟท์เริ่มหยุดซัพพอร์ต IE11 กับการใช้งาน Microsoft 365 แล้วเมื่อวานนี้ (17 ส.ค.) <a href=\"https://www.blognone.com/node/118004\">ตามที่ประกาศไว้ล่วงหน้า 1 ปีก่อน</a></p>\n<p>เว็บแอพหลายตัวใต้ร่มแบรนด์ Microsoft 365 จะเริ่มใช้กับ IE11 ไม่ได้แล้ว เช่น Outlook Web App และ SharePoint โดยไมโครซอฟท์ระบุว่าไม่ได้บล็อคการใช้งาน IE11 แต่ฟีเจอร์หลายตัวจะเริ่มใช้งานไม่ได้ ผู้ใช้ IE11 อาจได้เห็นหน้าเว็บแบบลดความสามารถ (เช่น Outlook Web App Light) แทนหน้าเว็บแบบปกติ</p>\n<p>นอกจาก Microsoft 365 แล้ว เว็บแอพตระกูล Dynamics 365, Power Platform ก็หยุดรองรับ IE11 พร้อมกัน  บริการตัวถัดไปคือ Azure Virtual Desktop จะหยุดรองรับ IE ในวันที่ 30 กันยายน 2021</p>\n<p><a href=\"https://www.blognone.com/node/122762\">ไมโครซอฟท์จะหยุดซัพพอร์ต IE11 อย่างสมบูรณ์ในเดือนมิถุนายน 2022</a> แต่ยังสามารถใช้งาน IE Mode ใน Microsoft Edge ได้อยู่ถ้าต้องการ (แต่จะเข้าหน้าเว็บที่ไม่รองรับ IE11 ไม่ได้อยู่ดี)</p>\n<p>ที่มา - <a href=\"https://techcommunity.microsoft.com/t5/microsoft-365-blog/microsoft-365-apps-say-farewell-to-internet-explorer-11-and/ba-p/1591666\">Microsoft</a>, <a href=\"https://mspoweruser.com/microsoft-365-will-stop-supporting-ie11-today/\">MSpoweruser</a></p>\n<p><img src=\"https://www.blognone.com/sites/default/files/externals/4b17668e0ab26c9d5342d153a409f83a.png\" /></p>\n</div></div></div><div><div>Topics: </div><div><div><a href=\"/topics/internet-explorer\">Internet Explorer</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/browser\">Browser</a></div><div><a href=\"/topics/web-application\">Web Application</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba8db345657d2221b9bf459de8aa3f1905a6a60ed1bd2770e5fd33618cfde1a4","category":"Thai"}