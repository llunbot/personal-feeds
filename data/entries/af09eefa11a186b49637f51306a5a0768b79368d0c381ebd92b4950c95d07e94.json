{"title":"Meta เพิ่มภาษาไทยในโครงการ Take It Down ช่วยลบรูปและวิดีโอเปลือยทางออนไลน์สำหรับเยาวชนต่ำกว่า 18 ปี","link":"https://www.blognone.com/node/138782","date":1710849297000,"content":"<div><div><div><p>Facebook เพิ่มบริการภาษาไทยในแพลตฟอร์ม Take It Down ปกป้องวัยรุ่นไทยจากการตกเป็นเหยื่อการขู่แชร์ภาพโป๊เปลือย ร่วมมือกับศูนย์เพื่อเด็กหายและถูกฉวยผลประโยชน์แห่งชาติสหรัฐอเมริกา (NCMEC) และพันธมิตรในประเทศไทย ได้แก่ กลุ่มงานต่อต้านการล่วงละเมิดทางเพศต่อเด็กทางอินเทอร์เน็ตจากสำนักงานตำรวจแห่งชาติ (TICAC) และโครงการฮัก ประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/51a47c2c2bc133add5eadb2b3a6f591c.jpeg\" /></p>\n<p>Meta เผยสถิติเกี่ยวกับอาชญากรรมในรูปแบบกรรโชกทางเพศช่วงตุลาคม-ธันวาคม 2566 และมีการลบเนื้อหาที่ละเมิดกฎและเกี่ยวกับการแสวงหาผลประโยชน์ทางเพศกับเด็กทั่วโลกแล้วกว่า 16 ล้านเนื้อหาบน Facebook และ 2.1 ล้านเนื้อหาบน Instagram จากเนื้อหาที่มีการละเมิดกฎเหล่านี้เกี่ยวข้องกับภาพโป๊เปลือยเด็กมากกว่า 98%</p>\n<p>ส่วนประเทศไทยปี 2566 ที่ผ่านมา มีการจับกุมดำเนินคดีไปแล้วกว่า 540 คดี ปัจจัยมาจากการที่เด็กเข้าถึงออนไลน์มากขึ้น โดยอาชญากรรมมาในรูปแบบหลอกเด็กให้ถ่ายรูปแลกเงิน หรือเหยื่อโดนปล่อยรูปหลังจากจบความสัมพันธ์ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/be7209b7ec0cb4ea44552bacd1a17679.jpeg\" /></p>\n<p>Take It Down เป็นบริการฟรีที่ช่วยให้ผู้ใช้งานสามารถลบรูปภาพและวิดีโอภาพเปลือยทางออนไลน์ ภาพเปลือยบางส่วน หรือภาพอนาจารของตัวเองที่ถูกถ่ายไว้ก่อนอายุ 18 ปี โดยบริการดังกล่าวเปิดให้บริการใช้งานฟรีสำหรับ</p>\n<ul>\n<li>เด็กและเยาวชนที่มีอายุต่ำกว่า 18 ปีที่มีความกังวลว่ารูปภาพส่วนตัวของพวกเขาถูกเผยแพร่ หรืออาจถูกเผยแพร่บนโลกออนไลน์</li>\n<li>ผู้ปกครองหรือผู้ใหญ่ที่ได้รับความไว้วางใจจากเด็กและเยาวชนในการจัดการกับรูปภาพส่วนตัวในนามของพวกเขา</li>\n<li>ผู้ใหญ่ที่กังวลว่ารูปภาพส่วนตัวของตนเองที่ถูกถ่ายไว้ก่อนอายุ 18 ปีถูกเผยแพร่ หรืออาจถูกเผยแพร่บนโลกออนไลน์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5dd7b7c66dc0cbf34071b5949a624e18.png\" /></p>\n<p>สามารถเข้าไปใช้งานได้ที่เว็บไซต์ TakeItDown.NCMEC.org โดยมีขั้นตอนให้ตอบคำถามสั้นๆ และเลือกรูปภาพหรือวิดีโอในอุปกรณ์ของผู้ใช้ที่รู้สึกกังวลว่าอาจปรากฏอยู่บนโลกออนไลน์ ซึ่ง Take It Down จะกำหนดลายนิ้วมือดิจิทัลที่ไม่ซ้ำกัน ซึ่งเรียกว่า “ค่าแฮช” ให้รูปภาพหรือวิดีโอภาพเปลือย และค่าแฮชจะถูกแชร์ไปยังแพลตฟอร์มออนไลน์ที่เข้าร่วม เช่น Meta เพื่อตรวจหาว่ามีรูปหรือวิดีโออยู่บนแพลตฟอร์มหรือไม่ และดำเนินการลบและยับยั้งการเผยแพร่สื่อ กระบวนการทั้งหมดนี้จะไม่มีการนำรูปภาพหรือวิดีโอออกจากอุปกรณ์และไม่มีบุคคลอื่นเห็น</p>\n<p><img alt=\"No Description\" src=\"https://www.blognone.com/sites/default/files/externals/aa3ccf2afefd16590d5a3143150be960.png\" /></p>\n<p>ที่มา: ข่าวประชาสัมพันธ์ Meta</p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af09eefa11a186b49637f51306a5a0768b79368d0c381ebd92b4950c95d07e94","category":"Thai"}