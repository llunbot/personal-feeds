{"title":"แอปเปิลเปิดตัว Mac Pro ใช้ชิป M2 Ultra เริ่มต้น 249,900 บาท ใช้ชิปตัวเองครบแล้ว","link":"https://www.blognone.com/node/134167","date":1685988189000,"content":"<div><div><div><p>แอปเปิลเปิดตัว Mac Pro รุ่นใช้ชิป Apple Silicon ตัวแรก โดยใช้ชิป M2 Ultra เท่านั้น ทำให้กลายเป็น Mac ตัวสุดท้ายที่ถูกย้ายมาใช้งาน Apple Silicon นับว่า<a href=\"https://www.blognone.com/node/117067\">ช้ากว่าที่ประกาศไว้ว่าจะย้ายมาภายในสองปีไปเล็กน้อย</a></p>\n<p>จุดเด่นที่สุดของ Mac Pro คือเป็นเครื่อง Apple Silicon เครื่องแรกที่เปิดให้ใส่อุปกรณ์เสริมด้วยสล็อต PCIe 7 ช่อง เป็น gen 4 จำนวน 6 ช่อง ตัวเครื่องยังมาพร้อมพอร์ต Thunderbolt 4 จำนวน 8 พอร์ต, USB-A 3 พอร์ต, HDMI แบนวิดท์สูง รองรับจอ 8K อีก 2 พอร์ต, เชื่อมต่อไร้สาย Wi-Fi 6E, พอร์ตแลน 10GbE อีก 2 พอร์ต, ช่องหูฟังรองรับหูฟังความต้านทานสูง</p>\n<p>Mac Pro รุ่นใหม่ราคาเริ่มต้น 249,900 บาท บาท สามารถเลือกติดตั้งรางแบบแร็คเพิ่มได้ในราคา 20,000 บาท</p>\n<p><img alt=\"No Description\" src=\"https://www.blognone.com/sites/default/files/externals/616ddc52eb71d6ff1b86dfad5b8cc555.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/96b48c31442fb37c37d6e4a1faa6495d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bd7d7325ac33a443a39fec7c5c19b977.jpg\" /></p>\n</div></div></div><div><div>Topics: </div><div><div><a href=\"/topics/mac-pro\">Mac Pro</a></div><div><a href=\"/topics/apple\">Apple</a></div><div><a href=\"/topics/apple-silicon\">Apple Silicon</a></div><div><a href=\"/topics/wwdc23\">WWDC23</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"357e69e4c6e154f0aa4fa7a74b16154cc345c830bbe937a75aa0a67143c71d3e","category":"Thai"}