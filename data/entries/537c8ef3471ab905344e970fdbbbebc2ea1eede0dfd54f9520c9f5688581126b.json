{"title":"Microsoft Word เพิ่มฟีเจอร์อัพโหลดเอกสารทั้งโฟลเดอร์ให้ Copilot สรุปให้ทีเดียว","link":"https://www.blognone.com/node/146079","date":1745650790000,"content":"<div><div><div><p>ต่อยอดจาก <a href=\"https://www.blognone.com/node/145603\">Microsoft Word เพิ่มฟีเจอร์ Copilot ช่วยสรุปเอกสารได้สูงสุด 3,000 หน้า</a> ไมโครซอฟท์เพิ่มฟีเจอร์ให้ Copilot สามารถสรุปเอกสารได้จากทั้งโฟลเดอร์ ในกรณ๊ที่ในโฟลเดอร์นั้นมีเอกสารจำนวนมากหลายไฟล์ ก็สรุปได้พร้อมกันในครั้งเดียว</p>\n<p>ตัวอย่างการใช้งานคือเราทำวิจัยที่มีเอกสารอ้างอิงจำนวนมากเซฟเก็บไว้ในโฟลเดอร์ สิ่งที่เราต้องทำคือกดปุ่มแนบไฟล์ใน Copilot เลือก Browse จากโฟลเดอร์ OneDrive/SharePoint แนบไฟล์ทั้งโฟลเดอร์ได้เลย (จำกัดจำนวนสูงสุด 3,000 หน้าหรือ 1.5 ล้านคำ) แล้วพิมพ์ prompt สั่งงานว่าต้องการอะไร ที่เหลือ Copilot สรุปจบให้เสร็จสรรพ</p>\n<p>ฟีเจอร์นี้ยังใช้ได้เฉพาะ Word for Web ส่วน Word for Windows/Mac กำลังจะตามมาในเดือนกรกฎาคม 2025</p>\n<p>ที่มา - <a href=\"https://techcommunity.microsoft.com/blog/microsoft365insiderblog/expanding-reference-capabilities-with-microsoft-365-copilot-in-word/4406054\">Microsoft</a> via <a href=\"https://www.neowin.net/news/microsoft-now-lets-you-reference-massive-documents-and-entire-folders-in-word/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/b84c2a9feaa12ad1519f4ebd666c69fa.png\" /></p>\n<p><img alt=\"No Description\" src=\"https://www.blognone.com/sites/default/files/externals/4700054db8e80c4b11cb9e89df33310f.png\" /></p>\n</div></div></div><div><div>Topics: </div><div><div><a href=\"/topics/microsoft-word\">Microsoft Word</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"537c8ef3471ab905344e970fdbbbebc2ea1eede0dfd54f9520c9f5688581126b","category":"Thai"}