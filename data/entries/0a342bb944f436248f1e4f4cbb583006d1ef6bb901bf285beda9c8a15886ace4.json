{"title":"AMD เปิดตัว Ryzen 9 7945HX3D ซีพียูแคช 3D ตัวแรกของฝั่งโน้ตบุ๊ก","link":"https://www.blognone.com/node/135038","date":1690534726000,"content":"<div><div><div><p>หลังจากที่เปิดตัว Ryzen 3D ของเดสก์ท็อปมาแล้วหลายรุ่น ล่าสุด AMD เปิดตัว Ryzen 9 7945HX3D ซีพียูที่ใช้แคชแนวตั้ง 3D รุ่นแรกของสายโน้ตบุ๊ก ชูจุดเด่นเรื่องแคชขนาดใหญ่สำหรับการเล่นเกมให้ได้ประสิทธิภาพสูง</p>\n<p>Ryzen 9 7945HX3D เป็นเวอร์ชันย่อยของ <a href=\"https://www.blognone.com/node/132135\">Ryzen 9 7945HX ซีพียูตัวท็อปสุดสายโน้ตบุ๊กที่วางขายอยู่ก่อนแล้ว</a> สเปกคร่าวๆ คือ 16 คอร์ 32 เธร็ด แต่เพิ่มแคช L3 จากเดิมเท่าตัว  32+32MB (รวมเป็น 64MB) มาเป็น 96+32MB (รวมเป็น 128MB) โดย AMD ระบุว่าประสิทธิภาพในการเล่นเกมดีขึ้นเฉลี่ย 15%</p>\n<p>ผู้ขายโน้ตบุ๊กเกมมิ่งที่เปิดตัวสินค้าแล้วหนึ่งรายคือ ASUS ROG Strix SCAR 17 X3D แต่ยังไม่เปิดเผยราคา</p>\n<p><img alt=\"No Description\" src=\"https://www.blognone.com/sites/default/files/externals/66986d50c77e34b52ee1a5586e6b10dd.png\" /></p>\n<p>ที่มา - <a href=\"https://www.anandtech.com/show/18978/amd-announces-the-ryzen-9-7945hx3d-ryzen-mobile-gets-3d-v-cache\">AnandTech</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a342bb944f436248f1e4f4cbb583006d1ef6bb901bf285beda9c8a15886ace4","category":"Thai"}