{"title":"[ลือ] ไมโครซอฟท์ยังไม่เซ็นสัญญาชิป Xbox รุ่นหน้ากับ AMD, คาดเป็นเพราะอินเทลเจรจาสู้","link":"https://www.blognone.com/node/138030","date":1707021222000,"content":"<div><div><div><p>ข่าวน่าสนใจในแวดวงฮาร์ดแวร์คอนโซลคือ ช่อง Moore’s Law Is Dead อ้างแหล่งข่าวว่าไมโครซอฟท์ยังไม่ยอมเซ็นสัญญากับ AMD พัฒนาชิปสำหรับ Xbox รุ่นหน้าสักที (ตามรอบฮาร์ดแวร์คอนโซล 7 ปี ก็ควรออกราวปี 2027) ในขณะที่<a href=\"https://www.blognone.com/node/138014\">ฝั่งโซนี่ มีข่าวว่าเซ็นสัญญากับ AMD ทำชิปสำหรับ PS6 ไปเรียบร้อยแล้ว</a></p>\n<p>ความล่าช้าผิดปกติของไมโครซอฟท์ ทำให้เกิดการวิเคราะห์ว่าน่าจะเป็นเพราะอินเทลเองก็พยายามเจรจากับไมโครซอฟท์ ให้ Xbox รุ่นหน้าเปลี่ยนมาใช้ซีพียูอินเทลและจีพียู Arc แทน ซึ่งจะตอบโจทย์ของอินเทลทั้งเรื่องการผลักดันจีพียู Arc ให้แพร่หลายขึ้นในวงการเกม และการผลักดันธุรกิจรับจ้างผลิตชิป (foundry) ของตัวเองมาสู้กับ TSMC (ที่ AMD ต้องรอคิวสั่งผลิต) ด้วย</p>\n<p>คอนโซล Xbox รุ่นแรกเคยใช้ซีพียูอินเทล (ตอนนั้นเทียบเท่า Pentium III) ร่วมกับจีพียู GeForce 3 แต่ในรุ่นที่สอง Xbox 360 เปลี่ยนมาใช้ PowerPC และจากนั้นมาทั้ง Xbox One และ Xbox Series X|S ใช้โซลูชันซีพียู+จีพียูของ AMD</p>\n<p>ที่มา - <a href=\"https://www.notebookcheck.net/Microsoft-allegedly-reluctant-to-select-AMD-for-next-gen-Xbox-console-contract-Intel-trying-to-seize-huge-opportunity.799502.0.html\">Notebookcheck</a></p>\n<p><img src=\"https://www.blognone.com/sites/default/files/externals/58d2e96458369a880310fd42ace964e3.png\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/amd\">AMD</a></div><div><a href=\"/topics/intel\">Intel</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div><div><a href=\"/topics/cpu\">CPU</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d617f60bad8ca81bad568b729b075be34ad22027c06d13e053b40fcd1a8f83f6","category":"Thai"}