{"title":"Supabase สร้างส่วนขยายเปิดทางรัน WASM ใน PostgreSQL ใช้เชื่อมข้อมูลภายนอก","link":"https://www.blognone.com/node/141508","date":1724082427000,"content":"<div><div><div><p>Supabase ประกาศฟีเจอร์ใหม่ใน<a href=\"https://github.com/supabase/wrappers\">ส่วนขยาย Wrappers</a> สำหรับ PostgreSQL ให้สามารถดึงโมดูล WASM ไปรันในตัวเองได้ เปิดทางให้นักพัฒนาสามารถเชื่อมข้อมูลของตัวเองให้กลายเป็นตารางใน PostgreSQL</p>\n<p>Wrappers อาศัยฟีเจอร์ Foreign Data Wrappers ของ PostgreSQL (ใส่เข้ามาตั้งแต่ <a href=\"https://www.blognone.com/news/26351/postgresql-91-ออกแล้ว\">PostgreSQL 9.1</a>) โดยก่อนหน้านี้ทาง Supabase พัฒนา Wrapper ของตัวเองอยู่จำนวนมาก เช่น S3, Airtable, Redis, หรือกระทั่ง Notion แต่รอบนี้เปลี่ยนแนวทางไปใส่รันไทม์ WASM เข้ามาแทน เปิดให้ทางให้การพัฒนาโมดูลเชื่อมต่อข้อมูลภายนอกง่ายขึ้นมาก และโค้ดเหล่านี้ยังรันใน sandbox สามารถใส่ URL ของโมดูลเพื่อโหลดเพิ่มได้จากใน SQL</p>\n<p>ตอนนี้ทาง Supabase สร้างตัวเชื่อมข้อมูลแบบ WASM สองตัว คือ Snowflake และ Paddle ข้อจำกัดสำหรับผู้สนใจพัฒนา Wrapper ของตัวเองคือยังเชื่อมต่อภายนอกแบบ HTTP และ JSON ได้เท่านั้น ยังไม่สามารถเชื่อมต่อ TCP ตรงๆ ได้</p>\n<p>ที่มา - <a href=\"https://supabase.com/blog/postgres-foreign-data-wrappers-with-wasm\">Supabase</a></p>\n<p><img alt=\"No Description\" src=\"https://www.blognone.com/sites/default/files/externals/3eb3aeede7b2c7617bd478570959bcfc.png\" /></p>\n</div></div></div><div><div>Topics: </div><div><div><a href=\"/topics/supabase\">Supabase</a></div><div><a href=\"/topics/postgresql\">PostgreSQL</a></div><div><a href=\"/topics/webassembly\">WebAssembly</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d9cdae07db2a5219c6a6ab218ceba52d2c28b73b897bef7567aa562ec1ff98c","category":"Thai"}