{"title":"หัวหน้าฝ่าย Product ของ Sonos ลาออกจากตำแหน่ง ตามซีอีโอที่ลาออกเมื่อวานนี้","link":"https://www.blognone.com/node/144118","date":1736906636000,"content":"<div><div><div><p>Sonos เริ่มเข้าสู่การปรับโครงสร้างผู้บริหาร หลังจาก<a href=\"https://www.blognone.com/node/144094\">ซีอีโอ Patrick Spence ลาออกจากตำแหน่ง</a>เมื่อวาน โดย Tom Conrad ซีอีโอรักษาการประกาศว่า Maxime Bouvat-Merlin ประธานเจ้าหน้าที่บริหารฝ่ายผลิตภัณฑ์หรือ CPO ได้ลาออกจากตำแหน่งด้วยเช่นกัน โดยเขาจะรับหน้าที่เป็นที่ปรึกษาให้ Conrad ในช่วงการเปลี่ยนแปลง</p>\n<p>รายงานบอกว่า Bouvat-Merlin มีส่วนต้องรับผิดชอบจากปัญหาที่เกิดขึ้นของ Sonos ช่วงที่ผ่านมา โดยเฉพาะการ<a href=\"https://www.blognone.com/node/142309\">อัปเดตแอปควบคุมลำโพง</a>ที่มีปัญหามากจนบริษัทต้องออกมาแถลงแนวทางแก้ไข</p>\n<p>ซีอีโอ Conrad กล่าวขอบคุณ Bouvat-Merlin สำหรับการพัฒนาผลิตภัณฑ์เด่นให้กับ Sonos ในช่วงที่ผ่านมา ส่วนตำแหน่ง CPO นั้น เนื่องจากเขาก็มาจากสายพัฒนาผลิตภัณฑ์เช่นกัน ตำแหน่งนี้จึงไม่จำเป็นต้องมีในบริษัทแล้ว ฝ่ายบริหารส่วนนี้จะขึ้นตรงกับซีอีโอแทน</p>\n<p>ที่มา: <a href=\"https://www.theverge.com/2025/1/14/24343873/sonos-product-officer-maxime-bouvat-merlin-leaving\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/c72d3b05d05c1b7594c1cd3476aa969f.jpeg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6afbabb4c97e6de3241715231c486adaa3df4a57da61eec2afb5de598385e770","category":"Thai"}