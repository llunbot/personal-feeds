{"title":"ซีอีโอ NVIDIA บอกจีพียู Blackwell มีราคาราว 30,000-40,000 ดอลลาร์","link":"https://www.blognone.com/node/138813","date":1710933518000,"content":"<div><div><div><p>มีข้อมูลเพิ่มเติมจากการให้สัมภาษณ์กับ CNBC ของ Jensen Huang ซีอีโอ NVIDIA โดยเขาบอกว่าจีพียูรุ่นใหม่ล่าสุด<a href=\"https://www.blognone.com/node/138768\">สถาปัตยกรรม Blackwell</a> จะมีราคาที่ประมาณ 30,000-40,000 ดอลลาร์ต่อจีพียู ซึ่งเขายังบอกว่า NVIDIA ใช้เงินในการวิจัยพัฒนาไปถึง 10,000 ล้านดอลลาร์</p>\n<p>NVIDIA ไม่มีการเปิดเผยราคาจีพียูประมวลผลประสิทธิภาพสูงสำหรับเซิร์ฟเวอร์อย่างเป็นทางการ เนื่องจาก NVIDIA จะขายจีพียูกลุ่มนี้ในรูปแบบแพลตฟอร์มโซลูชัน จึงขึ้นอยู่กับรายละเอียดการสั่งซื้อของลูกค้า โดยรุ่นยอดนิยมที่ออกมาก่อนหน้านี้ H100 สถาปัตยกรรม Hopper มีราคาอยู่ที่ประมาณ 25,000-40,000 ดอลลาร์</p>\n<p>จีพียูสถาปัตยกรรม Blackwell ที่ NVIDIA เปิดตัวช่วงแรกมีอย่างน้อย 3 รุ่นคือ B100, B200 และ <a href=\"https://www.blognone.com/node/138772\">GB200</a> ซึ่งมีรายงานว่าลูกค้าคลาวด์รายใหญ่ได้สั่งซื้อและเริ่มติดตั้งแล้ว</p>\n<p>ที่มา: <a href=\"https://www.cnbc.com/2024/03/19/nvidias-blackwell-ai-chip-will-cost-more-than-30000-ceo-says.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2ec51509802bd920057d17ea04af81d7.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/jensen-huang\">Jensen Huang</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2ced2007feabcda0551235f6013c25ea884289509afc458450220f6818ca3d5","category":"Thai"}