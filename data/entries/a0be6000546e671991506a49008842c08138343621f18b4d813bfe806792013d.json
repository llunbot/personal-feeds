{"title":"AIS เปิด API ตามมาตรฐาน CAMARA Open API เปิดทางตรวจสอบหมายเลขโทรศัพท์ แจ้งเตือนเมื่อผู้ใช้ย้ายซิม","link":"https://www.blognone.com/node/138506","date":1709354628000,"content":"<div><div><div><p>AIS เปิดบริการ AIS Open API เป็นบริการ API ให้ธุรกิจภายนอกเข้าถึง API ของ AIS ที่อิมพลีเมนต์ตาม<a href=\"https://camaraproject.org/\">มาตรฐาน CAMARA</a> ซึ่งได้รับความยอมรับจากธุรกิจเครือข่่ายโทรศัพท์มือถือทั่วโลก</p>\n<p>CAMARA มี API มาตรฐานจำนวน 24 รายการ ทาง AIS ระบุว่าจะเปิดออกมาชุดแรก 11 รายการ ได้แก่</p>\n<ul>\n<li>Number Verify API: ตรวจสอบหมายเลขโทรศัพท์</li>\n<li>SIM Swap API: แจ้งเตือนแอปเมื่อผู้ใช้ไปออกซิมใหม่</li>\n<li>Roaming Status API: ตรวจสอบประเทศที่ใช้งานอยู่</li>\n<li>OTP API: ขอให้ AIS ส่ง SMS ไปยังหมายเลขที่ระบุ</li>\n<li>Device Location API: ตรวจสอบตำแหน่งของโทรศัพท์จากซิมการ์ด</li>\n<li>Device Swap  API: ตรวจสอบวันที่เปลี่ยนย้ายซิม</li>\n<li>Mule Account Check API: ตรวจสอบหมายเลขบัตรประชาชนว่าตรงกับหมายเลขที่ใช้จดทะเบียนซิม</li>\n<li>KYC API: ตรวจสอบข้อมูลผู้ว่าตรงกับที่ลงทะเบียนในซิม เช่น ชื่อ, หมายเลขบัตรประชาชน, วันเกิด</li>\n<li>Carrier Billing Check Out API: ขอเรียกเก็บเงินผ่าน AIS</li>\n<li>SIM Edge Discovery API: ค้นหา Edge Cloud ที่อยู่ใกล้ที่สุด สำหรับแอปพลิเคชั่นที่อยู่บน Multi-Access EDGE Computing (MEC)</li>\n<li>Quality on Demand API: ขอเร่งความเร็วอินเทอร์เน็ต</li>\n</ul>\n<p>ฟีเจอร์บางส่วนอาจจะมีหลายเครือข่ายให้บริการอยู่ก่อนแล้ว เช่น การตรวจสอบหมายเลขโทรศัพท์ที่แอปธนาคารในไทยใช้งานกันเป็นปกติ อย่างไรก็ตาม CAMARA ทำให้มาตรฐานการอิมพลีเมนต์ตรงกันทุกเครือข่ายที่รองรับ ตัวโครงการมี OpenAPI YAML สำหรับ API ต่างๆ ให้ใช้งาน เช่น <a href=\"https://github.com/camaraproject/SimSwap/blob/main/code/API_definitions/sim-swap-notification-subscription.yaml\">SIM Swap API</a></p>\n<p>API เหล่านี้เป็นบริการสำหรับลูกค้าธุรกิจ ทาง AIS ระบุว่าผู้สนใจสามารถติดต่อเพื่อขอเข้าใช้งานได้</p>\n<p>ที่มา - <a href=\"https://www.ais.th/business/enterprise/technology-and-solution/communication/ais-open-api\">AIS</a></p>\n<p><img alt=\"No Description\" src=\"https://www.blognone.com/sites/default/files/externals/8aa9cffdcd9b6f8c26deef79f09a4467.jpeg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/mobile\">Mobile</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0be6000546e671991506a49008842c08138343621f18b4d813bfe806792013d","category":"Thai"}