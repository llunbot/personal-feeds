{"title":"Just Eat Takeaway.com ขายกิจการให้บริษัทการลงทุน Prosus มูลค่าดีล 4.1 พันล้านยูโร","link":"https://www.blognone.com/node/144877","date":1740384496000,"content":"<div><div><div><p>บริษัทการลงทุนจากเนเธอร์แลนด์ ที่เน้นบริษัทด้านเทคโนโลยี Prosus ประกาศซื้อกิจการ Just Eat Takeaway.com บริษัทให้บริการเดลิเวอรีในยุโรป ด้วยมูลค่า 4,100 ล้านยูโร หรือประมาณ 1.44 แสนล้านบาท โดยจ่ายเป็นเงินสดทั้งหมดเนื่องจากต้องซื้อหุ้นคืนจากผู้ถือหุ้นรายย่อยด้วย มูลค่าที่ซื้อนี้สูงกว่าราคาหุ้นเฉลี่ย 3 เดือนของ Just Eat Takeaway.com ประมาณ 49%</p>\n<p>Fabricio Bloisi ซีอีโอ Prosus มองว่าดีลนี้จะนำมาเสริมกับพอร์ตโฟลิการลงทุนของบริษัท เพื่อสร้างบริษัทด้านเทคโนโลยีชั้นนำในยุโรป ขณะที่ Jitse Groen ซีอีโอ Just Eat Takeaway.com มองว่าความร่วมมือกับ Prosus จะส่งเสริมกลยุทธ์บริษัทในการขยายกิจการทั้งนอกยุโรป และไปสู่ธุรกิจใหม่ที่เกี่ยวข้องทั้ง การส่งอาหาร สินค้าซูเปอร์มาร์เก็ต ฟินเทค และอื่น ๆ</p>\n<p>Prosus มีการลงทุนในบริษัทเดลิเวอรีอยู่แล้วคือ Delivery Hero ผ่านบริษัท Naspers ที่ถือหุ้นใหญ่อยู่</p>\n<p>Just Eat Takeaway.com เป็นบริษัทที่เกิดจากการควบรวมของ Just Eat (เดนมาร์ก/อังกฤษ) และ Takeaway (เนเธอร์แลนด์) เมื่อปีที่แล้วบริษัทได้<a href=\"https://www.blognone.com/node/143091\">ขายกิจการ Grubhub</a> บริษัทเดลิเวอรีในอเมริกา ที่<a href=\"https://www.blognone.com/node/116840\">ซื้อกิจการ</a>มาในช่วงโควิดแบบขาดทุน 90%</p>\n<p>ที่มา: <a href=\"https://www.prosus.com/news-insights/group-updates/2025/prosus-to-acquire-just-eat-takeaway\">Prosus</a></p>\n<p><img alt=\"No Description\" src=\"https://www.blognone.com/sites/default/files/externals/0ac9016f9c50ca451229334ca6799d05.jpg\" /></p>\n</div></div></div><div><div>Topics: </div><div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div><div><a href=\"/topics/europe\">Europe</a></div><div><a href=\"/topics/just-eat-takeaway\">Just Eat Takeaway</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a72286bf886be13f7cf712fdb3787001fd469b339c7ded87d43b6c6f2edf5b1","category":"Thai"}