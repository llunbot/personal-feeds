{"title":"Microsoft Office เพิ่มฟีเจอร์ Startup Boost พรีโหลดแอพล่วงหน้าเพื่อเร่งประสิทธิภาพ","link":"https://www.blognone.com/node/145531","date":1743167453000,"content":"<div><div><div><p>ไมโครซอฟท์ประกาศทำฟีเจอร์ Startup Boost ช่วยให้แอพพลิเคชันในตระกูล Office ทำงานเร็วขึ้น</p>\n<p>Office Startup Boost เป็นเซอร์วิสที่รันตอนผู้ใช้ล็อกอินเข้าระบบ ถูกเรียกให้ทำงานโดย Windows Task Scheduler เพื่อพรีโหลดและปรับแต่งประสิทธิภาพของแอพในชุด Office ไว้ล่วงหน้า</p>\n<p>ฟีเจอร์นี้จะไม่เปิดใช้เป็นค่าดีฟอลต์ ผู้ใช้ต้องเปิดเองจากหน้า Settings ก่อน เบื้องต้นยังรองรับแค่ Word เพียงตัวเดียว และพีซีที่จะใช้งานได้ต้องมีทรัพยากรเยอะพอ คือ มีแรมว่างอย่างน้อย 8GB, สตอเรจว่างอย่างน้อย 5GB และไม่ได้ทำงานในโหมด Energy Saver</p>\n<p>Office Startup Boost จะเริ่มเพิ่มเข้ามาให้ใช้งานในช่วงเดือนพฤษภาคม 2025</p>\n<p>ที่มา - <a href=\"https://mc.merill.net/message/MC1041470\">Microsoft</a> via <a href=\"https://www.theverge.com/news/637469/microsoft-office-speed-boost-faster-launch\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1fbd9abe872fd6f43cd2671e02e872e7.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div><div><a href=\"/topics/microsoft-word\">Microsoft Word</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea506df54c106d488f48002a00ea911d4390db1dd3be4105a97fd495e8f5d790","category":"Thai"}