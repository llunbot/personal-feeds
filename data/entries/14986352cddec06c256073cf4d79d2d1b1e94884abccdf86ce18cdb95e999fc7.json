{"title":"ซัมซุงเปิดตัว \"ตู้เย็นมีจอภาพ AI\" ขนาดจอเล็กลงเหลือ 9\" แต่เพิ่มฟีเจอร์ AI แยกแยะอาหาร","link":"https://www.blognone.com/node/145574","date":1743429994000,"content":"<div><div><div><p>เราเห็น \"ตู้เย็นมีจอภาพ\" กันมาได้สักพักใหญ่ๆ แล้ว <a href=\"https://www.blognone.com/node/132078\">ซัมซุงเคยออกตู้เย็นที่มีจอใหญ่ถึง 32\" มาตั้งแต่ปี 2023</a> พัฒนาล่าสุดของตู้เย็นในยุค AI ครองเมืองย่อมหนีไม่พ้น \"ตู้เย็นมีจอภาพ AI\"</p>\n<p>สิ่งที่น่าสนใจคือจอภาพ AI Home แบบใหม่มีขนาดเล็กลงเหลือ 9\" เท่านั้น (แต่จะเลือกจอ Family Hub แบบเดิมขนาด 21.5\" หรือ 32\" ก็ยังมีให้เลือกซื้อแบบคัสตอมได้) ฟีเจอร์ใหม่ของหน้าจอ AI คือความสามารถที่เพิ่มขึ้น มีฟีเจอร์ AI Vision Inside แยกแยะวัตถุในตู้เย็นได้แม่นยำกว่าเดิม ตั้งชื่อให้สิ่งของในตู้เย็นได้ จดจำได้ว่าของอันไหนเราเอาเข้าๆ ออกๆ ตู้เย็นบ่อยๆ</p>\n<p>นอกจากฟีเจอร์แยกแยะอาหารแล้ว หน้าจอ AI Home ยังเชื่อมต่อกับระบบสมาร์ทโฮมของซัมซุง ใช้ควบคุมเครื่องใช้ไฟฟ้าในบ้านของซัมซุงและพาร์ทเนอร์, ฟีเจอร์ Daily Board เสมือนเป็นบอร์ดแปะหน้าตู้เย็นแจ้งข่าวให้คนในบ้านทราบ, ฟังเพลงหรือพ็อดแคสต์ผ่าน Spotify และที่ยังอยู่คงทนไม่ตายไปไหนคือผู้ช่วยส่วนตัว Bixby ยังอยู่เคียงข้างคุณเสมอ</p>\n<p>ที่มา - <a href=\"https://news.samsung.com/global/samsung-unveils-new-refrigerator-lineup-equipped-with-screens-and-enhanced-ai-vision-inside-feature\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/4014c8ece4f1749875834728b6e11eae.jpeg\" /></p>\n<p>ตู้เย็นมีจอภาพ AI ขนาด 9\" (แบบใหม่)</p>\n<p><img alt=\"No Description\" src=\"https://www.blognone.com/sites/default/files/externals/b99a6cc4ed48cf9b24b711d6a8c96512.jpeg\" /></p>\n<p>ตู้เย็นมีจอภาพ Family Hub ขนาดใหญ่ 32\" (แบบเดิม)</p>\n<p><img alt=\"No Description\" src=\"https://www.blognone.com/sites/default/files/externals/f29461bb3145ac8dafca8ff031c7df42.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/home-appliance\">Home Appliance</a></div><div><a href=\"/topics/computer-vision\">Computer Vision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14986352cddec06c256073cf4d79d2d1b1e94884abccdf86ce18cdb95e999fc7","category":"Thai"}