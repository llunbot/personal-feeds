{"title":"ย้อนยุค ไมโครซอฟท์ออกซีเรียลแถมแผ่นซีดี เปิดตัวเกม Age of Empires IV","link":"https://www.blognone.com/node/125476","date":1635252277000,"content":"<div><div><div><p><a href=\"https://www.blognone.com/node/123168\">เกม Age of Empires IV จะออกวางขายวันที่ 28 ตุลาคมนี้</a> โดยทิ้งช่วงจากเกมภาค III ที่ออกในปี 2005 นานถึง 16 ปี</p>\n<p>ยุคสมัยของเกม Age of Empires สามภาคแรกในปี 1997-2005 ถือเป็นยุคทองของแผ่นซีดี แฟนเกมที่เติบโตขึ้นมาในช่วงนั้นคงจำการแถมแผ่นซีดีไปกับสินค้าต่างๆ กันได้ เหตุผลนี้ทำให้ทีมการตลาด Xbox ฝั่งออสเตรเลีย-นิวซีแลนด์ ออกแคมเปญการตลาดเป็นซีเรียลยี่ห้อ Wolol-o's ที่กินได้จริงๆ และในกล่องมีแผ่นซีดีเพลงประกอบเกม Age of Empires II กับสมาชิก Xbox Game Pass for PC นาน 12 เดือน (เอาไว้เล่นภาค IV อีกที)</p>\n<p>ซีเรียลนี้ไม่ได้ขายจริงๆ เพราะนำมาแจกเป็นของรางวัลสำหรับคนที่ร่วมแชร์โพสต์ น่าเสียดายว่าแคมเปญนี้มีเฉพาะในออสเตรเลียและนิวซีแลนด์เท่านั้น</p>\n<p><img src=\"https://www.blognone.com/sites/default/files/externals/3851a3ec7309b26038bae79cd4457911.jpg\" /></p>\n<p>ที่มา - <a href=\"https://www.facebook.com/XboxANZ/photos/a.391922412363/10157987182217364/?type=3&amp;theater\">Xbox ANZ</a>, <a href=\"https://www.onmsft.com/news/xbox-releases-official-age-of-empires-iv-wolol-os-cereal-with-bonus-free-cd\">OnMSFT</a></p>\n</div></div></div><div><div>Topics: </div><div><div><a href=\"/topics/age-of-empires\">Age of Empires</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf8d8a3bc1332eb65e03b8033b318b8c543c42d724f023f7dc957dcbbe6efef2","category":"Thai"}