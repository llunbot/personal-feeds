{"title":"Diablo Immortal ล่าเจ้าปีศาจภาคมือถือ เลื่อนวางจำหน่ายเป็นครึ่งปีแรกของปี 2022","link":"https://www.blognone.com/node/124057","date":1628049107000,"content":"<div><div><div><p>Blizzard Entertainment ระบุว่าเกม Diablo Immortal เกมล่าเจ้าปีศาจภาคมือถือ ถูกเลื่อนวันวางจำหน่ายเป็นภายในครึ่งปีแรกของปี 2022 แทน หลังเคย<a href=\"https://www.fool.com/earnings/call-transcripts/2021/02/05/activision-blizzard-atvi-q4-2020-earnings-call-tra/\">ระบุในรายงานรายได้ประจำปี</a>ว่าเตรียมวางจำหน่ายภายในปี 2021</p>\n<p>Diablo Immortal <a href=\"https://www.youtube.com/watch?v=98ZKvfKL35g\">เปิดตัวในงาน BlizzCon 2018</a> พร้อมกับเสียงโห่จากแฟนๆ เดนตายที่รอภาคต่อมายาวนาน แต่กลับได้เกมมือถือแทน จนมีแฟนเกมคนหนึ่งถามในงานว่า “นี่มันเป็นมุก April Fools หลงฤดูหรือเปล่า?”</p>\n<p>ตัวเกม<a href=\"https://www.youtube.com/watch?v=98ZKvfKL35g\">ทดสอบ Closed Beta</a> ไปเมื่อเดือนเมษายนที่ผ่านมา และ Blizzard ระบุใน<a href=\"https://news.blizzard.com/en-us/diablo-immortal/23706474/diablo-immortal-development-update\">ประกาศล่าสุด</a>ว่าต้องเลื่อนวางจำหน่ายไปเป็นปี 2022 เพราะต้องปรับปรุงช่วงท้ายเกม ปรับระบบ PvP และเพิ่มการรองรับการเล่นผ่านคอนโทรลเลอร์</p>\n<p>ประกาศนี้มีออกมาหลัง Activision Blizzard กำลัง<a href=\"https://www.blognone.com/node/123837\">ถูกฟ้องเรื่องการคุกคามทางเพศ</a>ในที่ทำงาน และผู้บริหาร<a href=\"https://www.blognone.com/node/124043\">ทั้งประธาน Blizzard</a> และ<a href=\"https://www.blognone.com/node/124056\">ผู้บริหารฝ่าย HR</a> ก็เพิ่งลาออกไปก่อนหน้านี้ อาจเป็นอีกสาเหตุของปัญหาที่ทำให้เกมล่าช้าได้</p>\n<p>ที่มา - <a href=\"https://news.blizzard.com/en-us/diablo-immortal/23706474/diablo-immortal-development-update\">Blizzard</a></p>\n<p><img src=\"https://www.blognone.com/sites/default/files/externals/516265aa07e43e340100b320e43cac9e.jpg\" /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/diablo\">Diablo</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efdc7b46e1b0bebea416b4e78da9b0912a8b1e51ab656e739f805a260c898615","category":"Thai"}