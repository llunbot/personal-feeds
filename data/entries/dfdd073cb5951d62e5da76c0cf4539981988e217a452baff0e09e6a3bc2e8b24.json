{"title":"IBM ไตรมาส 1/2023 รายได้รวมโตเล็กน้อย กำไรเพิ่มขึ้นมาก","link":"https://www.blognone.com/node/133489","date":1681947526000,"content":"<div><div><div><p>ไอบีเอ็มรายงานผลประกอบการของไตรมาสที่ 1 ปี 2023 มีรายได้รวม 14,252 ล้านดอลลาร์ เพิ่มขึ้น 0.4% เมื่อเทียบกับไตรมาสเดียวกันในปีก่อน และมีกำไรสุทธิ 927 ล้านดอลลาร์</p>\n<p>รายได้แยกตามกลุ่มธุรกิจหลักเป็นดังนี้ กลุ่ม Software เพิ่มขึ้น 3% เป็น 5,921 ล้านดอลลาร์ กลุ่ม Consulting เพิ่มขึ้น 3% เป็น 4,962 ล้านดอลลาร์ และกลุ่ม Infrastructure ลดลง 4% เป็น 3,098 ล้านดอลลาร์</p>\n<p>Arvind Krishna ซีอีโอไอบีเอ็ม ให้ข้อมูลในช่วงแถลงผลประกอบการ พูดถึงกระแสของ AI ที่มาแรงตอนนี้ว่าเทคนิคพื้นฐานต่าง ๆ ทำให้ธุรกิจสามารถสร้างโมเดล AI ได้หลายร้อยรูปแบบ จากชุดข้อมูลเดียว ไอบีเอ็มพบว่าลูกค้าที่เริ่มทดสอบใช้งานแล้ว 70% บอกว่าเพิ่มมูลค่าให้องค์กรได้รวดเร็วมากขึ้น จึงเห็นความสนใจจากลูกค้าที่ต้องการใช้ AI มาเพิ่มประสิทธิภาพและลดค่าใช้จ่าย</p>\n<p>ที่มา: <a href=\"https://newsroom.ibm.com/2023-04-19-IBM-RELEASES-FIRST-QUARTER-RESULTS\">ไอบีเอ็ม</a> และ <a href=\"https://www.cnbc.com/2023/04/19/ibm-q1-earnings-report-2023.html\">CNBC</a></p>\n<p><img src=\"https://www.blognone.com/sites/default/files/externals/6d92c3a677d61783ba44ade8afcf9923.jpg\" alt /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfdd073cb5951d62e5da76c0cf4539981988e217a452baff0e09e6a3bc2e8b24","category":"Thai"}