{"title":"Microsoft กำหนดให้บัญชีที่สร้างขึ้นใหม่ ยืนยันตัวแบบไม่ใช้รหัสผ่าน (Passwordless) เป็นค่าเริ่มต้น","link":"https://www.blognone.com/node/146217","date":1746222193000,"content":"<div><div><div><p>ไมโครซอฟท์ประกาศแผนผลักดันการใช้งาน Passkey ซึ่งเป็นวิธียืนยันตัวตนที่ไม่ต้องใช้รหัสผ่าน (passwordless) มีความปลอดภัยมากกว่าวิธียืนยันตัวตนด้วยรหัสผ่านแบบเดิม โดยมีการเปลี่ยนแปลงหลายอย่างในระบบล็อกอินบัญชีของไมโครซอฟท์</p>\n<p>การเปลี่ยนแปลงนี้เริ่มตั้งแต่การ<a href=\"https://www.blognone.com/node/145501\">ปรับหน้าจอล็อกอิน</a> ให้การล็อกอินด้วย Passkey ทำได้ง่ายขึ้น มีผลมาตั้งแต่เดือนมีนาคม ส่วนผู้สมัครใช้งานบัญชีไมโครซอฟท์ใหม่จะได้ตัวเลือกยืนยันตัวตนแบบไม่ใช้รหัสผ่าน Passkey เป็นค่าเริ่มต้น (default) ในการสมัคร ทั้งนี้วิธีการอื่นยังสามารถเลือกใช้ได้</p>\n<p>นอกจากนี้ไมโครซอฟท์จะเริ่มสนับสนุนให้ผู้ใช้งานปัจจุบัน เปลี่ยนมาใช้ Passkey หรือการยืนยันตัวตนที่ไม่ใช้รหัสผ่านมากขึ้น ตัวอย่าง หากตั้งค่าแบบใช้รหัสผ่าน+OTP เมื่อทำการล็อกอินจะแสดงหน้า OTP ก่อน และแนะนำให้เปิดใช้ Passkey เป็นต้น</p>\n<p>ไมโครซอฟท์ให้ข้อมูลว่าการยืนยันตัวตนแบบ Passkey ให้ความสะดวกมากกว่า และปลอดภัยมากกว่าวิธีการใช้รหัสผ่านแบบเดิม</p>\n<p>ที่มา: <a href=\"https://www.microsoft.com/en-us/security/blog/2025/05/01/pushing-passkeys-forward-microsofts-latest-updates-for-simpler-safer-sign-ins/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/0b287d075b18745dc32ade0e266f71be.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/authentication\">Authentication</a></div><div><a href=\"/topics/passkey\">Passkey</a></div><div><a href=\"/topics/password\">Password</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5257221b6ea9fd5734fd87b7ac8ffc2843d59a40ab8a3cafd8080595d825e0d5","category":"Thai"}