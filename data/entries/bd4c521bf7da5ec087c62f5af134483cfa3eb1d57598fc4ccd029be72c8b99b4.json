{"title":"Instagram ทดสอบเพิ่มปุ่ม Dislike สำหรับกดให้ Comment","link":"https://www.blognone.com/node/144694","date":1739579484000,"content":"<div><div><div><p>ผู้ใช้ Instagram หลายคนพบปุ่ม Dislike หรือ Downvote อยู่ติดกับคอมเมนต์ในโพสต์ ทำให้ต่อมา Adam Mosseri หัวหน้าทีม Instagram ออกมา<a href=\"https://www.threads.net/@mosseri/post/DGD12NZPjwb\">ชี้แจง</a>ว่าฟีเจอร์นี้ยังเป็นการทดสอบกับผู้ใช้งานจำนวนหนึ่งเท่านั้น แต่มีที่มาที่ไป</p>\n<p>เขาอธิบายว่าปุ่ม Dislike นี้ถูกกำหนดค่าเป็น<strong>ส่วนตัว</strong>, ไม่มีการแสดงจำนวน Dislike, ไม่มีใครรู้ว่าเรากด Dislike คอมเมนต์นั้น, เจ้าของคอมเมนต์ก็ไม่รู้ว่ามี Dislike ทั้งหมดทำเพื่อให้ผู้ใช้งานส่งสัญญาณหรือ Signal ว่าไม่ถูกใจคอมเมนต์ดังกล่าว Instagram จะได้นำมาปรับปรุงการแสดงคอมเมนต์ให้เหมาะสมขึ้นเหมือนระบบ Downvote เพราะครีเอเตอร์หลายคนให้ความเห็นว่าพบคอมเมนต์ที่ไม่เหมาะสมและต้องการแนวทางปรับปรุงที่ดีขึ้น</p>\n<p>Mosseri บอกว่าวิธีการนี้อาจได้ผลหรือไม่ได้ผลตามเป้าหมาย ก็ต้องเก็บรวบรวมข้อมูลและประเมินต่อไป</p>\n<p>ที่มา: <a href=\"https://techcrunch.com/2025/02/14/instagram-tests-a-dislike-button-for-comments/\">TechCrunch</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" alt=\"Instagram\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd4c521bf7da5ec087c62f5af134483cfa3eb1d57598fc4ccd029be72c8b99b4","category":"Thai"}