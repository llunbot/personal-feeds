{"title":"Meta เผยหน้าตา WhatsApp และ Messenger ที่เปิดให้แอพแชทอื่นเชื่อมต่อได้ (เฉพาะยุโรป)","link":"https://www.blognone.com/node/141879","date":1725678055000,"content":"<div><div><div><p>Meta เผยรายละเอียดของการปรับเปลี่ยนแอพแชททั้ง WhatsApp และ Messenger ให้คุยกับแอพแชทตัวอื่นได้ ตามเงื่อนไขกฎหมาย Digital Markets Act (DMA) ของยุโรป ตามที่บริษัท<a href=\"https://www.blognone.com/node/138576\">เคยประกาศไว้เมื่อเดือนมีนาคม 2024</a> และใช้เวลาราว 6 เดือน พัฒนาฟีเจอร์นี้จนออกมาเป็นรูปเป็นร่าง</p>\n<p>ทั้ง WhatsApp และ Messenger จะแสดงข้อความแจ้งเตือนในแอพ บอกให้ผู้ใช้ทราบว่าสามารถแชทคุยกับแอพแชทตัวอื่นๆ ได้ จากตัวอย่างในภาพคือแอพ Spruce และ Blurb</p>\n<p><img alt=\"No Description\" src=\"https://www.blognone.com/sites/default/files/externals/df94dc47a61b660998cc0337abd44fdc.png\" /></p>\n<p>ผู้ใช้สามารถเลือกได้ว่าจะให้รวมแชททุกค่ายไว้ในหน้าจอเดียวกัน (Combined) หรือแยกแชทจาก third party เป็นอีกโฟลเดอร์ต่างหาก (Separated)</p>\n<p><img alt=\"No Description\" src=\"https://www.blognone.com/sites/default/files/externals/833108cf8aa2fe3b46d85295eade89fb.png\" /></p>\n<p>ฟีเจอร์ของแอพแชทแต่ละตัวไม่เหมือนกัน แนวทางของ Meta เลือกใช้โปรโตคอลแชท <a href=\"https://en.wikipedia.org/wiki/Signal_Protocol\">Signal Protocol</a> สำหรับเข้ารหัสข้อมูลแชท ส่วนฟีเจอร์การแชทเพิ่มเติม ระบุว่าจะรองรับ 4 อย่าง ได้แก่ การใส่ reaction, สถานะตอบข้อความ replies, สถานะว่ากำลังพิมพ์ type indicator และสถานะการอ่าน read receipts</p>\n<p>Meta ยังบอกว่าจะเพิ่มฟีเจอร์ Groups ตามมาในปี 2025 และ voice/video calling ในปี 2027</p>\n<p><img alt=\"No Description\" src=\"https://www.blognone.com/sites/default/files/externals/8db05b76fdc212b50e23f9be6bc21ff3.png\" /></p>\n<p>ตอนนี้ยังไม่ชัดเจนว่าจะมีแอพแชทตัวใดเข้ามาเชื่อมกับ WhatsApp/Messenger บ้าง โดย Meta มี<a href=\"https://developers.facebook.com/m/messaging-interoperability/\">เอกสารอธิบายกระบวนการ</a> ตั้งแต่สมัครเข้าร่วม เซ็นสัญญา ทดสอบความเข้ากันได้ และเปิดให้บริการเชื่อมต่อจริง (ทั้งหมดเฉพาะในยุโรปเท่านั้น)</p>\n<p>ที่มา - <a href=\"https://about.fb.com/news/2024/09/an-update-on-how-were-building-safe-and-secure-third-party-chats-for-users-in-europe/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/whatsapp\">WhatsApp</a></div><div><a href=\"/topics/facebook-messenger\">Facebook Messenger</a></div><div><a href=\"/topics/europe\">Europe</a></div><div><a href=\"/topics/instant-messaging\">Instant Messaging</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d48adbca9145de0a68cee9c65f7f68ba17e0c70dca6352d896be354c63c10261","category":"Thai"}