{"title":"จุดจบแอพสาย Task Killer หลัง Android 14 ปิด API ไม่ให้ฆ่าโพรเซสของแอพอื่นแล้ว","link":"https://www.blognone.com/node/133015","date":1678845487000,"content":"<div><div><div><p>ผู้ใช้ Android คงคุ้นเคยกับแอพจำพวก Task Killer หรือ Speed Booster ที่ใช้เทคนิค \"ฆ่า\" โพรเซสของแอพที่ทำงานอยู่เบื้องหลัง เพื่อคืนแรมหรือทรัพยากรให้รู้สึกว่าเครื่องเร็วขึ้น</p>\n<p>แนวทางนี้อาจไม่เวิร์คในทางปฏิบัติ (แต่ทำให้รู้สึกดี) เพราะตัวระบบปฏิบัติการ Android จะเรียกแอพเหล่านี้กลับมาทำงานใหม่อยู่ดี ผลคือเปลืองแรง-เปลืองแบตเพื่อโหลดแอพกลับมาทำงานใหม่มากกว่าเดิม คำแนะนำของกูเกิลคือ OS ออกแบบมาจัดการเรื่องโพรเซสเบื้องหลังให้อัตโนมัติอยู่แล้ว</p>\n<p>ล่าสุดใน Android 14 กูเกิลปิดช่องทางทำมาหากินของแอพกลุ่ม Task Killer แล้ว เพราะแอพไม่สามารถเรียก API  killBackgroundProcesses มาฆ่าโพรเซสที่ไม่ใช่ของตัวเองได้อีกต่อไป โดยแอพเก่าที่เรียก API ตัวนี้อยู่จะเจอข้อความ \"Invalid packageName: com.example.anotherapp\" ในไฟล์ล็อกแทน</p>\n<p><img alt=\"No Description\" src=\"https://www.blognone.com/sites/default/files/externals/7f2b13bd09171d4a6b908233b3561bd0.png\" /></p>\n<p><em>ตัวอย่างแอพกลุ่ม Task Killer บน Play Store</em></p>\n<p>ที่มา - <a href=\"https://developer.android.com/about/versions/14/behavior-changes-all\">Android Developers</a>, <a href=\"https://blog.esper.io/google-crack-down-task-killer/\">Esper</a>, <a href=\"https://9to5google.com/2023/03/13/android-14-background-processes/\">9to5google</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/operating-system\">Operating System</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5f774025c254b0885847ae94951a78e71e0fd01dff0d08b0e8625cbb96e2663","category":"Thai"}