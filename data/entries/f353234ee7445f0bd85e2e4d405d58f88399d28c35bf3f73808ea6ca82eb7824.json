{"title":"FTC ฟ้อง Adobe ระบุปกปิดข้อมูลค่าปรับยกเลิก Subscription ก่อนกำหนด - Adobe ปฏิเสธและจะต่อสู้ในศาล","link":"https://www.blognone.com/node/140440","date":1718665411000,"content":"<div><div><div><p>คณะกรรมการกำกับดูแลการค้าของสหรัฐ หรือ FTC เป็นโจทก์ฟ้อง Adobe โดยระบุว่าบริษัทพยายามปกปิดการให้ข้อมูลกับลูกค้า เกี่ยวกับค่าปรับในการยกเลิกบริการก่อนกำหนด และสร้างขั้นตอนที่ยุ่งยากในการยกเลิก Subscription ซึ่งถือเป็นข้อมูลที่สำคัญที่ลูกค้าต้องทราบ</p>\n<p>ในเอกสารการฟ้องนั้น FTC บอกว่า Adobe พยายามเสนอให้ลูกค้าต้องจ่ายค่าบริการรายเดือนแบบเหมาล่วงหน้าหนึ่งปี แต่ไม่มีการแจ้งว่าหากจะยกเลิกก่อนกำหนด มีค่าปรับคิดเป็น 50% ของระยะเวลาที่เหลือ ซึ่งอาจสูงถึงหลายร้อยดอลลาร์ ค่าปรับที่สูงนี้จึงเป็นวิธีการหนึ่งที่ทำให้ลูกค้าตัดสินใจใช้งานต่อ</p>\n<p>ด้าน Adobe ชี้แจงว่าบริษัทพร้อมต่อสู้เรื่องนี้ในชั้นศาล ยืนยันว่าระบบ Subscription ถูกออกแบบมาให้ใช้งานได้สะดวกและง่าย รวมทั้งผู้ใช้งานสามารถจัดการค่าใช้จ่ายแผนต่าง ๆ เท่าที่ต้องการ บริษัทมีความเปิดเผยโปร่งใสในรายละเอียดการใช้งาน Subscription และมีขั้นตอนการยกเลิกที่ไม่ซับซ้อน</p>\n<p>ที่มา: <a href=\"https://www.ftc.gov/business-guidance/blog/2024/06/ftc-says-adobe-hid-key-terms-annual-paid-monthly-subscription-plan-set-roadblocks-deter-customer\">FTC</a> และ <a href=\"https://news.adobe.com/news/news-details/2024/Adobes-Statement-Regarding-Federal-Trade-Commission-Complaint/default.aspx\">Adobe</a></p>\n<p><img src=\"https://www.blognone.com/sites/default/files/externals/2df7e218e899f3033784473b8c965987.jpg\" /></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/adobe\">Adobe</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f353234ee7445f0bd85e2e4d405d58f88399d28c35bf3f73808ea6ca82eb7824","category":"Thai"}