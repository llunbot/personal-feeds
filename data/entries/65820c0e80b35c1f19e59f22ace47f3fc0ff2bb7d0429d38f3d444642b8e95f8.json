{"title":"ขยันตลอดไป Sony เปิดตัวกล้องใหม่ α6700 ราคาเริ่มต้น 52,990 บาท","link":"https://www.blognone.com/node/134922","date":1689839083000,"content":"<div><div><div><p>Sony ค่ายกล้องคนขยันที่นับแค่ปีนี้ก็เปิดตัวกล้องไปแล้ว 2 รุ่นได้แก่  ZV-E1 และ ZV-1 mark 2 ในตอนนี้ Sony ยังคงขยันต่อเปิดตัวกล้อง Mirrorless ตัวใหม่ในตระกูล Alpha สำหรับเซนเซอร์ขนาด APS-C ในรุ่น α6700 หลังจากห่างหายจากตระกูลนี้ไปนานถึง 4 ปี (รุ่นล่าสุดที่ออกในซีรี่ส์นี้คือ α6600 ในปี 2019) แล้วมุ่งเน้นไปที่ตระกูล ZV และ FX มากกว่าแทน</p>\n<p>Sony α6700 มีการปรับปรุงหลายอย่าง โดยส่วนใหญ่เป็นการยกระบบที่เคยเปิดตัวไปแล้วในกล้องตระกูลอื่นก่อนหน้านี้ ซึ่งมีสเปคคร่าว ๆ ดังนี้</p>\n<ul>\n<li>เซนเซอร์ Exmor R CMOS แบบ APS-C ความละเอียด 27 เมกะพิกเซล</li>\n<li>ถ่ายภาพได้ความละเอียดสูงสุด 26 เมกะพิกเซล</li>\n<li>รองรับการถ่ายรูปไฟล์ HEIF ครั้งแรกในกล้อง APS-C</li>\n<li>รองรับการถ่ายวิดีโอสูงสุดในระดับ 4K 120fps แบบ 4:2:2 10 บิต</li>\n<li>โหมดวิดีโอ 4K 60fps เป็นถ่ายที่ความละเอียด 6K และนำมา Oversampling เป็น 4K</li>\n<li>มีจุดโฟกัสสำหรับภาพนิ่ง 759 จุด และ วิดีโอ 495 จุด</li>\n<li>ระบบ AI ตรวจจับการเคลื่อนไหว และเรียนรู้วัตถุอย่าง มนุษย์, สัตว์, นก, แมลง, รถยนต์, รถไฟ, เครื่องบิน ได้</li>\n<li>ช่องมองภาพอิเล็กทรอนิกส์ XGA OLED 2.36 ล้านจุด</li>\n<li>หน้าจอ LCD ที่สามารถปรับองศาการหมุนได้ 270 ° รองรับการควบคุมแบบสัมผัส</li>\n<li>ช่องเสียบ USB-C รองรับ SuperSpeed USB 5Gbps</li>\n<li>ช่องเสียบไมค์ และหูฟังขนาด 3.5 มม. อย่างละ 1 ช่อง</li>\n<li>รองรับ Bluetooth 4.2 ในย่านความถี่ 2.4GHz และ 5GHz</li>\n<li>แบตเตอรี่แบบ NP-FZ100</li>\n<li>ระบบป้องกันภาพสั่นไหวแบบ 5 แกนจากภายในกล้อง</li>\n<li>รองรับ AF ในสภาพแสงน้อย EV -3.0</li>\n<li>รองรับ S-log 3 และ S-Cinetone</li>\n<li>รองรับการนำเข้าไฟล์ LUT เพื่อใช้เปิดดูโปรไฟล์สีที่ต้องการได้หลังกล้อง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8aef7a3763b7c1c6c9f481abcccc2844.png\" /></p>\n<p>โดยรวม Sony α6700 จะมีความคล้ายคลึงกับ Sony FX30 ที่เปิดตัวมาก่อนนี้แต่แตกต่างกันที่วัสดุของ FX30 จะมีทนมากกว่า และมีพัดลมในตัว ส่วน Sony α6700 แม้จะไม่ทนเท่าแต่มีช่องมองภาพทำให้ใช้งานได้หลากหลายกว่า</p>\n<p>Sony α6700 เปิดให้สั่งจองล่วงหน้าในวันที่ 21-30 กรกฎาคมนี้ ราคา 52,990 บาท สำหรับตัวกล้องล้วน และ 56,990 บาท สำหรับกล้องพร้อมเลนส์ 16-50mm</p>\n<p>ที่มา - <a href=\"https://www.sony.co.th/th/electronics/interchangeable-lens-cameras/ilce-6700?cid=Cat-ILC_TH_Model:sem:goog:A6700_PH&amp;gclid=Cj0KCQjwk96lBhDHARIsAEKO4xa9l3kHLALq9KqVkv0KOdOF2OtMjKCeOlpp9xa3ruaZTCC_sJAUxT4aAhmBEALw_wcB&amp;gclsrc=aw.ds#product_details_default\">Sony</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/sony-alpha\">Sony Alpha</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65820c0e80b35c1f19e59f22ace47f3fc0ff2bb7d0429d38f3d444642b8e95f8","category":"Thai"}