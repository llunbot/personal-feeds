{"title":"ซีอีโอ Acer บอกราคาโน้ตบุ๊กในอเมริกาจะแพงขึ้น 10% ผลจากกำแพงภาษี Trump","link":"https://www.blognone.com/node/144778","date":1739945357000,"content":"<div><div><div><p>Jason Chen ซีอีโอของ Acer ให้สัมภาษณ์หนังสือพิมพ์ The Telegraph ของอังกฤษ เตือนว่าราคาโน้ตบุ๊กในสหรัฐอเมริกาจะเพิ่มขึ้นประมาณ 10% เป็นผลมาจากการขึ้นกำแพงภาษีของ Donald Trump กับสินค้าที่ผลิตในประเทศจีน</p>\n<p>กำแพงภาษีของ Trump มีผลกับสินค้าที่นำเข้าสหรัฐอเมริกาหลังวันที่ 4 กุมภาพันธ์ 2025 ซึ่งสินค้าเก่าในสต๊อกจะไม่ได้รับผลกระทบจากภาษีนี้ และต้องใช้เวลาอีกสักพักกว่าเราจะได้เห็นสินค้าล็อตใหม่ที่ขึ้นราคาตามกำแพงภาษี</p>\n<p>Acer ถือเป็นผู้ผลิตพีซีรายแรกที่ออกมายอมรับเรื่องนี้ตรงๆ แต่แบรนด์อื่นๆ ก็น่าจะขึ้นราคาแบบเดียวกันตามมา ในกระทู้ Reddit เริ่มมีผู้ใช้บางรายบอกว่าขอใบเสนอราคาสินค้าจาก Dell และได้รับข้อเสนอเป็นราคาใหม่ที่แพงขึ้น 20% แล้ว</p>\n<p>ที่มา - <a href=\"https://www.telegraph.co.uk/business/2025/02/16/computer-giant-to-raise-prices-by-10pc-in-response-to-trump/\">Telegraph</a>, <a href=\"https://www.theregister.com/2025/02/18/acer_hikes_us_prices/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/cf0a375d84061d597d14880099047e4d.jpg\" /></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/notebook\">Notebook</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73b80ff740c25e5f511d8de731cfc41573930f0f306481f4f224d663f6d82859","category":"Thai"}