{"title":"Huawei เผยโฉมโน้ตบุ๊ก MateBook Pro รุ่นแรกที่ใช้ HarmonyOS แทนวินโดวส์","link":"https://www.blognone.com/node/146355","date":1746843252000,"content":"<div><div><div><p>Huawei โชว์หน้าตาของโน้ตบุ๊กที่ใช้ระบบปฏิบัติการ HarmonyOS <a href=\"https://www.blognone.com/node/145437\">ตามที่เคยประกาศไว้</a> ผ่านคลิปสาธิตการทำงานที่โชว์บน Weibo</p>\n<p>โน้ตบุ๊กรุ่นนี้อยู่ในตระกูล Huawei MateBook Pro ซึ่งข่าวก่อนหน้านี้บอกว่าจะใช้ชิปตระกูล Kirin ของ Huawei เอง จากวิดีโอจะเห็นปุ่มบนคีย์บอร์ดใช้เรียกผู้ช่วย AI ชื่อ Celia ตำแหน่งเดียวกับปุ่ม Copilot ของไมโครซอฟท์</p>\n<p>หน้าตาของ HarmonyOS เวอร์ชันพีซีก็คล้ายกับ HarmonyOS ที่ใช้ในแท็บเล็ต MatePad ทุกวันนี้ คือแถบ dock อยู่ด้านล่าง มีแถบนาฬิกาและไอคอนแสดงสถานะเหมือนกับ taskbar ของวินโดวส์, มีแอพสำนักงานตระกูล WPS และฟีเจอร์เชื่อมต่อข้อมูลกับสมาร์ทโฟนของ Huawei ตามมาตรฐาน</p>\n<p>Huawei MateBook Pro จะเปิดตัวอย่างเป็นทางการในวันที่ 19 พฤษภาคม</p>\n<p>ที่มา - <a href=\"https://m.weibo.cn/detail/5164316232255999\">Weibo Huawei</a>, <a href=\"https://www.huaweicentral.com/huawei-officially-introduces-harmonyos-pc-operating-system/\">Huawei Central</a>, <a href=\"https://www.scmp.com/tech/big-tech/article/3309569/huawei-unveils-first-laptop-running-self-developed-harmonyos-windows-licence-expires\">SCMP</a></p>\n<p><img alt=\"No Description\" src=\"https://www.blognone.com/sites/default/files/externals/7c51429dfb52f7ebcb495a9c96cd2406.jpeg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/harmonyos\">HarmonyOS</a></div><div><a href=\"/topics/notebook\">Notebook</a></div><div><a href=\"/topics/matebook\">MateBook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a6e71478eb168ae3a3ad3aff52490e45c8a5bab1533582ec009ff1c5b1e5a65","category":"Thai"}