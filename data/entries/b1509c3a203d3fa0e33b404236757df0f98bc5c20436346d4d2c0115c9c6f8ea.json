{"title":"SanDisk แยกตัวจาก Western Digital เสร็จสิ้นแล้ว กลับเข้าขายหุ้นใน Nasdaq","link":"https://www.blognone.com/node/144940","date":1740565888000,"content":"<div><div><div><p>Western Digital และ SanDisk แยกบริษัทกันเสร็จเรียบร้อยแล้ว ถือเป็นจุดเปลี่ยนอีกครั้งของ SanDisk นับจาก<a href=\"https://www.blognone.com/node/73881\">ถูก Western Digital ซื้อกิจการในปี 2016</a></p>\n<p><a href=\"https://www.blognone.com/node/136471\">Western Digital ประกาศแผนการแยกบริษัทเมื่อปี 2023</a> โดยให้เหตุผลว่าธุรกิจฮาร์ดดิสก์กับแฟลชสตอเรจมีธรรมชาติแตกต่างกัน หลังจากใช้เวลาปรับโครงสร้างบริษัทอยู่ประมาณปีกว่าๆ ตอนนี้ SanDisk กลายเป็นบริษัทอิสระ (ที่ Western Digital ยังมีหุ้นอยู่บางส่วน) และเข้าขายหุ้นในตลาด Nasdaq เรียบร้อยแล้ว (<a href=\"https://www.blognone.com/node/143714\">SanDisk เพิ่งเปลี่ยนโลโก้บริษัทใหม่เพื่อแสดงว่าเข้ายุคสมัยใหม่ด้วย</a>)</p>\n<p>David Goeckeler ซีอีโอของ Western Digital ตามมาเป็นซีอีโอของ SanDisk ต่อ ส่วนตัวบริษัทแม่ Western Digital แต่งตั้งผู้บริหาร Irving Tan ขึ้นมาเป็นซีอีโอแทน</p>\n<p>ที่มา - <a href=\"https://shop.sandisk.com/company/newsroom/press-releases/2025/sandisk-celebrates-nasdaq-listing-after-completing-separation\">SanDisk</a>, <a href=\"https://www.westerndigital.com/company/newsroom/press-releases/2025/2025-02-24-western-digital-completes-planned-company-separation\">Western Digital</a></p>\n<p><img alt=\"No Description\" src=\"https://www.blognone.com/sites/default/files/externals/083225757963edabaafdfef99476b433.jpeg\" /></p>\n</div></div></div><div><div>Topics: </div><div><div><a href=\"/topics/sandisk\">SanDisk</a></div><div><a href=\"/topics/western-digital\">Western Digital</a></div><div><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1509c3a203d3fa0e33b404236757df0f98bc5c20436346d4d2c0115c9c6f8ea","category":"Thai"}