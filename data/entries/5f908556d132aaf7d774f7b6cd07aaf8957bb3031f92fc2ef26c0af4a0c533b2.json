{"title":"เปิดตัว macOS Sonoma เพิ่มลูกเล่นและปกป้องความเป็นส่วนตัวมากขึ้น มีโหมดเล่นเกมโดยเฉพาะ","link":"https://www.blognone.com/node/134176","date":1686001199000,"content":"<div><div><div><p>แอปเปิลประกาศอัพเดตระบบปฏิบัติการ macOS สำหรับผู้ใช้ Mac โดยปีนี้ยังเป็นธีมชื่อเมืองในรัฐแคลิฟอร์เนียคือ <strong>macOS Sonoma</strong></p>\n<p>ของใหม่ใน macOS Sonoma ได้แก่ระบบ Widgets ที่รองรับวิดเจ็ตแบบโต้ตอบ, วิดเจ็ตปรับให้กลืนกับพื้นหลังขณะใช้งานแอปอื่น มีสกรีนเซฟเวอร์แบบใหม่ ๆ ให้เลือก ส่วนการประชุมผ่านวิดีโอ มีคุณสมบัติใหม่ Presenter Overlay ทำให้ใช้ลูกเล่นเอฟเฟกต์ต่าง ๆ ได้มากขึ้น</p>\n<p>เบราว์เซอร์ Safari ปรับให้ล็อกหน้าต่างขณะท่องเว็บแบบส่วนตัวเมื่อไม่ได้ใช้งาน ทำให้สามารถเปิดแถบทิ้งไว้ได้แม้ไม่อยู่หน้าอุปกรณ์ สามารถสลับการทำงานสองบัญชี เพื่อแยกการใช้งานเข้าเว็บแบบที่ทำงานกับส่วนตัว</p>\n<p>macOS Sonoma ยังรองรับการเล่นเกมบน Mac ด้วยประสบการณ์ที่ดีขึ้น ผู้ใช้งานสามารถเปิดโหมดเกม เพื่อปรับเฟรมการแสดงผล ลดความหน่วงของเสียง และลดความหน่วงอุปกรณ์ขาเข้าอย่างจอยเกม ซึ่งในการนำเสนอมี Hideo Kojima มาแนะนำ Death Stranding Director's Cut เวอร์ชันบน Mac ด้วย</p>\n<p>macOS Sonoma เปิดให้นักพัฒนาใช้งานเวอร์ชันทดสอบเบต้าตั้งแต่วันนี้เป็นต้นไป เวอร์ชันพับลิกเบต้าเปิดให้ใช้งานเดือนกรกฎาคม และเปิดให้ดาวน์โหลดสำหรับผู้ใช้งานทุกคนภายในปีนี้</p>\n<p>ที่มา: <a href=\"https://www.apple.com/newsroom/2023/06/macos-sonoma-brings-new-capabilities-for-elevating-productivity-and-creativity/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/093b15200b8c8c6e90bef247f3a543f2.jpg\" /></p>\n</div></div></div><div><div>Topics: </div><div><div><a href=\"/topics/sonoma\">Sonoma</a></div><div><a href=\"/topics/macos\">macOS</a></div><div><a href=\"/topics/operating-system\">Operating System</a></div><div><a href=\"/topics/mac\">Mac</a></div><div><a href=\"/topics/apple\">Apple</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f908556d132aaf7d774f7b6cd07aaf8957bb3031f92fc2ef26c0af4a0c533b2","category":"Thai"}