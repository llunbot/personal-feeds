{"title":"Pinterest ไตรมาส 3/2024 รายได้รวมโต 18% มองผลกระทบโฆษณากลุ่มอาหาร-เครื่องดื่มยังมีอยู่","link":"https://www.blognone.com/node/143001","date":1731047112000,"content":"<div><div><div><p>Pinterest รายงานผลประกอบการของไตรมาสที่ 3 ปี 2024 รายได้รวม 898 ล้านดอลลาร์ เพิ่มขึ้น 18% จากช่วงเดียวกันในปีก่อน มีกำไรสุทธิตามบัญชี GAAP ที่ 31 ล้านดอลลาร์ จำนวนผู้ใช้งานทั่วโลกเป็นประจำทุกเดือน (MAUs) เพิ่มขึ้น 11% เป็น 537 ล้านบัญชี เป็นสหรัฐอเมริกาและแคนาดา 99 ล้านบัญชี</p>\n<p>รายได้ส่วนใหญ่ของ Pinterest ยังมาจากในอเมริกาและแคนาดาโดยไตรมาสนี้อยู่ที่ 719 ล้านดอลลาร์ หรือคิดเป็น 80% ของรายได้ทั้งหมด</p>\n<p>Julia Donnelly ซีเอฟโอ Pinterest ให้ข้อมูลเพิ่มเติมในช่วงแถลงผลประกอบการว่ารายได้จากโฆษณา ในกลุ่มลูกค้าอาหารและเครื่องดื่มยังมีแนวโน้มลดลง ทำให้กระทบกับภาพรวมของรายได้โฆษณา และคาดว่าแนวโน้มนี้จะยังมีต่อไปในไตรมาส 4/2024 ปัจจุบัน</p>\n<p>ที่มา: <a href=\"https://investor.pinterestinc.com/news-and-events/press-releases/press-releases-details/2024/Pinterest-Announces-Third-Quarter-2024-Results-Delivering-Sustained-Revenue-and-User-Growth/default.aspx\">Pinterest</a> และ <a href=\"https://www.cnbc.com/2024/11/07/pinterest-pins-q3-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/7864deedcaccd90eff82e05a62c31015.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c29034b9d603e6c65baf51ec26d88f47d723db4ba2c2111bf7cc6b64ab4e7430","category":"Thai"}