{"title":"Starbucks ประกาศปิดตัว Starbucks Odyssey โครงการสะสม NFT แลกสิทธิประโยชน์สำหรับสมาชิก","link":"https://www.blognone.com/node/138728","date":1710551438000,"content":"<div><div><div><p>Starbucks ประกาศปิดตัวแพลตฟอร์ม Starbucks Odyssey Beta ที่เป็นโครงการ NFT สแตมป์สะสมสำหรับสมาชิกเพื่อรับสิทธิพิเศษ ทำงานบนเครือข่าย Polygon มีผลตั้งแต่วันที่ 31 มีนาคม เป็นต้นไป โดยจะทยอยปิดบางส่วนของบริการตั้งแต่วันนี้ รวมทั้งสิทธิประโยชน์ต่าง ๆ ส่วนตัวสแตมป์ที่เป็น NFT ยังสามารถเข้าถึงได้ต่อไปผ่าน Nifty Gateway</p>\n<p>ในหน้า FAQs Starbucks บอกว่าจะพิจารณาโครงการสิทธิประโยชน์อื่นในอนาคต ซึ่งปัจจุบันมีโครงการ Starbucks Rewards อยู่แล้ว</p>\n<p>Starbucks Odyssey เปิดตัวเมื่อปี 2022 โดยเป็นโครงการส่วนขยายของสมาชิก Starbucks Reward ให้ทำภารกิจเพื่อสะสมสแตมป์ NFT เพื่อปลดล็อกสิทธิพิเศษต่าง ๆ ซึ่งมีสถานะทดสอบกลุ่มจำกัดเป็นเบต้ามาตลอด จนกระทั่ง Starbucks ประกาศยุติโครงการ</p>\n<p>ที่มา: <a href=\"https://decrypt.co/221967/starbucks-shutting-down-odyssey-nft-rewards-program\">Decrypt</a></p>\n<p><img src=\"https://www.blognone.com/sites/default/files/externals/fe731fa971165eb1e9d4f89815893de8.jpg\" /></p>\n</div></div></div><div><div>Topics: </div><div><div><a href=\"/topics/starbucks\">Starbucks</a></div><div><a href=\"/topics/nft\">NFT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e63876eca8dcf708b2412ceddd9a0645a435e52d63aa42c6df4d3434208f97bf","category":"Thai"}