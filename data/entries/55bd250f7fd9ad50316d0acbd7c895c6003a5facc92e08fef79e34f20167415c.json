{"title":"Metaverse ไม่ขลังแล้ว ยอดเงินลงทุนด้าน VR/AR ลดลง 74% จากช่วงพีค","link":"https://www.blognone.com/node/134154","date":1685835996000,"content":"<div><div><div><p>Financial Times รายงานสถานการณ์ของการลงทุนในบริษัทด้าน VR/AR/Metaverse ช่วงหลังว่าลดลงจากเดิมมาก หากนับเป็นตัวเลขเม็ดเงินลงทุน ระหว่างเดือนตุลาคม 2022-มีนาคม 2023 อยู่ราว 800 ล้านดอลลาร์ ลดลง 74% จากช่วงเวลาเดียวกันของปีก่อนหน้า (ตัวเลขจาก PitchBook)</p>\n<p>ช่วงพีคของการลงทุนใน VR/AR คือปลายปี 2021 ที่บริษัท Facebook ถึงขั้นเปลี่ยนชื่อเป็น Meta แต่ตอนนี้คำว่า Metaverse ไม่ใช่คำเซ็กซี่ที่ใช้ดึงดูดนักลงทุนได้อีกแล้ว</p>\n<p>กองทุน Super Ventures ที่เน้นการลงทุนด้าน AR ยอมรับว่าธุรกิจนี้เดินหน้าช้ากว่าเดิมมาก แต่ก็คาดหวังว่าการเปิดตัวแว่น VR/AR ของแอปเปิลจะช่วยปลุกกระแสกลับมาได้</p>\n<p>บริษัท ShapesXR เจ้าของแอพออกแบบโมเดล VR บอกว่าผ่านยุค VR ซบเซา (VR winter) มาหลายรอบ รอบนี้การหาเงินทุนทำได้ยาก แม้แต่บริษัท Meta เองก็ต้องปลดคนออกจำนวนมาก วงการ VR เองก็ต้องแสดงให้เห็นว่าตลาดมีศักยภาพระดับขายแว่นได้ 100 ล้านชิ้น ไม่ใช่แค่ระดับ 10-20 ล้านชิ้น เพราะนักลงทุนไม่สนใจแล้ว</p>\n<p>ที่มา - <a href=\"https://www.ft.com/content/c0b4d04c-23c5-452e-88ca-9226bd37a732\">Financial Times</a></p>\n<p><img src=\"https://www.blognone.com/sites/default/files/externals/c571c6d1f504eb0fc68eeca9deeed5fe.jpg\" alt /></p>\n</div></div></div><div><div>Topics: </div><div><div><a href=\"/topics/metaverse\">Metaverse</a></div><div><a href=\"/topics/augmented-reality\">Augmented Reality</a></div><div><a href=\"/topics/virtual-reality\">Virtual Reality</a></div><div><a href=\"/topics/venture-capital\">Venture Capital</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55bd250f7fd9ad50316d0acbd7c895c6003a5facc92e08fef79e34f20167415c","category":"Thai"}