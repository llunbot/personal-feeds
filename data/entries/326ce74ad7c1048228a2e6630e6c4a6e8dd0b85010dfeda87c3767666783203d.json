{"title":"ศาสตรจารย์จาก NYU ถูกล็อกออกจาก Twitter หลังปฏิเสธเข้าพบ Elon Musk","link":"https://www.blognone.com/node/135340","date":1692340082000,"content":"<div><div><div><p>Scott Galloway อาจารย์ประจำภาควิชาการตลาด มหาวิทยาลัยนิวยอร์ก (NYU) โพสต์บน Threads ไม่พอใจที่ถูกล็อกออกจากแอป X ไม่ให้เข้าบัญชีของตัวเองเป็นเวลา 17 วัน หลังจากปฏิเสธเข้าพบ Elon Musk เนื่องจาก Galloway มีการทำพอดแคสต์พูดถึงเขา แต่ Musk รู้สึกว่าตัวเองโดนโจมตี อย่างไม่เป็นธรรม</p>\n<p>ก่อนหน้านี้ Galloway ได้วิจารณ์ Musk อย่างต่อเนื่องหลังจากที่ Musk เข้ามาบริหาร Twitter (X) ในปีที่แล้ว อย่างในบทความบน Huffington Post ว่า Musk ขาดความสง่างาม และยังโพสต์ว่า Elon จะเป็นตำนาน ถ้าเขาไม่เริ่มทวีต (อยู่เฉยๆ ยังดีกว่า ประมาณนั้น) รวมไปถึงยังแสดงความคิดเห็นถึงประเด็นของ Reuters เกี่ยวกับระยะการขับขี่ของรถ Tesla และพูดถึงความทะเยอทะยานของ Musk ที่ต้องการเปลี่ยน Twitter ให้กลายเป็น Everything App</p>\n<p>Musk ได้มีตอบกลับในทวิตเตอร์ เรียก Galloway ว่า “insufferable numbskull” (ประมาณ คนบ้าน่ารำคาญ) และแนะนำว่าวิธีการลงทุนที่ดีที่สุดคือทำตรงข้ามกับสิ่งที่ Galloway แนะนำ</p>\n<p>Galloway ได้โพสต์ Threads ถึง Elon ว่าขอท้าให้มาต่อสู้กัน โดยมี Don King เป็นเจ้าภาพ ถ้า Elon Musk ตอบตกลง เขาจะไปสแกน MRI ให้เห็นถึงกระดูกเดือย และปิดท้ายด้วย FREEDOM (speech)!</p>\n<p><img alt=\"No Description\" src=\"https://www.blognone.com/sites/default/files/externals/880e25c6d4e37851fac5de825189862a.png\" /></p>\n<p>ก่อนหน้านี้ Musk ที่รณรงค์เรื่อง “Free speech absolutist” (บอกว่าตัวเองสนับสนุนเสรีภาพในการแสดงออกขั้นสุด)  แต่กลับมีประเด็นการต่อต้านคนที่ออกมาวิจารณ์ถึงตัวเอง โดยล่าสุดมีประเด็นว่า การเข้าถึงลิงก์ไปเว็บ The New York Times, Reuters และแพลตฟอร์มคู่แข่งอย่าง Facebook, Threads และ Bluesky ช้าลงประมาณ 10 วินาทีเมื่อเปิดลิงก์ผ่าน Twitter (X)</p>\n<p>ที่มา: <a href=\"https://gizmodo.com/scott-galloway-locked-out-twitter-musk-1850743635\">Gizmodo</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/thread\">Thread</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"326ce74ad7c1048228a2e6630e6c4a6e8dd0b85010dfeda87c3767666783203d","category":"Thai"}