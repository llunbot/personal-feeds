{"title":"เบื้องหลังโดม The Sphere ในลาสเวกัส ใช้จีพียู A6000 จำนวน 150 ตัวช่วยเรนเดอร์ภาพ","link":"https://www.blognone.com/node/140893","date":1721042098000,"content":"<div><div><div><p>หลายคนแถวนี้น่าจะเคยเห็น The Sphere อาคารรูปโดมทรงกลมขนาดใหญ่ในเมืองลาสเวกัส ซึ่งมีจอภาพ LED ทั้งด้านนอกและด้านใน กินพื้นที่จอรวมกัน 750,000 ตารางฟุต</p>\n<p>NVIDIA มีบล็อกอธิบายเบื้องหลังการแสดงผลภาพบนหน้าจอใหญ่ขนาดนี้ ว่าใช้<a href=\"https://www.blognone.com/node/118828\">จีพียู NVIDIA RTX A6000</a> (เปิดตัวปี 2020 สถาปัตยกรรม Ampere) จำนวน 150 ตัวช่วยกันเรนเดอร์หน้าจอความละเอียด 16x16K ด้านใน และหน้าจอด้านนอกที่มีไฟ LED ทั้งหมด 1.2 ล้านดวง ถือเป็นหน้าจอ LED ที่ใหญ่ที่สุดในโลก</p>\n<p>ทีมผู้สร้างเนื้อหาขึ้นจอ มีชื่อเรียกว่า Sphere Studios นั่งทำงานที่เมือง Burbank ในแคลิฟอร์เนีย แล้วส่งไฟล์วิดีโอไปสตรีมบนจอในลาสเวกัสแบบเรียลไทม์ ภาพจะถูกแสดงผลที่ความละเอียด 16K สามเลเยอร์ ที่อัตราเร็ว 60 เฟรมต่อวินาที เบื้องหลังการสตรีมวิดีโอใช้ซอฟต์แวร์ NVIDIA Rivermax ร่วมกับระบบเครือข่ายที่ใช้ชิป NVIDIA Bluefiled DPU โดยต้องซิงก์เวลาให้ละเอียดระดับไมโครวินาที ผ่าน <a href=\"https://docs.nvidia.com/doca/archive/doca-v1.5.0/doca-firefly-service/index.html\">DOCA Firefly Service</a> ที่ซิงก์เวลาด้วยโปรโตคอล precision time protocol (PTP)</p>\n<p>ที่มา - <a href=\"https://blogs.nvidia.com/blog/sphere-las-vegas/\">NVIDIA</a>, ภาพจาก <a href=\"https://x.com/SphereVegas/status/1808923639011573981\">@SphereVegas</a></p>\n<p><img alt=\"No Description\" src=\"https://www.blognone.com/sites/default/files/externals/0897832a9ddf68697f50e3c0eb39bcd0.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/las-vegas\">Las Vegas</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fb4a958817b2ecd0c612f1c4596c626b2d24e7c796cfa812fdeac7a8e580553","category":"Thai"}