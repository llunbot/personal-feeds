{"title":"ตลาดหุ้นนิวยอร์คมีปัญหาเทคนิค หุ้น Berkshire Hathaway ติดลบ 99.97%","link":"https://www.blognone.com/node/140116","date":1717426176000,"content":"<div><div><div><p>ตลาดหุ้นนิวยอร์คสั่งหยุดซื้อขายหุ้น Berkshire Hathaway แบบ A (BRK.A) หลังราคาหุ้นร่วงลงไปถึง 99.97% จากหุ้นละกว่า 620,000 ดอลลาร์ หรือ 23 ล้านบาท เหลือเพียง 185 ดอลลาร์หรือ 7,000 บาทเท่านั้น</p>\n<p>หุ้น BRK.A มีการซื้อขายบนกระดานไม่เยอะนักเนื่องจากราคาสูงมาก นับแต่เปิดตลาดวันนี้มีการซื้อขายเพียงไม่ถึง 4,000 หุ้นเท่านั้น</p>\n<p>ล่าสุดตลาดหุ้นนิวยอร์คกลับมาเปิดซื้อขายเหมือนเดิม หลังปิดไป 1 ชั่วโมง โดยราคาเด้งกลับมาที่เดิม ยังไม่มีแถลงว่าสาเหตุของราคาผิดปกติเช่นนี้เกิดจากอะไร</p>\n<p>ที่มา - <a href=\"https://www.cnbc.com/2024/06/03/nyse-technical-issue-impacting-some-stock-prices-incorrectly-showing-berkshire-hathaway-down-99percent.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/1bbcd2f6dc1177dd867ede3b27413850.png\" /></p>\n</div></div></div><div><div>Topics: </div><div><div><a href=\"/topics/stock-exchange\">Stock Exchange</a></div><div><a href=\"/topics/service-outage\">Service Outage</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0a5480e8ca839296c8713f92965e5568684be980ed5d672408e1cbee85b85d3","category":"Thai"}