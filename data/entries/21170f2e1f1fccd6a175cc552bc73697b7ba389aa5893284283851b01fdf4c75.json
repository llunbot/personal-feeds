{"title":"AI เองยังงง ฟีเจอร์ Made with AI ของ Meta แยกรูปจริงกับรูป AI ไม่ออก","link":"https://www.blognone.com/node/140561","date":1719293767000,"content":"<div><div><div><p>หลัง Meta <a href=\"https://www.blognone.com/node/139091\">เริ่มติดป้าย Made with AI</a> กำกับคอนเทนต์ที่ถูกสร้างด้วย AI ในแพลตฟอร์มของตัวเองเมื่อเดือนพฤษภาคมที่ผ่านมา ตอนนี้กลายเป็นว่า Made with AI จะไม่สามารถแยกรูปถ่ายจริง ๆ ที่มีการใช้เครื่องมือแต่งภาพ กับ รูปที่ถูกสร้างด้วย AI ออกได้</p>\n<p>TechCrunch ระบุว่ามีรูปภาพจริงบางส่วนบน IG ถูกติดป้ายกำกับ Made with AI คาดว่าเป็นเพราะมีการใช้เครื่องมือ AI แต่งภาพทำให้ระบบตรวจจับเจอแล้วเหมารวมว่าสร้างจาก AI ทันที เช่น กรณีของช่างภาพที่ใช้เครื่องมือ AI จาก Adobe เพื่อลบสิ่งของในรูป แต่รูปดังกล่าวดันถูกติดป้ายว่าสร้างจาก AI ซะอย่างนั้น</p>\n<p>ในทางกลับกัน ก็มีช่างภาพบางส่วนออกมาพูดว่า ไม่ว่ารูปจะถูกสร้างโดย AI หรือแค่ใช้เครื่องมือ AI ก็ควรติดป้ายกำกับเอาไว้ทั้งหมดแบบนี้ดีแล้วเพื่อความโปร่งใส</p>\n<p>แต่ที่น่ากังวลกว่านั้นคือ นอกจากรูปจริงที่ถูกติดป้ายกำกับว่าสร้างโดย AI ดันมีบางรูปที่ถูกสร้างด้วย AI แต่ไม่ได้ถูกติดป้ายกำกับไว้ด้วย ทำให้ตอนนี้การติดป้ายกำกับที่เริ่มต้นจากความหวังดีของ Meta สร้างความสับสนให้กับผู้ใช้งานยิ่งกว่าเดิม</p>\n<p>ที่มา: <a href=\"https://techcrunch.com/2024/06/21/meta-tagging-real-photos-made-with-ai/?guccounter=1\">Techcrunch</a></p>\n<p><img alt=\"No Description\" src=\"https://www.blognone.com/sites/default/files/externals/4ee9805c4a28aeff6d788557f9d03cdd.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/instagram\">Instagram</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21170f2e1f1fccd6a175cc552bc73697b7ba389aa5893284283851b01fdf4c75","category":"Thai"}