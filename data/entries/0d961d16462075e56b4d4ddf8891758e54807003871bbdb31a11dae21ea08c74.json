{"title":"ไมโครซอฟท์ประเมิน คอนโซลเจนหน้าจะวางขายปี 2028 นานกว่ารอบ 7 ปีเล็กน้อย","link":"https://www.blognone.com/node/134521","date":1687611891000,"content":"<div><div><div><p>เอกสารภายในของไมโครซอฟท์ในการไต่สวน FTC ระบุช่วงเวลาที่ไมโครซอฟท์คาดการณ์ว่าจะออกคอนโซลเจนใหม่คือปี 2028 หรืออีกราว 5 ปีจากนี้</p>\n<p>เอกสารฉบับนี้เป็นเรื่อง<a href=\"https://www.blognone.com/node/132724\">สัญญา Call of Duty ลง PlayStation นาน 10 ปี</a> ที่ระบุชัดว่าจะกินเวลายาวนานถึงคอนโซลเจนหน้า ที่คาดว่าจะมาในปี 2028  (“This term would in any case go beyond the expected starting period of the next generation of consoles (in 2028)\") จึงขอให้โซนี่สบายใจได้ว่าจะยังมี Call of Duty ลง PS6 ต่อไป</p>\n<p>คอนโซลเจนก่อนหน้านี้ (Xbox One/PS4) มีระยะเวลา 7 ปี นับจากวางขายช่วงปลายปี 2013 จนถึงคอนโซลเจนถัดมา (Xbox Series/PS5) ออกช่วงปลายปี 2020 ดังนั้นแปลว่าไมโครซอฟท์ประเมินว่าคอนโซลเจนปัจจุบันจะมีอายุนานกว่าเล็กน้อยคือ 8 ปี</p>\n<p>เมื่อปลายปีที่แล้วเคยมีเอกสารของฝั่งโซนี่ที่คาดว่าคอนโซลเจนถัดไปจะมา \"อย่างเร็ว\" ในปี 2027 ซึ่งถือว่าใกล้เคียงกัน</p>\n<p>ที่มา - <a href=\"https://www.ign.com/articles/microsoft-expects-the-next-generation-of-consoles-to-come-out-in-2028\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/29422637b980998d8615098924dbafba.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d961d16462075e56b4d4ddf8891758e54807003871bbdb31a11dae21ea08c74","category":"Thai"}