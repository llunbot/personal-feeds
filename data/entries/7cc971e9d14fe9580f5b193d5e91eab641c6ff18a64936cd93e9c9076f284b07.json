{"title":"Lyft ซื้อกิจการ FREENOW แอปเรียกรถในยุโรป ด้วยมูลค่า 6.6 พันล้านบาท","link":"https://www.blognone.com/node/145882","date":1744809659000,"content":"<div><div><div><p>แอปเรียกรถแท็กซี่ Lyft ประกาศทำข้อตกลงซื้อกิจการ FREENOW ผู้ให้บริการแอปเรียกรถซึ่งเน้นแท็กซี่เป็นหลักในยุโรปด้วยมูลค่า 175 ล้านยูโร หรือประมาณ 6,600 ล้านบาท โดยดีลนี้จ่ายเป็นเงินสดทั้งหมดให้กับผู้ถือหุ้น FREENOW ปัจจุบันคือ BMW Group และ Mercedes-Benz Mobility</p>\n<p>FREENOW ให้บริการใน 9 ประเทศ 150 เมืองของยุโรป เช่น สหราชอาณาจักร, เยอรมนี, สเปน, อิตาลี และฝรั่งเศส โดย Lyft บอกว่าหลังการซื้อกิจการเสร็จสิ้น แบรนด์ FREENOW จะยังคงให้บริการในชื่อเดิมต่อไป</p>\n<p>ที่ผ่านมา Lyft ให้บริการเฉพาะในทวีปอเมริกาเหนือ การซื้อกิจการ FREENOW จึงเป็นกลยุทธ์ขยายสู่ตลาดให้ครอบคลุมทั่วโลก ซึ่งบริษัทเลือกทวีปยุโรปเป็นพื้นที่แรก</p>\n<p>ที่มา: <a href=\"https://www.lyft.com/blog/posts/lyft-expands-in-europe-diversifies-by-acquiring-freenow\">Lyft</a></p>\n<p><img alt=\"No Description\" src=\"https://www.blognone.com/sites/default/files/externals/0077f22693bdc334f9a751afd8eded88.png\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/ride-hailing\">Ride-Hailing</a></div><div><a href=\"/topics/europe\">Europe</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cc971e9d14fe9580f5b193d5e91eab641c6ff18a64936cd93e9c9076f284b07","category":"Thai"}