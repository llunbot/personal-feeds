{"title":"กลาโหมสหรัฐฯ เริ่มทดสอบระบบแปลงไบนารีกลับเป็นซอร์สโค้ด เปิดทางอัพเดตซอฟต์แวร์เก่า","link":"https://www.blognone.com/node/135364","date":1692499111000,"content":"<div><div><div><p>DARPA หน่วยงานให้ทุนวิจัยของกระทรวงกลาโหมสหรัฐฯ เปิดโครงการ V-SPELLS ที่ช่วยให้กลาโหมสหรัฐฯ สามารถอัพเดตซอฟต์แวร์เก่าที่เขียนมานานแล้วด้วยการ decompile จนสามารถนำโค้ดกลับมาใช้งานได้</p>\n<p>เทคนิคการ decompile ไบนารีนั้นมีมานานแล้ว แต่ส่วนมากมักได้โค้ดที่คุณภาพแย่จนใช้เพื่อดูการทำงานซอฟต์แวร์เท่านั้น ไม่เหมาะกับการนำไปพัฒนาต่อจริงๆ</p>\n<p>ทีมงานจากมหาวิทยาลัยจอร์เจีย หนึ่งในทีมงานที่ร่วมโครงการ V-SPELLS อาศัยการแปลงโค้ดเป็นไฟล์ HAR (highly abstract representation) ที่วิศวกรสามารถอ่านทำความเข้าใจได้ และยังคอมไพล์กลับไปเป็นไบนารีเพื่อใช้งานต่อได้ โดยตัวภาษาเป็น pseudo-code ที่แสดงความเชื่อมโยงโค้ดเป็นกราฟ ตัวนักพัฒนาสามารถแก้ไขโค้ดในภาษา C/C++ ได้</p>\n<p>ตอนนี้ทีมงานกำลังเตรียมทดสอบโครงการนี้กับกองทัพสหรัฐฯ คาดว่ากองทัพเรือจะเป็นหน่วยงานแรกที่เริ่มใช้งาน และเทคโนโลยีนี้น่าจะจำกัดให้ใช้งานเแพาะกองทัพอีกระยะหนึ่ง</p>\n<p>ก่อนหน้านี้ NSA ก็<a href=\"https://www.blognone.com/node/108489\">เคยเปิดเทคโนโลยีการ decompile ของตัวเองในชื่อโครงการ Ghidra</a> ออกมาเป็นโครงการโอเพนซอร์ส โดยไม่ได้ระบุว่ามีการพัฒนามานานเพียงใดแล้ว แต่ก็เปิดตัวในเวอร์ชั่น 9.0.2</p>\n<p>ที่มา - <a href=\"https://www.theregister.com/2023/08/18/darpa_legacy_binary_patching/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/8369ae5b11f4b192ba8ae6331f6a16a5.jpg\" /></p>\n</div></div></div><div><div>Topics: </div><div><div><a href=\"/topics/darpa\">DARPA</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1e1b0811bfe4fe8c935028621ac0a32d797b12e3994d7ea5ee271a39ca2e6a7","category":"Thai"}