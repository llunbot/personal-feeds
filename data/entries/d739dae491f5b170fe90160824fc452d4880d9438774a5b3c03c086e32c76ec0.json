{"title":"[ลือ] ByteDance เตรียมย้ายไปใช้ชิป Huawei ฝึก AI ลดความเสี่ยง NVIDIA ซื้อยาก","link":"https://www.blognone.com/node/142285","date":1727680108000,"content":"<div><div><div><p>แหล่งข่าวไม่เปิดเผยตัวระบุกับ Reuters ว่า ByteDance บริษัทแม่ของ TikTok กำลังจะฝึกโมเดลปัญญาประดิษฐ์ด้วยชิป <a href=\"https://www.blognone.com/node/140248\">Huawei Ascend 910B</a> เพิ่มเติม กระจายความเสี่ยงในการจัดหาชิป NVIDIA</p>\n<p>ก่อนหน้านี้ ByteDance ก็ใช้ชิป Ascend 910B อยู่ก่อนแล้ว แต่ใช้งานรันโมเดลเป็นหลัก ไม่ได้ใช้ฝึกโมเดลที่ต้องการพลังประมวลผลหนักกว่า</p>\n<p>ปัญหาอย่างหนึ่งคืออัตราการส่งมอบของ Ascend 910B ก็ไม่ดีนัก โดย ByteDance สั่งชิปไปแล้วกว่าแสนชุดแต่ส่งมอบได้สามหมื่นชุดเท่านั้น</p>\n<p>ที่มา - <a href=\"https://www.straitstimes.com/business/tiktok-owner-bytedance-plans-new-ai-model-trained-with-huawei-chips-sources-say\">Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/c988730dfdd5b04cb4c4a5e1bc7db066.png\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/huawei\">Huawei</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d739dae491f5b170fe90160824fc452d4880d9438774a5b3c03c086e32c76ec0","category":"Thai"}