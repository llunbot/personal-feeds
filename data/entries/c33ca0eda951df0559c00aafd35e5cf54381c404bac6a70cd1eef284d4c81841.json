{"title":"สงครามคอนโซลจบแล้ว เกมไมโครซอฟท์กวาด Top 3 เกมขายดี PS5 เดือนเมษายน","link":"https://www.blognone.com/node/146277","date":1746533443000,"content":"<div><div><div><p>โซนี่ประกาศอันดับเกมขายดีบน PlayStation Store แบบดิจิทัลดาวน์โหลด ประจำเดือนเมษายน 2025 ในยุโรปและสหรัฐอเมริกา</p>\n<p>ผลปรากฏว่า Top 3 เกม PS5 ทั้งสองภูมิภาคล้วนแต่เป็นเกมของไมโครซอฟท์ ได้แก่ <a href=\"https://www.blognone.com/node/145997\">The Elder Scrolls IV: Oblivion Remastered</a>, <a href=\"https://www.blognone.com/node/144426\">Forza Horizon 5</a> และ Minecraft (อันดับของยุโรปกับสหรัฐต่างกันเล็กน้อย แต่ Top 3 คือทั้งสามเกมนี้เหมือนกัน)</p>\n<p>ยุทธศาสตร์ใหม่ของไมโครซอฟท์หลังซื้อ Activision Blizzard สำเร็จคือการเปลี่ยนมาขายซอฟต์แวร์เกมแทน และขยายฐานผู้เล่นมาสู่คอนโซลคู่แข่งทั้ง PlayStation และ Nintendo Switch</p>\n<p>ก่อนหน้านี้ ไมโครซอฟท์ประสบความสำเร็จขึ้นเป็นแชมป์เกมขายดีของ PlayStation อยู่เรื่อยๆ เช่น <a href=\"https://www.blognone.com/node/140377\">Sea of Thieves</a> รวมถึงแชมป์ตลอดกาลทุกช่วงปลายปี Call of Duty แต่การครองชาร์ท Top 3 ได้สามอันดับรวดถือเป็นครั้งแรกที่ไมโครซอฟท์ทำได้</p>\n<p>ที่มา - <a href=\"https://blog.playstation.com/2025/05/05/playstation-store-april-2025s-top-downloads/?sf277169095=1\">PlayStation Blog</a>, <a href=\"https://www.windowscentral.com/gaming/playstation-ps5s-top-3-selling-games-in-april-2025-were-all-from-xbox\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/58c33fb8e34df009067011cfe5a5de8e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9b7ee55b8868e07f22613610a16a6f4f.png\" /></p>\n<blockquote><p>The Elder Scrolls IV: Oblivion Remastered and Forza Horizon 5 topped the PlayStation Store download charts in April. Check out the complete list: <a href=\"https://t.co/IIfYsEMbAu\">https://t.co/IIfYsEMbAu</a> <a href=\"https://t.co/e9c8djQfY7\">pic.twitter.com/e9c8djQfY7</a></p>\n<p>— PlayStation (@PlayStation) <a href=\"https://twitter.com/PlayStation/status/1919392392269992172?ref_src=twsrc%5Etfw\">May 5, 2025</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/the-elder-scrolls\">The Elder Scrolls</a></div><div><a href=\"/topics/forza\">Forza</a></div><div><a href=\"/topics/minecraft\">Minecraft</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c33ca0eda951df0559c00aafd35e5cf54381c404bac6a70cd1eef284d4c81841","category":"Thai"}