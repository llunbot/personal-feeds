{"title":"โหลดเพิ่มต่อไป - MicroStrategy รายงานซื้อ Bitcoin อีก 2,530 BTC ทุนเฉลี่ย 95,972 ดอลลาร์","link":"https://www.blognone.com/node/144092","date":1736814192000,"content":"<div><div><div><p>MicroStrategy รายงานการซื้อบิตคอยน์เพิ่มในระหว่างวันที่ 6-12 มกราคม 2025 เพิ่มอีก 2,530 BTC ด้วยเงินประมาณ 243 ล้านดอลลาร์ คิดเป็นต้นทุนเฉลี่ย 95,972 ดอลลาร์ต่อ BTC รวมค่าธรรมเนียมดำเนินการแล้ว</p>\n<p>จำนวนบิตคอยน์ที่ MicroStrategy ถือครองรวมตอนนี้เป็นเลขกลม ๆ คือ 450,000 BTC ต้นทุนเฉลี่ย 62,691 ดอลลาร์</p>\n<p>เงินที่นำมาซื้อบิตคอยน์ในรอบนี้ยังคงมาจากการขายหุ้นเพิ่มทุนของบริษัท โดยในช่วง 6-12 มกราคม 2025 เช่นกัน บริษัทขายหุ้นเพิ่มทุนได้เงินประมาณ 243 ล้านดอลลาร์ โดยยังเหลือหุ้นเพิ่มทุนเสนอขายอีก 6.53 พันล้านดอลลาร์</p>\n<p>MicroStrategy รายงานผลตอบแทนจากการลงทุนบิตคอยน์ที่เรียกว่า BTC Yield นับตั้งแต่ 1 มกราคม 2025 จนถึง 12 มกราคม อยู่ที่ 0.32%</p>\n<p>ที่มา: <a href=\"https://www.microstrategy.com/press/microstrategy-acquires-2530-btc-achieves-btc-yield-of-032-ytd-2025-now-holds-450000-btc_01-13-2025\">MicroStrategy</a></p>\n<p><img src=\"https://www.blognone.com/sites/default/files/externals/464797a99bb45bab6b774bb9bcef174d.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/microstrategy\">MicroStrategy</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"175d87a7b2a3b94f2b3589ff50ae87b822c87870c105db5ca5bc4f1890c03cd0","category":"Thai"}