{"title":"Google Play Games on Windows มีเกมเกิน 3,000 เกม เล่น Clash of Clans และ Clash Royale ได้แล้ว","link":"https://www.blognone.com/node/136380","date":1698191079000,"content":"<div><div><div><p>กูเกิลเปิดเผยว่า <a href=\"https://www.blognone.com/node/126246\">Google Play Games on Windows สำหรับเล่นเกม Android บนพีซี</a> ตอนนี้มีเกมรองรับมากกว่า 3,000 เกมแล้ว มีเกมดังอย่าง Clash of Clans และ Clash Royale ให้เล่นบนพีซีแล้ว การเล่นจะซิงก์สถานะล่าสุดบนทุกแพลตฟอร์มให้อัตโนมัติ</p>\n<p>ฝั่งของตัวไคลเอนต์ Google Play Games on Windows ยังเพิ่มฟีเจอร์ค้นหาเกม, เพิ่มความละเอียดสูงสุดเป็น 4K (หากเกมรองรับ) และรองรับการต่อคอนโทรลเลอร์ภายนอก สามารถนำคอนโทรลเลอร์ Xbox หรือ PS4/PS5 มาใช้งานได้ทันที</p>\n<p>นอกจากนี้ในฝั่งนักพัฒนาเกม กูเกิลได้ออก <a href=\"https://developer.android.com/games/playgames/emulator\">Google Play Games on PC Developer Emulator</a> ที่ต่างจากเวอร์ชันผู้ใช้ปกติเล็กน้อย โดยเพิ่มฟีเจอร์สำหรับทดสอบเกมในรูปแบบต่างๆ เช่น การสลับเอนจินกราฟิก Vulkan/DirectX, ปรับ aspect ratio ของเกม, การติดตั้งเกมแบบ sideloading เป็นต้น</p>\n<p>ที่มา - <a href=\"https://blog.google/products/google-play/google-play-games-beta-october-2023-update/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/cd727cea6b5f89ff689e788f6ff71415.jpg\" /></p>\n</div></div></div><div><div>Topics: </div><div><div><a href=\"/topics/google-play-games\">Google Play Games</a></div><div><a href=\"/topics/games\">Games</a></div><div><a href=\"/topics/google\">Google</a></div><div><a href=\"/topics/clash-clan\">Clash of Clan</a></div><div><a href=\"/topics/clash-royale\">Clash Royale</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54bbe9bd49c9a64f185afff8908795011f233f284f8d8dc8b0504d0e0aadb951","category":"Thai"}