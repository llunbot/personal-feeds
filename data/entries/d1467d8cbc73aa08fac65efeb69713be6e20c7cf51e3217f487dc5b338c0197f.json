{"title":"YouTube ทดสอบฟีเจอร์ Notes ให้คนดูเพิ่มข้อมูลประกอบสำหรับวิดีโอที่อาจมีเนื้อหาล้าสมัย","link":"https://www.blognone.com/node/140443","date":1718669007000,"content":"<div><div><div><p>YouTube ประกาศฟีเจอร์สถานะทดสอบตัวใหม่ มีผลเฉพาะการใช้งานผ่านมือถือสำหรับผู้ใช้งานภาษาอังกฤษในอเมริกาเท่านั้น เรียกว่า <strong>Notes</strong> โดยผู้ชมวิดีโอสามารถช่วยเพิ่มข้อมูลประกอบเสริม (Context) โดยเฉพาะกับวิดีโอที่มีเนื้อหาล้าสมัย หรือต้องการให้ข้อมูลเพิ่มเติมที่สำคัญ</p>\n<p>ตัวอย่างที่ YouTube ยกมาเช่น เพลงที่เป็นเนื้อหาล้อเลียน ซึ่งบางคนอาจไม่ทราบ, สินค้าที่ถูกรีวิวแต่ตอนนี้มีรุ่นปรับปรุงออกมาแล้ว หรือคลิปที่เป็นเหตุการณ์ในอดีตและไม่สอดคล้องกับบริบทปัจจุบัน เป็นต้น</p>\n<p>ผู้ชมวิดีโอสามารถเพิ่ม Notes ได้ เพื่อให้ข้อมูลเสริมสำหรับวิดีโอ (แนวทางคล้าย <a href=\"https://www.blognone.com/node/134091\">Community Notes ใน X</a>) แล้วชุมชนใช้ระบบโหวตให้คะแนนเพื่อดันและรับรองข้อมูลดังกล่าว หากได้คะแนนมากพอ Notes นั้นจะถูกแสดงประกอบใต้วิดีโอด้วย</p>\n<p>YouTube บอกว่ากลไกดังกล่าวอาจเกิดความผิดพลาดได้ ฟีเจอร์นี้จึงทยอยอัปเดตให้กับผู้ใช้งานเริ่มจากกลุ่มเล็ก ๆ ก่อน เพื่อดูผลตอบรับที่เกิดขึ้น และอาจขยายไปยังผู้ใช้งานมากขึ้นต่อไป</p>\n<p>ที่มา: <a href=\"https://blog.youtube/news-and-events/new-ways-to-offer-viewers-more-context/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/35e214d6373606e8f04abf8414d46eca.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1467d8cbc73aa08fac65efeb69713be6e20c7cf51e3217f487dc5b338c0197f","category":"Thai"}