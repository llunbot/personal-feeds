{"title":"ไมโครซอฟท์ดึงอดีตผู้บริหาร PlayStation มาดูแลพาร์ทเนอร์บริษัทเกมฝั่งญี่ปุ่น","link":"https://www.blognone.com/node/135527","date":1693453275000,"content":"<div><div><div><p>ไมโครซอฟท์ดึงเอา Mena Sato Kato ผู้บริหารหญิงฝั่งญี่ปุ่นมาเป็น Director of Partnerships Japan ของ Xbox เพื่อเป็นตัวแทนบริษัทเจรากับสตูดิโอเกมฝั่งญี่ปุ่นโดยเฉพาะ</p>\n<p>ความน่าสนใจคือ Kato เป็นอดีตพนักงานของ Sony Computer Entertainment บริษัทแม่ของ PlayStation มายาวนานตั้งแต่ปี 1999 จนถึงปี 2021 โดยเน้นงานฝั่งธุรกิจ ตำแหน่งสุดท้ายของเธอคือ Vice President Mobile Business ของ JAPAN Studio หนึ่งในสตูดิโอเกมของโซนี่ในญี่ปุ่น <a href=\"https://www.blognone.com/node/121408\">ที่เพิ่งปิดตัวไปเมื่อปี 2021</a></p>\n<p>หลังจากนั้น Kato ย้ายไปทำงานกับบริษัทบัญชียักษ์ใหญ่ EY Japan สั้นๆ เป็นเวลา 1 ปี 7 เดือน ก่อนตัดสินใจย้ายมาร่วมงานกับไมโครซอฟท์ ใน<a href=\"https://www.linkedin.com/feed/update/urn:li:activity:7101779136603443200/\">โพสต์ของเธอบน LinkedIn</a> บอกว่าภารกิจของเธอคือสนับสนุนพาร์ทเนอร์สตูดิโอเกมญี่ปุ่นให้ออกไปทำตลาดโลก และเธอจะไปเข้าร่วมงาน Tokyo Game Show 2023 ในเดือนกันยายนด้วย</p>\n<p>Phil Spencer หัวหน้าทีม Xbox <a href=\"https://www.blognone.com/node/117544\">เคยยอมรับว่าความสัมพันธ์กับสตูดิโอเกมฝั่งญี่ปุ่นไม่แข็งแรง ต้องแก้ปัญหานี้</a> ภายหลัง<a href=\"https://www.blognone.com/node/134354\">ไมโครซอฟท์สามารถเจรจากับค่ายเกมญี่ปุ่นหลายค่าย เช่น Atlus, Capcom</a>, <a href=\"https://www.blognone.com/node/135048\">Square Enix (FF14)</a> ให้นำเกมมาลง Xbox ได้สำเร็จ การได้ตัว Kato ที่มีประสบการณ์ธุรกิจเกมญี่ปุ่นโดยตรงมาดูแล ก็น่าจะเป็นอีกก้าวสำคัญของ Xbox ในญี่ปุ่น</p>\n<p><img alt=\"No Description\" src=\"https://www.blognone.com/sites/default/files/externals/89414c36c711ddf16947e662efaf35a8.png\" /></p>\n<p>ที่มา - <a href=\"https://www.windowscentral.com/gaming/xbox/former-sony-executive-joins-xbox-to-lead-japanese-partnership-operations\">Windows Central</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"070a6b46a40fb97ae02f8e7010b19ebe7cebdf0fdd2738cb029b59afb3e8fa3f","category":"Thai"}