{"title":"Apple แนะ MacBook Pro รุ่นมีติ่ง สเกลหน้าจอแอปหลบติ่งได้ แต่ขอบจอจะใหญ่ขึ้นทุกด้าน","link":"https://www.blognone.com/node/125534","date":1635415179000,"content":"<div><div><div><p>ผู้ใช้ MacBook Pro 14 และ 16 นิ้ว รุ่นปี 2021 เริ่มพบปัญหา<a href=\"https://9to5mac.com/2021/10/27/macbook-pro-notch-problem-status-items/\">เมนูของแอปบางแอปถูกติ่งหน้าจอบังเมื่อเปิดโหมดใช้งานเต็มจอ</a> ทำให้การใช้งานทำได้ไม่สะดวก</p>\n<p>ล่าสุด Apple ออก<a href=\"https://support.apple.com/en-us/HT212842\">เอกสารซัพพอร์ต</a> ระบุวิธีสเกลหน้าจอแอปให้เล็กลงเพื่อหลบติ่งกล้อง โดยผู้ใช้สามารถคลิกขวาที่ไอคอนแอป กด Get info แล้วติ้กถูกช่อง \"Scale to fit below built-in camera\" เพื่อให้แอปรันในขนาดหน้าจอที่เล็กลง จนเมนูไม่ถูกติ่งจอบังได้</p>\n<p>วิธีแก้นี้เป็นวิธีชั่วคราวเท่านั้น มีข้อเสียคือขอบจอทั้งบนและล่างจะใหญ่ขึ้นทุกด้าน เพราะเป็นการสเกลแอปลงแบบคง ratio ไว้เท่าเดิม และ Apple ระบุไว้ว่าเมื่อผู้พัฒนาแอปปรับปรุงให้แอปใช้งานเข้ากับติ่งบนหน้าจอได้เมื่อไร เมนูสเกลแอปนี้ก็จะหายไป</p>\n<p>ดูตัวอย่างการสเกลแอปหลบติ่ง จากผู้ใช้ทวิตเตอร์ <a href=\"https://twitter.com/Jatodaro/status/1453382287328874497\">@Jatodaro</a> ได้ด้านล่าง</p>\n<blockquote><p>Good news for notch haters! If you've got an app (or apps) with menus that collide with the notch, just Get Info on the app, and enable \"Scale to fit below built-in camera\". While the app is running (even in the bg), your display is scaled.<a href=\"https://twitter.com/hashtag/Apple?src=hash&amp;ref_src=twsrc%5Etfw\">#Apple</a> <a href=\"https://twitter.com/hashtag/M1Pro?src=hash&amp;ref_src=twsrc%5Etfw\">#M1Pro</a> <a href=\"https://twitter.com/hashtag/M1Max?src=hash&amp;ref_src=twsrc%5Etfw\">#M1Max</a> <a href=\"https://twitter.com/hashtag/MacBookPro2021?src=hash&amp;ref_src=twsrc%5Etfw\">#MacBookPro2021</a> <a href=\"https://t.co/nlGqkFkXAH\">pic.twitter.com/nlGqkFkXAH</a></p>\n<p>— Joseph from Sketch (@Jatodaro) <a href=\"https://twitter.com/Jatodaro/status/1453382287328874497?ref_src=twsrc%5Etfw\">October 27, 2021</a></p></blockquote>\n<p><img src=\"https://www.blognone.com/sites/default/files/externals/a34fe616c0bb54874650b3cb6d7538f5.jpg\" /><em>ภาพจาก <a href=\"https://support.apple.com/en-us/HT212842\">Apple</a></em></p>\n<p>ที่มา - <a href=\"https://www.theverge.com/2021/10/28/22750236/apple-macbook-pro-hide-notch-fix-scale-to-fit\">The Verge</a>, <a href=\"https://support.apple.com/en-us/HT212842\">Apple</a></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5008fb2c040d9137d84d46c2aef342168bed8ac24002510d42990e99e49ef4c8","category":"Thai"}