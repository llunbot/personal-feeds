{"title":"คณะกรรมการยุโรป สั่งปรับ Apple 7 หมื่นล้านบาท จากประเด็นผูกขาดการค้าใน App Store","link":"https://www.blognone.com/node/138530","date":1709569284000,"content":"<div><div><div><p>คณะกรรมการยุโรป (European Commission - EC) หน่วยงานในกลุ่มสหภาพยุโรป (EU) ออกคำสั่งปรับแอปเปิลเป็นเงิน 1,800 ล้านยูโร (ประมาณ 7 หมื่นล้านบาท) ในประเด็นมีพฤติกรรมกีดกันการแข่งขันในตลาดแอปฟังเพลงสตรีมมิ่งบน App Store ของผู้ใช้งาน iPhone และ iPad</p>\n<p>ก่อนหน้านี้<a href=\"https://www.blognone.com/node/138258\">มีข่าวลือ</a>ว่า EC จะสั่งปรับแอปเปิลประมาณ 500 ล้านยูโร ตัวเลขทางการที่ออกมาจึงสูงกว่าที่คาดมากพอสมควรเลยทีเดียว</p>\n<p>ได้แถลงการณ์นั้น EC บอกว่า แอปเปิลได้จำกัดแนวทาง ไม่ให้ผู้พัฒนาแอปแจ้งผู้ใช้งาน ถึงวิธีการจ่ายเงินในช่องทางอื่น หรือถ้ามีช่องทางที่ถูกกว่าแต่อยู่ภายนอกแอป ซึ่งแนวทางนี้ผิดกฎหมายผูกขาดทางการค้าของ EU</p>\n<p>คำตัดสินนี้ออกมาจาก<a href=\"https://www.blognone.com/node/108639\">คำร้องเรียนของ Spotify ตั้งแต่ปี 2019</a> ซึ่ง EC บอกว่าแอปเปิลมีพฤติกรรมดังกล่าวเกือบ 10 ปี และทำให้ผู้ใช้ iOS จำนวนมากต้องจ่ายค่าบริการแอปสตรีมเพลงสูงเกินไป เนื่องจากมีส่วนเพิ่มที่เป็นค่าธรรมเนียมของแอปเปิล ซึ่ง EC ก็ใช้ตัวเลขนี้ในการพิจารณาค่าปรับ</p>\n<p>ที่มา: <a href=\"https://ec.europa.eu/commission/presscorner/detail/en/ip_24_1161\">European Commission</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e173f9a766755de77ba4f0ef954a6d47.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/spotify\">Spotify</a></div><div><a href=\"/topics/app-store\">App Store</a></div><div><a href=\"/topics/antitrust\">Antitrust</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9afd8689b2eb1be6981bd0f92c7412a668917e3463c760a671350e51922fa70f","category":"Thai"}