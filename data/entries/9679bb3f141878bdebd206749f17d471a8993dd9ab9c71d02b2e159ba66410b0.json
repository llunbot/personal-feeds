{"title":"พนักงาน Ubisoft ให้กำลังใจพนักงาน Activision Blizzard บอกปัญหาเรื่องเพศมีทุกแห่ง","link":"https://www.blognone.com/node/123954","date":1627533667000,"content":"<div><div><div><p>จากประเด็น<a href=\"https://www.blognone.com/node/123932\">วัฒนธรรมการเหยียดเพศ-คุกคามทางเพศของ Activision Blizzard</a> โดยแกนหลักของความขัดแย้งอยู่ที่ Alex Afrasiabi หัวหน้าฝ่ายครีเอทีฟของ World of Warcraft จนพนักงานของบริษัทต้องจัดวอล์คเอาท์ประท้วงผู้บริหาร</p>\n<p>เรื่องนี้ไม่ใช่เรื่องใหม่ของอุตสาหกรรมเกม เพราะก่อนหน้านี้ <a href=\"https://www.blognone.com/node/118811\">Ubisoft เพิ่งมีปัญหาคล้ายๆ กันเมื่อปีที่แล้ว</a> จนมีผู้บริหารต้องลาออกไปหลายคน</p>\n<p>ความเชื่อมโยงกันนี้ทำให้พนักงานของ Ubisoft ทั้งอดีตและปัจจุบันกว่า 500 คน จากสตูดิโอในสังกัดทั่วโลก 32 แห่ง ร่วมกันลงชื่อสนับสนุนการประท้วงของพนักงาน Activision Blizzard ด้วย โดยระบุว่าขอยืนอยู่เคียงค้างพนักงานของ Activision Blizzard ที่พบเจอปัญหาแบบเดียวกัน วงการเกมควรเลยช็อคกับข่าวแบบนี้ได้แล้ว เพราะปัญหาแบบนี้มีอยู่ทุกแห่ง</p>\n<p>จดหมายเปิดผนึกของพนักงาน Ubisoft ส่งไปยังฝ่ายบริหารของบริษัทตัวเอง วิจารณ์ว่ายังมีมาตรการแก้ปัญหาเรื่องเพศและวัฒนธรรมการทำงานไม่ดีพอ เพราะไล่คนที่มีปัญหาออกแค่บางส่วน แต่ที่เหลือเป็นแค่การสลับตำแหน่งไปมาเท่านั้น</p>\n<p><img src=\"https://www.blognone.com/sites/default/files/externals/c12dba1df009dbc022430b88bec7b90c.jpg\" /></p>\n<p>ที่มา - <a href=\"https://www.axios.com/ubisoft-workers-letter-activision-blizzard-harassment-392fd998-9518-4d1c-9ca7-24a7c4534bb3.html\">Axios</a></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/gender\">Gender</a></div><div><a href=\"/topics/sexual-abuse\">Sexual Abuse</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9679bb3f141878bdebd206749f17d471a8993dd9ab9c71d02b2e159ba66410b0","category":"Thai"}