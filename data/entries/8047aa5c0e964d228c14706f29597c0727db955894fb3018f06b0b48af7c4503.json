{"title":"Duolingo พบผู้ใช้ในสหรัฐอเมริกาเรียนภาษาจีนเพิ่มขึ้น 216% ในช่วงที่คนย้ายไป Xiaohongshu ท่ามกลางการแบน TikTok","link":"https://www.blognone.com/node/144141","date":1737008435000,"content":"<div><div><div><p>การแบน TikTok ของสหรัฐฯ ที่กำลังจะเกิดขึ้น ทำให้ผู้ใช้งานชาวอเมริกันจำนวนมากหันไปใช้<a href=\"https://www.blognone.com/node/144093\">แอปจีนอย่าง Xiaohongshu หรือชื่อภาษาอังกฤษ RedNote เพิ่มมากขึ้น จนล่าสุดขึ้นอันดับ 1 ใน App Store ของสหรัฐฯ</a></p>\n<p>การหันไปใช้แพลตฟอร์มโซเชียลมีเดียจีน ไม่ว่าจะเป็น Xiaohongshu หรือแอปอื่น ๆ ทำให้ผู้ใช้งานสหรัฐฯ จำนวนมากหันมาเรียนภาษาจีนกลางผ่าน Duolingo ตามรายงานที่ Duolingo บอกผ่าน X ว่าผู้เรียนภาษาจีนกลางรายใหม่ในสหรัฐอเมริกาเพิ่มขึ้น 216% เทียบกับปีที่แล้ว และมีการดาวน์โหลดแอป Duolingo เพิ่มขึ้น 36% ในช่วงต้นเดือนมกราคม</p>\n<p>นอกจากนี้ Duolingo บอกว่า ผู้ใช้งานใหม่หลายคนบอกพวกเขาเลือกเรียนภาษาจีนกลางเพราะ TikTok  หลังถูกถามถึงว่า \"รู้จัก Duolingo ได้อย่างไร?\"</p>\n<p>Xiaohongshu มีผู้ใช้งานรายใหม่เพิ่มกว่า 700,000 บัญชี ใน 2 วัน การย้ายไปใช้ Xiaohongshu ของชาวอเมริกันในครั้งนี้ ย้ำถึงความต้องการโซเชียลมีเดียสไตล์จีน และชี้ให้เห็นว่าผู้ใช้ในสหรัฐฯ จำนวนมาก ไม่ได้กังวลกับปัญหาความเป็นส่วนตัวของข้อมูลมากขนาดนั้น</p>\n<p>ที่มา: <a href=\"https://techcrunch.com/2025/01/15/duolingo-sees-216-spike-in-u-s-users-learning-chinese-amid-tiktok-ban-and-move-to-rednote\">TechCrunch</a> via <a href=\"https://x.com/duolingo/status/1879582775055176008\">Duolingo</a> และ <a href=\"https://www.reuters.com/technology/over-half-million-tiktok-refugees-flock-chinas-rednote-2025-01-14/\">Reuters</a></p>\n<p><img alt=\"alt=&quot;Duolingo&quot;\" src=\"https://www.blognone.com/sites/default/files/externals/773c3dd9672d48943a4c5fea64e5f875.jpg\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/tiktok\">TikTok</a></div><div><a href=\"/topics/xiaohongshu\">Xiaohongshu</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8047aa5c0e964d228c14706f29597c0727db955894fb3018f06b0b48af7c4503","category":"Thai"}