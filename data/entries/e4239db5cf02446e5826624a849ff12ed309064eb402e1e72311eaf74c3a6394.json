{"title":"โปรดิวเซอร์ FF16 บอกกำลังทำเวอร์ชันพีซีอยู่ ต้องรอหลังหมดเอ็กซ์คลูซีฟ PS5 นาน 6 เดือน","link":"https://www.blognone.com/node/134501","date":1687484214000,"content":"<div><div><div><p>Naoki Yoshida หรือ \"Yoshi-P\" โปรดิวเซอร์ของ Final Fantasy 16 ตอบคำถามในสตรีม พูดถึงเกมเวอร์ชันพีซีว่ากำลังพัฒนาอยู่ เพราะก่อนหน้านี้ไปโฟกัสกับเวอร์ชัน PS5 ทำให้ยังไม่มีเวลามาปรับแต่งประสิทธิภาพของเวอร์ชันพีซี เขาบอกว่าจะเปิดเผยรายละเอียดเพิ่มเติมในเวลาที่เหมาะสม</p>\n<p><a href=\"https://www.blognone.com/node/132210\">เกม FF16 เวอร์ชันพีซีเคยมีประเด็นดราม่า เพราะในเทรลเลอร์แรกของเกมบอกว่าจะลงพีซีด้วย แต่ภายหลังข้อความถูกตัดออกไป</a> และตัว Yoshida เองก็เคยบอกว่าถ้าอยากเล่นให้ไปซื้อ PS5 มาก่อน</p>\n<p>หากเราเทียบเกม Final Fantasy อีกภาคคือ <a href=\"https://www.blognone.com/node/126242\">FF7 Remake ที่เวอร์ชันพีซีรวมเนื้อหา DLC Intergrade เข้ามาด้วย</a> จะเห็นแนวทางของ Square Enix คือออกเวอร์ชันพีซีพร้อม DLC ตัวแรกของเกม ตัวของ Yoshida เองก็เคยพูดไว้เมื่อไม่นานมานี้ว่าระยะเวลาเอ็กซ์คลูซีฟของ PS5 คือ 6 เดือน ทำให้เกมเวอร์ชันพีซีต้องออกหลังจากนั้น</p>\n<p>อย่างไรก็ตาม <a href=\"https://www.blognone.com/node/126387\">FF7 Remake เวอร์ชันพีซีก็โดนวิจารณ์เรื่องประสิทธิภาพที่ปรับแต่งมาไม่ดีพอในช่วงวางขาย แม้ตั้งราคาเกมแพงเท่าเวอร์ชัน PS5 ก็ตาม</a> แฟนพีซีคงต้องหวังกันว่าทีมของ Yoshida จะไม่ซ้ำรอยความผิดพลาดนี้</p>\n<p>ที่มา - <a href=\"https://www.pcgamer.com/final-fantasy-16s-pc-version-is-next-on-yoshi-ps-to-do-list/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/fd838bf43f636f594b6db89bcba24dfe.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4239db5cf02446e5826624a849ff12ed309064eb402e1e72311eaf74c3a6394","category":"Thai"}