{"title":"หุ้น ASML รูดลงกว่า 15% หลังผลประกอบการพบยอดจองเครื่องหายไปกว่าครึ่ง","link":"https://www.blognone.com/node/142574","date":1729015993000,"content":"<div><div><div><p>ASML ออกรายงานผลประกอบการไตรมาส 3 ประจำปี 2024 แม้ผลประกอบการยังคงแข็งแกร่ง ยอดขาย 7.5 พันล้านยูโร กำไรสุทธิถึง 2.1 พันล้านยูโร แต่ยอดจองรายไตรมาสกลับเหลือ 2.6 พันล้านยูโรเท่านั้นเทียบกับไตรมาสที่แล้วที่ยอดจองถึง 5.5 พันล้านยูโร ทำให้ต้องลดประมาณการรายได้ปี 2025 จากเดิมเคยอยู่ในช่วง 35-40 พันล้านยูโร ลงมาเหลือ 30-35 พันล้านยูโร</p>\n<p>แม้ว่ายอดจองล่าสุดจะลดลงแต่บริษัทก็ยังคาดว่าไตรมาสสี่ของปีนี้จะยังมียอดขายเติบโตต่อไป อยู่ระหว่าง 8.8-9.2 พันล้านยูโร แต่กระแสเงินสดอาจจะลดลงบ้างเพราะเงินดาวน์เข้ามาน้อยลง</p>\n<p>บริษัทระบุว่าลูกค้าจำนวนมากสั่งเครื่อง EUV แบบ Low NA รุ่น NXE:3600E ที่ปรับปรุงล่าสุด เพราะมันสามารถเพิ่มกำลังผลิตได้สูงสุด 220 เวเฟอร์ต่อชั่วโมง ส่วน High NA นั้นใกล้จะส่งมอบแล้วเสร็จซึ่งทำให้รับรู้รายได้เข้ามาในเร็วๆ นี้ และตอนนี้กำลังส่งมอบเครื่องที่สามให้ลูกค้าอีกราย</p>\n<p>ราคาหุ้น ASML จาก 800 ยูโรลดลงเหลือ 668 ยูโรหลังรายงานนี้ออกมา</p>\n<p>ที่มา - <a href=\"https://www.asml.com/en/news/press-releases/2024/q3-2024-financial-results-dd3ac76a9d4d0f8c\">ASML</a></p>\n<p><img src=\"https://www.blognone.com/sites/default/files/externals/b8df454e291ad8ccaccd105a4cfd9cc9.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/stock\">Stock</a></div><div><a href=\"/topics/semiconductor\">Semiconductor</a></div><div><a href=\"/topics/financial-report\">Financial Report</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efd564ae5599b1b03ebde14e79cf26ce8de5c5306879921cb899abbf1bfc1e19","category":"Thai"}