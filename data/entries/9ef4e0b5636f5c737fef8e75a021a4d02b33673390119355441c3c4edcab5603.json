{"title":"App Store เพิ่มวิธีตั้งราคาส่วนลดแบบมีเงื่อนไข หากลูกค้าสมัครบริการคู่แข่ง","link":"https://www.blognone.com/node/137272","date":1702772515000,"content":"<div><div><div><p>แอปเปิลแจ้งพัฒนาถึงระบบการตั้งราคาแบบใหม่เรียกว่าราคาแบบมีเงื่อนไขกำหนด (Contingent Pricing) ใช้สำหรับการสมัคร Subscription ใน App Store เพื่อให้นักพัฒนาเพิ่มตัวเลือกดึงดูดหรือรักษาผู้สมัครใช้งานไว้ต่อไป</p>\n<p>โดยนักพัฒนาสามารถเพิ่มเงื่อนไขให้ส่วนลดของราคา Subscription ได้ หากผู้ใช้งานสมัครบริการตัวหนึ่งไว้อยู่แล้ว หรือกำหนดได้ถึงสองบริการ</p>\n<p>ตัวอย่างที่แอปเปิลอธิบาย เช่น ตั้งเงื่อนไขว่าคนที่สมัคร Ocean Journal premium อยู่แล้ว (ซึ่งเป็นคู่แข่ง) สามารถสมัคร Mountain Climber ซึ่งเป็นบริการของเรา แบบลดราคาจาก 5.99 ดอลลาร์ต่อเดือน เหลือ 4.99 ดอลลาร์ต่อเดือน ราคาส่วนลดนี้จะมีผลต่อไปตราบที่ลูกค้ายังสมัคร Ocean Journal อยู่ และจะกลับไปที่ราคาเดิมหากยกเลิก</p>\n<p>แอปเปิลบอกว่าระบบราคาใหม่นี้ยังอยู่ในขั้นทดสอบ นักพัฒนาที่สนใจสามารถแจ้งความประสงค์ไว้ล่วงหน้า โดยแอปเปิลจะให้ข้อมูลเพิ่มเติมในเดือนมกราคม</p>\n<p>ที่มา: <a href=\"https://9to5mac.com/2023/12/16/apple-contingent-pricing-app-store-feature/\">9to5Mac</a> และ <a href=\"https://developer.apple.com/news/?id=6e9odqgu\">แอปเปิล</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ef4e0b5636f5c737fef8e75a021a4d02b33673390119355441c3c4edcab5603","category":"Thai"}