{"title":"ผู้บริหาร Dell ตอบคำถามเรื่องชื่อรุ่นพีซีแบบใหม่ \"Apple ไม่ได้เป็นเจ้าของคำว่า Pro และ Max\"","link":"https://www.blognone.com/node/143971","date":1736266163000,"content":"<div><div><div><p>หลังจาก Dell ประกาศ<a href=\"https://www.blognone.com/node/143944\">รีแบรนด์วิธีตั้งชื่อรุ่นสินค้า</a>กลุ่มพีซีใหม่เป็น Dell, Dell Pro และ Dell Pro Max เชื่อว่าสิ่งที่เกิดขึ้นในหัวหลายคนก็คือ นี่เป็นวิธีการตั้งชื่อรุ่นของ iPhone ในปัจจุบัน</p>\n<p>ประเด็นนี้ผู้บริหาร Dell ก็ถูกนักข่าวถามว่าเป็นการตั้งชื่อรุ่นตามแบบแอปเปิลหรือไม่ ในช่วงการให้รายละเอียดกับสื่อมวลชนในงาน CES 2025 ซึ่งคำตอบที่ได้ก็คือ แอปเปิลไม่ได้เป็นเจ้าของคำว่า Pro และ Max</p>\n<p>Jeff Clarke ซีโอโอ Dell บอกที่มาการตัดสินใจเปลี่ยนชื่อรุ่นพีซี ว่ามาจากการสำรวจความเห็นลูกค้าหลายหมื่นคน ขณะที่ Michael Dell ซีอีโอและผู้ก่อตั้ง Dell บอกว่าการตั้งชื่อแบบนี้ทำให้ง่ายสำหรับลูกค้ามากขึ้น</p>\n<p>แอปเปิลเริ่มใช้การเรียก iPhone เป็นรุ่น Pro กับ Pro Max มาตั้งแต่ <a href=\"https://www.blognone.com/node/111832\">iPhone 11 Pro ปี 2019</a> แต่ถึงอย่างนั้นคำว่า Pro ก็มีใช้มานานมากแล้ว อย่างเช่น <a href=\"https://www.blognone.com/node/41100\">Surface Pro</a> เป็นต้น</p>\n<p>ที่มา: <a href=\"https://www.businessinsider.com/dells-executives-apple-branding-words-pro-max-2025-1\">Business Insider</a></p>\n<p><img src=\"https://www.blognone.com/sites/default/files/externals/344e1260ed16e0960ec8cc47360e3451.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/dell-technologies\">Dell Technologies</a></div><div><a href=\"/topics/branding\">Branding</a></div><div><a href=\"/topics/pc\">PC</a></div><div><a href=\"/topics/ces-2025\">CES 2025</a></div><div><a href=\"/topics/apple\">Apple</a></div><div><a href=\"/topics/michael-dell\">Michael Dell</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05368972641d819b024fbe485b66c532a1130b288f7f61fc5c9f3822cbea822e","category":"Thai"}