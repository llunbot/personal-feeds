{"title":"พบ Xbox Series X รุ่นอัพเดตปี 2024 ปรับ SoC ใหม่ ผลิตที่ 6nm ขนาดเล็กลง กินไฟน้อยลง","link":"https://www.blognone.com/node/142676","date":1729479669000,"content":"<div><div><div><p>ไมโครซอฟท์เพิ่งวางขาย <a href=\"https://www.blognone.com/node/140250\">Xbox Series X รุ่นใหม่</a> ไปเมื่อไม่กี่วันก่อน ทำให้ตอนนี้ไมโครซอฟท์มี Xbox Series X วางขายทั้งหมด 3 รุ่นย่อยดังนี้</p>\n<ul>\n<li><strong>Xbox Series X ต้นฉบับดั้งเดิม</strong> สีดำ ความจุสตอเรจ 1TB มีตัวอ่านแผ่น</li>\n<li><strong>Xbox Series X รุ่นใหม่</strong> สีขาว ความจุสตอเรจ 1TB ไม่มีตัวอ่านแผ่น (Digital Edition)</li>\n<li><strong>Xbox Series X รุ่นใหม่</strong> สีดำลายอวกาศ ความจุสตอเรจ 2TB มีตัวอ่านแผ่น (Galaxy Black Special Edition)</li>\n</ul>\n<p>ช่องฮาร์ดแวร์ Austin Evans ได้ Xbox Series X รุ่นใหม่ทั้งสองรุ่นย่อยมาแกะทดสอบ และพบว่าไมโครซอฟท์ได้ปรับปรุงไส้ในของฮาร์ดแวร์รุ่นใหม่ไปหลายจุด เช่น ตัว SoC เวอร์ชันปี 2024 ถูกปรับมาใช้กระบวนการผลิตขนาดเล็กลงเป็น 6nm ทำให้ชิปทั้งตัวมีขนาดเล็กลง และเครื่องรุ่น 2TB อ่านแผ่นได้ใช้พลังงานตอน idle น้อยลงราว 10 วัตต์ เมื่อเทียบกับฮาร์ดแวร์ต้นฉบับปี 2020 ส่วนรุ่น Digital Edition ใช้พลังงานน้อยลงถึง 23 วัตต์</p>\n<p>ฝั่งเมนบอร์ดก็ปรับดีไซน์ชิ้นส่วนบนบอร์ดใหม่ สลับตำแหน่ง และลดขนาดลง และรุ่น Digital Edition ไม่มีตัวอ่านไดรฟ์แล้ว พื้นที่ตรงนั้นกลายเป็นช่องว่างๆ แทน</p>\n<p>ที่มา - <a href=\"https://www.theverge.com/2024/10/15/24270805/microsoft-xbox-series-x-6nm-chip-cooling-changes-motherboard-design-teardown\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/93e91879875696455ef2fb749e1e75ad.jpg\" /></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/xbox\">Xbox</a></div><div><a href=\"/topics/hardware\">Hardware</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c06c71ab19a28d4c6d146855627d780bf6ac1166a0dadf170b6a1f0cdea820c5","category":"Thai"}