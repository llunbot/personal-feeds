{"title":"JD.com ประกาศปรับโครงสร้างบริหาร ซีอีโอ Richard Liu เน้นแผนกลยุทธ์ระยะยาวมากขึ้น","link":"https://www.blognone.com/node/124612","date":1630977587000,"content":"<div><div><div><p>JD.com ประกาศปรับเปลี่ยนความรับผิดชอบของผู้บริหารระดับสูง โดย Richard Liu ประธานบอร์ดและซีอีโอ JD.com จะลดบทบาทงานประจำวันลง มาโฟกัสที่การกำหนดกลยุทธ์องค์กรระยะยาว ให้คำปรึกษาผู้บริหาร และช่วยดูแลงานในตลาดพื้นที่ห่างไกลมากขึ้น</p>\n<p>ส่วนงานเดิมของ Liu นั้น ได้แต่งตั้งให้ Lei Xu เดิมเป็นซีอีโอส่วนธุรกิจค้าปลีกของ JD เป็นประธานของกลุ่ม JD.com, Lijun Xin เดิมเป็นซีอีโอ JD Health เปลี่ยนเป็นซีอีโอส่วนธุรกิจค้าปลีกของ JD และ Enlin Jin เป็นซีอีโอส่วนธุรกิจ JD Health โดยมีผลทันที</p>\n<p>Richard Liu กล่าวถึงการปรับโครงสร้างผู้บริหารนี้ว่า เป็นการมองไปยังอนาคต ออกแบบกลยุทธ์ระยะยาวที่ถูกต้อง พัฒนาบุคลากรรุ่นใหม่ และสร้างธุรกิจที่ยั่งยืนให้กับกลุ่ม JD</p>\n<p>ที่มา: <a href=\"https://ir.jd.com/news-releases/news-release-details/jdcom-announces-new-appointments-jdcom-and-jd-retail\">JD.com</a></p>\n<p><img src=\"https://www.blognone.com/sites/default/files/externals/aa89b1c45a31b9e866ce81f05bd3de27.jpg\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/management\">Management</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfb81505806dd622b09b441ba78961ffc55a0c3a9346c82709dcb5d1c0d43e62","category":"Thai"}