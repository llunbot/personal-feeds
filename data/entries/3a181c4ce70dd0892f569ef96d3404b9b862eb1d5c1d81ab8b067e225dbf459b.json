{"title":"พบฟีเจอร์ใหม่ Google Photos เห็นแค่ด้านหลังก็แท็กชื่อคนได้ โดยอาศัยข้อมูลแวดล้อม","link":"https://www.blognone.com/node/134293","date":1686546232000,"content":"<div><div><div><p>มีคนพบฟีเจอร์เล็ก ๆ ใน Google Photos แต่กูเกิลไม่ได้ออกมาให้รายละเอียดอย่างเป็นทางการ โดยแอปสามารถแท็กบุคคลในรูปภาพได้ แม้จะเห็นเพียงด้านหลังของคนนั้น จากปกติต้องเห็นใบหน้าบุคคลจึงจะแท็กชื่ออัตโนมัติได้</p>\n<p>ตัวแทนกูเกิลยืนยันความสามารถดังกล่าว โดยบอกว่าบริษัทปรับปรุง Google Photos อย่างต่อเนื่อง ให้สามารถจัดภาพบุคคลได้ดีขึ้น โดยโมเดลล่าสุดสามารถระบุคนได้โดยอาศัยเสื้อผ้า และรูปลักษณ์ภายนอก ประกอบร่วมกับภาพที่เห็นใบหน้าในช่วงเวลาหรือสถานที่เดียวกัน</p>\n<p>จึงอาจสรุปได้ว่า Google Photos เพิ่มความสามารถช่วยมองหาบุคคลในภาพถ่ายได้ดีขึ้น อาศัยข้อมูลแวดล้อมประกอบนั่นเอง แต่ยังไม่ล้ำหน้าระดับเห็นด้านหลังก็รู้ว่าใคร</p>\n<p>ที่มา: <a href=\"https://www.androidcentral.com/apps-software/google-photos-face-tagging-people-from-the-back\">Android Central</a></p>\n<p><img src=\"https://www.blognone.com/sites/default/files/externals/2f53ed6ff764e46e73157b0d496ac2be.png\" alt /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a181c4ce70dd0892f569ef96d3404b9b862eb1d5c1d81ab8b067e225dbf459b","category":"Thai"}