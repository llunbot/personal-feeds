{"title":"TAG Heuer ร่วมกับ Nintendo เปิดตัวสมาร์ทวอช Connected คอลเลคชั่น Super Mario","link":"https://www.blognone.com/node/123693","date":1626189315000,"content":"<div><div><div><p>หลังจาก<a href=\"https://www.blognone.com/node/123674\">ปล่อยทีเซอร์</a>ไปแล้ว TAG Heuer กับ Nintendo ก็ได้เปิดตัวนาฬิกาคอลเลคชั่น Super Mario อย่างเป็นทางการ โดยเป็นนาฬิกาในกลุ่มสมาร์ทวอชแบรนด์ TAG Heuer Connected ที่ใช้ Wear OS ของ Google</p>\n<p>ฟีเจอร์หลักของ TAG Heuer x Super Mario Limited Edition ก็ยังคงเป็นสมาร์ทวอช Connected เหมือนเดิม (ยังไม่มีรายละเอียดว่าเป็น Wear OS เดิมหรือ Wear OS ใหม่ที่ Google ร่วมกับ Samsung พัฒนาและเพิ่งเปิดตัวมา) ขนาดตัวเครื่องอยู่ที่ 45 มิลลิเมตร มีโลโก้ M-for-Mario อยู่ที่เม็ดมะยม มาพร้อมกับสายสองสี คือยางสีแดงแบบเจาะรู และยางสีแดงกับหนังสีดำ และสลัก TAG Heuer x Super Mario Limited Edition ไว้ด้านหลังของตัวเรือน ส่วนตัวซอฟต์แวร์ของนาฬิกาจะใส่ระบบ rewards ที่ใช้ตัวการ์ตูนจากเกมมาทำอนิเมชั่น และยังมีหน้าปัดนาฬิกาจากมาริโอ้ 4 แบบให้เลือกใช้ด้วย</p>\n<p>TAG Heuer Connected คอลเลคชั่น Super Mario จะเริ่มวางจำหน่ายในวันที่ 15 กรกฎาคมนี้ ที่ราคา 2,150 ดอลลาร์ หรือราว 70,000 บาท โดยจะวางจำหน่ายเป็น limited edition เพียง 2,000 เรือนเท่านั้น</p>\n<p>ที่มา - <a href=\"https://www.theverge.com/2021/7/13/22575007/tag-heuer-super-mario-connected-wearos-smartwatch\">The Verge</a>, <a href=\"https://www.engadget.com/its-a-me-mario-smartwatch-by-tag-heuer-connected-060037257.html\">Engadget</a></p>\n<p><img src=\"https://www.blognone.com/sites/default/files/externals/132348b78db930165d51f138043f29e5.jpg\" /></p>\n<p><img src=\"https://www.blognone.com/sites/default/files/externals/0d0b4239f5efe657fb9232f75b19d5ad.jpg\" /></p>\n<p><img src=\"https://www.blognone.com/sites/default/files/externals/5dcb2c1394eefec500c3fbf49dfc42f7.jpg\" /></p>\n</div></div></div><div><div>Topics: </div><div><div><a href=\"/topics/tag-heuer\">TAG Heuer</a></div><div><a href=\"/topics/nintendo\">Nintendo</a></div><div><a href=\"/topics/mario\">Mario</a></div><div><a href=\"/topics/smartwatch\">Smartwatch</a></div><div><a href=\"/topics/luxury\">Luxury</a></div><div><a href=\"/topics/wear-os\">Wear OS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbae8586f677a2bee145fe95f9bf4d32b26a30e9440f70bd0b03557a4bd08ce7","category":"Thai"}