{"title":"NASA เปิดตัว X-59 เครื่องบินความเร็วเหนือเสียงรุ่นใหม่ แก้ปัญหาเสียงดังจาก Sonic Boom","link":"https://www.blognone.com/node/137657","date":1705196988000,"content":"<div><div><div><p>NASA เปิดตัวเครื่องบินความเร็วเหนือเสียงรุ่นใหม่ X-59 ที่พัฒนาเรื่องความดังของเสียงรบกวนจาก sonic boom ดังที่เคยเกิดขึ้นกับเครื่องบินเหนือเสียงในอดีต เช่น Concorde จนโดนหน่วยงานด้านการบินสั่งแบนการใช้งานในเชิงพาณิชย์มายาวนานกว่า 50 ปี</p>\n<p>X-59 พัฒนาโดยบริษัท Lockheed Martin มีความเร็ว 925 ไมล์ต่อชั่วโมง หรือ 1.4 เท่าของความเร็วเสียง แนวทางการแก้ปัญหาเรื่องเสียงรบกวน ใช้การออกแบบรูปทรงของเครื่องบินให้เกิดผลกระทบทางเสียงน้อยลง (<a href=\"https://www.nasa.gov/centers-and-facilities/armstrong/taming-the-boom/\">รายละเอียด</a>)</p>\n<p>การบินทดสอบ X-59 ภายใต้ภารกิจ NASA Quesst จะเกิดขึ้นภายในปีนี้ มีทั้งการบินทดสอบทั่วไป การบินแบบความเร็วเหนือเสียง และการบินความเร็วเหนือเสียงในเขตเมือง เพื่อเก็บข้อมูลผลกระทบทางเสียง และปฏิกิริยาของผู้คนในบริเวณที่ X-59 บินผ่าน เพื่อใช้เป็นข้อมูลสนับสนุนให้หน่วยงานด้านการบิน (เช่น FAA ในสหรัฐ) รับทราบด้วย</p>\n<p>ที่มา - <a href=\"https://www.nasa.gov/news-release/nasa-lockheed-martin-reveal-x-59-quiet-supersonic-aircraft\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/04a7d41f8576a8467db2873531980369.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/34a6c65357cf58947cc46afda277318b.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/lockheed-martin\">Lockheed Martin</a></div><div><a href=\"/topics/airplane\">Airplane</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88e135ddf0507e9f6080e696c37fc05e3ab923a69ceda907650c747d00e0f553","category":"Thai"}