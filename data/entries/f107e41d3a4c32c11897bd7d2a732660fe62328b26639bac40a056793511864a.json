{"title":"[ลือ] iOS 19 จะใช้อินเทอร์เฟซใหม่ Solarium ลักษณะสะท้อนโปร่งเหมือนกระจก","link":"https://www.blognone.com/node/146609","date":1748218214000,"content":"<span>[ลือ] iOS 19 จะใช้อินเทอร์เฟซใหม่ Solarium ลักษณะสะท้อนโปร่งเหมือนกระจก</span>\n\n  <div>\n    <div>Body</div>\n              <div><p>ข่าวลือแอปเปิลประจำสัปดาห์นี้โดย Mark Gurman แห่ง Bloomberg คนเดิม คราวนี้ว่าด้วย iOS 19 ที่เตรียมเปิดตัวในงาน WWDC เดือนหน้า และสินค้าใหม่ที่เลื่อนแล้วเลื่อนอีกหลายรอบ</p>\n<p>เริ่มด้วย iOS 19 ซึ่งเป็นปกติทุกปีที่แอปเปิลจะเปิดตัวระบบปฏิบัติการเวอร์ชันใหม่ในงานนี้ การเปลี่ยนแปลงสำคัญคือส่วนติดต่อผู้ใช้งานหรืออินเทอร์เฟซแบบใหม่ ซึ่งแอปเปิลใช้โค้ดเรียกภายในว่า Solarium เพื่อบ่งบอกลักษณะว่าสะท้อนและดูโปร่งเหมือนกระจก ซึ่งแอปเปิลจะใช้แนวทางนี้ทั้งใน iOS, iPadOS และ macOS ตรงตาม<a href=\"https://www.blognone.com/node/145473\">ข่าวก่อนหน้านี้</a>ว่ารูปแบบการใช้งานจะคล้าย visionOS</p>\n<p>ส่วน watchOS และ tvOS นั้น ก็จะเปลี่ยนมาเป็นอินเทอร์เฟซ Solarium ด้วยเช่นกัน ซึ่งทำให้หน้าตาใช้งานแตกต่างไปจากเดิมมาก</p>\n<p>Gurman ยังรายงานข้อมูลล่าสุดของ<a href=\"https://www.blognone.com/node/142281\">อุปกรณ์จอควบคุมสั่งการในบ้าน</a> ที่เรียกให้เห็นภาพว่าเป็น HomePod แบบติดจอ iPad ขนาดเล็ก ซึ่งก่อนหน้านี้มีข่าวว่าอุปกรณ์<a href=\"https://www.blognone.com/node/145161\">เลื่อนเปิดตัวไม่มีกำหนด</a> จนกว่าปัญหา Siri, Apple Intelligence จะแก้ไขได้ โดยบอกว่าตอนนี้สินค้าเคาะช่วงเปิดตัวได้แล้วคือภายในปีนี้ จึงยังไม่ชัดเจนว่าใช้การตัดฟีเจอร์ AI ออกไป หรือปัญหา Siri ถูกแก้ไขมีความคืบหน้าเร็วกว่าที่ประเมินไว้</p>\n<p>นอกจากนี้หุ่นยนต์สั่งการควบคุมในบ้าน ที่<a href=\"https://www.blognone.com/node/143074\">มีข่าว</a>ออกมาก่อนหน้านี้เช่นกัน คาดว่าจะเปิดตัวได้ใน 1-2 ปีข้างหน้า</p>\n<p>ที่มา: <a href=\"https://www.bloomberg.com/news/newsletters/2025-05-25/how-jony-ive-openai-deal-will-impact-apple-new-details-on-apple-s-ios-redesign-mb3lwu45\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 26/05/2025 - 07:10</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f107e41d3a4c32c11897bd7d2a732660fe62328b26639bac40a056793511864a","category":"Thai"}