{"title":"Threads อธิบายแผนรองรับการเชื่อมต่อกับ Fedivers ในอนาคต","link":"https://www.blognone.com/node/137270","date":1702736871000,"content":"<div><div><div><p>Adam Mosseri หัวหน้าทีม Instagram และ Threads <a href=\"https://www.threads.net/@mosseri/post/C046LSmPAuN\">อธิบาย</a>รายละเอียดแผนการรองรับการเชื่อมต่อกับ Fediverse ในอนาคต เนื่องจาก Threads รองรับโปรโตคอลของ ActivityPub อยู่แล้ว รวมถึงการเชื่อมต่อกับเครือข่ายก็เป็นสิ่งที่ Threads บอกว่าจะทำตั้งแต่แรก</p>\n<p>Mosseri ชี้แจงทีละประเด็นที่ตอนนี้วางแผนไว้ดังนี้</p>\n<ul>\n<li>Threads ต้องการเพิ่มตัวเลือก ให้แพลตฟอร์มอื่นสามารถติดตามบัญชีสาธารณะบน Threads ได้ทั้งหมด โดยตอนนี้ยัง<a href=\"https://www.blognone.com/node/137214\">ทดสอบจำกัดกลุ่มอยู่</a></li>\n<li>บัญชี Threads ที่รองรับต้องเปิดเป็นสาธารณะ และผู้ใช้งานต้องเปิดการทำงานส่วนนี้เอง (opt-in) อย่างไรก็ตามประเด็นนี้ยังไม่มีข้อสรุป อาจเปิดเป็นค่าเริ่มต้นแล้วปิดเป็น opt-out ก็ได้</li>\n<li>Threads ต้องการให้แสดง Reply จากแพลตฟอร์มอื่นบน Threads ได้ด้วย แต่ผลทดสอบตอนนี้ยังใช้งานได้ไม่ดี</li>\n<li>Threads ต้องการให้ผู้ใช้งาน Follow บัญชีนอกแพลตฟอร์มที่อยู่ใน Fediverse ได้ด้วย</li>\n<li>ข้อนี้น่าจะเซอร์ไพรส์ที่สุด Mosseri บอกว่าเขาต้องการให้ Threads มีตัวเลือก กรณีผู้ใช้งานจะย้ายไปอยู่แพลตฟอร์มอื่นบน Fediverse สามารถย้ายบัญชีและผู้ติดตามไปด้วยได้</li>\n</ul>\n<p>สุดท้าย Mosseri บอกว่าทั้งหมดคือแผนที่ Threads ต้องการทำ แต่ย่อมใช้เวลาระดับปี และตอนนี้ก็พบว่าน่าจะนานมากกว่าที่คิดด้วย ซึ่งทั้งหมดก็จะทำให้เกิดในอนาคต</p>\n<p>ที่มา: <a href=\"https://www.theverge.com/2023/12/15/24003435/adam-mosseri-threads-fediverse-plans\">The Verge</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/fediverse\">Fediverse</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de4484c1ff1cd8d887d0c9a5a44599b2fd436953d8de96f70ba4e50a0fee864b","category":"Thai"}