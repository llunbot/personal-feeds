{"title":"เปิดตัว Apple Watch Series 10 บางลง จอใหญ่กว่า Ultra มีฟังก์ชันตรวจจับภาวะหยุดหายใจขณะนอนหลับ","link":"https://www.blognone.com/node/141917","date":1725904125000,"content":"<div><div><div><p>แอปเปิลเริ่มต้นงานแถลงข่าว It's Glowtime ด้วย Apple Watch Series 10 สมาร์ทวอทช์รุ่นใหม่ประจำปี มาพร้อมกับหน้าจอ OLED ที่แสดงผลด้วยมุมกว้างมากขึ้น ทำให้ขนาดหน้าจอใหญ่มากกว่า Apple Watch Ultra ขณะที่ตัวเครื่องบางลงเหลือ 9.7 มิลลิเมตร ลดลงเกือบ 10% จาก <a href=\"https://www.blognone.com/node/135704\">Apple Watch Series 9</a></p>\n<p>หน้าจอที่ขนาดใหญ่ขึ้น Apple Watch Series 10 ยังระบุว่าสามารถแสดงผลในมุมด้านข้างสว่างมากขึ้น ทำให้สามารถดูข้อมูลได้ดีขึ้นแม้เอียงนาฬิกาดูบนข้อมือ นอกจากนี้การออกแบบใหม่ทำให้มีลำโพงในตัว ที่สามารถเล่นเพลงหรือพอดคาสต์โดยตรงได้เลยจาก Apple Watch</p>\n<p><img alt=\"No Description\" src=\"https://www.blognone.com/sites/default/files/externals/d9155073076812f0285e9ee83b0e1730.jpeg\" /></p>\n<p>ฟีเจอร์เพิ่มเติมด้านสุขภาพและการออกกำลังกาย มีดังนี้</p>\n<ul>\n<li>ตรวจจับภาวะหยุดหายใจขณะนอนหลับ (Sleep Apnea) อยู่ในขั้นตอนอนุมัติจาก FDA และจะเปิดใช้งานในกว่า 150 ประเทศทั่วโลกภายในปีนี้</li>\n<li>แอปแสดงระดับน้ำทะเล และแอปแสดงระดับความลึกของน้ำ</li>\n<li>ตัววัดอุณหภูมิของน้ำ รองรับการว่ายน้ำ-ดำน้ำ ที่ดีขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/896cd7c7024da8c9aeacfba3af807850.jpeg\" /></p>\n<p>Apple Watch Series 10 รองรับการชาร์จเร็ว 80% ภายใน 30 นาที แบตเตอรีอยู่ได้นาน 18 ชั่วโมง เพิ่มตัวเลือกใหม่สีดำ Jet Black</p>\n<p>ราคาขาย รุ่น GPS เริ่มต้นที่ 14,900 บาท และรุ่น GPS+Cellular เริ่มต้นที่ 18,900 บาท เริ่มขายในไทยเร็ว ๆ นี้</p>\n<p><img alt=\"No Description\" src=\"https://www.blognone.com/sites/default/files/externals/06694ee2fca1643c7582754de02f771d.jpeg\" /></p>\n</div></div></div><div><div>Topics: </div><div><div><a href=\"/topics/apple-watch-series-10\">Apple Watch Series 10</a></div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65f822b2330acea162ea3914a8e9e982b09a80058c97abf2147d79e3fb9916e8","category":"Thai"}