{"title":"[ไม่ยืนยัน] กระทรวงยุติธรรมสหรัฐสอบสวน NVIDIA เรื่องการผูกขาด 2 กระทง","link":"https://www.blognone.com/node/141216","date":1722595216000,"content":"<div><div><div><p>กระทรวงยุติธรรมเริ่มการสอบสวน NVIDIA ฐานผูกขาดจาก 2 กรณี คือการซื้อ <a href=\"https://www.blognone.com/node/139395\">Run:ai</a> สตาร์ทอัพรัน AI บน Kubernetes และการใช้อำนาจเหนือตลาดกีดกันลูกค้า ไม่ให้ซื้อสินค้าของคู่แข่ง</p>\n<p>กรณีแรกรายงานโดย <a href=\"https://www.politico.com/news/2024/08/01/feds-nvidia-ai-deal-chips-00172322\">Politico</a> อ้างอิงคนในกระทรวงยุติธรรม ซึ่งเป็นการสืบสวนเรื่องการผูกขาดจากการซื้อกิจการตามปกติ</p>\n<p>ส่วนกรณีที่สองรายงานโดย <a href=\"https://www.theinformation.com/articles/nvidia-faces-doj-antitrust-probe-over-complaints-from-rivals\">The Information</a> หลังกระทรวงยุติธรรมได้รับคำร้องจากคู่แข่งของ NVIDIA ที่กล่าวหาว่า NVIDIA ใช้อำนาจเหนือตลาด คิดราคาอุปกรณ์เน็ตเวิร์คราคาแพง หากลูกค้าซื้อชิป AI จากคู่แข่ง</p>\n<p><img src=\"https://www.blognone.com/sites/default/files/externals/18bafd27841db1b2462913d442c4caae.png\" /></p>\n<p>ปัจจุบันคาดว่าส่วนแบ่งตลาดชิปสำหรับเทรน AI ของ NVIDIA อยู่ที่ราวๆ <a href=\"https://www.cnbc.com/2024/06/02/nvidia-dominates-the-ai-chip-market-but-theres-rising-competition-.html\">70%-95%</a> และก็กำลังโดนเพ่งเล็งจากหน่วยงานกำกับดูแลหลายแห่งทั่วโลก</p>\n<p>ที่มา - <a href=\"https://www.theverge.com/2024/8/2/24211810/nvidia-doj-antitrust-probes-ai-market-dominance\">The Verge</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div><div><a href=\"/topics/doj\">DoJ</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da2c1df0a5c02ca99a5de99521a72a77e2b701284e8b6df5763877e02dfe2edd","category":"Thai"}