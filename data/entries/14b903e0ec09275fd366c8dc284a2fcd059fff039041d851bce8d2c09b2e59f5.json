{"title":"Windows 11 มาวันที่ 5 ตุลาคม 2021 ค่อยๆ ปล่อยเป็นกลุ่มถึงกลางปีหน้า","link":"https://www.blognone.com/node/124520","date":1630416454000,"content":"<div><div><div><p>ไมโครซอฟท์ประกาศปล่อย Windows 11 วันที่ 5 ตุลาคมนี้ โดยจะปล่อยเป็นอัพเดตเป็นกลุ่มๆ กลุ่มอุปกรณ์ใหม่ๆ ที่เข้าข่ายจะได้รับอัพเดตก่อน โดยคอมพิวเตอร์ทั้งหมดที่เข้าข่ายได้รับอัพเกรด น่าจะได้รับครบภายในกลางปี 2022</p>\n<p>ประกาศครั้งนี้ไมโครซอฟท์พยายามบอกผู้ใช้ว่าไม่ต้องรอซื้อคอมพิวเตอร์ใหม่พร้อม Windows 11 เพราะเครื่องส่วนใหญ่จะได้รับอัพเกรดฟรีในที่สุด ส่วนเครื่องที่ยังไม่เข้าข่าย ไมโครซอฟท์จะปล่อยโปรแกรม PC Health Check ให้ทุกคนตรวจสอบสเปคสุดท้ายว่าอัพเกรดได้หรือไม่ สำหรับเครื่องที่ไม่ได้รับอัพเกรดฟรี จะยังได้รับซัพพอร์ต Windows 10 ไปจนถึงตุลาคม 2025</p>\n<p>Windows 11 <a href=\"https://www.blognone.com/node/123388\">ไม่ซัพพอร์ตซีพียู Intel Core 7th Gen กับ AMD Zen 1  ในการประกาศเสปคครั้งแรก</a> และยังบังคับว่าต้องติดตั้งชิป TPM 2.0 เพื่อใช้งาน ทำให้คอมพิวเตอร์จำนวนมากไม่เข้าข่าย แม้จะค่อยๆ ปลดล็อกสเปคบางอย่างไปตอนหลังก็ตาม</p>\n<p>ที่มา - <a href=\"https://blogs.windows.com/windowsexperience/2021/08/31/windows-11-available-on-october-5/\">Windows Blog</a></p>\n<p><img src=\"https://www.blognone.com/sites/default/files/externals/981c6acf0c4201d53589bfc878ce546a.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14b903e0ec09275fd366c8dc284a2fcd059fff039041d851bce8d2c09b2e59f5","category":"Thai"}