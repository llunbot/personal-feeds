{"title":"คาด Apple เริ่มขาย Vision Pro เดือนกุมภาพันธ์นี้ เฉพาะในสหรัฐอเมริกาก่อน","link":"https://www.blognone.com/node/137343","date":1703141152000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม เขาอ้างแหล่งข่าวที่เกี่ยวข้องว่าแอปเปิลจะเริ่มขายเฮดเซต Vision Pro ในเดือนกุมภาพันธ์นี้ ซึ่งตอนนี้แอปเปิลได้สั่งเพิ่มกำลังการผลิตเพื่อรองรับความต้องการแล้ว เป้าหมายคือให้มีสินค้าเพียงพอภายในสิ้นเดือนมกราคม</p>\n<p>ก่อนหน้านี้แอปเปิลบอกวันที่เริ่มขาย Vision Pro กว้าง ๆ ว่าเป็นต้นปี 2024 และไม่ได้ระบุเดือน แต่คาดกันว่าน่าจะเป็นในไตรมาสที่ 1</p>\n<p>Vision Pro จะเริ่มขายจำกัดเฉพาะในสหรัฐอเมริกาก่อน มีข้อมูลเพิ่มเติมว่าแอปเปิลจะส่งมอบสินค้าเฉพาะที่ร้าน Apple Store เท่านั้น ไม่ว่าจะสั่งออนไลน์หรือวอล์กอิน เพื่อทำการปรับแต่งสายรัดศีรษะ และเลนส์ให้เข้ากับผู้ใช้งานก่อน จึงอาจไม่มีการให้บริการใน Apple Store ทุกสาขาในอเมริกาด้วย</p>\n<p>ที่มา: <a href=\"https://www.bloomberg.com/news/articles/2023-12-20/when-will-apple-vision-pro-be-available-company-is-aiming-for-february\">Bloomberg</a></p>\n<p><img src=\"https://www.blognone.com/sites/default/files/externals/155ebcb72b7a03743be608df8c6f535d.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de22f90a286ea93ac375f423e377ef3c27d1b6f213a86fbba9f919d5c2ffe95d","category":"Thai"}