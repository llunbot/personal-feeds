{"title":"Yanolja สตาร์ทอัพการเดินทางของเกาหลีใต้ ซื้อหุ้นอีคอมเมิร์ซ Interpark มูลค่าดีล 8.3 พันล้านบาท","link":"https://www.blognone.com/node/125299","date":1634360815000,"content":"<div><div><div><p>Yanolja สตาร์ทอัพแพลตฟอร์มด้านการเดินทางของเกาหลีใต้ ประกาศบรรลุข้อตกลงเพื่อซื้อหุ้น 70% ใน Interpark เว็บอีคอมเมิร์ซในประเทศ ซึ่งแฟน K-Pop อาจจะคุ้นชื่อเนื่องจากมีบริการสั่งซีดีส่งต่างประเทศ โดยมีมูลค่าดีล 2.94 แสนล้านวอน หรือประมาณ 8,300 ล้านบาท</p>\n<p>Yanolja ให้เหตุผลของการเข้าถือหุ้นใหญ่ว่า Interpark มีธุรกิจอีคอมเมิร์ซสำหรับลูกค้าต่างประเทศอยู่แล้ว ซึ่งจะช่วยให้บริษัทสามารถขยายตลาดออกไปได้ทั่วโลก โดยทั้งสองบริษัทจะตั้งบริษัทใหม่เพื่อโฟกัสอีคอมเมิร์ซสำหรับการท่องเที่ยว สินค้าดนตรี-บันเทิง สินค้าเกาหลี และหนังสือ</p>\n<p>ผู้ลงทุนรายสำคัญใน Yanolja คือกองทุน Vision Fund ของ SoftBank ซึ่งลงทุนไป 2 ล้านล้านวอน เมื่อเดือนกรกฎาคมที่ผ่านมา ปีที่ผ่านมาบริษัทมีกำไรจากการดำเนินงาน 1.61 หมื่นล้านวอน แม้ได้รับผลกระทบจากโควิด 19</p>\n<p>ที่มา: <a href=\"https://www.koreatimes.co.kr/www/tech/2021/10/133_317039.html\">The Korea Times</a></p>\n<p><img src=\"https://www.blognone.com/sites/default/files/externals/13c45aa6ab895db333b9473d9f9bf23b.jpg\" /></p>\n</div></div></div><div><div>Topics: </div><div><div><a href=\"/topics/yanolja\">Yanolja</a></div><div><a href=\"/topics/south-korea\">South Korea</a></div><div><a href=\"/topics/e-commerce\">E-commerce</a></div><div><a href=\"/topics/travel\">Travel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68f3b2cc6412a27e38bca8bfe8a572b63449f4dda714502a7fe57ca72ff639c2","category":"Thai"}