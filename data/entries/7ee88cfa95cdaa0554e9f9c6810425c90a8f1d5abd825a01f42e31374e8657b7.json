{"title":"Epic Games แจกเกมฟรี Marvel's Guardians of the Galaxy","link":"https://www.blognone.com/node/137500","date":1704411688000,"content":"<div><div><div><p>Epic Games แจกเกมฟรีประจำวันเกมสุดท้ายของช่วงเทศกาลปีใหม่ 2024 คือ<a href=\"https://store.epicgames.com/en-US/p/marvels-guardians-of-the-galaxy\">เกม Marvel's Guardians of the Galaxy</a> ของ Eidos-Montréal ที่ปกติขายราคาเต็ม 1,990 บาท</p>\n<p><a href=\"https://www.blognone.com/node/123165\">Marvel's Guardians of the Galaxy ออกในปี 2021</a> พัฒนาโดยสตูดิโอ Eidos-Montréal ที่เคยมีผลงานทำเกมซีรีส์ Deus Ex มาก่อน เกมเป็นแนวผู้เล่นคนเดียว ไม่มีการขาย DLC และ microtransaction อีกทั้งได้รับเสียงวิจารณ์ออกมาดี คะแนนรีวิวเฉลี่ย 78/100 สำหรับเวอร์ชันพีซี มีผู้เล่นรวมเกิน 8 ล้านคน (นับรวมผู้เล่นจาก Xbox Game Pass และ PlayStation Plus ด้วย)</p>\n<p>เกมเมอร์สามารถเข้าไปกดรับสิทธิกันได้ถึง 23.00 น. ของวันที่ 11 มกราคม 2024 ตามเวลาประเทศไทย หลังจากนั้น Epic จะกลับเข้าโหมดแจกเกมฟรีประจำสัปดาห์ โดยเกมถัดไปประกาศชื่อแล้วคือเกม <a href=\"https://store.epicgames.com/en-US/p/sail-forth-51847e\">Sail Forth</a></p>\n<p><img alt=\"No Description\" src=\"https://www.blognone.com/sites/default/files/externals/a1fac221718914f226c846adf38be7b9.jpg\" /></p>\n</div></div></div><div><div>Topics: </div><div><div><a href=\"/topics/guardians-of-the-galaxy\">Guardians of the Galaxy</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div><div><a href=\"/topics/eidos\">Eidos</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ee88cfa95cdaa0554e9f9c6810425c90a8f1d5abd825a01f42e31374e8657b7","category":"Thai"}