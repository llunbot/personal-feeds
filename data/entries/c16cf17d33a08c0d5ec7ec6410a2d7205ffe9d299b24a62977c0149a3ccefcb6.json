{"title":"หรือโลกจะไว้ใจ AI มากเกินไป? การศึกษาพบคน 2 ใน 3 ยอมเปลี่ยนใจ เมื่อ AI เห็นต่าง","link":"https://www.blognone.com/node/142151","date":1727151415000,"content":"<div><div><div><p>การศึกษาของมหาวิทยาลัยแคลิฟอร์เนีย เมอร์เซด พบว่าในสถานการณ์จำลองที่ชี้เป็นชี้ตาย ราว 2 ใน 3 ของผู้เข้าร่วมยอมเชื่อ AI เมื่อเห็นไม่ตรงกัน แสดงให้เห็นถึงความไว้วางใจในปัญญาประดิษฐ์มากเกินไป แม้มีการชี้แจงชัด ๆ ว่า AI มีความสามารถจำกัดและอาจให้คำแนะนำที่ผิดพลาดได้</p>\n<p>การศึกษานี้ทดลองโดยผู้เข้าร่วมต้องควบคุมโดรนติดอาวุธในสถานการณ์จำลอง จำภาพเป้าหมาย 8 ภาพที่มีสัญลักษณ์กำกับว่าเป็นฝ่ายเดียวกันหรือศัตรูซึ่งแสดงผลขึ้นอย่างรวดเร็ว</p>\n<p>จากนั้นหน้าจอจะแสดงเป้าหมายหนึ่งภาพโดยไม่มีสัญลักษณ์กำกับ ผู้เข้าร่วมเลือกว่าเป้าหมายนี้เป็นมิตรหรือศัตรู จะยิงขีปนาวุธหรือถอนตัว หลังตัดสินใจแล้วหุ่นยนต์จะให้ความเห็นและมีโอกาสว่าจะเปลี่ยนใจหรือไม่</p>\n<p>ก่อนการจำลอง นักวิจัยแสดงภาพพลเรือนผู้บริสุทธิ์รวมถึงเด็กๆ พร้อมกับความเสียหายจากการโจมตีด้วยโดรน พวกเขากำชับให้ผู้เข้าร่วมปฏิบัติต่อการจำลองเสมือนเรื่องที่เกิดจริง ๆ</p>\n<p>ผู้เข้าร่วมจะไม่ทราบว่าการตัดสินใจครั้งสุดท้ายของพวกเขาถูกต้องหรือไม่ ทำให้เกิดความไม่แน่นอนในการกระทำมากขึ้น ผลลัพธ์คือ การตัดสินใจครั้งแรกถูกต้องประมาณ 70% แต่การตัดสินใจครั้งสุดท้ายลดลงเหลือประมาณ 50% หลังจากที่หุ่นยนต์ให้คำแนะนำ (ที่ไม่น่าเชื่อถือ)</p>\n<p>ศาสตราจารย์โคลิน โฮลบรูก หัวหน้านักวิจัยกล่าวว่า \"ในฐานะสังคม เราต้องกังวลเกี่ยวกับศักยภาพของการไว้วางใจ AI มากเกินไป โดยเฉพาะเมื่อ AI กำลังพัฒนาอย่างรวดเร็ว\" “เราควรเคลือบแคลง AI อย่างสมเหตุสมผล โดยเฉพาะในสถานการณ์คอขาดบาดตาย” งานวิจัยจำนวนมากชี้ให้เห็นว่าผู้คนมีแนวโน้มที่จะไว้วางใจ AI มากเกินไป แม้ว่าผลที่ตามมาของความผิดพลาดจะร้ายแรง</p>\n<p>ที่มา: <a href=\"https://www.universityofcalifornia.edu/news/study-people-facing-life-or-death-choice-put-too-much-trust-ai\">UCLA</a></p>\n<p><img alt=\"alt=&quot;AI&quot;\" src=\"https://www.blognone.com/sites/default/files/externals/6cc5c0d7464e571b572c20bc13a19589.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/social\">Social</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c16cf17d33a08c0d5ec7ec6410a2d7205ffe9d299b24a62977c0149a3ccefcb6","category":"Thai"}