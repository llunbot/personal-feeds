{"title":"Amazon ทดสอบดาวเทียม Kuiper สองดวงแรกสำเร็จด้วยดี เตรียมนำออกจากวงโคจร","link":"https://www.blognone.com/node/139994","date":1716810493000,"content":"<div><div><div><p>Amazon ประสบความสำเร็จในการทดสอบดาวเทียมวงโคจรต่ำ (low Earth orbit หรือ LEO) ภายใต้ Project Kuiper</p>\n<p>Amazon ยิงดาวเทียมต้นแบบสองดวง KuiperSat-1 และ KuiperSat-2 ขึ้นสู่วงโคจรเมื่อเดือนตุลาคม 2023 และช่วงหลายเดือนที่ผ่านมาก็<a href=\"https://www.blognone.com/node/137242\">ทดสอบเทคโนโลยีหลายอย่าง</a> และประสบความสำเร็จตามเป้าหมาย เหลือเพียงขั้นสุดท้ายคือการทดสอบปลดดาวเทียมทั้งสองดวงออกจากวงโคจร ซึ่งจะเกิดขึ้นภายใน 1 ปีหลังจบภารกิจ</p>\n<p>หลังจากนี้ Amazon เตรียมยิงดาวเทียมในโครงการ Kuiper เพื่อใช้งานจริงเต็มรูปแบบ (full-scale deployment) ตามกรอบเวลา<a href=\"https://www.blognone.com/node/133030\">ที่เคยประกาศไว้ว่าจะเริ่มเปิดช่วงปลายปี 2024</a> สถานะตอนนี้<a href=\"https://www.blognone.com/node/131221\">กำลังเร่งผลิตดาวเทียม</a> ที่ต้องใช้ทั้งหมดกว่า 3 พันดวง และจัดเตรียมไซต์รับส่งสัญญาณภาคพื้นในประเทศต่างๆ ด้วย บริษัทระบุว่ามีพนักงานภายใต้ Project Kuiper มากกว่า 2,000 คน</p>\n<p>ที่มา - <a href=\"https://www.aboutamazon.com/news/innovation-at-amazon/amazon-project-kuiper-deorbit-satellites\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/471566936ff6abef0a4b0d6357372ef1.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/satellite\">Satellite</a></div><div><a href=\"/topics/project-kuiper\">Project Kuiper</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"865f57695ec49352d87156382c4375140ddc18f4525d6b3e9bfc66ed4cc7b4b0","category":"Thai"}