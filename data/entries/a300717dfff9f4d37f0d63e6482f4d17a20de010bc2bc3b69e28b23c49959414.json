{"title":"SpaceX ทดสอบภารกิจ Starship ครั้งที่ 7 - ยานระเบิดกลางอากาศ แต่จรวด Super Heavy เดินทางกลับมาฐานยิงได้อีกครั้ง","link":"https://www.blognone.com/node/144167","date":1737097720000,"content":"<div><div><div><p>SpaceX ทำภารกิจทดสอบส่งยาน Starship ครั้งที่ 7 เมื่อเวลา 5:37น. วันนี้ตามเวลาในไทย โดยจรวด Super Heavy ที่แยกออกจากยาน Starship สามารถเดินทางกลับมาที่ฐานปล่อยยานอวกาศ และถูกแท่นปล่อยคีบจับจรวดไว้ได้เหมือนกับ<a href=\"https://www.blognone.com/node/142537\">การทดสอบครั้งที่ 5</a> อย่างไรก็ตามภารกิจส่วนนี้ไม่สำเร็จทั้งหมด เพราะเครื่องยนต์ของ Super Heavy ทำงานได้ 12 จาก 13 ตัว</p>\n<p>ขณะที่ยาน Starship ซึ่งครั้งนี้เป็นโค้ดเนม S33 ที่อยู่ส่วนบน พบปัญหาทำให้ภารกิจนี้ล้มเหลว เพราะยานขาดการติดต่อก่อนที่ถึงกำหนดเครื่องยนต์หยุดทำงาน โดยพบว่าบางส่วนของยานเกิดการแยกตัว ลุกไหม้ และทำให้ยานระเบิดกลางอากาศ</p>\n<p>SpaceX <a href=\"https://x.com/SpaceX/status/1880033318936199643\">ชี้แจงผ่าน X</a> ว่ายาน Starship เกิดการแยกตัวที่ไม่เป็นไปตามแผน โดยทีมวิศวกรจะตรวจสอบข้อมูลต่อไป เพื่อทำความเข้าใจสาเหตุที่เกิดขึ้น</p>\n<p>ด้าน Elon Musk ซีอีโอ SpaceX โพสต์วิดีโอแนวเพลิงสีส้มกลางอากาศ ซึ่งน่าจะเป็นจังหวะที่ยาน Starship S33 นี้ระเบิด พร้อมแคปชันว่า ความสำเร็จเป็นเรื่องที่ไม่แน่นอน แต่ความบันเทิงนั้นรับประกันได้</p>\n<p>ที่มา: <a href=\"https://www.bbc.com/news/articles/cwy77x09y0po\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/42b2779317b7318bcfb988286321ae5b.jpg\" /></p>\n<blockquote><p>Success is uncertain, but entertainment is guaranteed! ✨  <a href=\"https://t.co/nn3PiP8XwG\">pic.twitter.com/nn3PiP8XwG</a></p>\n<p>— Elon Musk (@elonmusk) <a href=\"https://twitter.com/elonmusk/status/1880040599761596689?ref_src=twsrc%5Etfw\">January 16, 2025</a></p></blockquote>\n<p>ช่วงเวลาที่จรวด Super Heavy เดินทางกลับสู่ฐานปล่อยเพื่อถูกคีบอีกครั้ง</p>\n<blockquote><p>Mechazilla has caught the Super Heavy booster! <a href=\"https://t.co/aq91TloYzY\">pic.twitter.com/aq91TloYzY</a></p>\n<p>— SpaceX (@SpaceX) <a href=\"https://twitter.com/SpaceX/status/1880024050048589841?ref_src=twsrc%5Etfw\">January 16, 2025</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a300717dfff9f4d37f0d63e6482f4d17a20de010bc2bc3b69e28b23c49959414","category":"Thai"}