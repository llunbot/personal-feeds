{"title":"Adobe ไตรมาสล่าสุด ยังเติบโตต่อเนื่อง มอง AI จะช่วยเพิ่มการเติบโตได้อีกมาก","link":"https://www.blognone.com/node/134385","date":1686877374000,"content":"<div><div><div><p>Adobe รายงานผลประกอบการของไตรมาสที่ 2 ตามปีการเงินบริษัท 2023 สิ้นสุดวันที่ 2 มิถุนายน มีรายได้รวม 4,816 ล้านดอลลาร์ เพิ่มขึ้น 10% จากช่วงเดียวกันในปีก่อน และมีกำไรสุทธิตามบัญชี GAAP 1,295 ล้านดอลลาร์</p>\n<p>ไฮไลท์ตามกลุ่มธุรกิจแบ่งเป็น Digital Media เติบโต 10% เป็น 3.51 พันล้านดอลลาร์ โดย Creative เพิ่มขึ้น 9% เป็น 2.85 พันล้านดอลลาร์ และ Document Cloud เพิ่มขึ้น 11% เป็น 659 ล้านดอลลาร์ ส่วน Digital Experience เพิ่มขึ้น 12% เป็น 1.22 พันล้านดอลลาร์</p>\n<p>Dan Durn ซีเอฟโอ Adobe ให้ข้อมูลเพิ่มเติมว่าตอนนี้มีผลงานมากกว่า 500 ล้านชิ้นแล้ว ที่สร้างด้วย Firefly บนเว็บและใน Photoshop ซึ่งถือเป็นสองผลิตภัณฑ์สถานะเบต้าที่ประสบความสำเร็จสูงสุดของบริษัท มีผู้ใช้งานจำนวนมาก และบริษัทมองว่า AI จะช่วยเพิ่มรายได้ให้บริษัทได้จนถึงปีการเงิน 2024</p>\n<p>ที่มา: <a href=\"https://news.adobe.com/news/news-details/2023/Adobe-Reports-Record-Revenue-in-Q2-Fiscal-2023/default.aspx\">Adobe</a> และ <a href=\"https://www.reuters.com/technology/adobe-tops-quarterly-results-forecast-estimates-driven-by-ai-2023-06-15/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/5b69fa5fed6f87943d6981335d30eb68.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba361c9bc437d07bfcfe615c492ca88ee2fa5eae4af17cb580ecff0d15f9542b","category":"Thai"}