{"title":"[IDC] ตลาด PC ไตรมาส 1/2024 กลับมาเติบโตอีกครั้ง แม้ตลาดจีนยังลดลง จำนวนส่งมอบ 59.8 ล้านเครื่อง","link":"https://www.blognone.com/node/139129","date":1712617918000,"content":"<div><div><div><p>บริษัทวิจัยตลาด IDC รายงานภาพรวมตลาดพีซีของไตรมาสที่ 1 ปี 2024 เติบโต 1.5% จากช่วงเดียวกันในปีก่อน 2023 มีจำนวนส่งมอบ 59.8 ล้านเครื่อง ทำให้ตลาดพีซีกลับมาเติบโตอีกครั้งในไตรมาสที่ 1 หลังจาก<a href=\"https://www.blognone.com/node/128029\">ลดลง</a>มา<a href=\"https://www.blognone.com/node/133365\">สองปี</a></p>\n<p>IDC บอกว่าสาเหตุหลักที่ตลาดพีซีไตรมาสที่ผ่านมาเติบโต ก็เพราะฐานจำนวนส่งมอบของปี 2023 ที่ต่ำมาก (ลดลงจากปี 2022 29%) จำนวนส่งมอบที่เพิ่มขึ้นนี้ทำให้ตลาดพีซีกลับมาที่ระดับก่อนเกิดโควิดอีกครั้ง</p>\n<p>ภาพรวมตลาดทั่วโลกมีการเติบโตทุกภูมิภาค ยกเว้นจีนที่จำนวนส่งมอบยังคงลดลง และกดดันให้ตัวเลขภาพรวมเติบโตน้อย โดยเฉพาะสินค้ากลุ่มเดสก์ท็อปที่ลดลงมาก อย่างไรก็ตามคาดว่าในปีนี้ธีม AI PC ของไมโครซอฟท์ รวมกับพีซีที่ซื้อไว้ช่วงการระบาดโควิด จะครบกำหนดรอบอัปเกรด น่าจะทำให้ตลาดพีซีกลับมาคึกคักได้ นอกจากนี้ AI PC ยังคาดว่าจะวางราคาขายสูงขึ้นก็เป็นประโยชน์กับผู้ผลิตไปอีก</p>\n<p>Lenovo ยังครองส่วนแบ่งตลาดอันดับ 1 ที่ 23.0% และเติบโตโดดเด่น ตามด้วย HP (20.1%), Dell Technologies (15.5%)</p>\n<p>ที่มา: <a href=\"https://www.idc.com/getdoc.jsp?containerId=prUS52019024\">IDC</a></p>\n<p><img alt=\"No Description\" src=\"https://www.blognone.com/sites/default/files/externals/620e08ec16f1e55bc8cfee2bc53030da.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/pc\">PC</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44737566b8b94f2256036187704a07667ae6ab305c58bf7d97562d8cb3b2dfd4","category":"Thai"}