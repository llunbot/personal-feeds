{"title":"กูเกิลปรับ Jetpack Compose รองรับธีม Material You, ออกเวอร์ชันสำหรับ Wear OS","link":"https://www.blognone.com/node/125525","date":1635393216000,"content":"<div><div><div><p><a href=\"https://www.blognone.com/node/123957\">Jetpack Compose คือเครื่องมือสร้าง UI สำหรับ Android ยุคใหม่</a>ที่กูเกิลแนะนำให้ใช้งาน ในงานสัมมนา Android Dev Summit เมื่อคืนนี้ กูเกิลประกาศของใหม่ให้ Jetpack Compose หลายอย่างดังนี้</p>\n<ul>\n<li><strong>Jetpack Compose 1.1</strong> รองรับฟีเจอร์ด้าน UI ของ Android 12 และการสร้างแอนิเมชันแบบใหม่ๆ สถานะยังเป็น Beta</li>\n<li><strong>Compose Material 3</strong> ชุดคอมโพเนนต์ของ UI ที่รองรับระบบธีม Material You ของ Android 12 สถานะยังเป็น Alpha</li>\n<li><strong>Compose for Wear OS</strong> ครั้งแรกของชุด Jetpack Compose สำหรับการเขียน UI บนระบบปฏิบัติการ Wear OS สถานะเป็น Developer Preview</li>\n</ul>\n<p><img src=\"https://www.blognone.com/sites/default/files/externals/9220b3d1b69be6ad7c09f13a607fc19d.png\" /></p>\n<p>นอกจากนี้ ตัวไลบรารี Jetpack หลักก็ยังได้ฟีเจอร์ใหม่หลายอย่าง เช่น Navigation รองรับการถอยกลับในแอพหลายแบบ (multiple backstacks), ปรับปรุงการทำงานของ worker ให้รองรับ Android 12 ที่จำกัดสิทธิแอพรันเบื้องหลัง เป็นต้น</p>\n<p>กูเกิลยังจับมือกับซัมซุงออก Watch Face Studio ตัวช่วยดีไซน์หน้าปัดนาฬิกาของ Wear OS โดยไม่ต้องเขียนโค้ดด้วย</p>\n<p>ที่มา - <a href=\"https://android-developers.googleblog.com/2021/10/ads21-keynote-wrap.html\">Android Developers</a>, <a href=\"https://android-developers.googleblog.com/2021/10/compose-for-wear-os-now-in-developer.html\">Android Developers (Wear OS)</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/material-design\">Material Design</a></div><div><a href=\"/topics/wear-os\">Wear OS</a></div><div><a href=\"/topics/development\">Development</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7efa0aec816f835bdd2aecfaee87272282c3dde1028ca03611096f5701916ee9","category":"Thai"}