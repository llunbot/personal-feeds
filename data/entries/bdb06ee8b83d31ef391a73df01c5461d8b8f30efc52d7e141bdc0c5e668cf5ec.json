{"title":"Airbnb ไตรมาส 1/2023 การเดินทางฟื้นตัวต่อเนื่อง รายได้โต 20% และกลับมามีกำไรอีกครั้ง","link":"https://www.blognone.com/node/133757","date":1683675045000,"content":"<div><div><div><p>Airbnb รายงานผลประกอบการไตรมาสที่ 1 ปี 2023 มูลค่าการจองในแพลตฟอร์ม (Gross Booking) 20.4 พันล้านดอลลาร์ เพิ่มขึ้น 19% จากไตรมาสเดียวกันในปีก่อน 2022 จำนวนคืนและกิจกรรมรวม 121.1 ล้านครั้ง เพิ่มขึ้น 19% เติบโตในทุกภูมิภาค</p>\n<p>รายได้ส่วนของ Airbnb คิดเป็น 1,818 ล้านดอลลาร์ เพิ่มขึ้น 20% และมีกำไรสุทธิ 117 ล้านดอลลาร์ ตามบัญชี GAAP</p>\n<p>ข้อมูลอื่นที่น่าสนใจ Airbnb บอกว่าการจองที่พักข้ามประเทศมีมากขึ้น 36% เห็นการฟื้นตัวในภูมิภาคเอเชียแปซิฟิกจากจำนวนการจองที่มากขึ้น 40% ส่วนการเดินทางไปภูมิภาคเอเชียเพิ่มขึ้นถึง 160% และการจองที่พักในเมืองใหญ่เพิ่มขึ้น 20% ส่วนการจองที่พักแบบระยะยาวมากกว่า 28 วัน ยังมีแนวโน้มเพิ่มขึ้น ไตรมาสที่ผ่านมามี 18% ของการจองทั้งหมดในแพลตฟอร์ม และเทรนด์นี้เกิดในทุกภูมิภาค</p>\n<p>ที่มา: <a href=\"https://s26.q4cdn.com/656283129/files/doc_financials/2023/q1/Airbnb_Q1-2023-Shareholder-Letter_Final.pdf\">Airbnb</a></p>\n<p><img alt=\"No Description\" src=\"https://www.blognone.com/sites/default/files/externals/97db6907728b03b1f54af3ac8a428d5a.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdb06ee8b83d31ef391a73df01c5461d8b8f30efc52d7e141bdc0c5e668cf5ec","category":"Thai"}