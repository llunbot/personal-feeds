{"title":"Bart Andre ดีไซเนอร์คนสุดท้ายของ Apple ยุค Jony Ive เตรียมเกษียณ, อยู่บริษัทมาตั้งแต่ปี 1992","link":"https://www.blognone.com/node/138198","date":1707898352000,"content":"<div><div><div><p>Bart Andre ดีไซเนอร์ที่เข้าร่วมงานกับ Apple ตั้งแต่ปี 1992 พร้อม Jony Ive บอกกับเพื่อนร่วมงานในบริษัทว่าตนเตรียมเกษียณในเดือนนี้ โดย Andre เป็นนักออกแบบคนสุดท้ายจากยุค Ive ที่ยังอยู่ใน Apple และช่วยสร้างสุนทรียภาพให้กับผลิตภัณฑ์ของ Apple ที่เปิดตัวในช่วงสามทศวรรษที่ผ่านมา</p>\n<p>Andre เป็นที่รู้จักในฐานะหนึ่งในทีมงานระดับสูงของ Ive และช่วยบริหารทีม หลังจากที่ Evans Hankey ผู้สืบทอดตำแหน่งต่อจาก Ive ลาออกจาก Apple ไปเมื่อปีที่แล้ว นอกจากนี้ Andre ยังเป็นที่รู้จักในฐานะหนึ่งในผู้ถือสิทธิบัตรของ Apple รายใหญ่ที่สุด</p>\n<p>ช่วงปลายปีที่ผ่านมาสมาชิกกลุ่มดีไซเนอร์ระดับแนวหน้าของ Apple อย่าง Colin Burns, Shota Aoyagi และ Peter Russell-Clarke ได้ลาออกจากบริษัทไป ส่วนฝั่งนักออกแบบซอฟต์แวร์ของ Apple หลายคนในทีมก็เริ่มส่งสัญญาณว่าพวกเขาวางแผนที่จะลาออกจากบริษัทในอนาคต</p>\n<p>นับตั้งแต่ Hankey ลาออกไป นักออกแบบอาวุโสหลายคนก็ขึ้นมานำการทำงานของทีมแบบวันต่อวัน ร่วมกับ Jeff Williams ประธานเจ้าหน้าที่ฝ่ายปฏิบัติการของบริษัท โดยหัวหน้าฝ่ายปฏิบัติการจะถูกเลือกให้มาบริหารงานในบางส่วน เพื่อให้สามารถประสานงานกับทีมการผลิตได้ดีขึ้น แต่ทีมก็ยังมีปัญหาเรื่องคนที่เชี่ยวชาญด้านการออกแบบอุตสาหกรรม (industrial design) ที่สามารถแทนที่ Hankey ได้อยู่ดี</p>\n<p>นอกจากนี้พนักงานบางส่วนไม่พอใจกับการแต่งตั้งผู้ดูแลฝ่ายปฏิบัติการให้กำกับดูแลฝ่ายออกแบบ และนวัตกรรม ตามแหล่งข่าวของ Bloomberg บอกว่ามาตรการลดต้นทุนยิ่งทำให้เกิดความไม่สงบด้วย พวกเขากล่าวว่า ภายใต้การบริหารของ Ive ทีมได้ริเริ่มโครงการที่ไม่ได้ให้ผลตอบแทนแบบทันที เลยเป็นเหตุให้ถูกคุมงบประมาณ</p>\n<p><img alt=\"No Description\" src=\"https://www.blognone.com/sites/default/files/externals/f3a49400c0951eea1ea9ed70115c3807.jpeg\" /><em>ภาพจาก Bloomberg</em></p>\n<p>ที่มา - <a href=\"https://www.bloomberg.com/news/articles/2024-02-13/apple-s-longest-serving-designer-bart-andre-retiring-from-company\">Bloomberg</a> via <a href=\"https://www.businesstimes.com.sg/companies-markets/telcos-media-tech/apples-longest-serving-designer-depart-company-adding-exodus\">The Business Times</a></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"264f6d91067a51dd213ab570071b0eb024e2e9a1840472967b6c12296727c320","category":"Thai"}