{"title":"Apple อัปเดต iOS 18.2, macOS Sequoia 15.2, watchOS 11.2 ให้กับผู้ใช้งาน","link":"https://www.blognone.com/node/143595","date":1733961022000,"content":"<div><div><div><p>แอปเปิลออกอัปเดตซอฟต์แวร์ระบบปฏิบัติการรอบใหญ่ iOS 18.2, iPadOS 18.2, macOS Sequoia 15.2 และซอฟต์แวร์อุปกรณ์อื่น โดยไฮไลท์สำคัญในอัปเดตนี้คือความสามารถเพิ่มเติมของปัญญาประดิษฐ์ Apple Intelligence ที่แอปเปิลประกาศไปก่อนหน้านี้</p>\n<p>ของใหม่ใน iOS 18.2 และ iPadOS 18.2 มีรายละเอียดดังนี้</p>\n<ul>\n<li><strong>Apple Intelligence</strong> (เฉพาะ iPhone 16 และ iPhone 15 รุ่น Pro): Image Playground สร้างรูปภาพจาก Prompt, Genmoji สร้างคัสตอมอีโมจิ, เชื่อมต่อกับ ChatGPT, Image Wand แปลงภาพร่างให้เป็นรูปสวยงาม, Writing Tools เพิ่มรายละเอียดการแก้ไขในข้อความ</li>\n<li><strong>Camera Control:</strong> Visual Intelligence แสดงข้อมูลสถานที่-รายละเอียด เมื่อกล้องจับภาพนั้น, ชัตเตอร์สองจังหวะ โดยล็อกโฟกัสเมื่อกดเบา (ทั้งหมดได้เฉพาะตระกูล iPhone 16)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/742e33e9817c50e1c525dc15725f7c43.jpg\" /></p>\n<ul>\n<li><strong>Mail:</strong> เพิ่มระบบจัดหมวดหมู่อีเมลและระดับความสำคัญ, Digest View รวมกลุ่มอีเมลจากผู้ส่งรายเดียวกัน</li>\n<li><strong>Photos:</strong> ปรับอินเทอร์เฟซวิดีโอ ไม่ย่อหน้าจอแล้ว, ปรับปรุงการดูวิดีโอ สามารถจับตำแหน่งเฟรมที่ต้องการ และการเล่นวนซ้ำอัตโนมัติได้, Collections สามารถปัดขวาเพื่อดูภาพก่อนหน้าได้, อัลบั้ม Recently Viewed กับ Recently Shared สามารถล้างข้อมูลได้</li>\n<li><strong>Safari:</strong> กำหนดภาพพื้นหลังในหน้าเริ่มต้นได้, นำเข้าและส่งออกประวัติการเข้าระหว่าง Safari กับเบราว์เซอร์อื่นได้, เพิ่มสถานะดาวน์โหลดไฟล์ใน Live Activity</li>\n</ul>\n<p>นอกจากนี้ยังมีฟีเจอร์อื่นเช่น ค้นหาใน Apple Music ด้วย Natural Language, <a href=\"https://www.blognone.com/node/142954\">แชร์พิกัด AirTag ให้คนอื่นช่วยค้นหาของได้</a>, Voice Memos รองรับการบันทึกเสียงเพิ่มเลเยอร์บนไฟล์เสียงเดิม (เฉพาะ iPhone 16 Pro), <a href=\"https://www.blognone.com/node/141922\">โหมดทดสอบการได้ยินใน AirPods Pro 2</a> รองรับเพิ่ม 9 ประเทศ (ไม่มีไทย), Stocks เพิ่มการแสดงราคา Pre-Market ของตลาดหุ้นนิวยอร์กและแนสแดค</p>\n<p>บั๊กสำคัญที่แอปเปิลระบุว่าแก้ไขในอัปเดตนี้ได้แก่ แก้ปัญหารูปภาพที่ถ่ายไม่ปรากฎทันทีในกล่อง Photos และแก้ปัญหาภาพถ่ายโหมดกลางคืนคุณภาพลดลงเมื่อถ่ายแบบ Long Exposure ใน iPhone 16 Pro</p>\n<p>อัปเดตของระบบปฏิบัติการอื่นมีดังนี้</p>\n<ul>\n<li><strong>macOS Sequoia 15.2:</strong> เพิ่มความสามารถ Apple Intelligence ได้แก่ Image Playground, รองรับ ChatGPT, Writing Tools และปรับปรุง Photos กับ Safari</li>\n<li><strong>watchOS 11.2:</strong> Camera Remote สามารถหยุดพัก (pause) การถ่ายวิดีโอ iPhone ได้</li>\n<li><strong>tvOS 18.2:</strong> เพิ่มหน้าจอพัก Snoopy, รองรับการเลือกอัตราส่วนหน้าจอที่เหมาะสมให้อัตโนมัติจากทีวีหรือโปรเจกเตอร์</li>\n<li><strong>visionOS 2.2:</strong> Mac Virtual Display รองรับจอกว้าง 21:9 และ 32:9 เทียบเท่าจอ 5K สองจอ, Safari รองรับการดูรูปและวิดีโอ Spatial ผ่านเว็บไซต์</li>\n<li><strong>HomePod 18.2:</strong> Apple Music รองรับการค้นหาด้วย Natural Language</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d0b7cae068edf45b958f3ca8c0c706cb.jpg\" /></p>\n<p>แอปเปิลยังออกแพตช์ความปลอดภัยสำหรับอุปกรณ์รุ่นเก่า ที่ไม่สามารถอัปเดตเป็นซอฟต์แวร์เวอร์ชันล่าสุดได้ ดังนี้</p>\n<ul>\n<li><strong>iPadOS 17.7.3</strong></li>\n<li><strong>macOS Sonoma 14.7.2</strong></li>\n<li><strong>macOS Ventura 13.7.2</strong></li>\n</ul>\n<p>ที่มา: MacRumors <a href=\"https://www.macrumors.com/2024/12/11/apple-releases-ios-18-2-update/\">[1]</a>, <a href=\"https://www.macrumors.com/2024/12/11/apple-releases-macos-sequoia-15-2/\">[2]</a>, <a href=\"https://www.macrumors.com/2024/12/11/apple-releases-watchos-11-2/\">[3]</a>, <a href=\"https://www.macrumors.com/2024/12/11/apple-releases-tvos-18-2/\">[4]</a>, <a href=\"https://www.macrumors.com/2024/12/11/apple-releases-visionos-2-2/\">[5]</a>, <a href=\"https://www.macrumors.com/2024/12/11/homepod-software-18-2/\">[6]</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/watchos-11\">watchOS 11</a></div><div><a href=\"/topics/tvos\">tvOS</a></div><div><a href=\"/topics/visionos\">visionOS</a></div><div><a href=\"/topics/homepod\">HomePod</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36691cd0304269dda44d55bfa94982401db87a92ac2f7e089823b9ffa4b19bdd","category":"Thai"}