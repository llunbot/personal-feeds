{"title":"VSCode ถอด Material Theme หลังพบนักพัฒนาอาจใส่โค้ดมุ่งร้าย","link":"https://www.blognone.com/node/144946","date":1740588956000,"content":"<div><div><div><p>Material Theme หนึ่งในธีมยอดนิยมสำหรับนักพัฒนา มีทั้งใน VS Code และ editor อีกหลายตัว ถูกถอดออกจาก VSCode Marketplace หลังทีมงานไมโครซอฟท์พบโค้ดมุ่งร้ายในเวอร์ชั่นหลังๆ โดยแอบฝังเข้ามาด้วยโค้ดที่ปิดบังตัวตน (obfuscated)</p>\n<p>Isidor จากทีมงาน VSCode ระบุว่าได้รับแจ้งจากภายนอก และเมื่อตรวจสอบก็พบว่าเป็นโค้ดที่น่าเชื่อว่าผู้พัฒนาตั้งใจมุ่งร้ายจริง จึงถอดธีมออกจาก Marketplace และแบนบัญชีนักพัฒนาออกจากระบบ</p>\n<p>Mattia Astorino (@equinusocio) เป็นผู้พัฒนาธีมนี้ดั้งเดิม โดยเปิดซอร์สเป็นแบบ Apache 2.0 อย่างไรก็ดี Astorino บ่นมานานว่ามีผู้สนับสนุนโครงการไม่มาก ภายหลังเขาพยายามทำเวอร์ชั่นเสียเงิน พร้อมกับแก้ไลเซนส์ของโครงการเดิม</p>\n<p>ตอนนี้ยังไม่มีรายละเอียดว่าโค้ด Material Theme มุ่งร้ายอย่างไรบ้าง แต่อีกด้านหนึ่ง VSCode เองก็มี<a href=\"https://github.com/microsoft/vscode/issues/52116\">ความพยายามปรับรูปแบบความปลอดภัยของส่วนขยาย ให้ทำงานได้จำกัดตามที่ขอสิทธิ์ผู้ใช้ไว้ล่วงหน้า</a> แบบเดียวกับส่วนขยายของเบราว์เซอร์ทุกวันนี้ แต่ฟีเจอร์นี้ก็ยังไม่คืบหน้านัก</p>\n<p>ที่มา - <a href=\"https://news.ycombinator.com/item?id=43178831\">Hacker's News</a></p>\n<p><img alt=\"No Description\" src=\"https://www.blognone.com/sites/default/files/externals/e14d5e56e6620aa1d3f10eacb1eb6f8f.jpeg\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dda3927359fe3b4b59f64562e8b7254eb12631ee68b1018013ea9e8745002d48","category":"Thai"}