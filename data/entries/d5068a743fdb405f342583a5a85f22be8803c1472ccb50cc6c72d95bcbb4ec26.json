{"title":"Adobe Premiere Pro เพิ่มฟีเจอร์ใหม่ ตัดต่อวิดีโอได้โดยดูจากข้อความบรรยายที่ AI สร้างจากวิดีโอ","link":"https://www.blognone.com/node/133428","date":1681476164000,"content":"<div><div><div><p>Adobe ประกาศฟีเจอร์ใหม่ของซอฟต์แวร์ตัดต่อวิดีโอ Adobe Premiere Pro โดยบอกว่าช่วยให้การตัดต่อแบบหยาบหรือ Rough Cut ทำได้ง่ายขึ้น เหมือนการคัดลอกตัดวางข้อความ</p>\n<p>ขั้นตอนการทำงานก็ดูจะเป็นแบบที่ Adobe บอก โดย Premiere Pro ใช้ AI ของ Adobe Sensei สร้างคำบรรยายขึ้นมาจากวิดีโอเริ่มต้น จากนั้นผู้ตัดต่อที่เดิมต้องไล่ฟุตเทจและฟังเสียงหาจุดที่ต้องการ ก็สามารถสแกนข้อความคำบรรยายที่ AI สร้างขึ้น และลากตัดวางเรียงวิดีโอในเบื้องต้นได้ ช่วยลดเวลาในการทำงาน (ตัวอย่างดูจากคลิปท้ายข่าว)</p>\n<p>นอกจากนี้ Adobe ยังประกาศฟีเจอร์อื่นสำหรับงานตัดต่อวิดีโอ เช่น เครื่องมือปรับโทนสีของฟุตเทจ จากมุมกล้องที่ต่างกันให้เข้ากันอัตโนมัติ, ระบบเซฟงานอัตโนมัติ แบบทำงานเบื้องหลัง โดยฟีเจอร์เหล่านี้เปิดให้ใช้งานแล้วใน Public Beta และจะเปิดให้ใช้งานทั่วไปในเดือนพฤษภาคม</p>\n<p>ที่มา: <a href=\"https://blog.adobe.com/en/publish/2023/04/13/nab-2023-introducing-text-based-editing-premiere-pro-properties-panel-after-effects-more\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/c80748852143f9af7764414d4fb37bbd.jpg\" /></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/video-editing\">Video Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5068a743fdb405f342583a5a85f22be8803c1472ccb50cc6c72d95bcbb4ec26","category":"Thai"}