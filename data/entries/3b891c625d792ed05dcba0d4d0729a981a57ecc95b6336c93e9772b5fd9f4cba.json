{"title":"มีรายงานบริษัทแห่งหนึ่งสนใจซื้อกิจการ Intel - ราคาหุ้นบวก 9% รับข่าว","link":"https://www.blognone.com/node/144184","date":1737174930000,"content":"<div><div><div><p>มีรายงานจากเว็บจดหมายข่าว SemiAccurate บอกว่าเขาเห็นอีเมลของบริษัทแห่งหนึ่ง มีความสนใจซื้อกิจการทั้งหมดของอินเทล โดยไม่ได้เปิดเผยชื่อบริษัทแห่งนี้</p>\n<p>รายงานข่าวนี้อาจไม่เกินความคาดหมายนัก (แต่จะเกิดขึ้นหรือไม่ก็อีกเรื่อง) เพราะราคาหุ้นของอินเทลปรับลดลงมาถึง 60% เมื่อปีที่แล้ว มูลค่ากิจการปัจจุบันอยู่ที่ประมาณ 9 หมื่นล้านดอลลาร์ <a href=\"https://www.blognone.com/node/143416\">ซีอีโอก็เพิ่งถูกไล่ออก</a> มูลค่าที่ลดลงนี้จึงทำให้บริษัทเป็นเป้าหมายของกลุ่มทุนที่ต้องการซื้อกิจการ เพราะมองว่าเป็นราคาที่มีโอกาสปรับโครงสร้างเพื่อขายทำกำไรได้</p>\n<p>เมื่อกันยายนปีที่แล้ว ก็มีข่าวว่าบริษัทในอุตสาหกรรมเซมิคอนดักเตอร์อย่าง <a href=\"https://www.blognone.com/node/142103\">Qualcomm</a> และ <a href=\"https://www.blognone.com/node/142246\">Arm</a> สนใจซื้อธุรกิจบางส่วนของอินเทล</p>\n<p>ราคาหุ้นของอินเทลปรับเพิ่มขึ้น 9% จากรายงานข่าวนี้ ส่วนอินเทลยังไม่ได้ออกมาแสดงความเห็น</p>\n<p>ที่มา: <a href=\"https://www.bloomberg.com/news/articles/2025-01-17/intel-shares-jump-on-report-it-s-an-acquisition-target\">Bloomberg</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/rumors\">Rumors</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b891c625d792ed05dcba0d4d0729a981a57ecc95b6336c93e9772b5fd9f4cba","category":"Thai"}