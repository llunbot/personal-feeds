{"title":"Starliner เลื่อนยาว นำส่งนักบินเร็วสุดมีนาคม 2024","link":"https://www.blognone.com/node/135306","date":1692169284000,"content":"<div><div><div><p>โครงการนำส่งนักบินอวกาศด้วยจรวดเอกชนของนาซ่าหรือ Commercial Crew Program นั้นมีสองรายที่ชนะการประมูลคือ Starliner ของ Boeing และ Dragon ของ SpaceX แม้ว่า SpaceX จะทำภารกิจสำเร็จไปแล้วหลายครั้ง แต่ Starliner ก็ยังทำได้เพียงขนส่งสัมภาระเท่านั้น ยังไม่พร้อมนำส่งนักบินจริง ล่าสุด Boeing ก็ประกาศว่าภารกิจแรกน่าจะเร็วที่สุดคือเดือนมีนาคม 2024</p>\n<p>ตอนนี้ SpaceX นำส่งนักบินไปสถานีอวกาศนานาชาติแล้ว 6 รอบ และกำลังเตรียมภารกิจที่ 7 วันที่ 25 สิงหาคมนี้ ตามกำหนดเดิม Starliner เองก็มีกำหนดนำส่งนักบินในปีนี้ แต่ก่อนวันยิงจริงทางนาซ่าก็พบปัญหาในร่มชูชีพและมีเทปติดไฟอยู่ในตัวยานทำให้ต้องแก้ไขก่อน ตัวร่มต้องเปลี่ยนวัสดุที่ใช้และทดสอบใหม่อีกรอบปลายปีนี้</p>\n<p>หากไม่มีอะไรมีปัญหาอีกก็ยังไม่แน่ชัดว่า Starliner จะนำส่งนักบินได้เมื่อใด เพราะต้องดูคิวฐานยิงจรวดอีกว่าจะใช้งานได้ช่วงใดบ้าง</p>\n<p>ที่มา - <a href=\"https://arstechnica.com/space/2023/08/starliner-undergoing-three-independent-investigations-as-flight-slips-to-2024/\">ArsTechnica</a></p>\n<p><img src=\"https://www.blognone.com/sites/default/files/externals/b8ca3b3127d899e1aa8edc427a8cc278.jpg\" alt /></p>\n</div></div></div><div><div>Topics: </div><div><div><a href=\"/topics/space\">Space</a></div><div><a href=\"/topics/boeing\">Boeing</a></div><div><a href=\"/topics/nasa\">NASA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e8c41766d3ab840ca151ca72ab49158ed357b493dc7dba56c2f8c9acfb58914","category":"Thai"}