{"title":"OpenAI เตรียมเปิดตัวหนังสั้น 5 เรื่อง ที่สร้างด้วย Sora ในงานเทศกาลภาพยนตร์ Tribeca Festival","link":"https://www.blognone.com/node/140085","date":1717233389000,"content":"<div><div><div><p>เทศกาลภาพยนตร์ Tribeca Festival ซึ่งกำหนดจัดขึ้นวันที่ 5-16 มิถุนายนนี้ ที่เมืองนิวยอร์ก ประกาศเซสชันเปิดตัวภาพยนตร์สั้น 5 เรื่อง ที่ผลิตด้วย <a href=\"https://www.blognone.com/node/138230\">Sora</a> โมเดล AI สร้างวิดีโอสั้นคุณภาพสูงจาก Text Prompt ของ OpenAI ซึ่งจะเป็นครั้งแรกที่มีการเปิดตัวภาพยนตร์จาก Sora นี้</p>\n<p>Jane Rosenthal หนึ่งในผู้จัดงาน Tribeca Festival บอกว่ารากฐานของงาน Tribeca คือการพูดถึงวิธีการเล่าเรื่องที่เปลี่ยนแปลงสิ่งต่าง ๆ ในโลก ซึ่งสามารถผลิตได้บนฟอร์แมตหลากหลายเช่น ภาพยนตร์ขนาดยาว, การสร้างประสบการณ์แนว Immersive, งานศิลปะ ซึ่งหนังสั้นที่สร้างด้วย AI ก็เช่นเดียวกัน</p>\n<p>หนังสั้นทั้ง 5 เรื่อง จะเปิดตัวในวันที่ 15 มิถุนายน จากนั้นจะเป็นการเสวนาร่วมกับผู้ผลิตภาพยนตร์ทั้ง 5 เรื่อง ทั้งการสร้างไอเดีย, การใช้ Sora มาทำลายข้อจำกัดเดิม และมุมมองอื่น</p>\n<p>ที่มา: <a href=\"https://tribecafilm.com/press-center/festival/press-releases/tribeca-festival-and-open-ai-announce-sora-shorts\">The Tribeca Festival</a></p>\n<p><img alt=\"No Description\" src=\"https://www.blognone.com/sites/default/files/externals/02549fda7abe3819a09a80ed4f5beb0b.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/movies\">Movies</a></div><div><a href=\"/topics/video\">Video</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c83b80c634980c4979059735a97ccedf86286b24c14984de6de1948b483ac9c4","category":"Thai"}