{"title":"เกลือเป็นหนอน พนักงาน AT&T รับจ้างลงมัลแวร์ในเซิร์ฟเวอร์บริษัทเพื่อปลดล็อคโทรศัพท์ติดสัญญา","link":"https://www.blognone.com/node/124832","date":1632112826000,"content":"<div><div><div><p>กระทรวงยุติธรรมสหรัฐฯ รายงานถึงคดีของ Muhammad Fahd ชาวปากีสถานที่ถูกตัดสินโทษจำคุก 12 ปีฐานปลดล็อคโทรศัพท์ติดสัญญาของเครือข่าย AT&amp;T ในสหรัฐฯ โดยไม่ได้รับอนุญาตไปถึง 1.9 ล้านเครื่อง มูลค่าความเสียหาย 201 ล้านดอลลาร์</p>\n<p>Fahd อาศัยการติดสินบนให้พนักงานช่วยปลดล็อคโทรศัพท์ให้ตั้งแต่ปี 2012 แต่ต่อมาบริษัทก็ปรับปรุงกระบวนการปลดล็อกโทรศัพท์ให้แน่นหนาขึ้น Fahd จึงหันไปจ้างนักพัฒนามาสร้างมัลแวร์สำหรับเซิร์ฟเวอร์ของ AT&amp;T โดยเฉพาะ จากนั้นก็จ้างพนักงานของ AT&amp;T ให้ติดตั้งมัลแวร์เพื่อขโมยรหัสผ่านจากพนักงานคนอื่นๆ เมื่อเข้าถึงเซิร์เวอร์ที่เกี่ยวข้องได้แล้วก็สามารถปลดล็อคโทรศัพท์ได้ทีละมากๆ</p>\n<p>สหรัฐฯ ตามจับ Fahd มาตั้งแต่ปี 2017 และจับได้จากฮ่องกงในปี 2018 เขายอมรับสารภาพเมื่อเดือนกันยายน 2020</p>\n<p>ที่มา - <a href=\"https://www.justice.gov/opa/pr/fraudster-sentenced-prison-long-running-phone-unlocking-scheme-defrauded-att\">Justice.gov</a></p>\n<p><img src=\"https://www.blognone.com/sites/default/files/externals/7a09eff07b612f280d6ccf9651693512.jpg\" /></p>\n<p>ภาพโดย <a href=\"https://pixabay.com/th/photos/%e0%b8%aa%e0%b8%b3%e0%b8%99%e0%b8%b1%e0%b8%81%e0%b8%87%e0%b8%b2%e0%b8%99-%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88-%e0%b8%99%e0%b8%b1%e0%b8%81%e0%b8%9a%e0%b8%b1%e0%b8%8d%e0%b8%8a%e0%b8%b5-%e0%b8%81%e0%b8%b2%e0%b8%a3%e0%b8%9a%e0%b8%b1%e0%b8%8d%e0%b8%8a%e0%b8%b5-620822/\">Firmbee</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/att\">AT&amp;T</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acd495aaff8a1ace6eda3006361f31067ca9c2fb1e01232fde29ea8a81a8c9a7","category":"Thai"}