{"title":"Virtual Influencer คนแรกในไทยมาแล้ว ไอรีน วัย 21 ตั้งเป้ารับงานรีวิว พรีเซนเตอร์ ถ่ายแบบ","link":"https://www.blognone.com/node/124954","date":1632705968000,"content":"<div><div><div><p>SIA Bangkok เอเจนซี่รายใหม่ในไทย เปิดตัว ไอ-ไอรีน Metaverse Human Virtual Influencer คนแรกในไทย เป็นหญิงสาววัย 21 ปี ตั้งเป้าเป็นเป็นพรีเซนเตอร์ ถ่ายแบบโฆษณา มิวสิควิดีโอ รีวิวสินค้า</p>\n<p>ถือเป็นกรณีที่น่าสนใจ โดยก่อนหน้านี้ Sidus Studio X บริษัทจากเกาหลีสร้าง <a href=\"https://www.blognone.com/node/124740\">Rozy</a> อินฟลูเอนเซอร์สาวเกาหลี สร้างโดย AI มีงานโฆษณาเข้าแล้วกว่า 100 ชิ้น อาจเป็นช่องทางใหม่สำหรับแบรนด์ในการโปรโมทสินค้าของตัวเองผ่าน Virtual Influencer</p>\n<p>คาแรคเตอร์ที่วางไว้คือ ชื่จริงว่า ไอรีน (Ailynn), ชื่อเล่น ไอ (Ai), วันเกิด วันอาทิตย์ ที่ 1 ตุลาคม 2543, อายุ 21 ปี, อาชีพ Creative / Freelance / Influencer, ส่วนสูง 165 ซม., น้ำหนัก 52 กิโลกรัม, กรุ๊ปเลือด AB, ความสามารถพิเศษ ดนตรี เต้น และถ่ายภาพ</p>\n<p><img src=\"https://www.blognone.com/sites/default/files/externals/474c5a66a22d47f25411bdd4674e5214.jpg\" /></p>\n<p>ข้อมูลจาก สมาคมโฆษณาดิจิทัล (ประเทศไทย) ชี้ให้เห็นว่าเม็ดเงินโฆษณาดิจิทัลมีอัตราการเติบโตอย่างต่อเนื่อง มีมูลค่าเม็ดเงินในปี 2020 อยู่ที่ 21,058 ล้านบาท เติบโต 8% และมีการคาดการณ์ว่าในปี 2021 จะเติบโตที่ 11% มีมูลค่าอยู่ที่ 23,315 ล้านบาท โดยหากแยกสัดส่วนของเม็ดเงินจากมูลค่ารวมตามรูปแบบของสื่อดิจิทัลพบว่า สัดส่วนช่องทาง Social Media ที่เกี่ยวข้องกับ Influencer อยู่ที่ 9% หรือคิดเป็นประมาณ 2,113 ล้านบาท เป็นรอง Facebook และ YouTube</p>\n<p>เทรนด์ Virtual Influencer เริ่มมีให้ได้ยินมากขึ้นโดยเฉพาะช่วงล็อกดาวน์ที่คนถูกจำกัดกิจกรรมการใช้ชีวิตข้างนอก แต่ Virtual Influencer สามารถสร้างเนื้อหาปลดล็อกข้อจำกัดการล็อกดาวน์ได้ ปัจจุบันมี Virtual Influencer ดังๆ หลายรายแล้ว เช่น Lil Miquela ผู้ติดตาม 1.6 ล้านราย เคยร่วมงานกับ Samsung ในแคมเปญ #teamgalaxy,  Shudu ผู้ติดตามเกือบสองแสนราย เคยร่วมงานกับ Fenty Beauty แบรนด์ความงามจากนักร้องสาว Rihanna, Bermuda ผู้ติดตาม 150,000 ราย เป็นต้น</p>\n<p>ที่มา - ข่าวประชาสัมพันธ์, <a href=\"https://influencermatchmaker.co.uk/blog/virtual-influencers-what-are-they-how-do-they-work\">Influencer Matchmaker</a></p>\n</div></div></div><div><div>Topics: </div><div><div><a href=\"/topics/virtual-influencers\">Virtual Influencers</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1ad56c3d16db53b10a4248f5d72f853ad49405ae03d788ea0c1e3f5aa407b81","category":"Thai"}