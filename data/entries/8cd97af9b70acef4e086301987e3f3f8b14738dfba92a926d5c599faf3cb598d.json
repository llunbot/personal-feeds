{"title":"ลูกค้า FTX เตรียมรับเงินคืนเต็ม (ตามราคาช่วงคริปโตดิ่ง) หลังพบมูลค่าทรัพย์สินพอจ่าย","link":"https://www.blognone.com/node/142452","date":1728379973000,"content":"<div><div><div><p>ศาลล้มละลายสหรัฐฯ อนุมัติแผนการจ่ายเงินคืนลูกค้าของ FTX ทั้งหมด หลังจาก<a href=\"https://www.blognone.com/node/131457\">บริษัทยื่นล้มละลายเมื่อปี 2022</a> และตอนนี้ทีมบริหารก็สามารถหาสินทรัพย์ต่างๆ มาพอจ่ายหนี้ได้แล้ว โดยรวมตอนนี้มูลค่าสินทรัพย์อยู่ที่ 119% ของหนี้สิน มูลค่ารวมประมาณ 14.7-16.5 พันล้านดอลลาร์สหรัฐฯ</p>\n<p>กรณีนี้ FTX จะจ่ายหนี้ตามมูลค่าดอลลาร์ ณ วันที่ยื่นล้มละลาย แม้ว่าหลายคนจะฝากสินทรัพย์เป็นคริปโตสกุลต่างๆ ที่หลายสกุลมูลค่าสูงขึ้นมาหลายเท่าแล้วก็ตาม เนื่องจากสินทรัพย์คริปโตนั้นสูญหายไปจำนวนมาก และที่สามารถจ่ายหนี้ได้ก็เพราะสินทรัพย์บางตัวมูลค่าสูงขึ้นมาก เช่น <a href=\"https://www.blognone.com/node/138903\">หุ้นของบริษัท Anthorpic</a></p>\n<p>ที่จริงแล้ว FTX มีภาระต้องจ่ายค่าปรับรัฐบาลสหรัฐฯ อีกจำนวนมาก แต่ในกรณีนี้รัฐบาลสหรัฐฯ ตกลงที่จะให้ค่าปรับอยู่ลำดับหลัง ทำให้ค่อนข้างแน่ว่าลูกค้าจะได้รับเงินเต็ม</p>\n<p>แม้ศาลอนุมัติแผนแล้วแต่ก็ต้องมีการกำหนดวันคืนเงินกันอีกครั้ง โดยเมื่อประกาศวันที่แผนมีผลจริง จะนับไปอีก 60 วันเพื่อคืนเงิน</p>\n<p>ที่มา - <a href=\"https://www.bbc.com/news/articles/c0qz3dg21vqo\">BBC</a></p>\n<p><img src=\"https://www.blognone.com/sites/default/files/externals/87ed2b405c8284c7070d4453cd7acdfe.jpg\" /></p>\n</div></div></div><div><div>Topics: </div><div><div><a href=\"/topics/ftx\">FTX</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cd97af9b70acef4e086301987e3f3f8b14738dfba92a926d5c599faf3cb598d","category":"Thai"}