{"title":"AMD รายงานผลประกอบการ รายได้ทำสถิติสูงสุดอีกครั้งทั้งกลุ่ม Data Center และ Client","link":"https://www.blognone.com/node/144499","date":1738708154000,"content":"<div><div><div><p>AMD รายงานผลประกอบการของไตรมาสที่ 4 ปี 2024 ทำสถิติใหม่สูงสุดต่อเนื่องอีกไตรมาส มีรายได้รวม 7,658 ล้านดอลลาร์ เพิ่มขึ้น 24% จากช่วงเดียวกันในปีก่อน และมีกำไรสุทธิตามบัญชี GAAP 482 ล้านดอลลาร์</p>\n<p>Dr. Lisa Su ซีอีโอและประธาน AMD กล่าวว่าปีที่ผ่านมาเป็นการเปลี่ยนผ่านที่สำคัญของ AMD ทั้งสถิติใหม่ของรายได้และการเติบโตกำไร รายได้จากกลุ่ม Data Center เพิ่มขึ้นเกือบเท่าตัวทั้ง EPYC และ Instinct ในปี 2025 บริษัทเห็นโอกาสเติบโตอีกมาก จากความแข็งแกร่งของผลิตภัณฑ์ในพอร์ตโฟลิโอ และความต้องการสินค้ากลุ่ม HPC ที่มากขึ้น</p>\n<p>รายได้ของ AMD แยกตามกลุ่มธุรกิจเป็นดังนี้</p>\n<ul>\n<li>Data Center เพิ่มขึ้น 69% เป็น 3,859 ล้านดอลลาร์ ทำสถิติสูงสุดเป็นผลจาก AMD Instinct และ AMD EPYC</li>\n<li>Client เพิ่มขึ้น 58% เป็น 2,313 ทำสถิติสูงสุดเช่นกันตามความต้องการที่มากขึ้นของ AMD Ryzen</li>\n<li>Gaming รายได้ 563 ล้านดอลลาร์ ลดลง 59% เป็นผลจากรายได้ส่วนเซมิคัสตอมลดลง</li>\n<li>Embedded รายได้ 923 ลดลง 13% จากความต้องการในตลาดที่ผันผวน</li>\n</ul>\n<p>ที่มา: <a href=\"https://ir.amd.com/news-events/press-releases/detail/1236/amd-reports-fourth-quarter-and-full-year-2024-financial\">AMD</a></p>\n<p><img src=\"https://www.blognone.com/sites/default/files/externals/e6c29937680ff27b2faf21b52f236278.jpeg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/3b7a56769377fd62b2c64a225ff93d43.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6680aa0855a6c71a411ff145f3ef6b877f1b71741d691efe69d926e975dad815","category":"Thai"}