{"title":"Sandisk จะเปิดตัวโลโก้ใหม่ในปี 2025 ดูไฮเทคขึ้น ย้ำโตด้วย Mindset of Motion","link":"https://www.blognone.com/node/143714","date":1734499439000,"content":"<div><div><div><p>Sandisk Corporation ประกาศรีแบรนด์โลโก้ โดยวางแนวคิดใหม่คือ <strong>Mindset of Motion</strong> ปรับแนวทางธุรกิจให้เคลื่อนไหวอย่างไม่จำกัด เน้นความก้าวหน้า และการเชื่อมต่อกับอนาคต รวมไปถึงเน้นการสร้างสรรค์และนวัตกรรมที่ช่วยให้การจัดเก็บและเข้าถึงข้อมูลเป็นไปอย่างมีประสิทธิภาพ</p>\n<p>โลโก้ใหม่ของ Sandisk ถูกออกแบบด้วยดีไซน์ที่สะอาดตา และมีสไตล์เรียบง่าย สะท้อนถึงนวัตกรรมและประสิทธิภาพของเทคโนโลยีหน่วยความจำแฟลช</p>\n<p>โลโก้ใหม่จะยังคงอักษร D แบบเปิดซึ่งเป็นเอกลักษณ์เดิมเอาไว้ ส่วนการออกแบบด้วยเค้าโครงทั้งแนวตั้งและแนวนอน สะท้อนถึงความสามารถในการปรับตัวและความร่วมมือในอนาคต</p>\n<p><img alt=\"alt=&quot;SanDisk New Logo&quot;\" src=\"https://www.blognone.com/sites/default/files/externals/0c50f5ce7b5f0b6381b76b783fcb5da1.png\" /></p>\n<p>โจเอล เดวิส (Joel Davis) รองประธานฝ่ายสร้างสรรค์ของ Sandisk อธิบายถึงอัตลักษณ์ใหม่ของแบรนด์เอาไว้ว่า “โลโก้ใหม่ของ Sandisk เริ่มต้นด้วยพิกเซลเดียว สื่อถึงความเชื่อที่ว่าความก้าวหน้าไม่ใช่จุดหมายปลายทางสุดท้าย แต่เป็นการเดินทางที่ต่อเนื่อง”</p>\n<p>ทั้งนี้ Sandisk จะเปิดตัวการรีแบรนด์อย่างเป็นทางการในช่วงต้นปี 2025</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;SanDisk Logo 2025&quot;\" src=\"https://www.blognone.com/sites/default/files/externals/130e7b30a519ec3da931f187d7c0584f.png\" /></p>\n</div></div></div><div><div>Topics: </div><div><div><a href=\"/topics/sandisk\">SanDisk</a></div><div><a href=\"/topics/logo\">Logo</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70af3d18800b0b4bebf09cb64cdc4791f52f709ac435cab515bb1ba293d77565","category":"Thai"}