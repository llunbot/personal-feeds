{"title":"W3C ออกแถลงการณ์ เว็บควรเลิกใช้ Third Party Cookie, ผิดหวังที่กูเกิลยอมถอย","link":"https://www.blognone.com/node/141139","date":1722326791000,"content":"<div><div><div><p>หลังจาก <a href=\"https://www.blognone.com/node/141022\">กูเกิลล้มแผนการเปลี่ยนจาก third party cookie ใน Chrome มาเป็น Privacy Sandbox</a> หน่วยงานที่ทำหน้าที่กำหนดมาตรฐานเว็บอย่าง W3C ก็ออกมาแถลงแสดงความผิดหวังต่อการตัดสินใจกลับลำของกูเกิล</p>\n<p>W3C บอกว่าจุดยืนอย่างเป็นทางการขององค์กรคือ ควรเลิกใช้ third party cookie เพราะมีปัญหาเรื่องความเป็นส่วนตัว และที่ผ่านมา W3C ก็ร่วมมือกับกูเกิลเพื่อพัฒนาโมเดล Privacy Sandbox มาใช้แทน อย่างไรก็ตาม การเปลี่ยนใจกะทันหันของกูเกิลนั้น W3C ไม่ทราบมาก่อน และจะส่งผลให้เว็บทั่วโลกยังใช้งาน third party cookie กันต่อไป เพราะโอกาสที่โซลูชันอื่นจะถูกนำมาใช้แทนนั้นเกิดขึ้นได้ช้ากว่าที่ควรจะเป็น</p>\n<p>การแสดงจุดยืนของ W3C คงไม่เกิดผลอะไรในทางปฏิบัติ เพราะถึงแม้ W3C เป็นผู้เขียนสเปกของเว็บ แต่สุดท้ายแล้วต้องพึ่งพาผู้พัฒนาเบราว์เซอร์อยู่ดีว่าจะเลือกนำสเปกไหนไปใช้งาน และหากผู้พัฒนาเบราว์เซอร์ยังรองรับ third party cookie ต่อไปเรื่อยๆ อย่างในปัจจุบัน ก็ไม่มีเหตุผลอะไรที่มันจะถูกเลิกใช้งาน</p>\n<p>ที่มา - <a href=\"https://www.w3.org/blog/2024/third-party-cookies-have-got-to-go/\">W3C</a></p>\n<p><img alt=\"No Description\" src=\"https://www.blognone.com/sites/default/files/externals/bf2285735fa4b2148f47ac2191ff814a.png\" /></p>\n</div></div></div><div><div>Topics: </div><div><div><a href=\"/topics/w3c\">W3C</a></div><div><a href=\"/topics/privacy-sandbox\">Privacy Sandbox</a></div><div><a href=\"/topics/google\">Google</a></div><div><a href=\"/topics/browser\">Browser</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70748cc292a43f1d57f75fe975f9c9435f0fb544dced3174faeed0a287379654","category":"Thai"}