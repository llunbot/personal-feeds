{"title":"Netflix นำยูทูบเบอร์ช่องสอนภาษาอังกฤษดัง Ms. Rachel ลงแพลตฟอร์ม","link":"https://www.blognone.com/node/144126","date":1736939583000,"content":"<div><div><div><p>Netflix ประกาศนำ Ms. Rachel เจ้าของช่องยูทูบสอนเด็กเล็กฝึกพูดภาษาอังกฤษมาลงแพลตฟอร์ม โดยในช่วงแรกจะมีทั้งหมด 4 ตอน เริ่มเผยแพร่ในวันที่ 27 มกราคมนี้</p>\n<p>Ms. Rachel เป็น<a href=\"https://www.youtube.com/@msrachel\">ช่องยูทูบ</a>ส่งเสริมพัฒนาการสำหรับเด็กเล็กในการเรียนรู้สิ่งต่าง ๆ บน YouTube Kids ที่มีผู้ติดตามมากกว่า 13 ล้านบัญชี ช่องได้รับความนิยมสูงในช่วงกักตัวตอนมีการระบาดของโควิด 19</p>\n<p>รายการของ Ms. Rachel ใน Netflix มีเนื้อหาการสอนทั้งอักษรภาษาอังกฤษ ตัวเลข สี รูปทรง และหัวข้ออื่น ๆ แม้รายการจะพูดด้วยภาษาอังกฤษ แต่เวอร์ชัน Netflix ก็มีซับไตเติ้ลรองรับ 33 ภาษา จึงสามารถเข้าถึงผู้ชมในประเทศอื่นได้ด้วยเช่นกัน</p>\n<p>คอนเทนต์ของ Ms. Rachel อาจจำกัดกลุ่มผู้ชมอย่างชัดเจน แต่สะท้อนการพยายามขยายรูปแบบเนื้อหาที่ Netflix ต้องการเจาะแต่ละกลุ่มมากขึ้น</p>\n<p>ที่มา: <a href=\"https://www.netflix.com/tudum/articles/ms-rachel-netflix-date-details\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/e894ef0f3f3b28a0760ccd7fece12338.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ec659b472a9b301df379083ee440a3670e57f0ecde23343740c72751763d2c7","category":"Thai"}