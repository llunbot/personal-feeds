{"title":"ไมโครซอฟท์คืนชีพเว็บ Zune.net ต้อนรับหนัง Guardians of the Galaxy Vol.3","link":"https://www.blognone.com/node/133692","date":1683166249000,"content":"<div><div><div><p>ไมโครซอฟท์คืนชีพเว็บไซต์ <a href=\"https://www.zune.net/\">Zune.net</a> ของเครื่องเล่นเพลงพกพาตระกูล Zune (<a href=\"https://www.blognone.com/node/74821\">หลังปิดไปในปี 2015</a>) โดยเป็นแคมเปญการตลาดร่วมกับภาพยนตร์ Guardians of the Galaxy Vol.3 ที่กำลังเข้าฉายในตอนนี้</p>\n<p>ในภาพยนตร์ชุด Guardians of the Galaxy ตัวเอก Peter Quill มีเครื่องเล่นเพลงพกพาติดตัว โดยช่วงแรกเป็นเครื่องเล่นเทปคาสเซ็ต แล้วภายหลังเปลี่ยนเป็น Zune ตอนจบภาค 2 ด้วยเหตุผลว่าเป็นเครื่องเล่นเพลงพกพาที่โลก (ในตอนนั้น) กำลังฮิตกัน</p>\n<p>พอขึ้นภาค 3 ไมโครซอฟท์จึงนำมุขนี้กลับมาเล่นต่อ โดยเปิดเว็บไซต์ Zune.net ร่วมกับ Marvel และ NASA ส่งเสริมการเรียนรู้วิทยาศาสตร์และเทคโนโลยี (STEM) เรื่องอวกาศ ให้เข้ากับธีม Guardians of the Galaxy</p>\n<p>ในเว็บไซต์มีสอนเรื่องการพิมพ์โมเดลสถานีอวกาศนานาชาติแบบ 3D printing, สอนเขียนโค้ดสร้างเกมยานอวกาศแนว Galaga, เขียนโค้ดสร้างต้นแบบเครื่อง Zune เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/0114ac94e5eed1e884a60c9e9017c259.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/59460d7eaa93d688526027413e2a1fdd.jpg\" /></p>\n<p>ที่มา - <a href=\"https://www.windowscentral.com/microsoft/microsoft-resurrects-zune-website-for-guardians-of-the-galaxy-vol-3\">Windows Central</a></p>\n</div></div></div><div><div>Topics: </div><div><div><a href=\"/topics/zune\">Zune</a></div><div><a href=\"/topics/microsoft\">Microsoft</a></div><div><a href=\"/topics/marvel\">Marvel</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"249e27e5125b5a9b1d6adb33cbc781795abb33be839ff201180004e9812d63df","category":"Thai"}