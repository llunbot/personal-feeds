{"title":"NT รับรางวัลพันธมิตรหน้าใหม่มาแรงแห่งปีของ Amazon Web Services (AWS) สะท้อนตลาดภาครัฐไทยเติบโตแรงในอาเซียน","link":"https://www.blognone.com/node/125722","date":1636362000000,"content":"<div><div><div><p>NT ปลื้มรางวัล AWS Partner of the Year 2021 พันธมิตรมาแรงแห่งปีของ Amazon Web Services (AWS) สาขา New Market Public Sector คู่ค้าตลาดใหม่ภาครัฐของ AWS ในภูมิภาคอาเซียน ด้วยผลงานสร้างตลาดเติบโตอย่างโดดเด่น สนับสนุนลูกค้าขับเคลื่อนนวัตกรรมดิจิทัลขององค์กรด้วยสุดยอดโซลูชันที่สร้างบน AWS จากงานประกาศรางวัล AWS Partner Summit Online 2021</p>\n<p><img src=\"https://www.blognone.com/sites/default/files/externals/34abab74bb3f34637d0329907d039121.jpg\" /></p>\n<p><strong>ดร.วงกต วิจักขณ์สังสิทธิ์</strong> รองกรรมการผู้จัดการใหญ่ สายงานธุรกิจดิจิทัล บริษัท โทรคมนาคมแห่งชาติ จำกัด (มหาชน) (NT) กล่าวว่า รางวัลพันธมิตรแห่งปีของ Amazon Web Services  ย้ำความมั่นใจให้บริษัทในฐานะพาร์ทเนอร์ของ AWS และเป็นผู้นำด้านบริการคลาวด์ครบวงจรรายใหญ่ของประเทศไทย ที่มีบทบาทสำคัญในการกระตุ้นและส่งเสริมการขยายระบบนิเวศของบริการคลาวด์ที่แข็งแกร่งของคู่ค้าภาครัฐและลูกค้าทั่วประเทศ ช่วยสนับสนุนให้ลูกค้าขับเคลื่อนนวัตกรรมและการเปลี่ยนแปลงทางดิจิทัลของธุรกิจ ผ่านการใช้โครงสร้างพื้นฐานด้านไอทีอย่างสร้างสรรค์ด้วยโซลูชันที่สร้างบน AWS พร้อมการจัดอบรมสัมมนาออนไลน์ให้ความรู้ รวมถึงการบริการสนับสนุนด้านทางเทคนิคต่างๆ เพื่อการเปลี่ยนแปลงระบบงานอย่างราบรื่นและขับเคลื่อนนวัตกรรมบน AWS Cloud นำไปสู่การสร้างสรรค์นวัตกรรมด้านเศรษฐกิจและสังคมได้อย่างไร้ขีดจำกัด</p>\n<p><img src=\"https://www.blognone.com/sites/default/files/externals/14eab0cf8032baa8c637509fc7427c3b.jpg\" /></p>\n<p>ทั้งนี้ NT ได้ร่วมมือกับ AWS เปิดบริการ AWS Outpost รายแรกในอาเซียนเมื่อปลายปี 2563 ให้บริการคลาวด์ของ AWS ด้วยไฮบริดคลาวด์เต็มรูปแบบอย่างแท้จริง โดยที่ตอบสนองลูกค้าหน่วยงานในประเทศด้วยการจัดเก็บและประมวลผลข้อมูลภายในประเทศไทยสอดคล้องกับนโยบายข้อมูลภาครัฐ พร้อมกับได้ใช้เครื่องมือที่มีประสิทธิภาพบน Public cloud ของ AWS ได้อย่างมั่นใจ</p>\n<p>ดร.วงกต กล่าวว่า  รางวัลพาร์ทเนอร์แห่งปีจาก AWS บ่งบอกถึงความเชื่อมั่นที่คู่ค้าระดับโลกมีต่อการทำงานร่วมกับ NT ขณะเดียวกันได้เพิ่มความเชื่อมั่นให้กับ NT ที่เราจะเดินหน้าขยายบริการคลาวด์เพื่อนำเสนอโซลูชันที่เป็นนวัตกรรมและผลลัพธ์ที่คุ้มค่าสำหรับลูกค้าทุกกลุ่ม  โดยเฉพาะอย่างยิ่งสาขาที่ได้รับคือรางวัลคู่ค้าภาครัฐตลาดใหม่ของ AWS แห่งปี เป็นสิ่งพิสูจน์ความสำเร็จของ NT จากการร่วมกับ AWS ผลักดันตลาดบริการคลาวด์อย่างต่อเนื่องและสร้างการเติบโตที่โดดเด่นชัดเจนในกลุ่มภาครัฐตลอดปีที่ผ่านมา สะท้อนปริมาณความต้องการคลาวด์ในไทยที่พุ่งสูงเมื่อเทียบกับประเทศในภูมิภาคเดียวกัน โดย NT มีลูกค้าภาครัฐจากโครงการขนาดใหญ่ที่มี Potential เช่น ระบบคลาวด์กลางภาครัฐ “GDCC” ระบบเชื่อมโยงข้อมูลผู้ป่วยโรงพยาบาลทั่วประเทศ “Health Link” และโครงการอื่นๆ โครงการเหล่านี้สนับสนุนการพัฒนาประสิทธิภาพบริการดิจิทัลภาครัฐเพื่อประชาชนสอดคล้องตามวิสัยทัศน์ จึงเชื่อว่ามีศักยภาพดำเนินการในระยะยาว ซึ่งสามารถขยายธุรกิจระบบคลาวด์ที่ประสบความสำเร็จได้</p>\n<p>“ในปีต่อๆ ไป ความต้องการใช้คลาวด์ในประเทศไทยยังมีแนวโน้มขยายตัวสูงต่อเนื่อง จากการที่ทุกหน่วยงานรัฐเร่งพัฒนาระบบไอทีสู่เป้าหมายรัฐบาลดิจิทัล NT cloud จะยังคงตอกย้ำความสามารถในด้านการย้ายข้อมูลและการเพิ่มประสิทธิภาพระบบคลาวด์เพื่อรองรับ ควบคู่ไปกับพัฒนาความเชี่ยวชาญเชิงลึกในบริการด้านไอทีที่เกี่ยวข้องเพื่อให้ลูกค้าองค์กรสามารถเริ่มต้นและแก้ปัญหาที่ท้าทายและซับซ้อนได้รวดเร็วและมีประสิทธิภาพมากขึ้น” ดร.วงกด กล่าว</p>\n<p><img src=\"https://www.blognone.com/sites/default/files/externals/f7046255ccb8175053dedefd62a76b08.jpg\" /></p>\n</div></div></div><div><div>Topics: </div><div><div><a href=\"/topics/national-telecom\">National Telecom</a></div><div><a href=\"/topics/aws\">AWS</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60746b934a8874e546c759f57924260b775499927394e20acd7225aa37510d5a","category":"Thai"}