{"title":"จากเต้าหู้สู่ซาลาเปา ซอฟต์แวร์ Vault ของ HashiCorp ถูก fork เป็นโครงการใหม่ OpenBao","link":"https://www.blognone.com/node/137175","date":1702209477000,"content":"<div><div><div><p>บริษัท HashiCorp มีซอฟต์แวร์สำหรับนักพัฒนาชื่อดังหลายตัว เช่น Terraform, Vagrant, Nomad, Vault <a href=\"https://www.blognone.com/node/135234\">เดิมทีซอฟต์แวร์เหล่านี้เป็นโอเพนซอร์สที่ใช้ไลเซนส์เปิดกว้าง MPL แต่ไม่นานมานี้เพิ่งเปลี่ยนไลเซนส์ใหม่เป็น Business Source License ที่มีเงื่อนไขเข้มงวดกว่า</a> ห้ามนำโค้ดไปทำธุรกิจแข่งกับ HashiCorp</p>\n<p>การเปลี่ยนแปลงไลเซนส์ครั้งนี้ทำให้ชุมชนโอเพนซอร์สตัดสินใจ fork โครงการใหม่ โดย<a href=\"https://www.blognone.com/node/135843\">ซอฟต์แวร์เรือธงอย่าง Terraform ถูกแยกมาเป็นโครงการใหม่ชื่อ OpenTofu</a> (Tofu มาจากตัวอักษรย่อ TF ของ Terraform) และให้ Linux Foundation เป็นผู้ดูแล ใช้ไลเซนส์ MPL เหมือนของเดิม</p>\n<p>ล่าสุดซอฟต์แวร์อีกตัวของ HashiCorp คือ <a href=\"https://www.hashicorp.com/products/vault\">Vault</a> ที่ใช้จัดเก็บรหัสผ่าน คีย์และใบรับรองต่างๆ ขององค์กรเพื่อความปลอดภัย ถูก fork ออกมาเป็นโครงการใหม่แล้วเช่นกัน โดยชุมชนนักพัฒนาเลือกตั้งชื่อเป็น <strong>OpenBao</strong> หรือซาลาเปา ล้อไปกับเต้าหู้ของ OpenTofu</p>\n<p>โครงการ OpenBao นำซอร์สโค้ด Vault 1.14.x ซึ่งเป็นเวอร์ชันสุดท้ายที่ยังใช้ไลเซนส์ MPL มาพัฒนาต่อ และเตรียมนำซอร์สโค้ดขึ้นเผยแพร่บน <a href=\"https://github.com/openbao/openbao\">GitHub</a></p>\n<p>Sebastian Stadil แกนหลักของโครงการ OpenTofu และ OpenBao บอกว่าหากมีโครงการซอฟต์แวร์ที่เหมือนกัน ตัวนึงเป็นโอเพนซอร์ส อีกตัวไม่เป็น เขาก็เชื่อว่าคนจะอยากใช้และควรร่วมพัฒนาตัวที่เป็นโอเพนซอร์สมากกว่า</p>\n<p>ที่มา - <a href=\"https://wiki.lfedge.org/display/OH/OpenBao+%28Hashicorp+Vault+Fork+effort%29+FAQ\">OpenBao</a>, <a href=\"https://www.theregister.com/2023/12/08/hashicorp_openbao_fork/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/d2a0d084cafc4926073663f0947453c8.png\" /></p>\n<p>คลิปแนะนำ Vault ของ HashiCorp</p>\n</div></div></div><div><div>Topics: </div><div><div><a href=\"/topics/hashicorp\">HashiCorp</a></div><div><a href=\"/topics/open-source\">Open Source</a></div><div><a href=\"/topics/terraform\">Terraform</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f69cfef4c9723fee76184430e6874c1c91f1fde2f85adb96484baa4c3da4b8f","category":"Thai"}