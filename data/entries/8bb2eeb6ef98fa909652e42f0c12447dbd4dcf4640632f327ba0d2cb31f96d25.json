{"title":"ซีรีส์ Twisted Metal เผยทีเซอร์แรก เริ่มฉาย 27 กรกฎาคม ทางสตรีมมิ่ง Peacock","link":"https://www.blognone.com/node/133618","date":1682725784000,"content":"<div><div><div><p>Twisted Metal เกมขับรถยิงกันที่โด่งดังบน PS1 <a href=\"https://www.blognone.com/node/128619\">กำลังกลายเป็นซีรีส์</a> ฉายทาง<a href=\"https://www.blognone.com/node/114185\">สตรีมมิ่ง Peacock ของค่าย NBCUniversal</a></p>\n<p>ล่าสุด NBC ปล่อยทีเซอร์แรก พร้อมประกาศวันฉาย 27 กรกฎาคม 2023 ในทีเซอร์เป็นฉากการเตรียมตัวขึ้นรถของตัวเอก John Doe (แสดงโดย Anthony Mackie ที่เคยรับบทเป็น Falcon ในซีรีส์ Marvel) เพื่อออกเดินทางนำพัสดุไปส่งในโลกยุคอารยธรรมล่มสลาย และมีฉากของตัวร้าย Sweet Tooth ที่ใส่หน้ากากตัวตลกโผล่มาให้เห็นด้วย</p>\n<p>เกม Twisted Metal เป็นแฟรนไชส์ของ Sony Computer Entertainment ซึ่งออกเกมเยอะๆ ในช่วงปี 1995-2001 ส่วนเกมภาคสุดท้ายคือ Twisted Metal บนเครื่อง PS3 เมื่อปี 2012 ส่วนผู้สร้างและผู้กำกับของเกมซีรีส์นี้คือ    David Jaffe ยังไปมีผลงานกำกับเกม God of War ภาคแรกอีกด้วย</p>\n<p>ซีรีส์มีความยาว 10 ตอน ตอนละ 30 นาที</p>\n<p><img alt=\"No Description\" src=\"https://www.blognone.com/sites/default/files/externals/461b5997200d7f8b41b95abdae032f8b.jpg\" /></p>\n</div></div></div><div><div>Topics: </div><div><div><a href=\"/topics/twisted-metal\">Twisted Metal</a></div><div><a href=\"/topics/nbcuniversal\">NBCUniversal</a></div><div><a href=\"/topics/video-streaming\">Video Streaming</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/tv-series\">TV Series</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bb2eeb6ef98fa909652e42f0c12447dbd4dcf4640632f327ba0d2cb31f96d25","category":"Thai"}