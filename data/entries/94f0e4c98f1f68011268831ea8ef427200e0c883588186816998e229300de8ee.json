{"title":"โครงการ Self Service Repair ของ Apple เพิ่ม iPhone 15 และ Mac ชิป M2, รองรับอีก 24 ประเทศ ยังไม่มีไทย","link":"https://www.blognone.com/node/137215","date":1702514202000,"content":"<div><div><div><p>แอปเปิลอัพเดตรายละเอียดโครงการ Self Service Repair ที่เปิดให้ลูกค้าสั่งซื้ออะไหล่แท้ และเช่าอุปกรณ์ซ่อมแซม เพื่อซ่อมสินค้าของแอปเปิลได้เอง โดยรอบนี้เพิ่มเติมสินค้ากลุ่ม iPhone 15 และ Mac ทุกรุ่นที่เป็น M2</p>\n<p>แอปเปิลยังประกาศขยายพื้นที่ครอบคลุมของบริการ Self Service Repair ในยุโรปอีก 24 ประเทศ เช่น โครเอเชีย เดนมาร์ก กรีซ เนเธอร์แลนด์ โปรตุเกส และสวิตเซอร์แลนด์ ทำให้ตอนนี้บริการครอบคลุมสินค้า 35 รายการ ใน 33 ประเทศ</p>\n<p>นอกจากนี้แอปเปิลยังเปิดให้ใช้งาน Apple Diagnostics สำหรับลูกค้าที่มีความชำนาญในการซ่อมอุปกรณ์ ซึ่งเป็นเครื่องมือเดียวกับที่ศูนย์บริการ AASP ใช้ ในการทดสอบอุปกรณ์ ว่าชิ้นส่วนต่าง ๆ สามารถทำงานได้ถูกต้องหรือไม่ เพื่อตรวจหาชิ้นส่วนที่อาจต้องซ่อม</p>\n<p>ที่มา: <a href=\"https://www.apple.com/newsroom/2023/12/apple-expands-self-service-repair-and-introduces-new-diagnostics-process/\">แอปเปิล</a></p>\n<p><img src=\"https://www.blognone.com/sites/default/files/externals/05abb7f5be7e7fd01dc0532066c09e1a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/repair\">Repair</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94f0e4c98f1f68011268831ea8ef427200e0c883588186816998e229300de8ee","category":"Thai"}