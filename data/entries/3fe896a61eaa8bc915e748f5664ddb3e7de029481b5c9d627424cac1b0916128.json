{"title":"AlmaLinux ประกาศแนวทางใหม่ ไม่รักษาความเข้ากันได้กับ RHEL 100% แล้ว","link":"https://www.blognone.com/node/134830","date":1689301494000,"content":"<div><div><div><p>AlmaLinux โครงการลินุกซ์ที่สร้างขึ้นทดแทน CentOS ประกาศแนวทางว่าจะไม่เอาเรื่องเข้ากันได้กับ RHEL ได้แบบ 100% ทดแทนได้แบบ 1:1 แล้ว แต่จะรักษาความเข้ากันได้ในระดับ Application Binary Interface (ABI) compatible คือแอพที่สร้างมารันบน RHEL จะสามารถรันบน AlmaLinux ได้อย่างไม่มีปัญหา</p>\n<p>AlmaLinux บอกว่าผู้ใช้ทั่วไปจะไม่ได้รับผลกระทบมากนัก เพราะจะยังได้รับแพตช์ความปลอดภัยในเวลารวดเร็วเช่นเดิม รันแอพที่ออกแบบมาบน RHEL ได้เหมือนเดิม แต่จะไม่เหมือนกับ RHEL เป๊ะๆ ชนิดบั๊กต่อบั๊กอีกแล้ว ข้อดีของแนวทางนี้คือ AlmaLinux อาจแก้บั๊กได้เร็วกว่า RHEL ด้วยซ้ำ และการแก้บั๊กของ AlmaLinux จะเพิ่มคอมเมนต์ในซอร์สโค้ดด้วยว่านำแพตช์มาจากที่ใด ช่วยให้โครงการโปร่งใสมากขึ้น</p>\n<p>แนวทางของ AlmaLinux คล้ายกับ <a href=\"https://www.blognone.com/node/134772\">Oracle Linux</a> และ <a href=\"https://www.blognone.com/node/134797\">SUSE</a> ที่ประกาศ fork แยกสายการพัฒนาจาก RHEL โดยไม่ต้องใช้โค้ดเหมือนกัน 100% อีกต่อไป</p>\n<p>ที่มา - <a href=\"https://almalinux.org/blog/future-of-almalinux/\">AlmaLinux</a></p>\n<p><img alt=\"No Description\" src=\"https://www.blognone.com/sites/default/files/externals/9de5aa58031fc4b4f23b502f73f73462.png\" /></p>\n</div></div></div><div><div>Topics: </div><div><div><a href=\"/topics/almalinux\">AlmaLinux</a></div><div><a href=\"/topics/centos\">CentOS</a></div><div><a href=\"/topics/rhel\">RHEL</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/red-hat\">Red Hat</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fe896a61eaa8bc915e748f5664ddb3e7de029481b5c9d627424cac1b0916128","category":"Thai"}