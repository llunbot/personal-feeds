{"title":"Tim Sweeney ยอมรับ Epic Games Launcher ยังห่วย คุณภาพสู้ Steam ไม่ได้","link":"https://www.blognone.com/node/146406","date":1747232557000,"content":"<span>Tim Sweeney ยอมรับ Epic Games Launcher ยังห่วย คุณภาพสู้ Steam ไม่ได้</span>\n\n  <div>\n    <div>Body</div>\n              <div><p>Tim Sweeney ผู้ก่อตั้งและซีอีโอของ Epic Games ไปสัมภาษณ์รายการ Lex Fridman มีประเด็นพูดถึง Epic Games Launcher ที่ถูกวิจารณ์ว่าห่วย โดย Sweeney ยอมรับว่า Launcher นั้นห่วย (clunky) จริงๆ และพวกเราต้องพยายามแก้ปัญหาเหล่านี้</p>\n<p>Sweeney ตอบเรื่องการที่ Epic Games Launcher มักถูกนำไปเปรียบเทียบกับ Steam ที่มีคุณภาพดีกว่า เขาบอกว่าเป็นเพราะ Steam เกิดจากการสั่งสมฟีเจอร์มานาน 15 ปี โดยโปรแกรมเมอร์ที่เก่งที่สุดในอุตสาหกรรม ทีมพัฒนา Steam มีขนาดใหญ่กว่า มีชั่วโมงทำงานรวมเยอะกว่า</p>\n<p>ในขณะที่ฝั่งของ Epic Games ต้องเลือกว่าจะให้ความสำคัญกับฟีเจอร์ที่สำคัญก่อน เช่น ฟีเจอร์การมีเกมหลายเวอร์ชันมาลดราคา, การอัพเกรดจาก edition ปกติเป็น edition ที่แพงขึ้น, การปรับปรุงคุณภาพแอพให้ทำงานเร็วขึ้น ซึ่งทีมต้อง refactoring กันใหม่หลายครั้ง</p>\n<p><a href=\"https://www.blognone.com/node/106911\">Epic Games Store/Launcher เปิดตัวครั้งแรกในเดือนธันวาคม 2018</a> ตอนนี้มีอายุได้ราว 7 ปีครึ่งแล้ว</p>\n<p>ในบทสัมภาษณ์นี้ Sweeney ยังพูดถึงแผนการออก Unreal Engine 6 (UE6) ที่เป็นการผนวกเอา Unreal Engine เข้ากับ Unreal Editor for Fortnite (UEFN) เครื่องมือสร้างโมเดลสามมิติที่ออกแบบมาสำหรับ Fortnite แต่ภายหลังขยายมาสู่งานนอก Fortnite ได้ด้วย</p>\n<p>ที่มา - <a href=\"https://wccftech.com/epic-games-launcher-is-indeed-clunky-admits-epics-tim-sweeney/\">Wccftech</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 21:22</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db66f21e9453fb27856c442d840772b70c36aea2dd6037d25f8b05097abba25b","category":"Thai"}