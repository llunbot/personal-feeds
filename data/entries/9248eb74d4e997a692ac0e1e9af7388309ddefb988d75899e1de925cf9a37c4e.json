{"title":"แบกไม่ไหว ByteDance เจ้าของ TikTok สั่งปิดแอป EdTech ในอินเดียแล้ว","link":"https://www.blognone.com/node/125952","date":1637598634000,"content":"<div><div><div><p>ByteDance เจ้าของแอป TikTok ที่<a href=\"https://www.blognone.com/node/120812\">ถูกแบนในอินเดีย</a> และ<a href=\"https://www.blognone.com/node/120864\">ปลดคนไปเป็นจำนวนมาก</a> แต่ก็ยังแอบเปิดแอปการศึกษา <a href=\"https://www.snapsolve.com/\">SnapSolve</a> ช่วยแก้โจทย์คณิตศาสตร์ด้วยการถ่ายภาพแล้วอัพโหลด กับแอปฟังเพลงสตรีมมิ่ง <a href=\"https://www.resso.app/in/\">Resso</a> อยู่ แต่ล่าสุด ดูเหมือนว่า ByteDance จะถอดใจกับแอปการศึกษาแล้วด้วยเช่นกัน</p>\n<p>เว็บไซต์ <a href=\"https://techcrunch.com/2021/11/21/bytedance-is-shutting-down-edtech-business-snapsolve-in-india/\">TechCrunch</a> รายงานว่า ByteDance สั่งปิดธุรกิจเทคโนโลยีการศึกษา (EdTech) ในอินเดียแล้ว โดยเพิ่งแจ้งกับทีมในท้องถิ่นในวันนี้</p>\n<p>Techcrunch อ้างแหล่งข่าวไม่เปิดเผยตัวตน ระบุว่าการสั่งปิดนี้เกิดขึ้นหลัง ByteDance พยายามหาวิธีให้ทีมงานฝั่ง EdTech ที่อินเดียย้ายไปทำงานร่วมกับทีม EdTech ในยุโรป แต่ไม่เป็นผล ทำให้ต้องปลดพนักงานที่มีจำนวนมากกว่า 30 คน โดยสาเหตุของการปิดธุรกิจ EdTech ครั้งนี้ยังไม่แน่ชัด แต่คาดว่าอาจเป็นเพราะแอปถูกกดดันจากกระแสต่อต้านจีนและการไล่แบนแอปจีนของรัฐบาลอินเดีย</p>\n<p><img src=\"https://www.blognone.com/sites/default/files/externals/29389f3411b3b77bf90fd360917dfeea.png\" /></p>\n<p>SnapSolve มีคู่แข่งสำคัญเป็นแอป <a href=\"https://www.doubtnut.com/\">Doubtnut</a> แอปการศึกษารูปแบบคล้ายกัน เป็นสตาร์ทอัพของอินเดียที่ได้เงินทุนสนับสนุนจาก Sequoia Capital India และ Lupa System ของ James Murdoch ซีอีโอ 21st Century Fox ซึ่งหลังจากนี้คงทำตลาดในอินเดียได้คล่องตัวขึ้นกว่าเดิม</p>\n<p>ที่มา - <a href=\"https://techcrunch.com/2021/11/21/bytedance-is-shutting-down-edtech-business-snapsolve-in-india/\">TechCrunch</a></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/edtech\">EdTech</a></div><div><a href=\"/topics/india\">India</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9248eb74d4e997a692ac0e1e9af7388309ddefb988d75899e1de925cf9a37c4e","category":"Thai"}