{"title":"แรม DDR5 UDIMM กลุ่มแรกจาก Kingston ได้รับการรับรองจาก Intel แล้ว เตรียมเปิดตัวปีหน้า","link":"https://www.blognone.com/node/125173","date":1633669186000,"content":"<div><div><div><p>Kingston ระบุว่าแรม DDR5 UDIMM กลุ่มแรกที่กำลังจะเปิดตัวในปีหน้า ได้รับการรับรองจาก <a href=\"https://www.intel.com/content/www/us/en/platform-memory/platform-memory.html\">Intel Platform Validation</a> แล้ว และได้จัดส่งตัวอย่างแรม DDR5 UDIMM กว่า 10,000 ชิ้น ให้ผู้ผลิตเมนบอร์ด เพื่อเตรียมรองรับแรม DDR5 เมื่อวางจำหน่ายเรียบร้อยแล้ว</p>\n<p>แรม DDR5 UDIMM ชุดแรกของ Kingston มี 2 ความจุ คือ 16GB และ 32GB ความเร็ว 4800MHz และใช้ไฟ 1.1V รหัส KVR48U40BS8-16 และ KVR48U40BD8-32 ตามลำดับ</p>\n<p>หลังจาก Kingston เปิดตัวแรม DDR5 กลุ่มแรกแล้ว คาดว่าน่าจะมีผู้ผลิตเจ้าอื่นเริ่มผลิตแรม DDR5 ทั้งแบบ UDIMM และ RDIMM หรือแบบอื่นตามมาเรื่อยๆ ในปี 2022 แต่ยังไม่แน่ชัดว่าวิกฤตขาดแคลนชิปที่ยังไม่คลี่คลาย จะมีผลทำให้แรมรุ่นใหม่นี้ขาดตลาดหรือไม่ คงต้องมาลุ้นกันต่อไป</p>\n<p><img src=\"https://www.blognone.com/sites/default/files/externals/6451ce0e8c774d57f389c0c6e31f86e6.jpg\" /></p>\n<p>ที่มา - จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/kingston\">Kingston</a></div><div><a href=\"/topics/memory\">Memory</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a684cf8f6a3a55a4e667137f3ec124dc7589957cfc00016932833bb0993d423","category":"Thai"}