{"title":"ChatGPT เริ่มใช้งานโมเดล GPT-4.1 และ GPT-4.1 mini แล้ว","link":"https://www.blognone.com/node/146409","date":1747265254000,"content":"<span>ChatGPT เริ่มใช้งานโมเดล GPT-4.1 และ GPT-4.1 mini แล้ว</span>\n\n  <div>\n    <div>Body</div>\n              <div><p>OpenAI ปล่อย<a href=\"https://www.blognone.com/node/145847\">โมเดล GPT-4.1 ที่เปิดตัวช่วงกลางเดือนเมษายน</a> ให้กับผู้ใช้ ChatGPT แพ็กเกจเสียเงิน (Plus, Pro, Team) ใช้งาน หลังจากที่ช่วงแรกเปิดใช้เฉพาะผ่าน API อย่างเดียว การใช้งานผ่าน ChatGPT จำเป็นต้องเลือกโมเดลเองผ่านเมนู more models โดย GPT-4.1 มีเรตลิมิตเท่ากับ GPT-4o</p>\n<p>นอกจากนี้ OpenAI ยังนำโมเดลรุ่นเล็ก GPT-4.1 mini มาใช้แทน GPT-4o mini ให้กับผู้ใช้ ChatGPT ทุกคน (รวมแพ็กเกจฟรีด้วย)</p>\n<p>แนวทางของ OpenAI เรื่องเลขเวอร์ชันนั้นค่อนข้างสับสนมานาน โดยบริษัทเคยออก GPT-4.5 มาก่อนหน้า <a href=\"https://www.blognone.com/node/145854\">แต่สุดท้ายเลือกปิด GPT-4.5 ให้ย้ายมาใช้ GPT-4.1 ที่ความสามารถใกล้เคียงกัน แต่ต้นทุนต่ำกว่าแทน</a></p>\n<p>ที่มา - <a href=\"https://help.openai.com/en/articles/6825453-chatgpt-release-notes\">OpenAI</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/15/2025 - 06:27</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c962fe2c2e948bd3aac20e75f79e9c653441c7eec0bda55b999be12b4d41637","category":"Thai"}