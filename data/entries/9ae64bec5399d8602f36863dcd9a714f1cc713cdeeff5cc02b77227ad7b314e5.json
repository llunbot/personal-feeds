{"title":"TIOBE รายงานอันดับภาษาโปรแกรม Fortran ขึ้น Top 10 ครั้งแรกในรอบ 20 ปี","link":"https://www.blognone.com/node/139640","date":1715176736000,"content":"<div><div><div><p>TIOBE รายงานลำดับความนิยมภาษาโปรแกรมรอบเดือนพฤษภาคม 2024 โดยมีความเปลี่ยนแปลงไม่มากนักยกเว้นภาษา Fortran ที่ขึ้นมาอยู่อันดับ 10 นับเป็นครั้งแรกในรอบ 20 ปีที่ภาษานี้กลับมาอยู่ Top 10</p>\n<p>ทาง TIOBE อธิบายสาเหตุว่าส่วนหนึ่งอาจจะเป็นเพราะมาตรฐาน Fortran 2023 เพิ่งเริ่มวางจำหน่าย ทำให้ยอดการค้นหาหนังสือใน Amazon สูงขึ้นมาก แต่อีกหทางหนึ่งภาษา Fortran ก็ได้รับความนิยมสูงขึ้นจริง จากความต้องการประมวลผลตัวเลขที่ Fortran มีความได้เปรียบกว่าภาษาอื่นๆ เช่น MATLAB ที่ต้องการไลเซนส์ซอฟต์แวร์, Python/NumPY ที่ประสิทธิภาพไม่ดีนัก, ภาษา R เป็นที่รู้จักน้อยกว่าและประสิทธิภาพไม่ดีเช่นกัน, ขณะที่ Julia มาแรงแต่ก็ยังไม่นิ่ง ภาษา Fortran จึงเป็นตัวเลือกที่ลงตัว เพราะใช้งานได้ฟรี, รองรับการประมวลผลทางคณิตศาสตร์ครบถ้วน, และนิ่งมากแล้ว</p>\n<p>ที่มา - <a href=\"https://www.tiobe.com/tiobe-index/\">TIOBE</a></p>\n<p><img alt=\"No Description\" src=\"https://www.blognone.com/sites/default/files/externals/7edaacf030effd55a0935ed8332cd62d.png\" /></p>\n</div></div></div><div><div>Topics: </div><div><div><a href=\"/topics/tiobe\">TIOBE</a></div><div><a href=\"/topics/programming\">Programming</a></div><div><a href=\"/topics/fortran\">Fortran</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae64bec5399d8602f36863dcd9a714f1cc713cdeeff5cc02b77227ad7b314e5","category":"Thai"}