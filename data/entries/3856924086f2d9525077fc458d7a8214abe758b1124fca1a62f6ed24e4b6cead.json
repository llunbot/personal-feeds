{"title":"Linda Yaccarino ซีอีโอ X บอกบริษัทจะทำกำไรได้ในปี 2024","link":"https://www.blognone.com/node/135997","date":1695980106000,"content":"<div><div><div><p>Linda Yaccarino ซีอีโอบริษัท X ให้สัมภาษณ์บนเวที Code Conference บอกว่า “ตอนนี้อยู่ในช่วงปรับตัวเข้ากับบริษัทและดูเหมือนว่าในช่วงต้นปี 2024 X จะสามารถทำกำไรได้”</p>\n<p>ถึงแม้ว่าก่อนหน้าบริษัท X ยังคงพยายามหาวิธีเพื่อทำกำไรให้ได้อย่างต่อเนื่อง จนเมื่อเดือนสิงหาคมที่ผ่านมา Yaccarino ได้บอกกับ CNBC ว่าตอนนี้ X เข้าใกล้จุดคุ้มทุนในแง่ของการดำเนินการและยังบอกอีกว่ามีการใช้งานสูงสุดเป็นประวัติการณ์</p>\n<p>Yaccarino ได้บอกบนเวทีว่า 90% ของผู้ลงโษณา 100 อันดับแรกเริ่มกลับมาใช้แพลตฟอร์มในช่วง 12 สัปดาห์ที่ผ่านมาและเสริมว่าช่วงเวลาที่ผู้ใช้งาน X มีจำนวนเพิ่มขึ้นตั้งแต่เดือนมิถุนายน แต่ Julia Boorstin จาก CNBC ได้อ้างถึงข้อมูลจากบริษัทวิเคราห์ะแอป Apptopia ว่าการดาวน์โหลด X ลดลง 30% ในช่วง 2 เดือน หลังจากรีแบรนด์จาก Twitter เป็น X รวมถึงปริมาณการเข้าชมเว็บที่น้อยลงด้วย</p>\n<p>ก่อนหน้านี้ X ลดค่าใช้จ่ายโดยการเลิกจ้างพนักงานจาก 8,000 คน เหลือประมาณ 1,500 คน รวมถึงมีประเด็นเรื่องพนักงานที่ถูกไล่ออกไม่ได้รับเงินชดเชย, <a href=\"https://www.blognone.com/node/132083#:~:text=Topics%3A-,Twitter,%E0%B8%94%E0%B8%AD%E0%B8%A5%E0%B8%A5%E0%B8%B2%E0%B8%A3%E0%B9%8C%20(%E0%B8%A3%E0%B8%B2%E0%B8%A7%204.7%20%E0%B8%A5%E0%B9%89%E0%B8%B2%E0%B8%99%E0%B8%9A%E0%B8%B2%E0%B8%97)\">X ยังมีเรื่องการไม่จ่ายค่าเช่าสำนักงาน</a> และค้างชำระค่าบริการกับบริษัทอีกหลายคดี</p>\n<p><img src=\"https://www.blognone.com/sites/default/files/externals/72f42a0ecf8897d04941b67e1fab6bd1.png\" alt /></p>\n<p>ที่มา: <a href=\"https://techcrunch.com/2023/09/27/x-will-be-profitable-in-2024-ceo-claims-in-tense-interview/\">Techcrunch</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3856924086f2d9525077fc458d7a8214abe758b1124fca1a62f6ed24e4b6cead","category":"Thai"}