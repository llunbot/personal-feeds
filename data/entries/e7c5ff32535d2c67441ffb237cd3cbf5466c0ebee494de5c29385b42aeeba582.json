{"title":"OpenSea ยอมรับมีพนักงานทุจริต รู้ข้อมูลภายในแล้วชิงซื้อ NFT ล่วงหน้า","link":"https://www.blognone.com/node/124794","date":1631795658000,"content":"<div><div><div><p>OpenSea เว็บซื้อขายแลกเปลี่ยนสินค้าด้วยโทเคน NFT (non-fungible token) ชื่อดัง ออกมายอมรับว่ามีพนักงานรายหนึ่งทุจริต ตัดหน้าซื้อสินค้าที่รู้ว่าจะถูกโชว์บนหน้าแรกของเว็บไซต์ เพื่อหวังขายต่อในราคาที่สูงขึ้น</p>\n<p>OpenSea บอกว่าพฤติกรรม insider trade (พนักงานคนในรู้ข้อมูลบางอย่างก่อน แล้วมาหากำไรส่วนตัว) เป็นสิ่งที่รับไม่ได้ ตอนนี้บริษัทกำลังสอบสวนเหตุการณ์นี้อย่างละเอียด ก่อนตัดสินใจว่าจะทำอย่างไรต่อไป</p>\n<p>เหตุการณ์นี้ทำให้ OpenSea ประกาศนโยบายว่าพนักงานไม่สามารถซื้อขายสินค้าใดๆ ที่นำมาโปรโมทบนหน้าเว็บไซต์หลัก และห้ามนำข้อมูลภายในไปซื้อ NFT ใดๆ ไม่ว่าจะอยู่บนแพลตฟอร์ม OpenSea หรือไม่ก็ตาม</p>\n<p>ที่มา - <a href=\"https://opensea.io/blog/announcements/employee-information-use-at-opensea/\">OpenSea</a></p>\n<p><img src=\"https://www.blognone.com/sites/default/files/externals/97cdd0c0d8255a5d0c6c8b85a0c3d6fb.jpg\" /></p>\n</div></div></div><div><div>Topics: </div><div><div><a href=\"/topics/opensea\">OpenSea</a></div><div><a href=\"/topics/nft\">NFT</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7c5ff32535d2c67441ffb237cd3cbf5466c0ebee494de5c29385b42aeeba582","category":"Thai"}