{"title":"ซีโอโอ OpenAI ตอบคำถาม \"Sora ใช้ YouTube เทรนข้อมูลหรือไม่\" อีกครั้ง ด้วยการตอบที่ไม่มีคำตอบ","link":"https://www.blognone.com/node/139711","date":1715560269000,"content":"<div><div><div><p>Sora โมเดล AI สร้างวิดีโอขนาดยาวและมีคุณภาพสูงของ OpenAI <a href=\"https://www.blognone.com/node/138230\">ที่เปิดตัวไปเมื่อต้นปี</a> ยังคงถูกตั้งคำถามอยู่ตลอดว่าใช้ข้อมูลอะไรมาเทรนเพื่อสร้างวิดีโอ โดยเฉพาะคลังข้อมูลวิดีโอขนาดใหญ่อย่าง YouTube</p>\n<p>ก่อนหน้านี้ Mira Murati ซีทีโอ OpenAI <a href=\"https://www.blognone.com/node/138711\">ปฏิเสธที่จะให้คำตอบ</a>จากคำถามว่า Sora ใช้วิดีโอ YouTube มาเทรนข้อมูลหรือไม่ จนทำให้ซีอีโอ YouTube <a href=\"https://www.blognone.com/node/139085\">ออกมาบอกว่า</a>ถ้า Sora ใช้วิดีโอ YouTube ในการเทรน ก็เป็นการละเมิดข้อกำหนดการใช้งาน</p>\n<p>ล่าสุดคำถามนี้ถูกถามขึ้นอีกครั้งในงานสัมมนา Bloomberg Technology Summit โดยเป็น Brad Lightcap ซีโอโอ OpenAI ที่ถูกถามว่า Sora ใช้วิดีโอ YouTube ในการเทรนหรือไม่</p>\n<p>Lightcap ตอบคำถามนี้ว่า OpenAI นั้นต้องการสร้างเครื่องมือให้มีความเปิดเผยว่าใช้ข้อมูลจากแหล่งใดอยู่แล้ว เช่นระบบ Content ID เพื่อให้ครีเอเตอร์ผู้สร้างผลงานสามารถปิด-เปิด กำหนดอนุญาตให้ข้อมูลถูกนำไปเทรน AI หรือไม่อนุญาตได้ จึงทำให้ OpenAI ต้องศึกษาหาแนวทางที่จะเข้าถึงครีเอเตอร์ เว็บไซต์ ผู้เผยแพร่เนื้อหา ถึงการจัดการแนวทางที่เหมาะสม และให้ทุกคนได้ปกป้องผลประโยชน์ของตน ปัญหานี้ยังคงแก้ไขปรับปรุงอยู่ จึงยังไม่มีคำตอบในตอนนี้</p>\n<p>ที่มา: <a href=\"https://9to5google.com/2024/05/10/openai-youtube-sora-non-answer/\">9to5Google</a></p>\n<p><img src=\"https://www.blognone.com/sites/default/files/externals/8703f8a911e5a5eba19adfa9f82b77ea.png\" /></p>\n<p>ดูวิดีโอซึ่งกำหนดเวลาเริ่มต้นส่วนของคำถามนี้ได้ด้านล่าง</p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/youtube\">YouTube</a></div><div><a href=\"/topics/sora\">Sora</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video\">Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70ec6b610fc12a8246d54822b1347d252905fcba4d79c75c3843c05c1b8faee5","category":"Thai"}