{"title":"AMD เปิดตัว Ryzen 9000 แกน Zen 5 ประสิทธิภาพดีขึ้น กินไฟลดลงมาก TDP ลดลง 30%","link":"https://www.blognone.com/node/140106","date":1717383800000,"content":"<div><div><div><p>AMD ใช้เวทีงาน Computex ที่ไต้หวัน เปิดตัวซีพียูเดสก์ท็อป Ryzen 9000 แกน Zen 5 โค้ดเนม \"Granite Ridge\" ที่หลายคนรอคอยกันมานาน</p>\n<p>จุดเด่นของแกน Zen 5 คือประสิทธิภาพต่อพลังงานที่ดีขึ้น ซึ่งเกิดจากปัจจัยทั้งเรื่องการปรับสถาปัตยกรรมซีพียู (จำนวนคำสั่งต่อรอบหรือ IPC ดีขึ้น 16%) และเทคโนโลยีการผลิต (คาดว่าเป็น TSMC 4nm) ทำให้ซีพียู Ryzen 9000 ชุดใหม่มีจำนวนคอร์เท่าเดิม คล็อคเท่าเดิม แคชเท่าเดิม แต่ค่า TDP ลดลงจาก Ryzen 7000 ที่เป็นแกน Zen 4 ประมาณ 30%</p>\n<p><img alt=\"No Description\" src=\"https://www.blognone.com/sites/default/files/externals/5f0c5c18fb46908f66c1c0e85b0689aa.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f8aba4cccd2e426849330de782859357.jpg\" /></p>\n<p>Ryzen 9000 ชุดแรกที่เปิดตัวมีด้วยกัน 4 รุ่นได้แก่</p>\n<ul>\n<li><strong>Ryzen 9 9950X</strong> 16 คอร์ 32 เธร็ด, คล็อคสูงสุด 5.7GHz, แคช 80MB, TDP 170W</li>\n<li><strong>Ryzen 9 9900X</strong> 12 คอร์ 24 เธร็ด, คล็อคสูงสุด 5.6GHz, แคช 76MB, TDP 120W</li>\n<li><strong>Ryzen 7 9700X</strong> 8 คอร์ 16 เธร็ด, คล็อคสูงสุด 5.5GHz, แคช 40MB, TDP 65W</li>\n<li><strong>Ryzen 5 9600X</strong> 6 คอร์ 12 เธร็ด, คล็อคสูงสุด 5.4GHz, แคช 38MB, TDP 65W</li>\n</ul>\n<p>ซีพียู 3 รุ่นล่าง (ไม่รวมรุ่นท็อปสุด 9950X) ล้วนมีค่า TDP ลดลงจากซีพียู Ryzen 7000 รุ่นเดียวกัน ที่คอร์ คล็อค แคชเท่ากัน ได้แก่</p>\n<ul>\n<li><strong>Ryzen 9 9900X</strong> TDP 120W/162W vs <strong>Ryzen 9 7900X</strong> TDP 170W/230W</li>\n<li><strong>Ryzen 7 9700X</strong> TDP 68W/88W vs <strong>Ryzen 7 7700X</strong> TDP 105W/142W</li>\n<li><strong>Ryzen 5 9600X</strong> TDP 65W/88W vs <strong>Ryzen 5 7600X</strong> TDP 105W/142W</li>\n</ul>\n<p>ส่วนรุ่นท็อป Ryzen 9 9950X ที่เน้นประสิทธิภาพสูงสุดนั้น ยังคงค่า TDP เท่าเดิมของ Ryzen 9 7950X รุ่นก่อนหน้า</p>\n<p><img alt=\"No Description\" src=\"https://www.blognone.com/sites/default/files/externals/75d08ef5bc21d7fa2aa3772221035060.jpg\" /></p>\n<p>Ryzen 9000 มาพร้อมกับชิปเซ็ตตัวใหม่ X870 และ X870E ที่เป็น<a href=\"https://www.blognone.com/node/128624\">ซ็อคเก็ต AM5</a> โดยระบุว่าจะซัพพอร์ต AM5 ยาวไปจนถึงปี 2027</p>\n<p>กำหนดการวางขาย Ryzen 9000 คือเดือนกรกฎาคม 2024</p>\n<p>ที่มา - <a href=\"https://www.tomshardware.com/pc-components/cpus/amd-announces-zen-5-ryzen-9000-processors-launches-in-july-four-new-ryzen-9-7-and-5-processors-with-a-16-ipc-improvement\">Tom's Hardware</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/zen\">Zen</a></div><div><a href=\"/topics/processor\">Processor</a></div><div><a href=\"/topics/computex\">Computex</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df50ec13d72604afb887a1147f6b58130b1a77cf0c52df656cd3a5640bcd04e6","category":"Thai"}