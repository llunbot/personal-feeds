{"title":"มารัวๆ SEC ประกาศเอาผิด Coinbase ข้อหาไม่จดทะเบียนตลาดซื้อขายหลักทรัพย์","link":"https://www.blognone.com/node/134196","date":1686057045000,"content":"<div><div><div><p>หลังจาก <a href=\"https://www.blognone.com/node/134179\">SEC เพิ่งเอาผิด Binance บริษัทคริปโตรายใหญ่ของโลก</a> ไปหมาดๆ เมื่อคืนนี้ เพียงแค่ข้ามวัน SEC ก็ประกาศตั้งข้อหาบริษัทคริปโตรายใหญ่อีกแห่งคือ Coinbase ด้วยข้อหาแบบเดียวกันอย่างต่อเนื่อง</p>\n<p>Coinbase โดนข้อหาไม่จดทะเบียนเป็นตลาดซื้อขาย (exchange) นายหน้า (broker) และผู้ให้บริการเคลียริ่ง (clearing agency) ซึ่งผิดกฎหมายหลักทรัพย์สหรัฐที่กำหนดให้หน่วยงานเหล่านี้ต้องมาจดทะเบียนกับ SEC</p>\n<p>อีกข้อหาที่โดนคือนำเสนอสินทรัพย์คริปโตโดยไม่ขออนุญาต โดยเป็นเคสของโปรแกรม Staking-as-a-Service ที่รับฝากสินทรัพย์คริปโตเพื่อไปลงทุนต่อ (staking)</p>\n<p>SEC ได้ยื่นฟ้องต่อศาลเขตนิวยอร์กใต้เพื่อดำเนินคดีตามกระบวนการยุติธรรมต่อไป</p>\n<p>ที่มา - <a href=\"https://www.sec.gov/news/press-release/2023-102\">SEC</a></p>\n<blockquote><p>Today we charged Coinbase, Inc. with operating its crypto asset trading platform as an unregistered national securities exchange, broker, and clearing agency and for failing to register the offer and sale of its crypto asset staking-as-a-service program.<a href=\"https://t.co/XPG2gDkxtV\">https://t.co/XPG2gDkxtV</a> <a href=\"https://t.co/hCdVMw8B2v\">pic.twitter.com/hCdVMw8B2v</a></p>\n<p>— U.S. Securities and Exchange Commission (@SECGov) <a href=\"https://twitter.com/SECGov/status/1666059252442746881?ref_src=twsrc%5Etfw\">June 6, 2023</a></p></blockquote>\n<p><img src=\"https://www.blognone.com/sites/default/files/externals/a37b311af8342b1739ac2b20abf760b2.png\" alt /></p>\n</div></div></div><div><div>Topics: </div><div><div><a href=\"/topics/coinbase\">Coinbase</a></div><div><a href=\"/topics/sec\">SEC</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eddabbed82554ed87952ae6a16c51cc4dcb1f57210b910272546c3481f2725e7","category":"Thai"}