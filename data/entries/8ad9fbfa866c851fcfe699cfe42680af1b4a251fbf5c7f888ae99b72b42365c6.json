{"title":"อินโดนีเซียออกคำสั่งแบนห้ามขายสมาร์ทโฟน Google Pixel เหตุผลเหมือนคำสั่งแบน iPhone 16","link":"https://www.blognone.com/node/142892","date":1730444439000,"content":"<div><div><div><p>รัฐบาลอินโดนีเซียออกคำสั่งห้ามขายสมาร์ท Pixel ของกูเกิลในประเทศ โดยรัฐมนตรีกระทรวงอุตสาหกรรมของอินโดนีเซียบอกว่ากูเกิลยังมีการลงทุนในประเทศไม่ครบเงื่อนไขที่กำหนด ซึ่งเป็นเหตุผลเดียวกับที่<a href=\"https://www.blognone.com/node/142799\">สั่งแบน iPhone 16</a> ของแอปเปิลเมื่อต้นสัปดาห์</p>\n<p>ข้อกำหนดของอินโดนีเซียระบุว่า ผู้ผลิตสมาร์ทโฟนและแท็บเล็ตจากต่างประเทศต้องมีการลงทุนอย่างน้อย 40% ของการขายสินค้า ผ่านรูปแบบต่าง ๆ เช่น การผลิต การพัฒนาซอฟต์แวร์ หรือเป็นการลงทุนในประเทศรูปแบบอื่น</p>\n<p>อย่างไรก็ตามกรณีของ Google Pixel อาจแตกต่างไปจาก iPhone 16 เพราะกูเกิลไม่ได้มีการขายสมาร์ทโฟนรุ่นนี้อย่างเป็นทางการในประเทศ แต่มีร้านหิ้วและร้านออนไลน์ที่นำมาขาย ซึ่งตัวเลขรายงานว่ามีการนำเข้ามาแล้วประมาณ 22,000 เครื่อง โดยเครื่องกลุ่มนี้หากนำมาขายหรือใช้งานก็จะมีความผิด ซึ่งทางการอาจใช้วิธีสั่งบล็อกที่ระดับเลขอีมี่เลย</p>\n<p>อ่านถึงตรงนี้อาจมีคำถามว่าแล้วสมาร์ทโฟนค่ายอื่นจะมีตามมาอีกไหม รายงานบอกว่าซัมซุงและ Xiaomi เป็นสองแบรนด์ที่ผ่านเงื่อนไข 40% ของอินโดนีเซียอยู่แล้ว จึงสามารถขายสมาร์ทโฟนได้ตามปกติ</p>\n<p>ที่มา: <a href=\"https://www.malaymail.com/news/money/2024/11/01/indonesia-bans-google-pixel-after-iphone-16-block-over-local-content-rules/155508\">Malay Mail</a></p>\n<p><img src=\"https://www.blognone.com/sites/default/files/externals/1e941d653682afc32aff3a4d1a642cbc.jpeg\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ad9fbfa866c851fcfe699cfe42680af1b4a251fbf5c7f888ae99b72b42365c6","category":"Thai"}