{"title":"ไมโครซอฟท์เปิดตัว Windows Copilot ฟีเจอร์ AI ช่วยสั่งงานของ Windows 11","link":"https://www.blognone.com/node/133970","date":1684855392000,"content":"<div><div><div><p>ไมโครซอฟท์ประกาศเพิ่มฟีเจอร์ AI ในระบบปฏิบัติการ Windows 11 โดยใช้ชื่อว่า <strong>Windows Copilot</strong></p>\n<p>วิธีการใช้งานของมันเหมือนกับแอพอื่นๆ ตระกูล Copilot ของไมโครซอฟท์ (เช่น <a href=\"https://www.blognone.com/node/133044\">Microsoft 365</a>) โดยมีแถบ sidebar ด้านข้าง ที่ใช้เอนจิน ChatGPT คุยกับ AI ช่วยตอบคำถามเหมือนกับใน Bing หรือแนะนำเราในเรื่องต่างๆ ของระบบปฏิบัติการ Windows</p>\n<p>ตัวอย่างที่ไมโครซอฟท์นำมาโชว์ได้แก่</p>\n<ul>\n<li>ช่วยบอกวิธีใช้งาน Windows เช่น ถามวิธีเปลี่ยนโหมด Dark Theme ก็จะมีคำอธิบาย และปุ่มเปลี่ยนโหมดโผล่ขึ้นมาใน sidebar ได้เลย</li>\n<li>ใช้ควบคุมแอพต่างๆ บน Windows เช่น สั่งให้เปิดเพลงที่ต้องการใน Spotify</li>\n<li>ลากไฟล์เอกสาร PDF ไปใส่ใน sidebar แล้วสั่งให้สรุปเนื้อหาของเอกสารนั้นเป็นข้อๆ สั้นๆ</li>\n</ul>\n<p>ฟีเจอร์นี้จะเริ่มเปิดทดสอบใน Windows 11 กับผู้ใช้ทั่วไปในเดือนมิถุนายนนี้</p>\n<p><img alt=\"No Description\" src=\"https://www.blognone.com/sites/default/files/externals/f0784ed22ec97e453c30ad9e8891373c.png\" /></p>\n<p>ที่มา - <a href=\"https://blogs.windows.com/windowsdeveloper/2023/05/23/bringing-the-power-of-ai-to-windows-11-unlocking-a-new-era-of-productivity-for-customers-and-developers-with-windows-copilot-and-dev-home/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/chatgpt\">ChatGPT</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00cfabe656f271b289694edbe1e24bbe7887127efd0cde0b354a242e4929a64b","category":"Thai"}