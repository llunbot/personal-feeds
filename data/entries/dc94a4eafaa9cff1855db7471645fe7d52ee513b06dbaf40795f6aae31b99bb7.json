{"title":"Dell Technologies รายงานผลประกอบการไตรมาส รายได้ลดลง 20% ผลกระทบทั้งกลุ่ม Infrastructure และ Clients","link":"https://www.blognone.com/node/134125","date":1685664105000,"content":"<div><div><div><p>Dell Technologies รายงานผลประกอบการประจำไตรมาสที่ 1 ตามปีการเงินบริษัท 2024 สิ้นสุดวันที่ 5 พฤษภาคม มีรายได้รวม 20,922 ลดลง 20% เมื่อเทียบกับช่วงเวลาเดียวกันในปีก่อน กำไรจากการดำเนินงาน 1,069 ล้านดอลลาร์ และมีกำไรสุทธิตามบัญชี GAAP 578 ล้านดอลลาร์</p>\n<p>Chuck Whitten ซีโอโอร่วม Dell Technologies กล่าวว่าบริษัทดำเนินงานออกมาได้ดีท่ามกลางปัญหาเศรษฐกิจโลกที่ท้าทาย พยายามพยุงราคาสินค้า ลดต้นทุนการดำเนินงาน การจัดการซัพพลายเชนกลับมาเป็นปกติได้ดีเร็วกว่าคู่แข่ง</p>\n<p>รายได้จากกลุ่ม Infrastructure Solutions ลดลง 18% เป็น 7,593 ล้านดอลลาร์ แบ่งเป็นเซิร์ฟเวอร์และเน็ตเวิร์กลดลง 24% เป็น 3,837 ล้านดอลลาร์ สตอเรจลดลง 11% เป็น 3,756 ล้านดอลลาร์ กลุ่ม Client Solutions รายได้ลดลง 23% เป็น 11,983 ล้านดอลลาร์ แบ่งเป็นลูกค้าองค์กรลดลง 18% เป็น 9,862 ล้านดอลลาร์ และกลุ่มลูกค้าทั่วไปลดลง 41% เป็น 2,121 ล้านดอลลาร์</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-delivers-first-quarter-fiscal-2024-financial\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/f51a2f02804827e7bfcc9805a3691c60.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc94a4eafaa9cff1855db7471645fe7d52ee513b06dbaf40795f6aae31b99bb7","category":"Thai"}