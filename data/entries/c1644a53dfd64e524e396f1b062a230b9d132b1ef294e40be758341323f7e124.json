{"title":"ผู้กำกับ Starfield บอกเวอร์ชัน Xbox ล็อคเฟรมเรต 30fps เพื่อต้องการโชว์รายละเอียดภาพ","link":"https://www.blognone.com/node/134317","date":1686631504000,"content":"<div><div><div><p>Todd Howard ผู้อำนวยการฝ่ายครีเอทีฟของ Bethesda และผู้กำกับเกม Starfield ให้สัมภาษณ์ว่าเกมเวอร์ชัน Xbox จะถูกล็อคเฟรมเรตไว้ที่ 30 fps เท่านั้น</p>\n<p>การล็อคเฟรมเรตที่ 30 fps อาจทำให้ผู้เล่นบน Xbox (โดยเฉพาะ Series X) ที่อาจไม่พอใจ อยากได้เฟรมเรตสูงขึ้นระดับ 60 fps ซึ่งขีดความสามารถของ Xbox Series X ทำภาพ 4K@60fps ได้ในบางเกม</p>\n<p>Howard ให้เหตุผลว่าเป็นเพราะรายละเอียดด้านภาพของ Starfield มีเยอะมาก ทีมออกแบบจึงให้น้ำหนักกับการแสดงภาพที่คมชัด (4K บน Xbox Series X และ 1440p บน Xbox Series S) มากกว่าเฟรมเรตสูงๆ (because we want that fidelity) จึงเลือกล็อคเฟรมเรตเพื่อความสม่ำเสมอของการแสดงผลตลอดทั้งเกม เขายืนยันว่านี่เป็นการตัดสินใจทางการออกแบบ (creative choice) เพื่อไม่ให้ต้องเสียรายละเอียดของภาพไปแลกกับเฟรมเรต ส่วนกรณีของพีซีนั้นไม่มีการล็อดเฟรมเรตใดๆ ขึ้นอยู่กับศักยภาพของเครื่องว่ารันได้แค่ไหน</p>\n<p>Starfield มีกำหนดวางขาย 6 กันยายน 2023 ทั้งบน Xbox Series X|S และพีซี</p>\n<p><img alt=\"No Description\" src=\"https://www.blognone.com/sites/default/files/externals/ab06daad0b683854300b1ebbc8da0219.jpg\" /></p>\n<p>ที่มา - <a href=\"https://www.videogameschronicle.com/news/starfield-runs-at-30fps-on-xbox-series-x-and-s-director-confirms/\">VGC</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1644a53dfd64e524e396f1b062a230b9d132b1ef294e40be758341323f7e124","category":"Thai"}