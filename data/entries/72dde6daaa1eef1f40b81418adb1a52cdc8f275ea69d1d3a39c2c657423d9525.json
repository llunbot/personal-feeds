{"title":"SoftBank รายงานผลประกอบการไตรมาส ขาดทุนจากกองทุน Vision Funds","link":"https://www.blognone.com/node/144617","date":1739356551000,"content":"<div><div><div><p>SoftBank รายงานผลประกอบการของไตรมาสเดือนธันวาคม 2024 มีรายได้รวม 1.832 ล้านล้านเยน ขาดทุนสุทธิ 3.69 แสนล้านเยน ซึ่งมีสาเหตุหลักจากการบันทึกขาดทุนการลงทุนของบริษัท เฉพาะกองทุน Vision Funds ขาดทุน 3.40 แสนล้านเยน ขณะที่ส่วนการลงทุนใน Alibaba ขาดทุน 3.77 แสนล้านเยน และ T-Mobile กำไร 1.86 แสนล้านเยน</p>\n<p>บริษัทในพอร์ตการลงทุนของ Vision Funds ที่ไอพีโอเข้าตลาดหุ้นในไตรมาสที่ผ่านมาได้แก่ Swiggy แพลตฟอร์มส่งอาหารและสินค้าของอินเดีย ให้ผลตอบแทน 2.4 เท่า ส่วนการลงทุนใหม่ได้แก่ <a href=\"https://www.blognone.com/node/143713\">Databricks</a>, Dayone, Helion และ QuEra นอกจากนี้บริษัทยังลงทุนใน OpenAI <a href=\"https://www.blognone.com/node/143355\">เพิ่มเติมเมื่อเดือนมกราคม</a>อีก 1.5 พันล้านดอลลาร์</p>\n<p>ในช่วงเดือนที่ผ่านมา SoftBank ประกาศดีลใหญ่สองรายการคือ<a href=\"https://www.blognone.com/node/144241\">โครงการ Stargate</a> เพื่อสร้างโครงสร้างพื้นฐาน AI ขนาดใหญ่ในสหรัฐอเมริกา ซึ่ง Masayoshi Son ซีอีโอ OpenAI เป็นประธานโครงการ และ <a href=\"https://www.blognone.com/node/144481\">Cristal Intelligence</a> โครงการพัฒนาปัญญาประดิษฐ์สำหรับลูกค้าองค์กร ที่ร่วมมือกับ OpenAI</p>\n<p>ที่มา: <a href=\"https://group.softbank/en/event/earnings_2024q3\">SoftBank</a> และ <a href=\"https://www.cnbc.com/2025/02/12/softbank-posts-surprise-loss-in-third-quarter-revenue-also-misses-estimates-.html\">CNBC</a></p>\n<p><img src=\"https://www.blognone.com/sites/default/files/externals/77f4abd0af38a1c5e30fce749c44c949.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72dde6daaa1eef1f40b81418adb1a52cdc8f275ea69d1d3a39c2c657423d9525","category":"Thai"}