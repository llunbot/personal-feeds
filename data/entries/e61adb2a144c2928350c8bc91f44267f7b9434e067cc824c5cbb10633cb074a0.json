{"title":"Google ให้ผู้ใช้บัญชีธุรกิจตัวเริ่มต้นใช้พื้นที่ร่วมกัน จากเดิมให้คนละ 30 GB","link":"https://www.blognone.com/node/141649","date":1724727127000,"content":"<div><div><div><p>กูเกิลจะปรับให้ผู้ใช้ Workspace Business Starter (บัญชีธุรกิจแพ็คเริ่มต้น) เปลี่ยนไปใช้พื้นที่เก็บข้อมูลร่วมกัน จากเดิมที่ให้พื้นที่แยกเป็นรายบุคคล เริ่มต้นวันที่ 23 กันยายน 2024 โดยกูเกิลเคยประกาศเรื่องนี้ไปตั้งแต่เดือนพฤษภาคม ปี 2023</p>\n<p>จากเดิม ผู้ใช้ Workspace Business Starter จะได้พื้นที่จัดเก็บข้อมูลคนละ 30 GB แต่ภายใต้เงื่อนไขใหม่ องค์กรจะได้รับพื้นที่จัดเก็บข้อมูลร่วมกันเท่ากับ 30 GB คูณด้วยจำนวนผู้ใช้ทั้งหมด ผู้ดูแลสามารถกำหนดโควต้าการใช้ของแต่ละคนได้</p>\n<p>กูเกิลระบุว่าการปรับเปลี่ยนครั้งนี้จะช่วยให้ผู้ใช้สามารถเข้าถึงข้อมูลได้ง่ายขึ้น ประหยัดเวลาในการขอสิทธิเข้าถึง และยังช่วยให้ข้อมูลไม่หายไปแม้ผู้ใช้งานลาออก</p>\n<p>ที่มา: <a href=\"https://9to5google.com/2024/08/26/google-workspace-business-starter-shared-drives/\">9to5 Google</a></p>\n<p><img src=\"https://www.blognone.com/sites/default/files/externals/c0de3c60cc6a2fb5cdcf01f0c281bce9.png\" alt=\"Google Workplace\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e61adb2a144c2928350c8bc91f44267f7b9434e067cc824c5cbb10633cb074a0","category":"Thai"}