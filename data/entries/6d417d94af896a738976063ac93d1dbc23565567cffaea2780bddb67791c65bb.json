{"title":"Alibaba ไตรมาสล่าสุด รายได้รวมโตเล็กน้อย เดินหน้าแยกเป็น 6 บริษัทตามที่ประกาศก่อนหน้า","link":"https://www.blognone.com/node/133896","date":1684417123000,"content":"<div><div><div><p>Alibaba Group รายงานผลประกอบการของไตรมาสเดือนมีนาคม 2023 รายได้รวมเพิ่มขึ้น 2% เมื่อเทียบกับช่วงเดียวกันในปีก่อนเป็น 208,200 ล้านหยวน และมีกำไรสุทธิเพิ่มขึ้นเป็น 23,516 ล้านหยวน โดยสาเหตุหลักมาจากมูลค่าหุ้นที่บริษัทลงทุนเพิ่มสูงขึ้น เทียบกับปีก่อนที่บันทึกขาดทุน</p>\n<p>รายได้จากธุรกิจค้าปลีกในจีนลดลงเล็กน้อย 1% เป็น 71,788 ล้านหยวน เป็นผลจากสถานการณ์โควิดช่วงเดือนมกราคม และกำลังซื้อที่ยังผันผวนแม้มีเทศกาลตรุษจีน ส่วนธุรกิจอีคอมเมิร์ซนอกจีนรายได้โต 15% ทั้งจาก AliExpress และ Lazada</p>\n<p>Alibaba ยังรายงานความคืบหน้า<a href=\"https://www.blognone.com/node/133198\">แผนแยกธุรกิจเป็น 6 บริษัท</a> ที่เคยประกาศก่อนหน้านี้ โดยกลุ่มคลาวด์ (Cloud Intelligence) จะใช้วิธีจ่ายปันผลหุ้นให้กับผู้ถือหุ้น Alibaba แล้วนำบริษัทเข้าตลาดหุ้นต่อไป, กลุ่มอีคอมเมิร์ชต่างประเทศ จะเริ่มเปิดรับเงินลงทุนจากนักลงทุนภายนอก, กลุ่มขนส่งสินค้า (Cainiao) เริ่มศึกษาแผนไอพีโอ และค้าปลีก Freshippo เตรียมไอพีโอเข้าตลาดหุ้น</p>\n<p>ที่มา: <a href=\"https://www.alibabagroup.com/en-US/document-1595972734385389568\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/6d679f0d6e5c3a7712118e7e4bbab460.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d417d94af896a738976063ac93d1dbc23565567cffaea2780bddb67791c65bb","category":"Thai"}