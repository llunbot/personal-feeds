{"title":"Honor ยอดขายในจีนแซง Huawei แล้ว, ประกาศเตรียมขายหุ้น IPO","link":"https://www.blognone.com/node/136948","date":1701050907000,"content":"<div><div><div><p>Honor บริษัทมือถือ<a href=\"https://www.blognone.com/node/119639\">ที่แยกตัวมาจาก Huawei เมื่อสามปีก่อน</a> เตรียมขายหุ้น IPO ต่อสาธารณะแล้ว</p>\n<p>กลุ่มทุนเจ้าของ Honor ในปัจจุบันเป็นกลุ่มดีลเลอร์ขายมือถือจีน 30 ราย ที่รวมตัวกันซื้อธุรกิจ Honor มาจาก Huawei หลังโดนรัฐบาลสหรัฐกดดันหนัก ในช่วงเวลาที่ผ่านมา Honor ทำผลงานได้ดีมากในจีน โดยปี 2022 มียอดขายรวมเป็นอันดับสองตามหลัง Huawei เท่านั้น และปีนี้ มียอดขายแซงขึ้นเป็นอันดับหนึ่งของจีนเรียบร้อยแล้วในไตรมาส 3 (ข่าวเก่าที่เกี่ยวข้อง <a href=\"https://www.blognone.com/node/119817\">ผู้ก่อตั้ง Huawei หวังจะได้เห็น Honor ขึ้นมาเป็นคู่แข่ง Huawei และแซงหน้าไปในที่สุด</a>)</p>\n<p>Honor ยังไม่ระบุช่วงเวลาว่าจะขายหุ้น IPO เมื่อไร แต่บอกว่ากำลังอยู่ในช่วงปรับโครงสร้างการถือหุ้นเพื่อให้สอดคล้องกับกฎเกณฑ์การ IPO ของประเทศจีนอยู่</p>\n<p>ที่มา - <a href=\"https://www.reuters.com/technology/former-huawei-handset-unit-honor-preparing-an-initial-public-offering-state-2023-11-22/\">Reuters</a>, <a href=\"https://www.huaweicentral.com/former-huawei-subsidiary-honor-prepares-for-ipo/\">Huawei Central</a></p>\n<p><img src=\"https://www.blognone.com/sites/default/files/externals/1029074cdfb32aebee99792d1a6c01ba.jpg\" /></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/china\">China</a></div><div><a href=\"/topics/ipo\">IPO</a></div><div><a href=\"/topics/huawei\">Huawei</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b88918b14914aa6ec4bc48fd93e9eb18df3283e8ca6a777f21e630ce2f25e3da","category":"Thai"}