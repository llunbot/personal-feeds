{"title":"OpenTofu ออกเวอร์ชั่น 1.7.0-alpha1 เตรียมแยกสายจาก Terraform","link":"https://www.blognone.com/node/138767","date":1710781072000,"content":"<div><div><div><p>OpenTofu โครงการที่แยกตัวออกมาจาก Terraform <a href=\"https://www.blognone.com/node/135234\">หลัง HshiCorp เปลี่ยนสัญญาอนุญาต</a> ออกเวอร์ชั่น 1.7.0-alpha1 ที่นับเป็นเวอร์ชั่นแรกที่จะแยกสายจาก Terraform อย่างสมบูรณ์ โดยมีการเพิ่มฟีเจอร์ใหม่เข้ามาที่อาจจะไม่เข้ากับ Terraform 1.7 อีกต่อไป</p>\n<p>ก่อนหน้านี้ <a href=\"https://www.blognone.com/node/137708\">OpenTofu 1.6.0</a> เปิดตัวมาโดยระบุว่าเป็นตัวแทนแบบ drop-in จาก Terraform ได้ทันที ในเวอร์ชั่นนี้ทีมงานเพิ่มฟีเจอร์ใหม่สองอย่าง คือ state encryption ฟีเจอร์สำหรับการเข้ารหัสไฟล์ state, และ removed block ฟีเจอร์สำหรับการถอดทรัพยากรออกจากไฟล์ state แต่ยังปล่อยเอาไว้ในระบบที่รันจริง ไม่ได้ลบออกไปด้วย</p>\n<p>ฝั่ง Terraform นั้นออกเวอร์ชั่น 1.7 มาตั้งแต่เดือนมกราคมที่ผ่านมา และเป็นเวอร์ชั่นแรกที่ใช้สัญญาอนุญาต BUSL เต็มตัว (เวอร์ชั่น 1.6 ถูกเปลี่ยนเป็น BUSL ภายหลัง แต่เคยปล่อยแบบ MPL มาก่อนแล้ว) หลังจากเวอร์ชั่นนี้ไปทั้งสองโครงการจึงน่าจะไม่สามารถคงความเข้ากันได้อีกแล้ว แม้ว่าความเปลี่ยนแปลงช่วงแรกๆ จะยังน้อยและคนที่ไม่ได้ใช้ฟีเจอร์ใหม่ๆ จะยังย่ายไปมาได้ก็ตาม</p>\n<p>ที่มา - <a href=\"https://opentofu.org/blog/help-us-test-opentofu-1-7-0-alpha1/\">OpenTofu</a></p>\n<p><img alt=\"No Description\" src=\"https://www.blognone.com/sites/default/files/externals/65624d80ee032cd7937a0f0209e15fc6.png\" /></p>\n</div></div></div><div><div>Topics: </div><div><div><a href=\"/topics/opentofu\">OpenTofu</a></div><div><a href=\"/topics/terraform\">Terraform</a></div><div><a href=\"/topics/hashicorp\">HashiCorp</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ec7d06b6e6720718723187d90ce5bd3cbe359eaf630ee6b939967d024012833","category":"Thai"}