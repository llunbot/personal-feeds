{"title":"NVIDIA รายงานผลประกอบการ กลุ่ม Data Center เติบโตทำสถิติใหม่ ราคาหุ้นบวก 26%","link":"https://www.blognone.com/node/134000","date":1684971839000,"content":"<div><div><div><p>NVIDIA รายงานผลประกอบการประจำไตรมาสแรก ตามปีการเงินบริษัท 2024 สิ้นสุดเดือนเมษายน 2023 รายได้รวม 7,192 ล้านดอลลาร์ ลดลง 13% เมื่อเทียบกับไตรมาสเดียวกันในปีก่อน มีกำไรสุทธิอยู่ที่ 2,043 ล้านดอลลาร์</p>\n<p>รายได้แยกตามกลุ่มธุรกิจเป็นดังนี้ กลุ่ม Data Center เพิ่มขึ้น 14% เป็นสถิติสูงสุดที่ 4,284 ล้านดอลลาร์ กลุ่มเกมมิ่ง 2,240 ล้านดอลลาร์ ลดลง 38% กลุ่ม Professional Visualization 295 ล้านดอลลาร์ ลดลง 53% และกลุ่มยานยนต์ 296 ล้านดอลลาร์ เพิ่มขึ้น 114%</p>\n<p>Jensen Huang ซีอีโอ NVIDIA กล่าวว่าอุตสาหกรรมคอมพิวเตอร์ตอนนี้อยู่ในช่วงเปลี่ยนผ่าน 2 อย่างไปพร้อมกัน คือ มุ่งสู่การประมวลผลที่เร็วขึ้น และ Generative AI ทำให้เม็ดเงินระดับล้านล้านดอลลาร์ที่ลงทุนในโครงสร้างของ Data Center ทั่วโลก เปลี่ยนหน้าที่จากการรองรับการทำงานทั่วไป สู่การเป็นเครื่องมือช่วยประมวลผล ตอบสนองความต้องการด้าน Generative AI ที่องค์กรต่าง ๆ ต้องการมากขึ้น ซึ่งสินค้าของ NVIDIA ไม่ว่าจะเป็น H100, Grace CPU, Grace Hopper Superchip, NVLink หรือ Quantum 400 InfiniBand ก็กำลังเร่งการผลิตเพื่อให้รองรับความต้องการเหล่านี้</p>\n<p>NVIDIA ประเมินยอดขายในไตรมาสถัดไปที่ระดับ 11,000 ล้านดอลลาร์ ซึ่งจะ<a href=\"https://www.blognone.com/node/130015\">เพิ่มขึ้นมากกว่า 60%</a> จากความต้องการสินค้ากลุ่ม Data Center ที่เพิ่มสูงมาก ทำให้ราคาหุ้น NVIDIA ปรับเพิ่มขึ้น 26% หลังรายงานผลประกอบการ</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-first-quarter-fiscal-2024\">NVIDIA</a> และ <a href=\"https://www.cnbc.com/2023/05/24/nvidia-nvda-earnings-report-q1-2024.html\">CNBC</a></p>\n<p><img alt=\"alt=&quot;NVIDIA HQ&quot;\" src=\"https://www.blognone.com/sites/default/files/externals/375d56674ac17c3af9df0426f689bb6a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0c9c29a78133a91499987af4e0819c87.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e125197a300151e7aa1e1e5e72dc1e1116ea9b3fed7884032514536627924cae","category":"Thai"}