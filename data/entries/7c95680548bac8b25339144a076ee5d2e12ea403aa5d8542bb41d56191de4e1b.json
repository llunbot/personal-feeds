{"title":"Sakana AI บริษัทปัญญาประดิษฐ์จากญี่ปุ่น รับเงินทุนซีรีส์ A กว่า 100 ล้านดอลลาร์ มี NVIDIA ร่วมด้วย","link":"https://www.blognone.com/node/141820","date":1725446087000,"content":"<div><div><div><p>Sakana AI บริษัทพัฒนาและวิจัยปัญญาประดิษฐ์จากญี่ปุ่น ซึ่งก่อตั้งโดยสองอดีตนักวิจัยจากกูเกิล ประกาศรับเงินลงทุนซีรีส์ A รวมมากกว่า 100 ล้านดอลลาร์ โดยมีนักลงทุนหลักได้แก่ New Enterprise Associates, Khosla Ventures, Lux Capital และมี NVIDIA ร่วมลงทุนด้วย มูลค่ากิจการไม่มีการเปิดเผยเป็นทางการ</p>\n<p>งานวิจัยของ Sakana AI ใช้การพัฒนาโมเดลแบบอิงธรรมชาติการเรียนรู้ของมนุษย์ โดยการรวมโมเดลที่มีความสามารถเฉพาะทางเข้าด้วยกันเหมือนการสะสมความรู้ แล้วให้วิวัฒนาการความรู้ความสามารถเพิ่มขึ้น</p>\n<p>ในความร่วมมือกับ NVIDIA นี้ Sakana AI บอกว่าบริษัทได้ทั้งการเข้าถึงเทคโนโลยีจีพียูสำหรับการพัฒนา สนับสนุนการตั้งศูนย์ข้อมูลเพื่อการประมวลผลในญี่ปุ่น รวมถึงช่วยส่งเสริมชุมชนนักพัฒนา AI ในญี่ปุ่น</p>\n<p>ที่มา: <a href=\"https://sakana.ai/series-a/\">Sakana AI</a></p>\n<p><img alt=\"No Description\" src=\"https://www.blognone.com/sites/default/files/externals/27db6b000a386c83696aab92beb8b6d3.png\" /></p>\n</div></div></div><div><div>Topics: </div><div><div><a href=\"/topics/sakana-ai\">Sakana AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/japan\">Japan</a></div><div><a href=\"/topics/nvidia\">NVIDIA</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c95680548bac8b25339144a076ee5d2e12ea403aa5d8542bb41d56191de4e1b","category":"Thai"}