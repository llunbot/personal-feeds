{"title":"ไมโครซอฟท์เปิดตัว Microsoft 365 Copilot ฝังปัญญาประดิษฐ์เข้า Office พร้อม Business Chat สั่งงานเป็นภาษามนุษย์","link":"https://www.blognone.com/node/133044","date":1678980036000,"content":"<div><div><div><p>ไมโครซอฟท์เปิดตัวฟีเจอร์ Microsoft 365 Copilot ฟีเจอร์ที่ฝังเอาปัญญาประดิษฐ์เข้าไปในซอฟต์แวร์ชุดออฟฟิศทั้งหมด ได้แก่ Word, Excel, PowerPoint, Outlook, Teams  โดยไมโครซอฟท์โชว์ฟีเจอร์นี้โปรแกรมต่างๆ ได้แก่</p>\n<ul>\n<li>Word: ให้ปัญญาประดิษฐ์ช่วยร่างเอกสาร, ปรับภาษาให้เป็นทางการขึ้นหรือน้อยลง, หรือเติมเอกสารจากโครงร่างที่กำหนด</li>\n<li>Excel: สร้างตารางจากโครงสร้างที่กำหนด, สร้างกราฟจากข้อมูลที่ต้องการ, ให้ปัญญาประดิษฐ์ช่วยเขียนสูตรทำนายค่าต่างๆ</li>\n<li>PowerPoint: สร้างสไดล์จากเนื้อหาใน Word พร้อมใส่ภาพที่เกี่ยวข้อง, ย่อการนำเสนอให้สั้นลง, แก้ข้อมูลจาก bullet เป็น column</li>\n<li>Outlook: สรุปอีเมลทั้งหมดที่ยังไม่ได้อ่าน, เขียนอีเมลตอบกลับ ถามประเด็นที่ต้องการ, แก้ไขอีเมลให้สั้นลง</li>\n<li>Teams: สรุปเนื้อหาการประชุม หาข้อโต้แย้งกันในการประชุม, สรุปข้อดีข้อเสียที่คุยกัน, สรุปหัวข้อที่พูดคุยกันพร้อมหาสิ่งที่ต้องทำต่อไป</li>\n</ul>\n<p>สำหรับ Business Chat นั้นเป็นผู้ช่วยที่ทำงานข้ามโปรแกรมได้ทั้งหมดโดยใช้งานผ่าน ​Teams คำสั่งที่ทำได้ เช่น สรุปเนื้อหาทั้งหมดของอีเมลและเอกสารที่มีการแก้ไขในคืนที่ผ่านมา, สรุปเอกสารเกี่ยวกับโครงการหนึ่งๆ, สรุปแผนการจากเอกสารในไฟล์และอีเมล</p>\n<p>Copilot อาศัยปัญญาประดิษฐ์ร่วมกับ Microsoft Graph เพื่อดึงข้อมูลเพิ่มเติมก่อนจะส่งข้อความเข้าไปยังปัญญาประดิษฐ์ และก่อนจะแสดงผลให้ผู้ใช้ก็มีการตรวจสอบปรับปรุงคำตอบก่อนจะแสดงผลให้ผู้ใช้ต่อไป</p>\n<p>ตอนนี้ไมโครซอฟท์ยังทดสอบฟีเจอร์นี้กับลูกค้า 20 รายเท่านั้น และจะขยายให้ลูกค้ากลุ่มใหญ่ขึ้นใช้งานต่อไปภายหลัง</p>\n<p>ที่มา - <a href=\"https://www.microsoft.com/en-us/microsoft-365/blog/2023/03/16/introducing-microsoft-365-copilot-a-whole-new-way-to-work/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/9e0059206a9b30f2bdd4c3aff59f9194.png\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a27c2c5fdcdfaac5a6269a6b75e38432d0a6bcadd51c6d60ff5146cb99cc536","category":"Thai"}