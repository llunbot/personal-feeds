{"title":"กูเกิลเตรียมถอดลิงก์ข่าวในแคนาดาออกทั้งหมด หลังกฎหมายแบ่งรายได้สื่อฉบับใหม่บังคับใช้","link":"https://www.blognone.com/node/134613","date":1688113365000,"content":"<div><div><div><p>กูเกิลประกาศถอดลิงก์ข่าวออกจากบริการในเครือได้แก่ Search, News, Discover สำหรับผู้ใช้ในแคนาดา หลังกฎหมายฉบับใหม่ Online News Act (Bill C-18) มีผลบังคับใช้</p>\n<p>ประกาศของกูเกิลเกิดขึ้นหลัง <a href=\"https://www.blognone.com/node/134505\">Meta ที่ประกาศถอดลิงก์ข่าวบน Facebook/Instagram ไปก่อนหน้านี้ไม่กี่วัน</a></p>\n<p>กฎหมาย Bill C-18 ของแคนาดา ออกมาเพื่อบีบให้บริษัทแพลตฟอร์มออนไลน์ต้องแบ่งรายได้จากโฆษณาให้กับสื่อมวลชน แต่แคนาดาไม่ใช่ประเทศแรกที่มีกฎหมายลักษณะนี้ เพราะมี<a href=\"https://www.blognone.com/node/121377\">ออสเตรเลียเริ่มทำมาก่อน และผ่านกฎหมายแบบนี้สำเร็จในปี 2021</a> แต่กฎหมายของออสเตรเลียผ่อนปรนมากกว่า</p>\n<p>กูเกิลบอกว่าก่อนหน้านี้ได้เจรจากับสื่อในแคนาดา 150 ราย ให้เข้าโครงการ Google News Showcase เพื่อนำเนื้อหาส่วนหัวข่าวไปแสดงผลในแอพต่างๆ ของกูเกิล และสร้างทราฟฟิกคนเข้าไปอ่านต่อในเว็บไซต์ ซึ่งสื่อสามารถหารายได้จากโฆษณาบนเว็บของตัวเองหรือผ่านการสมัครสมาชิก แต่เมื่อกฎหมาย Bill C-18 ที่กำหนดให้กูเกิลต้องจ่ายเงินให้สื่อโดยตรงด้วยผ่านรัฐสภา ทำให้กูเกิลไม่มีทางเลือกอื่นนอกจากต้องถอนบริการด้านข่าวทั้งหมดออกจากแคนาดา</p>\n<p>ที่มา - <a href=\"https://blog.google/intl/en-ca/company-news/outreach-initiatives/an-update-on-canadas-bill-c-18-and-our-search-and-news-products/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/decdb37e9001749df4231993868afefb.png\" /></p>\n<p>ภาพจาก Google</p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/news\">News</a></div><div><a href=\"/topics/canada\">Canada</a></div><div><a href=\"/topics/laws\">Laws</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e264246e045b084bab04a634b5d0f10b5297adc69eceef559b4148c77d3c2785","category":"Thai"}