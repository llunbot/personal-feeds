{"title":"Meta Verified บริการติ๊กถูกสีฟ้าจ่ายรายเดือน Facebook/Instagram จะเปิดใช้ในไทยเร็ว ๆ นี้","link":"https://www.blognone.com/node/134571","date":1687925031000,"content":"<div><div><div><p>Mark Zuckerberg ซีอีโอ Meta ประกาศผ่าน Facebook และ Instagram Broadcast ว่าบริการ Meta Verified ที่เป็นการซื้อเครื่องหมายติ๊กถูกสีฟ้า Verified ซึ่งก่อนหน้านี้<a href=\"https://www.blognone.com/node/133065\">เปิดให้ซื้อในบางประเทศรวมทั้งสหรัฐ</a> จะขยายมาสู่กลุ่มประเทศลาตินอเมริกาในสัปดาห์นี้</p>\n<p>ส่วนประเทศไทยและประเทศอื่นทั่วโลกนั้น Zuckerberg บอกว่าสามารถซื้อ Meta Verified ได้ในอีกไม่กี่เดือนข้างหน้า</p>\n<p>บริการ subscription <a href=\"https://www.blognone.com/node/132696\">Meta Verified</a> ผู้ที่เสียเงินรายเดือนจะได้โลโก้พร้อมเครื่องหมายยืนยันตัวตนสีฟ้า ได้บริการเสริมเพื่อป้องกันการสวมรอยบัญชี และสามารถติดต่อกับฝ่ายซัพพอร์ตได้โดยตรง ราคาในสหรัฐอยู่ที่ 11.99 ดอลลาร์ต่อเดือน สำหรับการสมัครผ่านเว็บ ส่วนในไทยเปิด waiting list แล้ว ที่ราคา 429 บาทต่อเดือน</p>\n<p>ส่วนเรื่อง<a href=\"https://www.blognone.com/node/134507\">ยอดรีชนั้น</a> บริการนี้ไม่ได้พูดถึงว่าจะได้ประโยชน์เพิ่มหรือไม่แต่อย่างใด</p>\n<p>ที่มา: <a href=\"https://www.instagram.com/zuck/\">Instagram Broadcast ของ Mark Zuckerberg</a></p>\n<p><img src=\"https://www.blognone.com/sites/default/files/externals/b99dc754fad558fe5917a70a7442df12.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0e1dc28f5efaae2370815c2485c4a60ee65db92aa5237594253f607201201cb","category":"Thai"}