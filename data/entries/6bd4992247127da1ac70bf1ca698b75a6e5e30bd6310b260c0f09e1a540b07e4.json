{"title":"Spotify จ่ายค่าลิขสิทธิ์กว่า 1 ล้านดอลลาร์ฯ ให้ศิลปินเกือบ 1,500 คน สําหรับสตรีมในปี 2024","link":"https://www.blognone.com/node/145270","date":1741943036000,"content":"<div><div><div><p>รายงานประจำปี 2024 ของ Spotify บอกว่าแพลตฟอร์มจ่ายค่าลิขสิทธิ์กว่า 1 ล้านดอลลาร์ฯ ให้ศิลปินเกือบ 1,500 คน ซึ่ง 80% ของศิลปินกลุ่มนี้ไม่มีเพลงติดชาร์ต Global Daily Top 50</p>\n<p>นอกจากนี้ Spotify บอกได้จ่ายค่าลิขสิทธิ์ทั้งหมดให้กับอุตสาหกรรมเพลงในปี 2024 ที่ 1 หมื่นล้านดอลลาร์ฯ​ ซึ่งสูงสุดเป็นประวัติการณ์ มากกว่าที่ร้านค้าปลีก เช่น Walmart, Tower Records, หรือ Amazon เคยจ่ายให้กับศิลปินและผู้ถือลิขสิทธิ์ในแต่ละปี และยังมากกว่ายอดขายซีดีสูงสุดที่ร้านขายแผ่นเสียงเคยทำได้ 10 เท่า</p>\n<p>Spotify ไม่ได้จ่ายค่าลิขสิทธิ์ตามจำนวนการสตรีมแต่ละครั้ง แต่จ่ายตามสัดส่วนของยอดการสตรีมทั้งหมดในตลาดนั้น ๆ ซึ่งบริษัทระบุว่าความสำเร็จในยุคสตรีมมิงไม่ได้ขึ้นอยู่กับการมีเพลงฮิตมายาวนาน หรือมีเพลงขึ้นติดชาร์ตอันดับหนึ่ง</p>\n<p>ส่วนสถิติอื่น ๆ จากรายงานที่น่าสนใจ มีดังนี้:</p>\n<ul>\n<li>การที่เข้าถึงเกณฑ์ล้านดอลลาร์ฯ ศิลปินต้องมีผู้ฟังเดือนละ 4-5 ล้านคน หรือมีการสตรีมเดือนละ 20-25 ล้านครั้ง</li>\n<li>กลุ่มศิลปินที่สร้างรายได้มากกว่า 10 ล้านดอลลาร์ฯ พุ่งสูงขึ้น 600% ตั้งแต่ปี 2017</li>\n<li>ตั้งแต่ปี 2014-2024 Spotify จ่ายเงินให้กับอุตสาหกรรมเพลงเพิ่มขึ้น 10 เท่าจาก 1 พันล้านดอลลาร์ฯ เป็นมากกว่า 1 หมื่นล้านดอลลาร์ฯ</li>\n<li>เกือบ 1 ใน 3 ของศิลปินทำรายได้มากกว่า 75% จากผู้ฟังนอกประเทศบ้านเกิดของตน</li>\n<li>ศิลปินที่สร้างรายได้อย่างน้อย 1 ล้านดอลลาร์ฯ บน Spotify ได้บันทึกเพลงใน 17 ภาษาที่แตกต่างกัน เพิ่มขึ้นมากกว่าสองเท่าจากปี 2017</li>\n</ul>\n<p>ที่มา: <a href=\"https://www.cnbc.com/2025/03/12/spotify-says-it-paid-nearly-1500-artists-1-million-or-more-in-2024.html\">CNBC</a> via <a href=\"https://loudandclear.byspotify.com/\">Spotify</a></p>\n<p><img alt=\"alt=&quot;Spotify&quot;\" src=\"https://www.blognone.com/sites/default/files/externals/3c91ebc68ed83bd1493ebac9f245755a.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bd4992247127da1ac70bf1ca698b75a6e5e30bd6310b260c0f09e1a540b07e4","category":"Thai"}