{"title":"Minecraft เพิ่มตัวแก้ไขฉาก Bedrock Editor จากเอนจินเกมโดยตรง ยังใช้ได้เฉพาะบนพีซี","link":"https://www.blognone.com/node/132949","date":1678371252000,"content":"<div><div><div><p>Minecraft ออก Bedrock Editor ตัวแก้ไขฉากแบบ in-engine ที่รอคอยกันมาแสนนาน ตอนนี้ยังอยู่ในช่วงเริ่มต้นพัฒนา ยังมีฟีเจอร์จำกัด และทำงานเฉพาะได้บน Minecraft Bedrock บนพีซี ควบคุมได้เฉพาะเมาส์และคีย์บอร์ดเท่านั้น (เวอร์ชันพรีวิว 1.19.80.20 ขึ้นไป)</p>\n<p>หน้าตาของ Bedrock Editor ย่อมเหมือนกับตัวเกม Minecraft ปกติ (เพราะทำในตัวเอนจินเกมเลย) จุดต่างคือ UI ของเครื่องมือในการแก้ไขโลกของเกม ซึ่งมีทั้งโหมด Tool แสดงเครื่องมือแก้ไขบล็อคจำนวนมากๆ พร้อมกัน และโหมด Crosshair ที่แก้ได้ทีละบล็อค เน้นความแม่นยำ รายละเอียดดูได้จาก <a href=\"https://learn.microsoft.com/en-us/minecraft/creator/documents/editoroverview\">เอกสารแนะนำการใช้งาน</a></p>\n<p>นอกจากนี้ Minecraft ยังประกาศว่าอัพเดตตัวหน้าเวอร์ชัน 1.20 จะใช้ชื่อว่า Trails &amp; Tales Update มีของใหม่ๆ อย่างอูฐเข้ามาให้ขี่ด้วย</p>\n<p>ที่มา - <a href=\"https://www.minecraft.net/en-us/article/minecraft-preview-1-19-80-20\">Minecraft</a> via <a href=\"https://www.neowin.net/news/minecraft-preview-1198020-adds-the-long-awaited-bedrock-world-editor-tool/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/5608998bab586466a9f79b2525c5e739.png\" /></p>\n<p><img alt=\"No Description\" src=\"https://www.blognone.com/sites/default/files/externals/8fd056bf07122f1bc4e76b3f1eee6fe1.png\" /></p>\n<blockquote><p>Introducing Minecraft 1.20: The Trails &amp; Tales Update!The Trails &amp; Tales Update represents the journeys that Minecraft takes us on, and the unique stories that each of us bring back. <a href=\"https://t.co/DdQgM9L0GH\">pic.twitter.com/DdQgM9L0GH</a></p>\n<p>— Minecraft (@Minecraft) <a href=\"https://twitter.com/Minecraft/status/1631331076806418433?ref_src=twsrc%5Etfw\">March 2, 2023</a></p></blockquote>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"e9816170b9c394e4b5a8b481d63e4e8b52e33f52bbcc21a9d20570","category":"Thai"}