{"title":"Apple ออกโฆษณาใหม่ ชูจุดขาย iPhone 14 Plus แบตเตอรีความจุเยอะ","link":"https://www.blognone.com/node/134765","date":1689033300000,"content":"<div><div><div><p>แอปเปิลออกโฆษณาใหม่สำหรับ iPhone 14 โดยโฟกัสฟีเจอร์เด่น รายละเอียดดังนี้</p>\n<p>โฆษณาแรกชื่อว่า Battery for Miles ชูจุดเด่นของ iPhone 14 Plus ที่มีแบตเตอรีความจุมากที่สุด (ประมาณ 4,325 mAh) ในบรรดา iPhone ทุกรุ่น หนังโฆษณาเล่าเรื่องของชายชราที่ขับรถทรัคพร้อมกับฟักทองยักษ์ แล่นไปอย่างช้า ๆ บนถนนที่ยาวสุดลูกหูลูกตาแม้แต่ใน Apple Maps ปิดด้วยคำโฆษณาว่าถึงทางจะอีกไกล แต่ก็สบายใจได้เพราะแบตเตอรีของ iPhone 14 Plus อยู่ได้นาน</p>\n<p>แอปเปิลยังออกโฆษณาอีกตัวพร้อมกันสำหรับ iPhone 14 Pro ชื่อว่า Crash Test นำเสนอจุดขายเรื่องระบบตรวจจับอุบัติเหตุรถชน ผ่านวิดีโอแบบสโลโมชันของรถยนต์ทดสอบอุบัติเหตุ ให้เห็นรูปแบบการทำงานของระบบ Crash Detection ใน iPhone</p>\n<p>อย่างไรก็ตามการซื้อ iPhone 14 ตอนนี้อาจต้องพิจารณาสักหน่อย เพราะแอปเปิลน่าจะเปิดตัว iPhone 15 รุ่นใหม่ประจำปี ในรอบการเปิดตัวปกติเดือนกันยายนนี้ ดูสองโฆษณานี้ได้ท้ายข่าว</p>\n<p>ที่มา: <a href=\"https://bgr.com/tech/apple-promotes-iphone-14-plus-battery-life-in-new-tv-ad/\">BGR</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-14\">iPhone 14</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04b1a1f71e8bb3a8300a7c538763f3f22aff328d49820ec4fe1eb2b7c528f988","category":"Thai"}