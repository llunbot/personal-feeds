{"title":"[Counterpoint] ยอดขายสมาร์ทโฟน Q3/2023 ตลาดหดตัว 8% แบรนด์ใหญ่ยอดตกถ้วนหน้า","link":"https://www.blognone.com/node/136279","date":1697594476000,"content":"<div><div><div><p>Counterpoint Research ออกรายงานยอดขายสมาร์ทโฟนไตรมาส 3/2023 ภาพรวมตลาดยังหดตัว 8% จากไตรมาสเดียวกันของปีก่อน แต่โตขึ้นเล็กน้อย 2% จาก<a href=\"https://www.blognone.com/node/135139\">ไตรมาส 2/2023</a></p>\n<p>ผู้ผลิตสมาร์ทโฟนกลุ่ม Top 5 ล้วนมียอดขายตกต่ำกันถ้วนหน้า</p>\n<ol>\n<li>ซัมซุง ส่วนแบ่งตลาด 20% จำนวนส่งมอบลดลง 13%</li>\n<li>แอปเปิล ส่วนแบ่งตลาด 16% จำนวนส่งมอบลดลง 9%</li>\n<li>Xiaomi ส่วนแบ่งตลาด 12% จำนวนส่งมอบลดลง 15%</li>\n<li>Oppo ส่วนแบ่งตลาด 10% จำนวนส่งมอบลดลง 10%</li>\n<li>Vivo ส่วนแบ่งตลาด 8% จำนวนส่งมอบลดลง 14%</li>\n</ol>\n<p>Counterpoint ชี้ว่า iPhone 15 วางขายในช่วงสัปดาห์สุดท้ายของไตรมาสพอดี เราจึงเห็นตัวเลขของแอปเปิลไม่ดีนัก แต่ยอดขายในช่วงต้นก็เป็นสัญญาณอันดีสำหรับแอปเปิลในไตรมาส 4</p>\n<p>ผู้ผลิตสมาร์ทโฟนแบรนด์นอก Top 5 ที่ยอดขายเติบโตมี 3 ราย ได้แก่ Honor, Huawei, Transsion โดยก่อนหน้านี้ <a href=\"https://www.blognone.com/node/135330\">Counterpoint คาดจำนวนส่งมอบสมาร์ทโฟนทั่วโลกตลอดทั้งปี 2023 จะต่ำที่สุดในรอบ 10 ปี</a></p>\n<p><img alt=\"No Description\" src=\"https://www.blognone.com/sites/default/files/externals/27b074b4fad292286fc882929a8bbbda.png\" /></p>\n<p>ที่มา - <a href=\"https://www.counterpointresearch.com/insights/global-smartphone-market-reaches-its-lowest-q3-levels-in-a-decade-apples-share-at-16/\">Counterpoint</a></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"733671dbd04bbd64d5a83438814c133706e6de417642192ee75a0831d453a6bf","category":"Thai"}