{"title":"[ลือ] Ming-Chi Kuo บอกว่า Apple มีแผนผลิตจอ Mini-LED ขนาด 27 นิ้ว ปี 2024-2025","link":"https://www.blognone.com/node/133396","date":1681288677000,"content":"<div><div><div><p>Ming-Chi Kuo นักวิเคราะห์สายซัพพลายเปิดเผยว่าหน้าจอตระกูล Display ของ Apple ขนาด 27 นิ้ว ที่เป็น Mini-LED จะเริ่มผลิตแบบแมสและวางจำหน่ายในช่วงปี 2024-2025</p>\n<p>Kuo บอกด้วยว่า Apple Display จะมีวัสดุระดับ high-end โดยนอกจากแพแนลจอที่เป็น Mini-LED แล้ว ตัว backplane ที่จากเดิมเป็น PCB backplane ใน iPad Pro (จอ Mini-LED เหมือนกัน) จะถูกเปลี่ยนเป็น backplane แบบกระจก ซึ่งทำให้ได้แพเนลและขอบจอที่บางลง รวมถึงช่วยยืดอายุการใช้งานให้นานขึ้น</p>\n<p>ซึ่งข่าวลือนี้ตรงข้ามกับรายงานของ Ross Young ซีอีโอของบริษัทวิเคราะห์ด้านซัพพลายเชนหน้าจอ ที่กล่าวว่า Apple ได้ยุติการพัฒนาผลิตภัณฑ์กลุ่มหน้าจอ อย่างน้อยก็ในตอนนี้ (for now) โดยก่อนหน้านี้ Young เคยให้ข้อมูลว่าหน้าจอ Display รุ่นใหม่ของ Apple จะรองรับ ProMotion (รีเฟรชเรท 120Hz)</p>\n<p><img alt=\"No Description\" src=\"https://www.blognone.com/sites/default/files/externals/1fb6131e7266cc3de7773aa119d084bf.jpg\" /></p>\n<p>ที่มา - MacRumors (<a href=\"https://www.macrumors.com/2023/04/11/kuo-apple-27-inch-mini-led-display-still-planned/\">1</a>, <a href=\"https://www.macrumors.com/2023/04/10/apple-27-inch-mini-led-display-cancelled/\">2</a>)</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/led\">LED</a></div><div><a href=\"/topics/display\">Display</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7825b549c77d25cfdb374f1c621f876877e8e070605c9f3536d8335523bb0b54","category":"Thai"}