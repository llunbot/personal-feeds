{"title":"ธุรกิจฮาร์ดแวร์ Xbox รายได้ลด 6%, ไมโครซอฟท์เป็นบริษัทเกมอันดับ 1 บน PlayStation Store","link":"https://www.blognone.com/node/146183","date":1746094133000,"content":"<div><div><div><p>Satya Nadella ซีอีโอไมโครซอฟท์ ให้ข้อมูลของธุรกิจเกม ใน<a href=\"https://www.blognone.com/node/146169\">งานแถลงผลประกอบการไตรมาส 1/2025</a></p>\n<ul>\n<li>ภาพรวมธุรกิจเกม รายได้เติบโต 5% ถ้านับเฉพาะส่วนซอฟต์แวร์และบริการโต 8% แต่ฮาร์ดแวร์รายได้ลดลง 6%</li>\n<li>ไมโครซอฟท์เป็นบริษัทผู้จัดจำหน่ายเกมอันดับ 1 วัดจากยอดพรีออเดอร์และออเดอร์+ติดตั้งล่วงหน้า (น่าจะหมายถึงยอดพรีออเดอร์ของ Indiana Jones บน PS5 เป็นหลัก) ของ PlayStation Store และ Xbox Store ในไตรมาส 1</li>\n<li>รายได้ของ PC Game Pass โตขึ้น 45% ในรอบปีที่ผ่านมา</li>\n<li>ยอดผู้เล่นเกมบนแพลตฟอร์มของไมโครซอฟท์ทั้งหมด 500 ล้านคนต่อเดือน (MAU)</li>\n<li>Xbox Play Anywhere ที่ซื้อเกมครั้งเดียวเล่นได้บน Xbox และพีซี มีเกมเกิน 1,000 เกม</li>\n<li>ความสำเร็จของภาพยนตร์ Minecraft ทำให้ผู้เล่นต่อสัปดาห์เพิ่มขึ้น 75% จากปีที่แล้ว หลังจากภาพยนตร์ออกขาย</li>\n</ul>\n<p>ที่มา - <a href=\"https://view.officeapps.live.com/op/view.aspx?src=https://microsoft.com/en-us/investor/earnings/FY-2025-Q3/Document/DownloadDocument/63/TranscriptQandAFY25q3.docx\">Microsoft</a>, <a href=\"https://www.videogameschronicle.com/news/microsoft-says-it-was-the-top-publisher-on-the-playstation-store-by-pre-orders-in-q1-2025/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/23e4a6821716de7706e55ad442d445f6.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1143549bd7e0f32adb2940dcfb23744131d25430f7cd75625dd8fb0ac6d62d7","category":"Thai"}