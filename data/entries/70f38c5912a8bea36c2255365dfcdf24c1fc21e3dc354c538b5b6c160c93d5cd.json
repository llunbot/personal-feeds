{"title":"อนุทินระบุ ข้อมูลกระทรวงสาธารณสุขมาจากโรงพยาบาลในจังหวัดเพชรบูรณ์ ชี้ไม่มีความลับอะไรของคนไข้","link":"https://www.blognone.com/node/124617","date":1630989948000,"content":"<div><div><div><p>หลังมีข่าว<a href=\"https://www.blognone.com/node/124609\">ข้อมูลของกระทรวงสาธารณสุขถูกแฮ็ก</a>เมื่อวานนี้ วันนี้นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ได้ให้สัมภาษณ์กับสื่อถึงกรณีนี้แล้ว</p>\n<p>นายอนุทินยอมรับว่าเหตุการณ์ข้อมูลกระทรวงถูกแฮ็กจากโรงพยาบาล เป็นเรื่องจริง เกิดขึ้นที่โรงพยาบาลในจังหวัดเพชรบูรณ์ เคยมีกรณีก่อนหน้าเกิดที่จังหวัดสระบุรี ปัจจุบันได้มอบหมายให้ปลัดกระทรวงสาธารณสุขดำเนินการตรวจสอบแล้ว และระบุว่า “เบื้องต้นทราบมาว่าเป็นข้อมูลเบื้องต้น ทั่วๆ ไป ไม่ได้มีข้อมูลอะไรที่เป็นความลับอะไรของคนไข้\"</p>\n<blockquote><p>นายอนุทิน ยังข้อมูลคนไข้ของรพ.ถูกแฮกเกอร์เอาออกไปจริง แต่เป็นข้อมูลทั่วไป ไม่ได้มีอะไรที่เป็นความลับ <a href=\"https://twitter.com/hashtag/%E0%B9%81%E0%B8%AE%E0%B8%81%E0%B9%80%E0%B8%81%E0%B8%AD%E0%B8%A3%E0%B9%8C?src=hash&amp;ref_src=twsrc%5Etfw\">#แฮกเกอร์</a> <a href=\"https://twitter.com/hashtag/%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%84%E0%B8%99%E0%B9%84%E0%B8%82%E0%B9%89%E0%B8%AB%E0%B8%A5%E0%B8%B8%E0%B8%94?src=hash&amp;ref_src=twsrc%5Etfw\">#ข้อมูลคนไข้หลุด</a> <a href=\"https://t.co/WYhKwgLODt\">pic.twitter.com/WYhKwgLODt</a></p>\n<p>— ข่าวสด (@KhaosodOnline) <a href=\"https://twitter.com/KhaosodOnline/status/1435093499519504385?ref_src=twsrc%5Etfw\">September 7, 2021</a></p></blockquote>\n<p>แต่หากดูจากภาพตัวอย่าง จะพบว่าข้อมูลผู้ป่วยค่อนข้างละเอียด โดยมีทั้งชื่อ นามสกุล แพทย์ประจำตัว ประเภทบัตรประกันสุขภาพ ส่วนชื่อไฟล์มีทั้ง เช่น db_salary, db_asset, db_treasury และ db_finger เป็นไปได้ว่าอาจมีข้อมูลทางการเงินของโรงพยาบาล หรือข้อมูลลายนิ้วมือของบุคลากรร่วมด้วย แต่คงต้องติดตามผลการตรวจสอบอย่างเป็นทางการต่อไป</p>\n<p><img src=\"https://www.blognone.com/sites/default/files/externals/17c75635fdc02a924466fdecc3d07ae6.jpg\" /></p>\n<p>ที่มา - <a href=\"https://www.matichon.co.th/politics/news_2926401\">Matichon</a>, <a href=\"https://www.thaipost.net/main/detail/115866\">Thaipost</a>, <a href=\"https://twitter.com/KhaosodOnline/status/1435093499519504385\">Khaosod</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70f38c5912a8bea36c2255365dfcdf24c1fc21e3dc354c538b5b6c160c93d5cd","category":"Thai"}