{"title":"Logitech ประกาศรวมสินค้าแบรนด์ ASTRO และ Blue Microphones ภายใต้แบรนด์หลัก Logitech G","link":"https://www.blognone.com/node/134269","date":1686353124000,"content":"<div><div><div><p>Logitech ประกาศการเปลี่ยนแปลงของแบรนด์ในเครือ ได้แก่ ASTRO, Blue Microphones และ Logitech for Creators โดยทั้งสามแบรนด์จะย้ายมาอยู่ภายใต้แบรนด์หลัก Logitech G เพื่อให้ง่ายต่อการสื่อสารทำการตลาด และรวมสินค้าไว้ในที่เดียว มีผลตั้งแต่ 7 กรกฎาคม เป็นต้นไป</p>\n<p>Logitech <a href=\"https://www.blognone.com/node/93834\">ซื้อกิจการ ASTRO มาในปี 2017</a> และ<a href=\"https://www.blognone.com/node/104284\">ซื้อกิจการ Blue Microphones</a> ในปี 2018 โดยที่ผ่านมาแต่ละแบรนด์แยกทำการตลาดเอง เนื่องจากมีไลน์สินค้าเฉพาะกลุ่ม</p>\n<p>อย่างไรก็ตามสินค้าในชื่อ ASTRO จะยังคงมีขายต่อไป แต่วางตำแหน่งเป็นอุปกรณ์เฮดเซตพรีเมียมของ Logitech G ส่วน Blue Microphones จะยังใช้ชื่อ Yeti ไว้ต่อไปในกลุ่มสินค้าไมโครโฟน ส่วนคำว่า Blue จะนำมาใช้เรียกเทคโนโลยีสินค้าของ Logitech G จากนี้</p>\n<p>ที่มา: <a href=\"https://www.ign.com/articles/logitech-axing-the-blue-microphone-brand\">IGN</a> และ <a href=\"https://www.reddit.com/r/LogitechG/comments/144htiu/an_update_from_logitech_g/\">Reddit: r/LogitechG</a></p>\n<p><img alt=\"No Description\" src=\"https://www.blognone.com/sites/default/files/externals/3819897c18fb5b08790310bc06a32d33.jpg\" /></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/branding\">Branding</a></div><div><a href=\"/topics/microphone\">Microphone</a></div><div><a href=\"/topics/gaming-gear\">Gaming Gear</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15c535d34706a71ed6ab8e57463f2b2a55bf2d4c566bbd13badd5917d4f59375","category":"Thai"}