{"title":"AWS ประกาศหยุดให้บริการ Snowmobile บริการย้ายข้อมูลเข้า AWS โดยขนขึ้นรถคอนเทนเนอร์","link":"https://www.blognone.com/node/139271","date":1713419741000,"content":"<div><div><div><p>AWS ประกาศหยุดให้บริการ <a href=\"https://www.blognone.com/node/87747\">Snowmobile</a> ที่เป็นบริการขนย้ายข้อมูลทั้งศูนย์ข้อมูลเข้า AWS สูงสุด 100PB ด้วยรถคอนเทนเนอร์ ซึ่งเปิดตัวเมื่อ 8 ปีที่แล้ว ด้วยการนำรถคอนเทนเนอร์ 18 ล้อ มาโชว์ในงานสัมมนาที่ลาสเวกัสเลย</p>\n<p>ตัวแทนของ AWS บอกว่าตอนนี้บริษัทมีตัวเลือกอื่น ที่คิดแล้วเป็นต้นทุนที่คุ้มค่ากว่าสำหรับงานขนย้ายข้อมูลเข้า AWS ที่ได้ทั้งความรวดเร็ว ความง่าย เมื่อเทียบกับวิธี Snowmobile ที่ลูกค้าต้องจัดการทั้งระบบไฟ ระบบระบายความร้อน และอื่น ๆ</p>\n<p>ปัจจุบันทางเลือกในบริการย้ายข้อมูลตระกูล Snow ของ AWS มี <a href=\"https://www.blognone.com/node/73383\">Snowball Edge</a> ที่ย้ายข้อมูลแล้วส่งทางไปรษณีย์ และ <a href=\"https://www.blognone.com/node/116989\">Snowcone</a> ที่มีขนาดเล็กลง ไปจนถึงวิธี <a href=\"https://www.blognone.com/node/106638\">AWS DataSync</a> ที่ซิงก์ข้อมูลกับคลาวด์อัตโนมัติ</p>\n<p>ที่มา: <a href=\"https://www.cnbc.com/2024/04/17/aws-stops-selling-snowmobile-truck-for-cloud-migrations.html\">CNBC</a></p>\n<p><img src=\"https://www.blognone.com/sites/default/files/externals/f68465139699d2f21aa43be0edf6ca05.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cloud-storage\">Cloud Storage</a></div><div><a href=\"/topics/storage\">Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41ee57c6bb93267e139c9e9a8473314288a11dad34d6e82f90bf0256c2fb24ea","category":"Thai"}