{"title":"ซีอีโอ Instagram ตอบคำถามประจำปี แอปบน iPad เมื่อไหร่จะมา? และคำตอบก็เหมือนเดิม","link":"https://www.blognone.com/node/136132","date":1696669542000,"content":"<div><div><div><p>Adam Mosseri ซีอีโอของ Instagram ตอบคำถามจากผู้ติดตามในสตอรี่ ซึ่งเป็นอีกครั้งที่เขาต้องตอบคำถามยอดฮิต \"Instagram เวอร์ชัน iPad จะมาเมื่อไหร่?\"</p>\n<p>คำตอบของ Mosseri ไม่ต่างจากคำตอบในปี <a href=\"https://www.blognone.com/node/124714\">2021</a> หรือ <a href=\"https://www.blognone.com/node/127361\">2022</a> นั่นคือตอนนี้ยังไม่ได้ทำ พร้อมกับสร้างขวัญกำลังใจให้คนที่ยังรอว่า แต่ถ้ามีก็ดีหากถึงจุดหนึ่ง เพียงแต่ตอนนี้มีฟีเจอร์ใหม่ที่เขามองว่าสำคัญมากกว่าที่ต้องทำ</p>\n<p>เป็นไปได้ว่าสิ่งสำคัญกว่าของ Mosseri ตอนนี้อาจเป็นแอป Threads ที่ตอนนี้ก็ไม่มีเวอร์ชันบน iPad เช่นกัน ขณะที่ X/Twitter มีแอปบน iPad นานแล้ว</p>\n<p>ที่มา: <a href=\"https://9to5mac.com/2023/10/06/instagram-ceo-ipad-app-not-a-priority/\">9to5Mac</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" alt /></p>\n<p><img alt=\"No Description\" src=\"https://www.blognone.com/sites/default/files/externals/cb0e54da7c74cbfc47d3eed2a54b6098.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/ipad\">iPad</a></div><div><a href=\"/topics/ipados\">iPadOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82592906250090e262c0e745a7a19839c03cd17df4a42819191a2d8481694ffa","category":"Thai"}