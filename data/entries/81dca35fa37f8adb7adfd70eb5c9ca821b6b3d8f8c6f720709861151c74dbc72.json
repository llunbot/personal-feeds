{"title":"เอกสารไมโครซอฟท์เผย สนใจซื้อ Square Enix เพื่อเจาะตลาดญี่ปุ่น-ขยายฐานเกมมือถือ","link":"https://www.blognone.com/node/134593","date":1688002929000,"content":"<div><div><div><p>เอกสารของไมโครซอฟท์ในคดีไต่สวนของ FTC เปิดเผยว่า ไมโครซอฟท์สนใจซื้อ Square Enix เพื่อเจาะตลาดเกมฝั่งญี่ปุ่น รวมถึงใช้ขยายตลาดไปยังเกมมือถือด้วย</p>\n<p>เอกสารนี้เป็นไอเดียของผู้บริหารไมโครซอฟท์ในปี 2019 ใช้โค้ดเนมว่า \"Project Phoenix\" อธิบายเหตุผลที่สนใจซื้อ Square Enix เพราะอยากเป็นเจ้าของแฟรนไชส์หลัก 3 อันคือ Final Fantasy, Dragon Quest, Kingdom Hearts เพื่อขยายฐานผู้เล่น Xbox ในญี่ปุ่น และใช้แฟรนไชส์เกมเหล่านี้ขยายไปทำเกมมือถือ</p>\n<p>บริษัทเป้าหมายของไมโครซอฟท์ยังมีอีกหลายราย ที่เปิดเผยในการไต่สวนรอบนี้ได้แก่ <a href=\"https://www.blognone.com/node/134526\">Zynga</a>, <a href=\"https://www.blognone.com/node/134548\">Sega, Bungie, IO Interactive</a> และบริษัทที่ทำเกมมือถืออีกหลายแห่ง เช่น Thunderful, Supergiant Games, Niantic และ Playrix</p>\n<p>เป้าหมายเรื่องเกมมือถือของไมโครซอฟท์ถูกพูดถึงอยู่หลายครั้ง อย่าง <a href=\"https://www.blognone.com/node/134552\">Phil Spencer เองก็ให้เหตุผลว่าต้องการซื้อ Activision Blizzard เพื่อขยายตลาดเกมมือถือ</a></p>\n<p>ที่มา - <a href=\"https://www.eurogamer.net/microsoft-considered-square-enix-buyout-court-documents-reveal\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/b547541f7c19e471c92be92fbf8cb68a.jpg\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81dca35fa37f8adb7adfd70eb5c9ca821b6b3d8f8c6f720709861151c74dbc72","category":"Thai"}