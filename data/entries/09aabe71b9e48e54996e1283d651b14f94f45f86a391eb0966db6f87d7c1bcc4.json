{"title":"ซีอีโอ DeepMind เผย Gemini จะเป็นโมเดล AI สำหรับแชทบอต ที่พัฒนาด้วยวิธีแบบ AlphaGo","link":"https://www.blognone.com/node/134549","date":1687822953000,"content":"<div><div><div><p>Demis Hassabis ผู้ร่วมก่อตั้งและซีอีโอ DeepMind ให้ข้อมูลล่าสุดของ<a href=\"https://www.blognone.com/node/133795\">โมเดล AI ที่ชื่อ Gemini</a> ซึ่งตอนนี้อยู่ในขั้นตอนการพัฒนา และเป็นโมเดลแบบ Large Language ประเภทเดียวกับ GPT-4 ของ OpenAI ที่ปัจจุบันเป็น AI เบื้องหลังแชทบอต ChatGPT</p>\n<p>เขาบอกว่าวิธีการที่ Gemini เรียนรู้และพัฒนานั้นเป็นเทคนิคเดียวกับที่ใช้ใน <a href=\"https://www.blognone.com/node/79403\">AlphaGo</a> ซึ่งเป็น AI เล่นหมากล้อมที่สร้างชื่อเสียงให้ DeepMind โดย Gemini จะมีความสามารถในการแก้ไขปัญหาที่ซับซ้อน ขณะเดียวกันก็เรียนรู้วิเคราะห์ข้อมูลเพิ่มความสามารถทางภาษาจาก Large Model ได้ด้วย</p>\n<p>AlphaGo พัฒนาขึ้นด้วยวิธีการเทรนแบบ Reinforcement ร่วมกับการใช้ Tree Search เพื่อหารูปแบบการเดินหมากที่ดีที่สุดในตอนนั้น</p>\n<p>ก่อนหน้านี้ DeepMind ก็เคยพัฒนาแชทบอต AI มาแล้วในชื่อ Sparrow แต่ยังไม่ได้เปิดตัวให้ใช้งานสาธารณะ</p>\n<p>ที่มา: <a href=\"https://www.wired.com/story/google-deepmind-demis-hassabis-chatgpt/\">Wired</a></p>\n<p><img src=\"https://www.blognone.com/sites/default/files/externals/e584d0cbf845ed4b264d96d721cddc84.jpg\" alt /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/chatbot\">Chatbot</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09aabe71b9e48e54996e1283d651b14f94f45f86a391eb0966db6f87d7c1bcc4","category":"Thai"}