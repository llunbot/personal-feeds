{"title":"Linktree เผยมีผู้ใช้งานกว่า 50 ล้านบัญชี ก้าวต่อไปคือ Social Commerce","link":"https://www.blognone.com/node/139911","date":1716431509000,"content":"<div><div><div><p>Linktree บริการสร้างหน้ารวมลิงก์สำหรับแทรกใน Bio บนโซเชียลยอดนิยม รายงานจำนวนผู้ใช้งานบนแพลตฟอร์มล่าสุดมากกว่า 50 ล้านบัญชีแล้ว ซึ่งสูงมากเมื่อเทียบกับบริการคล้ายเช่น Later (7 ล้าน) หรือ Beacons (2 ล้าน)</p>\n<p>คำถามคือแล้ว Linktree จะสร้างการเติบโตต่อไปอย่างไรได้อีก? คำตอบตอนนี้คือบริการใหม่ด้านโซเชียลคอมเมิร์ซ ซึ่งเริ่มทดสอบมาตั้งแต่เดือนมีนาคม ครีเอเตอร์สามารถสร้างหน้าร้านขายสินค้าได้ในหน้า Bio ของตน โดยได้รับส่วนแบ่งคอมมิสชัน 12%-15% จากการขายผ่านลิงก์ในนั้น ซึ่ง Linktree เตรียมขยายบริการนี้ออกไปให้ผู้ใช้งานทุกคนภายในปีนี้</p>\n<p>ปัจจุบัน Linktree มีมูลค่ากิจการมากกว่า 1 พันล้านดอลลาร์ มีสถานะเป็นยูนิคอร์น จากเงินลงทุนราว 165 ล้านดอลลาร์ ซื้อกิจการบริษัทขนาดเล็กไปสองรายในช่วงที่ผ่านมาคือ Koji และ Bento</p>\n<p>ที่มา: <a href=\"https://techcrunch.com/2024/05/22/linktree-surpasses-50m-users-rolls-out-beta-social-commerce-program/\">TechCrunch</a></p>\n<p><img src=\"https://www.blognone.com/sites/default/files/externals/147f1aa4a63ffdc731f8912558b5b5ff.png\" /></p>\n<p>ตัวอย่างหน้า Linktree ที่สามารถลิงก์ไปสั่งโซเชียลหรือเว็บต่าง ๆ รวมทั้งนำเสนอคอนเทนต์เบื้องต้นได้</p>\n<p><img alt=\"No Description\" src=\"https://www.blognone.com/sites/default/files/externals/9daf58eafd580ed012c0ad8dee792368.jpeg\" /></p>\n</div></div></div><div><div>Topics: </div><div><div><a href=\"/topics/linktree\">Linktree</a></div><div><a href=\"/topics/social-commerce\">Social Commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"905d6ed31551892d2ef9d2aa0cb7eca4153f8114fa0e1f9864bd15a6204970bf","category":"Thai"}