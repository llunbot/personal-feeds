{"title":"กูเกิลเปิดตัว Gemma โมเดลภาษาโอเพนซอร์ส โครงสร้างเดียวกับ Gemini ใช้งานเชิงพาณิชย์ได้","link":"https://www.blognone.com/node/138322","date":1708523143000,"content":"<div><div><div><p>กูเกิลเปิดตัว Gemma โมเดลภาษาแบบโอเพนซอร์ส ที่ได้แรงบันดาลใจมาจาก Gemini โมเดลเชิงพาณิชย์ของตัวเอง และพัฒนาโดยทีม Google DeepMind เหมือนกัน มีโครงสร้างทางเทคนิคบางส่วนเหมือนกัน</p>\n<p>กูเกิลปล่อย Gemma ออกมา 2 ขนาดคือ 2B และ 7B (<a href=\"https://www.kaggle.com/models/google/gemma\">ดาวน์โหลดได้จาก Kaggle</a> หรือ <a href=\"https://huggingface.co/google/gemma-2b\">Hugging Face</a>) โดยระบุว่าโมเดลขนาด 7B สามารถเอาชนะคู่แข่งที่ระดับเดียวกันคือ Llama 7B ในเบนช์มาร์คต่างๆ ได้ค่อนข้างทิ้งห่าง และเอาชนะได้แม้กระทั่ง Llama 13B ที่มีขนาดใหญ่กว่าได้ด้วยซ้ำ</p>\n<p>อีกประเด็นที่น่าสนใจคือ Gemma อนุญาตให้ใช้งานเชิงพาณิชย์ได้เต็มรูปแบบ ตรงนี้แตกต่างจาก Llama ที่อนุญาตเกือบทุกกรณี ยกเว้นการใช้งานโดยบริษัทขนาดใหญ่มากๆ ระดับคู่แข่งของ Meta</p>\n<p>ส่วนเรื่องเครื่องมือต่างๆ กูเกิลก็เตรียมความพร้อมไว้ครบครัน ทั้งการใช้งานบน Google Cloud โดยปรับแต่งให้รันได้ทั้ง Google Cloud TPU และ NVIDIA GPU ฝั่งซอฟต์แวร์มีเครื่องมือพร้อมบน JAX, PyTorch, TensorFlow, Keras  รวมถึงการออกแบบขนาดของโมเดลให้สามารถรันในพีซีของนักพัฒนาได้โดยตรงด้วย</p>\n<p><img alt=\"No Description\" src=\"https://www.blognone.com/sites/default/files/externals/6fab39640e0f9a4d3a0aa58d0965cb15.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/225486725ef76cf3e9fdd0740c0b5250.png\" /></p>\n<p><img alt=\"No Description\" src=\"https://www.blognone.com/sites/default/files/externals/3ebe616aecc16a8ba6f81538679047da.png\" /></p>\n<p>ที่มา - <a href=\"https://blog.google/technology/developers/gemma-open-models/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div><div><a href=\"/topics/gemini\">Gemini</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"447698e45a5bd4c1492c9dff663831b7148a565a639bdeb0f4d6a5a997ecc99f","category":"Thai"}