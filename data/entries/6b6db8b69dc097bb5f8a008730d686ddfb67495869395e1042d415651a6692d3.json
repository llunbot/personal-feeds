{"title":"Apple เปิดตัว MacBook Air รุ่นใหม่ อัพเกรดเป็นชิป M3","link":"https://www.blognone.com/node/138529","date":1709567026000,"content":"<div><div><div><p>มาตามที่<a href=\"https://www.blognone.com/node/138519\">ลือก่อนหน้า</a>นี้ แอปเปิลเปิดตัว MacBook Air รุ่นใหม่ ทั้งรุ่นจอ 13 นิ้ว และจอ 15 นิ้ว โดยมาพร้อมชิป M3 และปรับปรุงสเป็กอีกหลายรายการ</p>\n<p>สเป็กใหม่ที่ได้เพิ่มเติมจากรุ่นก่อนหน้านี้ ได้แก่ Wi-Fi 6E, รองรับการเชื่อมต่อจอภายนอกสูงสุด 2 จอ, ปรับปรุงไมโครโฟนให้เสียงพูดชัดเจนยิ่งขึ้น ส่วนชิป M3 นั้นแอปเปิลบอกว่าเร็วขึ้นกว่ารุ่น M1 สูงสุด 60% และเร็วขึ้นสูงสุด 13 เท่า เมื่อเทียบกับ MacBook ซีพียูอินเทล ส่วนแบตเตอรีใช้งานได้นานสูงสุด 18 ชั่วโมง</p>\n<p>MacBook Air ใหม่ชิป M3 มี 2 ขนาดหน้าจอคือ 13 นิ้ว และ 15 นิ้ว เป็นจอ Liquid Retina ตัวเลือก 4 สี ได้แก่ สีมิดไนท์ ซึ่งใช้กระบวนการซีลชุบผิวลดรอยนิ้วมือ และสีอื่นคือ สีสตาร์ไลท์ สีเทาสเปซเกรย์ และสีเงิน ราคาเริ่มต้น จอ 13 นิ้วคือ 39,900 บาท และจอ 15 นิ้ว 47,900 บาท สินค้ายังไม่กำหนดวันขายในไทย</p>\n<p>นอกจากนี้แอปเปิลยังลดราคา MacBook Air ชิป M2 ลง เริ่มต้นที่ 34,900 บาท</p>\n<p>ที่มา: <a href=\"https://www.apple.com/newsroom/2024/03/apple-unveils-the-new-13-and-15-inch-macbook-air-with-the-powerful-m3-chip/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/18a43731da5e734b6e2957cf0271da21.jpg\" /></p>\n</div></div></div><div><div>Topics: </div><div><div><a href=\"/topics/macbook-air\">Macbook Air</a></div><div><a href=\"/topics/apple\">Apple</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b6db8b69dc097bb5f8a008730d686ddfb67495869395e1042d415651a6692d3","category":"Thai"}