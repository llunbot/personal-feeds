{"title":"Clearlake Capital ประกาศซื้อกิจการ Quest Software ผู้พัฒนาซอฟต์แวร์สำหรับลูกค้าองค์กร","link":"https://www.blognone.com/node/126057","date":1638226977000,"content":"<div><div><div><p>Quest Software บริษัทผู้พัฒนาซอฟต์แวร์บริหารจัดการด้านความปลอดภัยองค์กร, คลาวด์ และฐานข้อมูล สำหรับลูกค้าองค์กร ประกาศบรรลุข้อตกลง ให้กลุ่มทุน Clearlake Capital เข้ามาซื้อกิจการต่อจาก Francisco Partners เจ้าของปัจจุบัน (ซึ่งซื้อ<a href=\"https://www.blognone.com/node/36631\">ต่อจาก Dell</a> เมื่อปี 2016)</p>\n<p>ดีลดังกล่าวไม่มีการเปิดเผยมูลค่า แต่ The Wall Street Jounal อ้างตัวเลขที่ราว 5,400 ล้านดอลลาร์</p>\n<p>Quest Software ก่อตั้งเมื่อปี 1987 เน้นพัฒนาซอฟต์แวร์โซลูชันสำหรับลูกค้าองค์กร มีผลิตภัณฑ์เด่น อาทิ OneLogin, Platform Management for Microsoft, Toad, Foglight, erwin และ NetVault</p>\n<p>ที่มา: <a href=\"https://www.quest.com/community/news/b/press-releases/posts/clearlake-capital-to-acquire-global-cybersecurity-data-intelligence-and-it-operations-management-software-leader-quest-from-francisco-partners\">Quest</a> และ <a href=\"https://techcrunch.com/2021/11/29/francisco-partners-flips-quest-software-to-clearlake-capital-in-deal-reportedly-worth-5-4b/\">TechCrunch</a></p>\n<p><img src=\"https://www.blognone.com/sites/default/files/externals/8a92b742348590961094673bb5af409b.jpg\" /></p>\n</div></div></div><div><div>Topics: </div><div><div><a href=\"/topics/quest-software\">Quest Software</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b24b1d1bb9bdc6ac90f922807f06039ae9845287ab427d09615c31271796eccb","category":"Thai"}