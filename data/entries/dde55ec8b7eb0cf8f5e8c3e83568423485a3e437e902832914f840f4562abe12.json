{"title":"Pragmata เกมไซไฟหุ่นยนต์ของ Capcom ที่เปิดตัวปี 2020  ประกาศวันขายปี 2026","link":"https://www.blognone.com/node/146803","date":1749113902000,"content":"<span>Pragmata เกมไซไฟหุ่นยนต์ของ Capcom ที่เปิดตัวปี 2020  ประกาศวันขายปี 2026</span>\n\n  <div>\n    <div>Body</div>\n              <div><p>Capcom เคยเปิดตัว <a href=\"https://www.blognone.com/node/116853\">เกมไซไฟ Pragmata ในปี 2020</a> แล้วบอกว่าจะขายในปี 2022 จากนั้นเงียบหายไปนานหลายปี ล่าสุด Pragmata กลับมาแล้ว พร้อมวันจำหน่ายใหม่เป็นปี 2026</p>\n<p>Pragmata เป็นเกมไซไฟแนวหุ่นยนต์ไซบอร์ก ที่ใช้ธีมโลกจริง vs โลกเสมือน จากเทรลเลอร์ล่าสุด ตัวเอก Hugh ที่ใช้ชุดบอดี้สูทแนวชุดอวกาศ ไปสำรวจสถานีอวกาศบนดวงจันทร์ เจอกับเด็กสาวหุ่นยนต์แอนดรอยด์ Pragmata ที่เขาตั้งชื่อให้ว่า Diana แล้วต้องผจญภัยร่วมกัน โดยให้เธอขี่หลัง และใช้พลังพิเศษของ Diana ที่สามารถ \"แฮ็ก\"​ การทำงานของหุ่นยนต์ AI ฝ่ายศัตรูได้</p>\n<p>Capcom บอกว่าเกมเพลย์ของ Pragmata ผู้เล่นจะต้องควบคุมตัวละครทั้งสองพร้อมกัน โดยพลัง Hacking ของ Diana ถือเป็นจุดเด่นของเกมนี้</p>\n<p>เกมมีกำหนดขายปี 2026 บน PS5, Xbox Series X|S, PC</p>\n<p>ที่มา - <a href=\"https://blog.playstation.com/2025/06/04/pragmata-coming-to-ps5-2026-new-gameplay-revealed/\">PlayStation Blog</a></p>\n<p><img src=\"https://www.blognone.com/sites/default/files/files-2025/2025-06/pragmata-gameplay.webp\" alt=\"\" /></p>\n<p>เทรลเลอร์ปี 2020</p>\n<p>เทรลเลอร์ปี 2025</p>\n<blockquote>\n<p>It's REAL. PRAGMATA lands on PS5, Xbox Series X|S, and Steam in 2026! Experience the First Contact trailer for a look at this all-new sci-fi action-adventure game from Capcom, with a unique hacking twist. Follow us to stay on top of the latest news! <a href=\"https://t.co/P4krxJeIH7\">pic.twitter.com/P4krxJeIH7</a></p>\n<p>— PRAGMATA (@PRAGMATAgame) <a href=\"https://twitter.com/PRAGMATAgame/status/1930373583340961955?ref_src=twsrc%5Etfw\">June 4, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/06/2025 - 15:58</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dde55ec8b7eb0cf8f5e8c3e83568423485a3e437e902832914f840f4562abe12","category":"Thai"}