{"title":"LINE Keep ประกาศสิ้นสุดการให้บริการ 28 สิงหาคมนี้ แนะนำให้สำรองข้อมูลออกมาก่อน","link":"https://www.blognone.com/node/139545","date":1714657492000,"content":"<div><div><div><p>LINE ประกาศสิ้นสุดการให้บริการ LINE Keep บริการบันทึกข้อมูลสำคัญทั้ง รูปภาพ วิดีโอ ลิงก์ ไฟล์ หลังจากประกาศเตรียม<a href=\"https://www.blognone.com/node/138719\">ปิดบริการเวอร์ชันบนพีซี</a>ก่อนหน้านี้ โดย LINE Keep จะหยุดให้บริการตั้งแต่ วันพุธที่ 28 สิงหาคม 2567 เวลา 12:00น. (ตามเวลาประเทศไทย)</p>\n<p>บริการ Keep ส่วนที่หยุดให้บริการคือ<a href=\"https://www.blognone.com/node/110491\">ส่วนเก็บข้อมูลโควต้า 1GB</a> ส่วนบริการห้องแชท Keep Memo ยังสามารถใช้งานต่อไปได้ ทั้งนี้ Keep Memo จะเก็บข้อมูลไว้ช่วงเวลาหนึ่งเท่านั้น ไม่ได้เก็บไว้ถาวร</p>\n<p>LINE แนะนำให้ผู้ใช้งานสำรองข้อมูลคอนเทนต์ที่บันทึกใน Keep เอาไว้ให้เรียบร้อยก่อนถึงกำหนดสิ้นสุดการให้บริการ</p>\n<p>ที่มา: <a href=\"https://help.line.me/line/smartphone/pc?lang=th&amp;contentId=20027624\">LINE</a></p>\n<p><img alt=\"No Description\" src=\"https://www.blognone.com/sites/default/files/externals/7bd002da61d34fe05f703d755b6a0c4d.jpeg\" /></p>\n</div></div></div><div><div>Topics: </div><div><div><a href=\"/topics/line\">LINE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37b4349b4c582a2823367843ea1501ef3ed4f03e09a062b0a60c5ff5a08ba666","category":"Thai"}