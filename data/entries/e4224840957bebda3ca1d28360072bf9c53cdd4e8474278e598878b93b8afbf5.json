{"title":"AIS เพิ่มเสียง Beep แจ้งลูกค้าว่ากำลังโทรออกเบอร์นอกเครือข่าย","link":"https://www.blognone.com/node/124976","date":1632798967000,"content":"<div><div><div><p>AIS ประกาศเพิ่มวิธีการสื่อสารให้ผู้ใช้โทรศัพท์ทราบ เวลาโทรไปยังเบอร์นอกเครือข่าย AIS จะมีเสียงสัญญาณ Beep สั้นๆ หนึ่งทีก่อนเข้าสู่เสียงรอสายตามปกติ</p>\n<p>AIS ระบุว่าเพิ่มเสียง Beep เพื่อให้ผู้ใช้ทราบด้วยว่าเป็นเบอร์ในเครือข่าย (on net) หรือเบอร์นอกเครือข่าย (off net) เพราะโปรโมชั่นหรือแพ็กเกจของผู้ใช้มีหลากหลาย ทั้งแบบราคาเท่ากันหมด หรือแบบที่ราคา on net/off net ต่างกัน</p>\n<p>บริการนี้เริ่มใช้งานในวันนี้ 28 กันยายน 2564 โดยเปิดใช้กับผู้ใช้ AIS ทุกคน ไม่ต้องสมัคร และไม่มีค่าใช้จ่ายเพิ่มเติม</p>\n<p>ที่มา - อีเมลประชาสัมพันธ์ AIS</p>\n<p><img src=\"https://www.blognone.com/sites/default/files/externals/136ce0da0179999de4f7e463844cbf68.png\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4224840957bebda3ca1d28360072bf9c53cdd4e8474278e598878b93b8afbf5","category":"Thai"}