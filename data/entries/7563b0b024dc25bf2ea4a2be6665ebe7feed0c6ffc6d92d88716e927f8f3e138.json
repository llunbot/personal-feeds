{"title":"Cal Henderson ซีทีโอ Slack ลาออกจากบริษัทแล้ว เป็นผู้ร่วมก่อตั้งคนสุดท้ายที่ยังอยู่","link":"https://www.blognone.com/node/137648","date":1705112747000,"content":"<div><div><div><p>Fortune อ้างแหล่งข่าวที่เกี่ยวข้องเผยว่า Cal Henderson ซีทีโอ Slack ได้ลาออกจากตำแหน่งแล้ว มีผลทันที โดยแต่งตั้ง Parker Harris ซีทีโอและผู้ร่วมก่อตั้ง Salesforce มารับตำแหน่ง ซึ่งเขาจะย้ายมาดูแล Slack แทน ส่วนคนที่ดู Salesforce ต่อนั้นไม่มีในรายงาน</p>\n<p>การลาออกของ Henderson ซึ่งเป็นผู้ร่วมก่อตั้ง Slack คนสุดท้ายที่ยังทำงานอยู่ นับตั้งแต่ Salesforce <a href=\"https://www.blognone.com/node/119893\">ซื้อกิจการในปี 2020</a> ทำให้ตอนนี้ Slack ไม่มีผู้ร่วมก่อตั้งทำงานในบริษัทแล้ว</p>\n<p>ตัวแทนของ Salesforce ยืนยันการลาออกนี้ และบอกว่าตามปกติแล้วผู้ก่อตั้งบริษัทมักจะร่วมงานอยู่เป็นระยะเวลาหนึ่ง กรณีของ Henderson ก็ไม่ใช่เรื่องน่าประหลาดใจเพราะมีการพูดคุยกันมาก่อนแล้วระยะหนึ่ง</p>\n<p>ที่มา: <a href=\"https://fortune.com/2024/01/12/slack-cto-cal-henderson-out-replaced-salesforce-cofounder-parker-harris/\">Fortune</a></p>\n<p><img alt=\"No Description\" src=\"https://www.blognone.com/sites/default/files/externals/4dd5bb32f2826e6e9524706097a4a3b0.png\" /></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/salesforce\">Salesforce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7563b0b024dc25bf2ea4a2be6665ebe7feed0c6ffc6d92d88716e927f8f3e138","category":"Thai"}