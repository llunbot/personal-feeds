{"title":"ทีวี QLED ของ TCL ถูกกล่าวหา ว่าไม่ใช้เทคโนโลยี Quantum Dot อย่างที่โฆษณา","link":"https://www.blognone.com/node/142062","date":1726646697000,"content":"<div><div><div><p>Hansol Chemical บริษัทซัพพลายเออร์เกาหลี ที่ผลิตแพแนลจอ QLED ให้กับซัมซุง ได้ว่าจ้างบริษัทเอเจนซี่ที่ตรวจสอบมาตรฐานและออกใบรับรองในหลายอุตสาหกรรรมระดับโลก 2 รายคือ SGS และ Intertek ในการตรวจสอบมาตรฐานของหน้าจอ QLED ของ TCL ก่อนจะพบว่ามีทีวี 3 รุ่น ที่ไม่ได้ใช้เทคโนโลยี Quantum Dot ตามที่โฆษณา</p>\n<p>ทีวีทั้ง 3 รุ่นคือ TCL C755, C655 และ C655 Pro (<a href=\"https://www.tcl.com/th/th/tvs?QLED-TV\">ในไทยขายแค่ 2 รุ่นแรก</a>) ไม่มีสารแคดเมียม (cadmium) หรือ อินเดียม (indium) ในแพแนลจอ ซึ่งสารทั้ง 2 ตัวเป็นองค์ประกอบสำคัญในกระบวนการผลิตแพแนลจอที่มีเทคโนโลยี Quantum Dot</p>\n<p>ด้าน TCL ตอบโต้โดยอ้างข้อมูลจาก Guangdong Region Advanced Material ซัพพลายเออร์ฟิล์ม Quantum Dot ของตัวเอง ที่ระบุว่าในฟิล์มขอแพแนลจอมีสารแคดเมียมอยู่</p>\n<p>ที่น่าสนใจคือกระบวนการตรวจสอบของ Hansol เกิดจากการถอดชิ้นส่วนทีวีที่วางขายจริง ขณะที่ฝั่ง TCL อ้างอิงจากเอกสารของซัพพลายเออร์</p>\n<p>ที่มา - <a href=\"https://www.etnews.com/20240905000299\">ETNews</a>, <a href=\"https://www.tomsguide.com/tvs/tcl-under-fire-report-suggests-its-qled-tvs-might-not-have-any-quantum-dots\">Tom's Guide</a></p>\n<p><img alt=\"No Description\" src=\"https://www.blognone.com/sites/default/files/externals/1273cb2c71b99b9eec85d06f6c08b504.jpeg\" /></p>\n</div></div></div><div><div>Topics: </div><div><div><a href=\"/topics/tcl\">TCL</a></div><div><a href=\"/topics/television\">Television</a></div><div><a href=\"/topics/qled\">QLED</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d2dde70e64763103fa16599df192a07b134f9bebdb6f4037e30f88178a00bf7","category":"Thai"}