{"title":"Gmail ปรับปรุงระบบค้นหาแบบใหม่ แสดงผลที่เกี่ยวข้องที่สุด นำ AI มาช่วย","link":"https://www.blognone.com/node/145378","date":1742520832000,"content":"<div><div><div><p>กูเกิลเปิดตัวระดับค้นหาที่ฉลาดมากขึ้น (Smarter Search) บน Gmail โดยนำ AI มาช่วยให้ได้ผลค้นหาที่ตรงตามต้องการ และรวดเร็วยิ่งขึ้น</p>\n<p>กูเกิลบอกว่าจากเดิมผลการค้นหาจะแสดงตามลำดับเวลาตามคำค้นหานั้น บนระบบค้นหาใหม่ใน Gmail นี้ จะใช้ปัจจัยอื่นด้วย เช่น อีเมลล่าสุด, อีเมลที่เปิดอ่านบ่อย, คนที่ติดต่อเป็นประจำ เป็นต้น ช่วยให้อีเมลที่ผู้ใช้งานต้องการจริง ๆ ขึ้นมาแสดงที่ด้านบนสุด</p>\n<p>ระบบค้นหาแบบใหม่นี้ เริ่มอัปเดตให้ผู้ใช้งาน Gmail ทั่วโลกแล้ว สำหรับคนที่ใช้ Google Account สามารถใช้งานได้ทั้งผ่านเว็บ, แอปบน Android/iOS โดยผลลัพธ์ค้นหาแบบใหม่ใช้คำว่า Most Relevant หรือที่เกี่ยวข้องมากที่สุด แทนคำว่า Most Recent หรือล่าสุด ซึ่งผู้ใช้งานสามารถเลือกเปิดปิดการทำงานนี้ได้หากยังไม่ชิน</p>\n<p>ส่วนลูกค้าบัญชีธุรกิจ กูเกิลบอกว่าจะอัปเดตความสามารถนี้ในอนาคต</p>\n<p>ที่มา: <a href=\"https://blog.google/products/gmail/gmail-search-update-relevant-emails/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/5172a5b112db6677c1dc2372afaffd1b.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/e-mail\">E-mail</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d405fb7af2b096a2686686a801f18651819a4067c03a2ec466158b23242ba99","category":"Thai"}