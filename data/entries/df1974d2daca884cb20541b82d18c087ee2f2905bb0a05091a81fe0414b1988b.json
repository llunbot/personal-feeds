{"title":"ไมโครซอฟท์เริ่มปล่อย Microsoft Store ของ Windows 11 ให้ผู้ใช้ Windows 10","link":"https://www.blognone.com/node/126040","date":1638119410000,"content":"<div><div><div><p>หลังจากที่ไมโครซอฟท์ได้ประกาศปล่อย Microsoft Store เวอร์ชันใหม่ซึ่งเคยเป็นหนึ่งในฟีเจอร์เด่นของ Windows 11 ให้ระบบปฏิบัติการรุ่นก่อนอย่าง Windows 10 ได้ใช้งานด้วย โดยได้<a href=\"https://www.blognone.com/node/125517\">ทดสอบกับผู้ใช้กลุ่ม Windows Insider มาได้ระยะหนึ่ง</a></p>\n<p>ล่าสุดเมื่อกลางเดือนพฤศจิกายน Rudy Huyn หัวหน้าทีมสถาปัตยกรรม Microsoft Store ก็ได้ทวีตระบุว่าเริ่มทยอยปล่อย Microsoft Store เวอร์ชันใหม่ให้ Windows 10 โดยทั่วไปแล้ว และจะไปถึงมือผู้ใช้ทุกคนในเร็วๆ นี้</p>\n<blockquote><p>The new Microsoft Store is coming to Windows 10 PCs!!!This experience will be rolled out in phases for Windows 10 PC users (non-insiders)! If you don't get the update today, don't worry, it will come to you quickly!</p>\n<p>— Rudy Huyn (@RudyHuyn) <a href=\"https://twitter.com/RudyHuyn/status/1458910282760142859?ref_src=twsrc%5Etfw\">November 11, 2021</a></p></blockquote>\n<p>สำหรับประโยชน์ของ Microsoft Store เวอร์ชันใหม่นอกเหนือการปรับดีไซน์ใหม่และปรับปรุงประสิทธิภาพแล้ว ตัวสโตร์ยัง<a href=\"https://www.blognone.com/node/123386\">เปิดกว้างและรองรับแอพ</a>ได้หลากหลายกว่าเมื่อก่อนมาก</p>\n<p>โดยเฉพาะแอพแบบ Win32 ทำให้แอพเดสก์ทอปเดิมหลายตัวนำไปขึ้นสโตร์ได้แล้ว ซึ่งนั่นก็รวมทั้ง Adobe Reader DC, Discord, LibreOffice, TeamViewer, Zoom, VLC เบราว์เซอร์จากเจ้าอื่นๆ อย่าง Firefox, Opera ไปจนถึง code editor ยอดนิยมอย่าง Visual Studio Code ด้วย</p>\n<p>อย่างไรก็ดี การติดตั้งและรันแอพ Android จากสโตร์นั้นยังเป็นความสามารถที่มีให้ใช้เฉพาะบน Windows 11 ครับ</p>\n<p>ที่มา - <a href=\"https://www.windowscentral.com/new-microsoft-store-rolling-out-windows-10-bringing-more-apps-and-new-look\">Windows Central</a></p>\n<p><img src=\"https://www.blognone.com/sites/default/files/externals/375ec2a51174b7555a62bec7b92be0f7.jpg\" /></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/windows-10\">Windows 10</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df1974d2daca884cb20541b82d18c087ee2f2905bb0a05091a81fe0414b1988b","category":"Thai"}