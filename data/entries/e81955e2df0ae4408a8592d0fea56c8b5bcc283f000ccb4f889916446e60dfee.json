{"title":"Microsoft Mesh แอพสร้างอวตารในโลกเสมือน 3D เข้าสถานะ GA เปิดใช้งานทั่วไปแล้ว","link":"https://www.blognone.com/node/137859","date":1706149043000,"content":"<div><div><div><p>ไมโครซอฟท์<a href=\"https://www.blognone.com/node/125636\">เปิดตัว Mesh for Teams บริการประชุมโลกเสมือนด้วยร่างอวตาร ตั้งแต่ปลายปี 2021</a> และ<a href=\"https://www.blognone.com/node/136007\">เปิดทดสอบจริงๆ แบบ public preview เมื่อเดือนตุลาคม 2023</a></p>\n<p>วันนี้ Microsoft Mesh ปรับสถานะเป็นรุ่นเสถียร เปิดใช้งานทั่วไป (general availability) เรียบร้อยแล้ว รองรับการใช้งานบนพีซี (<a href=\"https://apps.microsoft.com/detail/9NLXZJ1FDBD7?hl=en-us&amp;gl=US\">แอพ Microsoft Mesh</a>) และผ่านแว่น Oculus Quest (<a href=\"https://www.meta.com/experiences/6750166401689690/\">Quest Store</a>)</p>\n<p>วิธีใช้งาน Microsoft Mesh แบ่งเป็น 2 แบบ อย่างแรกคือใช้ผ่าน Microsoft Teams (ต้องมีสมาชิก Microsoft 365 แบบบัญชีธุรกิจ) ซึ่งรองรับการสร้างอวตารตัวเราเองเข้าประชุมออนไลน์ตามปกติ และการนำอวตารไปเดินเล่นในโลกเสมือน 3D</p>\n<p>วิธีที่สองคือถ้าต้องการสร้างสภาพแวดล้อมเสมือนที่ปรับแต่งได้มากขึ้น มีเครื่องมือ Mesh toolkit ช่วยปรับแต่ง (อิงกับฐานของ Unity) ต้องซื้อไลเซนส์ Mesh แยกต่างหากหรือ Teams Premium ด้วย</p>\n<p>ที่มา - <a href=\"https://www.microsoft.com/en-us/microsoft-365/blog/2023/09/26/microsoft-mesh-enters-preview-in-october-including-a-new-teams-experience/\">Microsoft</a></p>\n<p><img src=\"https://www.blognone.com/sites/default/files/externals/606a004e101c52bbe80d145dea3c86c4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/24fb5f65efa8172e739ee1dab223aad8.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-teams\">Microsoft Teams</a></div><div><a href=\"/topics/metaverse\">Metaverse</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e81955e2df0ae4408a8592d0fea56c8b5bcc283f000ccb4f889916446e60dfee","category":"Thai"}