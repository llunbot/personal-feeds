{"title":"GitHub Copilot เพิ่มฟีเจอร์ Coding Agent แก้ปัญหาด้วยตัวเอง ส่งงานเป็น pull request","link":"https://www.blognone.com/node/146487","date":1747671778000,"content":"<span>GitHub Copilot เพิ่มฟีเจอร์ Coding Agent แก้ปัญหาด้วยตัวเอง ส่งงานเป็น pull request</span>\n\n  <div>\n    <div>Body</div>\n              <div><p>GitHub Copilot เพิ่มฟีเจอร์ทำงานอัตโนมัติเต็มรูปแบบเหมือนนักพัฒนาในทีมอีกคน โดยกระบวนการทำงานจะเริ่มเมื่อมีคนรายงานปัญหา ตัว Coding Agent จะสร้างพื้นที่พัฒนาแล้วพยายามแก้ไขปัญหาจนเสร็จแล้วค่อยส่งงานเป็น pull request ให้มนุษย์ตรวจสอบขั้นสุดท้ายทีเดียว</p>\n<p>ทาง GitHub ระบุว่า Coding Agent แก้ปัญหาความซับซ้อนต่ำจนถึงปานกลางได้เป็นอย่างดีโดยเฉพาะโครงการที่มีชุดทดสอบอย่างดีแล้ว เมื่อแพตช์เสร็จแล้ว นักพัฒนายังสามารถรีวิวโค้ดเพิ่มเติมได้ ตัว Coding Agent ก็จะนำความเห็นกลับไปแก้ไขจนกว่าจะได้ผลลัพธ์ตามคำสั่ง</p>\n<p>เพื่อความปลอดภัยในการปล่อยให้ Coding Agent แก้ไขโค้ด ทาง GitHub เพิ่มมาตรการวามปลอดภัยเพิ่มเติม ได้แก่</p>\n<ul>\n<li>Agent สามารถส่งโค้ดขึ้น branch ของตัวเองได้เท่านั้น ส่งโค้ดไปทับคนอื่นไม่ได้</li>\n<li>หากตั้งบังคับว่าต้องรีวิวโค้ดก่อน ผู้รีวิวจะต้องเป็นคนละคนกับคนเปิด Issue</li>\n<li>ตัว Coding Agent เชื่อมต่ออินเทอร์เน็ตได้จำกัด คอนฟิกเพิ่มได้ แต่เชื่อมต่อที่อื่นนอกจากรายการกำหนดไม่ได้</li>\n<li>โค้ดของ GitHub Actions จะต้องตรวจโดยนักพัฒนาเสมอ</li>\n</ul>\n<p>ฟีเจอร์นี้เปิดให้เฉพาะผู้ใช้ Copilot Enterprise และ Copilot Pro+ เท่านั้น</p>\n<p>ที่มา - <a href=\"https://github.blog/news-insights/product-news/github-copilot-meet-the-new-coding-agent/\">GitHub Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 05/19/2025 - 23:22</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"691ee32719dbebe7561b0601d4c39d55083bcca2b253b7879d245653bad7be87","category":"Thai"}