{"title":"Facebook Messenger เพิ่มฟีเจอร์หารบิลในแชท, แชร์เอฟเฟคร่วมกันระหว่างวิดีโอคอล","link":"https://www.blognone.com/node/126141","date":1638559197000,"content":"<div><div><div><p>Meta เผยฟีเจอร์ใหม่สำหรับ Facebook Messenger คือฟีเจอร์หารบิลในชื่อว่า Split Payments โดยจะเริ่มทดสอบในสหรัฐฯ สัปดาห์หน้า</p>\n<p>ฟีเจอร์หารบิลมีประโยชน์ในหลายสถานการณ์ ตั้งแต่ทานอาหารเป็นกลุ่ม, หารค่าใช้จ่ายรายเดือน และอื่น ๆ วิธีใช้งานเพียงแค่กดปุ่ม Split Payments ในห้องแชทกลุ่มหรือ Payments Hub ก็ได้ กด Get Started หลังจากนั้นให้กรอกจำนวนเงิน และกำหนดได้ว่าจะหารเท่ากำหนดค่าใช้จ่ายเป็นรายคนก็ได้ จากนั้นยืนยันรายละเอียด Facebook Pay ก็จะส่งเข้าห้องแชทเรียบร้อย</p>\n<p>นอกจาก Split Payments แล้ว Messenger ยังมีฟีเจอร์ใหม่คือ Group Effects ที่ให้ผู้ใช้ Messenger และ Instagram วิดีโอคอลหากันโดยใช้เอฟเฟค AR ร่วมกันได้</p>\n<p>ที่มา - <a href=\"https://messengernews.fb.com/2021/12/03/close-out-the-year-with-messengers-new-expression-tools/\">Messenger</a>, <a href=\"https://www.theverge.com/2021/12/3/22815981/facebook-messenger-bill-splitting-feature-meta-group-effects\">The Verge</a></p>\n<p><img src=\"https://www.blognone.com/sites/default/files/externals/9bbdbd126d4205781ac240051a7666fe.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f47e6f3d97a18a7abf7ba5eec0176bcc19c866a1fb80538ffc8829b907d62eb2","category":"Thai"}