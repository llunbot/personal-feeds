{"title":".NET 9 ออกรุ่นเสถียร ปรับปรุงประสิทธิภาพ ใช้แรมน้อยลง, รองรับงาน AI มากขึ้น","link":"https://www.blognone.com/node/143098","date":1731501317000,"content":"<div><div><div><p>ไมโครซอฟท์ออก .NET 9 รุ่นเสถียร หลังจาก<a href=\"https://www.blognone.com/node/138207\">เริ่มทดสอบรุ่น Preview มาตั้งแต่ต้นปี 2024</a></p>\n<p>หลัง<a href=\"https://www.blognone.com/node/127260\">ไมโครซอฟท์รวมร่าง .NET เสร็จใน .NET 7</a> ยุคหลังจากนั้นเป็นการพัฒนา .NET ในฐานะแพลตฟอร์มเดียวสำหรับพัฒนาทุกอย่าง (a unified platform) ไม่ว่าจะเป็นเว็บ เซิร์ฟเวอร์ เดสก์ท็อป มือถือ ไปถึงงานใหม่ๆ อย่าง AI</p>\n<p>มาถึง .NET 9 มีการเปลี่ยนแปลงหลายอย่าง โดยทุกชิ้นส่วนสำคัญของ .NET ล้วนแต่ได้รับการอัพเดตถ้วนหน้า</p>\n<p><img alt=\"No Description\" src=\"https://www.blognone.com/sites/default/files/externals/cd036bd49050fe45aa4085845af77bf3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1189274a260bee64b651918c469c561e.png\" /></p>\n<p><strong>ประสิทธิภาพ</strong> ปรับปรุงตัว garbage collector (GC) ฝั่งเซิร์ฟเวอร์ สามารถลดการใช้แรมลงได้ถึง 93% และปริมาณรีเควสต์ต่อวินาทีเพิ่ม 15%</p>\n<p><img alt=\"No Description\" src=\"https://www.blognone.com/sites/default/files/externals/c561035d9b108248cf096b74e0b4f24a.png\" /></p>\n<p><strong>.NET Aspire</strong> ชุดเครื่องมือสำหรับพัฒนาแอพ .NET บนคอนเทนเนอร์ (<a href=\"https://www.blognone.com/node/139936\">ข่าวเก่าว่า .NET Aspire คืออะไร</a>) เพิ่มฟีเจอร์การเชื่อมต่อกับบริการ AI ยอดนิยม เช่น OpenAI, Ollama และรองรับการทำงานกับ Azure Functions แบบพรีวิวแล้ว</p>\n<p>ไมโครซอฟท์เล่าว่าหลังออก .NET Aspire ได้ไม่นาน ตอนนี้มีทีมภายในคือ Xbox และ Copilot นำไปใช้งานจริงแล้ว</p>\n<p><img alt=\"No Description\" src=\"https://www.blognone.com/sites/default/files/externals/4ae9fc24bbdebb9d705d3d267ca2dce1.png\" /></p>\n<p><strong>AI</strong> รองรับซอฟต์แวร์และเครื่องมือของพาร์ทเนอร์จำนวนมาก เช่น Azure, OpenAI, LlamaIndex, Qdrant, Pinecone, Milvus, AutoGen, OllamaSharp, ONNX Runtime และเพิ่มไลบรารีใหม่  Microsoft.Extensions.AI กับ Microsoft.Extensions.VectorData เพื่อเขียน C# ทำงาน AI ได้สะดวกมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/a74b378e3082d3a1ce8afd9da0205ff5.png\" /></p>\n<p><img alt=\"No Description\" src=\"https://www.blognone.com/sites/default/files/externals/4110aeb28ef82ef477ffa3ae1602fbe7.png\" /></p>\n<p><strong>ASP.NET Core &amp; Blazor</strong> งานฝั่งเว็บแอพ รองรับ ahead-of-time compilation เพิ่มประสิทธิภาพการรัน, ปรับปรุงการทำงานร่วมกับไฟล์แบบ static (เช่น JavaScript/CSS), Blazor รองรับการตรวจจับวิธีการเรนเดอร์ของคอมโพเนนต์ผ่าน RendererInfo API</p>\n<p><img alt=\"No Description\" src=\"https://www.blognone.com/sites/default/files/externals/0a638a6d58fc02cee7a3a6d780a99de7.png\" /></p>\n<p><strong>MAUI</strong> ชุดเครื่องมือสร้าง UI สำหรับเดสก์ท็อปและแอพมือถือ รองรับคอมโพเนนต์ของบริษัทพาร์ทเนอร์มากขึ้น เช่น Syncfusion, รองรับการคอมไพล์แบบ Native AOT, ทำงานร่วมกับ Xcode ได้ดีขึ้น, เพิ่ม  Android Asset Packs</p>\n<p><img alt=\"No Description\" src=\"https://www.blognone.com/sites/default/files/externals/fdc5251a12b6ecdfa25bae077b8dc9ba.png\" /></p>\n<p><strong>Windows</strong> สำหรับแอพเดสก์ท็อปแบบดั้งเดิมบน Windows ที่เป็นจุดกำเนิดของ .NET รองรับการทำ Native AOT สำหรับชุดเครื่องมือ WinUI 3, <a href=\"https://www.blognone.com/node/138300\">ปรับปรุงธีมของคอมโพเนนต์ WPF เดิมให้เป็น Fluent UI สมัยใหม่</a>, คอมโพเนนต์ที่สร้างด้วย WinForms รองรับ Dark Mode และเพิ่ม API สำหรับการกำหนดไอคอน</p>\n<p><img alt=\"No Description\" src=\"https://www.blognone.com/sites/default/files/externals/f50139a4f053d88301a891bb6ee8e8b6.png\" /></p>\n<p>ของใหม่อื่นๆ</p>\n<ul>\n<li>ภาษา C# เวอร์ชัน 13 และ F# 9</li>\n<li><a href=\"https://devblogs.microsoft.com/visualstudio/visual-studio-2022-v17-12-with-dotnet-9/\">Visual Studio 2022 17.12</a> ที่ออกพร้อมกับ .NET 9</li>\n</ul>\n<p>ที่มา - <a href=\"https://devblogs.microsoft.com/dotnet/announcing-dotnet-9/\">.NET 9</a></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17a4eee3d7f44627508d2e1b78cb4a27764c7d061f9f91a5de23dc2d71330a00","category":"Thai"}