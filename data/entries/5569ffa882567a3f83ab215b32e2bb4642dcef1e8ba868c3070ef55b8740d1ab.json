{"title":"Surface Duo 2 ได้อัพเดต OS นาน 3 ปี แต่ Duo รุ่นแรกยังไม่ได้ Android 11 เลย","link":"https://www.blognone.com/node/124952","date":1632702204000,"content":"<div><div><div><p>ไมโครซอฟท์ให้ข้อมูลยืนยันว่า <a href=\"https://www.blognone.com/node/124889\">Surface Duo 2</a> จะได้อัพเดตระบบปฏิบัติการและแพตช์ความปลอดภัยนาน 3 ปี <a href=\"https://www.blognone.com/node/117982\">เท่ากับ Surface Duo รุ่นแรก</a></p>\n<p>อย่างไรก็ตาม Surface Duo เปิดตัวในปี 2020 โดยใช้ Android 10 ที่ตกรุ่นไปแล้วหนึ่งปี แล้วเวลาผ่านมาหนึ่งปีแล้วก็ยังไม่ได้อัพเกรดเป็น Android 11 แต่อย่างใด (ไมโครซอฟท์สัญญาว่าจะออกอัพเดตภายในปี 2021 นี้)</p>\n<p>เหตุผลหนึ่งที่อาจมีส่วนให้ Surface Duo อัพเกรดระบบปฏิบัติการได้ช้า เป็นเพราะ<a href=\"https://www.blognone.com/node/117422\">ตอนแรกไมโครซอฟท์จ้างทีมเอาท์ซอร์สพัฒนาซอฟต์แวร์ของ Duo</a> เพิ่งมาตั้งทีม Android ของตัวเองในช่วงหลังแล้ว</p>\n<p>ที่มา - <a href=\"https://mspoweruser.com/microsoft-surface-duo-2-three-years-of-updates/\">MSpoweruser</a></p>\n<p><img src=\"https://www.blognone.com/sites/default/files/externals/d22cbd7356cf10ae0ca8a5bd067997ea.jpg\" /></p>\n</div></div></div><div><div>Topics: </div><div><div><a href=\"/topics/surface-duo\">Surface Duo</a></div><div><a href=\"/topics/android\">Android</a></div><div><a href=\"/topics/microsoft\">Microsoft</a></div><div><a href=\"/topics/android-11\">Android 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5569ffa882567a3f83ab215b32e2bb4642dcef1e8ba868c3070ef55b8740d1ab","category":"Thai"}