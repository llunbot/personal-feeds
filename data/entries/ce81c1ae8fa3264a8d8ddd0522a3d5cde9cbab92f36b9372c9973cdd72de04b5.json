{"title":"Skyller ผู้ให้บริการแพลตฟอร์มภาคอุตสาหกรรมด้วย AI และโดรน โดย ARV","link":"https://www.blognone.com/node/125133","date":1633663800000,"content":"<div><div><div><p>เทรนด์เทคโนโลยี AI และ Robotics ได้รับความสนใจและมีการนำมาใช้มากขึ้นเรื่อยๆ ทั้งในภาคธุรกิจและชีวิตประจำวัน คงปฏิเสธไม่ได้ว่าการนำเทคโนโลยีเหล่านี้มาใช้ในองค์กร นอกจากจะช่วยอำนวยความสะดวกในการทำงานแล้ว ยังสร้างความได้เปรียบในการแข่งขันทางธุรกิจ และนำไปสู่การพัฒนาเมืองและประเทศให้ไปต่อได้ไกลยิ่งขึ้น</p>\n<p>อีกหนึ่งก้าวสำคัญของการพัฒนาเทคโนโลยีปัญญาประดิษฐ์ (AI) ของไทย “Skyller” ผู้พัฒนาแพลตฟอร์มและแอปพลิเคชันโดยนำ AI และ Machine Learning มาใช้งานร่วมกับโดรนและหุ่นยนต์ มุ่งเน้นการแก้ Pain Point ของธุรกิจในเชิงอุตสาหกรรม</p>\n<p>Skyller เป็นกลุ่มธุรกิจภายใต้ บริษัท AI and Robotics Venture (ARV) เป็นบริษัทลูกของ บริษัท ปตท.สำรวจและผลิตปิโตรเลียม จำกัด (มหาชน) หรือที่รู้จักกันในชื่อ ปตท. สผ. (PTTEP) ซึ่งมุ่งหวังจะเป็นผู้นำด้าน AI และ Robotics ของไทย</p>\n<p>ปัจจุบันภาคอุตสาหกรรมทั้งในกลุ่มธุรกิจปิโตรเลียม ปิโตรเคมี การสื่อสาร การก่อสร้าง และพลังงาน ยังคงใช้การตรวจสอบ ซ่อมบำรุงพื้นที่และอุปกรณ์ โดยการให้ผู้ตรวจสอบเข้าถึงหน้างาน (on-site) ที่หลายครั้ง หน้างานมีสภาวะที่มีความเสี่ยงอันตรายสูง</p>\n<p><img src=\"https://www.blognone.com/sites/default/files/externals/92fe7f68a8f0657b7570c773e6e61314.jpg\" /></p>\n<p>ตัวอย่างเช่น การตรวจสอบหอเผาไหม้ก๊าซส่วนเกิน (Flare) ที่ปกติต้องทำการปิดการใช้งานชั่วคราว ก่อนให้ผู้ตรวจสอบปีนบันไดที่อยู่ข้างเสาขึ้นไปตรวจสอบ สภาวะแวดล้อมเต็มไปด้วยไอพิษจากการเผาไหม้ สารไวไฟ สารอินทรีย์ระเหยง่าย สารไฮโดรคาร์บอน และลมแรงที่สร้างความเสี่ยงต่อผู้ตรวจสอบที่ปีนขึ้นไปยังปากปล่องที่อยู่สูงขึ้นไปเท่ากับตึก 4 ถึง 5 ชั้น พร้อมอุปกรณ์ตรวจสอบที่มีน้ำหนัก หรือหากมีงบประมาณ อาจใช้เฮลิคอปเตอร์และช่างกล้องเพื่อเก็บภาพ</p>\n<p><img src=\"https://www.blognone.com/sites/default/files/externals/ca71b91d44efed9e69e9de6b8c3c3854.jpg\" /></p>\n<p>อีกตัวอย่างหนึ่งคือการตรวจสอบถังเก็บเม็ดพลาสติกหรือผลิตภัณฑ์ปิโตรเลียมขนาดใหญ่ (Silo) ที่ต้องตั้งนั่งร้านและใช้การโรยตัว เพื่อสำรวจการเสื่อมสภาพหรือความเสียหายที่อาจเกิดขึ้นได้ในส่วนต่างๆ บนพื้นที่ผิว กระบวนการตรวจสอบเช่นนี้ ใช้เวลานาน มีค่าใช้จ่ายสูง และเสี่ยงต่อการเกิดอุบัติเหตุได้ ไม่ว่าจะมีกระบวนการป้องกันมากเพียงใดก็ตาม</p>\n<p><img src=\"https://www.blognone.com/sites/default/files/externals/eb708e37ee1db4199d293cc1c4ba9e54.jpg\" /></p>\n<p>Skyller ให้บริการอากาศยานไร้คนขับ (UAV) หรือ โดรน และหุ่นยนต์รูปแบบอื่นๆ ที่เหมาะสมกับพื้นที่สำรวจ ในการถ่ายภาพและวิดีโอความละเอียดสูงของทรัพย์สิน-โครงสร้างพื้นฐานในงานอุตสาหกรรม สามารถติดเซนเซอร์อื่นๆ ที่สามารถติดตั้งเพิ่มเติม เช่น ตัววัดความร้อนด้วยรังสีอินฟราเรด ซึ่งเหล่านี้เป็นบริการที่มีผู้ให้บริการอยู่แล้วหลายเจ้าในตลาด ความพิเศษของ Skyller คือการเชื่อมต่อโดรนเข้าแพลตฟอร์มที่ใช้ AI และ Machine Learning ที่สามารถจัดการ วิเคราะห์ข้อมูล และสรุปผลรายงานได้อย่างรวดเร็ว ฟีเจอร์หลัก มีดังนี้</p>\n<ul>\n<li>Resource and Project Management ระบบช่วยจัดการโปรเจกต์ บริหารงานและทีมปฏิบัติงาน วางแผน ติดตามการทำงานให้ได้ตามวัตถุประสงค์ และ Timeline</li>\n<li>Data Visualization and Analysis หลังจากที่โดรนส่งข้อมูลภาพถ่ายหรือวิดีโอจากการสำรวจแล้ว ระบบ AI และ Machine Learning จะทำการประมวลผลวิเคราะห์ภาพที่มีมากกว่า 2,000 ภาพต่อการสำรวจ 1 ครั้ง ซึ่งปกติพนักงานเวลาตรวจสอบถึง 2 อาทิตย์ ระบบสามารถประมวลผลเสร็จได้ภายในเวลา 2 วัน เพื่อตรวจหาสิ่งผิดปกติและวิเคราะห์จุดต่างๆ เช่น รอยแตกร้าว การรั่วไหลของสารเคมี การตรวจวัดอุณภูมิความร้อนเพื่อตรวจสอบการทำงานของอุปกรณ์ และป้องกันอุบัติเหตุ ตรวจสอบความเคลื่อนไหว เพื่อรักษาความปลอดภัยในพื้นที่เสี่ยงต่อการบุกรุก การวิเคราะห์และคาดการณ์ปริมาณของหิน ทราย และวัสดุต่างๆ ที่ใช้ในการก่อสร้าง</li>\n<li>Report and Data Integration สรุปผลและนำเสนอการประมวลผลข้อมูลในรูปแบบที่เข้าใจง่าย สามารถนำไปใช้เปรียบเทียบกับข้อมูลสำรวจในครั้งก่อน สามารถส่งออกเพื่อนำไปวิเคราะห์เพิ่มเติม ประมาณการล่วงหน้า และแจ้งเตือนในการตรวจสอบครั้งต่อไปได้</li>\n</ul>\n<p><img src=\"https://www.blognone.com/sites/default/files/externals/58221fcf64e6e4e338a3f2fe870f4e9f.jpg\" /></p>\n<p>แพลตฟอร์มและการประยุกต์ใช้เทคโนโลยีหุ่นยนต์ของ Skyller ช่วยเพิ่มประสิทธิภาพในการทำงาน ประหยัดค่าใช้จ่าย ลดเวลาการทำงาน และที่สำคัญ ลดความเสี่ยงอันตรายในการลงพื้นที่ของพนักงาน และยังใช้งานง่ายผ่านระบบคลาวด์ สามารถเข้าถึงได้ทุกที่ทุกเวลา พร้อมกันได้หลายคน ทำให้การประสานงานและการดำเนินงานในองค์กรเป็นไปอย่างมีประสิทธิภาพ และเติบโตอย่างยั่งยืน</p>\n<p>จากจุดเริ่มต้นในการพัฒนาเทคโนโลยีเพื่อแก้ปัญหาและปรับปรุงกระบวนการทำงานให้ ปตท.สผ. ซึ่งทำให้เกิดเป็นคลังความรู้ในระบบ Machine Learning ของแพลตฟอร์มที่แข็งแกร่ง เพราะได้รับ input จากผู้เชี่ยวชาญระดับประเทศ และสามารถต่อยอดไปสู่การให้บริการเทคโนโลยีในอุตสาหกรรมอื่นๆ เช่น ระบบโทรคมนาคม โครงการก่อสร้าง ระบบโซลาร์ฟาร์ม การบริหารอสังหาริมทรัพย์ หรือแม้แต่ในการรักษาสิ่งแวดล้อม เช่น การสำรวจปัญหาปะการังฟอกขาวตามแนวชายฝั่งโดยใช้โดรน ผนวกกับเทคโนโลยีเซ็นเซอร์อื่นๆ เช่น กล้องจับความร้อน LiDAR Ultrasonic การตรวจสอบป้องกันไฟป่า พร้อมคำสั่งแจ้งเตือนและระบบสร้างแนวกันไฟ เป็นต้น</p>\n<p>และอีกหลากหลายความเป็นได้จากการใช้ประโยชน์ของเทคโนโลยี AI และ Robotics ที่จะพัฒนาความแม่นยำและความสามารถเพิ่มขึ้นต่อไปเรื่อยๆ ทุกครั้งที่ได้รับการเรียนรู้มากขึ้น</p>\n<p>Skyller ไม่หยุดที่จะพัฒนาโซลูชันใหม่ๆ โดยพร้อมร่วมมือกับพันธมิตรในหลากหลายธุรกิจทั้งในและต่างประเทศ เพื่อพัฒนาเทคโนโลยีให้ตอบโจทย์อุตสาหกรรมอื่นๆ ในการช่วยแก้ปัญหา ลดความเสี่ยง เพิ่มประสิทธิภาพในการทำงาน สร้างมูลค่าเพิ่มทางธุรกิจร่วมกันและเติบโตไปอย่างยั่งยืน</p>\n<p>ผู้ที่สนใจโซลูชันของ Skyller สามารถอ่านรายละเอียดเพิ่มเติมได้ทันทีที่หน้าเว็บไซต์ของ <a href=\"https://bit.ly/3mmOUW9\">AI And Robotics Ventures</a></p>\n</div></div></div><div><div>Topics: </div><div><div><a href=\"/topics/skyller\">Skyller</a></div><div><a href=\"/topics/drone\">Drone</a></div><div><a href=\"/topics/arv\">ARV</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce81c1ae8fa3264a8d8ddd0522a3d5cde9cbab92f36b9372c9973cdd72de04b5","category":"Thai"}