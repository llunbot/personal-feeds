{"title":"Grab รายงานผลประกอบการไตรมาส รายได้เติบโต 77% และขาดทุนลดลง","link":"https://www.blognone.com/node/135452","date":1692980553000,"content":"<div><div><div><p>Grab Holdings รายงานผลประกอบการประจำไตรมาสที่ 2 ปี 2023 รายได้รวมเพิ่มขึ้น 77% จากช่วงเดียวกันในปีก่อนเป็น 567 ล้านดอลลาร์ ขาดทุนลดลงเป็น 148 ล้านดอลลาร์ เทียบกับปีก่อนที่ขาดทุน 572 ล้านดอลลาร์</p>\n<p>Anthony Tan ซีอีโอและผู้ก่อตั้ง Grab กล่าวว่า การใช้จ่ายบนแพลตฟอร์มสุทธิ (GMV) ของธุรกิจเดลิเวอรีเติบโตทำสถิติใหม่ เป็นผลจากการผลักดัน GrabUnlimited และทำให้จำนวน transaction ต่อเดือน ทำสถิติสูงสุดใหม่เช่นกัน ส่วนซีเอฟโอ Peter Oey ให้ความเห็นว่า EBITDA ปรับปรุงน่าจะเป็นบวกได้ในไตรมาสที่ 3 ซึ่งเร็วกว่าคาดการณ์เดิมที่ไตรมาส 4</p>\n<p>GMV ส่วนธุรกิจเดลิเวอรีเพิ่มขึ้น 4% เป็น 2,573 ล้านดอลลาร์ คิดเป็นรายได้ของ Grab 292 ล้านดอลลาร์ เพิ่มขึ้น 118% เป็นผลจากบริการ GrabUnlimited ซึ่งมีผู้สมัครใช้งานเพิ่มขึ้น 43% คิดเป็น 1 ใน 3 ของผู้ใช้บริการเดลิเวอรี ขณะที่ธุรกิจรถโดยสารมี GMV เพิ่มขึ้น 28% เป็น 1,320 ล้านดอลลาร์ คิดเป็นรายได้ 208 ล้านดอลลาร์ เพิ่มขึ้น 29% ธุรกิจการเงินมีรายได้เฉพาะส่วนนี้ 40 ล้านดอลลาร์ และกลุ่มธุรกิจใหม่ 27 ล้านดอลลาร์ ส่วนใหญ่เป็นรายได้จากโฆษณา</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://investors.grab.com/news-releases/news-release-details/grab-reports-second-quarter-2023-results\">Grab</a></p>\n<p><img alt=\"No Description\" src=\"https://www.blognone.com/sites/default/files/externals/54b483903bee2a3f2eedbf7680b043aa.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ffaf6c0c85ba101f48039bd4ccd97e4f12a04cd0c92b692fee56bada8e58464","category":"Thai"}