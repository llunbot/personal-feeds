{"title":"รีวิว vivo X70 Pro 5G มือถือกล้องเทพ ปฏิวัติวงการถ่ายภาพด้วยมือถือ กับเลนส์ ZEISS T*","link":"https://www.blognone.com/node/125380","date":1634734800000,"content":"<div><div><div><p>หลังจากที่เรารีวิว <a href=\"https://www.blognone.com/node/123283\">vivo X60 Pro 5G</a> ที่เป็นมือถือกล้อง ZEISS รุ่นแรกของ vivo ไปเมื่อช่วงกลางปีที่ผ่านมา คราวนี้ vivo กลับมาพร้อมรุ่นต่อยอด vivo X70 Pro 5G</p>\n<p>คราวนี้ vivo X70 Pro 5G มาร้อมเลนส์ ZEISS ขั้นเทพที่อัพเกรดไปอีกระดับ ด้วยการเคลือบกล้องแบบ <a href=\"https://blogs.zeiss.com/sports-optics/hunting/en/zeiss-t-coating/\">ZEISS T*</a> ให้ภาพสีสด เต็มรายละเอียด ถ่ายภาพกลางคืนได้แบบไม่มีแสงสะท้อน พร้อมสโลแกน “Photography Redefined” ที่จะมาปฏิวัติวงการการถ่ายภาพด้วยกล้องมือถือเลยทีเดียว</p>\n<p>ยังไม่จบแค่นั้น แม้ vivo X70 Pro 5G จะเน้นกล้องขั้นเทพ แต่ประสิทธิภาพด้านอื่นก็มาครบครัน เช่นจอ AMOLED 120Hz ขนาด 6.56 นิ้ว และชิปประมวลผล MediaTek Dimensity 1200 รองรับ 5G แบบเต็มที่ มีทั้งรุ่นแรม 8GB และ 12GB หน่วยความจำภายในเป็นแบบ UFS 3.1 ความจุ 128GB, 256GB และ 512GB โดยรุ่นที่รีวิวนี้เป็นรุ่นแรม 12GB ความจุ 256GB สีดำ Cosmic Black ราคาจะอยู่ที่ 27,999 บาท</p>\n<p><img src=\"https://www.blognone.com/sites/default/files/externals/25df514f1462f00157488e100a8e6b45.jpg\" /></p>\n<p><strong>สเปกเบื้องต้น</strong></p>\n<ul>\n<li>หน้าจอ AMOLED 6.56 นิ้ว รีเฟรชเรต 120Hz รองรับ HDR10+</li>\n<li>ชิป MediaTek Dimensity 1200</li>\n<li>แรม 12 GB</li>\n<li>หน่วยความจำภายใน UFS 3.1 ความจุ 256GB</li>\n<li>กล้องหลัง 4 ตัว กล้องหลัก 50MP f/1.75, กล้องอัลตร้าไวด์ 12MP f/2.2, กล้องเทเลโฟโต้ 12MP f/2.0 ซูม 2x และกล้อง Periscope 8MP f/3.4 ซูมออปติคัล 5x</li>\n<li>กล้องหน้า 32MP f/2.45</li>\n<li>รองรับ Wi-Fi 6, Bluetooth 5.2</li>\n<li>เซ็นเซอร์ลายนิ้วมือใต้จอ</li>\n<li>แบตเตอรี่  4450 mAh รองรับชาร์จไว 44W</li>\n<li>รัน Android 11 ครอบด้วย Funtouch OS</li>\n</ul>\n<p><strong>แกะกล่อง</strong></p>\n<p>ในกล่องจะแถมเคสพลาสติก TPU มาให้ พร้อมอุปกรณ์เสริมที่มักจะไม่ค่อยได้เห็นกันแล้วในยุคนี้ ได้แก่ ที่ชาร์จ สายชาร์จ USB Type A to Type C และหูฟังมีสายแบบ Type-C ถือว่าให้อุปกรณ์มาครบครัน</p>\n<p><img src=\"https://www.blognone.com/sites/default/files/externals/f25722146bdb8b347247fe89c10d842e.jpg\" /></p>\n<p>อีกสิ่งที่ชอบมากของดีไซน์รุ่นนี้ คือฝาหลังที่เป็นสีดำด้าน Cosmic Black วัสดุ fluorite AG จับแล้วให้ความรู้สึกเท็กซ์เจอร์แตกต่างจากฝาหลังทั่วไป สิ่งที่ดีสุดๆ คือไม่มีรอยนิ้วมือติดฝาหลังเลย สามารถใช้งานแบบไม่ใส่เคสได้สบายๆ ไม่ต้องมาคอยเช็ดรอยกันอีกแล้ว แถมน่าจะทนต่อรอยขีดข่วนมากกว่า และเท่มากๆ</p>\n<p><img src=\"https://www.blognone.com/sites/default/files/externals/5aeca27bfd4e9ceacd83ab66c53a1bf3.jpg\" /><img src=\"https://www.blognone.com/sites/default/files/externals/bd69c6a58030c122519d71086cbe1ee6.jpg\" /></p>\n<p><strong>การใช้งาน</strong></p>\n<p>ประสิทธิภาพชิป Mediatek Dimensity 1200 ใช้งานได้ลื่นไหลแบบไม่รู้สึกถึงอาการช้า ค้าง หรือติดขัดเลย แรมให้มาแบบจัดเต็ม 8GB และ 12GB แถมยังมีระบบ Extended Ram ที่นำพื้นที่หน่วยความจำมาเสริมเป็นแรมเพิ่ม สามารถปิด-เปิดได้ในการตั้งค่าเช่นเคย</p>\n<p><img src=\"https://www.blognone.com/sites/default/files/externals/21f78b7f3737ba3ef625e063e29e5876.jpg\" /></p>\n<p>UI ของ Funtouch OS ใช้งานง่าย ไม่ยุ่งยาก แฟนๆ vivo คงคุ้นเคยกันเป็นอย่างดีอยู่แล้ว จะดู YouTube เล่นเน็ตผ่าน Chrome หรือสตรีมมิ่ง Netflix ก็ทำได้แบบสบายๆ หน้าจอ AMOLED แบบ 120Hz ทำให้การใช้งานลื่นไหลไม่รู้สึกติดขัด สีสด และมีความสว่างมากพอที่จะใช้งานกลางแจ้งได้แบบไม่ต้องเพ่งมาก</p>\n<p><img src=\"https://www.blognone.com/sites/default/files/externals/7d70f9e575c35732032d9f863574380f.jpg\" /></p>\n<p>ตัวเครื่องบางและเบามา ขอบจอเป็นกระจกโค้งเล็กน้อยแต่จับถนัดมือ โมดูลกล้องยื่นออกมาเล็กน้อย แต่ไม่เป็นอุปสรรคใช้งาน น้ำหนักที่เบาราว 185 กรัม ทำให้ถือเล่นได้นานโดยไม่เมื่อยมือ รวมถึงเก็บใส่กระเป๋าและหยิบออกมาได้สะดวก แม้จะเป็นกระเป๋ากางเกงยีนส์ที่มีพื้นที่ค่อนข้างน้อยก็ตาม</p>\n<p><img src=\"https://www.blognone.com/sites/default/files/externals/0db936dc4585d10af707a617e7723206.jpg\" /><img src=\"https://www.blognone.com/sites/default/files/externals/4bd3a4aa9d521b65eb91b62a7a46b93e.jpg\" /></p>\n<p><strong>กล้องถ่ายรูปที่ว้าวกว่าที่คิด</strong></p>\n<p>มาถึงจุดที่เด่นที่สุดของ X70 Pro 5G คือกล้องถ่ายภาพกันบ้าง คราวนี้ใช้เซ็นเซอร์ Sony IMX766V คู่กับเลนส์ ZEISS ที่พัฒนาไปอีกระดับ คือเคลือบเลนส์ด้วยเทคโนโลยี ZEISS T* ครบทุกเลนส์</p>\n<p>ซึ่ง <a href=\"https://blogs.zeiss.com/sports-optics/hunting/en/zeiss-t-coating/\">ZEISS T*</a> เป็นเทคโนโลยีเคลือบเลนส์แบบพิเศษของ ZEISS ทำให้ทำให้ภาพที่ถ่ายออกให้ค่าสีแม่นยำ และสีสันสดใสยิ่งขึ้น รวมถึงลด Ghosting หรือแสงสะท้อนในเลนส์ เมื่อถ่ายภาพหรือวิดีโอตอนกลางคืน</p>\n<p>ฟีเจอร์ Gimbal Stabilization ก็กลับมาในเวอร์ชั่น 3.0 ช่วยให้ภาพและวิดีโอที่ถ่ายมีความนิ่งขึ้น ช่วยลดการสั่นเวลาถ่ายภาพกลางคืนที่ต้องเปิดหน้าชัตเตอร์ค้างไว้เป็นเวลา 1-2 วินาทีได้ ส่วนสีสันจะสดใสจริงแค่ไหน ลองไปดูตัวอย่างภาพถ่ายด้านล่างได้เลย</p>\n<p><img src=\"https://www.blognone.com/sites/default/files/externals/c0a73b5bd2ae2a09ded1d8cf45de9e67.jpg\" /><em>ตัวอย่างภาพกล้องหลัก สังเกตสีแดงบนรถแท็กซี่ที่สดใสมาก</em><br />\n<img src=\"https://www.blognone.com/sites/default/files/externals/1f619e61575e53b700f152c917335a37.jpg\" /><em>ตัวอย่างภาพถ่ายกล้องอัลตร้าไวด์</em><br />\n<img src=\"https://www.blognone.com/sites/default/files/externals/65e47748142aea8f275de1abeed22d7d.jpg\" /><em>ตัวอย่างภาพถ่ายกล้องอัลตร้าไวด์</em><br />\n<img src=\"https://www.blognone.com/sites/default/files/externals/a14713674e7d83804091397638c1bb0e.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/e95483a34248a43bc7c93097afdc91b4.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/96090910c02b76d3915f3fd21baec52e.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/cbb1e36bbdec2c4365dda69e2d6a0bf5.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/ca51d6a47745cbd3dea68a7102128b89.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/da8600c93a0f5459c5078040557a7fa0.jpg\" /><em>ตัวอย่างภาพถ่ายกล้องอัลตร้าไวด์</em><br />\n<img src=\"https://www.blognone.com/sites/default/files/externals/49902f61d2ca7d0b38faa8b6c9e4d544.jpg\" /><em>ตัวอย่างภาพถ่ายกล้องอัลตร้าไวด์</em></p>\n<p><strong>เลนส์ซูมขั้นเทพ ให้มาทั้งเทเลโฟโต้และ Periscope</strong></p>\n<p>นอกจากกล้องหลักและกล้องอัลตร้าไวด์แล้ว vivo X70 Pro 5G ยังใส่เลนส์ซูมให้มาอีก 2 เลนส์ คือเลนส์เทเลโฟโต้ ที่ใช้สำหรับการซูมแบบออปติคัลในระดับ 2x และเลนส์ Periscope หรือเลนส์ซูมแบบใช้การสะท้อนของกระจกเลนส์ ที่ทำให้ซูมแบบออปติคัลได้ถึง 5x แบบไม่ภาพไม่แตก รายละเอียดคมชัด เหมือนเดินเข้าไปถ่ายใกล้ๆ ด้วยกล้องหลัก</p>\n<p><img src=\"https://www.blognone.com/sites/default/files/externals/da8600c93a0f5459c5078040557a7fa0.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/abd74199c9fdad768a68a3748017e973.jpg\" /><em>ตัวอย่างภาพ ซูม 2x</em><br />\n<img src=\"https://www.blognone.com/sites/default/files/externals/df2b7eba1ed8f4d7886fd922085fa8cd.jpg\" /><em>ตัวอย่างภาพ ซูม 5x</em></p>\n<p><img src=\"https://www.blognone.com/sites/default/files/externals/c0a73b5bd2ae2a09ded1d8cf45de9e67.jpg\" /><em>ตัวอย่างภาพกล้องหลัก</em><br />\n<img src=\"https://www.blognone.com/sites/default/files/externals/d822f127448ecffd5b05b4958f5addfe.jpg\" /><em>ตัวอย่างภาพ ซูม 2x</em><br />\n<img src=\"https://www.blognone.com/sites/default/files/externals/1264eb606883cd06b1a3991a3cd3f360.jpg\" /><em>ตัวอย่างภาพ ซูม 5x</em></p>\n<p><strong>ถ่ายภาพบุคคล</strong></p>\n<p>โหมดถ่ายภาพบุคคลของกล้องยังทำได้ดีเช่นเคย เบลอฉากหลัง แยกตัวแบบได้อย่างชัดเจน แถมยังให้สีสันที่ครบครัน สดใสขึ้น ด้วยการเคลือบกล้อง ZEISS T*</p>\n<p><img src=\"https://www.blognone.com/sites/default/files/externals/84044ac3325d1afc2b25fd9d6ef10ce8.jpg\" /><img src=\"https://www.blognone.com/sites/default/files/externals/25d301a8ab248529ac9f16a8679c0819.jpg\" /><em>ตัวอย่างภาพในโหมดถ่ายภาพบุคคล กล้องหลังหลัก</em></p>\n<p><strong>ถ่ายภาพกลางคืน</strong></p>\n<p>การถ่ายภาพกลางคืนทำได้ ถึงจะใช้โหมดอัตโนมัติ ก็ยังเก็บแสงในภาพได้มากกว่ากล้องมือถือทั่วไป และยิ่งดีขึ้นไปอีกขั้นเมื่อเปิดโหมดถ่ายภาพกลางคืน สังเกตโทนสีจะเป็นธรรมชาติมากขึ้น ไม่มีแสง Ghosting หรือแสงสะท้อนมารบกวนเมื่อถ่ายภาพที่มีดวงไฟเยอะ แถมให้ภาพที่ชัดเจน สีสันสดใส</p>\n<p>โหมด Real-Time Extreme Night Vision ที่เพิ่มเข้ามาใน vivo X70 Pro ก็เป็นอีกฟีเจอร์ที่ล้ำมาก เพราะตัวแอปกล้องจะแสดงตัวอย่างภาพให้เราเห็นตั้งแต่ก่อนถ่าย ทำให้เรารู้สภาพแสงจริงในรูปตั้งแต่ก่อนกดถ่าย</p>\n<p><img src=\"https://www.blognone.com/sites/default/files/externals/f95d88d6e78c903e99297d97e2595852.jpg\" /><em>กล้องหลังหลัก โหมดอัตโนมัติ</em><br />\n<img src=\"https://www.blognone.com/sites/default/files/externals/c7ea91ad5377b791b789836d6dc34af2.jpg\" /><em>กล้องหลังหลัก แบบเปิดโหมดถ่ายภาพกลางคืน</em><br />\n<img src=\"https://www.blognone.com/sites/default/files/externals/11845c929242f37096425aef692acc57.jpg\" /><em>กล้องหลังหลัก โหมดอัตโนมัติ</em><br />\n<img src=\"https://www.blognone.com/sites/default/files/externals/198634454548e3983a7d9a71a3344bc2.jpg\" /><em>กล้องหลังหลัก แบบเปิดโหมดถ่ายภาพกลางคืน</em><br />\n<img src=\"https://www.blognone.com/sites/default/files/externals/b659c2911b7733b07894e74f9e0d27b0.jpg\" /><em>กล้องหลังหลัก โหมดอัตโนมัติ</em><br />\n<img src=\"https://www.blognone.com/sites/default/files/externals/3038dbe18e64bfc6c6d909e39f771f74.jpg\" /><em>กล้องหลังหลัก แบบเปิดโหมดถ่ายภาพกลางคืน</em><br />\n<img src=\"https://www.blognone.com/sites/default/files/externals/848a62643684c7b3fb13a013b2e2f703.jpg\" /><em>กล้องหลังหลัก แบบเปิดโหมดถ่ายภาพกลางคืน</em><br />\n<img src=\"https://www.blognone.com/sites/default/files/externals/4d7df7e78929ca80208201fffab4d109.jpg\" /><em>กล้องหลังหลัก แบบเปิดโหมดถ่ายภาพกลางคืน</em></p>\n<p><strong>กล้องหน้า</strong></p>\n<p>กล้องหน้าเป็นเลนส์ 32MP โหมดบิวตี้สามาถเลือกเปิดปิดได้ (ตั้งค่าเปิดอัตโนมัติมาจากโรงงาน) ภาพที่ได้ชัดเจนสมมาตรฐาน vivo ถ่ายเซลฟี่เล่นได้ทั้งวันแบบเพลินๆ</p>\n<p><img src=\"https://www.blognone.com/sites/default/files/externals/cba7a2b126a46bc864c1fe12455e0cd3.jpg\" /><img src=\"https://www.blognone.com/sites/default/files/externals/a5b41e6c2325b62fbfe712d0639a3a8b.jpg\" /></p>\n<p><strong>สรุป</strong></p>\n<p>vivo X70 Pro 5G เป็นมือถือกล้องเทพที่ว้าวกว่าที่คิด เลนส์ ZEISS ที่ดีมากๆ ในรุ่นก่อนนี้ ยิ่งทำได้ดีขึ้นไปอีกในรุ่นนี้ โดยเฉพาะการเก็บสีสันที่สดใสสมจริงจากการเคลือบเลนส์แบบ ZEISS T* รวมถึงการถ่ายภาพกลางคืนก็ทำได้ง่าย สะดวก ด้วย Gimbal Stabilizer 3.0</p>\n<p>ชิป Mediatek Dimensity 1200 ประสิทธิภาพใช้งานได้หายห่วง พร้อมรองรับ 5G เต็มที่ แรมจัดเต็มมาให้ถึง 12GB และพื้นที่ความจำภายในอีก 256GB ก็ถือว่าใช้งานได้อย่างครบครัน ใครที่กำลังมองหามือถือฝั่ง Android กล้องเทพๆ บอกเลยว่า vivo X70 Pro 5G เป็นอีกรุ่นที่ห้ามพลาด</p>\n<p><img src=\"https://www.blognone.com/sites/default/files/externals/33925256a99e17098eed36765c361ad2.jpg\" /><img src=\"https://www.blognone.com/sites/default/files/externals/a0395000df0332b349c7f6298a4afd46.jpg\" /><img src=\"https://www.blognone.com/sites/default/files/externals/c647e085cee44e7695c982aa56bac3c5.jpg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/mobile\">Mobile</a></div><div><a href=\"/topics/review\">Review</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"582a1844eea049867b90412e118d7244c72ba398b33158ab69127042c0e3eebd","category":"Thai"}