{"title":"IBM ซื้อกิจการ Ahana บริษัทพัฒนา Presto ซอฟต์แวร์คิวรี SQL ขนาดใหญ่","link":"https://www.blognone.com/node/133447","date":1681643325000,"content":"<div><div><div><p>IBM ซื้อกิจการ<a href=\"https://ahana.io/\">บริษัท Ahana</a> ซึ่งทำซอฟต์แวร์คิวรี Presto โดยไม่เปิดเผยมูลค่า</p>\n<p>Presto เป็นซอฟต์แวร์คิวรี SQL engine ที่ทำงานกับฐานข้อมูลได้หลากหลาย (ทั้ง MySQL, Hadoop, Cassandra, MongoDB, Amazon S3) แนวคิดของมันคือการทำงานแบบกระจายศูนย์เพื่อให้สเกลรองรับโหลดจำนวนมากได้ ซอฟต์แวร์ถูกนำไปใช้ในบริษัทไอทีใหญ่ๆ หลายแห่ง เช่น Netflix, Uber และ AWS นำไปให้บริการชื่อ Amazon Athena</p>\n<p>ที่มาของ Presto เป็น<a href=\"https://www.blognone.com/node/50583\">โครงการภายในของ Facebook ที่โอเพนซอร์สในปี 2013</a> โดยสร้างขึ้นมาทดแทน Apache Hive ที่มีข้อจำกัดเรื่องการสเกล ภายหลัง Facebook ยกโครงการให้มูลนิธิ Presto Foundtion ใต้สังกัด Linux Foundation ดูแลต่อในปี 2019</p>\n<p>บริษัท Ahana ก่อตั้งเมื่อปี 2020 โดยอดีตพนักงาน Couchbase สองคนคือ Steven Mih และ Dipti Borkar เป้าหมายคือทำ Presto ในเชิงพาณิชย์ ก่อนหน้านี้ Ahana เคยได้รับเงินลงทุนจาก GV บริษัทลงทุนของกูเกิล</p>\n<p>โครงการ Presto ยังแยก (fork) เป็นอีกสายโดยอดีตพนักงาน Facebook ที่ริเริ่มพัฒนา Presto หันไปทำโครงการชื่อ PrestoSQL ที่ภายหลังเปลี่ยนชื่อเป็น Trino ด้วยเหตุผลเรื่องเครื่องหมายการค้าที่ Facebook/Meta เป็นเจ้าของ ปัจจุบัน Trino มีบริษัทอีกแห่งคือ Starburst (แยกตัวมาจาก Teradata) ให้บริการในเชิงพาณิชย์ รายละเอียดเรื่องการแยกโครงการอ่านได้จาก <a href=\"https://www.zdnet.com/article/ahana-gets-seed-funding-and-a-tale-of-two-prestos/\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/3002d5896afd53f72e46200fc57ba6e1.png\" /></p>\n<p>ที่มา - <a href=\"https://prestodb.io/blog/2023/04/12/IBM-joins-presto-foundation\">Presto</a></p>\n</div></div></div><div><div>Topics: </div><div><div><a href=\"/topics/presto\">Presto</a></div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/database\">Database</a></div><div><a href=\"/topics/sql\">SQL</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a48cebcbc636c0387c223bf8b2af647747ef8e11a49365df5a8af1ee0c9fcffa","category":"Thai"}