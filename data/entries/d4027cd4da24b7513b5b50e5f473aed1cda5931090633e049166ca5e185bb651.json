{"title":"โซนี่เปิดตัวจอย DualSense ลาย Death Stranding 2 ราคาไทย 2,890 บาท","link":"https://www.blognone.com/node/146327","date":1746696953000,"content":"<div><div><div><p>โซนี่เปิดตัวจอย DualSense รุ่นพิเศษ Death Stranding 2: On the Beach Limited Edition ต้อนรับ<a href=\"https://www.blognone.com/node/145162\">การวางขายเกม Death Stranding 2 วันที่ 26 มิถุนายน 2025</a></p>\n<p>จอยรุ่นนี้จะเปิดรับพรีออเดอร์ในวันที่ 22 พฤษภาคม 2025 ราคาไทยขาย 2,890 บาท</p>\n<p>Hideo Kojima <a href=\"https://blog.playstation.com/2025/05/08/death-stranding-2-an-interview-with-hideo-kojima/\">ยังให้สัมภาษณ์กับ PlayStation Blog</a> ถึงเบื้องหลังเกม Death Stranding 2 ว่าเริ่มพัฒนาในช่วงก่อน COVID โดยตอนแรกมีคอนเซปต์เรื่อง social fragmentation คนกระจัดกระจายกัน รู้สึกโดดเดี่ยว แต่ก็ปรับคอนเซปต์ของเกมใหม่หลัง COVID เพิ่มมุมมองเรื่องอันตรายจากการเชื่อมต่อกันมากเกินไป (too connected)</p>\n<p>เนื้อเรื่องของเกมภาคนี้ขยายจากสหรัฐอเมริกา UCA (United Cities of America) ไปยังเม็กซิโกและออสเตรเลีย Kokima ให้เหตุผลว่าเม็กซิโกมีพรมแดนติดกับสหรัฐอเมริกา จึงเชื่อมต่อกับ UCA ในฐานะส่วนขยายได้ ส่วนออสเตรเลียเลือกเพราะมีขนาดกำลังพอดี และมีความคล้ายกับอเมริกาเหนือตรงที่เดินทางแนวตะวันตก-ตะวันออก ทิศเหนือทิศใต้มีทะเลล้อม ในขณะที่ยูเรเชียและแอฟริกานั้นใหญ่จนเกินไป</p>\n<p>ส่วนวิธีการเชื่อมต่อระหว่างอเมริกาเหนือกับออสเตรเลีย ทีมงานคิดกันอยู่นานและสุดท้ายใส่แนวคิด \"ประตูมิติ\" (planet gate) เข้ามาเชื่อมสองทวีปเข้าด้วยกัน</p>\n<p>ที่มา - <a href=\"https://blog.playstation.com/2025/05/08/20250508-ds/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/c365e192ee76d06b890a66a4371d86c7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1e5989426814f565912ccb179babc321.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/77ee06d0d53a57c85436dcb6db04a1d5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a0fd0f7f6514f566ba7476a13b978334.jpg\" /></p>\n</div></div></div><div><div>Topics: </div><div><div><a href=\"/topics/death-stranding\">Death Stranding</a></div><div><a href=\"/topics/dualsense\">DualSense</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/hideo-kojima\">Hideo Kojima</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4027cd4da24b7513b5b50e5f473aed1cda5931090633e049166ca5e185bb651","category":"Thai"}