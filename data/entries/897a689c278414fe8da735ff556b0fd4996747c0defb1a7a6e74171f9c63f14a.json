{"title":"ไม่ Exclusive และก็ไม่มี DRM ด้วย เกม God of War เวอร์ชัน PC วางขายบน GOG แล้ว","link":"https://www.blognone.com/node/138672","date":1710320607000,"content":"<div><div><div><p>เกม God of War (2018) ที่หลุด Exclusive วางจำหน่ายบน Steam และ Epic Store เมื่อปี 2022 วันนี้ตัวเกมได้วางจำหน่ายบน GOG หรือ Good Old Games แล้วแบบลดราคา 50% เหลือ 24.99 ดอลลาร์</p>\n<p>GOG เป็นร้านขายเกมที่เกมที่จะขายในร้านค้านี้จะไม่มีระบบ DRM ฝังอยู่ในเกมส่งผลให้คนที่ซื้อเกมบนแพลตฟอร์มนี้จะสามารถเล่นเกมได้โดยไม่ต้องเชื่อมต่ออินเทอร์เน็ตเพื่อยืนยันตัวตน ไม่ต้องมีบัญชีของ GOG ไม่ต้องล็อกอินหรือ activate เกมก่อนเล่นแต่อย่างใด</p>\n<p>ก่อนหน้านี้ PlayStation เคยขายเกมแบบไม่มี DRM บน GOG มาแล้ว 2 เกมคือ Day Gone และ Uncharted: Legacy of Thieves Collection ไม่รู้ว่าในอนาคตจะมีเกมอื่นจาก PlayStation มาวางจำหน่ายบน GOG อีกหรือไม่ แต่ในหน้า Wishlist ของ GOG มีเกม Ghost of Tsushima และ Horizon Forbidden West ติด 2 อันดับเกมแรกที่คนอยากใ้ห้มาลง GOG มากที่สุด</p>\n<p>ที่มา - <a href=\"https://www.gog.com/en/game/god_of_war\">GOG</a> via <a href=\"https://www.neowin.net/news/sonys-god-of-war-is-now-available-drm-free-from-gog-store/\">Neowin</a></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/playstation\">PlayStation</a></div><div><a href=\"/topics/gog\">GOG</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"897a689c278414fe8da735ff556b0fd4996747c0defb1a7a6e74171f9c63f14a","category":"Thai"}