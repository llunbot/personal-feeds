{"title":"Twitter ตั้งค่าเริ่มต้นคำขอ DM ใหม่ รับเฉพาะข้อความจากผู้ใช้ Twitter Blue อ้างป้องกัน spam","link":"https://www.blognone.com/node/134879","date":1689660584000,"content":"<div><div><div><p>เมื่อวันพฤหัสบดีที่ผ่านมา Twitter Support ประกาศว่า ตั้งแต่วันที่ 14 ก.ค. แพลตฟอร์มจะปรับค่าเริ่มต้น (default) ของการรับข้อความใหม่ โดยตั้งค่าเป็น อนุญาตคำขอข้อความจากผู้ติดต่อที่เป็นบัญชี Twitter Blue และบัญชีที่ผู้ใช้ติดตามเท่านั้น พร้อมระบุว่า การตั้งค่าใหม่นี้ทำขึ้นเพื่อแก้ไขปัญหาข้อความ spam</p>\n<p>เดิมทีตัวเลือกการรับข้อความใน Twitter จะมีอยู่ 3 ตัวเลือก ได้แก่</p>\n<ul>\n<li>อนุญาตคำขอทางข้อความจากผู้ใช้ทุกคน</li>\n<li>อนุญาตคำขอทางข้อความเฉพาะจากผู้ใช้ที่ติดตาม</li>\n<li>อนุญาตคำขอทางข้อความจากผู้ใช้ที่ได้รับการยืนยันเท่านั้น (ตัวเลือกนี้จะรับข้อความจากผู้ใช้ที่ติดตามอยู่ด้วย)</li>\n</ul>\n<p>ค่าเริ่มต้น (default) ใหม่ตอนนี้จะอยู่ที่ตัวเลือกที่ 3 ให้กับผู้ใช้งานทุกบัญชีในแพลตฟอร์มอัตโนมัติ หากต้องการเปิดรับข้อความจากผู้ใช้ทุกคน ต้องเข้าไปปรับการตั้งค่าเอง</p>\n<p>แม้ว่า  Twitter จะระบุว่าการตั้งค่าใหม่นี้จะช่วยลดจำนวนข้อความ spam แต่ผู้ใช้งานต่างไม่พอใจ เนื่องจาก การตั้งค่านี้เป็นการบล็อกข้อความจากผู้ใช้บัญชีทั่วไป ทำให้ผู้ใช้งานบัญชีทั่วไปไม่สามารถติดต่อกับผู้ใช้งานคนอื่น ๆ ได้ หากไม่เคยติดต่อกันมาก่อน หรือไม่ได้ติดตาม</p>\n<p>อย่างไรก็ตาม ผู้ใช้งานสามารถเปลี่ยนตัวเลือกอนุญาตคำขอทางข้อความได้ โดยไปที่การตั้งค่า &gt; ความเป็นส่วนตัวและความปลอดภัย &gt; ข้อความส่วนตัว จากนั้นเลือกตัวเลือกอนุญาตคำขอข้อความตามความต้องการ</p>\n<p>ที่มา : <a href=\"https://www.pcworld.com/article/1997389/your-twitter-settings-may-be-blocking-direct-messages.html\">PWC</a>, <a href=\"https://www.androidpolice.com/twitter-annoying-new-dm-settings/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/4000edf30a35c4750717c75a56eb06bd.jpg\" /></p>\n<blockquote><p>Starting as soon as July 14th, we’re adding a new messages setting that should help reduce the number of spam messages in DMs. With the new setting enabled, messages from users who you follow will arrive in your primary inbox, and messages from verified users who you don’t follow…</p>\n<p>— Twitter Support (@TwitterSupport) <a href=\"https://twitter.com/TwitterSupport/status/1679529814212894723?ref_src=twsrc%5Etfw\">July 13, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1838d6c02c1fb665b5e9d607cdb1a3a5760b365cad2b0f6f13bec2a0086115e","category":"Thai"}