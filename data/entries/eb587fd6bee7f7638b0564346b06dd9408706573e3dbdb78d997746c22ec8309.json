{"title":"Unity รายงานผลประกอบการ รายได้รวมลดลงหากตัดรายการพิเศษ ราคาหุ้นลดลง 17%","link":"https://www.blognone.com/node/138416","date":1708993395000,"content":"<div><div><div><p>Unity รายงานผลประกอบการของไตรมาสที่ 4 ปี 2023 รายได้เพิ่มขึ้น 35% จากช่วงเดียวกันในปีก่อนเป็น 609 ล้านดอลลาร์ โดยมีรายการพิเศษ 99 ล้านดอลลาร์ จากการทำข้อตกลงไลเซนส์ใหม่กับ Wētā FX ในการใช้เครื่องมือของ Wētā เนื่องจากปัจจุบัน <a href=\"https://www.blognone.com/node/125760\">Wētā เป็นบริษัทในเครือ Unity</a> แต่ Wētā FX ยังเป็นของ Peter Jackson ซึ่งหากไม่รวมรายการนี้ Unity จะมีรายได้ลดลง</p>\n<p>ในไตรมาสที่ผ่านมา Unity ขาดทุนตามบัญชี GAAP ที่ 254 ล้านดอลลาร์ และบริษัทแจ้งปรับการให้คาดการณ์รายได้ในไตรมาสปัจจุบัน มาเป็นเฉพาะส่วนธุรกิจที่เป็นกลยุทธ์เติบโตบริษัทเท่านั้น ทำให้ราคาหุ้น Unity ปรับลดลงถึง 17% หลังรายงานผลประกอบการ</p>\n<p>Unity บอกว่าบริษัทกำลังปรับโครงสร้างองค์กร ให้มีต้นทุนที่เหมาะสม รองรับสถานะทางการเงินที่ดีขึ้น ซึ่งที่ผ่านมามีทั้งการ<a href=\"https://www.blognone.com/node/137548\">ปลดพนักงาน 25%</a>, ลดค่าใช้จ่ายการเช่าคลาวด์, ลดพื้นที่สำนักงาน และปรับโครงสร้างการจ่ายไลเซนส์ซอฟต์แวร์</p>\n<p>ที่มา: <a href=\"https://s26.q4cdn.com/977690160/files/doc_earnings/2023/q4/generic/2023_Q4-Shareholder-Letter_FINAL.pdf\">Unity</a> (pdf) และ <a href=\"https://www.cnbc.com/2024/02/26/unity-u-earnings-q4-2023.html\">CNBC</a></p>\n<p><img src=\"https://www.blognone.com/sites/default/files/externals/a3792a1f075a9c246c0bece2c2af1638.jpg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb587fd6bee7f7638b0564346b06dd9408706573e3dbdb78d997746c22ec8309","category":"Thai"}