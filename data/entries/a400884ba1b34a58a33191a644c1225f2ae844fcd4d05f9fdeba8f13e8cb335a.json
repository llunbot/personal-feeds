{"title":"Gmail for Android เพิ่มฟีเจอร์ Select All เลือกอีเมลพร้อมกันได้สูงสุด 50 ฉบับ","link":"https://www.blognone.com/node/137518","date":1704504097000,"content":"<div><div><div><p>Gmail for Android เริ่มปล่อยฟีเจอร์ที่เรียกร้องกันมานานคือ Select all เลือกอีเมลทั้งหมดบนหน้าจอ (สูงสุด 50 ฉบับ) <a href=\"https://www.blognone.com/node/135638\">ที่เคยมีข่าวตั้งแต่เดือนกันยายน 2023</a></p>\n<p>ฟีเจอร์นี้เป็นสิ่งที่ผู้ใช้ Gmail เรียกร้องกันมานาน เพราะอยากเลือกอีเมลพร้อมกันจำนวนมากๆ เพื่อลบหรือย้ายโฟลเดอร์เก็บ แบบเดียวกับที่ทำได้ใน Gmail เวอร์ชันเดสก์ท็อป ถึงแม้ว่ากูเกิลยังจำกัดปริมาณอีเมลที่เลือกได้สูงสุดที่ 50 ฉบับ (เท่ากับเวอร์ชันเดสก์ท็อป) ซึ่งอาจดูแปลกๆ ไปบ้างสำหรับหน้าจอมือถือที่เลื่อนจอลงไปได้เรื่อยๆ ก็ตาม</p>\n<p>ผมลองกับ Gmail ในเครื่องตัวเองก็พบว่าใช้งานได้แล้ว</p>\n<p><img alt=\"No Description\" src=\"https://www.blognone.com/sites/default/files/externals/369e70814d7555e80c39559f3f89d3da.jpg\" /></p>\n<p>ที่มา - <a href=\"https://www.androidpolice.com/gmail-android-select-all-wide-rollout/\">Android Police</a>, <a href=\"https://www.androidcentral.com/apps-software/gmail-for-android-widely-rolling-out-select-all-option\">Android Central</a></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a400884ba1b34a58a33191a644c1225f2ae844fcd4d05f9fdeba8f13e8cb335a","category":"Thai"}