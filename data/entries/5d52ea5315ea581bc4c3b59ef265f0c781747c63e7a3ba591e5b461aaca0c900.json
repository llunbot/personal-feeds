{"title":"ราคา Bitcoin กลับขึ้นมาสูงกว่า 30,000 ดอลลาร์ แล้ว นับตั้งแต่มิถุนายน 2022","link":"https://www.blognone.com/node/133376","date":1681190498000,"content":"<div><div><div><p>ราคา Bitcoin ทำสถิติใหม่ในเช้าวันนี้ ราคาปรับเพิ่มขึ้นสูงกว่า 30,000 เป็นที่เรียบร้อย หรือเพิ่มขึ้นประมาณ 6% จากช่วง 24 ชั่วโมงที่ผ่านมา เป็นการกลับมาซื้อขายที่ราคามากกว่า 3 หมื่นดอลลาร์ นับตั้งแต่เดือนมิถุนายน 2022</p>\n<p>ช่วง 1-2 เดือนที่ผ่านมา ราคา Bitcoin ปรับเพิ่มขึ้นต่อเนื่อง ทำให้ผลตอบแทนนับตั้งแต่ต้นปี (year-to-date) จากราคาประมาณ 16,600 ดอลลาร์ เพิ่มขึ้นมาแล้วถึง 80% โดยประเมินว่าธนาคารกลางอาจผ่อนคลายนโยบายการขึ้นดอกเบี้ย ทำให้เงินลงทุนเข้ามาสู่สินทรัพย์แบบคริปโตมากขึ้น</p>\n<p>Richard Mico ซีอีโอของแพลตฟอร์มคริปโต Banxa มองว่า ปัญหาที่เกิดขึ้นจากกรณีนี้ของธนาคาร Silicon Valley Bank และ Signature Bank ทำให้เงินคริปโตถูกมองว่าเป็นสินทรัพย์ที่ให้ผลตอบแทน คุ้มกับความเสี่ยงสำหรับการถือครอง (risk-off) มากขึ้น</p>\n<p>ที่มา: <a href=\"https://www.coindesk.com/business/2023/04/11/bitcoin-breaks-above-30k-for-first-time-since-june-2022/\">CoinDesk</a></p>\n<p><img src=\"https://www.blognone.com/sites/default/files/externals/4e6a445e22df1d185a055ea0d29a1f10.jpg\" alt /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d52ea5315ea581bc4c3b59ef265f0c781747c63e7a3ba591e5b461aaca0c900","category":"Thai"}