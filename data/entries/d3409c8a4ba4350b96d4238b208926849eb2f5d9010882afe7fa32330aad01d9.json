{"title":"The Sims 5 ยังไม่มา EA ประกาศออก The Sims 4 ต่อ","link":"https://www.blognone.com/node/142055","date":1726631086000,"content":"<div><div><div><p>10 ปีพอดีที่ The Sims 4 เปิดตัวมา (กันยายน 2014) โดยล่าสุด EA ยืนยันว่าจะยังคงปล่อยอัพเดตให้ The Sims 4 ต่อไปเรื่อยๆ และจะไม่ออก The Sims 5 เป็นภาคใหม่มา</p>\n<p>Kate Gorman ตำแหน่ง GM ของ The Sims ให้สัมภาษณ์กับ Variety ว่า ที่ผ่านมา The Sims ออกภาคใหม่ 2, 3, 4 ในลักษณะที่ แทนที่ภาคเก่า (replacement) แต่สิ่งที่ทีมกำลังทำอยู่ใน \"ยุคใหม่\" คือยกเลิกการออกภาคใหม่แทนภาคเก่า แต่จะเน้นไปที่การอัพเดตของใหม่เข้าไปในจักรวาล The Sims หรือก็คือเอาของใหม่ ที่แฟนๆ อยากได้ในภาค 5 มาปล่อยเป็นอัพเดตใน 4 แทน</p>\n<p>The Sims จะกลายเป็นแฟรนไชส์ที่มีจักรวาลของตัวเอง นอกจากเกม ก็อาจจะมีหนังเป็นของตัวเองด้วย โดยตอนนี้ในจักรวาล The Sims นอกจากภาคหลักแล้วก็ยังมี The Sims Project Rene ที่รองรับมัลติเพลเยอร์, MySims เวอร์ชันเครื่องคอนโซลพกพา และ The Sims Project Stories รวมถึง The Sims Hub ที่ยังไม่มีข้อมูล</p>\n<p>ที่มา - <a href=\"https://variety.com/2024/gaming/news/the-sims-5-update-multiplayer-creator-content-ea-interview-1236142010/\">Variety</a>, <a href=\"https://insider-gaming.com/ea-no-longer-releasing-the-sims-5-sticking-with-regular-updates-to-sims-4/\">Insider Gaming</a></p>\n<p><img alt=\"No Description\" src=\"https://www.blognone.com/sites/default/files/externals/bde081afdcfe2f78de7c128a5f5f1b23.jpeg\" /></p>\n</div></div></div><div><div>Topics: </div><div><div><a href=\"/topics/the-sims-4\">The Sims 4</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3409c8a4ba4350b96d4238b208926849eb2f5d9010882afe7fa32330aad01d9","category":"Thai"}