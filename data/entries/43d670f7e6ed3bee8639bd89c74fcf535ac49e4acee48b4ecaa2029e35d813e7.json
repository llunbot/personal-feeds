{"title":"Twitter ประกาศบริการสมาชิก Twitter Blue เปิดให้สมัครใช้งานทั่วโลกแล้ว","link":"https://www.blognone.com/node/133146","date":1679615857000,"content":"<div><div><div><p>Twitter ประกาศว่าบริการสมัครสมาชิกรายเดือน Twitter Blue ได้เปิดให้ผู้ใช้งานทั่วโลกสามารถสมัครได้แล้ว หลังจากขยายไปเกือบ 50 ประเทศ เมื่อต้นเดือน ซึ่ง<a href=\"https://www.blognone.com/node/132961\">มีประเทศไทย</a>รวมอยู่ด้วยในรอบนั้น</p>\n<p>ผู้สมัคร Twitter Blue จะได้ฟีเจอร์พิเศษได้แก่ เครื่องหมาย Verified สีฟ้า, เพิ่มอันดับในการแสดงผลทวีตที่โต้ตอบ, โฆษณาลดลง, ทวีตได้ยาวขึ้น, ปุ่มแก้ไขทวีต, ยกเลิกทวีต และอื่น ๆ</p>\n<p>บริการ Twitter Blue เป็นหนึ่งในช่องทางเพิ่มรายได้ที่ Elon Musk ซีอีโอ Twitter ประกาศให้ความสำคัญ โดยต้องการให้ Twitter ลดการพึ่งพารายได้จากโฆษณาเพียงช่องทางเดียว</p>\n<p>นอกจากนี้ Twitter ยังประกาศปรับปรุงเครื่องหมาย Verified โดยองค์กรของรัฐจะได้เครื่องหมาย Verified สีเทา เพื่อแยกกันให้ชัดเจนว่าจากนี้ Verified สีฟ้า เป็นลูกค้าที่จ่ายเงินรายเดือนนั่นเอง</p>\n<p>ที่มา: <a href=\"https://www.theverge.com/2023/3/23/23653886/twitter-blue-subscriptions-globally-missing-many-features\">The Verge</a></p>\n<p><img src=\"https://www.blognone.com/sites/default/files/externals/8fe79cfc50a71eae0aef7318cadbbe2d.png\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43d670f7e6ed3bee8639bd89c74fcf535ac49e4acee48b4ecaa2029e35d813e7","category":"Thai"}