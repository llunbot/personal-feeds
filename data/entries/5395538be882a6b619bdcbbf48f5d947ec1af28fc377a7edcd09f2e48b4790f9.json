{"title":"Pokémon UNITE เกมโปเกมอนแนว MOBA เปิดให้โหลดเล่นบนมือถือแล้ว","link":"https://www.blognone.com/node/124882","date":1632298814000,"content":"<div><div><div><p>Pokémon UNITE เกมโปเกมอนวางแผน และต่อสู้ 5v5 เปิดให้ดาวน์โหลดแล้วบน <a href=\"https://apps.apple.com/app/id1512321575\">iOS</a> และ <a href=\"https://play.google.com/store/apps/details?id=jp.pokemon.pokemonunite\">Android</a> โดย Pokémon UNITE พัฒนาโดย The Pokemon Company และ TiMi Studios หลังจากปล่อยเวอร์ชัน Nintendo Switch มาให้เล่นก่อนหน้านี้ก็เปิดให้เล่นบนมือถือเพิ่มด้วย ผู้เล่นยังสามารถเล่นครอสแพลตฟอร์มกับ Nintendo Switch รวมถึงเล่นแบบเวิลด์ไวด์ได้</p>\n<p>รายละเอียดเกม โปเกมอนแบ่งออกเป็น 5 สาย  ได้แก่ สายโจมตี (Attacker) สายแทงค์ (Defender) สายสมดุล (All-rounder) สายบุกความเร็วสูง (Speedster) และสายสนับสนุนที่คอยฮีลให้กับทีม (Supporter) โปเกมอนสามารถพัฒนาร่างระหว่างแข่งได้ ทำได้ 3 ร่างคือ Beginner Medium และ Advanced</p>\n<p>เมื่อเริ่มเล่นจะมีโปเกมอนให้เลือกเล่น 5 ตัว 5 สาย ได้แก่ พิคาจู (Pikachu) คาบิก้อน (Snorlax) ลิซาร์ดอน (Charizard) ไฟร์แอโรว์ (Talonflame) วาตาชิรากะ (Eldegoss) โดยผู้เล่นสามารถซื้อโปเกมอนคู่หูได้เพิ่มเติม ไม่ว่าจะเป็น เก็คโคกะ (Greninja) แอบโซล (Absol) เก็งกา (Gengar) ลูคาริโอ (Lucario) ฟูชิงิบานะ(Venusaur) คิวคอน (Alolan Ninetales)</p>\n<p><img src=\"https://www.blognone.com/sites/default/files/externals/19d94f39f10db7c0271f2cfb12e4b385.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/pokemon\">Pokemon</a></div><div><a href=\"/topics/games\">Games</a></div><div><a href=\"/topics/mobile\">Mobile</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5395538be882a6b619bdcbbf48f5d947ec1af28fc377a7edcd09f2e48b4790f9","category":"Thai"}