{"title":"จีนเตรียมออกกฎการใช้งาน Generative AI ใช้งานด้วยชื่อจริงเท่านั้น, สามารถแบนคอนเทนต์ต้องห้ามในสามเดือน","link":"https://www.blognone.com/node/133381","date":1681216031000,"content":"<div><div><div><p>Cyberspace Administration of China (CAC) หน่วยงานกำกับดูแลบริการออนไลน์ของจีนประกาศร่างควบคุมการให้บริการเทคโนโลยี generative AI ไม่ว่าจะเป็นแชตบอทหรือปัญญาประดิษฐ์วาดภาพก็ตาม</p>\n<p>ประกาศระบุว่า CAC สนับสนุนให้มีการใช้งานปัญญาประดิษฐ์กลุ่มนี้ แต่การใช้งานต้องเข้ากับคุณค่าสังคมนิยมของประเทศ ผู้ให้บริการต้องตรวจสอบข้อมูลที่จะใช้ฝึกปัญญาประดิษฐ์ว่าต้องได้มาอย่างถูกต้อง และระมัดระวังการเหยียดคนบางกลุ่ม</p>\n<p>ส่วนของการควบคุม ประกาศระบุมาตรการ ตั้งแต่การใช้งานต้องลงทะเบียนด้วยชื่อจริงเท่านั้น และหากมีรายงานว่ามีการสร้างคอนเทนต์ที่ไม่เหมาะสมบริษัทต้องปรับปรุงปัญญาประดิษฐ์ไม่ให้สร้างคอนเทนต์แบบเดียวกันอีกภายในสามเดือน</p>\n<p>ที่มา - <a href=\"https://www.reuters.com/technology/china-releases-draft-measures-managing-generative-artificial-intelligence-2023-04-11/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/6b4820bbe3205f0004e20dcf310e55ca.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e72cdeb38f2ce8bfb5f1c88b53a98ce3182dda747a52098c350dbd373088693","category":"Thai"}