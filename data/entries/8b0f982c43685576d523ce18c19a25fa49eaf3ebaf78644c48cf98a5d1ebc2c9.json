{"title":"[ลือ] หัวหน้าทีม Siri ปรับโครงสร้างบริหารภายในใหม่ ดึงทีมงานพัฒนา Vision Pro มาช่วย","link":"https://www.blognone.com/node/146003","date":1745397286000,"content":"<div><div><div><p>Mark Gurman แห่ง Bloomberg คนเดิม รายงานข้อมูลล่าสุดของทีมพัฒนา Siri ในแอปเปิล <a href=\"https://www.blognone.com/node/145377\">หลังให้ Mike Rockwell</a> อดีตหัวหน้าทีม Vision Pro มาดูแล โดยขึ้นตรงกับ Craig Federighi หัวหน้าฝ่ายซอฟต์แวร์ และย้าย John Giannandrea ไปดูแลฝ่ายวิจัย AI</p>\n<p>รายงานบอกว่า Rockwell ได้เปลี่ยนแปลงตำแหน่งผู้บริหารภายใน Siri หลายคน โดยส่วนใหญ่ดึงตัวมาจากทีมพัฒนาซอฟต์แวร์ของ Vision Pro ที่เขาเคยรับผิดชอบ นอกจากนี้ Rockwell ยังปรับโครงสร้างทีมย่อยแบ่งเป็นส่วนที่ดูแลตามการทำงานได้แก่ ระบบรู้จำเสียง (Speech), ระบบเข้าใจเนื้อหา (Understanding), พัฒนาประสิทธิภาพการทำงาน (Performance) และส่วนประสบการณ์ผู้ใช้งาน (UX)</p>\n<p>Gurman บอกว่าการเปลี่ยนแปลงนี้สะท้อนว่า แอปเปิลได้ให้อำนาจกับ Rockwell มาก ที่จะเปลี่ยนแปลงฝ่ายบริหารภายใน Siri รวมทั้งย้าย, เพิ่ม หรือปรับลดตำแหน่งได้ เพื่อให้ Siri สามารถออกรุ่นใหม่ได้สำเร็จตามแผน</p>\n<p>ที่มา: <a href=\"https://www.bloomberg.com/news/articles/2025-04-22/apple-s-new-siri-chief-mike-rockwell-overhauls-management-to-start-turnaround\">Bloomberg</a></p>\n<p><img src=\"https://www.blognone.com/sites/default/files/externals/9c8585f7ac883fcde613c93fb3958c96.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/siri\">Siri</a></div><div><a href=\"/topics/rumors\">Rumors</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b0f982c43685576d523ce18c19a25fa49eaf3ebaf78644c48cf98a5d1ebc2c9","category":"Thai"}