{"title":"จีนออกใบอนุญาตเกมออนไลน์ในประเทศเพิ่ม 105 เกม - บอกจะปรับปรุงร่างกฎหมายควบคุมเกมออนไลน์ใหม่","link":"https://www.blognone.com/node/137383","date":1703489524000,"content":"<div><div><div><p>สำนักงานสื่อและสิ่งพิมพ์แห่งชาติของจีน (NPPA) แถลงการณ์ออกใบอนุญาตใหม่ ให้กับเกมออนไลน์ในประเทศสำหรับเดือนธันวาคมรวม 105 เกม ซึ่งมีเกมจากค่ายใหญ่คือ Counter War: Future ของ Tencent และ Firefly Assault ของ NetEase รวมอยู่ด้วย</p>\n<p>ประกาศนี้ออกมาหลังจากสัปดาห์ที่แล้ว NPPA <a href=\"https://www.blognone.com/node/137359\">ประกาศร่างกฎหมายใหม่</a>เพื่อควบคุมเกมออนไลน์ในจีน ซึ่งมีความเข้มงวดมากขึ้นกับกลุ่มผู้เล่นทั่วไปที่อายุมากกว่า 18 ปี จากเดิมเน้นควบคุมเยาวชน จนส่งผลให้ราคาหุ้นทั้ง Tencent และ NetEase ปรับลดลงมาก</p>\n<p>เมื่อสุดสัปดาห์เจ้าหน้าที่ของ NPPA เปิดเผยว่าหน่วยงานได้รับฟังความเห็นที่แสดงความกังวลต่าง ๆ ของร่างกฎหมายฉบับนี้แล้ว ซึ่งจะนำไปพิจารณาอย่างรอบคอบอีกครั้งว่าจะสามารถปรับปรุงอย่างไรได้บ้าง</p>\n<p>ตัวอย่างข้อจำกัดในร่างกฎหมายนี้ เช่น กำหนดเพดานการใช้จ่ายในเกมต่อผู้เล่น หรือห้ามผู้ให้บริการเกมใช้ลูกเล่นต่าง ๆ เพื่อทำให้คนเล่นต้องจ่ายเงินมากขึ้น เป็นต้น</p>\n<p>ที่มา: <a href=\"https://economictimes.indiatimes.com/tech/technology/china-approves-licences-for-105-domestic-online-games-for-december/articleshow/106258445.cms\">The Economic Times</a></p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/games\">Games</a></div><div><a href=\"/topics/tencent\">Tencent</a></div><div><a href=\"/topics/netease\">NetEase</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08b622ef8626dcc6e61fd583aa763dbe9850895d281148c29d728df623aa6cb9","category":"Thai"}