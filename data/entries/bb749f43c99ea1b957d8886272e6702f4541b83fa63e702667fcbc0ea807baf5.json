{"title":"Corning ยื่นข้อเสนอต่อ EU พร้อมยกเลิกข้อตกลงที่ทำให้ถูกสอบสวนประเด็นต่อต้านการแข่งขัน","link":"https://www.blognone.com/node/143316","date":1732549927000,"content":"<div><div><div><p>คณะกรรมาธิการแห่งสหภาพยุโรปหรือ European Commission (EC) เปิดเผยความคืบหน้าประเด็นการสอบสวน Corning เรื่องมีพฤติกรรมต่อต้านการแข่งขันตลาดกระจอหน้าจออุปกรณ์อิเล็กทรอนิกส์ ที่<a href=\"https://www.blognone.com/node/142971\">เริ่มการสอบสวน</a>ไปเมื่อต้นเดือน โดยทาง Corning ได้ยื่นข้อเสนอเพื่อแก้ไขในประเด็นต่าง ๆ ที่ EC ระบุก่อนหน้านี้</p>\n<p>ประเด็นที่ EC ระบุเกี่ยวกับ Corning ได้แก่ การทำสัญญากับผู้ผลิตสมาร์ทโฟนให้สั่งซื้อคราวละจำนวนมาก การห้ามรับข้อเสนอส่วนลดคล้ายกันจากคู่แข่ง รวมทั้งข้อตกลงแบบเดียวกันกับซัพพลายเออร์วัตถุดิบกระจก</p>\n<p>โดยข้อเสนอในการปรับปรุงจาก Corning ระบุว่าจะยกเว้นข้อตกลงเหล่านี้กับผู้ผลิตอุปกรณ์และซัพพลายเออร์ที่มีอยู่ทั้งหมด รวมทั้งจะไม่มีการทำข้อตกลงแบบนี้อีกในอนาคต สิ่งที่บริษัทยังคงไว้ในข้อตกลงคือเรื่องการควบคุมเพื่อป้องกันการละเมิดสิทธิบัตรเท่านั้น ทั้งหมดจะมีผลต่อเนื่องไปเป็นเวลา 9 ปี โดยให้ EC ทำการตรวจสอบสถานะเป็นระยะ</p>\n<p>EC จะรับฟังความเห็นจากผู้เกี่ยวข้องเป็นเวลา 6 สัปดาห์ เพื่อสรุปว่าจะดำเนินการสอบสวนต่อไปหรือไม่</p>\n<p>ที่มา: <a href=\"https://ec.europa.eu/commission/presscorner/detail/en/ip_24_6061\">European Commission</a></p>\n<p><img src=\"https://www.corning.com/media/worldwide/global/images/Iris_2048x1067.jpg/jcr:content/renditions/retina_1422.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/corning\">Corning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb749f43c99ea1b957d8886272e6702f4541b83fa63e702667fcbc0ea807baf5","category":"Thai"}