{"title":"Java 23 ออกแล้ว ปรับโหมดการทำงานของ ZGC ให้ประสิทธิภาพดีขึ้น","link":"https://www.blognone.com/node/142057","date":1726635029000,"content":"<div><div><div><p>Oracle ออก Java 23 ซึ่งเป็นรุ่นซัพพอร์ตระยะสั้น 6 เดือน (LTS ตัวล่าสุดคือ Java 21)</p>\n<p>Java 23 มีของใหม่ที่สำคัญคือ <a href=\"https://openjdk.org/jeps/474\">ปรับโหมดการทำงานของ Z Garbage Collector (ZGC) มาใช้ generational mode เป็นค่าดีฟอลต์</a> หลังจากเริ่มทดสอบมาตั้งแต่ Java 21 ผลคือประสิทธิภาพการทำงานดีขึ้นในเกือบทุกกรณี ส่วนโหมดการทำงานแบบเดิมที่เรียกว่า non-generational จะถูกถอดออกในอนาคตระยะยาวต่อไป</p>\n<p>ฟีเจอร์ใหม่อย่างอื่นๆ ยังมีสถานะเป็นพรีวิว เช่น Primitive Types in Patterns, Module Import Declarations , Flexible Constructor Bodies, Class-File API, Vector API, Scoped Values, Structured Concurrency เป็นต้น</p>\n<p>เนื่องจากในปี 2023 <a href=\"https://www.blognone.com/node/134528\">Oracle เปิดให้ใช้งาน GraalVM ฟรี</a> ทางทีม GraalVM จึงออก Oracle GraalVM for JDK 23 มาพร้อมกัน มีการปรับปรุงตัวเลือกให้ขนาดอิมเมจเล็กลง (compiler optimization), ปรับปรุงการใช้หน่วยความจำบน Serial GC และรองรับการใช้ภาษา Python (GraalPy) กับ WebAssembly (GraalWasm) เพิ่มด้วย</p>\n<p>ที่มา - <a href=\"https://blogs.oracle.com/java/post/the-arrival-of-java-23\">Oracle</a>, <a href=\"https://blogs.oracle.com/java/post/graalvm-for-jdk-23\">Oracle (GraalVM)</a></p>\n<p><img alt=\"No Description\" src=\"https://www.blognone.com/sites/default/files/externals/30b8db8e150559152f925cd3688ae71d.jpg\" /></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07e525a87f193b1953a8efab2960e0a571ca0fcd26106c64249958aa23c9b851","category":"Thai"}