{"title":"[ไม่ยืนยัน] Intel เตรียมประกาศปลดพนักงาน 20% เป็นจำนวน 21,000 คน ในสัปดาห์นี้","link":"https://www.blognone.com/node/145999","date":1745382928000,"content":"<div><div><div><p>Bloomberg อ้างแหล่งข่าวที่เกี่ยวข้องว่าอินเทลเตรียมประกาศปลดพนักงานประมาณ 20% ของจำนวนพนักงานทั่วโลก คิดเป็นจำนวนประมาณ 21,000 คน</p>\n<p>รายงานบอกว่า Lip-Bu Tan ซีอีโอคนใหม่ของอินเทล ต้องการปรับโครงสร้างการบริหารจัดการ และ<a href=\"https://www.blognone.com/node/145586\">ใช้วิศวกรรมนำหน้า</a>ในการพัฒนาสินค้า เมื่อ<a href=\"https://www.blognone.com/node/145941\">สัปดาห์ที่แล้ว</a>เขาได้ประกาศปรับให้ผู้บริหารฝ่ายเทคนิคหลายคนขึ้นรายงานกับเขา และลดลำดับขั้นฝ่ายบริหาร</p>\n<p>อินเทลรายงานจำนวนพนักงานเมื่อสิ้นปี 2024 ที่ประมาณ 108,900 คน หลังจาก<a href=\"https://www.blognone.com/node/141201\">ปลดพนักงาน 15% เมื่อเดือนสิงหาคมปีที่แล้ว</a></p>\n<p>อินเทลมีกำหนดรายงานผลประกอบการไตรมาสในเช้าวันที่ 25 เมษายน ซึ่งคาดว่าจะมีรายละเอียดนี้ออกมาด้วย</p>\n<p>ที่มา: <a href=\"https://www.bloomberg.com/news/articles/2025-04-23/intel-to-announce-plans-this-week-to-cut-more-than-20-of-staff\">Bloomberg</a></p>\n<p><img src=\"https://www.blognone.com/sites/default/files/externals/1c2c7a3be355a372cd33678adee7269e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/layoff\">Layoff</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73954cb747d2500d35f091df79c8119c5e6e526388693898ee20fc2e6bbccb97","category":"Thai"}