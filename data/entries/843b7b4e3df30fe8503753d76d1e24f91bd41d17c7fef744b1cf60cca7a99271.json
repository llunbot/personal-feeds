{"title":"Samsung EVO Plus 1TB เปลี่ยนคอนโทรลเลอร์โดยไม่แจ้ง อัตราการเขียนข้อมูลระยะยาวลดลง","link":"https://www.blognone.com/node/124477","date":1630167071000,"content":"<div><div><div><p>เว็บไซต์รีวิวฮาร์ดแวร์ <a href=\"https://www.computerbase.de/2021-08/970-evo-plus-auch-samsung-tauscht-ssd-komponenten-aus/\">Computerbase ในเยอรมัน</a>และ<a href=\"https://www.youtube.com/watch?v=d_jee5Q08OI\">ช่อง YouTube 潮 玩 客 ภาษาจีน</a> รายงานถึงความเปลี่ยนแปลงของ SSD ของซัมซุงรุ่น 970 EVO Plus 1TB ที่ช่วงเดือนมิถุนายนที่ผ่านมาแม้จะขายในชื่อรุ่นเดิมแต่กลับเปลี่ยนหมายเลขชิ้นส่วน (part number) จาก MZVLB1T0HBLR  เป็น MZVL21T0HBLU</p>\n<p>Computerbase ทดสอบและพบว่าความเร็วของในการเขียนข้อมูลนั้นเปลี่ยนไป โดยรุ่นเดิมนั้นมีอัตราการเขียนข้อมูลสูงสุดที่ 1,750 MB/s และเมื่อเขียนข้อมูลไป 40GB แล้วก็จะลดลงเหลือ 1,500MB/s ขณะที่รุ่นใหม่สามารถเขียนข้อมูลได้ถึง 2,500MB/s แต่เมื่อเขียนข้อมูลไปได้ 115GB  ความเร็วจะลงเหลือ 800MB/s เท่านั้น</p>\n<p>ทางซัมซุงแจ้ง The Register ว่าต้องเปลี่ยนชิปคอนโทรลเลอร์เพราะปัญหาชิปขาดแคลนและได้เปลี่ยนเอกสารข้อมูลของตัว SSD แล้ว โดยเอกสารสเปค SSD รุ่นล่าสุดของซัมซุงลบข้อความผลทดสอบความเร็วออกไปจากเดิมเคยแจ้งผลทดสอบทั้งอัตราการเขียนและ IOPS ของใหม่ระบุเพียงว่าความเร็วที่ได้อาจจะต่างกันไปตามเฟิร์มแวร์และฮาร์ดแวร์ของคอมพิวเตอร์ หรือปัจจัยอื่นๆ</p>\n<p>การเปลี่ยนชิ้นส่วนภายในสินค้าบางประการเป็นเรื่องปกติของสินค้าอิเล็กทรอนิกส์หลายตัว โทรศัพท์หลายรุ่นก็มักใช้ชิ้นส่วนเช่นหน้าจอจากผู้ผลิตหลายรายสลับกันไปมา แต่โดยทั่วไปแล้วมักแทบไม่เห็นความแตกต่าง ในกรณีนี้แม้ความเร็วต้นในการเขียนของ SSD จะเพิ่มขึ้นแต่พฤติกรรมก็ต่างออกไปมาก โดยเฉพาะความเร็วปลายที่ลดลง หากซัมซุงแจ้งให้ชัดเจนตั้งแต่หน้ากล่องว่าเป็นคนละรุ่นกับของเดิมก็น่าจะเข้าใจได้ในยุคชิปขาดแคลนเช่นนี้</p>\n<p>ที่มา - <a href=\"https://www.theregister.com/2021/08/28/samsung_storage_components/\">The Register</a></p>\n<p><img src=\"https://www.blognone.com/sites/default/files/externals/5f77178f0ec83d57c6014e8d432b1528.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/ssd\">SSD</a></div><div><a href=\"/topics/storage\">Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"843b7b4e3df30fe8503753d76d1e24f91bd41d17c7fef744b1cf60cca7a99271","category":"Thai"}