{"title":"Roblox ไตรมาส 1/2023 รายได้ส่วน Booking เติบโตสูง - จำนวนผู้เล่นเพิ่มเป็น 66.1 ล้านคน","link":"https://www.blognone.com/node/133822","date":1683958480000,"content":"<div><div><div><p>Roblox รายงานผลประกอบการของไตรมาสที่ 1 ปี 2023 รายได้รวมเพิ่มขึ้น 22% จากช่วงเดียวกันในปีก่อนเป็น 655.3 ล้านดอลลาร์ รายได้ Booking ซึ่งเกิดจากการซื้อของในเกมและจะทยอยรับรู้เป็นรายได้ในอนาคตเพิ่มขึ้น 23% เป็น 773.8 ล้านดอลลาร์ และขาดทุนสุทธิ 268.3 ล้านดอลลาร์</p>\n<p>จำนวนผู้เล่นเป็นประจำทุกวันเฉลี่ย (DAUs) เพิ่มขึ้นเป็น 66.1 ล้านคน มีจำนวนชั่วโมงการเล่นรวม 14.5 พันล้านชั่วโมง เพิ่มขึ้น 23% เป็น 12.8 พันล้านชั่วโมง</p>\n<p>David Baszucki ซีอีโอ Roblox ให้ข้อมูลเพิ่มเติมในช่วงแถลงผลประกอบการว่าการเติบโตมาจากทุกกลุ่มช่วงอายุ โดยกลุ่มที่มีการเติบโตสูงสุดคือช่วงอายุ 17-24 ปี นอกจากนี้บริษัทยังเห็นสัญญาณที่ดีจากการเติบโตของ Booking ที่สูงกว่ารายได้ ซึ่งสะท้อนว่านวัตกรรมและการพัฒนาที่ใส่ไปในแพลตฟอร์ม ได้ผลตอบรับที่ดี</p>\n<p>ที่มา: <a href=\"https://www.cnbc.com/2023/05/10/roblox-rblx-earnings-report-q1-2023.html\">CNBC</a></p>\n<p><img src=\"https://www.blognone.com/sites/default/files/externals/250d3cb776244c033e7d7e208b840740.jpg\" alt /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cab60bf4e42a8265e74fedf63dee12893ccc38b62c97439e0d56419140ad802b","category":"Thai"}