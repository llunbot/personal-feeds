{"title":"Instagram ทดสอบเอา Story highlights ในหน้าโปรไฟล์ออกไป ย้ายไปรวมใน Tab ด้านล่างแทน","link":"https://www.blognone.com/node/143208","date":1732022695000,"content":"<div><div><div><p>ใครที่คุมโทนหน้าโปรไฟล์ Instagram อาจจะต้องเตรียมปรับอะไรกันอีกหน่อย โดยผู้ใช้งานบางคนได้รับการแจ้งเตือนว่าแถบสตอรีที่ตั้งค่าเป็นไฮไลท์ในหน้าโปรไฟล์ หรือ <a href=\"https://www.blognone.com/node/97939\">Story highlights</a> จะถูกนำออกไป โดยย้ายไปเป็นหัวข้อหนึ่งในแถบไอคอนรูปหัวใจในวงกลม ที่รวมไฮไลท์ในแบบตารางรูปภาพของโปรไฟล์แทน</p>\n<p>Adam Mosseri หัวหน้าทีม Instagram ยืนยันการเปลี่ยนแปลงนี้ แต่บอกว่าเป็นการทดสอบกับผู้ใช้งานบางส่วนเท่านั้น ยังไม่มีผลกับผู้ใช้งานทั้งหมด โดยบอกว่าเป็นการลองหาวิธีให้คอนเทนต์ในหน้าโปรไฟล์ถูกแสดงขึ้นมามากที่สุด จึงเลือกการสร้างแท็บแยกขึ้นมา แทนการใส่แถวที่ด้านบนทำให้คอนเทนต์หลักถูกดันลงไป</p>\n<p>Instagram ยังไม่ได้ยืนยันว่าจะเปลี่ยนแปลงวิธีแสดงไฮไลท์นี้ หรือจะบังคับให้มีผลกับผู้ใช้งานทั้งหมดเมื่อใด</p>\n<p>ที่มา: <a href=\"https://www.socialmediatoday.com/news/instagrams-moving-stories-highlights-their-own-tab/733158/\">Social Media Today</a></p>\n<p><img alt=\"No Description\" src=\"https://www.blognone.com/sites/default/files/externals/964c4b1e84e991c5f95ef2c967679440.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65c1cccc677cd4083a1a35dc4f900dcc619a61324aa14f916ef9fe038e5efb0f","category":"Thai"}