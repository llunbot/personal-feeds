{"title":"ก.ล.ต.สหรัฐฯ ยื่นฟ้อง Elon Musk บังคับให้เป็นพยานสอบสวนกรณีซื้อหุ้น Twitter","link":"https://www.blognone.com/node/136119","date":1696579959000,"content":"<div><div><div><p>คณะกรรมการหลักทรัพย์สหรัฐ (SEC) ยื่นฟ้อง Elon Musk เมื่อวันพฤหัสที่ผ่านมา เพื่อบังคับให้ Musk เป็นพยานในการสอบสวนกรณีซื้อหุ้นของ Twitter ที่ต่อมามีการเปลี่ยนชื่อเป็น X</p>\n<p>SEC บอกว่าเป็นการสอบสวนเพื่อหาว่ามีใครเข้าข่ายทำผิดกฎหมาย ในกระบวนการที่ Musk ซื้อหุ้น<a href=\"https://www.blognone.com/node/128179\">Twitter ที่มูลค่า 44,000 ล้านดอลลาร์</a> หรือไม่</p>\n<p>SEC ได้ส่งเอกสารยื่นฟ้องโดยระบุใจความว่า ก่อนหน้านี้ Musk ปฏิเสธที่ปฎิบัติตามหมายเรียกจาก SEC ทำให้เกิดความล่าช้าในการสอบสวนของเจ้าหน้าที่เพื่อพิจารณาว่ามีการละเมิดกฎหมายหลักทรัพย์เกิดขึ้นหรือไม่ จึงขอให้ศาลบังคับให้ Musk ปรากฏตัวเพื่อเป็นพยานในการสอบสวน</p>\n<p>Alex Spiro ทนายความของ Elon Musk บอกว่าทาง SEC มีการสอบปากคำ Musk หลายครั้ง ซึ่งหลายครั้งทำให้เกิดความเข้าใจผิด</p>\n<p>ทนายของ SEC บอกว่า Musk ปฏิเสธจะทำตามหมายเรียกด้วย ข้อโต้แย้งที่ไม่มีเหตุผลและ Musk ยังคิดว่า SEC กำลังใช้หมายเรียกด้วยวิธีคุกคามทำให้เขาไม่ปฏิบัติตาม และทาง SEC ยังบอกว่า เจ้าหน้าที่ยังคงดำเนินการสอบสวนเพื่อค้นหาข้อเท็จจริงและจนถึงวันนี้ยังไม่ได้ข้อสรุปว่ามีบุคคลหรือองค์กรใดที่ฝ่าฝืนกฎหมายหลักทรัพย์ของรัฐบาลกลางไม่ ซึ่งการพิจารณาคดีมีกำหนดจะมีขึ้นในวันที่ 9 พ.ย. ตามการยื่นฟ้องทางกฎหมาย</p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt /></p>\n<p>ที่มา: <a href=\"https://www.cnbc.com/2023/10/05/sec-sues-to-force-musk-to-testify-in-twitter-probe.html\">CNBC</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/sec\">SEC</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"360ea042363c801b322bc3a85a0aa334d4f2eb178098f6c2fe9012cce775f777","category":"Thai"}