{"title":"แอป Gemini เพิ่มฟีเจอร์ Live คุยเป็นเสียง พูดแทรกได้, สร้างแชตเฉพาะทางแบบเดียวกับ GPT","link":"https://www.blognone.com/node/139747","date":1715710064000,"content":"<div><div><div><p>กูเกิลอัพเดต Gemini Advanced เวอร์ชั่นผู้ใช้ทั่วไป เป็น Gemini 1.5 Pro ทำให้รองรับ context window ขนาด 1 ล้านโทเค็นแบบเดียวกับการใช้งานแบบเดียวกับการใช้งานผ่าน API รองรับการอัพโหลดข้อมูลขนาดใหญ่เข้าไปยังแชตได้โดยตรง โดยมีฟีเจอร์ใหม่หลักๆ ได้แก่</p>\n<ul>\n<li>Live for Gemini Advanced เป็นฟีเจอร์คุยด้วยเสียง และสามารถพูดแทรกได้ทันทีที่ต้องการ (แบบเดียวกับที่ OpenAI เพิ่งเปิดตัวตัดหน้า)</li>\n<li>การทำงานภายในของ Gemini Advanced จะเป็น agent มากขึ้น ผู้ใช้สามารถสั่งคำสั่งที่ซับซ้อน เช่น ขอแผนทริปเที่ยวเมืองต่างๆ โดยบอกเงื่อนไขการกินอาหารของแต่ละคน, ดึงข้อมูลการบินจากอีเมล ฯลฯ ภายในคำสั่งเดียว โดย Gemini จะวางแผนการทำงาน เลือกร้านอาหารที่ตรงตามเงื่อนไข และสร้างแผนการเดินทางได้ในคำสั่งเดียว</li>\n<li>Gems เปิดให้ผู้ใช้สร้างแชตเฉพาะทางได้แบบเดียวกับ GPT แต่กูเกิลยังไม่ระบุว่าจะสามารถใส่ข้อมูลเฉพาะได้หรือไม่</li>\n<li>Extensions เชื่อมต่อกับ Google เพิ่มการเชื่อมกับ Google Calendar, Tasks, และ Keep</li>\n</ul>\n<p>ฟีเจอร์เหล่านี้ยังไม่ระบุวันปล่อย โดย Live และการทำงานแบบ agent จะเปิดให้ใช้งานในช่วงไม่กี่เดือนข้างหน้า, Gems และ Extensions จะเปิดให้ใช้งานเร็วๆ นี้</p>\n<p>ที่มา - <a href=\"https://blog.google/technology/ai/google-gemini-update-flash-ai-assistant-io-2024\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/234ce37f6c73a83fb338bf32d8362434.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6576236feac9147617ada21aeb9d1be4571a744c0d5b2ce5d2c61762dc27abb3","category":"Thai"}