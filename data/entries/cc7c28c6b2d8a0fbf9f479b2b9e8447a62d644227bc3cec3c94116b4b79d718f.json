{"title":"Amazon เปิดเครือข่ายไร้สาย Sidewalk ให้คนนอกใช้ สร้างอุปกรณ์ IoT เชื่อมต่อได้","link":"https://www.blognone.com/node/133207","date":1680089464000,"content":"<div><div><div><p>Amazon มีโปรโตคอลสื่อสารไร้สาย <a href=\"https://www.amazon.com/Amazon-Sidewalk/b/?node=21328123011\">Sidewalk</a> สำหรับอุปกรณ์ IoT <a href=\"https://www.blognone.com/node/112197\">เปิดตัวมาตั้งแต่ปี 2019</a> และ<a href=\"https://www.blognone.com/node/122938\">เปิดทดสอบในวงปิดเมื่อปี 2021</a> ตอนนี้เปิด HDK/SDK ให้คนทั่วไปใช้งานแล้ว</p>\n<p>Sidewalk เป็นการสื่อสารแบบแบนด์วิดท์ต่ำ (ไม่เกิน 80 Kbps) ด้วยคลื่นความถี่ย่าน 900MHz LoRa โดยจุดแข็งที่สุดของมันคืออยู่ในลำโพง Amazon Echo และกริ่งประตูอัจฉริยะ Ring Security Cams ทุกชิ้น ซึ่งมีฐานผู้ใช้ในสหรัฐอเมริกาเป็นจำนวนมาก เมื่ออุปกรณ์เหล่านี้สามารถคุยกันเองได้ผ่านโปรโตคอล Sidewalk ทำให้เกิดเป็นเครือข่ายไร้สายขนาดใหญ่แบบ ad hoc/mesh ที่ไม่ต้องพึ่งพาเครือข่ายของโอเปอเรเตอร์โดยตรง</p>\n<p>Amazon เปิดเผยตัวเลขว่าตอนนี้ Sidewalk ครอบคลุมประชากรสหรัฐ 90% แล้ว พร้อมให้บริษัทอื่นเข้ามาใช้งาน ตอนนี้มีบริษัทที่ทำอุปกรณ์เซ็นเซอร์-สมาร์ทโฮมเข้าร่วมแล้ว 3 รายคือ Netvox, OnAsset, Primax ซึ่งจะออกสินค้าที่รองรับ Sidewalk ในปีนี้</p>\n<p>Amazon ยังร่วมมือกับบริษัทเซมิกคอนดักเตอร์หลายราย เช่น Nordic Semiconductor, Silicon Labs, Texas Instruments ออกชุดพัฒนาฮาร์ดแวร์ (HDK) เพื่อนำไปสร้างต้นแบบอุปกรณ์ที่ใช้งานเครือข่าย Sidewalk และแจกฟรี<a href=\"https://sidewalk.amazon/testkit\">ฮาร์ดแวร์ Test Kit</a> ให้กับนักพัฒนาที่สนใจตรวจสอบพื้นที่สัญญาณของ Sidewalk ด้วย</p>\n<p>ที่มา - <a href=\"https://press.aboutamazon.com/2023/3/amazon-invites-developers-to-test-sidewalk-and-build-the-next-billion-connected-devices\">Amazon</a>, <a href=\"https://www.theregister.com/2023/03/28/amazon_sidewalk_mesh_network/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/206929ff0c24d5e06116b840f6c6aa90.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/internet-things\">Internet of Things</a></div><div><a href=\"/topics/networking\">Networking</a></div><div><a href=\"/topics/lora\">LoRa</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc7c28c6b2d8a0fbf9f479b2b9e8447a62d644227bc3cec3c94116b4b79d718f","category":"Thai"}