{"title":"Apple แยกบริการใน iTunes เป็น Apple Music, Apple TV และ Apple Devices สำหรับคนใช้ Windows","link":"https://www.blognone.com/node/138111","date":1707376740000,"content":"<div><div><div><p>แอปเปิล<a href=\"https://support.apple.com/en-us/HT210384#619\">อัพเดต</a>ว่าแอป Apple Music, Apple TV และ Apple Devices สำหรับคนใช้ Windows ตอนนี้ออกจากสถานะพรีวิว และเปิดให้ดาวน์โหลดได้แล้วผ่าน Microsoft Store โดยต้องเป็นระบบปฏิบัติการ Windows 10 ขึ้นไป</p>\n<p>ที่ผ่านมาแอปเปิลมีทิศทางที่ต้องการปิด iTunes ซึ่งเกิดขึ้นไปก่อนหน้าหลายปีแล้วใน Mac แต่ใน Windows ยังเป็น iTunes ต่อไป เมื่อปีที่แล้วไมโครซอฟท์ก็ประกาศแผนออก<a href=\"https://www.blognone.com/node/130907\">แอปแยก Apple Music และ Apple TV</a> บน Windows ซึ่งเดิมกำหนดในปี 2023 แต่ก็ช้ากว่าที่ประกาศเล็กน้อย ตอนนี้แนวทางถัดไปก็คงชัดขึ้นว่า iTunes จะลดความสำคัญลงใน Windows โดยเหลือเฉพาะการฟังพอดคาสต์และหนังสือเสียง ส่วนเนื้อหาอื่นก็ให้ไปใช้งานจากแอปแยกแต่ละอัน</p>\n<p>Apple Music และ Apple TV ที่เป็นแอปแยก ยังสามารถเข้าถึงคลังคอนเทนต์ที่เคยซื้อไว้ก่อนหน้านี้ได้ รวมทั้งฟังเพลง-ชมรายการ ผ่านสตรีมมิ่งที่สมัครสมาชิกไว้ได้ ส่วน Apple Devices เป็นแอปสำหรับจัดการอัพเดต แบ็กอัพ หรือรีสโตร์ iPhone และ iPad ซึ่งเดิมทำได้ผ่าน iTunes</p>\n<p>ดาวน์โหลดทั้ง <a href=\"https://apps.microsoft.com/detail/9PFHDD62MXS1?rtc=1&amp;hl=en-us&amp;gl=th\">Apple Music</a>, <a href=\"https://apps.microsoft.com/detail/9NM4T8B9JQZ1?hl=en-us&amp;gl=TH\">Apple TV</a> และ <a href=\"https://apps.microsoft.com/detail/9NP83LWLPZ9K?hl=en-us&amp;gl=US\">Apple Devices</a> ได้แล้วผ่าน Microsoft Store</p>\n<p>ที่มา: <a href=\"https://www.macrumors.com/2024/02/07/apple-splits-itunes-for-windows/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/cd9a04f799e59f2db12b27f87fcf38ca.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-music\">Apple Music</a></div><div><a href=\"/topics/apple-tv\">Apple TV</a></div><div><a href=\"/topics/windows\">Windows</a></div><div><a href=\"/topics/itunes\">iTunes</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5f9e38748140a9f22f605854828f9703ba58b3966a811eef7105bca7d8b21d6","category":"Thai"}