{"title":"หนังสือชีวประวัติเล่าเหตุการณ์ Elon Musk ย้ายตู้เซิร์ฟเวอร์ X ที่ซาคราเมนโตเอง ไม่สนผู้เชี่ยวชาญ","link":"https://www.blognone.com/node/135736","date":1694674768000,"content":"<div><div><div><p>Walter Isaacson ออกหนังสือชีวประวัติของ Elon Musk เล่าถึงเหตุการณ์การขนย้ายเซิร์ฟเวอร์ช่วงเดือนธันวาคม ปี 2022 Elon Musk ต้องการย้ายเซิรฟ์เวอร์ออกจากเมืองซาคราเมนโตไปที่เมืองพอร์ตแลนด์ รัฐโอเรกอน เพราะไม่อยากเสียค่าใช้จ่าย 100 ล้านดอลลาร์ต่อปี แต่ได้รับเสียงค้านจากผู้จัดการเนื่องจากการขนย้ายมีปัจจัยเรื่องความหนาแน่นของแร็คและพลังงานที่แตกต่างกัน ดังนั้นห้องที่ใช้จัดเก็บเซิร์ฟเวอร์ต้องมีการปรับปรุงก่อน ไม่สามารถย้ายได้ในระยะเวลา 6-9 เดือน แต่ Elon Musk อยากให้ขนย้ายเสร็จภายใน 30 วันเท่านั้น</p>\n<p>ในระหว่างที่ Elon Musk, Andrew Musk และ James Musk กำลังบินจากซานฟรานซิสโกไปที่ออสติน  James Musk เสนอให้ย้ายเซิร์ฟเวอร์ตอนนี้เลย Elon Musk เห็นด้วย เครื่องบินจึงเปลี่ยนเส้นทางไปสถานที่เก็บเซิร์ฟเวอร์ที่ซาคราเมนโตแทน เมื่อไปถึงมีพนักงานชื่อ Alex เป็นหนึ่งในพนักงานของ X ที่ยังอยู่และอนุญาตให้เข้าไปในห้องเก็บเซิร์ฟเวอร์ได้</p>\n<p>เซิร์ฟเวอร์ของ X มีจำนวน 5,200 ตู้ขนาดใหญ่และตู้คอมพิวเตอร์ประมาณ 30 เครื่อง แต่ละตู้มีน้ำหนักประมาณ 2,500 ปอนด์ และสูง 8 ฟุต รวมไปถึงความยุ่งยากในการถอดสายไฟที่ต่อเข้ากับพื้น Musk ได้ไปยืมมีดจากพนักงานรักษาความปลอดภัยเพื่อนำมาแงะพื้นและถอดปลั๊กออกจนสำเร็จ Musk เรียกเพื่อนร่วมงานที่ Tesla และ SpaceX คนอื่นๆ มาช่วยขนย้าย โดยมีอุปกรณ์ Airtag เพื่อติดตามเซิร์ฟเวอร์</p>\n<p>เรื่องไปถึงผู้บริหารของ NTT บอกให้ Musk หยุดการเคลื่อนย้ายเซิร์ฟเวอร์เนื่องจากไม่ควรขนย้ายโดยไม่มีผู้เชี่ยวชาญ เพราะพื้นที่บางส่วนไม่สามารถรับแรงกดทับมากกว่า 500 ปอนด์ ดังนั้นการเคลื่อนย้ายเซิร์ฟเวอร์ 2,000 ปอนด์อาจทำให้เสียหายได้ Musk ตอบกลับว่าเซิร์ฟเวอร์มี 4 ล้อ ดังนั้นแรงกดทับแต่ละจุดจะเป็น 500 ปอนด์เท่านั้น</p>\n<p>สุดท้ายพวกเขาสามารถขนย้ายเซิร์ฟเวอร์ไปได้มากถึง 700 ตู้ ใน 3 วัน ด้วยค่าใช้จ่ายที่ถูกลงและไม่มีการห่อป้องกันเลย ส่งผลให้ภายหลังเซิร์ฟเวอร์เกิดความไม่เสถียรเกิดขึ้น</p>\n<p><img src=\"https://www.blognone.com/sites/default/files/externals/ac093c05f511f4cbec12239e344c0a3a.jpg\" alt /></p>\n<p>ที่มา: <a href=\"https://www.cnbc.com/2023/09/11/elon-musk-moved-twitter-servers-himself-in-the-night-new-biography-details-his-maniacal-sense-of-urgency.html\">CNBC</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f4cc9820dfef1e251c6707d60467cc0225239a0af212c7a5f855dcc0ceefc5c","category":"Thai"}