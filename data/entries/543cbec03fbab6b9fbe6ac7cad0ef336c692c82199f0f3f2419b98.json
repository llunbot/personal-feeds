{"title":"ธนาคาร Silicon Valley Bank เริ่มเจอปัญหาสภาพคล่อง หุ้นร่วง 60% ลูกค้าสตาร์ตอัพแห่ถอนเงิน","link":"https://www.blognone.com/node/132956","date":1678409844000,"content":"<div><div><div><p>Silicon Valley Bank (SVB) ธนาคารที่โฟกัสเรื่องการปล่อยกู้สตาร์ตอัพในสหรัฐ (เปิดบริการมาตั้งแต่ปี 1982) เริ่มประสบปัญหาทางการเงิน ทำให้ต้องขายพันธบัตรและสินทรัพย์ในราคาที่ขาดทุน 1.8 พันล้านดอลลาร์ (เด้งที่ 1) จนต้องนำเสนอขายหุ้นของธนาคารมูลค่า 2.25 พันล้านเพื่อเพิ่มสภาพคล่อง (เด้งที่ 2)</p>\n<p>ข่าวนี้ทำให้หุ้นของ SVB Financial Group บริษัทแม่ของธนาคาร ลดลงทันที 60% ในวันเดียว จากราคาปิดของวันก่อน 267.83 ดอลลาร์ มาปิดที่ 106.04 ดอลลาร์ และยังร่วงต่อในการขายหุ้นนอกเวลาทำการ (ขณะที่เขียนข่าวนี้ ราคาหุ้นเหลือ 76.80 ดอลลาร์)</p>\n<p>นอกจากนี้ กองทุน venture capital บางราย (เช่น Founders Fund ของ Peter Thiel) ยังเริ่มแนะนำให้สตาร์ตอัพในเครือข่ายถอนเงินออกจาก SVB ทั้งหมดทันที หรือลดจำนวนเงินฝากลงเพื่อกระจายความเสี่ยงจากการแห่ถอนเงิน (bank run) และมีลูกค้าหลายรายระบุว่าเริ่มถอนเงินออกไม่ได้แล้ว</p>\n<p>Greg Becker ซีอีโอของ SVB บอกว่าธนาคารกำลังเพิ่มสภาพคล่องเพื่อรองรับการถอนเงิน แต่ถ้าหากลูกค้าทุกรายแห่กันมาถอนเงิน ธนาคารก็ลำบาก จึงขอให้ทุกคนไม่ต้องตกใจกัน</p>\n<p>ตอนนี้ยังไม่ทราบสาเหตุเรื่องปัญหาของ SVB ชัดเจนนัก แต่เมื่อวานนี้เพิ่ง<a href=\"https://www.blognone.com/node/132941\">มีข่าวธนาคารอีกแห่งคือ Silvergate Bank ซึ่งทำธุรกิจด้านคริปโต ประกาศปิดกิจการ</a> คงไม่ใช่สัปดาห์ที่ดีนักของวงการธนาคารสายเทคโนโลยี</p>\n<p>ที่มา - <a href=\"https://www.ft.com/content/f55df9d1-386a-4643-8194-095228741054\">Financial Times</a>, <a href=\"https://techcrunch.com/2023/03/09/silicon-valley-bank-firms-reactions/\">TechCrunch</a>, <a href=\"https://www.bloomberg.com/news/articles/2023-03-09/founders-fund-advises-companies-to-withdraw-money-from-svb\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/27dd5bdb5eebaacbb9e4d769e2ce9b5b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f457be1e25d2f5b4bba52fed1915e345.png\" /></p>\n</div></div></div><div><div>Topics: </div><div><div><a href=\"/topics/bank\">Bank</a></div><div><a href=\"/topics/silicon-valley\">Silicon Valley</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"543cbec03fbab6b9fbe6ac7cad0ef336c692c82199f0f3f2419b98","category":"Thai"}