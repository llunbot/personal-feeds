{"title":"Windows 11 24H2 มาแล้ว หลายฟีเจอร์จำกัดเฉพาะ Copilot+ PC เท่านั้น","link":"https://www.blognone.com/node/142322","date":1727834169000,"content":"<div><div><div><p>ไมโครซอฟท์ประกาศปล่อยอัพเดต Windows 11 24H2 ถือเป็นอัพเดตใหญ่ของปีนี้</p>\n<p>เนื่องจากในยุคปัจจุบัน จักรวาลไมโครซอฟท์ถูกแบ่งชนชั้นเรียบร้อยคือ ชนชั้นสูง Copilot+ PC และชนชั้นรากหญ้าพีซีทั่วไป ชุดฟีเจอร์ใหม่ของ Windows 11 24H2 จึงไม่เท่ากัน (ถ้าอยากเลื่อนฐานะก็ใช้เงินแก้ปัญหา ซื้อพีซีใหม่)</p>\n<p>ชนชั้นสูง Copilot+ PC จะได้<a href=\"https://support.microsoft.com/en-us/topic/copilot-pc-feature-availability-d3b23f25-4791-4d88-8bfe-7487cee17c22\">ฟีเจอร์เอ็กซ์คลูซีฟ</a> 5 ประการ ดังนี้</p>\n<ul>\n<li><a href=\"https://www.blognone.com/node/142261\">Recall</a></li>\n<li><a href=\"https://www.blognone.com/node/142317\">Click to Do</a></li>\n<li><a href=\"https://www.blognone.com/node/142319\">Windows Search ใช้ AI ช่วยค้นหารูป</a></li>\n<li><a href=\"https://www.blognone.com/node/142321\">Photos เพิ่ม Super Resolution ใช้ NPU ช่วยขยายภาพ</a></li>\n<li>Microsoft Paint เพิ่ม generative fill &amp; erase แต่งภาพด้วย AI</li>\n</ul>\n<p>ฟีเจอร์เหล่านี้จะทยอยปล่อยอย่างช้าๆ และแต่ละฟีเจอร์จะมาไม่พร้อมกัน</p>\n<p><img alt=\"No Description\" src=\"https://www.blognone.com/sites/default/files/externals/b1a38592763b2b047bb58808eb190662.jpeg\" /></p>\n<p>ส่วนชาวบ้านทั่วไป จะได้ฟีเจอร์ใหม่ดังนี้</p>\n<ul>\n<li><a href=\"https://www.blognone.com/node/138365\">รองรับ Wi-Fi 7</a></li>\n<li>แชร์ Wi-Fi ให้เพื่อน ผ่านการแสกน QR ได้</li>\n<li>อุปกรณ์ช่วยฟัง (assistive hearing devices) รองรับการเชื่อมต่อผ่าน <a href=\"https://www.blognone.com/node/113986\">Bluetooth LE Audio</a></li>\n<li>File Explorer ปรับปรุงเมนูคลิกขวา, ลากไฟล์ไปยังเมนู Breadcrumbs แสดงลำดับชั้นโฟลเดอร์ได้</li>\n<li><a href=\"https://www.blognone.com/node/139822\">สร้างไฟล์ 7-Zip และ Tar ได้แล้ว</a></li>\n<li><a href=\"https://www.blognone.com/node/141492\">Power Mode ปรับปรุงใหม่</a></li>\n<li><a href=\"https://www.blognone.com/node/139912\">sudo for Windows</a></li>\n<li>Lock screen​​​​​​​ แสดงข้อมูลเพิ่มเติม เช่น ผลกีฬา สภาพจราจร ข่าวการเงิน</li>\n</ul>\n<p>ที่มา - <a href=\"https://blogs.windows.com/windowsexperience/2024/10/01/new-experiences-coming-to-copilot-pcs-and-windows-11/\">Microsoft</a>, <a href=\"https://blogs.windows.com/windowsexperience/2024/10/01/how-to-get-new-experiences-for-windows-11/\">Microsoft</a>, <a href=\"https://support.microsoft.com/en-us/windows/inside-this-update-93c5c27c-f96e-43c2-a08e-5812d92f220d\">Microsoft Support</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/copilot-pc\">Copilot+ PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5733990c9d26e98ad0e6314bfe59afb23a25cbf371c2da6a394393b8a409b9c","category":"Thai"}