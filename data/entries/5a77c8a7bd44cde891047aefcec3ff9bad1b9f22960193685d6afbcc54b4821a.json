{"title":"OpenAI ได้สินเชื่อวงเงิน 4 พันล้านดอลลาร์ เพิ่มเติมจากเงินเพิ่มทุน 6.6 พันล้านดอลลาร์","link":"https://www.blognone.com/node/142383","date":1728021267000,"content":"<div><div><div><p>OpenAI เพิ่งประกาศ<a href=\"https://www.blognone.com/node/142340\">รับเงินเพิ่มทุน 6,600 ล้านดอลลาร์</a> แถมท่าทีของบริษัทก็บอก<a href=\"https://www.blognone.com/node/142342\">ไม่อยากให้ผู้ลงทุนเอาเงินไปให้บริษัทอื่น</a> ถึงตรงนี้อาจมีคนสงสัยว่า OpenAI ต้องการเงินสดแค่ไหนกันแน่ หรือ 6,600 ล้านก็ยังไม่พอ</p>\n<p>CNBC อ้างแหล่งข่าวที่เกี่ยวข้องบอกว่า OpenAI ได้ขอรับสินเชื่อวงเงิน 4,000 ล้านดอลลาร์ ซึ่งมาพร้อมกับแผนการเพิ่มทุนในรอบนี้ด้วย ทำให้เงินสดรวมที่บริษัทได้มีมากกว่า 1 หมื่นล้านดอลลาร์ โดยธนาคารที่ให้สินเชื่อมีทั้ง JPMorgan Chase, Citi, Goldman Sachs, Morgan Stanley, Santander, Wells Fargo, SMBC, UBS และ HSBC</p>\n<p>เงื่อนไขของสินเชื่อนี้ OpenAI สามารถขอวงเงินเพิ่มเติมได้อีกถึง 2,000 ล้านดอลลาร์ เป็นสินเชื่อไม่มีหลักประกัน สามารถเบิกได้ในระยะเวลา 3 ปี อัตราดอกเบี้ยเป็นแบบลอยตัวอยู่ที่ราว 6%</p>\n<p>ถึงแม้<a href=\"https://www.blognone.com/node/142262\">รายได้ของ OpenAI จะเติบโตสูงในปีที่ผ่านมา</a> แต่ต้นทุนการดำเนินงานก็เพิ่มสูงตามด้วย ตัวเลขปีนี้คาดว่าจะขาดทุนประมาณ 5 พันล้านดอลลาร์ ทั้งจากต้นทุนการประมวลผล และเงินเดือนพนักงาน</p>\n<p>ที่มา: <a href=\"https://www.cnbc.com/2024/10/03/openai-gets-4-billion-revolving-credit-line-on-top-of-latest-funding.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a77c8a7bd44cde891047aefcec3ff9bad1b9f22960193685d6afbcc54b4821a","category":"Thai"}