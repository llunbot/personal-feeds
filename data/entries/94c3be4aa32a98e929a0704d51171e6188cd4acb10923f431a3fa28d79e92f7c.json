{"title":"Meta ปล่อย AI เขียนโค้ดเป็นรองเพียง GPT-4 รันภายในองค์กรได้","link":"https://www.blognone.com/node/135434","date":1692896534000,"content":"<div><div><div><p>Meta ปล่อย Code Llama โมเดลปัญญาประดิษฐ์ที่พัฒนาต่อจาก <a href=\"https://www.blognone.com/node/134893\">Llama2</a> มาฝึกกับซอร์สโค้ดขนาด 500 ล้านโทเค็น ได้โมเดลทั้งแบบเติมโค้ดปกติ, แบบรับคำสั่ง, และโมเดลฝึกเฉพาะกับโค้ด Python</p>\n<p>ผลทดสอบการเขียนโค้ด HumanEval นั้น Code Llama ขนาด 34B ได้คะแนนดีกว่าโมเดลอื่นๆ ทั้งหมด รวมถึง GPT-3.5 หรือ ChatGPT ด้วย เป็นรองเพียง GPT-4 เท่านั้น ขณะที่โมเดลขนาดรองลงมา เช่น 7B และ 13B ก็ยังทำคะแนนได้ดีและตอบสนองเร็วกว่ามาก</p>\n<p>กระบวนการฝึก Code Llama นั้นเน้นถึงการเติมโค้ดตรงกลางเพิ่มเข้ามา เนื่องจากการใช้งานมักต้องใช้สำหรับ code completion ด้วย และต้องฝึกให้ขยาย context จาก 4K เป็น 100K เพื่อให้เพียงพอสำหรับการเขียนโค้ดขนาดใหญ่ๆ</p>\n<p>Meta อนุญาตให้ใช้งานโมเดล Code Llama ได้ฟรีโดยจำกัดไม่ให้องค์กรที่มีผู้ใช้เกิน 700 ล้านคนต่อเดือนใช้งานแบบเดียวกับ Llama 2</p>\n<p>ที่มา - <a href=\"https://ai.meta.com/blog/code-llama-large-language-model-coding/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/d6ae5d9af80862ecf360981c84843a83.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c3be4aa32a98e929a0704d51171e6188cd4acb10923f431a3fa28d79e92f7c","category":"Thai"}