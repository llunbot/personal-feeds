{"title":"Pinterest เพิ่มระบบติดป้ายกำกับคอนเทนต์ Gen AI อัตโนมัติ - ผู้ใช้งานตั้งค่าลดการมองเห็นได้ด้วย","link":"https://www.blognone.com/node/146205","date":1746185887000,"content":"<div><div><div><p>Pinterest ประกาศแผนจัดการเนื้อหาบนแพลตฟอร์มที่สร้างขึ้นจาก Generative AI โดยใช้เครื่องมือติดป้ายกำกับคอนเทนต์ประเภทดังกล่าวว่าเป็น Gen AI อัตโนมัติ มีผลทั่วโลกแล้วตั้งแต่วันนี้ ซึ่ง Pinterest ได้<a href=\"https://www.blognone.com/node/145011\">ทดสอบ</a>มาตั้งแต่เดือนมีนาคม</p>\n<p>เมื่อผู้ใช้งานคลิกดูคอนเทนต์ที่ถูกสร้างจาก AI จะปรากฏข้อความว่า AI modified ที่มุมล่างซ้าย ซึ่งเป็นการติดป้ายกำกับอัตโนมัติทั้งใช้ข้อมูลจาก metadata หรือจากการตรวจสอบด้วยระบบของ Pinterest โดยมีระบบแจ้งรายงานสำหรับครีเอเตอร์หากพวกเขาพบว่าถูกระบบติดป้ายกำกับไม่ถูกต้อง</p>\n<p>สำหรับฝั่งคนดูเนื้อหา ผู้ใช้งานจะได้ตัวเลือกที่ออกมาในอนาคตให้เลือกแสดงเนื้อหาที่สร้างด้วย Gen AI น้อยลงได้ ซึ่งเป็นการส่งสัญญาณให้ระบบ Pinterest แสดงเนื้อหา AI บนฟีดลดลงได้ด้วย</p>\n<p>Pinterest บอกว่า Gen AI เป็นเครื่องมือที่ช่วยสร้างสรรค์ไอเดียใหม่ได้ดี แต่การแสดงความโปร่งใสของเนื้อหาก็เป็นเรื่องที่ต้องทำเช่นกัน</p>\n<p>ที่มา: <a href=\"https://newsroom.pinterest.com/news/introducing-gen-ai-labels/\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/63677cd18209b42de1062f6c95c8b258.jpeg\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2416cf9f128ad4ea2615d460ccdd5f6956349a9327949d2b674d57ac81fb9c6","category":"Thai"}