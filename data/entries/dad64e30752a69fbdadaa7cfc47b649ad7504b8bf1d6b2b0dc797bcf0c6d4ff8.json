{"title":"Apple ประกาศจัดงาน WWDC 2025 วันที่ 9-13 มิถุนายน 2025 ในรูปแบบออนไลน์เหมือนเดิม","link":"https://www.blognone.com/node/145472","date":1742950126000,"content":"<div><div><div><p>แอปเปิลประกาศจัดงาน Worldwide Developers Conference หรือ WWDC ประจำปี 2025 ในรูปแบบออนไลน์ ตั้งแต่วันที่ 9 ถึง 13 มิถุนายน 2025 โดยมีกิจกรรมที่สามารถเข้าร่วมใน Apple Park แบบ In-person สำหรับนักพัฒนาและนักศึกษาได้เฉพาะวันที่ 9 มิถุนายน</p>\n<p>ในวันเปิดงาน 9 มิถุนายน แอปเปิลจะจัดคีย์โน้ตเพื่อนำเสนอเครื่องมือและเทคโนโลยีล่าสุดสำหรับนักพัฒนา ซึ่งคาดว่าเนื้อหาหลักเป็นระบบปฏิบัติการเวอร์ชันใหม่ประจำปีรวมทั้ง iOS 19 ที่เป็นประเด็นก่อนหน้านี้ว่าอาจ<a href=\"https://www.blognone.com/node/145161\">ไม่มีความสามารถปัญญาประดิษฐ์ใหม่</a> และปรับใช้<a href=\"https://www.blognone.com/node/145186\">ดีไซน์รูปแบบใหม่</a></p>\n<p>แอปเปิลบอกว่าจะให้รายละเอียดเกี่ยวกับงาน WWDC25 เพิ่มเติมผ่านทางแอป Apple Developer และ<a href=\"https://developer.apple.com/wwdc25/\">เว็บไซต์ของงาน WWDC25</a></p>\n<p>ที่มา: <a href=\"https://www.apple.com/newsroom/2025/03/apples-worldwide-developers-conference-returns-the-week-of-june-9/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/e475b192a371266725041efe901b0fe3.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/wwdc\">WWDC</a></div><div><a href=\"/topics/wwdc25\">WWDC25</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dad64e30752a69fbdadaa7cfc47b649ad7504b8bf1d6b2b0dc797bcf0c6d4ff8","category":"Thai"}