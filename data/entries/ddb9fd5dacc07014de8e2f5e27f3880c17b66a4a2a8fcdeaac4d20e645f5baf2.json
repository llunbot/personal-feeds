{"title":"กูเกิลระบุผู้ผลิตโทรศัพท์ต้องตรวจสอบว่าแอปที่ preload ลงเครื่องปลอดภัย ยังเฝ้าระวังภัยใหม่ต่อเนื่อง","link":"https://www.blognone.com/node/144171","date":1737115363000,"content":"<div><div><div><p>หลังจากเหตุการณ์ OPPO และ Realme พรีโหลดแอปพลิเคชั่นลงโทรศัพท์ ทาง Blognone ได้ส่งคำถามไปยังทางกูเกิลถึงเหตุการณ์ครั้งนี้ และ Wilson White รองประธานฝ่าย Government Affairs and Public Policy ของกูเกิลก็ยืนยันว่า Android มุ่งที่จะปกป้องผู้ใช้ ทั้งนักพัฒนาและผู้ผลิตอุปกรณ์ต้องตรวจสอบความปลอดภัย</p>\n<p>ปีที่ผ่านมากูเกิลเน้น<a href=\"https://www.blognone.com/node/143426\">การปกป้องผู้ใช้จากแอปดูดเงิน</a> และแอปมุ่งร้ายที่พยายามดึงเงินจากบัญชีเหยื่อโดยตรง ปัญหาแอปกู้เงินคงเป็นปัญหาใหม่ที่<a href=\"https://www.blognone.com/node/144130\">กูเกิลต้องหามาตรการระยะยาวต่อไป</a></p>\n<blockquote><p>Android มุ่งมั่นที่จะปกป้องผู้ใช้จากแอปอันตรายด้วยฟีเจอร์ความปลอดภัยหลายชั้น </p>\n<p>เรามีนโยบายที่ชัดเจนสำหรับ Google Play ที่นักพัฒนาแอปทุกคนต้องปฏิบัติตามเพื่อความปลอดภัยของผู้ใช้ นอกจากนี้ ผู้ผลิตอุปกรณ์ Android ต้องรับผิดชอบในการตรวจสอบให้แน่ใจว่าแอปที่โหลดไว้ล่วงหน้าบนอุปกรณ์ของตนนั้นปลอดภัย ในขณะเดียวกันเราก็ทำงานร่วมกับพาร์ทเนอร์ของเราเพื่อให้แน่ใจว่าพวกเขาสามารถจัดการกับปัญหาใดๆ ที่เกิดขึ้นกับแอปที่โหลดไว้ล่วงหน้าได้อย่างรวดเร็ว เราเข้าใจว่า OPPO และ realme กำลังดำเนินการอัปเดตอุปกรณ์ของตนเพื่อนำแอปเหล่านี้ออกไป </p>\n<p>โดยตั้งแต่เดือนเมษายนปีที่ผ่านมา Google และรัฐบาลไทยได้ร่วมมือกันเปิดตัวฟีเจอร์ป้องกันกลโกงในประเทศไทย ซึ่งได้บล็อกความพยายามในการติดตั้งแอปที่มีความเสี่ยงไปแล้วกว่า 4.8 ล้านครั้งบนอุปกรณ์ Android กว่า 1 ล้านเครื่อง ทั้งนี้ เรายังคงเฝ้าระวังกลโกงรูปแบบใหม่ๆ และดำเนินการอย่างทันท่วงทีเพื่อปกป้องผู้ใช้จากภัยคุกคามทางออนไลน์</p></blockquote>\n<p><img src=\"https://www.blognone.com/sites/default/files/externals/094583d2460815580e7ac5c6b080d6ad.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddb9fd5dacc07014de8e2f5e27f3880c17b66a4a2a8fcdeaac4d20e645f5baf2","category":"Thai"}