{"title":"Elon Musk พร้อมถอนข้อเสนอซื้อกิจการ OpenAI หากบอร์ดยืนยันจะไม่แปลงสภาพเป็นบริษัทแสวงหากำไร","link":"https://www.blognone.com/node/144647","date":1739441372000,"content":"<div><div><div><p>ทนายความของ Elon Musk ยื่นเอกสารต่อศาลในประเด็นคำ<a href=\"https://www.blognone.com/node/144595\">เสนอซื้อกิจการ OpenAI ส่วน Non-Profit มูลค่า 9.74 หมื่นล้านดอลลาร์</a> โดยระบุความประสงค์ว่าพร้อมถอนการเสนอซื้อกิจการ หากบอร์ดของ OpenAI สามารถรักษาสถานะบริษัทเป็นองค์การกุศลไม่แสวงหากำไรไว้ได้ และจะไม่แปลงสภาพบริษัทเป็นบริษัทแสวงหากำไร (For-Profit)</p>\n<p>เอกสารนี้ยืนยันว่า Musk <a href=\"https://www.blognone.com/node/144608\">จริงจังมุ่งมั่น</a>ที่จะซื้อกิจการ OpenAI ส่วน Non-Profit และพร้อมให้ผลตอบแทนกับผู้ลงทุนที่เหมาะสมจากการแลกสินทรัพย์ของส่วนนี้ออกไป ซึ่งคือมูลค่า 9.74 หมื่นล้านดอลลาร์</p>\n<p>ประเด็นนี้จึงย้ำความขัดแย้งของ Musk กับ OpenAI และซีอีโอ Sam Altman ที่เขาได้<a href=\"https://www.blognone.com/node/143398\">ฟ้องร้องก่อนหน้านี้</a>ให้ระงับการแปลงสภาพ OpenAI เป็นบริษัทที่เน้นการแสวงหากำไรมากขึ้น ขณะที่ฝั่ง Altman ก็ยืนยันว่าจะไม่มีการขาย OpenAI ออกมา และจะทำให้โครงสร้าง OpenAI ไม่มีใครสามารถเป็นเจ้าของแต่เพียงผู้เดียวได้</p>\n<p>ที่มา: <a href=\"https://techcrunch.com/2025/02/12/elon-musk-will-withdraw-bid-for-openais-nonprofit-if-its-board-agrees-to-terms/\">TechCrunch</a></p>\n<p><img src=\"https://www.blognone.com/sites/default/files/externals/d7f756bb27aefed8e468090d0bfb71b6.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/openai\">OpenAI</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88c3252ec69990787a6fd939e25653d99872815af10935f1b5ff2d0f29c2353d","category":"Thai"}