{"title":"Daylight เปิดตัวแท็บเล็ตหน้าจอเหมือน E-Ink แต่รีเฟรชเรต 60fps","link":"https://www.blognone.com/node/139945","date":1716532633000,"content":"<div><div><div><p>Daylight สตาร์ตอัพหน้าจอเหมือน E-Ink เปิดตัวแท็บเล็ต Daylight DC-1 แท็บเล็ตแอนดรอยด์หน้าจอแบบ Live Paper ที่ไม่มีแสงสะท้อนแบบเดียวกับ E-Ink แต่รีเฟรชเรตสูงถึง 60fps</p>\n<p>จอ Live Paper พัฒนาจาก RLCD ที่มีอยู่ก่อนแล้ว แต่มีข้อจำกัดหลายด้าน เช่น มุมมองภาพ, ความละเอียด,  และแสงสะท้อนหน้าจอ ทำให้ได้คุณภาพใกล้เคียง E-Ink ขณะที่รองรับการแสดงภาพเคลื่อนไหวได้ไหลลื่น แม้ว่าบางประเด็นนั้น E-Ink ยังดีกว่า</p>\n<p>DC-1 มีขนาดหน้าจอ 10.5 นิ้ว ความละเอียด 1600x1200 พิกเซล หรือ 190dpi มีไฟส่องหลังจอสีเหลืองนวล ซีพียู MediaTek Helio G99 แรม 8GB  แบตเตอรี่ 8000mAh พร้อมปากกา Wacom EMR Passive ซอฟต์แวร์เป็น Android 13 ที่ปรับแต่งหน้าจอเพื่อการโฟกัสกับการอ่านชื่อว่า Sol:OS</p>\n<p>ราคาสั่งจองล่วงหน้า 729 ดอลลาร์ ทีมงานยอมรับว่าราคายังสูงอยู่เพราะหน้าจอเป็นสายการผลิตของตัวเองและยังผลิตจำนวนน้อย</p>\n<p>ที่มา - <a href=\"https://news.ycombinator.com/item?id=40456834\">Hacker's News</a>, <a href=\"https://daylightcomputer.com/product\">Daylight Computer</a></p>\n<p><img src=\"https://daylightcomputer.com/_next/image?url=%2F_next%2Fstatic%2Fmedia%2Fcart-image.42bec4d1.jpg&amp;w=3840&amp;q=75\" /></p>\n</div></div></div><div><div>Topics: </div><div><div><a href=\"/topics/e-paper\">E-paper</a></div><div><a href=\"/topics/tablet\">Tablet</a></div><div><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49cb9b496985685dd46e84b957d92d302231c0224f3eb78ba67463023eba10ec","category":"Thai"}