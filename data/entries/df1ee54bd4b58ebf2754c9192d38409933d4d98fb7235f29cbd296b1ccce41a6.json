{"title":"Elon Musk ขอบคุณ Donald Trump ที่ซื้อ Tesla แม้จะขับรถไม่ได้แล้ว สัญญาจะเพิ่มการผลิตรถสองเท่าภายในสองปี","link":"https://www.blognone.com/node/145220","date":1741773186000,"content":"<div><div><div><p>ข่าว Elon Musk ประจำวันนี้ภาคบ่าย หลังจากที่ Donald Trump ซื้อรถ Tesla Model S มูลค่าประมาณ 80,000 ดอลลาร์ฯ (และไม่มีการขอส่วนลด) เพื่อเป็นการซัพพอร์ต Elon Musk ที่โดนวิจารณ์ถึงการทำงานในหน่วยงานรัฐ</p>\n<p>ด้าน Musk จึงสัญญากับ Trump ว่า Tesla จะเพิ่มการผลิตรถยนต์ในสหรัฐอเมริกาเป็นสองเท่าภายในอีกสองปีข้างหน้า เพื่อสนับสนุน Trump และนโยบายของเขา</p>\n<p>Trump เคยโจมตีรถยนต์ไฟฟ้าอยู่หลายครั้งในช่วงหาเสียง และในเดือนมกราคม Trump เพิกถอนคำสั่งฝ่ายบริหารปี 2021 ที่ลงนามโดยอดีตประธานาธิบดี Joe Biden ที่พยายามให้รถยนต์ที่ขายในสหรัฐฯ ภายในปี 2030 ครึ่งหนึ่งเป็นรถยนต์ไฟฟ้า</p>\n<p>ต่อมาเขาบอกกับนักข่าวว่า เขาได้ยินเรื่องดี ๆ เกี่ยวกับรถ Tesla จากเพื่อนของเขา แม้ Trump จะขับรถไม่ได้แล้ว แต่เขาจะเก็บ Tesla คันนี้ไว้ให้พนักงานในทำเนียบขาวใช้</p>\n<p>จากกระแสข่าวรายวันของ Musk ทำให้ยอดขายและหุ้นของ Tesla ร่วงลงต่อเนื่อง เมื่อเดือนมกราคม Tesla ทำงานอย่างหนักเพื่อเพิ่มปริมาณการผลิตในปีนี้ หลังจากที่ส่งมอบรถยนต์ลดลงเป็นครั้งแรกในปี 2024</p>\n<p>นอกจากนี้ มูลค่าตลาด Tesla ลดลงมากกว่าครึ่งนับตั้งแต่ทำสถิติสูงสุด 1.5 ล้านล้านดอลลาร์ฯ และ<a href=\"https://www.blognone.com/node/145205\">หุ้นของ Tesla ลดลงมาประมาณ 55%</a> เทียบกับราคาที่พุ่งในเดือนธันวาคม หลัง Donald Trump ชนะเลือกตั้งไม่นาน</p>\n<p>ที่มา: <a href=\"https://x.com/elonmusk/status/1899583456050598202\">X.com</a>, <a href=\"https://www.reuters.com/world/us/trump-says-he-will-buy-new-tesla-show-support-musk-2025-03-11/\">Reuters</a></p>\n<p><img alt=\"alt=&quot;Tesla&quot;\" src=\"https://www.blognone.com/sites/default/files/externals/62e10b6cc7eaa2c8cbb49b3668079654.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df1ee54bd4b58ebf2754c9192d38409933d4d98fb7235f29cbd296b1ccce41a6","category":"Thai"}