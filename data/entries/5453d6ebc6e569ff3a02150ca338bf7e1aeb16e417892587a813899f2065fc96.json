{"title":"[Counterpoint] iPhone ในจีน ขายได้น้อยลง 19% ในไตรมาสที่ผ่านมา ขณะที่ Huawei เติบโตสูง","link":"https://www.blognone.com/node/139383","date":1713920374000,"content":"<div><div><div><p>บริษัทวิจัยตลาด Counterpoint รายงานข้อมูลตลาดสมาร์ทโฟนในประเทศจีน ของไตรมาสที่ 1 ปี 2024 จำนวนส่งมอบรวมเพิ่มขึ้น 1.5% จากช่วงเดียวกันในปีก่อน และเพิ่มขึ้น 4.6% จากไตรมาสก่อนหน้านี้</p>\n<p>Huawei มีการเติบโตที่โดดเด่นมาก จำนวนเครื่องที่ส่งมอบเพิ่มขึ้นถึง 69.7% เทียบกับปีก่อน ปัจจัยหลักมาจากความสำเร็จของสินค้าตระกูล Mate 60 ซึ่งชิงส่วนแบ่งในตลาดสมาร์ทโฟนระดับบนในประเทศได้</p>\n<p>ส่วนแบ่งการตลาดแยกตามแบรนด์ vivo เป็นอันดับ 1 ที่ 17.4%, HONOR อันดับสอง 16.1%, Apple อันดับสาม 15.7% แต่ลดลงมากถึง 19% และอันดับสี่คือ Huawei 15.5%</p>\n<p>Ivan Lam นักวิเคราห์อาวุโสของ Counterpoint ให้ความเห็นว่า vivo มีส่วนแบ่งอันดับหนึ่ง จากยอดขายที่แข็งแกร่งของ Y35 Plus และ Y36 ในกลุ่มรุ่นราคาถูก และ S18 ในรุ่นราคากลาง ขณะที่แอปเปิลนั้นยอดขายได้รับผลกระทบโดยตรงจากการกลับมาของ Huawei ในตลาดสมาร์ทโฟนระดับบน ซึ่งจากตัวเลขที่เห็นล่าสุด ยอดขายแอปเปิลค่อย ๆ ดีขึ้น แต่ไม่มากนัก</p>\n<p>ที่มา: <a href=\"https://www.counterpointresearch.com/insights/china-smartphone-q1-2024/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/1a8f56a4be63252d1ac984af423ae3cf.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/market-share\">Market Share</a></div><div><a href=\"/topics/huawei\">Huawei</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5453d6ebc6e569ff3a02150ca338bf7e1aeb16e417892587a813899f2065fc96","category":"Thai"}