{"title":"ซัมซุงปล่อยวิดีโอตัวใหม่ โชว์ความถึกทนของฝาพับ Galaxy Z Fold 3 และ Z Flip 3","link":"https://www.blognone.com/node/125226","date":1634025666000,"content":"<div><div><div><p>ซัมซุงเผยวิดีโอตัวใหม่แสดงการทดสอบความถึกทนของมือถือ Samsung Galaxy Z Fold 3 และ Z Flip 3 เป็นการทดสอบ 4 อย่าง คือ การทดสอบให้อุปกรณ์อยู่ในอุณหภูมิในตู้กระจก การทดสอบใช้งานใต้น้ำ การทดสอบใช้แขนหุ่นยนต์ใช้ปากกา S Pen ขีดเขียนบนหน้าจอ และการทดสอบเปิดปิดฝาพับมือถือทั้งสองรุ่น</p>\n<p>ไม่มีข้อมูลชัดเจนว่าเพราะเหตุใด ซัมซุงถึงปล่อยวิดีโอมาตอนนี้ทั้งที่มือถือเปิดตัวไปตั้งแต่เดือนสิงหาคมแล้ว คาดว่าเป็นความพยายามของบริษัทที่จะบรรเทาความกลัวจากรายงานล่าสุดเกี่ยวกับรอยแตกบนหน้าจอ Galaxy Z Flip 3</p>\n<p>ที่ผ่านมาผู้ใช้งานมือถือแสดงปัญหาจากการใช้งานบน Reddit อยู่บ้าง ผู้ใช้รายหนึ่งบอกว่าจอโทรศัพท์แตกภายใน 24 ชั่วโมง ส่วน Michael Fisher (หรือที่รู้จักในชื่อ MrMobile) กล่าวว่าเขาเห็นรอยแตกเล็กๆ บนบานพับบน Z Fold 2</p>\n<p><img src=\"https://www.blognone.com/sites/default/files/externals/dce016e0b702cf3a0b86b7e28ec90730.png\" /></p>\n<p>ที่มา - <a href=\"https://www.theverge.com/2021/10/11/22721480/samsung-galaxy-foldables-testing-z-flip-3-screens-cracking\">The Verge</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/samsung-galaxy\">Samsung Galaxy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1394a7e5c8761909ede0c5f9934cd51681b93cc03f7e7b0244c5785fe99f6a93","category":"Thai"}