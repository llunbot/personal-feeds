{"title":"ซีอีโอของ Take-Two ผู้จัดจำหน่ายเกม GTA เชื่อราคาเกมควรขึ้นอยู่กับชั่วโมงการเล่น","link":"https://www.blognone.com/node/136757","date":1700047908000,"content":"<div><div><div><p>ในระหว่างการสรุปผลประกอบการประจำไตรมาสที่ 2 ปี 2024 ของ Take-Two Interactive คุณ Strauss Zelnick ซีอีโอของบริษัท ได้แสดงความเห็นว่าควรกำหนดราคาวิดีโอเกมตามชั่วโมงการเล่นที่ลูกค้าได้รับ</p>\n<p>Strauss Zelnick บอกว่าในแง่การคิดราคาทรัพย์สินที่ให้ความบันเทิง มีสูตรการคำนวณมาจากคุณค่าของการใช้งานสื่อนั้น ๆ ซึ่งคิดจากความสนุกหรือคุณค่าต่อชั่วโมงคูณกับจำนวนชั่วโมงที่น่าจะดูหรือเล่นได้ แล้วเอาไปบวกกับมูลค่าของผู้เล่นที่เป็นเจ้าของจริง ๆ ไม่ใช่การเช่า หรือการสมัครสมาชิกรายเดือน และจะเห็นได้ว่าจริง ๆ แล้วสื่อบันเทิงส่วนใหญ่จะใช้สูตรนี้เหมือนกันหมด ซึ่งถ้าเอาสูตรนี้เป็นมาตรฐาน ราคาเกมของ Take-Two ในตอนนี้ถือว่าต่ำมาก เพราะเกมของ Take-Two ให้ความสนุกหลายชั่วโมง</p>\n<p><img alt=\"No Description\" src=\"https://www.blognone.com/sites/default/files/externals/1a855e96b18d94d170a4bf94a70f1491.jpg\" /></p>\n<p>งานนี้ก็ไม่รู้ว่าถ้า Grand Theft Auto ภาคใหม่ที่จะเปิดตัวอย่างเป็นทางการ<a href=\"https://www.blognone.com/node/136635\">ในเดือนธันวาคม</a>จะขายราคาเท่าไหร่ แต่เคยมีข่าวลือว่าตัวเกมจะวางขายในราคา<a href=\"https://gamerant.com/grand-theft-auto-6-price-leak-rumor-explained\">อาจสูงถึง 150 ดอลลาร์</a> หรือประมาณ 5,300 บาทโดยประมาณ</p>\n<p>ที่มา - <a href=\"https://exputer.com/news/industry/gta-6-publisher-games-priced-per-hour/?fbclid=IwAR2vIkMTqO0VPTHFSBvGA0mI6yoqsd6k7o6oYd3qFAbn9L8icXOvs2dfQws\">Exputer</a></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/rockstar\">Rockstar</a></div><div><a href=\"/topics/2k-games\">2K Games</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5843795d7a7c5f8c21a473922b7c9129f62ee146281c13d4ee5dc9ff61c3c05","category":"Thai"}