{"title":"กูเกิลปล่อย PaliGemma 2 โมเดลปัญญาประดิษฐ์โอเอรับภาพแบบโอเพนซอร์ส อ่านสูตรเคมี, โน้ตเพลง, ภาพเอ็กเรย์","link":"https://www.blognone.com/node/143479","date":1733454326000,"content":"<div><div><div><p>กูเกิลปล่อยโมเดล PaliGemma 2 โมเดลปัญญาประดิษฐ์ LLM แบบ multimodal โอเพนที่ปรับปรุงจากเวอร์ชั่นแรกที่ปล่อยมาในงาน Google I/O ปีนี้ โดยโมเดลมีหลายขนาดให้เลือก, อธิบายภาพได้ละเอียดขึ้น, และขยายความสามารถใหม่ๆ เพิ่มเติม</p>\n<p>โมเดลมี 3 ขนาด คือ 3B, 10B, และ 28B โดยรองรับภาพ 3 ขนาดเช่นกัน คือ 224x224, 448x448, และ 896x896 รวมโมเดลทั้งหมด 9 รุ่น มีความสามารถหลากหลาย ตั้งแต่การบรรยายภาพพื้นฐาน เรื่อยไปจนถึงการอ่านเอกสารเฉพาะด้าน เช่นเอกสารตารางทางการเงินที่ทำได้ดีขึ้นกว่าเวอร์ชั่นเดิม, อ่านโน้ตเพลง, หรือแม้แต่ภาพเอ็กเรย์ปอด</p>\n<p>แนวทางการใช้งาน PaliGemma เช่น การอ่านเอกสาร, ตรวจจับวัตถุ (object detection), หรืองานอื่นๆ ที่ผสมกันระหว่างการใช้ทั้งข้อความและภาพ</p>\n<p>โมเดลเปิดให้ใช้งานฟรีภายใต้<a href=\"https://ai.google.dev/gemma/prohibited_use_policy\">เงื่อนไขการใช้งาน Gemma</a> ตัวโมเดลรองรับทั้ง HuggingFace Transformer, Keras, PyTorch, JAX, และ Gemma.cpp</p>\n<p>ที่มา - <a href=\"https://developers.googleblog.com/en/introducing-paligemma-2-powerful-vision-language-models-simple-fine-tuning/\">Google Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/2784ba44c9b51ee2901335c9b4cb10c7.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58c7ff0ff41e1e1f54662bff1669d00a8d68426fbffdecbc053361833c8969a2","category":"Thai"}