{"title":"Blue Origin เปิดตัวต้นแบบยาน Blue Moon Mark 1 ใช้ขนส่งสิ่งของลงดวงจันทร์","link":"https://www.blognone.com/node/136465","date":1698648343000,"content":"<div><div><div><p>ความคืบหน้าหลัง <a href=\"https://www.blognone.com/node/133934\">NASA เลือก Blue Origin ทำยาน Blue Moon ลงจอดดวงจันทร์ในภารกิจ Artemis V ปี 2029</a> ผ่านมาหลายเดือน บริษัท Blue Origin ได้โชว์ต้นแบบของยานลงจอดดวงจันทร์รุ่นแรกชื่อว่า Blue Moon Mark 1</p>\n<p>ยาน Blue Moon Mark 1 ยังมีสถานะเป็นแค่ต้นแบบดีไซน์ (mockup) โดยเป็นยานลงจอดใช้ครั้งเดียว (single use) ใช้ขนส่งสิ่งของลงไปบนพื้นผิวดวงจันทร์แล้วไม่ต้องบินกลับขึ้นมาอีก ยานรองรับการขนส่งสิ่งของหนัก 3 ตัน</p>\n<p>Blue Origin จะยังมียาน Blue Moon Mark 2 ที่ขนาดใหญ่ขึ้น รองรับการขนส่งนักบินอวกาศขึ้น-ลงระหว่างพื้นผิวดวงจันทร์ โดยจะเปิดตัวตามมาในระยะถัดไป</p>\n<p>ยานของ Blue Origin จะถูกใช้ในภารกิจ Artemis V ช่วงปี 2029 เป็นต้นไป ส่วนภารกิจ Artemis III-IV ที่เกิดขึ้นก่อนหน้านั้น (ช่วงปี 2025-2028 ถ้าไม่เลื่อน) เป็นยาน Starship ของบริษัท SpaceX ซึ่งแนวทางของ NASA คือต้องการให้ทั้งสองบริษัทแข่งขันกันพัฒนาระบบยานอวกาศไปลงดวงจันทร์</p>\n<p><img alt=\"No Description\" src=\"https://www.blognone.com/sites/default/files/externals/3d9b045dda1cd22ba214e83d0777a133.jpg\" /></p>\n<blockquote><p>We unveiled our nearly 3-story Blue Moon MK1 cargo lander demonstrator. MK1's early missions will pave the way and prove technologies for our MK2 lander for <a href=\"https://twitter.com/NASA?ref_src=twsrc%5Etfw\">@NASA</a>'s Human Landing System. <a href=\"https://twitter.com/hashtag/ArtemisV?src=hash&amp;ref_src=twsrc%5Etfw\">#ArtemisV</a> <a href=\"https://t.co/5I8jmq7Rvy\">pic.twitter.com/5I8jmq7Rvy</a></p>\n<p>— Blue Origin (@blueorigin) <a href=\"https://twitter.com/blueorigin/status/1717911587724664941?ref_src=twsrc%5Etfw\">October 27, 2023</a></p></blockquote>\n<p>ที่มา - <a href=\"https://www.blueorigin.com/blue-moon/mark-1\">Blue Origin</a>, <a href=\"https://arstechnica.com/space/2023/10/jeff-bezos-shows-off-new-moon-lander-design-for-nasa/\">Ars Technica</a></p>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/moon\">Moon</a></div><div><a href=\"/topics/space\">Space</a></div><div><a href=\"/topics/artemis\">Artemis</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"459624d7b0022d35475e6244ff497bdbac0ce0716148575a3bcd3ebfa36c32d0","category":"Thai"}