{"title":"NVIDIA ประกาศตั้งห้องวิจัยด้าน AI ในญี่ปุ่น, อยากลงทุนในสตาร์ตอัพญี่ปุ่นด้วย","link":"https://www.blognone.com/node/137112","date":1701874589000,"content":"<div><div><div><p>Jensen Huang ซีอีโอ NVIDIA ไปพบกับรัฐมนตรีเศรษฐกิจของญี่ปุ่น Yasutoshi Nishimura โดยประกาศว่าจะมาตั้งห้องวิจัยด้าน AI ที่ประเทศญี่ปุ่น และอยากลงทุนในสตาร์ตอัพญี่ปุ่นด้วย</p>\n<p>Huang บอกว่าต้องการสร้างเครือข่ายของ \"โรงงาน AI\" ในญี่ปุ่น เพื่อให้ญี่ปุ่นสามารถนำข้อมูลไปประมวลผล สร้าง AI สำหรับภาคอุตสาหกรรมและแก้ปัญหาสังคมได้ เขามองว่าญี่ปุ่นมีผู้เชี่ยวชาญด้านเครื่องจักร การผลิต และหุ่นยนต์อยู่มาก สามารถสร้างความเชี่ยวชาญด้าน AI เฉพาะทางของตัวเองได้</p>\n<p>ก่อนหน้านี้ Huang ยังได้พบนายกรัฐมนตรีญี่ปุ่น Fumio Kishida และพูดถึงประเด็นจีพียูขาดแคลนหนักในตลาดโลก ซึ่ง Huang บอกว่าจะพยายามกันจีพียูมาให้ลูกค้าในญี่ปุ่นเท่าที่สามารถทำได้ ตัวอย่างลูกค้าในญี่ปุ่นคือ SoftBank, NEC, NTT, Sakura Internet, Mitsui &amp; Co เป็นต้น</p>\n<p>ที่มา - <a href=\"https://www.bloomberg.com/news/articles/2023-12-05/nvidia-plans-network-of-chip-plants-in-japan-to-meet-ai-demand\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/75a7e74c8eda60179172df3ec9973610.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee25c8f51d5c930bb9b0f49759c5bcb8de703518a1d52c5e06db0d311f16d54a","category":"Thai"}