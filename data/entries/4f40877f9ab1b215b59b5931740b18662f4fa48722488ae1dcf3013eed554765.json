{"title":"รีวิว Lenovo Yoga 7i 2-in-1 14IML9 แล็ปท็อปบางเบาพกพาง่าย เหมาะสำหรับไลฟ์สไตล์ยุคปัจจุบัน","link":"https://www.blognone.com/node/141038","date":1721964600000,"content":"<div><div><div><p>สังคมทำงานในยุคนี้คอมพิวเตอร์ถือเป็นอีกหนึ่งในอุปกรณ์หลักที่ขาดไม่ได้ ถึงแม้ว่าบางอย่างแท็ปเล็ตสามารถแทนที่ได้ แต่ท้ายที่สุดการมีคอมพิวเตอร์สักเครื่องไว้ใช้งานยังไงก็ตอบโจทย์กว่า</p>\n<p>ซีรีส์ Yoga ก็ถือเป็นหนึ่งในซีรีส์แล็ปท็อปที่โดดเด่นของ Lenovo มาหลายปี จากเอกลักษณ์ที่โดดเด่น และตอบโจทย์หลายอย่างในเครื่องเดียว จากการการพกพาง่าย มีสถานะเป็นลูกผสมระหว่างแล็ปท็อปและแท็ปเล็ต เพราะว่าตัวเครื่องสามารถพับจอได้ถึง 360 องศา แปลงร่างเป็นแท็ปเล็ตใช้งานได้อย่างลื่นไหล แถมหน้าจอก็เป็นทัชสกรีน ทั้งหมดทั้งมวลนี้เป็นสิ่งที่ Yoga เป็นมาตลอดตั้งแต่ปี 2012 ที่เปิดตัวรุ่นแรก</p>\n<p>ทีนี้ลองมาดูกันว่า Yoga ในปี 2024 อย่าง <strong>Lenovo Yoga 7i 2-in-1 14IML9</strong> จะเป็นยังไงบ้าง</p>\n<p><img alt=\"No Description\" src=\"https://www.blognone.com/sites/default/files/externals/2b20a7799f5867e954154dea5b6e1b46.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4b86810b536f6a23b5b0b72a2dbb24cb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d259994f68b2acd3ff0f26272f6b434a.jpeg\" /></p>\n<p>สำหรับ <strong>Lenovo Yoga 7i 2-in-1 14IML9</strong> นั้นเป็นแล็ปท็อปที่มาพร้อมหน้าจอ Lenovo PureSight OLED ขนาด 14 นิ้ว แสดงสี DCI-P3 ได้ 100% รวมถึงได้มาตรฐาน DisplayHDR500 True Black และ Dolby Vision ความละเอียดถึง 2.8K อัตตราส่วน 16:10 รีเฟรซเรต 120Hz ตอบสนองไว 1 ms จอทั้งชิ้นมีอัตราส่วนพื้นที่ใช้งานจริง 91% พอร์ตการเชื่อมต่อมีทั้ง USB-A 3.2 จำนวน 1 พอร์ต, USB-C อีก 2 ช่องที่เป็น Thunderbolt 4, ช่องเสียบ Micro SD card และช่องเสียบ HDMI 2.1</p>\n<p><img alt=\"No Description\" src=\"https://www.blognone.com/sites/default/files/externals/0fdd4fd9be8cf035b56bae4deb456edf.jpeg\" /></p>\n<p>แค่ในตรงจุดนี้ถือว่าทาง Lenovo จัดเต็มมาก ๆ เลยทีเดียว ผู้รีวิวประทับใจหน้าจอมาก เนื่องจากสีสวย, ภาพคม ใช้งานได้ลื่นไหลมาก ๆ ทำให้เหมาะแก่การใช้งานหลายแบบทั้งในแง่ของการทำงานเอกสารที่ละลานหน้า, งานกราฟิกที่ต้องการความเที่ยงตรงของสี รวมถึงการดูภาพยนตร์หรือคอนเทนต์วิดีโอก็แสดงสีสันออกมาได้ดีจัดจ้านมาก ส่วนพอร์ตการเชื่อมต่อนั้น HDMI 2.1 ถือว่ามีน้อยเจ้าที่จะใส่มาให้อันนี้ขอปรบมือให้เลย</p>\n<p><img alt=\"No Description\" src=\"https://www.blognone.com/sites/default/files/externals/7012007b886731a1656a08c257285def.jpeg\" /></p>\n<p>พูดถึงการเสพเนื้อหาประเภทภาพเคลื่อนไหวทั้งทีก็ต้องพูดถึงด้านเสียงด้วย Yoga 7i 2-in-1 มาพร้อมลำโพงที่มีเทคโนโลยี Lenovo SmartAmp รองรับ Dolby Atmos ทำให้คุณภาพเสียงที่ได้ถือว่ากระหึ่มแบบรอบทิศทางตอบโจทย์ทั้งการฟังเพลง และดูภาพยนตร์ เนื่องจากลำโพงสามารถจำลองเสียงแบบ 3 มิติได้แถมยังวิเคราะห์เนื้อหาที่กำลังเล่นและเลือกโปรไฟล์เสียงที่ดีที่สุดให้อัตโนมัติ ทำให้ตอนฟังเพลงเสียงเบสจะชัดมากในขณะที่ดูภาพยนตร์เสียงเอฟเฟคก็ดังสะใจ</p>\n<p><img alt=\"No Description\" src=\"https://www.blognone.com/sites/default/files/externals/cea41d1fdd2fcae1a8733c92e84df069.jpeg\" /></p>\n<p>ด้านประสิทธิภาพก็ไม่น้อยหน้าเพราะ Yoga 7i 2-in-1 มาพร้อมหน่วยประมวลผล <strong>Intel® Core™ Ultra 7 Processor</strong> ที่มีทั้ง CPU, GPU และ NPU ในตัว แม้จะไม่ใช่การ์ดจอแยกแต่ประสิทธิภาพไม่ได้น่ากังวลแต่อย่างใด เพราะ Intel Arc ที่ติดมากับชิปประมวลครอบคลุมแทบทุกด้านของการทำงานที่เน้นความคล่องตัว และพกพาง่าย งานวิดีโอก็มีตัวเข้าและถอดรหัสวิดีโอแบบ AV1 มาให้เลย ส่วนการเล่นเกมก็มี Intel Adaptive Boost ช่วยเร่งประสิทธิภาพการเล่นเกมแบบ Multi Core เสริมด้วยการรองรับแรมสูงสุดถึง 32GB แบบ LPDDR5X-7467 ทีมงานจึงได้ลองเล่นเกมที่เพิ่งออกใหม่อย่าง Zenless Zone Zero ก็พบว่าอยู่ในระดับเล่นได้ แต่ต้องปรับความละเอียดลงเพื่อให้เล่นได้ 60fps แถมสัญญาณอินเตอร์เน็ตก็ไม่ติดขัดเพราะชิปดังกล่าวรองรับ Wi-Fi 6E ด้วย</p>\n<p><img alt=\"No Description\" src=\"https://www.blognone.com/sites/default/files/externals/7ee7a9f5025790713f9abc1057c1631b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/bb19bd597c68df40f6b83a3dbae42783.jpeg\" /></p>\n<p>แน่นอนว่าปี 2024 ทั้งทีสิ่งที่กำลังเป็นกระแสอยู่ในตอนนี้คงหนีไม่พ้น AI ซึ่งชิป Intel® Core Ultra 7 155H ก็ทำให้หมดห่วงในเรื่องนี้เพราะมี NPU มาช่วยประมวลผล AI โดยเฉพาะทำให้ใช้งาน Copilot หรือ AI Tools อื่น ๆ ได้รวดเร็ว โดยที่ไม่รบกวนการทำงานของ CPU และ GPU แถมยังประหยัดพลังงานด้วย ทั้งหมดนี้เลยทำให้ Yoga 7i 2-in-1 ได้มาตรฐาน Intel Evo ที่เป็นตัวการันตีว่าแล็ปท็อปรุ่นนี้ เป็นแล็ปท็อป ระดับพรีเมียมที่ลงทั้งประสิทธิภาพ, การพกพา และแบตเตอรี่ที่ใช้งานได้ยาวนาน</p>\n<p><img alt=\"No Description\" src=\"https://www.blognone.com/sites/default/files/externals/7db5293ab5f4a5ec08aa755e5681a6f0.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/465c3d4c762511415959e5469f8024b7.jpeg\" /></p>\n<p>ด้านแบตเตอรี่ในหน้าสเปคบอกว่าสามารถใช้งานได้ยาวนานถึง 22 ชั่วโมงต่อการชาร์จหนึ่งครั้ง ซึ่งทีมงานไม่ได้ทดสอบการแบบโหดหิน  แต่เลือกทดสอบในแง่ของการใช้งานจริง 1 วัน ซึ่งได้ลองทั้งการนั่งทำงานในคาเฟ่ หรือการเขียนข่าวในภาคสนามตลอดทั้งวัน ตรงจุดนี้ก็พบว่าแบตเตอรี่ลดไปเพียงครึ่งเดียวเท่านั้น ถือว่าสอบผ่านในแง่ของแบกไปทำงานในที่ต่าง ๆ ที่ไม่มีปลั๊กให้เสียบ เพราะ Yoga 7i 2-in-1 ให้แบตเตอรี่มาถึง 71Whr และหากต้องการชาร์จแบบด่วน ๆ ชาร์จเพียง 15 นาทีก็สามารถใช้งานได้นาน 3 ชั่วโมงแล้ว</p>\n<p><img alt=\"No Description\" src=\"https://www.blognone.com/sites/default/files/externals/c7f06a22d14d8ff6d2d0d5d3163b6560.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/02137f417e98f46dfff8ac7e18c95a25.jpeg\" /></p>\n<p>ที่ตัวเครื่องใช้งานได้ยาวนานขนาดนี้ขอยกความดีความชอบให้ Lenovo AI Engine+ ที่เข้ามาช่วยจัดการพลังงานแบบอัตโนมัติได้อย่างเหมาะสม หรือควบคุมเองผ่านการกด Fn-Q เพื่อเปลี่ยนเป็นโหมดประสิทธิภาพสำหรับงานหนัก หรือจะเข้าโหมดประหยัดแบตเตอรี่เพื่อลดเสียงพัดลมระหว่างการดูภาพยนตร์ นอกจากนี้ยังช่วยให้การสลับโหมดเป็นแท็ปเล็ต หรือการออกจาก Sleep Mode ทำงานได้รวดเร็วขึ้นอีกด้วย</p>\n<p><img alt=\"No Description\" src=\"https://www.blognone.com/sites/default/files/externals/c51f2524dc3f1ffb13e890cbb6ddbbc8.jpeg\" /></p>\n<p>สรุปแล้ว <strong>Lenovo Yoga 7i 2-in-1 14IML9</strong> เป็นแล็ปท็อปอีกหนึ่งตัวที่ตอบโจทย์ไลฟ์สไตล์การทำงานของคนยุคปัจจุบันได้เป็นอย่างดีด้วยความที่น้ำหนักเบาเพียง 1.4 กิโลกรัม แต่จัดเต็มทั้งหน้าจอ, พอร์ตการเชื่อมต่อ, ชิปประมวลผล, แบตเตอรี่ที่อึด และฟีเจอร์ช่วยจัดการพลังงานต่าง ๆ แต่ก็มีข้อสังเกตอยู่เล็กน้อยตรงที่การใช้งานในโหมดแท็ปเล็ต และมือด้านหลังที่ถือเครื่องยังรู้สึกถึงแป้นคีย์บอร์ดอยู่ให้ความรู้สึกที่ไม่คุ้นชิน</p>\n<p><img alt=\"No Description\" src=\"https://www.blognone.com/sites/default/files/externals/9b6c1589a5914553a515d2c0cdbf5561.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/02d6bd53a4ed1876cb841ff002a3eda5.jpeg\" /></p>\n<p><a href=\"https://www.blognone.com/topics/intel\">#IntelCoreUltra</a><br />\n<a href=\"https://www.blognone.com/topics/intel\">#IntelEvo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/yoga\">Yoga</a></div><div><a href=\"/topics/laptop\">Laptop</a></div><div><a href=\"/topics/intel\">Intel</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f40877f9ab1b215b59b5931740b18662f4fa48722488ae1dcf3013eed554765","category":"Thai"}