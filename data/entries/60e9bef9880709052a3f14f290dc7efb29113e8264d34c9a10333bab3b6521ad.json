{"title":"Tim Cook บอก Apple Vision Pro ยังไม่ใช่สินค้าแมส แต่โชคดีที่มีลูกค้าอยากลองมากพอ","link":"https://www.blognone.com/node/142693","date":1729555670000,"content":"<div><div><div><p>Tim Cook ซีอีโอแอปเปิล ให้สัมภาษณ์พิเศษกับ The Wall Street Journal ในหลายประเด็นเกี่ยวกับนวัตกรรมรวมทั้ง Apple Vision Pro และ Apple Intelligence</p>\n<p>ว่าด้วยเรื่องของ Apple Vision Pro เฮดเซต Mixed Reality ราคาแสนสอง (3,500 ดอลลาร์) ซึ่งยังเป็นคำถามว่าผลิตภัณฑ์นี้จะประสบความสำเร็จหรือไม่ Cook ยอมรับว่าที่ราคาสินค้าตรงนี้ มันไม่ใช่สินค้าแมสสำหรับคนส่วนใหญ่ แต่เป็นสินค้าสำหรับคนที่อยากนำหน้าใช้งานก่อน ได้เล่นกับเทคโนโลยีวันพรุ่งนี้ก่อนใคร ซึ่งแอปเปิลโชคดีที่มีคนกลุ่มนี้มากพอ</p>\n<p>เมื่อพูดถึงปัญญาประดิษฐ์ Apple Intelligence (ที่พนักงานเพิ่งบอกว่าช้ากว่าคนอื่นสองปี) Cook บอกว่าสิ่งนี้เสริมให้ประสบการณ์ใช้งานสินค้าแอปเปิล แตกต่างจากคนอื่นในเชิงลึก เพราะมันจะมาเสริมประสิทธิภาพ ปรับปรุงพฤติกรรมในแต่ละวัน Cook บอกว่าจากที่เขาได้ใช้งานแล้ว มันเปลี่ยนชีวิตเขาไปเลย</p>\n<p>Cook พูดถึงการมาทีหลังคู่แข่งของ Apple Intelligence โดยยืนยันด้วยคำเดิมที่หลายคนอาจคุ้นชินนั่นคือแอปเปิลไม่ได้ต้องการทำก่อนใคร แต่แนวทางคือทำออกมาให้ดีที่สุด (Not first, but best)</p>\n<p>ที่มา: <a href=\"https://www.wsj.com/style/tim-cook-interview-apple-intelligence-vision-pro-48c59018\">The Wall Street Journal</a></p>\n<p><img src=\"https://www.blognone.com/sites/default/files/externals/155ebcb72b7a03743be608df8c6f535d.jpg\" /></p>\n<p>เนื้อหาส่วนอื่นในการสัมภาษณ์ เล่าเรื่องตอนย้ายมาทำงานที่แอปเปิล</p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60e9bef9880709052a3f14f290dc7efb29113e8264d34c9a10333bab3b6521ad","category":"Thai"}