{"title":"AWS ประกาศ Region ในประเทศไทย จะเริ่มให้บริการต้นปี 2568 นี้","link":"https://www.blognone.com/node/140036","date":1717040658000,"content":"<div><div><div><p>Amazon Web Services หรือ AWS ประกาศตั้ง <a href=\"https://www.blognone.com/node/130977\">AWS Asia Pacific (Bangkok) Region</a> แห่งใหม่ในประเทศไทย โดยประกาศกำหนดการว่าจะเปิดให้บริการในช่วงต้นปี 2568 หรือ 2025 ด้วยเงินลงทุน 5 พันล้านดอลลาร์ หรือประมาณ 1.9 แสนล้านบาท จนถึงปี 2580 รองรับนักพัฒนา สตาร์ทอัพ ผู้ประกอบการ และองค์กรต่าง ๆ รวมทั้งหน่วยงานรัฐ สถาบันการศึกษา และองค์กรไม่แสวงผลกําไร ให้เลือกใช้บริการคลาวด์ในศูนย์ข้อมูลที่ตั้งในประเทศไทย</p>\n<p>AWS Region ใหม่ที่เปิดนี้เป็นโครงสร้างพื้นฐาน AWS ในประเทศไทย เพิ่มเติมจาก Amazon CloudFront edge ที่มีอยู่ 10 แห่ง รวมทั้ง AWS Outposts และ AWS Local Zone ที่มีอยู่แล้วในประเทศไทย โดย AWS Region ในไทยแห่งใหม่นี้ จะเป็นแห่งที่สี่ของภูมิภาคเอเชียตะวันออกเฉียงใต้ ต่อจาก สิงคโปร์ อินโดนีเซีย และมาเลเซีย</p>\n<p>นอกจากนี้ AWS ยังประกาศดำเนินงานต่อเนื่องในโครงการฝึกอบรมบุคลาการให้มีทักษะด้านคลาวด์ ซึ่งเริ่มในประเทศไทยมาตั้งแต่ปี 2560 เป้าหมายคือ 1 แสนคน ภายในปี 2569</p>\n<p>ที่มา: จดหมายข่าวประชาสัมพันธ์</p>\n<p><img src=\"https://www.blognone.com/sites/default/files/externals/c3a741f23659ada29077f8ff35d6cfdd.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/thailand\">Thailand</a></div><div><a href=\"/topics/cloud-computing\">Cloud Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3397f7a8777b4c9052ac2c3a60266b9d966ce1931bb84bb4c439cdeb90f8e400","category":"Thai"}