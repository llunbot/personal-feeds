{"title":"เปิดตัว Rabbit R1 อุปกรณ์ผู้ช่วย AI พกพา ที่สามารถจัดการงานในแอปให้ได้","link":"https://www.blognone.com/node/137624","date":1704985691000,"content":"<div><div><div><p><strong>Rabbit R1</strong> กลายเป็นหนึ่งในแกดเจ็ตที่ได้รับความสนใจสูงจากงาน CES 2024 ซึ่งพัฒนาโดยสตาร์ทอัพด้าน AI ชื่อ Rabbit เป้าหมายของมันคือการเป็นอุปกรณ์ช่วยทำงาน แบบที่เดิมต้องทำหลายขั้นตอนบนสมาร์ทโฟน แต่ R1 สามารถจัดการให้เสร็จด้วยการออกคำสั่ง</p>\n<p>R1 มีหน้าจอสัมผัสขนาด 2.88 นิ้ว ใช้ชีพียู 2.3GHz ของ MediaTek, แรม 4GB, พื้นที่หน่วยความจำ 128GB, มีกล้องในตัวหมุนปรับได้ และแบตเตอรี่อยู่ได้นานตลอดทั้งวัน</p>\n<p>Jesse Lyu ซีอีโอ Rabbit อธิบายว่า R1 ทำงานบนระบบปฏิบัติการโดยเฉพาะเรียกว่า Rabbit OS ตัว AI ทำงานด้วยโมเดลที่เรียกว่าโมเดลทำงานขนาดใหญ่ (Large Action Model - LAM) ซึ่งเรียนรู้วิธีทำงานกับแอปในรูปแบบต่าง ๆ ที่ต้องการ เช่น สั่งซื้อสินค้า, ส่งข้อความ หรือเรียกรถให้ไปยังสถานที่ที่ระบุ ขั้นตอนเหล่านี้มีลำดับทำงาน และโมเดล LAM จะทำงานแทนให้ สามารถดูคลิปเปิดตัวได้ด้านล่าง</p>\n<p>Rabbit R1 <a href=\"https://www.rabbit.tech/\">เปิดให้สั่งจอง</a>ในราคา 199 ดอลลาร์ ตอนนี้สินค้าลอตแรก 1,000 ชิ้น ถูกจองไปหมดแล้ว</p>\n<p>ที่มา: <a href=\"https://www.theverge.com/2024/1/9/24030667/rabbit-r1-ai-action-model-price-release-date\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/d6381465f56c1be2c5b9adec34d846af.png\" /></p>\n</div></div></div><div><div>Topics: </div><div><div><a href=\"/topics/gadget\">Gadget</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ces-2024\">CES 2024</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"870d0da7f5970ba53c92e851867f81352ecb7334f6aea5daf805392b8a5e78ab","category":"Thai"}