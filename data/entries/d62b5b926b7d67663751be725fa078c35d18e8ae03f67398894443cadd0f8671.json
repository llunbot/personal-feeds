{"title":"YouTube ยืนยัน หากตรวจพบคนใช้ VPN ซื้อ Premium จะยกเลิกแล้วส่งบิลเก็บเงินให้ตรงกับประเทศ","link":"https://www.blognone.com/node/140524","date":1718959643000,"content":"<div><div><div><p>ตามที่มีผู้ใช้ที่มุด VPN ปลอมประเทศไปสมัคร YouTube Premium ในราคาที่ถูกกว่าประเทศตัวเอง ออกมาบอกว่าถูกยกเลิกแพลนพรีเมียมไปในช่วงสัปดาห์ที่ผ่านมาบน Reddit ตอนนี้ YouTube ได้ออกมายืนยันกับ TechCrunch แล้วว่ากำลังไล่ตรวจจับผู้ใช้ที่ใช้ VPN อยู่</p>\n<p>และหาก YouTube พบผู้ใช้ที่ประเทศตอนสมัคร YouTube Premium ไม่ตรงกับประเทศที่อาศัย YouTube ก็จะส่งบิลไปขอให้ผู้ใช้อัพเดตข้อมูลการเรียกเก็บเงินให้ตรงกับราคาของประเทศที่อาศัยอยู่</p>\n<p>ถึงยังไม่มีข้อมูลออกมาว่า YouTube ได้ยกเลิกแพลนพรีเมียมของผู้ใช้เหล่านั้นก่อนจะส่งบิลไปหรือไม่ แต่คิดว่าสาเหตุของการถูกยกเลิกแพลนที่เกิดขึ้นก็น่าจะเป็นเพราะเหตุผลดังกล่าว</p>\n<p>ที่มา: <a href=\"https://techcrunch.com/2024/06/20/youtube-confirms-crackdown-on-vpn-users-accessing-cheaper-premium-plans/?guccounter=1&amp;guce_referrer=aHR0cHM6Ly93d3cuZ29vZ2xlLmNvbS8&amp;guce_referrer_sig=AQAAADDYRJW0Gp22-NA6K1Aojv0pybAqy4FnwRJrmAZfWPFn0FamhrIIMB-S65B-_t6Urk9cVmJZeItLyhvF3MFaE9wG4J53aXESt8cqzBmRgM28RUo7WQhGmLIxU8yiBs7nOn76iE3b1WohRwC837zFvrqA8DZ39FVK6-EBTss7j8qr\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/5c05986c2cf8b661afd47e5e41380605.png\" /></p>\n</div></div></div><div><div>Topics: </div><div><div><a href=\"/topics/youtube-premium\">YouTube Premium</a></div><div><a href=\"/topics/vpn\">VPN</a></div><div><a href=\"/topics/youtube\">YouTube</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d62b5b926b7d67663751be725fa078c35d18e8ae03f67398894443cadd0f8671","category":"Thai"}