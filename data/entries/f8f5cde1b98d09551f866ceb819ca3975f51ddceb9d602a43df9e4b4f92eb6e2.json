{"title":"[IDC] ตลาดสมาร์ทโฟนไตรมาส 1/2024 เติบโต 7.8% แต่ Samsung กับ Apple ส่วนแบ่งลดลง","link":"https://www.blognone.com/node/139226","date":1713144830000,"content":"<div><div><div><p>บริษัทวิจัยตลาด IDC รายงานภาพรวมตลาดสมาร์ทโฟนของไตรมาสที่ 1 ปี 2024 จำนวนส่งมอบ 289.4 ล้านเครื่อง เพิ่มขึ้น 7.8% เมื่อเทียบกับไตรมาสเดียวกันในปีก่อน สะท้อนว่าตลาดสมาร์ทโฟนยังคงอยู่ในทิศทางฟื้นตัว เป็นการเติบโตติดต่อกันไตรมาสที่สาม</p>\n<p>นักวิเคราะห์ของ IDC ให้ความเห็นว่า แม้ Top 2 คือซัมซุงและแอปเปิล ต่างจำนวนส่งมอบและส่วนแบ่งตลาดลดลง แต่ก็ยังรักษาตัวเลขในระดับที่สูงโดดเด่นกว่าผู้เล่นอื่น เนื่องจากทั้งสองแบรนด์นี้ครองตลาดสมาร์ทโฟนระดับบนเอาไว้อย่างแข็งแกร่ง พฤติกรรมคนซื้อก็เปลี่ยนมายอมจ่ายแพงขึ้นเพราะมองว่าสมาร์ทโฟนระดับบนคุ้มค่ากว่า</p>\n<p>อย่างไรก็ตามแบรนด์ที่มีส่วนแบ่งตลาดอันดับ 3-5 คือ Xiaomi, <a href=\"https://www.blognone.com/node/101346\">Transsion</a>, OPPO ต่างเพิ่มส่วนแบ่งตลาดได้มากขึ้น จากการที่แบรนด์รายเล็กต่างทยอยออกจากตลาดมากขึ้น เช่นเดียวกับ vivo และ Huawei (ในจีน) ที่เพิ่มส่วนแบ่งตลาดมากขึ้นเช่นกัน</p>\n<p>ที่มา: <a href=\"https://www.idc.com/getdoc.jsp?containerId=prUS52032524\">IDC</a></p>\n<p><img src=\"https://www.blognone.com/sites/default/files/externals/de1fd86a475c62458079b8ebbfbabb9f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/22dbb4708367cd75fe2d022a8bcc811d.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/apple\">Apple</a></div><div><a href=\"/topics/samsung\">Samsung</a></div><div><a href=\"/topics/smartphone\">Smartphone</a></div><div><a href=\"/topics/xiaomi\">Xiaomi</a></div><div><a href=\"/topics/transsion\">Transsion</a></div><div><a href=\"/topics/oppo\">Oppo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8f5cde1b98d09551f866ceb819ca3975f51ddceb9d602a43df9e4b4f92eb6e2","category":"Thai"}