{"title":"พบบั๊กไดรเวอร์ Radeon Adrenalin ทำวินโดวส์พัง, AMD บอกว่าเจอกับผู้ใช้จำนวนน้อย","link":"https://www.blognone.com/node/132903","date":1678072397000,"content":"<div><div><div><p>มีผู้ใช้งานไดรเวอร์ AMD Radeon Adrenalin เวอร์ชัน 23.2.2 ที่ออกช่วงกลางเดือนกุมภาพันธ์ พบปัญหาร้ายแรงถึงขั้นทำวินโดวส์พัง บูตเข้าเครื่องไม่ได้ และทางแก้คือการ restore จากแบ็คอัพ หรือติดตั้งวินโดวส์ใหม่เท่านั้น (เข้าโหมด repair ไม่ได้ด้วยซ้ำ)</p>\n<p>วิศวกรของ AMD ยืนยันปัญหานี้ ชี้แจงว่าพบปัญหากับผู้ใช้จำนวนน้อย (extreme rarity แต่ดันเกิดกับบรรณาธิการของ PCWorld) โดยบอกว่าสาเหตุเกิดจากพีซีเครื่องนั้นมีการอัพเดตในจังหวะติดตั้งไฟล์ไดรเวอร์พอดี วิธีการเลี่ยงปัญหานี้ในเบื้องต้นคืออัพเดตระบบให้เสร็จก่อนติดตั้งไดรเวอร์ และไม่ติ๊กตัวเลือก \"Factory Reset\" ของตัวติดตั้งไดรเวอร์ที่เป็นการลบไดรเวอร์เวอร์ชันเก่าออก (ในหน้าจอตามภาพด้านล่าง) ส่วนระยะยาว AMD จะพยายามแก้บั๊กนี้ให้เร็วที่สุด</p>\n<p>ที่มา - <a href=\"https://wccftech.com/latest-amd-radeon-graphics-drivers-reportedly-causing-pc-boot-issues-corrupting-windows/\">Wccftech</a>, <a href=\"https://www.pcworld.com/article/1529986/rare-amd-radeon-driver-bug-corrupt-windows-fix.html\">PCWorld</a></p>\n<p><img alt=\"No Description\" src=\"https://www.blognone.com/sites/default/files/externals/eff37618493b2adfb08d9ae80b5949ea.png\" /></p>\n<p>ภาพจาก <a href=\"https://www.amd.com/en/support/kb/faq/rsx2-install\">AMD</a></p>\n<blockquote><p>Be careful when you install the latest Adrenalin 23.2.1. Backup your data!<a href=\"https://twitter.com/hashtag/AMD?src=hash&amp;ref_src=twsrc%5Etfw\">#AMD</a> <a href=\"https://twitter.com/hashtag/Driver?src=hash&amp;ref_src=twsrc%5Etfw\">#Driver</a> <a href=\"https://t.co/dOVZSth7OQ\">https://t.co/dOVZSth7OQ</a></p>\n<p>— CapFrameX (@CapFrameX) <a href=\"https://twitter.com/CapFrameX/status/1625771928592998401?ref_src=twsrc%5Etfw\">February 15, 2023</a></p></blockquote>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/bug\">Bug</a></div><div><a href=\"/topics/driver\">Driver</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb90f188a1ed2d93d8a5e4e508489ad17cdc92750975076a73b351e9ad7fe51d","category":"Thai"}