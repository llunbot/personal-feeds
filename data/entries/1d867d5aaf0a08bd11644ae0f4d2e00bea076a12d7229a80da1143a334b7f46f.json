{"title":"เปิดตัวแท็บเล็ต Galaxy Tab S9, S9+, S9 Ultra กันน้ำกันฝุ่น IP68, จอ AMOLED ทุกรุ่น","link":"https://www.blognone.com/node/135017","date":1690378579000,"content":"<div><div><div><p>ซัมซุงเปิดตัวแท็บเล็ตพรีเมียม Galaxy Tab S9 ออกมารวม 3 ขนาด ได้แก่ Tab S9 (11 นิ้ว), Tab S9+ (12.4 นิ้ว) และ Tab S9 Ultra (14.6 นิ้ว) แบบเดียวกับ <a href=\"https://www.blognone.com/node/127094\">Galaxy Tab S8 รุ่นของปี 2022</a></p>\n<p>แท็บเล็ตทั้ง 3 รุ่นใช้ชิปเรือธง Snapdragon 8 Gen 2 for Galaxy เหมือนกันทั้งหมด และทุกรุ่นเป็นจอ Dynamic AMOLED 2X ปรับอัตรารีเฟรชได้อัตโนมัติระหว่าง 60-120Hz รองรับ HDR10+, มีระบบสแกนนิ้วมือใต้จอ, ระบบเสียง Quad Stereo ลำโพงใหญ่ขึ้น 20% และรองรับ Dolby Atmos, มีปากกา S Pen แถมมาให้ในกล่อง และมีอุปกรณ์เสริมเป็นปากกา S Pen Creator Edition ที่เอียงองศาได้มากกว่าเดิม วัสดุพรีเมียมขึ้น, กันน้ำกันฝุ่น IP68 ทั้งตัวแท็บเล็ตและตัวปากกา ถือเป็นแท็บเล็ต Galaxy Tab S ตัวแรกที่กันน้ำกันฝุ่นเรตนี้ด้วย</p>\n<p>จุดต่างของแต่ละรุ่นย่อยได้แก่กล้อง แบตเตอรี่ และหน่วยความจำ</p>\n<ul>\n<li><strong>Galaxy Tab S9</strong><p></p>\n<ul>\n<li>กล้องหลัง 13MP AF</li>\n<li>กล้องหน้า 12MP Ultra-Wide</li>\n<li>แบตเตอรี่ 8,400mAh</li>\n<li>หน่วยความจำ 8GB+128GB, 12GB+256GB</li>\n<li>ราคาไทยเริ่มต้นที่ 28,900 บาท</li>\n</ul>\n</li>\n<li><strong>Galaxy Tab S9+</strong>\n<ul>\n<li>กล้องหลัง 13MP AF + 8MP Ultra-Wide</li>\n<li>กล้องหน้า 12MP Ultra-Wide</li>\n<li>แบตเตอรี่ 10,090mAh</li>\n<li>หน่วยความจำ 12GB+256GB, 12GB+512GB</li>\n<li>ราคาไทยเริ่มต้นที่ 35,900 บาท</li>\n</ul>\n</li>\n<li><strong>Galaxy Tab S9 Ultra</strong>\n<ul>\n<li>กล้องหลัง 13MP AF + 8MP Ultra-Wide</li>\n<li>กล้องหน้า 12MP +12MP Ultra-Wide</li>\n<li>แบตเตอรี่ 11,200mAh</li>\n<li>หน่วยความจำ 12GB+256GB, 12GB+512GB, 16GB+1TB</li>\n<li>ราคาไทยเริ่มต้นที่ 49,900 บาท</li>\n</ul>\n</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f006667fa670e511c3e5ed0677f97089.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f02494ba43401d297c1cdbbee6389d4e.jpg\" /></p>\n<p>ที่มา - <a href=\"https://www.samsungmobilepress.com/press-releases/samsung-galaxy-tab-s9-sets-the-new-standard-to-bring-galaxys-premium-experience-to-a-tablet/\">Samsung</a></p>\n</div></div></div><div><div>Topics: </div><div><div><a href=\"/topics/galaxy-tab-s\">Galaxy Tab S</a></div><div><a href=\"/topics/samsung\">Samsung</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d867d5aaf0a08bd11644ae0f4d2e00bea076a12d7229a80da1143a334b7f46f","category":"Thai"}