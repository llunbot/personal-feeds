{"title":"Adobe เพิ่มความสามารถ Generative AI สร้างคลิปส่วนขยายให้ Premiere Pro","link":"https://www.blognone.com/node/145683","date":1743783949000,"content":"<div><div><div><p>Adobe เพิ่มความสามารถด้าน AI ให้โปรแกรมตัดต่อวิดีโอ Premiere Pro โดยในอัปเดตเวอร์ชัน 25.2 ได้นำฟีเจอร์ Generative Extend ที่ประกาศตั้งแต่<a href=\"https://www.blognone.com/node/142555\">ตุลาคมปีที่แล้ว</a> เปิดให้กับผู้ใช้งาน Premiere Pro ทุกคนแล้ว</p>\n<p>Generative Extend เป็นฟีเจอร์ที่ผู้ใช้งานสามารถสร้างคลิปสั้นความยาวไม่เกิน 2 วินาที มาเสริมในช่องว่างที่อาจไม่ได้ถ่ายไว้ หรือหากได้ส่วนนี้มาจะทำให้คลิปลื่นไหลมากขึ้น นอกจากนี้ยังสามารถแก้ไขตำแหน่งในคลิป เช่น ดวงตา การขยับท่าทาง ที่เดิมต้องใช้วิธีการถ่ายทำซ่อม ก็สามารถใช้ Generative Extend แก้ไขได้</p>\n<p>ฟีเจอร์อื่นที่เพิ่มมาในอัปเดตนี้มีทั้ง Media Intelligence ที่ช่วยค้นหาคลิปส่วนที่ต้องการจากฟุตเทจทั้งหมดที่มี และ Caption Translation ที่สามารถสร้างคำแปลอัตโนมัติ รองรับ 27 ภาษา</p>\n<p>ทั้งนี้ Generative Extend จะเปิดให้ใช้งานสำหรับลูกค้า Premiere Pro ได้ฟรีแบบจำกัดช่วงเวลา โดยหลังหมดโปรโมชันการใช้งานจะตัดตามเครดิตรูปแบบเดียวกับการใช้ Firefly</p>\n<p>ที่มา: <a href=\"https://news.adobe.com/news/2025/04/new-ai-innovation-in-industry\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/a36ee3e7fc173106f169e32bf871494a.png\" /></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video-editing\">Video Editing</a></div><div><a href=\"/topics/adobe-firefly\">Adobe Firefly</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6e19fbfa837d7d3da722a18f88ecab3b9086582bc3d9997a6018213e73fefb9","category":"Thai"}