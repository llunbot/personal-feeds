{"title":"จนถึงตอนนี้ YouTube ลบวิดีโอแพร่ข้อมูลปลอมโควิด-19 ไปแล้วร่วมล้านคลิป","link":"https://www.blognone.com/node/124429","date":1629947271000,"content":"<div><div><div><p>YouTube เผยตั้งแต่เดือนกุมภาพันธ์ 2020 จนถึงตอนนี้ ได้ทำการลบวิดีโอที่เผยแพร่ข้อมูลอันตรายและข้อมูลปลอมที่เกี่ยวกับโควิด-19 ไปแล้วร่วม 1 ล้านคลิป ตัวอย่างเนื้อหาที่ละเมิดนโยบายและถูกลบเช่น การรักษา โควิด-19 ที่ผิดพลาด หรือการกล่าวอ้างที่หลอกลวงเกี่ยวกับวิธีการรักษา เป็นต้น</p>\n<p>ช่องใหญ่ที่ YouTube แบนมาแล้วจากการแพร่ข้อมูลเท็จโควิด-19 เช่น <a href=\"https://www.blognone.com/node/124020\">สำนักข่าว Sky News Australia</a>, <a href=\"https://www.blognone.com/node/123934\">วิดีโอของ Jair Bolsonaro ประธานาธิบดีบราซิล</a></p>\n<p>Neal Mahon ซีพีโอ YouTube ยอมรับว่าข้อมูลปลอมกลายเป็นกระแสเมนสตรีมไปแล้ว และขยายตัวออกไปในทุกส่วนของสังคม ด้วยความเร็วของการแพร่กระจายที่มากกว่าเดิม แต่เขาบอกว่าเนื้อหาไม่ดีเป็นสัดส่วนน้อยบนแพลตฟอร์ม ราว 16-18% เป็นเนื้อหาที่ละเมิดนโยบาย และในแต่ละไตรมาสได้ทำการลบวิดีโอไตรมาสละ 10 ล้านรายการ</p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n<p>โซเชียลมีเดียเป็นที่วิจารณ์เรื่องเป็นช่องทางหลักในการเผยแพร่ข้อมูลปลอมมาแต่ไหนแต่ไร Facebook ได้ออกรายงานเนื้อหาที่มีคนพบเจอมากที่สุด และปกป้องตัวเองว่า แม้บน Facebook มีเนื้อหาปลอมเกี่ยวกับโควิด-19 แต่เนื้อหาดังกล่าวไม่ได้แพร่กระจายในวงกว้าง และเนื้อหาที่ได้รับความนิยมมากที่สุดคือมีมและเนื้อหาที่ไม่เกี่ยวกับการเมือง</p>\n<p>ที่มา - <a href=\"https://www.engadget.com/youtube-covid-19-misinformation-takedowns-201041091.html?src=rss\">Engadget</a>, <a href=\"https://blog.youtube/inside-youtube/tackling-misinfo/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/covid-19\">COVID-19</a></div><div><a href=\"/topics/fake\">Fake</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a50e8fc0f06c46a5478b986a4b16c46779cd1e0c466aa6bd2a6c04981e02313","category":"Thai"}