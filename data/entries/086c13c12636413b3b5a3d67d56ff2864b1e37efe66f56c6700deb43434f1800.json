{"title":"OpenAI เริ่มปล่อยฟีเจอร์คุยเสียง ChatGPT ให้กับลูกค้า Plus - ไม่มีเสียงที่เหมือน Scarlett Johansson","link":"https://www.blognone.com/node/141172","date":1722427355000,"content":"<div><div><div><p>OpenAI ประกาศปล่อยฟีเจอร์ Advanced Voice Mode ของ ChatGPT ให้กับลูกค้า ChatGPT Plus กลุ่มเล็ก มีผลตั้งแต่วันนี้ บริการดังกล่าวยังมีสถานะเป็นอัลฟา โดยจะทยอยเปิดให้ใช้งานสำหรับลูกค้า Plus ทั้งหมดภายในช่วงปลายปีนี้</p>\n<p>ฟีเจอร์ Advanced Voice Mode ได้ถูกนำเสนอการใช้งานเมื่อเดือนพฤษภาคม โดยสามารถใช้งาน ChatGPT แบบโต้ตอบด้วยเสียงพูดได้ อย่างไรก็ตามฟีเจอร์นี้ถูกวิจารณ์เนื่องจากตัวเลือกเสียง Sky <a href=\"https://www.blognone.com/node/139849\">มีผลลัพธ์คล้ายกับเสียงของ Scarlett Johansson</a> แม้ OpenAI จะปฏิเสธ โดยบอกว่าเป็นเสียงของนักพากย์มืออาชีพคนหนึ่ง แต่ Scarlett Johansson ก็<a href=\"https://www.blognone.com/node/139868\">ออกมาแฉ</a>เพิ่มว่าเคยถูก OpenAI ติดต่อขอใช้เสียงสำหรับ ChatGPT มาแล้ว แต่ได้ปฏิเสธไป</p>\n<p>OpenAI บอกว่าได้ทดสอบ Advanced Voice Mode ใน 45 ภาษา และได้เทรนให้โต้ตอบด้วยเสียงพรีเซต 4 แบบเท่านั้นคือ Juniper, Breeze, Cove และ Ember (เสียง Sky ตัดออกไป) รวมทั้งควบคุมไม่ให้ระบบพยายามเลียนเสียงเป็นบุคคลอื่นด้วย</p>\n<p>ที่มา: <a href=\"https://techcrunch.com/2024/07/30/openai-releases-chatgpts-super-realistic-voice-feature/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/4eb41de5d25973f35486a0c3c05612aa.jpg\" /></p>\n<blockquote><p>We’re starting to roll out advanced Voice Mode to a small group of ChatGPT Plus users. Advanced Voice Mode offers more natural, real-time conversations, allows you to interrupt anytime, and senses and responds to your emotions. <a href=\"https://t.co/64O94EhhXK\">pic.twitter.com/64O94EhhXK</a></p>\n<p>— OpenAI (@OpenAI) <a href=\"https://twitter.com/OpenAI/status/1818353580279316863?ref_src=twsrc%5Etfw\">July 30, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"086c13c12636413b3b5a3d67d56ff2864b1e37efe66f56c6700deb43434f1800","category":"Thai"}