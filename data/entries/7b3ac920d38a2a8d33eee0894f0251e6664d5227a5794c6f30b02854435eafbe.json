{"title":"รัฐบาลจีนเข้าถือหุ้น ByteDance 1% ส่งคนเข้ามานั่งเป็นกรรมการบอร์ดด้วย","link":"https://www.blognone.com/node/124286","date":1629275696000,"content":"<div><div><div><p>รัฐบาลจีนเข้าถือหุ้นใน ByteDance ผู้สร้าง TikTok และยังนั่งเป็นส่วนหนึ่งของบอร์ดบริหารด้วย ทำให้เกิดคำถามขึ้นว่าว่า รัฐบาลจะส่งอิทธิพลอย่างไรใน ByteDance รวมถึงบริษัทเทคโนโลยีจีนรายอื่น จากเดิมที่มีกฎหมายแบนเนื้อหาเป็นภัยต่อรัฐบาลจีน และเริ่มกดดันหนักขึ้นในการผูกขาดอีคอมเมิร์ซและเกม</p>\n<p>โดย ByteDance ขายหุ้น 1% ให้กับบริษัท Internet Investment Chinese Technology ซึ่งเป็นบริษัทลงทุนของรัฐ จากข้อตกลงรัฐบาลได้แต่งตั้ง เจ้าหน้าที่ของรัฐชื่อ Wu Shugang เป็นสมาชิกคณะกรรมการของบริษัทในเครือ ByteDance ด้วย และเป็นการดำเนินการตั้งแต่เดือนเมษายนแล้ว</p>\n<p>และที่น่าสนใจคือ Wu Shugang ดำรงตำแหน่งหัวหน้า local direction  ที่สำนักงานความคิดเห็นออนไลน์ภายใต้การบริหารไซเบอร์สเปซของจีน (CAC) ซึ่งเป็นหน่วยงานกำกับดูแลด้านอินเทอร์เน็ตของประเทศ ซึ่งในการนั่งเป็นคณะกรรมการบอร์ด ByteDance และก่อนหน้านี้ Zhang Yiming ผู้ก่อตั้ง ByteDance ประกาศว่าเขาจะสละตำแหน่งผู้บริหารระดับสูงด้วย</p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n<p>Internet Investment Chinese จดทะเบียนในเดือนกรกฎาคม 2019 ด้วยทุนจดทะเบียน 10 ล้านหยวน มี China Internet Investment Fund (CIIF) เป็นผู้ถือหุ้น 40% ที่เหลือถือหุ้นโดยกองทุนบริหารสินทรัพย์ภายใต้รัฐบาล</p>\n<p>ช่วงระยะเวลาสั้นที่ผ่านมา รัฐบาลจีนออกมาตรการคุมเข้มบริษัทเทคโนโลยีจีนไปแล้ว ตั้งแต่ ระงับ <a href=\"https://www.blognone.com/node/123664\">Tencent ควบรวมสตรีมมิ่งเกม Huya, DouYu</a>, ระงับ <a href=\"https://www.blognone.com/node/123673\">Tencent Music จากการเซ็นสัญญากับค่ายเพลงโดยใช้เพลงแบบเอ็กซ์คลูซีฟ</a>, <a href=\"https://www.blognone.com/node/123891\">ออกคำสั่งธุรกิจกวดวิชาต้องจดทะเบียนไม่แสวงหากำไร กระทบสตาร์ทอัพ EdTech</a></p>\n<p>ที่มา - <a href=\"https://www.scmp.com/tech/big-tech/article/3145362/chinese-government-takes-minority-stake-board-seat-tiktok-owner\">SCMP</a></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/china\">China</a></div><div><a href=\"/topics/tiktok\">TikTok</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b3ac920d38a2a8d33eee0894f0251e6664d5227a5794c6f30b02854435eafbe","category":"Thai"}