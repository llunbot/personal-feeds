{"title":"[ไม่ยืนยัน] Kevin Lynch หัวหน้าทีม watchOS จะมาดูแลโครงการรถยนต์ไร้คนขับของ Apple","link":"https://www.blognone.com/node/124670","date":1631233560000,"content":"<div><div><div><p>จากข่าว Doug Field หัวหน้าโครงการรถยนต์ไร้คนขับของแอปเปิล หรือที่เรียกว่า Apple Car <a href=\"https://www.blognone.com/node/124628\">ลาออกไปรับตำแหน่งที่ Ford</a> ก็ต้องมีคำถามตามมาว่าแล้วใครมาดูแลโครงการนี้ต่อจากเขา</p>\n<p>Bloomberg รายงานโดยอ้างแหล่งข่าวที่เกี่ยวข้องว่า Kevin Lynch ปัจจุบันมีตำแหน่งคือรองประธานด้านเทคโนโลยี หน้าที่หลักคือเป็นหัวหน้าทีมซอฟต์แวร์ของ Apple Watch และแอปสุขภาพ จะมารับผิดชอบโครงการรถยนต์ทั้งหมดต่อจาก Field ก่อนหน้านี้เขาเองก็มีบทบาทในโครงการนี้เฉพาะส่วนซอฟต์แวร์ แต่ตำแหน่งใหม่นี้จะครอบคลุมไปถึงฮาร์ดแวร์ด้วย โดยยังไม่มีการประกาศอย่างเป็นทางการจากแอปเปิล</p>\n<p>ข่าวนี้ถือเป็นการเปลี่ยนแปลงล่าสุดในโครงการรถยนต์ไร้คนขับของแอปเปิล ซึ่งมีโค้ดเนมว่า <a href=\"https://www.blognone.com/node/65700\">Project Titan</a> ที่มีข่าวมาตั้งแต่ปี 2015 และมีการเปลี่ยนผู้รับผิดชอบโครงการหลายครั้ง</p>\n<p>ที่มา: <a href=\"https://www.bloomberg.com/news/articles/2021-09-09/apple-s-watch-software-chief-takes-over-self-driving-car-project\">Bloomberg</a></p>\n<p><img src=\"https://www.blognone.com/sites/default/files/externals/6e5c34059e3e27f564f1335ca8cbad0a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/self-driving-car\">Self-Driving Car</a></div><div><a href=\"/topics/rumors\">Rumors</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d41beda5ded24f07b4ad6bfeb2d15705737652b6a2f0980065d121396e0e67ed","category":"Thai"}