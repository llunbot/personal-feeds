{"title":"เฟซบุ๊กแถลงขออภัยหลัง AI จัดหมวดหมู่วิดีโอคนผิวดำเป็นลิง","link":"https://www.blognone.com/node/124615","date":1630984495000,"content":"<div><div><div><p>เฟซบุ๊กส่งแถลงขออภัยหลังระบบแนะนำวิดีโอขึ้นข้อความถามผู้ใช้ว่า \"ต้องการชมวิดีโอเกี่ยวกับลิงอีกหรือไม่\" (\"keep seeing videos about primates\") ทั้งที่วิดีโอเป็นภาพชายผิวดำ</p>\n<p>ตอนนี้เฟซบุ๊กปิดการแนะนำวิดีโอในหมวดลิงออกไปแล้ว และกำลังหาสาเหตุของความผิดพลาดเพื่อป้องกันไม่ให้เกิดขึ้นอีก และยอมรับว่าปัญญาประดิษฐ์นั้นยังไม่สมบูรณ์</p>\n<p>เมื่อปี 2015 บริการ Google Photos เอง<a href=\"https://www.blognone.com/node/69956\">ก็เคยผิดพลาดแบบเดียวกัน</a> โดยแท็กภาพหญิงผิวดำและระบุว่าเป็นกอริลล่า</p>\n<p>ปัญญาประดิษฐ์ในกลุ่มจัดหมวดหมู่ภาพนับเป็นกลุ่มที่มีการวิจัยพัฒนามาต่อเนื่องยาวนาน ทุกวันนี้ปัญญาประดิษฐ์ในกลุ่มนี้มีประสิทธิภาพค่อนข้างสูงสามารถจัดหมวดหมู่ภาพได้อย่างละเอียดและแม่นยำ แต่ในบางครั้งก็เกิดเหตุจัดหมวดหมู่ผิดโดยที่อธิบายได้ยากว่าทำไมปัญญาประดิษฐ์จึงมองภาพเป็นอย่างอื่น งานวิจัยปัญญาประดิษฐ์ในช่วงหลังจึงมีความพยายามพัฒนา<a href=\"https://www.youtube.com/watch?v=6xePkn3-LME\">ปัญญาประดิษฐ์ที่อธิบายได้ (explainable AI)</a> เพื่อให้ปัญญาประดิษฐ์บอกเหตุผลในการตัดสินใจออกมาด้วย</p>\n<p>ที่มา - <a href=\"https://www.bbc.com/news/technology-58462511\">BBC</a></p>\n<p><img src=\"https://www.blognone.com/sites/default/files/externals/ea15f8140f0e80edcea68628ef7cde5e.jpg\" /></p>\n<p>ภาพบริการ Facebook Watch จาก<a href=\"https://about.fb.com/news/2020/10/new-ways-to-find-videos-youll-love-in-facebook-watch/\">เฟซบุ๊ก</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e1108399762d5a608c29c622033155d895fae53b704517d08a87b36538e74fb","category":"Thai"}