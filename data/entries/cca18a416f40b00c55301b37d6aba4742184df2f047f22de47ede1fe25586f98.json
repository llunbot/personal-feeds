{"title":"TDKeane คว้าเหรียญทองแรก อีสปอร์ตทีมชาติไทยในเอเชียนเกมส์ จาก EA Sports FC Online","link":"https://www.blognone.com/node/135961","date":1695823759000,"content":"<div><div><div><p>การแข่งขันอีสปอร์ตในเอเชียนเกมส์ 2023 ที่หางโจว ประเทศจีน ทีมชาติไทยคว้าเหรียญทองแรกแล้ว จากการแข่งขัน EA Sports FC Online</p>\n<p>โดยการแข่งขันในรอบชิงชนะเลิศ เป็นการพบกันระหว่างนักกีฬาทีมชาติไทยด้วยกันคือ ธีเดช ทรงสายสกุล (TDKeane) และ พัฒนศักดิ์ วรนันท์ (JUBJUB) ซึ่งผลการแข่งขัน TDKeane เอาชนะไป 2-0 ทีมชาติไทยจึงได้ไปทั้งเหรียญทองและเหรียญเงิน</p>\n<p>นอกจากนี้การแข่งขันอีสปอร์ตเมื่อวาน (26 กันยายน) ทีมชาติไทยก็ได้ 1 เหรียญทองแดง จาก Arena of Valor หรือ RoV จีน เวอร์ชันสำหรับเอเชียนเกมส์ โดยนัดชิงเหรียญทองแดง ทีมชาติไทยชนะทีมชาติเวียดนาม 2-0</p>\n<p>ที่มา: <a href=\"https://www.facebook.com/photo/?fbid=888531192833285&amp;set=a.650444763308597\">TESF</a> ภาพจาก AIS Play</p>\n<p><img alt=\"No Description\" src=\"https://www.blognone.com/sites/default/files/externals/75b87462663f17508e6f0edd9af6e940.jpg\" /></p>\n</div></div></div><div><div>Topics: </div><div><div><a href=\"/topics/ea-sports-fc\">EA Sports FC</a></div><div><a href=\"/topics/esports-0\">eSports</a></div><div><a href=\"/topics/asian-games\">Asian Games</a></div><div><a href=\"/topics/thailand\">Thailand</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cca18a416f40b00c55301b37d6aba4742184df2f047f22de47ede1fe25586f98","category":"Thai"}