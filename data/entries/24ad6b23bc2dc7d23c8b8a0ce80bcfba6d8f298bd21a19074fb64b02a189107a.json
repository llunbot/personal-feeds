{"title":"ตำรวจนิวยอร์กขอให้ประชาชนวาง AirTags บนรถ เพื่อใช้ค้นหารถที่ถูกขโมย หลังการโจรกรรมรถพุ่งสูง","link":"https://www.blognone.com/node/133659","date":1683020195000,"content":"<div><div><div><p>นายกเทศมนตรีและกรมตำรวจนิวยอร์ก (NYPD) ขอให้ประชาชนช่วยอำนวยความสะดวกในการแก้ปัญหาโจรกรรมรถยนต์ โดยการวาง Airtags ของ Apple ไว้ในรถของตัวเอง เนื่องจากสามารถติดตามตำแหน่งผ่านแอปฯ Find My ได้ หากถูกขโมยรถผู้เสียหายก็สามารถติดตามรถได้พร้อมๆ กับเจ้าหน้าที่ตำรวจเพื่อช่วยในการค้นหา</p>\n<p>Airtags มีราคาเริ่มต้นอยู่ที่ 29 ดอลลาร์เหรียญ (ประมาณ 990 บาท) ซึ่งก็มีองค์กรที่ไม่แสวงหากำไรในนิวยอร์ก ช่วยบริจาค Airtags จำนวน 500 ชิ้น เพื่อแจกจ่ายให้ประชาชนใช้ฟรีด้วย</p>\n<p>ในเดือนเมษายนที่ผ่านมานายกเทศมนตรีนิวยอร์กรายงานว่า พบการขโมยรถยี่ห้อ Kia เพิ่มขึ้น 890% เมื่อปลายปีที่แล้ว และอีกยี่ห้อ Hyundai พบว่ามีการขโมยเพิ่มขึ้น 766% ในเดือนที่ผ่านมา โดยเมืองนิวยอร์กยังเข้าร่วมการเรียกร้องให้ผู้ผลิตรถยนต์รับผิดชอบต่อความล้มเหลวในมาตรฐานการติดตั้งมาตรการป้องกันโจรกรรมในรถบางรุ่นของ Kia และ Hyundai</p>\n<p>นายกเทศมนตรียังบอกอีกว่า “การใช้เทคโนโลยีต่อสู้กับอาชญากรรม ปกป้องผู้คน รักษาทรัพย์สินเป็นแนวทางที่รัฐบาลและกรมตำรวจกำลังเดินการ”</p>\n<p><img alt=\"No Description\" src=\"https://www.blognone.com/sites/default/files/externals/9f05c8d813716de04d2be336bc437a0a.jpg\" /></p>\n<p>ที่มา: <a href=\"https://www.cnbc.com/2023/05/01/nypd-calls-on-residents-to-use-apple-airtags-to-reduce-car-theft.html\">CNBC</a></p>\n</div></div></div><div><div>Topics: </div><div><div><a href=\"/topics/airtag\">AirTag</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24ad6b23bc2dc7d23c8b8a0ce80bcfba6d8f298bd21a19074fb64b02a189107a","category":"Thai"}