{"title":"IBM ซื้อกิจการ Polar Security สตาร์ทอัพเครื่องมือตรวจสอบความปลอดภัยข้อมูลบนคลาวด์","link":"https://www.blognone.com/node/133868","date":1684300799000,"content":"<div><div><div><p>ไอบีเอ็มประกาศซื้อกิจการ Polar Security สตาร์ทอัพด้านความปลอดภัยไซเบอร์ ที่พัฒนาเทคโนโลยีตรวจจับและเพิ่มความปลอดภัยให้กับแอพพลิเคชันและข้อมูลบนคลาวด์</p>\n<p>ดีลดังกล่าวไม่ได้เปิดเผยมูลค่าอย่างเป็นทางการ แต่ TechCrunch รายงานว่าอยู่ที่ราว 60 ล้านดอลลาร์</p>\n<p>Polar Security ก่อตั้งบริษัทในปี 2021 พัฒนาเครื่องมือซึ่งเรียกว่า DSPM - Data Security Posture Management เพื่อตรวจสอบว่ามีข้อมูลอ่อนไหวเก็บที่ใด และใครเข้าถึงได้บ้าง มีความเสี่ยงหรือช่องโหว่อย่างไร ซึ่งการตรวจสอบดังกล่าวมีความสำคัญมากขึ้น จากการที่องค์กรย้ายไปเก็บข้อมูลและรันแอพพลิเคชันบนคลาวด์</p>\n<p>ไอบีเอ็มมีแผนนำเทคโนโลยีของ Polar Security ไปรวมกับแพลตฟอร์มความปลอดภัย Guardium ของไอบีเอ็ม</p>\n<p>ที่มา: <a href=\"https://newsroom.ibm.com/IBM-to-Help-Automate-Cloud-Data-Protection-with-Acquisition-of-Polar-Security\">ไอบีเอ็ม</a> และ <a href=\"https://techcrunch.com/2023/05/16/ibm-polar-security/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/2b5cdfbc2f6e66456b492a287c6d8ba7.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"786b98b3675aecacfae150e46c22c7e51a08cfed5fa7651d7bd223f36a0084e8","category":"Thai"}