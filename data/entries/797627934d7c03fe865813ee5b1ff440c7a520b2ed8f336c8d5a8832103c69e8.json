{"title":"กล้อง James Webb หลุดจากอุปกรณ์เชื่อมต่อขณะขนส่ง ต้องเลื่อนวันส่งไปอย่างน้อย 4 วัน","link":"https://www.blognone.com/node/125965","date":1637639976000,"content":"<div><div><div><p>NASA ออกแถลงการอัพเดตเกี่ยวกับความคืบหน้าของการส่งกล้องโทรทัศน์อวกาศ James Webb ล่าสุด ว่าต้องเลื่อนกำหนดวันส่งจากเดิม <a href=\"https://www.blognone.com/node/124658\">18 ธันวาคม</a> ไปอย่างน้อย 4 วัน</p>\n<p>หลังเกิดเหตุระหว่างทีมงานกำลังเตรียมนำกล้องยึดเข้ากับอุปกรณ์เชื่อมต่อที่ไว้เชื่อมกล้องกับกับจรวดขนส่ง แต่ตัวล็อกที่ยึดกล้องไว้กับตัวเชื่อมต่อ เกิดหลุดออกกระทันหัน ส่งแรงสั่นสะเทือนไปทั่วตัวกล้อง</p>\n<p>NASA ระบุว่าหลังเกิดเหตุ มีการสั่งรวมทีมตรวจสอบทันที เพื่อวิเคราะห์ว่าเกิดความเสียหายที่อุปกรณ์ชิ้นไหนบ้างหรือไม่ และจะเผยรายงานเพิ่มเติมภายในสัปดาห์นี้</p>\n<p>ถ้าไม่มีอะไรผิดพลาด กล้อง James Webb จะถูกนำส่งด้วยจรวด Arianespace Ariane 5 ในเมือง Kourou จังหวัด French Guiana หนึ่งในจังหวัดโพ้นทะเลของฝรั่งเศส (département d'outre-mer) ในอเมริกาใต้ ภายในวันที่ 22 ธันวาคมนี้</p>\n<p><img src=\"https://www.blognone.com/sites/default/files/externals/85841b6df7ded536c1996b972f283c4b.jpg\" /></p>\n<p>ที่มา - <a href=\"https://blogs.nasa.gov/webb/2021/11/22/nasa-provides-update-on-webb-telescope-launch/\">NASA</a></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"797627934d7c03fe865813ee5b1ff440c7a520b2ed8f336c8d5a8832103c69e8","category":"Thai"}