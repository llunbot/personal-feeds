{"title":"หลงจากเพื่อนไม่ต้องกลัว ใช้ iPhone 15 ค้นหาตำแหน่งเพื่อนในระยะ 60 เมตรได้ โดยไม่ต้องโทร","link":"https://www.blognone.com/node/135918","date":1695641700000,"content":"<div><div><div><p>ช่องยูทูป <a href=\"https://www.youtube.com/watch?v=FNIy3ecdKR0\">Teknófilo</a> ทดสอบการค้นหาตำแหน่งที่ตั้งจริง (Precision Finding) ของ iPhone 15 เชื่อมต่อกับโทรศัพท์อีกเครื่องที่อยู่ห่างไกลประมาณ 60 เมตร ได้อย่างแม่นยำขึ้น ซึ่งระยะนี้ไกลกว่าระยะการค้นหาของ AirTag ที่อยู่ที่ราว 10-15 เมตรเท่านั้น</p>\n<p>iPhone 15 ใช้ชิป Ultra-Wideband Gen 2 ทำให้สามารถเชื่อมต่อกับอุปกรณ์อื่นๆ ที่ใช้ชิปรุ่นเดียวกันได้ในระยะที่ไกลขึ้น โดยใช้ฟีเจอร์ Precision Finding บนแอป Find My ค้นหาตำแหน่งเพื่อนที่อยู่ห่างไกลได้ถึง 60 เมตร</p>\n<p>ฟีเจอร์นี้สามารถเปิดใช้งานได้โดยเลือกเพื่อนในแอป Find My (เพื่อนต้องแชร์ก่อน) เมื่อการค้นหาตำแหน่งแบบ Precision Finding พร้อมใช้งาน ปุ่ม “Find: Nearby” ปรากฏขึ้น และแสดงลูกศรทิศทางพร้อมบอกระยะทางแบบเรียลไทม์เมื่อเราเข้าใกล้ตำแหน่งของเพื่อน</p>\n<p>ในวิดีโอแสดงให้เห็นว่าชิป Ultra-Wideband Gen 2 สามารถค้นหาตำแหน่งได้ไกลถึง 60 เมตร ซึ่งไกลกว่า Ultra-Wideband Gen 1 (U1) ถึงสามเท่า เนื่องจาก U1 สามารถค้นหา Precision Finding สำหรับ AirTags ได้ในระยะทางประมาณ 10-15 เมตรเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/fd4dc356995731b58983fdfa9e0a96d5.png\" /></p>\n<p>ที่มา: <a href=\"https://9to5mac.com/2023/09/24/iphone-15-precision-finding-u2-chip/\">9to5mac</a></p>\n</div></div></div><div><div>Topics: </div><div><div><a href=\"/topics/iphone-15\">iPhone 15</a></div><div><a href=\"/topics/airtag\">AirTag</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85b06e3d45e48d1f0149853a400118c25e168c9e61cf0109e54ea9cb71d735e9","category":"Thai"}