{"title":"Kakao เตรียมเปิดใช้ KoGPT หลังตุลาคมนี้ อนาคตอาจจะสร้างศิลปิน SM Entertainment เสมือน","link":"https://www.blognone.com/node/135112","date":1691050723000,"content":"<div><div><div><p>Kakao ผู้ให้บริการแอปแชต KakaoTalk แถลงผลประกอบการประจำปีพร้อมกับพูดถึงการพัฒนาปัญญาประดิษฐ์ KoGPT ที่กำลังพัฒนาโดยบริษัทลูก Kakao Brain ว่ายังเดินหน้าตามกำหนด</p>\n<p>แม้จะไม่บอกกำหนดการณ์ชัดเจนว่าจะเริ่มใช้งาน KoGPT ได้เมื่อใด แต่ก็ระบุว่าน่าจะหลังจากเดือนตุลาคมนี้ ฟีเจอร์แรกๆ ที่อาจจะนำมาใช้งานคือการสรุปแชต โดย Kakao ระบุว่าโมเดลที่นำมาใช้งานต้อง มีต้นทุนการรันต่ำพอ, ความเร็วดี, ข้อมูลอัพเดต, และตอบคำถามได้แม่นยำพอ และบริษัทกำลังพยายามเลือกโมเดลที่ตอบโจทย์ทุกข้อ โดยเลือกโมเดลตั้งแต่ขนาด 6 พันล้านพารามิเตอร์ไปจนถึง 65 พันล้านพารามิเตอร์</p>\n<p>แนวทางหนึ่งในการใช้งานปัญญาประดิษฐ์กลุ่ม GPT คือการสร้างดาราเสมือน เนื่องจาก Kakao ตอนนี้เป็นผู้ถือหุ้นใหญ่ของ SM Entertainment</p>\n<p>กำไรของ Kakao ลดลงค่อนข้างมากในปีนี้ ตัว Kakao Brain เองเสียค่าโครงสร้างสำหรับการพัฒนา KoGPT ไปมาก และคาดว่าครึ่งหลังของปีนี้จะต้องจ่ายค่าใช้จ่ายส่วนนี้เพิ่มขึ้นอีก แต่ก็น่าจะถึงจุดสูงสุดแล้ว</p>\n<p>ที่มา - <a href=\"http://www.koreaherald.com/view.php?ud=20230803000531&amp;np=1&amp;mp=1\">The Korea Herald</a></p>\n<p><img src=\"https://t1.kakaocdn.net/thumb/R816x0.fwebp.q100/?fname=https%3A%2F%2Ft1.kakaocdn.net%2Fkakaocorp%2Fkakaocorp%2Fadmin%2Fservice%2F453c0798017900001.png\" alt /></p>\n</div></div></div><div><div>Topics: </div><div><div><a href=\"/topics/kakao-talk\">Kakao Talk</a></div><div><a href=\"/topics/south-korea\">South Korea</a></div><div><a href=\"/topics/sm-entertainment\">SM Entertainment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2d342134e1bd65783de347585a32f54133d1925e0ec389156431d446d5cb428","category":"Thai"}