{"title":"TSMC เลื่อนเปิดโรงงานผลิตชิปในสหรัฐเป็นปี 2025 เพราะเจอปัญหาแรงงานไม่เพียงพอ","link":"https://www.blognone.com/node/134950","date":1689947552000,"content":"<div><div><div><p>TSMC ประกาศเลื่อนแผนการเปิดโรงงานผลิตชิปในรัฐแอริโซนา จากเดิมปลายปี 2024 กลายเป็นปี 2025 ด้วยปัญหาขาดแคลนแรงงานที่มีทักษะด้านการผลิตชิป ซึ่ง TSMC พยายามแก้ปัญหานี้โดยส่งพนักงานที่มีประสบการณ์จากไต้หวันมาอยู่ที่โรงงานในสหรัฐ</p>\n<p>นโยบายของรัฐบาลสหรัฐอเมริกา พยายามผลักดันให้เกิดการผลิตชิปบนแผ่นดินอเมริกา เพื่อลดความเสี่ยงทางภูมิรัฐศาสตร์จากจีน โดยออก<a href=\"https://www.blognone.com/node/129527\">กฎหมาย CHIPS Act ให้งบประมาณก้อนใหญ่ 5 หมื่นล้านดอลลาร์ จูงใจให้บริษัทชิปมาสร้างโรงงานในสหรัฐอเมริกา</a></p>\n<p>การที่บริษัทชิปรายใหญ่ที่สุดของโลกอย่าง TSMC มาสร้างโรงงานในสหรัฐ ย่อมเป็นแต้มต่อที่ดี แต่เมื่อสหรัฐทิ้งช่วงการผลิตชิปไปนาน ทำให้ไม่มีแรงงานเดิมที่มีทักษะและประสบการณ์ กลายเป็นปัญหาที่ไม่สามารถแก้ได้ด้วยเงินได้ทันที ซึ่งปัญหานี้มีหลายคนได้เตือนไว้ล่วงหน้าแล้ว</p>\n<p>ที่มา - <a href=\"https://www.bloomberg.com/news/articles/2023-07-20/tsmc-to-delay-us-fab-production-until-2025-over-worker-shortages\">Bloomberg</a>, <a href=\"https://arstechnica.com/tech-policy/2023/07/tsmc-delays-us-chip-fab-opening-says-us-talent-is-insufficient/\">Ars Technica</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42fb7ccc6cd7f36750deceef3572b62ba3524373de01d533e0a52d91f5b3b7f6","category":"Thai"}