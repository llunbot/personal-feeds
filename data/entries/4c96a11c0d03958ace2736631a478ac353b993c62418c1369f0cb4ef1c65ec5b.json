{"title":"พบไมโครซอฟท์เริ่มบล็อคไม่ให้ติดตั้ง Windows 11 Insider บนเครื่องที่ใช้ซีพียูรุ่นเก่าแล้ว","link":"https://www.blognone.com/node/135152","date":1691373665000,"content":"<div><div><div><p>ประเด็นขัดแย้งสำคัญของ Windows 11 คือการปรับสเปกขั้นต่ำที่รองรับ ทั้ง<a href=\"https://www.blognone.com/node/123410\">บังคับมีชิป TPM</a> และ<a href=\"https://www.blognone.com/node/124559\">ไม่ซัพพอร์ตซีพียูรุ่นเก่า</a> ด้วยเหตุผลด้านความปลอดภัย แม้ในทางปฏิบัติเรายังสามารถติดตั้ง Windows 11 บนฮาร์ดแวร์รุ่นเก่าได้อยู่ เพราะไมโครซอฟท์ยังยอมให้ bypass ข้อกำหนดบางอย่างได้</p>\n<p>แต่ล่าสุดเหมือนนโยบายของไมโครซอฟท์เปลี่ยนอีกแล้ว เพราะมีคนลองติดตั้ง Windows 11 Insider รุ่นใหม่ๆ (ในที่นี้คือ Build 25905 Canary Channel) บนซีพียูที่เก่ามากๆ อย่าง Core 2 Duo แล้วพบว่าไม่สามารถติดตั้งได้แล้ว แถมเทคนิคการ bypass ที่ก่อนหน้านี้ใช้งานได้ก็ไม่เวิร์คแล้วเช่นกัน</p>\n<p>ไมโครซอฟท์ยังไม่มีประกาศหรือคำอธิบายในเรื่องนี้ แต่ในช่วงเวลาไล่เลี่ยกัน ไมโครซอฟท์ก็อัพเดตหน้าสเปกขั้นต่ำของ Windows 11 22H2 โดยเพิ่มซีพียูรุ่นใหม่ๆ ที่เพิ่งวางขาย และถอดซีพียู Xeon รุ่นเก่าออกจากรายชื่อ จึงอาจเป็นสัญญาณว่าการหยุดซัพพอร์ตและบล็อคซีพียูรุ่นเก่าแบบจริงจังกำลังจะมาในเร็วๆ นี้</p>\n<p>ที่มา - <a href=\"https://www.deskmodder.de/blog/2023/07/29/windows-11-microsoft-schliesst-weitere-inoffizielle-cpus-aus/\">Darkmodder</a> via <a href=\"https://www.neowin.net/news/microsoft-might-soon-block-force-installing-windows-11-on-unsupported-cpus-via-bypass/\">Neowin</a>, <a href=\"https://www.neowin.net/news/microsoft-removes-several-intel-cpus-from-windows-11-official-supported-processor-list/\">Neowin</a></p>\n<p><img src=\"https://www.blognone.com/sites/default/files/externals/58753105bad991db76066763c24e313e.png\" alt /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c96a11c0d03958ace2736631a478ac353b993c62418c1369f0cb4ef1c65ec5b","category":"Thai"}