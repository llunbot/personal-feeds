{"title":"Microsoft ประกาศตั้งสำนักงานฝ่าย Microsoft AI สาขาลอนดอน สหราชอาณาจักร","link":"https://www.blognone.com/node/139125","date":1712584292000,"content":"<div><div><div><p>ไมโครซอฟท์ประกาศตั้งสำนักงานสาขาของ Microsoft AI หน่วยงานใหม่ที่เพิ่งก่อตั้งเพื่อดูแลผลิตภัณฑ์ทั้งหมดของ AI โดยสำนักงานสาขานี้ตั้งอยู่ที่ลอนดอน สหราชอาณาจักร เรียกว่า Microsoft AI London เพื่อพัฒนา AI และโมเดลสำหรับตลาดในภูมิภาค ตลอดจนรองรับตลาดวิศวกร AI ในประเทศ</p>\n<p>การประกาศตั้งสาขา Microsoft AI London ไม่ใช้เรื่องเกินคาดหมายนัก เพราะ <a href=\"https://www.blognone.com/node/138795\">Mustafa Suleyman ซีอีโอ Microsoft AI</a> ที่เป็นผู้ร่วมก่อตั้ง DeepMind เกิดและเติบโตที่อังกฤษ จึงเข้าตลาดแรงงานด้าน AI ในประเทศเป็นอย่างดี</p>\n<p>Microsoft AI London จะมี Jordan Hoffmann อดีตวิศวกรด้าน AI ที่เคยทำงานที่ DeepMind และ Inflection AI เหมือน Suleyman เป็นหัวหน้าทีมที่นี่ โดยหลังจากนี้ไมโครซอฟท์จะประกาศตำแหน่งงาน AI เพื่อทำงานประจำที่สำนักงานสาขาแห่งนี้</p>\n<p>ที่มา: <a href=\"https://blogs.microsoft.com/blog/2024/04/07/announcing-new-microsoft-ai-hub-in-london/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/96f108206e1d447afc68e9fd009e890f.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/united-kingdom\">United Kingdom</a></div><div><a href=\"/topics/london\">London</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ce222d76f75add7982a0525fe134ef247850f7226f77eb06ad13076b813295c","category":"Thai"}