{"title":"MacBook Pro M3 จะได้ฟีเจอร์ต่อจอนอก 2 จอพร้อมกัน แบบเดียวกับ MacBook Air M3","link":"https://www.blognone.com/node/138537","date":1709601907000,"content":"<div><div><div><p>แอปเปิลเตรียมออกอัพเดตให้ MacBook Pro ชิป M3 รุ่น 14\" สามารถพับฝาปิดหน้าจอ แล้วยังต่อมอนิเตอร์ภายนอกได้ 2 จอ แบบเดียวกับ <a href=\"https://www.blognone.com/node/138529\">MacBook Air M3 ที่เปิดตัวเมื่อคืนนี้</a></p>\n<p>ก่อนหน้านี้ แอปเปิลจำกัดฟีเจอร์การต่อจอนอกให้รองรับเพียงจอเดียว หากใช้โน้ตบุ๊กที่ใช้ชิป M1-M3 ตัวธรรมดา หากต้องการต่อสองจอพร้อมกัน จำเป็นต้องใช้ชิปตัว Pro ที่มีราคาแพงขึ้นเท่านั้น</p>\n<p>อย่างไรก็ตาม นโยบายนี้เปลี่ยนแปลงใน MacBook Air M3 เมื่อคืนนี้ ทำให้เกิดคำถามตามมาว่า MacBook Pro M3 จะได้ฟีเจอร์แบบเดียวกันหรือไม่ ซึ่งแอปเปิลยืนยันแล้วว่าได้ แต่ต้องรออัพเดตซอฟต์แวร์ก่อน</p>\n<p>ที่มา - <a href=\"https://9to5mac.com/2024/03/04/14-inch-m3-macbook-pro-multi-display-support/\">9to5mac</a></p>\n<p>ภาพ MacBook Air M3 ต่อจอนอก 2 จอพร้อมกัน ที่แอปเปิลใช้โปรโมท</p>\n<p><img alt=\"No Description\" src=\"https://www.blognone.com/sites/default/files/externals/323a7f98ad7fbdf5df9c2886453088ab.jpeg\" /></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/macbook-air\">Macbook Air</a></div><div><a href=\"/topics/apple-m3\">Apple M3</a></div><div><a href=\"/topics/apple\">Apple</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8df12e03191883a81d1e7b1e1ac718851753c61fb79ba065f15af2473d3870ec","category":"Thai"}