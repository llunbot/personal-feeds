{"title":"Baidu รายงานผลประกอบการไตรมาส 4/2023 ภาพรวมโต 6% แต่กำไรลดลงมากจากการลงทุน AI","link":"https://www.blognone.com/node/138453","date":1709146337000,"content":"<div><div><div><p>Baidu บริษัทอินเทอร์เน็ตรายใหญ่ของจีน รายงานผลประกอบการประจำไตรมาสที่ 4 ปี 2023 มีรายได้รวม 34,951 ล้านหยวน เพิ่มขึ้น 6% จากไตรมาสเดียวกันในปีก่อน ขณะที่กำไรสุทธิตามบัญชี GAAP ลดลง 48% เป็น 2,599 ล้านหยวน สาเหตุจากการลงทุนวิจัยด้าน AI โดยเฉพาะ<a href=\"https://www.blognone.com/node/135558\">แชทบอต Ernie</a> ที่เพิ่มมากขึ้น</p>\n<p>รายได้จากธุรกิจหลักของ Baidu เพิ่มขึ้น 7% เป็น 27,488 ล้านหยวน เติบโตทั้งส่วนรายได้โฆษณาออนไลน์และไม่ออนไลน์ ขณะที่รายได้จาก iQIYI เพิ่มขึ้น 2% เป็น 7,707 ล้านหยวน</p>\n<p>Baidu รายงานผลการดำเนินงานของแต่ละส่วนธุรกิจไฮไลท์ดังนี้ ชุมชนนักพัฒนาบนแพลตฟอร์ม Baidu PaddlePaddle เพิ่มเป็น 10.7 ล้านคน รองรับธุรกิจกว่า 2.35 แสนแห่ง มีโมเดลที่ถูกสร้างขึ้นถึง 860,000 โมเดล, รถยนต์ไร้คนขับ Apollo Go มีการวิ่งให้บริการ 839 พันล้านเที่ยวภายในไตรมาส จำนวนรวมสะสมมากกว่า 5 ล้านเที่ยวแล้ว, iQIYI มีจำนวนคนสมัครใช้งาน 100.3 ล้านบัญชี</p>\n<p>ที่มา: <a href=\"https://ir.baidu.com/news-releases/news-release-details/baidu-announces-fourth-quarter-and-fiscal-year-2023-results\">Baidu</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a860eb3b9eb87690a7bcc31cbe38eede030f0f8b41e4468c8ad7ea0b9c14d7b2","category":"Thai"}