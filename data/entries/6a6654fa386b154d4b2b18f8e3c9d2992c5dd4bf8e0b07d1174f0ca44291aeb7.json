{"title":"Qualcomm เปิดตัว Snapdragon 8s Gen 3 ชิปรุ่นใหม่รองรับการรัน AI แบบ On Device","link":"https://www.blognone.com/node/138765","date":1710773947000,"content":"<div><div><div><p>Qualcomm เปิดตัวชิปรุ่นใหม่ Snapdragon 8s Gen 3 สำหรับสมาร์ทโฟน โดยมีจุดเด่นทั้งการรันโมเดล AI แบบ On Device รวมทั้งงานถ่ายภาพและเกมมิ่ง</p>\n<p>Snapdragon 8s Gen 3 พัฒนาบนเทคโนโลยี 4 นาโนเมตร มีซีพียู 8 คอร์ สูตร 1+4+3 คอร์หลัก Cortex X4, 4 คอร์ Performance และ 3 คอร์ Efficiency รองรับการรันโมเดล AI แบบ LLM ยอดนิยมหลายตัว สูงสุดถึงระดับ 10 พันล้านพารามิเตอร์ เช่น Baichuan-7B, Llama 2, Gemini Nano และ Zhipu ChatGLM</p>\n<p>Qualcomm บอกว่า Snapdragon 8s Gen 3 ถูกออกแบบมารองรับสมาร์ทโฟนรุ่นพรีเมียม โดยตอนนี้มีผู้ผลิตหลายรายทำข้อตกลงใช้งานแล้วเช่น Honor, iQOO, realme, Redmi และ Xiaomi อุปกรณ์แรกที่เริ่มใช้คาดว่าจะประกาศในเดือนนี้</p>\n<p>ที่มา: <a href=\"https://www.qualcomm.com/news/releases/2024/03/qualcomm-brings-the-best-of-on-device-ai-to-more-smartphones-wit\">Qualcomm</a> และ <a href=\"https://9to5google.com/2024/03/17/snapdragon-8s-gen-3/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/a43ae6b90b705ba3d1262826e4b1547a.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div><div><a href=\"/topics/processor\">Processor</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a6654fa386b154d4b2b18f8e3c9d2992c5dd4bf8e0b07d1174f0ca44291aeb7","category":"Thai"}