{"title":"ผู้กำกับหนัง Wicked อธิบายการนำ Apple Vision Pro มาช่วยในงาน Post Production","link":"https://www.blognone.com/node/143925","date":1736061316000,"content":"<div><div><div><p>ก่อนหน้านี้ Tim Cook ซีอีโอแอปเปิล<a href=\"https://www.blognone.com/node/142693\">บอกเอง</a>ว่าเฮดเซต Apple Vision Pro ยังไม่ใช่สินค้าแมส แต่โชคดีที่มีลูกค้าอยากลองใช้งานเทคโนโลยี Spatial Computing มากพอ ซึ่งอาจรวมถึงกรณีนี้ด้วย</p>\n<p>Jon M. Chu ผู้กำกับภาพยนตร์ Wicked เปิดเผยว่าในการทำงานขั้นตอนหลังการถ่ายทำ (Post Production) ของภาพยนตร์ Wicked นี้ เขาได้นำ Vision Pro มาช่วยในการทำงานด้วย โดยเฉพาะส่วนการทำวิชวลเอฟเฟกต์ ซึ่งมีทีมงานกระจายอยู่ทั่วโลก Vision Pro จึงช่วยให้เขาสามารถนั่งอยู่ที่บ้าน เห็นหน้าจอขนาดใหญ่กว่าจอภาพที่มี และสามารถคุยกับทีมงานวิชวลเอฟเฟกต์ได้ต่อเนื่องทันที</p>\n<p>เขายกตัวอย่างการใช้งาน เช่น ใช้นิ้วซูม วาดภาพบนจอ หรือใช้นิ้วชี้ไปจุดที่ต้องการให้แก้ไข ซึ่งทั้งหมดแสดงผลในมิติเดียวกับที่ผู้ชมได้เห็นในภาพยนตร์ จึงทำให้เกิดความลื่นไหลในการประสานงาน</p>\n<p>แอปเปิลได้เผยแพร่วิดีโอสัมภาษณ์ Jon M. Chu นี้ทาง YouTube ช่อง Apple TV และภาพยนตร์ Wicked จะมีเวอร์ชันสามมิติสำหรับชมผ่าน Vision Pro อีกด้วย</p>\n<p>ที่มา: <a href=\"https://www.hollywoodreporter.com/lifestyle/shopping/jon-m-chu-wicked-post-production-apple-vision-pro-1236097471/\">The Hollywood Reporter</a></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6affe07f22fb1e7e4d3eb8bec01a4c59cf22765a6d1e7fcb54bcbdd460d247bb","category":"Thai"}