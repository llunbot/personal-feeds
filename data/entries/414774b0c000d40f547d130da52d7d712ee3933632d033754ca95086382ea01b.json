{"title":"ทวิตเตอร์ The New York Times ถูกนำเครื่องหมายถูกออกแล้ว หลังท้าทาย ประกาศไม่จ่ายเงินซื้อ Blue","link":"https://www.blognone.com/node/133285","date":1680564648000,"content":"<div><div><div><p>บัญชีทวิตเตอร์ของสื่อใหญ่อย่าง The New York Times (@nytimes) โดนถอดเครื่องหมายติ๊กถูกสีฟ้า Verified ออกแล้ว หลัง<a href=\"https://www.blognone.com/node/133154\">พ้นกำหนดเลิกใช้งาน Verified แบบเก่า เปลี่ยนมาเป็น Twitter Blue ในวันที่ 1 เมษายน</a></p>\n<p>Elon Musk ได้โพสต์อธิบายเรื่องนี้ (แล้วลบข้อความทิ้งไป) ว่าบัญชี Verified แบบเก่าจะได้ใช้เครื่องหมายถูกสีฟ้าต่อไปอีกระยะหนึ่ง (grace period) เพื่อรอจ่ายเงินซื้อแพ็กเกจแบบใหม่ แต่ถ้าบัญชีไหนประกาศตัวว่าจะไม่ซื้อ (<a href=\"https://www.blognone.com/node/133258\">ซึ่ง The New York Times ประกาศ</a>) ก็จะนำเครื่องหมาย Verified ออกทันที</p>\n<p>ณ เวลาที่เขียนข่าวนี้ บัญชีทวิตเตอร์อื่นๆ ของเครือ The New York Times เช่น @nytimesworld, @nytimestech ยังมีเครื่องหมายถูก (ทั้งสีฟ้าแบบเดิม และ<a href=\"https://www.blognone.com/node/131838\">สีทองสำหรับบัญชีธุรกิจ</a>) มีเพียงบัญชีหลัก @nytimes เท่านั้นที่ถูกนำเครื่องหมายถูกออกไป</p>\n<blockquote><p>Elon Musk quickly deleted a tweet saying legacy verified accounts would not lose their checkmarks on April 1 as he previously said, won’t happen for another “few weeks”however, if they specifically say they won’t pay for Twitter Blue, then Twitter will remove their checkmark <a href=\"https://t.co/HiiWwf30tb\">pic.twitter.com/HiiWwf30tb</a></p>\n<p>— Matt Binder (@MattBinder) <a href=\"https://twitter.com/MattBinder/status/1642401198731935747?ref_src=twsrc%5Etfw\">April 2, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/a11a0d12d6cf515cc0f9c4e89efaa63c.png\" /></p>\n<p><img alt=\"No Description\" src=\"https://www.blognone.com/sites/default/files/externals/4e11dc2869c957220de868dfe7d07b42.png\" /></p>\n<p>ที่มา - <a href=\"https://finance.yahoo.com/news/twitter-overhauled-verified-check-marks-165603224.html\">Yahoo News</a></p>\n</div></div></div><div><div>Topics: </div><div><div><a href=\"/topics/new-york-times\">New York Times</a></div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"414774b0c000d40f547d130da52d7d712ee3933632d033754ca95086382ea01b","category":"Thai"}