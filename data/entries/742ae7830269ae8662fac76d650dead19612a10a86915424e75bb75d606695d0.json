{"title":"Cyberpunk 2077: Phantom Liberty เผยเทรลเลอร์แรก วางขาย 26 ก.ย. 2023","link":"https://www.blognone.com/node/134288","date":1686538554000,"content":"<div><div><div><p>CD Projekt Red เปิดเผยเทรลเลอร์แรกของ Cyberpunk 2077 ภาคเสริม Phantom Liberty <a href=\"https://www.blognone.com/node/130261\">ที่ประกาศไว้ตั้งแต่กลางปี 2022</a></p>\n<p>เนื้อเรื่องของภาคนี้ยังเป็นปมเรื่องระเบิดในหัว V ตัวเอกจากภาคหลัก โดย V ได้รับการติดต่อจากสายลับโค้ดเนม Songbird ว่าสามารถช่วยเหลือเรื่องระเบิดได้ แลกกับการต้องไปช่วยเหลือประธานองค์กร NUSA ที่ถูกจับไปอยู่ในเขตเมือง Dogtown รูปแบบเกมเพลย์จะเน้นการแฝงตัวแนวสายลับมากขึ้น มีตัวละครใหม่คือ Solomon Reed (Idris Elba) มาร่วมด้วย</p>\n<p>เกมประกาศวันขาย 26 กันยายน 2023 ทั้งบน Xbox Series X|S, PlayStation 5, PC โดยประเด็นที่น่าสนใจคือเกมเวอร์ชันพีซีมีปรับสเปกขั้นต่ำ ต้องการแรมอย่างน้อย 12GB (ของเดิม 8GB), แรมการ์ดจอ 6GB (ของเดิม 3GB) และ บังคับต้องใช้ SSD เท่านั้น ไม่รองรับการเล่นบนฮาร์ดดิสก์แล้ว (เกมยังอาจเล่นได้ แต่ CDPR จะไม่ทดสอบบนเครื่องสเปกเก่าแล้ว)</p>\n<p><img alt=\"No Description\" src=\"https://www.blognone.com/sites/default/files/externals/d6bc4cf77f8d8dcc34e197c4495b8334.jpg\" /></p>\n<p>สเปกขั้นต่ำของ Cyberpunk 2077 ภาคหลัก</p>\n<p><img alt=\"No Description\" src=\"https://www.blognone.com/sites/default/files/externals/c48e481b82003c9539a920f37798f0e9.png\" /></p>\n<p>สเปกขั้นต่ำของ Cyberpunk 2077: Phantom Liberty</p>\n<p><img alt=\"No Description\" src=\"https://www.blognone.com/sites/default/files/externals/31e20d0eda09ad41d2c54c0f38057d7a.jpg\" /></p>\n<p>ที่มา - <a href=\"https://www.cyberpunk.net/en/news/48265/cyberpunk-2077-phantom-liberty-arrives-on-september-26th\">Cyberpunk</a>, <a href=\"https://www.cyberpunk.net/en/news/48271/update-to-pc-system-requirements\">Cyberpunk (PC Requirement)</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"742ae7830269ae8662fac76d650dead19612a10a86915424e75bb75d606695d0","category":"Thai"}