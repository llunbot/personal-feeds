{"title":"แอปเปิลเปิดตัวซีพียูรุ่นใหม่ M1 Pro/M1 Max  เพิ่มซีพียูเป็น 10 คอร์ ใส่แรมสูงสุด 64GB","link":"https://www.blognone.com/node/125338","date":1634579345000,"content":"<div><div><div><p>แอปเปิลเปิดตัวซีพียูพีซีของตัวเองต่อจาก M1 ที่เปิดตัวปีที่แล้วพร้อมกัน 2 รุ่น คือ M1 Pro และ M1 Max สำหรับการใช้งานที่ต้องการพลังประมวลผลสูง โดยยังใช้สถาปัยกรรม Unified Memory รวมแรมสำหรับกราฟิกและซีพียูไว้เป็นชุดเดียวกัน</p>\n<p>M1 Pro รองรับแรมสูงสุด 32GB ส่งข้อมูลที่แบนวิดท์ 200GB/s มีซีพียู 10 คอร์ แบ่งเป็นคอร์ประสิทธิภาพสูง 8 คอร์และคอร์ประหยัดพลังงาน 2 คอร์ จีพียู 16 คอร์ ต่อจอภายนอกได้ 2 จอพร้อมกัน</p>\n<p>M1 Max รองรับแรมสูงสุด 64GB ส่งข้อมูลที่แบนวิดท์ 400GB/s ซีพียูเป็นแบบ 8+2 คอร์เช่นเดียวกัน แต่เพิ่มจีพียูเป็น 32 คอร์ แอปเปิลระบุว่าประหยัดพลังงานกว่าจีพียูที่ประสิทธิภาพระดับเดียวกันถึง 70%</p>\n<p>การเพิ่มแรมและกราฟิกเป็นจุดที่ผู้ใช้ระดับโปรรอคอยกัน เพราะชิป M1 ล็อกโมดูลมาพร้อมกันทั้งแรมและกราฟิก ปีที่แล้ว M1 รองรับแรมสูงสุดเพียง 16GB</p>\n<p>ที่มา - <a href=\"https://www.youtube.com/watch?v=exM1uajp--A\">Apple Event</a></p>\n<p><img src=\"https://www.blognone.com/sites/default/files/externals/289ea5ba01e6d4346aeccb77ea551541.jpg\" /></p>\n<p><img src=\"https://www.blognone.com/sites/default/files/externals/316a1a9c9f72cd59fc43e2d7759a9e91.jpg\" /></p>\n</div></div></div><div><div>Topics: </div><div><div><a href=\"/topics/apple-m1\">Apple M1</a></div><div><a href=\"/topics/apple\">Apple</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de7d33e881f63c5c10bf0c5a260b18293f0a37357b3876b92c9916f4f9e8b9e0","category":"Thai"}