{"title":"[ลือ] Apple Watch รุ่นต่อไปจะได้อัพเกรด CPU ในรอบหลายปี","link":"https://www.blognone.com/node/133744","date":1683607818000,"content":"<div><div><div><p>หลายปีมานี้ Apple Watch นั้นได้รับอัพเกรดชิปประมวลผลอย่างต่อเนื่อง ไม่ว่าจะเป็น Apple Watch 8 Series ที่มาพร้อมกับชิป Apple S8 ก่อนหน้านั้นก็เป็น S7 ที่มาพร้อม Apple Watch 7 Series หรือ S6 ที่มาพร้อมกับ Series 6 อีกที</p>\n<p>แต่ที่กล่าวมาทั้งหมดนั้นไม่มีชิปตัวไหนเลยที่พัฒนาอย่างก้าวกระโดดในแง่ของประสิทธิภาพ ทั้ง S6,S7 และ S8 ใช้ CPU ที่มีพื้นฐานจากชิป Apple A13 โดยใช้เทคโนโลยีการผลิตที่ 7nm จาก TSMC เหมือนกันทั้ง 3 รุ่น</p>\n<p><strong>Mark Gurman</strong> นักข่าวสาย Apple ของ Bloomberg เจ้าเก่าได้ออกมาบอกว่าในปีนี้ชิปตัวถัดไปของ Apple Watch จะได้รับการอัพเกรดมากกว่าปีก่อน ๆ ด้วยการใช้พื้นฐานจากชิป <strong>Apple A15</strong> และเมื่อชิปแรงขึ้นมาขนาดนี้ สิ่งที่ Apple น่าจะให้ได้ใน Apple Watch รุ่นใหม่นี้คือ แบตเตอรี่จะอยู่ได้นานกว่าเดิม พร้อมกับความเร็วของเครื่องที่เพิ่มขึ้น</p>\n<p>ชิปตัวใหม่นี้น่าจะเป็นจุดที่น่าสนใจที่สุดสำหรับ Apple Watch รุ่นใหม่เพราะว่าคุณ Gurmen ไม่คิดว่าจะมีการเปลี่ยนดีไซน์ภายนอกในรุ่นนี้ ซึ่งก็เป็นอะไรที่คาดการณ์ได้เนื่องจากตั้งแต่ <strong>Apple Watch Series 4</strong> ที่เปิดตัวในปี 2018 ดีไซน์ภายนอกเปลี่ยนแค่ขนาดหน้าจอที่ใหญ่ขึ้นเท่านั้น</p>\n<p>คุณ Gurmen ยังคาดการณ์ไปอีกว่าในปีนี้ Watch OS จะได้รับการยกเครื่องครั้งใหญ่ โดยจะมีการปรับ UI ของ Apple Watch ให้มีความคล้ายคลึงกับ <strong>Widgets</strong> ของ iOS</p>\n<p>ที่มา - <a href=\"https://www.macrumors.com/2023/05/08/apple-watch-series-9-updated-chip/\">Macrumors</a> via <a href=\"https://arstechnica.com/gadgets/2023/05/next-gen-apple-watch-will-reportedly-get-its-first-major-cpu-upgrade-in-years/\">Arstechnica</a></p>\n<p><img alt=\"No Description\" src=\"https://www.blognone.com/sites/default/files/externals/2c1d485bbee118e3e61dded14b4d77ed.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/cpu\">CPU</a></div><div><a href=\"/topics/wearable\">Wearable</a></div><div><a href=\"/topics/rumors\">Rumors</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0840cf89ccebb6e7d38bd07d9f5b86d9a67530fc827486ca8c1a6f5e0cf60454","category":"Thai"}