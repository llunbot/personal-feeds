{"title":"เผยบอร์ด OpenAI ชุดใหม่ จะมีสมาชิกเพิ่มเป็น 9 คน - Microsoft ขอหนึ่งที่นั่ง","link":"https://www.blognone.com/node/136898","date":1700670487000,"content":"<div><div><div><p>The Verge อ้างแหล่งข่าวที่เกี่ยวข้อง ถึงแผนการถัดไปหลังจาก Sam Altman <a href=\"https://www.blognone.com/node/136887\">ตกลงกลับมาเป็นซีอีโอ OpenAI</a> ซึ่งเบื้องต้น OpenAI บอกว่าได้ตั้งบอร์ดบริษัทชุดใหม่ มีสมาชิก 3 คนคือ Bret Taylor, Larry Summers และ Adam D’Angelo</p>\n<p>โดยรายงานบอกว่าภารกิจของบอร์ดชุดใหม่ที่ตอนนี้มี 3 คน คือการหาสมาชิกบอร์ดเพิ่มเติมสูงสุดที่จำนวน 9 คน (จากเดิม 6 คน) เพื่อปรับกระบวนการกำกับดูแลบริษัทใหม่ คาดว่า Sam ก็จะได้ 1 เก้าอี้ในบอร์ดชุดใหม่นี้ (เดิมเขาก็เป็นหนึ่งในบอร์ด) และไมโครซอฟท์ก็จะขอส่งตัวแทนมาเป็นบอร์ดด้วย 1 คน</p>\n<p>ส่วนประเด็นว่าทำไม Adam D’Angelo ที่เป็นหนึ่งในสี่บอร์ดที่ไล่ Sam ออก จึงยังมีชื่อในบอร์ดชุดใหม่นี้ด้วย รายงานบอกว่าเพื่อเป็นการส่งต่อ โดยเขามาในฐานะตัวแทนจากบอร์ดชุดเดิมนั่นเอง</p>\n<p>ที่มา: <a href=\"https://www.theverge.com/2023/11/22/23967223/sam-altman-returns-ceo-open-ai\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/621222a59d6c206a1d3ad778b613f24e.jpg\" /></p>\n<blockquote><p>we are so back <a href=\"https://t.co/YcKwkqdNs5\">pic.twitter.com/YcKwkqdNs5</a></p>\n<p>— Greg Brockman (@gdb) <a href=\"https://twitter.com/gdb/status/1727230819226583113?ref_src=twsrc%5Etfw\">November 22, 2023</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04a437be3e114235cad5008472833a9c7fb5ee647c8b294f2928e0739ca495ae","category":"Thai"}