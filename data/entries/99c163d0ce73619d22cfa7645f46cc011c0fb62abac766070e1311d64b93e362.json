{"title":"Tesla เตรียมตั้งโรงงาน Megafactory ที่เซี่ยงไฮ้เพิ่ม ผลิตแบตเตอรี่ 40 GWh ต่อปี","link":"https://www.blognone.com/node/133360","date":1681063749000,"content":"<div><div><div><p>Tesla เดินหน้าในประเทศจีนอย่างต่อเนื่อง ล่าสุดประกาศตั้งโรงงาน Megafactory สำหรับผลิตแบตเตอรี่ โดยระบุว่าโรงงานใหม่จะมีกำลังการผลิตแบตเตอรี่ Megapack ราว 10,000 ลูกต่อปี หรือคิดเป็นราว 40 GWh ต่อปี</p>\n<p>หากจะเทียบให้เห็นภาพ ปัจจุบันประเทศ<a href=\"https://www.insidermonkey.com/blog/lithium-battery-production-by-country-top-5-countries-1110982/?singlepage=1\">สหรัฐอเมริกาเป็นผู้ผลิตแบตเตอรี่ลิเทียมไอออนอันดับ 2 ของโลก</a> โดยในปี 2021 มีกำลังการผลิต 44 GWh และประเมินว่าจะขึ้นไปถึง 91 GWh ในปี 2025 ทำให้โรงงาน Megafactory ใหม่ของ Tesla ที่จะมีกำลังการผลิต 40 GWh นั้นแทบจะเทียบได้กับกำลังการผลิตของสหรัฐอเมริกาทั้งประเทศในปี 2021 เลยทีเดียว</p>\n<p><img alt=\"alt=&quot;mPc078.png&quot;\" src=\"https://www.blognone.com/sites/default/files/externals/dcc0c2311a2cd7f3ec97706968d0f245.png\" /></p>\n<p>Megapack เป็นแบตเตอรี่ขนาดใหญ่ใกล้เคียงกับตู้คอนเทนเนอร์ ใช้สำหรับจ่ายพลังงานไฟฟ้าให้กับเมือง เช่นจ่ายไฟแทนเมื่อโรงไฟฟ้าขัดข้องหรือช่วยเสริมเมื่อมีความต้องการใช้ไฟฟ้าสูงขึ้นมากในช่วงสั้นๆ ปัจจุบันมีหลายเมืองในหลายประเทศใช้งานจริงแล้ว เช่นแคนาดา, ออสเตรเลีย รวมถึงในสหรัฐอเมริกาเอง</p>\n<p><img alt=\"alt=&quot;mPcqS2.jpg&quot;\" src=\"https://www.blognone.com/sites/default/files/externals/875aaedda829a5928a6dc80ca9ea44fb.jpg\" /></p>\n<p>ที่มา - <a href=\"https://www.reuters.com/business/autos-transportation/tesla-build-shanghai-gigafactory-make-energy-storage-product-xinhua-2023-04-09/\">Reuters</a><br />\n<em>ภาพทั้งหมดโดย Tesla</em></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/china\">China</a></div><div><a href=\"/topics/battery\">Battery</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99c163d0ce73619d22cfa7645f46cc011c0fb62abac766070e1311d64b93e362","category":"Thai"}