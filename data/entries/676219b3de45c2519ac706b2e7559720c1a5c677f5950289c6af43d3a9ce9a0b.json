{"title":"[ลือ] Mac mini ชิป M4 เป็นดีไซน์ใหม่นับตั้งแต่ปี 2010 ขนาดเล็กลงใกล้เคียง Apple TV","link":"https://www.blognone.com/node/141326","date":1723136831000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม โดยเขาบอกว่าแอปเปิลมีแผนเปิดตัว Mac mini รุ่นใหม่ ใช้ชิป M4 และ M4 Pro ภายในปีนี้ <a href=\"https://www.blognone.com/node/141245\">ตามที่เคยรายงาน</a> โดยมาพร้อมกับดีไซน์ใหม่ด้วย</p>\n<p>Mac mini ไม่มีการเปลี่ยนดีไซน์ภายนอกมาเลยนับ<a href=\"https://www.blognone.com/node/16767/\">ตั้งแต่ปี 2010</a> มีเฉพาะการเปลี่ยนมาเป็นสีสเปซเกรย์<a href=\"https://www.blognone.com/node/106149\">เมื่อปี 2018</a> แต่ก็เป็นดีไซน์เดิม Gurman บอกว่า Mac mini ใหม่นี้จะมีรูปทรงเล็กลง ขนาดคล้าย Apple TV แต่สูงกว่า บอดี้อะลูมิเนียม ส่วนสเป็กฮาร์ดแวร์ใส่เต็มระดับ iPad Pro มีสองรุ่นย่อยคือชิป M4 และ M4 Pro</p>\n<p>ข้อมูลอื่นที่รายงาน Mac mini ใหม่นี้ จะมีพอร์ต USB-C อย่างน้อย 3 พอร์ตด้านหลัง, พอร์ตจ่ายไฟ และพอร์ต HDMI</p>\n<p>ที่มา: <a href=\"https://www.bloomberg.com/news/articles/2024-08-08/mac-mini-m4-apple-plans-to-release-smallest-desktop-computer-yet\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/23ce39cf53b95c631bb9a9d672948afe.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/mac-mini\">Mac Mini</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"676219b3de45c2519ac706b2e7559720c1a5c677f5950289c6af43d3a9ce9a0b","category":"Thai"}