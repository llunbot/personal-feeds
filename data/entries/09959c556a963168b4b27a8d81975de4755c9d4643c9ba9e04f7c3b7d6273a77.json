{"title":"Tumblr ปรับกลยุทธ์ใหม่ ลดพนักงาน โฟกัสเฉพาะฟังก์ชันหลัก ไม่เน้นออกฟีเจอร์ใหม่","link":"https://www.blognone.com/node/136681","date":1699610914000,"content":"<div><div><div><p>Tumblr แพลตฟอร์มโซเชียลที่ปัจจุบันมี Automattic เจ้าของ WordPress.com เป็นเจ้าของ ได้ประกาศภายในกับพนักงานถึงแผนปรับโครงสร้างองค์กร โดยมีการปรับย้ายพนักงานจำนวนหนึ่งไปอยู่ที่ฝ่ายอื่นของ Automattic โดยพนักงานที่เหลือจะโฟกัสเฉพาะการพัฒนาฟังก์ชันหลักของแพลตฟอร์มเท่านั้น</p>\n<p>ในประกาศนี้บอกว่านับตั้งแต่ Automattic <a href=\"https://www.blognone.com/node/111319\">ซื้อกิจการ Tumblr</a> เข้ามาในปี 2019 พร้อมกับพนักงานอีกกว่า 600 คน แพลตฟอร์มยังไม่สามารถ<a href=\"https://www.blognone.com/node/134786\">บรรลุเป้าหมาย</a>ที่วางไว้ได้คือมีรายได้และจำนวนผู้ใช้งาน สูงกว่าตัวเลขสูงสุดในอดีต บริษัทจึงเริ่มดำเนินการตามแผนสำรองโดยไม่มีการปลดพนักงาน แต่จะย้ายพนักงาน 139 คน ไปอยู่ในฝ่ายอื่นแทน</p>\n<p>แนวทางจากนี้ของ Tumblr คือเน้นปรับปรุงฟังก์ชันหลักที่คนนิยมใช้งาน ลดการออกฟีเจอร์ใหม่ รวมถึงปิดฟีเจอร์ใหม่ที่เพิ่งออกมาแต่ไม่ประสบความสำเร็จเช่น <a href=\"https://www.blognone.com/node/131940\">Live</a></p>\n<p>ที่มา: <a>The Verge</a></p>\n<p><img src=\"https://www.blognone.com/sites/default/files/externals/2f556fe088980805ece4270681af26ad.png\" /></p>\n</div></div></div><div><div>Topics: </div><div><div><a href=\"/topics/tumblr\">Tumblr</a></div><div><a href=\"/topics/automattic\">Automattic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09959c556a963168b4b27a8d81975de4755c9d4643c9ba9e04f7c3b7d6273a77","category":"Thai"}