{"title":"AWS สั่งปิดเซิร์ฟเวอร์เผยแพร่ propaganda ของกลุ่ม ISIS แล้ว","link":"https://www.blognone.com/node/124476","date":1630164941000,"content":"<div><div><div><p>สำนักข่าว The Washington Post รายงานว่า Amazon ได้สั่งปิดเว็บไซต์สำหรับเผยแพร่ propaganda สำหรับ ISIS แล้ว หลังจากที่ทางสำนักข่าวรายงานเหตุการณ์เว็บไซต์นี้เผยแพร่ข้อมูลระเบิดฆ่าตัวตายที่ฆ่าคนไปกว่า 170 คนในกรุงคาบูลเมื่อวันพฤหัสบดีที่ผ่านมาว่าเว็บไซต์นี้ใช้ AWS เป็นโฮสต์</p>\n<p>Nida-e-Haqq เป็นสื่อของกลุ่มรัฐอิสลามที่ใช้เพื่อเผยแพร่ข้อมูลเป็นภาษาอูรดูใช้งาน AWS เป็นโฮสต์คอนเทนต์ ซึ่ง AWS เองมีนโยบายไม่ทำงานกับกลุ่มก่อการร้าย โดย Rita Katz จาก SITE Intelligence Group ระบุว่าจากการแกะซอร์สโค้ดของแอป Nida-e-Haqq แล้ว พบว่านำคำและภาพมาจากเว็บไซต์เผยแพร่ propaganda ของกลุ่มรัฐอิสลาม โดยข้อมูลนี้ถูกล็อกรหัส แต่ Katz ระบุว่าจากข้อมูลบันทึกโดเมนออนไลน์ พบว่าเว็บไซต์นี้โฮสต์ไว้บน AWS ตั้งแต่เดือนเมษายนที่ผ่านมา</p>\n<p>Casey McGee โฆษก Amazon ได้ยืนยันผ่านอีเมลกับทาง Washington Post แล้วว่าหลังจากทำการตรวจสอบแล้ว Amazon ได้ทำการปิดเว็บไซต์ที่ลิงก์ไปยังแอปนี้เนื่องจากฝ่าฝืน AWS Acceptable Use Policy</p>\n<p>ที่มา - <a href=\"https://www.washingtonpost.com/technology/2021/08/27/amazon-isis-app-cloud/\">Washington Post</a></p>\n<p><img src=\"https://www.blognone.com/sites/default/files/externals/a0016a234898cae09ab30eee099c3d75.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/media\">Media</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ff8c9f7c1631805ef1d21d252574ae4338130f28d98464588aaca0148bbebb3","category":"Thai"}