{"title":"กูเกิลเปิดตัว Gemini 1.0 รุ่นใหญ่สุดชนะ GPT-4 แทบทุกการทดสอบ","link":"https://www.blognone.com/node/137113","date":1701876096000,"content":"<div><div><div><p>กูเกิลเปิดตัว Gemini 1.0 ปัญญาประดิษฐ์แบบ LLM ที่เคย<a href=\"https://www.blognone.com/node/133795\">เปิดตัวไว้ตั้งแต่งาน Google I/O ที่ผ่านมา</a> โดยระบุว่าผลการทดสอบคะแนนต่างๆ นั้น Gemini ชนะ GPT-4 แทบทุกการทดสอบ</p>\n<p>Gemini เป็นโมเดลปัญญาประดิษฐ์แบบ multimodal ตั้งแต่แรก โดยรองรับข้อมูลทั้ง ข้อความปกติ, โค้ด, เสียง, ภาพ, และวิดีโอ ในเวอร์ชั่น 1.0 กูเกิลระบุว่ามี 3 ขนาด ได้แก่ Gemini Ultra ขนาดใหญ่ที่สุด รองรับงานซับซ้อนสูง, Gemini Pro ขนาดรองลงมาโดยยังทำงานได้หลากหลาย, Gemini Nano โมเดลประสิทธิภาพสูงสำหรับรันบนโทรศัพท์มือถือ</p>\n<p>กูเกิลโชว์ผลทดสอบ Gemini บนชุดทดสอบต่างๆ แบบนี้ เช่น MMLU ชุดคำถามวิชาต่างๆ, GSM8K ชุดทดสอบคณิตศาสตร์, HumanEval ทดสอบการเขียนโค้ด Python โดย Gemini เอาชนะ GPT-4 ได้แทบทุกชุด รวมถึงชุดทดสอบด้านภาพก็ยังชนะ GPT-4V หรือหากนำข้อมูลเสียงไปแปลงเป็นข้อความก็ยังชนะโมเดลเฉพาะทางอย่าง Whisper-3</p>\n<p>กูเกิลจะปล่อย Gemini Pro ให้ผู้ใช้ Bard ก่อน โดยยังจำกัดเฉพาะภาษาอังกฤษ และจะขยายภาษาที่รองรับหรือการรับอินพุตแบบอื่นๆ ภายหลัง สำหรับผู้ใช้ Pixel 8 Pro จะได้ใช้ Gemini Nano  รองรับการสรุปการอัดเสียง หรือใช้ช่วยตอบข้อความ บริการอื่นๆ ก็จะได้ Gemini ตามมา</p>\n<p>ที่มา - <a href=\"https://blog.google/technology/ai/google-gemini-ai/#availability\">Google</a></p>\n<p><img alt=\"No Description\" src=\"https://www.blognone.com/sites/default/files/externals/02da1949d4eb3e9e315e3e7d495933e2.jpg\" /></p>\n<p><img src=\"https://www.blognone.com/sites/default/files/externals/e61a12895ceb7f833e1e8c76aeb73ccf.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0839e2ca61d586f5f1f0af724d70fb21178ac75759f02e597bf7353070dcaf0a","category":"Thai"}