{"title":"ซีอีโอ NVIDIA มอง AI จะทำสอบผ่านทุกข้อสอบที่มีในโลกได้ ภายในเวลา 5 ปี","link":"https://www.blognone.com/node/138517","date":1709466243000,"content":"<div><div><div><p>Jensen Huang ซีอีโอ NVIDIA เข้าร่วมงานสัมมนา Economic Policy Research Summit ที่จัดโดย Stanford University โดยตอบคำถามจากผู้ร่วมงานว่า เขาคิดว่าจะใช้เวลาอีกกี่ปีจึงจะมี AI ที่สามารถคิดได้แบบมนุษย์ทุกอย่าง</p>\n<p>Huang บอกว่าคำถามนี้ค่อนข้างกว้าง อยู่ที่เรามองเป้าหมายไว้ขนาดไหน แต่ถ้าตีกรอบว่า AI นั้นต้องสามารถทำแบบทดสอบทุกอย่างที่มนุษย์มีได้ทั้งหมด น่าจะอีกไม่เกิน 5 ปี ตอนนี้ AI สามารถทำข้อสอบหลายวิชาได้ดีเท่ามนุษย์แล้ว แต่บางวิชาก็ยัง</p>\n<p>เขายังเสริมว่า หากพูดถึงการมี AI ที่ทำงานได้ทุกอย่างแทนมนุษย์ (AGI - Artificial General Intelligence) อาจจะต้องใช้เวลานานกว่านั้น เพราะยังมีความเห็นต่างว่าไม่ว่ายังไงคอมพิวเตอร์ก็ไม่สามารถเลียนแบบการคิดของสมองมนุษย์ได้</p>\n<p>Huang ยังตอบคำถามว่าโลกต้องมีโรงงานผลิตชิป (Fabs) อีกมากแค่ไหน จึงจะพอสำหรับรองรับความต้องการด้าน AI โดยยกกรณีที่ <a href=\"https://www.blognone.com/node/138140\">Sam Altman ซีอีโอ OpenAI กำลังหาเงินทุน</a>เพื่อสร้างโรงงานผลิตชิป ซึ่งเขาบอกว่าโลกต้องการชิปเพิ่มขึ้นแน่นอน แต่ชิปก็ดีขึ้นเรื่อย ๆ ทำให้ความต้องการจะไม่ได้เพิ่มแบบไม่จำกัด อัลกอริทึมและการประมวลผล AI นั้นดีขึ้นตลอด อย่าง NVIDIA เองก็ออกแบบชิปที่ประมวลผลดีขึ้นเป็นล้านเท่าใน 10 ปี ที่ผ่านมา</p>\n<p>ที่มา: <a href=\"https://finance.yahoo.com/news/nvidia-ceo-says-ai-could-233704624.html\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/8a9d47d016fcf1093756248fe820113b.jpeg\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd6f26e6ee2b015b255953e582782e8ac4c95ac93d4453ef1bb2c7d65d79f590","category":"Thai"}