{"title":"สำนักพิมพ์ Wiley เผย เริ่มขายไลเซนส์ให้บริษัท Tech เข้าถึงเนื้อหาตำราเรียน สำหรับเทรน AI แล้ว","link":"https://www.blognone.com/node/140419","date":1718582381000,"content":"<div><div><div><p>John Wiley &amp; Sons หรือ Wiley สำนักพิมพ์ผู้ผลิตตำราเรียนรายใหญ่แห่งหนึ่ง เปิดเผยในรายงานผลประกอบการไตรมาสที่ผ่านมา ว่าบริษัทได้เริ่มโครงการให้บริษัทเทคโนโลยีขนาดใหญ่ ได้สิทธิ์เข้าถึงเนื้อหาหนังสือที่ได้รับอนุญาต สำหรับนำไปเทรนโมเดล Generative AI โดยตอนนี้มีหนึ่งบริษัทที่ไม่เปิดเผย และมูลค่ารายได้ส่วนนี้คือ 23 ล้านดอลลาร์</p>\n<p>Wiley บอกว่าบริษัทยังมีการเจรจากับบริษัทเทคโนโลยีขนาดใหญ่อีกหนึ่งแห่ง คาดว่าดีลจะเริ่มต้นได้ในครึ่งหลังของปีนี้ ซึ่งมองว่าเป็นโอกาสอีกมากของบริษัทที่จะเพิ่มมูลค่าสินทรัพย์ที่มี</p>\n<p>สำนักพิมพ์ Wiley นอกจากมีตำราเรียนในหลายสาขารวมทั้งคอมพิวเตอร์ ยังเป็นผู้ผลิตหนังสือในชุด for Dummies ที่เป็นที่รู้จักในวงกว้างอีกด้วย</p>\n<p>ที่มา: <a href=\"https://www.msn.com/en-us/money/companies/publisher-of-for-dummies-series-is-training-ai-with-its-content-and-its-stock-is-rallying/ar-BB1oaiUb\">MarketWatch</a></p>\n<p><img alt=\"No Description\" src=\"https://www.blognone.com/sites/default/files/externals/bf4686cc9bb4433b43c8e17452ba4f25.jpeg\" /> ภาพ <a href=\"https://pixabay.com/photos/bookcases-books-bookshelves-1869616/\">Pixabay</a></p>\n</div></div></div><div><div>Topics: </div><div><div><a href=\"/topics/textbooks\">Textbooks</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db1e50e875415329b635c3f21cf3544723cacd96d635ec25848fddc76b0bd6d3","category":"Thai"}