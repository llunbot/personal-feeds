{"title":"AMD ออกเทคนิคเพิ่มเฟรมเรต Fluid Motion Frames 2 ลด Latency ของเฟรมลงได้อีก","link":"https://www.blognone.com/node/141149","date":1722349138000,"content":"<div><div><div><p>AMD มีเทคนิคการสร้างเฟรมเพื่อเพิ่มเฟรมเรตชื่อ <a href=\"https://www.blognone.com/node/137847\">AMD Fluid Motion Frames (AFMF)</a> (เป็นคนละอย่างกับ FSR ที่มีเรื่องอัพสเกลความละเอียดภาพด้วย โดย AFMF เพิ่มเฟรมอย่างเดียวไม่ขยายภาพ แต่ก็เกี่ยวเนื่องกัน) ล่าสุดออก AFMF 2 ที่มีความสามารถเพิ่มขึ้นแล้ว</p>\n<p>ความสามารถที่เพิ่มเข้ามาใน AFMF 2 คือลด latency ที่เกิดจากการสร้างเฟรมลงได้เฉลี่ย 28% (ทดสอบกับ Cyberpunk 2077 ความละเอียด 4K) และสามารถใช้ร่วมกับเทคนิค Anti-Lag 2 ของจีพียู Radeon ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/00722ab4d58091f281945a6976d8b6fc.jpg\" /><img alt=\"No Description\" src=\"https://www.blognone.com/sites/default/files/externals/08fd471a6dc14f4b8a6b2ecf08c3793a.jpg\" /></p>\n<p>ของใหม่อีกอย่างคือควบคุมกระบวนการทำงานของมันได้ละเอียดขึ้น และ AMD ได้ปรับคอนฟิกให้เหมาะกับการ์ดจอแต่ละตัวที่ใช้ AFMF ให้ด้วย ตัวเลือกใหม่ที่เพิ่มเข้ามาคือ</p>\n<ul>\n<li>Search Mode หรือการตั้งค่าให้ปิด AFMF ชั่วคราวหากเกมมีฉากที่เคลื่อนไหวเยอะๆ เพื่อลดอาการ jitter ของภาพลง</li>\n<li>Performance Mode เลือกระหว่างคุณภาพของภาพหรือประสิทธิภาพในการรัน หากเป็นฮาร์ดแวร์สเปกต่ำก็จะปรับการทำงานของ AFMF ลง เพื่อให้รองรับอุปกรณ์ไดกว้างขึ้น</li>\n</ul>\n<p>AFMF 2 ใช้งานได้กับจีพียู AMD สถาปัตยกรรม RDNA 2 ขึ้นไป (Radeon RX 6000 ขึ้นไป) ตอนนี้เปิดทดสอบแล้วแบบ Technical Preview ผ่านไดรเวอร์ Adrenalin</p>\n<p>ที่มา - <a href=\"https://community.amd.com/t5/gaming/amd-fluid-motion-frames-2-technical-preview-now-available/ba-p/697448\">AMD</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/radeon\">Radeon</a></div><div><a href=\"/topics/graphic\">Graphic</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"faf53f9baab12d1f21f86fc7861e3575ed5b2908dd237c6d85f3f17b5686c660","category":"Thai"}