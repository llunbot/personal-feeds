{"title":"Replit ประกาศพันธมิตรกับ Google เตรียมสร้าง AI เขียนโค้ดรุ่นต่อไป","link":"https://www.blognone.com/node/133202","date":1680023158000,"content":"<div><div><div><p>Replit บริการ IDE บนเบราว์เซอร์ที่หันมาเปิดบริการ Ghostwriter ปัญญาประดิษฐ์ช่วยเขียนโค้ด ประกาศเป็นพันธมิตรกับ Google Cloud Platform เต็มรูปแบบ ทั้งในแง่ของการพัฒนาบริการใหม่, การใช้โครงสร้างพื้นฐานของ Google Cloud และบริการของ Replit โดยความร่วมมือได้แก่</p>\n<ul>\n<li>กูเกิลจะให้ Replit เข้าถึงโมเดลภาษาขนาดใหญ่ (Large Language Model - LLM) ภายในของกูเกิลเพื่อพัฒนาปัญญาประดิษฐ์ช่วยเขียนโค้ด</li>\n<li>ระบบของ Replit จะย้ายมารันบน Google Cloud</li>\n<li>ลูกค้าของ Replit จะสามารถใช้งาน Google Cloud ได้ง่ายขึ้น</li>\n<li>Replit จะเป็น IDE ที่ Google Cloud แนะนำเป็นพิเศษ หากมีงานที่ต้องการการเขียนโค้ดร่วมกัน</li>\n</ul>\n<p>การพัฒนา LLM นั้นใช้ต้นทุนสูงมาก และต้องการความเชี่ยวชาญเฉพาะ ทุกวันนี้โมเดลขนาดใหญ่ที่ประสิทธิภาพดีตอบคำถามได้อย่างชาญฉลาดนั้นมีอยู่ไม่มากนัก ส่วนโมเดลที่เป็นแบบโอเพนซอร์สนั้นมักมีความสามารถจำกัดกว่ามาก  ตัว Replit เองเป็นบริษัทขนาดไม่ใหญ่มาก (พนักงานระดับร้อยคน และ<a href=\"https://www.crunchbase.com/organization/replit\">ได้รับทุนรวมประมาณ 100 ล้านดอลลาร์</a>) การจับมือกับบริษัทที่มีสามารถพัฒนา LLM ประสิทธิภาพสูงได้จึงน่าจะเป็นทางออกเดียวที่จะทำให้บริการแข่งขันได้</p>\n<p>ที่มา - <a href=\"https://www.prnewswire.com/news-releases/replit-and-google-cloud-partner-to-advance-generative-ai-for-software-development-301783471.html\">PRNewsWire</a></p>\n<p><img alt=\"No Description\" src=\"https://www.blognone.com/sites/default/files/externals/b80d77b0e32c64bd967682e877404a87.jpg\" /></p>\n</div></div></div><div><div>Topics: </div><div><div><a href=\"/topics/replit\">Replit</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google-cloud\">Google Cloud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ae41d4848f204440c7c3f5a5f742ebb5e2b72613cec988eccc2e30c7c904b09","category":"Thai"}