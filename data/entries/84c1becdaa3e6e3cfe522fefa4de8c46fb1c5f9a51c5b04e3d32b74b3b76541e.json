{"title":"รวมมิตรฟีเจอร์ปรับปรุงเล็กน้อยใน iOS 18 ที่ Apple ไม่ได้ประกาศ","link":"https://www.blognone.com/node/140365","date":1718277492000,"content":"<div><div><div><p>ในคีย์โน้ตเปิดตัว <a href=\"https://www.blognone.com/node/140278\">iOS 18</a> ของงาน WWDC24 เมื่อต้นสัปดาห์ที่ผ่านมา ฟีเจอร์สำคัญหลายอย่างได้ถูกประกาศในงานเช่น <a href=\"https://www.blognone.com/node/140282\">Apple Intelligence</a>, การจัดเรียงไอคอนหน้าโฮมได้แบบอิสระ, โหมดเล่นเกม, ล็อกแอปเพิ่มอีกชั้น ฯลฯ แต่ก็มีอีกหลายฟีเจอร์ที่แอปเปิลไม่ได้ประกาศในงาน อาจเพราะเป็นฟีเจอร์ที่เปลี่ยนแปลงเล็กน้อย</p>\n<p>ตอนนี้ iOS 18 เบต้า 1 ได้เผยแพร่ให้กับนักพัฒนาทดสอบใช้งานแล้ว จึงเริ่มมีรายงานการค้นพบของใหม่หลายอย่างที่น่าสนใจ รวบรวมมาไว้แล้วดังนี้</p>\n<p><img src=\"https://www.blognone.com/sites/default/files/externals/86bb7069fa76985b43b20cd72f40a595.png\" /></p>\n<h4>อนิเมชันตอนกดปุ่มด้านข้าง</h4>\n<p>ก็เรียกได้ว่าเป็นลูกเล่นเล็กน้อยจริง ๆ ใน iOS 18 เมื่อผู้ใช้งานกดปุ่มด้านข้างของโทรศัพท์ ไม่ว่าจะเป็นปุ่มใด จะปรากฏอนิเมชันขอบจอยุบตามแนวการกดเล็ก ๆ ในตอนนี้ลูกเล่นดังกล่าวพบเฉพาะ iPhone ส่วน iPad ไม่มีการแสดงผลแบบนี้ (ที่มา: <a href=\"https://www.macrumors.com/2024/06/11/ios-18-pop-out-button-animation/\">MacRumors</a>)</p>\n<blockquote><div> <a href=\"https://www.instagram.com/reel/C8FWVltu96Y/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>ดูโพสต์นี้บน Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/reel/C8FWVltu96Y/?utm_source=ig_embed&amp;utm_campaign=loading\" target=\"_blank\">โพสต์ที่แชร์โดย MacRumors (@macrumors)</a></p>\n</div>\n</blockquote>\n<h4>ไฟฉายปรับแนวลำแสงได้</h4>\n<p>ไฟฉายในโทรศัพท์ซึ่งอาศัยการทำงานของไฟแฟลชกล้องหลัง มีให้ใช้งานมานานแล้ว ใน iOS 18 นี้ ฟังก์ชันไฟฉายถูกปรับปรุงเพิ่มเติม จากเดิมมีแค่ปรับระดับความสว่าง คราวนี้สามารถปรับแนวการกระจายของลำแสงไฟฉายได้ด้วย ดูตัวอย่างจากคลิปด้านล่าง (ที่มา: <a href=\"https://sea.mashable.com/mobile/33013/flashlight-in-ios-18-has-a-super-cool-new-feature\">Mashable</a>)</p>\n<h4>ดูเวลาได้แม้ตอนแบตฯ หมด</h4>\n<p>ปกติเวลาแบตเตอรี iPhone หมด ภาพเดียวที่แสดงผลคือรูปแบตเตอรีขีดแดง แต่ใน iOS 18 มีการปรับปรุงเล็กน้อยเช่นกัน ที่น่าจะเป็นประโยชน์คือนาฬิกายังทำงานได้ และแสดงเวลาตามปกติ นอกจากนี้ยังมีข้อความแสดงสถานะว่า iPhone ยังสามารถค้นหาด้วย Find My ได้หรือไม่อีกด้วย (ที่มา: <a href=\"https://www.reddit.com/r/iOSBeta/comments/1ddpgb4/ios_18_db1_you_can_now_see_the_time_even_after/\">Reddit</a>)</p>\n<p><img alt=\"No Description\" src=\"https://www.blognone.com/sites/default/files/externals/ac9f27bfd205395ea04b7b8f5574e052.jpeg\" /></p>\n<h4>Photos เพิ่มหมวดรูปภาพมากขึ้น</h4>\n<p>แอป Photos ที่รวมรูปภาพใน iPhone นอกจากปรับปรุงอัลบั้มและฟังก์ชันการแก้ไขรูปภาพแล้ว มีการเปลี่ยนแปลงเล็กน้อยโดยเพิ่มหัวข้อประเภทของรูปภาพในส่วน Utilities จากเดิมมี Hidden, Recently Deleted, Imports, Duplicates</p>\n<p>ของใหม่ที่เพิ่มมาซึ่งน่าจะมีประโยชน์สำหรับหลายคนได้แก่ Receipts (ใบเสร็จ), Handwriting (จดลายมือ), Illustrations (ภาพวาด), QR Codes, Recently Saved, Recently Viewed, Recently Edited, Documents และ Maps (ที่มา: <a href=\"https://www.tomsguide.com/phones/iphones/its-going-to-be-easier-to-find-pictures-in-apples-photos-app-with-ios-18-heres-why\">Tom's Guide</a>)</p>\n<p><img alt=\"No Description\" src=\"https://www.blognone.com/sites/default/files/externals/c7211a8973d4b848fc55d0be9ff74060.png\" /></p>\n<h4>แบตเตอรีแสดงข้อมูลหากใช้ Slow Charge</h4>\n<p>iOS 18 ใน Settings ส่วนแบตเตอรี มีหน้าแสดงข้อมูลระดับแบตเตอรีย้อนหลังอยู่แล้ว แต่อัปเดตนี้ได้เพิ่มรายละเอียดช่วงเวลาที่เป็นการชาร์จไฟช้า (Slow Charge) ซึ่งคาดว่าแอปเปิลจะหมายถึงการใช้หัวชาร์จที่กำลังไฟต่ำ ซึ่งทำให้ผู้ใช้งานเข้าใจรายละเอียดของอุปกรณ์ชาร์จที่ใช้อยู่ดีขึ้น (ที่มา: <a href=\"https://www.reddit.com/r/iOSBeta/comments/1ddhrju/ios_18_db1_warning_when_connected_to_a_slow/\">Reddit</a>)</p>\n<p><img alt=\"No Description\" src=\"https://www.blognone.com/sites/default/files/externals/91c69dd5a8f144acb15ddf6247d534d8.jpeg\" /></p>\n<p>ของใหม่อื่นเพิ่มเติมมีดังนี้</p>\n<ul>\n<li>Apple Music มีปุ่มเพิ่มเพลงในคิวเล่นถัดไป (เคยทดสอบมาก่อนหน้านี้)</li>\n<li>ปุ่มทางลัดเรียกกล้องตอนล็อกจอมุมล่างขวา นอกจากปรับเป็นแอปอื่นได้ ยังเลือกเปิดแอปกล้องอื่นได้ด้วย (ถ้ารองรับ)</li>\n<li>ปุ่มทางลัด Action Button ที่ตอนนี้มีเฉพาะ iPhone 15 Pro กับ Pro Max สามารถกำหนดให้เรียกหน้าต่าง Control Center ได้</li>\n<li>เพิ่มตัวเลือกตั้งค่าลิมิตการชาร์จแบตเตอรีจาก<a href=\"https://www.blognone.com/node/135827\">เดิมมีเฉพาะ 80%</a> โดยเพิ่ม 85, 90, 95 และ 100% พร้อมมีคำแนะนำค่าที่ควรตั้ง ดูจากพฤติกรรมการใช้งาน</li>\n</ul>\n<p>ที่มา: MacRumors <a href=\"https://www.macrumors.com/2024/06/12/ios-18-control-center-options-action-button/\">[1]</a>, <a href=\"https://www.macrumors.com/2024/06/12/ios-18-activate-camera-app-lock-screen/\">[2]</a>, <a href=\"https://www.macrumors.com/2024/06/12/ios-18-charging-limit-recommendations/\">[3]</a>, <a href=\"https://www.macrumors.com/2024/06/11/apple-music-new-queue-system-ios-18/\">[4]</a></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84c1becdaa3e6e3cfe522fefa4de8c46fb1c5f9a51c5b04e3d32b74b3b76541e","category":"Thai"}