{"title":"Palantir รายงานผลประกอบการ ทำสถิติสูงสุดอีกไตรมาส จากความต้องการ AI ของลูกค้าหน่วยงานรัฐบาล","link":"https://www.blognone.com/node/142939","date":1730763584000,"content":"<div><div><div><p>Palantir Technologies บริษัทพัฒนาซอฟต์แวร์วิเคราะห์ข้อมูลขนาดใหญ่ รายงานผลการดำเนินงานประจำไตรมาสที่ 3 ปี 2024 รายได้รวมเพิ่มขึ้น 30% จากไตรมาสเดียวกันในปีก่อนเป็น 726 ล้านดอลลาร์ เฉพาะในสหรัฐอเมริการายได้เพิ่มขึ้น 44% เป็น 499 ล้านดอลลาร์ มีกำไรสุทธิตามบัญชี GAAP 144 ล้านดอลลาร์ คิดเป็นอัตรากำไร 20%</p>\n<p>Alex Karp ซีอีโอ Palantir กล่าวว่าบริษัทยังคงทำลายสถิติต่อเนื่องอีกในไตรมาสนี้ เป็นผลจากความต้องการด้าน AI ที่ยังไม่มีแนวโน้มลดลงเลย</p>\n<p>ฐานลูกค้าสำคัญของ Palantir คือหน่วยงานของรัฐบาลสหรัฐ ซึ่ง Karp บอกว่าความต้องการ AI ขั้นสูงจากลูกค้ากลุ่มนี้เสริมการเติบโตของบริษัท ตลอดจนกลุ่มลูกค้าบริษัทเอกชนในอุตสาหกรรมต่าง ๆ มีการนำ AI ไปใช้งานที่กว้างขวางมากขึ้น การเติบโตของตลาดสหรัฐอเมริกาที่สูง ทำให้ชดเชยรายได้ลูกค้ากลุ่มยุโรปที่ลดลงด้วย</p>\n<p>ที่มา: <a href=\"https://investors.palantir.com/news-details/2024/Palantir-Reports-Revenue-Growth-of-30-YY-U.S.-Revenue-Growth-of-44-YY-GAAP-EPS-of-0.06-Raises-Full-Year-Guidance-on-Revenue-U.S.-Comm-Revenue-Adj.-Free-Cash-Flow-Adj.-Op.-Income-Above-Consensus-Estimates-on-AI-Demand-that-Wont-Slow-Down/\">Palantir</a> และ <a href=\"https://www.cnbc.com/2024/11/04/palantir-pltr-q3-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/775bb06019e5ca0633b4a442bfc4242b.jpeg\" /></p>\n<p>ตัวเลข<strong>อัตรา</strong>การเติบโตที่เพิ่มสูงขึ้นทุกไตรมาสของ Palantir</p>\n<p><img alt=\"No Description\" src=\"https://www.blognone.com/sites/default/files/externals/e3f369387844eb20a9fdcb1b955e477d.png\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c6c7108897c2fcf3371e7f965a5545e995f9aacbae6f18a22c36f073c00b6d5","category":"Thai"}