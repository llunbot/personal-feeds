{"title":"Canon เปิดตัว RF-S7.8mm F4 STM DUAL เลนส์คู่ที่รองรับการถ่ายวิดีโอ Spatial สำหรับ Apple Vision Pro","link":"https://www.blognone.com/node/140298","date":1718092200000,"content":"<div><div><div><p>Canon ประกาศว่าบริษัทกำลังพัฒนาเลนส์คู่ RF-S7.8mm F4 STM DUAL สำหรับใช้กับกล้อง <a href=\"https://www.blognone.com/node/128648\">EOS R7</a> ในการถ่ายวิดีโอแบบ Spatial ซึ่งสามารถดูได้ผ่านเฮดเซต Apple Vision Pro ตามที่แอปเปิลได้ประกาศในงาน WWDC24 เมื่อคืนนี้</p>\n<p>Canon บอกว่าเลนส์คู่รุ่นนี้เป็นหนึ่งในสินค้าตระกูล EOS VR System กำหนดขายภายในปลายปีนี้ (กันยายน-ธันวาคม) โดยยังไม่ประกาศราคา ซึ่งเป็นผู้ผลิตเลนส์รายแรกที่รองรับการถ่ายวิดีโอสำหรับ Vision Pro</p>\n<p>เลนส์ RF-S7.8mm F4 STM DUAL มีมุมมองการเก็บภาพเหมือนกับมุมมองของบุคคล และมีระบบโฟกัสอัตโนมัติความเร็วสูง เมื่อบันทึกวิดีโอผ่านเลนส์ดังกล่าว ให้แปลงข้อมูลผ่านแอป EOS VR Utility เพื่อให้รองรับการใช้งานกับ Vision Pro</p>\n<p>ที่มา: <a href=\"https://global.canon/en/news/2024/20240611.html\">Canon</a></p>\n<p><img alt=\"No Description\" src=\"https://www.blognone.com/sites/default/files/externals/78f5a4d7b092a9b753398df1a532bef6.jpg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/spatial-computing\">Spatial Computing</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/lens\">Lens</a></div><div><a href=\"/topics/eos\">EOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d15da4110a67425d0de7414eb13bcbad72f813ac356609166d920cc203c6b8a2","category":"Thai"}