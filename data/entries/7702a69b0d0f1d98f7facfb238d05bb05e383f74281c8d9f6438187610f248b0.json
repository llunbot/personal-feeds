{"title":"ยาน Blue Ghost ของ NASA เดินทางไปดวงจันทร์ จับสัญญาณ GPS จากโลกได้ แม้ห่าง 4 แสนกิโลเมตร","link":"https://www.blognone.com/node/144874","date":1740366768000,"content":"<div><div><div><p>NASA กำลังมีภารกิจส่งยานอวกาศไปสำรวจดวงจันทร์ชื่อยาน Blue Ghost ตอนนี้อยู่ระหว่างเดินทางไปดวงจันทร์ มีกำหนดลงจอด 2 มีนาคม 2025</p>\n<p>ยานลำนี้ผลิตและบริหารจัดการโดยบริษัท <a href=\"https://fireflyspace.com/missions/blue-ghost-mission-1/\">Firefly Aerospace</a> มีเป้าหมายส่งอุปกรณ์ทางวิทยาศาสตร์ 10 ชิ้นไปลงบนพื้นผิวดวงจันทร์ เพื่อเก็บข้อมูลวิจัยด้านต่างๆ</p>\n<p>ระหว่างที่ยานยังเดินทางไปไม่ถึงดวงจันทร์ มีอุปกรณ์วิทยาศาสตร์ตัวหนึ่งเริ่มทำงานแล้วคือ <a href=\"https://www.nasa.gov/missions/artemis/nasa-and-italian-space-agency-test-future-lunar-navigation-technology/\">Lunar GNSS Receiver Experiment (LuGRE)</a> หน้าที่ของมันคือตรวจจับสัญญาณดาวเทียมนำทางในระบบ GNSS (ชื่ออย่างเป็นทางการคือ <a href=\"https://en.wikipedia.org/wiki/Satellite_navigation\">Global Navigation Satellite System</a> นับรวมดาวเทียม 4 ระบบคือ GPS ของอเมริกา, Galileo ของยุโรป, GLONASS ของรัสเซีย, BeiDou ของจีน) จากพื้นที่บริเวณดวงจันทร์ว่ามีสัญญาณไปถึงหรือไม่</p>\n<p>ตอนนี้เราได้คำตอบแล้วว่า LuGRE สามารถจับสัญญาณดาวเทียม GNSS ที่บินอยู่รอบโลกได้ แม้อยู่ห่างจากโลกไปไกลถึง 246,000 ไมล์ (ราว 4 แสนกิโลเมตร) แปลว่าในอนาคตเราสามารถใช้ระบบนำทางบนพื้นผิวดวงจันทร์ โดยอาศัยสัญญาณดาวเทียม GNSS ที่บินวนอยู่รอบโลกได้</p>\n<p>LuGRE เป็นความร่วมมือของ NASA กับ Italian Space Agency และหลังจากยาน Blue Ghost ลงจอดแล้ว จะยังตรวจจับสัญญาณ GNSS จากพื้นผิวดวงจันทร์ต่อไปอีก 14 วัน</p>\n<p>ที่มา - <a href=\"https://blogs.nasa.gov/artemis/2025/02/21/blue-ghost-prepares-for-landing-nasa-instrument-breaks-record/\">NASA</a></p>\n<p>ภาพเรนเดอร์ยาน Blue Ghost ใช้อุปกรณ์ LuGRE รับสัญญาณ GNSS จากโลก</p>\n<p><img alt=\"No Description\" src=\"https://www.blognone.com/sites/default/files/externals/878d4ba3cff4ad8f390339a1cebe3636.jpeg\" /></p>\n<p>หน้าตาของยาน Blue Ghost ของจริง</p>\n<p><img alt=\"No Description\" src=\"https://www.blognone.com/sites/default/files/externals/31f0f79073d10194e0d5fcbef7957796.jpeg\" /></p>\n<p>ตารางภารกิจ Blue Ghost Mission 1</p>\n<p><img alt=\"No Description\" src=\"https://www.blognone.com/sites/default/files/externals/5a8d37ce17d3fdce35eca1d6bc00a880.jpeg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/moon\">Moon</a></div><div><a href=\"/topics/gps\">GPS</a></div><div><a href=\"/topics/space\">Space</a></div><div><a href=\"/topics/science\">Science</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7702a69b0d0f1d98f7facfb238d05bb05e383f74281c8d9f6438187610f248b0","category":"Thai"}