{"title":"AIS จับมือ ปภ. ส่งข้อความเตือนภัยพิบัติผ่าน SMS, ย้ำข้อความของแท้ไม่มีลิงก์ให้กด","link":"https://www.blognone.com/node/142215","date":1727315528000,"content":"<div><div><div><p>AIS จับมือกับ กรมป้องกันและบรรเทาสาธารณภัย (ปภ.) และ กสทช. ส่งข้อความแจ้งเตือนภัยพิบัติทาง SMS แบบอิงพื้นที่ (Location Base SMS – LBS)</p>\n<p>ข้อความ SMS จะใช้ชื่อผู้ส่งว่า DDPM (Department of Disaster Prevention and Mitigation) และเป็นข้อความจาก ปภ. โดยตรง แยกเป็น 2 ระดับคือ แจ้งเตือนภัยล่วงหน้า 12-24 ชั่วโมง และแจ้งเตือนภัยฉุกเฉิน 6-12 ชั่วโมง เหมือนกับ<a href=\"https://www.blognone.com/node/142202\">ระบบของค่าย True/dtac</a></p>\n<p>นายวรุณเทพ วัชราภรณ์ หัวหน้าฝ่ายงานธุรกิจสัมพันธ์ AIS ยืนยันว่าข้อความเตือนภัยผ่าน SMS ของจริง จะไม่มีลิงก์ใดๆ ให้กดเพื่อให้กรอกข้อมูลส่วนตัว และเตือนให้ประชาชนระวังมิจฉาชีพที่อาจแอบข้อความเตือนภัยในลักษณะนี้</p>\n<p>ที่มา - อีเมลประชาสัมพันธ์ AIS</p>\n<p><img alt=\"No Description\" src=\"https://www.blognone.com/sites/default/files/externals/c1a7ebf3ca3329ffd9b39d6c224115f8.jpeg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/telecom\">Telecom</a></div><div><a href=\"/topics/natural-disaster\">Natural disaster</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8541f6b43c2e47fe4c04e6d31c3374ef10e7491749e74feeb56aaae1e4d8bee1","category":"Thai"}