{"title":"[ลือ] Apple สั่งเดินหน้าพัฒนาแหวนอัจฉริยะเก็บข้อมูลสุขภาพ เพื่อแข่งกับ Galaxy Ring","link":"https://www.blognone.com/node/138299","date":1708431388000,"content":"<div><div><div><p>ข้อมูลนี้มาจากสื่อ Electronic Times ของเกาหลีใต้ ระบุว่าแอปเปิลได้สั่งเร่งพัฒนาแหวนอัจฉริยะ หรือสมาร์ทริง ที่สามารถเก็บข้อมูลสุขภาพได้จากสวมใส่ที่นิ้ว ซึ่งสาเหตุหนึ่งก็มาจากที่ซัมซุง<a href=\"https://www.blognone.com/node/137739\">เปิดตัว Samsung Galaxy Ring</a> แต่ยังไม่ได้ให้รายละเอียดใด ๆ ในงาน Galaxy Unpacked เมื่อเดือนที่แล้ว</p>\n<p>รายงานบอกว่าแอปเปิลได้สั่งให้จับตาดูแนวโน้มตลาดแหวนอัจฉริยะนี้อย่างใกล้ชิด ว่าสินค้าจะได้รับความนิยมหรือไม่ โดยมองว่าแหวนเป็นอุปกรณ์สวมใส่ตรวจจับสุขภาพ ที่สามารถเป็นทางเลือกหรือทดแทนได้แทนการใส่สมาร์ทวอทช์เดิม โดยเฉพาะการใส่ขณะนอนหลับที่หลายคนไม่ชินหากต้องใส่นาฬิกา</p>\n<p>ทั้งนี้แอปเปิลได้ทดสอบออกแบบอุปกรณ์สวมใส่เพื่อสุขภาพในหลายรูปแบบ และจดสิทธิบัตรไว้หลายรายการ ซึ่งหนึ่งในนั้นเป็นอุปกรณ์สวมที่นิ้วนั่นเอง</p>\n<p>ที่มา: <a href=\"https://www.macrumors.com/2024/02/20/apple-ring-allegedly-in-development/\">MacRumors</a></p>\n<p><img src=\"https://www.blognone.com/sites/default/files/externals/e4e1d781ac683339192076a8cd1aa2aa.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/wearable\">Wearable</a></div><div><a href=\"/topics/smart-ring\">Smart Ring</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09e9bfe33a43e0721b94e3c07f668747557a7c660f19fcba37094a0fa48bc475","category":"Thai"}