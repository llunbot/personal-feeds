{"title":"ไม่อยากให้ชิปหาย รัฐบาลอินเดียจีบบริษัทชิปชั้นนำเช่น TSMC, Intel, AMD ตั้งโรงงานผลิตในประเทศ","link":"https://www.blognone.com/node/125617","date":1635828754000,"content":"<div><div><div><p>วิกฤตชิปขาดแคลน ยังไม่มีทีท่าว่าจะจบลงในเร็วๆ นี้ ล่าสุดรัฐบาลอินเดียเตรียมพลิกวิกฤตให้เป็นโอกาส ปั้นกองทุนสนับสนุนการลงทุนมูลค่าหลักพันล้าน เพื่อดึงดูด TSMC, Intel, AMD, Fujitsu และ United Microelectronics Corp. ให้มาตั้งโรงงานในประเทศ พลิกวิกฤตให้เป็นโอกาส หลังบริษัทผลิตชิปหลายบริษัทเริ่มมองหาฐานผลิตในประเทศอื่นเพิ่มเติมนอกจากประเทศจีน</p>\n<p>แผนงานนี้เป็นการกำกับดูแลตรงจากสำนักนายกรัฐมนตรี (Prime Minister’s Office) ร่วมกับกระทรวงต่างๆ ที่เกี่ยวข้อง โดยสำนักข่าว Times of India ระบุแหล่งข่าวไม่เปิดเผยตัวตนว่ารัฐบาลอินเดียพร้อมที่จะลงเงินสนับสนุนแบบเต็มที่ และพร้อมที่จะยืดระยะ<a href=\"https://brandinside.asia/india-plan-as-a-global-hub-for-electronics-system-and-manufacture/\">โครงการ PLI (Production linked incentive)</a> ที่เพิ่มเงินสนับสนุนให้กับบริษัทที่ตั้งฐานการผลิตในประเทศ</p>\n<p>นอกจากอินเดียแล้ว <a href=\"https://www.blognone.com/node/122144\">สหรัฐฯ</a> และ<a href=\"https://www.blognone.com/node/125220\">ญี่ปุ่น</a> ก็เป็นคู่แข่งสำคัญของอินเดียในการตั้งโรงงานผลิตชิปเพิ่มเติม ซึ่งอินเดียอาจจะเสียเปรียบในด้านโครงสร้างพื้นฐานในประเทศ และแม้ตั้งโรงงานผลิตได้จริง อินเดียก็เริ่มต้นช้ากว่าเพื่อน อาจต้องใช้เวลาพอสมควรในการตั้งโรงงานและเริ่มการผลิต ซึ่งคงต้องติดตามต่อไปว่าจะดึงดูดผู้ลงทุนด้านการผลิตชิปให้หันมามองได้มากแค่ไหน</p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n<p>ที่มา - <a href=\"https://timesofindia.indiatimes.com/india/semiconductor-crunch-govt-plans-mega-package-to-woo-investments/articleshow/87443837.cms\">Times of India</a> via <a href=\"https://www.techradar.com/news/chips-shortage-india-woos-tsmc-intel-amd-to-set-up-manufacturing-base\">Techradar</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/semiconductor\">Semiconductor</a></div><div><a href=\"/topics/tsmc\">TSMC</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24e0dca6e3e1bc27091696014c053f849c30c325a41d97afadff36e68afd9f46","category":"Thai"}