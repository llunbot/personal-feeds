{"title":"Waymo ยกเลิก waitlist เปิดให้ทุกคนใช้งานได้เลย เฉพาะในซานฟรานซิสโก","link":"https://www.blognone.com/node/140601","date":1719404358000,"content":"<div><div><div><p>Waymo บริษัทรถยนต์ไร้คนขับในเครือ Alphabet ประกาศว่าบริการเฉพาะในเมืองซานฟรานซิสโก ตอนนี้เปิดให้ผู้ใช้งานทุกคนสามารถเรียกรถโดยสารได้แล้ว จาก<a href=\"https://www.blognone.com/node/127864\">ก่อนหน้านี้</a>ต้องแสดงความสนใจอยู่ใน waitlist ก่อน และรอให้ถึงรอบได้รับอนุมัติ จึงจะสามารถเริ่มใช้บริการ Waymo ได้</p>\n<p>Waymo บอกว่าจนถึงตอนนี้มีคนสนใจสมัครเข้ามาใน waitlist ที่ซานฟรานซิสโก ตั้งแต่เริ่มให้บริการรวมมากกว่า 300,000 คน ซึ่งคิดเป็น 1 ใน 4 ของจำนวนประชากรที่นั่น ซึ่งตัวเลขคนที่อยู่ใน waitlist ล่าสุดมีจำนวนหลักร้อยเท่านั้น Waymo จึงตัดสินใจเปิดให้บริการสำหรับทุกคนเลย</p>\n<p>Waymo ยังเปิดเผยสถิติของการให้บริการในซานฟรานซิสโกช่วงที่ผ่านมา โดย 30% ของการเรียกรถ เป็นการเดินทางไปยังสถานที่-ธุรกิจ-ร้านค้า จึงเป็นการกระตุ้นเศรษฐกิจท้องถิ่นได้ทางหนึ่ง, 36% ของการเรียกรถ เป็นการเดินทางไปยังขนส่งสาธารณะอื่น ขณะที่เทียบกับระยะทางที่เท่ากันของการใช้คนขับรถยนต์ จำนวนอุบัติเหตุก็ลดลงถึง 78%</p>\n<p>ปัจจุบัน Waymo มีรถยนต์ไร้คนขับให้บริการในซานฟรานซิสโกประมาณ 300 คัน และให้บริการเชิงพาณิชย์ในเมืองอื่นได้แก่ ลอสแอนเจลิส, ฟีนิกซ์ และออสติน</p>\n<p>ที่มา: <a href=\"https://waymo.com/blog/2024/06/waymo-one-is-now-open-to-everyone-in-san-francisco/\">Waymo</a></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/san-francisco\">San Francisco</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5098ab21a8e947d348c7be2b865b2e24826a0536c0ac7e21a2bcf7f4bc806c84","category":"Thai"}