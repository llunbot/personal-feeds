{"title":"สายการบิน Delta ร่วมมือกับ YouTube นำคอนเทนต์พรีเมียมให้ชมแบบไม่มีโฆษณา","link":"https://www.blognone.com/node/144001","date":1736381611000,"content":"<div><div><div><p>สายการบิน Delta ประกาศความร่วมมือกับ YouTube เพิ่มบริการความบันเทิงในเที่ยวบิน (In-flight Entertainment) Delta Sync โดยสมาชิก Delta SkyMiles ที่ล็อกอินบัญชีจะสามารถดูคอนเทนต์ ฟังพอดคาสต์ หรือฟังเพลงบน YouTube ได้แบบพรีเมียมไม่มีโฆษณาในเที่ยวบินส่วนใหญ่ของ Delta</p>\n<p>Ed Bastian ซีอีโอสายการบิน Delta บอกว่าความร่วมมือนี้เป็นการยกระดับประสบการณ์ความบันเทิงบนเที่ยวบิน เพราะคอนเทนต์จะถูกปรับแต่งให้เหมาะกับสำหรับผู้โดยสารแต่ละคน เมื่อพวกเขาเดินทางแต่ละครั้ง ซึ่งเสริมกับ<a href=\"https://www.blognone.com/node/128114\">บริการ Wi-Fi ความเร็วสูง</a>ก่อนหน้านี้</p>\n<p>นอกจากนี้ Delta ยังเตรียมปรับปรุงฮาร์ดแวร์เป็นจอ 4K HDR QLED เพื่อให้ได้ประสบการณ์รับชมที่ดียิ่งขึ้น และรองรับการเชื่อมต่อบลูทูธ เพื่อให้ผู้โดยสารใช้งานหูฟังของตนเองได้</p>\n<p>ที่มา: <a href=\"https://news.delta.com/delta-unveils-onboard-youtube-partnership-cloud-based-seatback-experience-personalized-features\">Delta</a></p>\n<p><img alt=\"No Description\" src=\"https://www.blognone.com/sites/default/files/externals/22b2f5a98f7ae5f5e270259ec3d608fa.jpg\" /></p>\n</div></div></div><div><div>Topics: </div><div><div><a href=\"/topics/delta-air-lines\">Delta Air Lines</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70761a08bf76ae0eed26da3afa7ff73c4608dc916c5ee40903cee6e38719dfd9","category":"Thai"}