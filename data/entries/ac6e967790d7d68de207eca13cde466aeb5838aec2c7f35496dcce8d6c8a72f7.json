{"title":"กสทช. กำชับทุกเครือข่าย หากเจอ SMS หลอกลวง, เว็บพนันออนไลน์ ต้องบล็อกทันที","link":"https://www.blognone.com/node/124901","date":1632371117000,"content":"<div><div><div><p><a href=\"https://www.blognone.com/node/124859\">จากประเด็นผู้บริโภคร้องเรียนเรื่อง SMS หลอกให้กด SMS จากเว็บพนันออนไลน์</a> ล่าสุด ทาง คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ได้เชิญโอเปอเรเตอร์ AIS TRUE DTAC NT และ 3BB มาประชุมหาทางแก้ปัญหา</p>\n<p>พร้อมทั้งกำชับโอเปอเรเตอร์ให้บล็อก SMS ที่มีเนื้อหาชัดเจนว่าเป็นการหลอกลวง เว็บพนันออนไลน์ หรือลามกอนาจาร ทันที และระหว่างโอเปอเรเตอร์ จะกำหนดให้มีการแชร์ข้อมูล SMS หลอกลวงระหว่างกัน สร้างเป็น Blacklist เพื่อให้ทุกค่ายดำเนินการบล็อก SMS จากผู้ส่งรายเดียวกันได้</p>\n<p>สำหรับผู้รับใบอนุญาตประกอบกิจการโทรคมนาคมที่ให้บริการขายต่อ SMS กับผู้ให้บริการด้านเนื้อหา (Content Provider) หากกสทช. ได้รับแจ้งจากโอเปอเรเตอร์ พบว่าบริษัทใดเป็นผู้ส่ง SMS หลอกลวง จะพิจารณาลงโทษทางปกครอง ตั้งแต่เตือน ปรับ พักใช้ใบอนุญาตกับบริษัทนั้นๆ โทษสูงสุดคือการเพิกถอนใบอนุญาตประกอบกิจการ และจะดำเนินคดีตามกฎหมายควบคู่ไปด้วย</p>\n<p><img src=\"https://www.blognone.com/sites/default/files/externals/9e6be3e160ede0e449780368d7b93269.png\" /><br />\nภาพจาก กสทช.</p>\n<p>ที่มา - <a href=\"https://ch3plus.com/news/program/258856\">Ch3Plus</a></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/ais\">AIS</a></div><div><a href=\"/topics/true\">True</a></div><div><a href=\"/topics/dtac\">dtac</a></div><div><a href=\"/topics/3bb\">3BB</a></div><div><a href=\"/topics/sms\">SMS</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac6e967790d7d68de207eca13cde466aeb5838aec2c7f35496dcce8d6c8a72f7","category":"Thai"}