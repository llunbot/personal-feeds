{"title":"[ลือ] Apple ไม่ถอย ยังพัฒนาแท่นชาร์จไร้สายพร้อมกันหลายอุปกรณ์ แบบ AirPower","link":"https://www.blognone.com/node/126059","date":1638231226000,"content":"<div><div><div><p>จดหมายข่าวประจำสัปดาห์ Power On โดย Mark Gurman แห่ง Bloomberg รายงานข้อมูลล่าสุด ว่าแอปเปิลยังคงพัฒนาแท่นชาร์จไร้สาย แบบชาร์จได้พร้อมกันหลายอุปกรณ์ ซึ่งอาจมาแทนที่ AirPower ผลิตภัณฑ์ที่เปิดตัวแต่<a href=\"https://www.blognone.com/node/108916\">ไม่มีออกมาจำหน่าย</a>จริง แต่ Gurman ไม่ได้ลงรายละเอียดว่าจะเป็นอย่างไร</p>\n<p>ปัจจุบันแท่นชาร์จไร้สายได้พร้อมกันหลายอุปกรณ์ ที่แอปเปิลทำออกมาขายคือ <a href=\"https://www.blognone.com/node/119464\">MagSafe Duo</a> ที่ชาร์จพร้อมกันได้ทั้ง iPhone และ Apple Watch แต่ก็ทำงานแยกส่วนกันชัดเจน</p>\n<p>Gurman ยังให้ข้อมูลว่าแผนพัฒนาระบบชาร์จไร้สายของแอปเปิลนั้น ยังมองไปถึงการชาร์จแบบระยะไกล ไปจนถึงการให้อุปกรณ์ของแอปเปิลสามารถชาร์จไฟไร้สายข้ามอุปกรณ์กันเองได้อีกด้วย แต่ทั้งหมดก็คือข่าวลือที่ไม่รู้จะมาจริงเมื่อใด</p>\n<p>ที่มา: <a href=\"https://9to5mac.com/2021/11/28/apple-multi-device-wireless-charger/\">9to5Mac</a></p>\n<p><img src=\"https://www.blognone.com/sites/default/files/externals/ef9f058a129f7087fb4d9e87954108bc.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpower\">AirPower</a></div><div><a href=\"/topics/wireless-charging\">Wireless Charging</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20be76f356f67bfb61a89d405273bc492a4a9f8e0873b83f91ae33207220a5b3","category":"Thai"}