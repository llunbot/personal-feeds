{"title":"บริษัท EdTech ในจีน เตรียมหยุดให้บริการติวออนไลน์ตามคำสั่งทางการจีน มองหาธุรกิจใหม่ทดแทน","link":"https://www.blognone.com/node/125935","date":1637494210000,"content":"<div><div><div><p>มีรายงานความคืบหน้า หลังทางการ<a href=\"https://www.blognone.com/node/123891\">จีนออกคำสั่ง</a>ให้ธุรกิจกวดวิชา ต้องจดทะเบียนเป็นธุรกิจไม่แสวงหากำไร ซึ่งส่งผลต่อสตาร์ทอัพและบริษัทเทคโนโลยีของจีนหลายแห่งสาย EdTech ที่ทำธุรกิจดังกล่าว เนื่องจากรายได้หลักบริษัทเหล่านี้ก็มาจากส่วนธุรกิจกวดวิชา ตามเนื้อในหลักสูตร</p>\n<p>เริ่มที่ New Oriental ได้ประกาศว่าจะยุติบริการติวออนไลน์ตั้งแต่ระดับอนุบาล จนถึงระดับ K-9 หรือเทียบเท่า ม.3 มีผลภายในสิ้นปีนี้ คาดว่าจะกระทบรายได้ที่หายไป 50-60% โดยบริษัทจะเปลี่ยนมาโฟกัสที่ธุรกิจเนื้อหาสำหรับเตรียมสอบเข้า, การสอนภาษาสำหรับผู้ใหญ่ ไปจนถึงหลักสูตรฝึกอบรมสำหรับลูกค้าองค์กร นอกจากนี้บริษัทยังทดสอบธุรกิจใหม่ขายสินค้าเกษตรผ่านไลฟ์สตรีมอีกด้วย</p>\n<p>ส่วน TAL ก็ประกาศในแนวทางเดียวกัน คือหยุดให้บริการกวดวิชาถึงระดับชั้น ม.3 ภายในปีนี้ โดยจะเปลี่ยนมาขายวิดีโอเนื้อหาสอนสำหรับดูย้อนหลังแทน อีกบริษัทคือ Gaotu Techedu ก็ประกาศหยุดให้บริการกวดวิชาออนไลน์เช่นกัน และจะเปลี่ยนมาเน้นหลักสูตรสำหรับลูกค้าองค์กรและผู้ใหญ่แทน</p>\n<p>ที่มา: <a href=\"https://kr-asia.com/chinese-tutoring-companies-struggle-to-reinvent-themselves\">Kr-Asia</a>, TechNode <a href=\"https://technode.com/2021/11/15/edtech-firm-tal-to-stop-tutoring-services-up-to-k-9-by-end-2021/\">[1]</a>, <a href=\"https://technode.com/2021/11/16/edtech-giant-gaotu-to-terminate-curriculum-tutoring-services-up-to-k-9/\">[2]</a> และ <a href=\"https://www.prnewswire.com/news-releases/new-oriental-education--technology-group-inc-provides-business-updates-301423557.html\">New Oriental</a></p>\n<p><img src=\"https://www.blognone.com/sites/default/files/externals/5f817fcf801b353c29f18a4dfa8ee72c.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/edtech\">EdTech</a></div><div><a href=\"/topics/education\">Education</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31717c7cf4c58abb91420a475a9103f8dd13bd1377f40f408ddce405e7350e78","category":"Thai"}