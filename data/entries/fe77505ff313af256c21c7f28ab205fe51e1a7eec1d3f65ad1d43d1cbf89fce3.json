{"title":"EA ญี่ปุ่นโวย CERO ให้ Stellar Blade ผ่านแต่ Dead Space ไม่ผ่านทั้งที่เป็นเกมที่มีเนื้อหารุนแรงเหมือนกัน","link":"https://www.blognone.com/node/139364","date":1713856933000,"content":"<div><div><div><p>Shaun Noguchi ผู้จัดการทั่วไปของ EA สาขาญี่ปุ่นออกมาวิจารณ์และตั้งคำถามกับระบบเรตติ้งเกมของญี่ปุ่นที่กำหนดเกณท์โดย CERO (Computer Entertainment Rating Organization) ตัวเขาเชื่อว่ามีการจัดเรตแบบสองมาตรฐานระหว่างเกม Dead Space กับ Stellar Blade หลังจากที่ Shift Up ออกมาประกาศว่า <a href=\"https://www.blognone.com/node/139342\">Stellar Blade จะไม่มีการเซ็นเซอร์เนื้อหาใด ๆ ในทุกภูมิภาค</a></p>\n<p>Shaun บอกว่า CERO ที่ปฏิเสธที่จะจัดเรตให้กับ Dead Space ฉบับรีเมค ส่งผลให้เกมเวอร์ชั่นคอนโซลวางจำหน่ายในญี่ปุ่นไม่ได้ โดย CERO ให้เหตุผลกับเขาว่าเกมมีเนื้อหารุนแรงที่มีการตัดอวัยวะต่าง ๆ ซึ่ง Shaun มองว่าเกม Stellar Blade ก็มีเนื้อหาที่รุนแรงพอ ๆ กันแต่กลับผ่านเกณท์ได้เรต CERO D (ผู้เล่นที่อายุต่ำกว่า 17 ปี ไม่สามารถซื้อเกมนี้ได้) และวางจำหน่ายในญี่ปุ่นได้</p>\n<p>อย่างไรก็ตาม Shaun บอกว่าเขาไม่ได้จะโจมตีเกม Stellar Balde แต่อย่างใด และสนุกกับเกมเวอร์ชันเดโมมาก</p>\n<p><img alt=\"No Description\" src=\"https://www.blognone.com/sites/default/files/externals/9b13acee19315551e50ab8f8df92e9f2.png\" /></p>\n<p>ที่มา - <a href=\"https://twitter.com/SeptillionGames/status/1782017151194537998\">Shaun Noguchi</a> via <a href=\"https://www.videogameschronicle.com/news/ea-japan-exec-criticises-japanese-rating-board-for-banning-dead-space-but-passing-stellar-blade\">VGC</a></p>\n</div></div></div><div><div>Topics: </div><div><div><a href=\"/topics/dead-space\">Dead Space</a></div><div><a href=\"/topics/stellar-blade\">Stellar Blade</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe77505ff313af256c21c7f28ab205fe51e1a7eec1d3f65ad1d43d1cbf89fce3","category":"Thai"}