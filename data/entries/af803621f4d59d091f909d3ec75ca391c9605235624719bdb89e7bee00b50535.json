{"title":"Rivian บริษัทรถยนต์ไฟฟ้าในอเมริกา ประกาศปลดพนักงาน 10%","link":"https://www.blognone.com/node/138328","date":1708557667000,"content":"<div><div><div><p>Rivian บริษัทรถยนต์ไฟฟ้าที่เน้นการพัฒนารถ SUV และกระบะ ประกาศปลดพนักงานเพิ่มเติมอีก 10% ซึ่งเป็นการปลดพนักงานรอบที่สามในช่วงสามปีที่ผ่าน โดยครั้งแรกคือกรกฎาคม 2022 ปลด 6% และกุมภาพันธ์ 2023 ปลดอีก 6%</p>\n<p>ในปี 2023 ที่ผ่านมา Rivian ผลิตและส่งมอบรถยนต์ไฟฟ้าได้เพิ่มขึ้นเท่าตัว เมื่อเทียบกับปี 2022 แต่บริษัทยังมีผลประกอบการขาดทุนถึง 5,400 ล้านดอลลาร์ ขณะที่บริษัทก็ประเมินจำนวนรถยนต์ที่ผลิตในปี 2024 ใกล้เคียงกับปี 2023 คือ 57,000 คัน ทำให้บริษัทต้องปรับลดค่าใช้จ่าย ทั้งการปิดโรงงาน ที่มีแห่งเดียวในรัฐอิลลินอย เพื่อปรับปรุงสายการผลิตใหม่ทั้งหมดในช่วงกลางปี</p>\n<p>RJ Scaringe ซีอีโอ Rivian กล่าวว่าธุรกิจของบริษัทกำลังเผชิญความท้าทายจากปัญหาเศรษฐกิจ ไม่ว่าจะเป็นดอกเบี้ยที่มีอัตราสูงขึ้น และปัญหาภูมิรัฐศาสตร์ที่มีความไม่แน่นอน ทำให้บริษัทต้องปรับโครงสร้างองค์กรเพื่อให้ผ่านพ้นเวลานี้ไปได้</p>\n<p>ที่มา: <a href=\"https://techcrunch.com/2024/02/21/rivian-lays-off-10-of-workforce-as-ev-pricing-pressure-mounts/\">TechCrunch</a></p>\n<p><img src=\"https://www.blognone.com/sites/default/files/externals/c3f55a3291812eb7c6091cff32a827de.jpg\" /></p>\n</div></div></div><div><div>Topics: </div><div><div><a href=\"/topics/rivian\">Rivian</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af803621f4d59d091f909d3ec75ca391c9605235624719bdb89e7bee00b50535","category":"Thai"}