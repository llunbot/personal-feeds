{"title":"กระแสมาดี สมาชิก Game Pass แห่ซื้อแพ็กเกจอัพเกรด Starfield เพื่อให้ได้เล่นเกมก่อนกำหนด","link":"https://www.blognone.com/node/135574","date":1693878244000,"content":"<div><div><div><p>เกมดังแห่งปีอย่าง Starfield เปิดให้เล่นแบบ Early Access สำหรับคนซื้อ Premium Edition ราคาเต็ม 99.99 ดอลลาร์ ตั้งแต่วันที่ 31 สิงหาคม (<a href=\"https://www.blognone.com/node/135567\">มีคนเล่นข้ามคืนแล้วรอดจากไฟไหม้บ้าน</a>) แต่ผู้เล่นทั่วไปรวมถึงสมาชิก Game Pass ต้องรอถึงวันที่ 6 กันยายนถึงได้เล่นบ้าง</p>\n<p>กระแสความเห่อของ Starfield ตามช่องทางโซเชียลต่างๆ ทำให้คนจำนวนไม่น้อยอยากเล่น Starfield ก่อนกำหนดบ้าง แต่เมื่อสมาชิก Game Pass แบบปกติยังไม่สามารถเล่นได้ (เกมพรีเมียมระดับนี้) ผลเลยกลายเป็นว่า <a href=\"https://www.microsoft.com/en-us/p/starfield-premium-edition-upgrade/9pb4zwv7s2mg\">แพ็กเกจ Starfield Premium Edition Upgrade</a> ราคา 31.49 ดอลลาร์ กลายเป็นสินค้าขายดีอันดับหนึ่งของ Xbox Store ในบางประเทศแล้ว</p>\n<p>คนที่ซื้อแพ็กเกจอัพเกรดจะได้เล่น Starfield ก่อนชาวบ้าน 5 วัน รวมถึงได้เนื้อหาภาคเสริม Shattered Space Story Expansion เมื่อออกขาย, สินค้าตกแต่งในเกม และสมุดภาพ-อัลบั้มเพลงประกอบเกมด้วย</p>\n<p><img alt=\"No Description\" src=\"https://www.blognone.com/sites/default/files/externals/9fdcc148313f30f3e1b1049831869998.png\" /></p>\n<p>ที่มา - <a href=\"https://www.neowin.net/news/game-pass-subscribers-pay-extra-to-play-starfield-early-premium-upgrade-hits-top-1/\">Neowin</a>, <a href=\"https://www.vg247.com/starfield-premium-edition-upgrade-game-pass-xbox-best-seller\">VG247</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ab1a002513604892a00a7261f7c3f154c6ff6c8224d642f160f49a359b2fbcf","category":"Thai"}