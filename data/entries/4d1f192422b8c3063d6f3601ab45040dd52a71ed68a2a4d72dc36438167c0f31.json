{"title":"ซัมซุงเปิดตัว Odyssey 3D จอเกมมิ่ง 3 มิติแบบไม่ต้องใช้แว่นตา","link":"https://www.blognone.com/node/141571","date":1724321012000,"content":"<div><div><div><p>ซัมซุงเปิดตัวมอนิเตอร์ Odyssey 3D ในงาน Gamescom 2024 ที่เยอรมนี โดยมีทีเด็ดคือเป็นจอ 3 มิติแบบไม่ต้องใช้แว่น สลับโหมด 2D และ 3D ได้ตามใจผู้ใช้แบบไร้รอยต่อ</p>\n<p>โดยจอ Odyssey 3D ได้รับรางวัล Best of Innovation ในหมวด Gaming &amp; eSports จากงาน CES 2024 เมื่อต้นปี</p>\n<p>มอนิเตอร์ <strong>Odyssey 3D</strong> มีรายละเอียดเบื้องต้น ดังนี้</p>\n<ul>\n<li>มีให้เลือกในขนาด 27 นิ้ว และ 37 นิ้ว ความละเอียด 4K</li>\n<li>อัตราการรีเฟรช 165Hz อัตราตอบสนอง 1ms (GtG)</li>\n<li>มาพร้อม FreeSync Premium</li>\n<li>พอร์ตการเชื่อมต่อ DisplayPort 1.4 หนึ่งช่อง และ HDMI 2.1 สองช่อง</li>\n<li>ดีไซน์ ergonomic พร้อมขาตั้งปรับระดับความสูงและจอแบบปรับได้</li>\n</ul>\n<p><img alt=\"alt=&quot;Samsung Odyssey 3D&quot;\" src=\"https://www.blognone.com/sites/default/files/externals/f550863a9fe6f03c29844b8f0db0c3c2.jpeg\" /></p>\n<p>Odyssey 3D ใช้เทคโนโลยี light field display (LFD) เพื่อแสดงภาพ 3 มิติจากเนื้อหาแบบ 2 มิติ โดยใช้เทคโนโลยีร่วมกันอีก 3 ส่วน คือ</p>\n<ul>\n<li><strong>Lenticular Lens</strong> ถ่ายทอดภาพที่แตกต่างกัน 2 ภาพ สู่ตาแต่ละข้าง ทำให้เห็นภาพ 3 มิติ โดยไม่ต้องใช้แว่น</li>\n<li><strong>Eye Tracking</strong> ตรวจจับความเคลื่อนไหวของตาทั้งสองด้วยกล้องสเตอริโอ</li>\n<li><strong>View Mapping</strong> ปรับภาพอย่างต่อเนื่องเพื่อยกระดับการรับรู้แนวลึกของภาพ</li>\n</ul>\n<p><img alt=\"alt=&quot;Samsung Odyssey 3D&quot;\" src=\"https://www.blognone.com/sites/default/files/externals/6fac53ebd5b6e6ceea60962de2a4d899.jpeg\" /></p>\n<p>ที่มา: <a href=\"https://news.samsung.com/global/samsung-electronics-unveils-groundbreaking-glasses-free-odyssey-3d-gaming-monitor-at-gamescom-2024\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/monitor\">Monitor</a></div><div><a href=\"/topics/gamescom\">Gamescom</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d1f192422b8c3063d6f3601ab45040dd52a71ed68a2a4d72dc36438167c0f31","category":"Thai"}