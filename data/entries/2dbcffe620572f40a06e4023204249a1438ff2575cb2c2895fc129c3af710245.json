{"title":"สิงคโปร์ประกาศจัดสรรพลังงานให้ศูนย์ข้อมูลเพิ่ม 300MW หลังจากนี้เน้นศูนย์ข้อมูลประสิทธิภาพสูง","link":"https://www.blognone.com/node/140050","date":1717078033000,"content":"<div><div><div><p>สิงคโปร์ประกาศจัดสรรพลังงานสำหรับศูนย์ข้อมูลเพิ่ม 300MW จากตอนนี้ที่มีใช้งานอยู่แล้ว 1.4GW เพื่อรองรับการเติบโตต่อไป แม้ว่าตอนนี้สิงคโปร์จะติดปัญหาพลังงานมีจำกัดจนต้อง<a href=\"https://www.blognone.com/node/129312\">จำกัดการเปิดศูนย์ข้อมูล</a></p>\n<p>แผนการพัฒนาศูนย์ข้อมูลของสิงคโปร์ยอมรับว่ามีข้อจำกัดของประเทศขนาดเล็ก แต่ก็ถือว่าเป็นโอกาสที่จะพัฒนาศูนย์ข้อมูลประสิทธิภาพสูง โดยศูนย์ข้อมูลใหม่จะต้องมีประสิทธิภาพพลังงาน (Power Usage Effectiveness - PUE) ต่ำกว่า 1.3 และหันไปใช้แนวทางระบายความร้อนประสิทธิภาพสูงเช่นการระบายความร้อนด้วยน้ำ, การพัฒนาศูนย์ข้อมูลให้ทนความร้อนได้ดีขึ้น, และกระบวนการพัฒนาซอฟต์แวร์ที่ใช้เทคโนโลยีที่ประหยัดพลังงาน</p>\n<p>สิ้นปีนี้รัฐบาลสิงคโปร์จะยกระดับมาตรฐานประสิทธิภาพพลังงานของศูนย์ข้อมูลในสิงคโปร์ พร้อมกับตั้งทุนสนันบสนุนให้องค์กรต่างๆ อัพเกรดอุปกรณ์ไอทีให้ทันสมัย</p>\n<p>เมื่อปีที่แล้วรัฐบาลลาวเคยเจรจากับรัฐบาลไทยว่าต้องการขายไฟฟ้าให้สิงคโปร์แผ่านไทย<a href=\"https://www.youtube.com/watch?v=uzRcv1CcClQ\">แต่นายเศรษฐา ทวีสิน ปฎิเสธพร้อมกับระบุว่าให้มาขายให้ไทยแทน</a></p>\n<p>ที่มา - <a href=\"https://www.imda.gov.sg/resources/press-releases-factsheets-and-speeches/factsheets/2024/charting-green-growth-for-data-centres-in-sg\">IMDA</a></p>\n<p><img alt=\"No Description\" src=\"https://www.blognone.com/sites/default/files/externals/594779658fd38f008e9079c0e94185dc.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/data-center\">Data Center</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dbcffe620572f40a06e4023204249a1438ff2575cb2c2895fc129c3af710245","category":"Thai"}