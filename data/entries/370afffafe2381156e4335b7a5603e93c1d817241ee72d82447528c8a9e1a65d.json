{"title":"ไทยคมเลือกใช้ดาวเทียม Airbus OneSat สำหรับไทยคม 9","link":"https://www.blognone.com/node/135813","date":1695098059000,"content":"<div><div><div><p>ไทยคมประกาศเลือกใช้ดาวเทียม OneSat ของ Airbus Space Systems สำหรับดาวเทียมไทยคม 9 ที่จะให้บริการที่วงจรค้างฟ้าที่องศา 119.5 องศาตะวันออก โดยเตรียมส่งมอบปี 2027</p>\n<p>OneSat เป้นดาวเทียมที่ Airbus พัฒนาร่วมกับ ESA และสหราชอาณาจักร โดยชูจุดขายตัวดาวเทียมเป็นโมดูลที่ปรับแต่งได้ และสามารถปรับเปลี่ยนการใช้งานผ่านการอัปเดตซอฟต์แวร์เพิ่มเติมหลังอยู่บนวงโคจรไปแล้ว โดยผ่านการทดสอบไปเมื่อปี 2022 ที่ผ่านมา สำหรับดาวเทียมของไทยคมจะเป็นดาวเทียม OneSat ดวงที่ 9 ก่อนหน้านี้ลูกค้าของ OneSat เช่น Inmarsat, Optus ของออสเตรเลีย, หรือ SKY Perfect ของญี่ปุ่น</p>\n<p>Airbus เคยทำดาวเทียมสื่อสารมานาน ก่อนหน้านี้คือดาวเทียม Eurostar ที่เป็นดาวเทียมค้างฟ้าและ OneWeb ที่เป็นดาวเทียมวงโคจรต่ำ</p>\n<p>ที่มา - <a href=\"https://www.airbus.com/en/newsroom/press-releases/2023-09-thaicom-contracts-airbus-for-a-onesat-flexible-telecommunications\">AirBus</a></p>\n<p><img alt=\"No Description\" src=\"https://www.blognone.com/sites/default/files/externals/0a9724fb41559cc11d0a8698bb4a4fb6.jpg\" /></p>\n</div></div></div><div><div>Topics: </div><div><div><a href=\"/topics/thaicom\">Thaicom</a></div><div><a href=\"/topics/airbus\">Airbus</a></div><div><a href=\"/topics/satellite\">Satellite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"370afffafe2381156e4335b7a5603e93c1d817241ee72d82447528c8a9e1a65d","category":"Thai"}