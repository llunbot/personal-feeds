{"title":"Circle ประกาศหยุดสนับสนุนเหรียญ USDC บนบล็อกเชน TRON","link":"https://www.blognone.com/node/138318","date":1708508779000,"content":"<div><div><div><p>Circle บริษัทผู้ออกเหรียญ stablecoin USDC ประกาศหยุดสนับสนุน USDC บนบล็อกเชน TRON โดยสิ่งที่มีผลทันทีคือจะไม่มีการออกเหรียญ (mint) USDC บน TRON อีก และเริ่มแผนให้ลูกค้าของ Circle โอนย้าย USDC จาก TRON ไปอยู่บล็อกเชนอื่น ภายในกุมภาพันธ์ 2025 ส่วนคนที่มี USDC บน TRON ที่ไม่ใช่ลูกค้าของ Circle ให้ติดต่อกับผู้ให้บริการกระดานซื้อขายถึงแผนการย้ายเชนเอง ซึ่งคำแนะนำคือ Circle คือให้แลกคืนเป็นสกุลเงินหลัก (fiat) ออกมา</p>\n<p>Circle ไม่ได้อธิบายสาเหตุตรง ๆ ของการหยุดสนับสนุน USDC บน TRON แต่บอกว่าบริษัทได้ประเมินการจัดการความเสี่ยงหลายอย่าง เพื่อให้ USDC เป็น stablecoin ที่เชื่อถือได้ โปร่งใส และปลอดภัย จึงนำมาสู่การตัดสินใจหยุดสนับสนุน USDC บน TRON นี้</p>\n<p>ข้อมูลจาก <a href=\"https://defillama.com/stablecoin/usd-coin\">DeFiLlama</a> พบว่าใน USDC มูลค่ากว่า 26,000 ล้านดอลลาร์ ที่ออกมานั้น ส่วนใหญ่อยู่บนบล็อกเชน Ethereum และมีอยู่บน TRON 1.17% หรือประมาณ 300 ล้านดอลลาร์</p>\n<p>ที่มา: <a href=\"https://www.circle.com/blog/circle-is-discontinuing-support-for-usdc-on-the-tron-blockchain\">Circle</a> ผ่าน <a href=\"https://www.coindesk.com/markets/2024/02/21/usdc-stablecoins-issuer-circle-dumps-tron-network-trx-steady/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/93f48d9a2d21ec009c246cf2b527c8f2.jpeg\" /></p>\n</div></div></div><div><div>Topics: </div><div><div><a href=\"/topics/circle\">Circle</a></div><div><a href=\"/topics/tron\">TRON</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bffa358e56efa9292dea96faf43c70677762e1f30b425e796a322c821e1b992","category":"Thai"}