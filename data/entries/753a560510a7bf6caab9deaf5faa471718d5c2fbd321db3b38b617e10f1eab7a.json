{"title":"Charles Simonyi บิดาแห่ง Microsoft Word","link":"https://markpeak.net/charles-simonyi/","date":1680341574000,"content":"<p>อ่าน <a href=\"https://www.gatesnotes.com/The-Age-of-AI-Has-Begun\">Bill Gates เขียนโพสต์แสดงวิสัยทัศน์เรื่องยุคสมัยแห่ง AI</a> ซึ่งไม่ค่อยได้อะไรมากนัก (ผิดหวังนิดนึงกับระดับ Gates) แต่ในบทความของ Gates ยกความยิ่งใหญ่ของ AI ยุคนี้เทียบเท่ากับ GUI ยุคก่อน</p>\n<p>แล้วมีชื่อของ Charles Simonyi โผล่ขึ้นมา ในฐานะคนที่เดโมเรื่อง GUI ให้ Gates รู้จักเป็นครั้งแรก และนั่นนำไปสู่ Windows ที่ครองโลกมาจนถึงยุคปัจจุบัน</p>\n<blockquote><p>The first time was in 1980, when I was introduced to a graphical user interface—the forerunner of every modern operating system, including Windows. <strong>I sat with the person who had shown me the demo, a brilliant programmer named Charles Simonyi</strong>, and we immediately started brainstorming about all the things we could do with such a user-friendly approach to computing. Charles eventually joined Microsoft, Windows became the backbone of Microsoft, and the thinking we did after that demo helped set the company’s agenda for the next 15 years.</p></blockquote>\n<p>Charles Simonyi เป็นอีกตำนานของวงการคอมพิวเตอร์ที่ชื่อไม่ค่อยถูกพูดถึงมากนัก (เวลาคนพูดถึง GUI มักไปพูดถึงเรื่อง Steve Jobs ไปดูงานที่ Xerox PARC) ซึ่งเขาเป็นพนักงานอีกคนที่ทำงานอยู่กับ PARC ในยุคทองนั่นเอง</p>\n<p>Simonyi เป็นคนฮังการี อพยพมาจากฮังการีในยุคเผด็จการ จบวิศวะจาก Berkeley ก่อนมีโอกาสได้มาทำงานที่ PARC ศูนย์รวมตัวเทพในยุคนั้น เพื่อนร่วมงานของ Simonyi ในตอนนั้นมีทั้ง</p>\n<ul>\n<li><strong>Alan Kay</strong> ผู้คิดภาษา Smalltalk, แนวคิด OOP, โน้ตบุ๊กยุคแรก Dynabook, หนึ่งในทีมสร้าง GUI และภายหลังเป็นผู้ผลักดันโครงการ One Laptop per Child ของ MIT</li>\n<li><strong>Robert Metcalfe</strong> ผู้คิด Ethernet, ผู้ก่อตั้ง 3Com และผู้สร้าง <a href=\"https://en.wikipedia.org/wiki/Metcalfe%27s_law\">Metcalfe’s law</a></li>\n<li><strong>Butler Lampson</strong> หัวหน้าทีมสร้าง Xerox Alto พีซี GUI ยุคแรก, ผู้ร่วมสร้าง <a href=\"https://en.wikipedia.org/wiki/Bravo_(editor)\">Bravo</a> ต้นแบบของ Word Processor แบบ WYSIWYG ยุคแรก (ทำร่วมกับ Simonyi)</li>\n</ul>\n<p>Simonyi ลาออกจาก PARC ในปี 1981 แล้วย้ายไปทำงานกับ Microsoft ตามคำแนะนำของ Metcalfe โดยเขาเป็นผู้ก่อตั้งทีมพัฒนาแอพพลิเคชันแบบ GUI ซึ่งรับผิดชอบการสร้าง Word และ Excel (ก่อนหน้า Excel เป็นสเปรดชีทอีกตัวชื่อ <a href=\"https://en.wikipedia.org/wiki/Multiplan\">Multiplan</a> ออกปี 1982 แต่ไม่ประสบความสำเร็จ เพราะสู้ Lotus 1-2-3 ไม่ได้ ต้องไปแก้เป็น Excel ในปี 1985)</p>\n<p>เขาเป็นผู้เริ่มสร้าง Word (ในช่วงแรกเรียก Multi-Tool Word) ซึ่งออกเวอร์ชันแรกในปี 1983 ตรงนี้จะเรียกว่าเขาเป็นบิดาแห่ง Microsoft Word และ Microsoft Office ได้เต็มปาก</p>\n<p>Simonyi อยู่กับไมโครซอฟท์ในยุคทองจนถึงปี 2002 แล้วลาออกมาเปิดบริษัทชื่อ Intentional Software ร่วมกับเพื่อนอีกคนสมัย PARC ทำอยู่จนถึงปี 2017 บริษัทก็โดน Microsoft ซื้อเข้ามาเป็นส่วนหนึ่งของทีม Office (ชีวิตวนเวียนกับ Microsoft หลายรอบ)</p>\n<p>ทุกวันนี้ Simonyi อายุ 74 ปี ถือว่าเกษียณแล้ว เขาหันไปทำ<a href=\"https://www.simonyifund.org/\">การกุศล</a>หลายอย่าง ไปท่องเที่ยวอวกาศถึง 2 รอบในปี 2007 และ 2009 นอกจากนี้ เขายังเคยเป็นแฟนกับ Martha Stewart พิธีกรสายอาหารและแต่งบ้านชื่อดังอยู่นาน 15 ปี ก่อนเลิกกันในปี 2008 แล้วภายหลังไปแต่งงานกับ Lisa Persdotter สาวสวีเดนที่อายุห่างกัน 32 ปีแทน</p>\n<p></p>\n<blockquote>\n<p>I asked <a href=\"https://twitter.com/hashtag/NeilArmstrong?src=hash&amp;ref_src=twsrc%5Etfw\">#NeilArmstrong</a> whether I, an amateur – a tourist – should go to space. He replied \"Go for it\". <a href=\"http://t.co/WsfJ656q\">pic.twitter.com/WsfJ656q</a></p>\n<p>— Charles Simonyi (@charlessimonyi) <a href=\"https://twitter.com/charlessimonyi/status/239918124051357696?ref_src=twsrc%5Etfw\">August 27, 2012</a></p></blockquote>\n<p></p>\n<p>ประวัติของ Simonyi จาก <a href=\"https://en.wikipedia.org/wiki/Charles_Simonyi\">Wikipedia</a>, <a href=\"https://computerhistory.org/profile/charles-simonyi/\">Computer History Museum</a>, <a href=\"https://www.edge.org/memberbio/charles_simonyi\">Edge</a></p>\n<p>ภาพจาก <a href=\"https://twitter.com/charlessimonyi/status/213462113832800258\">@charlessimonyi</a></p>The post <a href=\"https://markpeak.net/charles-simonyi/\">Charles Simonyi บิดาแห่ง Microsoft Word</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"753a560510a7bf6caab9deaf5faa471718d5c2fbd321db3b38b617e10f1eab7a","category":"Thai"}