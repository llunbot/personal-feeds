{"title":"Claude หยุดให้คำตอบที่เป็นเนื้อเพลง หลัง Anthropic ถูกค่ายเพลงฟ้องร้อง นำเนื้อเพลงลิขสิทธิ์ไปเทรน AI","link":"https://www.blognone.com/node/143903","date":1735879228000,"content":"<div><div><div><p>Anthropic เปิดเผยว่าโมเดล AI Claude จะหยุดให้ข้อมูลเนื้อเพลง ที่มีลิขสิทธิ์ของค่ายเพลง หรือสร้างเนื้อเพลงใหม่ที่อิงจากเพลงที่มีลิขสิทธิ์ หลังจากสามค่ายเพลงใหญ่ฟ้อง Anthropic ที่นำเนื้อเพลงลิขสิทธิ์ไปเทรน AI อย่างไรก็ตามคดีความที่ยังฟ้องร้องกันนั้นยังคงดำเนินต่อไป</p>\n<p>ในแถลงการณ์ Anthropic บอกว่าบริษัทไม่ได้สร้าง Claude ให้ละเมิดลิขสิทธิ์ ในการพัฒนามีขั้นตอนหลายอย่างเพื่อป้องกันอยู่แล้ว การตัดสินใจหยุดให้ข้อมูลนี้ก็เพื่อแสดงให้เห็นว่าบริษัทให้ความสำคัญกับเรื่องเนื้อหาที่อาจละเมิดลิขสิทธิ์</p>\n<p>สามค่ายเพลงที่ฟ้อง Anthropic เมื่อปี 2023 ได้แก่ Universal Music Group, Concord Music Group และ ABKCO โดยระบุว่า Claude ถูกเทรนด้วยเนื้อเพลงลิขสิทธิ์อย่างน้อย 500 เพลง ซึ่งรวมทั้งเพลงของศิลปินอย่าง Katy Perry, Rolling Stones และ Beyoncé โดยพิสูจน์เมื่อถามเนื้อเพลงของศิลปิน คำตอบที่ได้เป็นเนื้อเพลงที่เกือบเหมือนกับต้นฉบับ</p>\n<p>ที่มา: <a href=\"https://www.hollywoodreporter.com/business/business-news/anthropic-enforce-copyright-guardrails-ai-tools-1236098152/\">Hollywood Reporter</a></p>\n<p><img src=\"https://www.blognone.com/sites/default/files/externals/69eba42f5f11abbca7727517c24bc941.png\" alt=\"\" /></p>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/music\">Music</a></div><div><a href=\"/topics/copyright-infringement\">Copyright Infringement</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d47057d4aa05afcdfc0ef47321c97960de160eaf61780434f6d0907078e7018a","category":"Thai"}