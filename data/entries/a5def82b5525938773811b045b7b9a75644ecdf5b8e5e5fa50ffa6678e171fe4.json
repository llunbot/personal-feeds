{"title":"NVIDIA ออกอัพเดตให้ Shield TV, เครื่องรุ่นแรกอายุเกือบ 9 ปียังได้อัพเดตอยู่","link":"https://www.blognone.com/node/142544","date":1728875570000,"content":"<div><div><div><p>NVIDIA ออกอัพเดตซอฟต์แวร์ให้กับกล่องเซ็ตท็อปตระกูล Shield TV ซึ่งรวมถึง<a href=\"https://www.blognone.com/node/66291\">กล่อง Shield TV รุ่นแรกที่ออกขายในปี 2015</a> ทำให้มันกลายเป็นอุปกรณ์ Android ที่มีระยะซัพพอร์ตยาวนานที่สุด (9 ปีแล้ว)</p>\n<p><a href=\"https://www.blognone.com/node/126688\">NVIDIA อัพเดตซอฟต์แวร์ให้ Shield อยู่เรื่อยๆ</a> แม้ไม่บ่อยนัก โดยรอบก่อนหน้านี้คือเดือนกรกฎาคม 2023 แล้วข้ามมาเดือนตุลาคม 2024 เลย ของใหม่ในอัพเดตตัวนี้เป็นการแก้บั๊กต่างๆ และใช้เลขเวอร์ชันอัพเดตเป็น 33.2.0.252</p>\n<p>อุปกรณ์ตระกูล Shield TV มีทั้งหมด 3 รุ่นคือ รุ่นต้นฉบับปี 2015, <a href=\"https://www.blognone.com/node/88866\">รุ่นอัพเกรดเป็น 4K ปี 2017</a> และ <a href=\"https://www.blognone.com/node/112804\">รุ่นสุดท้ายปี 2019 มีทั้งทรงกล่อง-ทรงกระบอก</a></p>\n<p>ที่มา - <a href=\"https://www.nvidia.com/en-us/geforce/forums/\">NVIDIA</a>, <a href=\"https://www.androidcentral.com/streaming-tv/nvidia-shield-tv-october-2024-update\">Android Central</a></p>\n<p><img src=\"https://www.blognone.com/sites/default/files/externals/c465416250438f53eb86be3678ec5550.jpg\" /></p>\n</div></div></div><div><div>Topics: </div><div><div><a href=\"/topics/shield\">NVIDIA Shield</a></div><div><a href=\"/topics/nvidia\">NVIDIA</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5def82b5525938773811b045b7b9a75644ecdf5b8e5e5fa50ffa6678e171fe4","category":"Thai"}