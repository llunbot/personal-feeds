{"title":"Apple ขอโทษประเด็นโฆษณา iPad Pro \"Crush\" แล้ว - จะไม่นำไปลงสื่อโฆษณาอื่น","link":"https://www.blognone.com/node/139661","date":1715296567000,"content":"<div><div><div><p>จากประเด็นโฆษณา <a href=\"https://www.blognone.com/node/139619\">iPad Pro รุ่นใหม่ชิป M4</a> ของแอปเปิล \"Crush\" ที่มีฉากนำอุปกรณ์ศิลปะและงานสร้างสรรค์ต่าง ๆ มากดทับแล้วออกมาเป็น iPad Pro <a href=\"https://www.blognone.com/node/139653\">ถูกวิจารณ์ว่าไม่เหมาะสม</a> ล่าสุดแอปเปิลออกแถลงการณ์ขอโทษในเรื่องนี้แล้ว</p>\n<p>Tor Myhren รองประธานฝ่ายการตลาดของแอปเปิล ได้เผยแพร่แถลงการณ์ผ่าน Ad Age โดยบอกว่าความคิดสร้างสรรค์ เป็นสิ่งที่อยู่ในดีเอ็นเอของแอปเปิล และเป็นเรื่องสำคัญที่แอปเปิลจะพัฒนาผลิตภัณฑ์เพื่อรองรับความคิดสร้างสรรค์ให้ทุกคนในโลก เป้าหมายของเราคือส่งเสริมไอเดียต่าง ๆ ให้สามารถทำสิ่งเหล่านั้นได้ใน iPad เราทำพลาดจากการนำเสนอในวิดีโอนี้ และเราขอโทษ</p>\n<p>ปัจจุบันวิดีโอโฆษณา Crush ยังสามารถดูได้ผ่าน <a href=\"https://www.youtube.com/watch?v=ntjkwIXWtrc\">YouTube ของแอปเปิล</a> และ <a href=\"https://twitter.com/tim_cook/status/1787864325258162239\">X ของ Tim Cook</a> อย่างไรก็ตาม แอปเปิลบอกว่าไม่มีแผนซื้อโฆษณาโปรโมต iPad Pro ด้วยวิดีโอนี้ในทุกช่องทาง และ Crush เป็นโฆษณาที่ผลิตโดยทีมภายในแอปเปิล ไม่ได้ใช้เอเจนซีภายนอก</p>\n<p>ที่มา: <a href=\"https://adage.com/article/digital-marketing-ad-tech-news/apple-apologizes-ipad-pro-crushed-ad-it-missed-mark/2559321\">Ad Age</a></p>\n<p><img alt=\"No Description\" src=\"https://www.blognone.com/sites/default/files/externals/46bfeb719fecb3dc337b9c0235007e8d.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3be21c0a21874a84a70bf354c28a517b64dacd589ffc5e3675c7cdd879f56c27","category":"Thai"}