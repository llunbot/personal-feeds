{"title":"EA ปฏิเสธข่าวยกเลิกการสร้างเกม Dead Space 2 Remake เพราะยังไม่อนุมัติให้สร้าง","link":"https://www.blognone.com/node/139187","date":1712827600000,"content":"<div><div><div><p>ก่อนหน้านี้ Jeff Grubb นักข่าวจาก Giant Bomb อ้างว่า Motive Studio เคยเริ่มต้นพัฒนาเกม Dead Space 2 Remake แต่ถูก EA สั่งยกเลิกไป ล่าสุด EA ออกมาปฏิเสธข่าวลือดังกล่าวกับ IGN ว่าไม่เป็นความจริงแต่อย่างใด</p>\n<p>ด้าน Bloomberg รายงานว่า Dead Space 2 Remake เคยอยู่ในช่วง Proof of Concept หลังจากเกมรีเมคภาคแรกวางขายได้ 2-3 เดือน แต่ไอเดียไม่ได้รับการอนุมัติจากทาง EA และปัจจุบันทีมงานของ Motive Studio <a href=\"https://www.blognone.com/node/139166\">ถูกย้ายไปสร้างเกมอื่นเรียบร้อย</a></p>\n<p>EA ไม่เคยออกมาประกาศว่า Dead Space Remake ทำยอดขายได้เท่าไหร่แต่ตัวเกมเป็นเกมใหม่ที่ขายดีที่สุดของเดือนมกราคมในสหรัฐปีที่แล้ว ตัวเกมได้รับผลตอบรับดีมากได้คะแนนเฉลี่ยจาก Metacritic ที่ 89/100</p>\n<p><img alt=\"No Description\" src=\"https://www.blognone.com/sites/default/files/externals/a964eb20aaf1e9f2e0bc9a4c428cf081.jpeg\" /></p>\n<p>ที่มา - <a href=\"https://www.ign.com/articles/ea-shoots-down-dead-space-2-remake-rumors-no-validity-to-this-story\">IGN</a>, <a href=\"https://www.bloomberg.com/news/articles/2024-04-10/-dead-space-franchise-is-officially-on-hold-at-electronic-arts\">Bloomberg</a></p>\n</div></div></div><div><div>Topics: </div><div><div><a href=\"/topics/dead-space\">Dead Space</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"789e4d348d6abc12757f564d5f0a0b59f7f51de6c8bc253737bf21d8472a13dc","category":"Thai"}