{"title":"ไมโครซอฟท์ออกโมเดลภาษาขนาดเล็ก Phi-2 คุยว่าชนะโมเดลขนาดใหญ่ Llama 2 70B","link":"https://www.blognone.com/node/137206","date":1702450902000,"content":"<div><div><div><p>ไมโครซอฟท์ปล่อยโมเดลภาษาขนาดเล็ก (small language model หรือ SLM) ชื่อ <strong>Phi-2</strong> ขนาด 2.7 พันล้านพารามิเตอร์ ให้ลูกค้าใช้งานบน  Azure AI Studio</p>\n<p>Phi-2 เป็นผลงานพัฒนาของทีม Machine Learning Foundations ภายใต้ Microsoft Research ตัวมันเองเป็นโมเดลแบบ Transformer เทรนบนข้อมูลขนาด 1.4T token บนเครื่อง NVIDIA A100 GPU จำนวน 96 ตัว ใช้เวลาเทรน 14 วัน ถือเป็นโมเดลที่สร้างโดยคนของไมโครซอฟท์เอง ไม่ต้องพึ่งพาฝั่ง OpenAI</p>\n<p><a href=\"https://www.blognone.com/node/136782\">ไมโครซอฟท์เปิดตัว Phi-2 ครั้งแรกในงาน Ignite เมื่อเดือนที่แล้ว</a> จุดเด่นของมันคือเป็นโมเดลขนาด 2.7B ที่มีประสิทธิภาพใกล้เคียงหรือเหนือกว่าโมเดลขนาดที่ใหญ่กว่ามัน 25 เท่า</p>\n<p>ไมโครซอฟท์ลองวัดผล Phi-2 กับเบนช์มาร์คยอดนิยมในโลก AI จำนวน 7 หมวด Big Bench Hard (BBH) (3 shot with CoT), commonsense reasoning (PIQA, WinoGrande, ARC easy and challenge, SIQA), language understanding (HellaSwag, OpenBookQA, MMLU (5-shot), SQuADv2 (2-shot), BoolQ), math (GSM8k (8 shot)), coding (HumanEval, MBPP (3-shot))</p>\n<p>ผลออกมาว่า Phi-2 สามารถเอาชนะโมเดลที่ใหญ่กว่าได้ ทั้ง Mistral-7B, Llama-2-13B หรือแม้กระทั่ง Llama-2-70B ที่ขนาดใหญ่กว่ากันมาก คะแนนเบนช์มาร์คของ Phi-2 ยังเอาชนะโมเดลขนาดเล็กที่เพิ่งออกอย่าง Google Gemini Nano 2 ขนาด 3.2B ด้วย</p>\n<p>ที่มา - <a href=\"https://www.microsoft.com/en-us/research/blog/phi-2-the-surprising-power-of-small-language-models/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c7a7c77e256cd12803313e93c61ef393.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0d8393fc6e2844f20552b728512e86ba.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cae9d36aae3586d95dc76a9403f9a47fe6f89140752ac17b9ce8a016144c712a","category":"Thai"}