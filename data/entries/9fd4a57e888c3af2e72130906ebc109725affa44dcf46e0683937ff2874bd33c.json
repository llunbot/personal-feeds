{"title":"Mozilla ปลดพนักงาน 30% และปิดแผนกที่สนับสนุนผลักดันมาตรฐานอินเทอร์เน็ต","link":"https://www.blognone.com/node/142963","date":1730875392000,"content":"<div><div><div><p>Mozilla Foundation มูลนิธิซึ่งเป็นหน่วยงานไม่แสวงหากำไร ประกาศปลดพนักงาน 30% แต่ไม่ได้บอกว่าเป็นจำนวนเท่าใด โดยให้เหตุผลว่าตอนนี้องค์กรกำลังเผชิญกับการเปลี่ยนแปลงหลายอย่าง</p>\n<p>Mozilla มีหน่วยงานหลายแห่ง โดยมีมูลนิธิ Mozilla Foundation เป็นแกนหลัก ซึ่งบริษัทแสวงหากำไรในเครือที่มีผลิตภัณฑ์ซึ่งหลายคนคุ้นเคยก็คือ Mozilla Corporation ดูแลการพัฒนาเบราว์เซอร์ Firefox และ <a href=\"https://www.blognone.com/node/114400\">MZLA Technologies</a> ที่ดูแลโปรแกรมอีเมล Thunderbird</p>\n<p>ในการปลดพนักงานรอบนี้ Mozilla ยังประกาศปิดแผนก Advocacy และแผนก Global Programs ที่ผลักดันและสนับสนุนการสร้างอินเทอร์เน็ตที่ปลอดภัยและเป็นมาตรฐานเปิด โดย Mozilla บอกว่าสิ่งเหล่านี้ยังเป็นภารกิจหลักของหน่วยงาน แต่องค์กรจำเป็นต้องปรับกลยุทธ์ตามสภาพแวดล้อมที่เปลี่ยนไปด้วย</p>\n<p>Mozilla เคยประกาศ<a href=\"https://www.blognone.com/node/138191\">ปลดพนักงานไปแล้วครั้งหนึ่งตอนต้นปี</a></p>\n<p>ที่มา: <a href=\"https://techcrunch.com/2024/11/05/mozilla-foundation-lays-off-30-staff-drops-advocacy-division/\">TechCrunch</a></p>\n<p><img src=\"https://www.blognone.com/sites/default/files/externals/35fe7f48dce417521cd6773adc106d23.jpg\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fd4a57e888c3af2e72130906ebc109725affa44dcf46e0683937ff2874bd33c","category":"Thai"}