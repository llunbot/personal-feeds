{"title":"Google เพิ่มฟีเจอร์ AI ช่วยเขียนใน Gmail และ Docs ช่วยปรับภาษาเป็นทางการ หรือสั้นกระชับได้ในปุ่มเดียว","link":"https://www.blognone.com/node/133005","date":1678802623000,"content":"<div><div><div><p>กูเกิลเปิดฟีเจอร์ปัญญาประดิษฐ์ใน Google Workspace โดยเพิ่มปัญญาประดิษฐ์ช่วยเขียนเอกสารใน Docs และ Gmail รูปแบบเดียวกับการใช้ ChatGPT ช่วยเขียนอีเมลตามหัวข้อที่ต้องการ</p>\n<p>ผู้ใช้สามารถบอกหัวข้อคร่าวๆ ของเนื้อหาที่ต้องการแล้วปัญญาประดิษฐ์จะเติมข้อความให้ อีกฟีเจอร์หนึ่งคือ “rewrite” ผู้ใช้สามารถบอกให้ปัญญาประดิษฐ์ปรับรูปแบบคำพูดของเนื้อหาที่เขียนเสร็จไปแล้วในปุ่มเดียว โดยสามารถเลือกรูปแบบ เช่น ใช้ภาษาทางการ (formalize), ขยายใจความ (elarborate), ปรับให้สั้น, ปรับเป็นข้อๆ, หรือแม้กระทั่งปุ่ม I’m feel lucky ให้ปัญญาประดิษฐ์เดารูปแบบให้เลย</p>\n<p>ตอนนี้บริการยังเปิดให้กลุ่มผู้ทดสอบ “ที่กูเกิลไว้ใจ” (trusted tester) เท่านั้น และยังจำกัดเฉพาะภาษาอังกฤษอย่างเดียว และเมื่อเปิดใช้งานจริงแล้วผู้ใช้ก็จะควบคุมได้ว่าจะตรวจทานข้อมูลที่ปัญญาประดิษฐ์เสนอหรือแก้ไขก่อนใช้งาน ตลอดจนผู้ดูแลระดับองค์กรก็สามารถควบคุมนโยบายการใช้งานปัญญาประดิษฐ์ได้</p>\n<p>ที่มา - <a href=\"https://workspace.google.com/blog/product-announcements/generative-ai\">Google Workspace</a></p>\n<p><img alt=\"No Description\" src=\"https://www.blognone.com/sites/default/files/externals/eff461a0c396e818101dd087e3784c73.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0197bdc4ae1b89639a9def759041e4a1.jpg\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc0bfdc361f3e4071acb5510e56355fdbc9b3c83f30b9d6b2a487f62df8ba4e","category":"Thai"}