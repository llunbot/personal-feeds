{"title":"PS5 ยอดขายรวม 59.2 ล้านเครื่อง โซนี่บอกถึงจุดพีคแล้ว ยอดขายจะลดลง, เน้นทำกำไรจาก Live Service แทน","link":"https://www.blognone.com/node/139759","date":1715752905000,"content":"<div><div><div><p>เก็บตกรายละเอียดจาก<a href=\"https://www.blognone.com/node/139741\">ผลประกอบการของโซนี่ไตรมาส 1/2024</a> ในฝั่งธุรกิจเกม ดังนี้</p>\n<p><strong>ฮาร์ดแวร์</strong></p>\n<ul>\n<li>PS5 ขายได้ 4.5 ล้านเครื่องในไตรมาสที่ผ่านมา ยอดขายรวมตอนนี้ 59.2 ล้านเครื่อง เทียบกับ PS4 ในช่วงเวลาที่ออกขายเท่ากัน ทำสถิติไว้ 60 ล้านเครื่อง ซึ่งตอนนั้น PS4 เริ่มลดราคาแล้ว 100 ดอลลาร์ด้วย</li>\n<li>โซนี่คาดว่ายอดขาย PS5 ตลอดทั้งปีการเงินนี้จะอยู่ที่ 18 ล้านเครื่อง</li>\n<li>ตัวเลขยอดขาย PS5 เลยจุดพีคแล้ว เพราะเข้าสู่ครึ่งหลังของวัฏจักรคอนโซล หลังจากนี้ยอดขายเครื่อง PS5 จะเริ่มลดลงอย่างช้าๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/be4616e0171209b25082cc2fe9658290.jpg\" /></p>\n<p><strong>ซอฟต์แวร์</strong></p>\n<ul>\n<li><a href=\"https://www.blognone.com/node/139740\">Helldivers ประสบความสำเร็จสูงมาก ยอดขายรวม 12 ล้านชุด (PS5+PC) ใน 12 สัปดาห์แรก</a> ทำลายสถิติเดิมของ God of War Ragnarök เมื่อปี 2022</li>\n<li>หลังจากนี้จะดันเกมแนว live service ต่อเนื่อง ได้แก่ Destiny 2: The Final Shape (4 มิ.ย.) และ <a href=\"https://www.blognone.com/node/134008\">Concord ของ Firewalk Studios ที่ซื้อกิจการมา</a> (ออกภายในปี 2024)</li>\n</ul>\n<p><strong>ผู้เล่น</strong></p>\n<ul>\n<li>สถิติจำนวนผู้เล่น PlayStation ที่แอคทีฟ เพิ่ม 9% เป็น 118 ล้านบัญชี, ระยะเวลาการเล่นในเดือนมีนาคม 2024 เพิ่มอีก 15% จากปีก่อน ถือว่าสูงสุดเป็นอันดับสอง รองจากช่วง COVID เท่านั้น</li>\n<li>ตลาดเกมคอนโซลเปลี่ยนไปจากเดิม ในยุค PS3 หัวใจสำคัญคือการขายซอฟต์แวร์เกมให้ได้มากๆ แต่ยุค PS4 เริ่มเปลี่ยนผ่านจากการขายซอฟต์แวร์ มาเป็นระยะเวลาเล่นเกม (playtime) จากฐานผู้เล่น PlayStation ที่เยอะขึ้น เพราะสั่งสมมายุคต่อยุค</li>\n<li>ระยะเวลาการเล่นที่เพิ่มขึ้น ทำให้โซนี่ได้กำไรที่มั่นคงกว่าเดิม ตัวเลขนี้มองเห็นไม่ชัดนักในช่วง COVID เพราะฐานผู้เล่นเพิ่มแบบก้าวกระโดด แต่เมื่อ COVID ผ่านพ้นไป ตอนนี้เราเริ่มเห็นเทรนด์กำไรของธุรกิจเกมเติบโตขึ้นเรื่อยๆ อีกครั้ง</li>\n<li>ปัจจัยนี้ทำให้ธุรกิจเกมของโซนี่มั่นคง แม้ยอดขายเครื่องไม่เยอะดังเดิม แต่ยังทำกำไรจากบริการเกมจำพวก live service ได้ต่อไป</li>\n</ul>\n<p>ที่มา - <a href=\"https://www.sony.com/en/SonyInfo/IR/library/presen/er/pdf/23q4_sonyspeech.pdf\">Sony</a></p>\n<p><img alt=\"No Description\" src=\"https://www.blognone.com/sites/default/files/externals/88104eb2c37c020125acd75681c7b0ab.png\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f9d5fc879d3a9990bb70adce33578be5878f57edc55f25dee8d7cdbd219e2f6","category":"Thai"}