{"title":"พบบั๊ก Apple Music ใน iPhone 13 และ iPad รุ่นใหม่ วิธีแก้ไขคืออัพเดต iOS 15","link":"https://www.blognone.com/node/124933","date":1632530211000,"content":"<div><div><div><p>แอปเปิลเริ่มส่งมอบ iPhone 13 ให้กับลูกค้าในกลุ่มประเทศแรกที่จองแล้ววันนี้ ซึ่งทันทีก็มีรายงานปัญหาการใช้งานออกมา และแอปเปิลก็ออกแนวทางแก้ไขเบื้องต้นทันที สำหรับการใช้ Apple Music</p>\n<p>โดยปัญหานั้น พบในผู้ใช้งาน iPhone 13 และ iPad รุ่นใหม่ล่าสุด ที่ใช้วิธีกู้คืนข้อมูลจาก backup ในการตั้งค่าเครื่องใหม่ อาจไม่สามารถเข้าถึงแคตตาล็อก Apple Music, Settings ของ Apple Music หรือ Sync Library ได้</p>\n<p>สำหรับวิธีการแก้ไขนั้น แอปเปิลระบุว่าให้อัพเดต iOS 15 ก่อนแบบ OTA โดยไปที่ Settings &gt; General &gt; Software Update โดยในรายละเอียดระบุว่าเป็นอัพเดตย่อยที่แก้ไขปัญหาความปลอดภัยและแก้ไขบั๊ก</p>\n<p>อุปกรณ์รุ่นที่เจอปัญหานี้คือ iPhone 13, iPhone 13 mini, iPhone 13 Pro, iPhone 13 Pro Max, iPad (รุ่นที่ 9) และ iPad mini (รุ่นที่ 6) ซึ่งทั้งหมดยังไม่มีขายในไทยอย่างเป็นทางการตอนนี้</p>\n<p>ที่มา: <a href=\"https://www.macrumors.com/2021/09/23/apple-music-backup-restore-bug/\">MacRumors</a></p>\n<p><img src=\"https://www.blognone.com/sites/default/files/externals/5ce5c5447a1a0c08e367ebec84417544.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div><div><a href=\"/topics/bug\">Bug</a></div><div><a href=\"/topics/ios-15\">iOS 15</a></div><div><a href=\"/topics/iphone-13\">iPhone 13</a></div><div><a href=\"/topics/iphone-13-pro\">iPhone 13 Pro</a></div><div><a href=\"/topics/ipad\">iPad</a></div><div><a href=\"/topics/ipad-mini\">iPad mini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40a2d968cdf818ae0a98488207d57953116c8968f0979807726d54a98e1686f0","category":"Thai"}