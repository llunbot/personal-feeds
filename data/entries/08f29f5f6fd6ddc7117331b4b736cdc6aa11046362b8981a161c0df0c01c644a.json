{"title":"AMD ไตรมาส 3/2023 รายได้รวมเติบโต มองโอกาสจาก AI ผลักดันยอดขายจีพียูสูงในปีหน้า","link":"https://www.blognone.com/node/136522","date":1698839145000,"content":"<div><div><div><p>AMD รายงานผลประกอบการของไตรมาสที่ 3 ปี 2023 รายได้รวมตามบัญชี GAAP อยู่ที่ 5,800 ล้านดอลลาร์ เพิ่มขึ้น 4% เทียบกับไตรมาสเดียวกันในปีก่อน และมีกำไรสุทธิ 299 ล้านดอลลาร์</p>\n<p>กลุ่มธุรกิจ Data Center ของ AMD มีรายได้ 1,598 ล้านดอลลาร์ ใกล้เคียงปีก่อนจากยอดขาย EPYC รุ่นใหม่ที่เพิ่มขึ้น ส่วน SoC ลดลง กลุ่ม Client 1,453 ล้านดอลลาร์ เพิ่มขึ้น 42% จากยอดขาย Ryzen ที่สูงขึ้น กลุ่ม Gaming รายได้ลดลง 8% เป็น 1,506 ล้านดอลลาร์ และกลุ่ม Embedded รายได้ 1,243 ล้านดอลลาร์ ลดลง 5% จากคำสั่งซื้อลดลงของลูกค้ากลุ่มสื่อสาร</p>\n<p>Lisa Su ซีอีโอ AMD ให้ข้อมูลเพิ่มเติมช่วงแถลงผลประกอบการ มองโอกาสเติบโตจาก Generative AI จะช่วยหนุนรายได้ของกลุ่ม Data Center ให้มากขึ้น แนวโน้มยังคงสูงในไตรมาสที่ 4 เฉพาะส่วนจีพียูมองว่าจะมียอดขายในปี 2024 สูงถึงระดับ 2 พันล้านดอลลาร์</p>\n<p>ที่มา: <a href=\"https://ir.amd.com/news-events/press-releases/detail/1163/amd-reports-third-quarter-2023-financial-results\">AMD</a> และ <a href=\"https://www.cnbc.com/2023/10/31/amd-earnings-report-q3-2023.html\">CNBC</a></p>\n<p><img src=\"https://www.blognone.com/sites/default/files/externals/0c0894e9957b9a666a72b059f21820b3.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08f29f5f6fd6ddc7117331b4b736cdc6aa11046362b8981a161c0df0c01c644a","category":"Thai"}