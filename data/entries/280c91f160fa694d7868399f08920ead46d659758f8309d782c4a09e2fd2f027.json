{"title":"Xamarin รองรับ Android 13 เป็นเวอร์ชันสุดท้าย เลิกซัพพอร์ตปี 2024 ให้ย้ายไปใช้ .NET แทน","link":"https://www.blognone.com/node/133863","date":1684293323000,"content":"<div><div><div><p>Xamarin แพลตฟอร์มเขียนแอพด้วย C# ข้ามระบบปฏิบัติการ ประกาศอัพเดต Xamarin.Forms และ Xamarin.Essentials ให้รองรับ Android 13 เป็นค่าดีฟอลต์ ตาม<a href=\"https://developer.android.com/google/play/requirements/target-sdk\">นโยบายของกูเกิลว่าแอพบน Play Store จะต้องตั้งเป้า (target) Android 13 ขึ้นไปในเดือนสิงหาคม 2023</a></p>\n<p>Xamarin ยังประกาศว่าจะรองรับ Android 13 เป็นเวอร์ชันสุดท้ายแล้ว เพราะระยะซัพพอร์ตของ Xamarin จะสิ้นสุดลงในวันที่ 1 พฤษภาคม 2024 หลังจากนั้นจะดันให้นักพัฒนาย้ายไปใช้ .NET 7 และ <a href=\"https://www.blognone.com/node/128635\">.NET MAUI</a> ที่เป็นอนาคตของ Xamarin แทน</p>\n<p><a href=\"https://www.blognone.com/node/78318\">ไมโครซอฟท์ซื้อกิจการ Xamarin ในปี 2016</a> โดยช่วงแรกยังให้เป็นแพลตฟอร์มขนานกับ .NET เวอร์ชันของไมโครซอฟท์มาเรื่อยๆ จน<a href=\"https://www.blognone.com/node/127260\">หลอมรวมเข้าด้วยกันเสร็จสมบูรณ์ใน .NET 7</a> ทำให้ถึงเวลาที่ Xamarin เดิมจะต้องหายไปในปีหน้า</p>\n<p>ที่มา - <a href=\"https://devblogs.microsoft.com/xamarin/xamarin-forms-essentials-target-android13-preview/\">.NET Blog</a></p>\n<p><img alt=\"No Description\" src=\"https://www.blognone.com/sites/default/files/externals/77d5d330d0e41bc87a55d4d103619740.png\" /></p>\n</div></div></div><div><div>Topics: </div><div><div><a href=\"/topics/xamarin\">Xamarin</a></div><div><a href=\"/topics/android-13\">Android 13</a></div><div><a href=\"/topics/net\">.NET</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"280c91f160fa694d7868399f08920ead46d659758f8309d782c4a09e2fd2f027","category":"Thai"}