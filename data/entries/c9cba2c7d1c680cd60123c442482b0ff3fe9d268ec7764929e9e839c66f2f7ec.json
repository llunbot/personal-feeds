{"title":"Roblox ปรับปรุง Parental Control พ่อแม่สามารถบล็อกเพื่อนหรือกิจกรรมได้","link":"https://www.blognone.com/node/145682","date":1743783905000,"content":"<div><div><div><p>Roblox ประกาศเพิ่มเครื่องมือสำหรับให้ผู้ปกครองควบคุมการเล่นของผู้ใช้งานเด็กหรือ Parental Control ได้มากขึ้น ซึ่งเป็นไปตามนโยบาย Roblox ที่ต้องการทำให้แพลตฟอร์มเป็นพื้นที่ปลอดภัยและให้ผู้ปกครองสบายใจมากขึ้น (ส่วนใครที่ยังไม่สบายใจ <a href=\"https://www.blognone.com/node/145246\">ซีอีโอเคยบอก</a>ให้ห้ามลูกเอง)</p>\n<p>เครื่องมือใหม่ที่เพิ่มา เป็นการเชื่อมต่อบัญชีผู้ปกครองเข้ากับบัญชีของเด็ก ซึ่งผู้ปกครองหรือพ่อแม่เด็ก สามารถตรวจสอบและเข้ามาควบคุมการเล่น Roblox ได้มากขึ้นในสามหัวข้อ</p>\n<ul>\n<li>บล็อกเพื่อนแบบระบุคนได้ หากเด็กต้องการปลดบล็อกต้องมาขออนุญาตผู้ปกครองอีกที</li>\n<li>บล็อกกิจกรรมหรือ Experiences ที่ไม่ต้องการให้เข้าร่วมได้ ซึ่งเด็กสามารถร้องขอผู้ปกครองได้เช่นกัน</li>\n<li>ตรวจสอบเวลาที่ใช้เล่น Roblox และรายละเอียดกิจกรรมที่เข้าร่วมได้ (Screen Time)</li>\n</ul>\n<p>ที่มา: <a href=\"https://corp.roblox.com/newsroom/2025/04/new-parental-controls-on-roblox\">Roblox</a></p>\n<p><img alt=\"No Description\" src=\"https://www.blognone.com/sites/default/files/externals/7bd0246e3e7e5dc0450a5acfbf180b6c.jpeg\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/children\">Children</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9cba2c7d1c680cd60123c442482b0ff3fe9d268ec7764929e9e839c66f2f7ec","category":"Thai"}