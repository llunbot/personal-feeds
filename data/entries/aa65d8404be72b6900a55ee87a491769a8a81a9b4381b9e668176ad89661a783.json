{"title":"SAG-AFTRA ร่วมมือ Replica Studio นำเสียงไปเทรน AI นักพากย์บางส่วนไม่สบายใจ","link":"https://www.blognone.com/node/137589","date":1704887900000,"content":"<div><div><div><p>สหภาพนักแสดงและศิลปินของอเมริกา (SAG-AFTRA) ได้ประกาศข้อตกลงกับ บริษัทเทคโนโลยี AI ชื่อ Replica Studios อนุญาตการใช้เสียงของนักแสดงในวงการวิดีโอเกมเพื่อการฝึกปัญญาประดิษฐ์สร้างเสียงพูด แต่นักพากย์บางส่วนก็แสดงความกังวลกับข้อตกลงนี้</p>\n<p>ข้อตกลงของ SAG-AFTRA ระบุว่า Replica Studio สามารถติดต่อกับสมาชิก SAG-AFTRA เพื่อทำข้อตกลงการนำเสียงต้นฉบับของนักพากย์ไปให้ AI เรียนรู้ได้ ซึ่งสตูดิโอสามารถใช้เสียงที่ได้รับอนุญาตแล้วไปใส่ในวิดีโอเกมและสื่ออื่น ๆ ต่อได้ โดย SAG-AFTRA บอกว่านี่เป็นการเปลี่ยนแปลงครั้งสำคัญ</p>\n<p><img alt=\"No Description\" src=\"https://www.blognone.com/sites/default/files/externals/8c1b8c33b905e4fad43bd01bed6806cb.png\" /></p>\n<p>แต่นักพากย์หลายคนก็ออกมาแสดงความกังวลผ่านโซเชียลมีเดียเนื่องจากนักพากย์กลุ่มนี้ไม่ต้องการให้ใครเอาเสียงของพวกเขาไปให้ AI เรียนรู้และใช้งาน ไม่ว่าจะเงื่อนไขจะเป็นยังไงก็ตาม และบางคนก็โกรธที่ข้อตกลงนี้ออกมาโดยไม่มีการสื่อสารกับสมาชิกของสหภาพก่อน พวกเขารู้สึกว่าตนไม่มีส่วนร่วมในการตัดสินใจ และไม่ทราบว่าข้อตกลงมีเนื้อหาอย่างไร ในขณะที่ SAG-AFTRA ยืนยันว่าข้อตกลงนี้ได้รับการอนุมัติจากสมาชิกของสหภาพที่ได้รับผลกระทบแล้ว</p>\n<blockquote><p>\"Approved by affected members of the union’s voiceover performer community...\" Uhhh, where and when <a href=\"https://twitter.com/sagaftra?ref_src=twsrc%5Etfw\">@sagaftra</a>???Wasn't aware of this until *just* now and I'm the exact type of member you're talking about. <a href=\"https://t.co/PMvhZumiUS\">https://t.co/PMvhZumiUS</a></p>\n<p>— Shelby Young (@shelby_young) <a href=\"https://twitter.com/shelby_young/status/1744805205949260249?ref_src=twsrc%5Etfw\">January 9, 2024</a></p></blockquote>\n<blockquote><p>Every voice actor I know not only didn't approve this, they pretty much heard about this for the first time today on Twitter.</p>\n<p>— Yong Yea (@YongYea) <a href=\"https://twitter.com/YongYea/status/1744856076179366335?ref_src=twsrc%5Etfw\">January 9, 2024</a></p></blockquote>\n<p>อย่างไรก็ตาม ผู้นำสหภาพ SAG-AFTRA และผู้สนับสนุนบางคนออกมาชี้แจงว่าข้อตกลงนี้ตรงไปตามพันธกิจที่สหภาพเคยกล่าวไว้ในอดีตว่า นี่ไม่ใช่การแบนเสียง AI อย่างสมบูรณ์ แต่เป็นการทำงานร่วมกับบริษัทเพื่อให้นักแสดงมีตัวเลือกและได้รับค่าตอบแทนและคำปรึกษาที่เป็นธรรมเมื่อมีการนำเสียงหรือภาพของตนไปใช้ในงาน AI</p>\n<blockquote><p>The union has always been upfront that their goal was never to ban AI. Their stated goal has always been to create proper safeguards and compensation for it. So before union members bash a deal they haven’t seen yet, I think it’s best to hear the NegCom out on the details.</p>\n<p>— Dave Wallace (@DaveWallaceVO) <a href=\"https://twitter.com/DaveWallaceVO/status/1744852404229546075?ref_src=twsrc%5Etfw\">January 9, 2024</a></p></blockquote>\n<p>Duncan Crabtree-Ireland ผู้อำนวยการผู้บริหารแห่งชาติและหัวหน้าผู้เจรจาของ SAG-AFTRA ตอบกับ IGN ว่าข้อตกลงระหว่าง SAG-AFTRA กับ Replica Studio เป็นขั้นตอนสำคัญในการประยุกต์ใช้เทคโนโลยี AI อย่างมีจริยธรรม ทำให้มั่นใจว่าการใช้เสียงของสมาชิกจะเกิดขึ้นเมื่อได้รับความยินยอมและค่าตอบแทนที่ยุติธรรมเท่านั้น นี่เป็นข้อตกลงที่ครอบคลุมเกี่ยวกับการพัฒนาวิดีโอเกม เป็นการกำหนดรูปแบบสำหรับอุตสาหกรรม โดยต่อยอดจากเงื่อนไขที่ได้รับอนุมัติจากสมาชิกสหภาพ 80% เมื่อเดือนที่แล้ว และหวังว่าจะเห็นบริษัทอื่น ๆ ที่นำข้อตกลงนี้มาใช้</p>\n<p>ด้านฝั่งสมาชิกมีหลายคนกำลังพูดคุยกับผู้นำกลุ่มเพื่อนำข้อกังวลของพวกเขาไปถามสหภาพ ซึ่งนำโดย Linsay Rousseau สมาชิกคณะกรรมการและนักพากย์เสียงจากเกม Deathloop ที่พูดคุยผ่านงาน Town Hall ของสหภาพและหวังว่าจะได้รับคำตอบภายในสัปดาห์หน้า</p>\n<blockquote><p>We are organizing a town hall hopefully for next week to answer all these questions. <a href=\"https://t.co/qn1o5wdUqg\">https://t.co/qn1o5wdUqg</a></p>\n<p>— Linsay Rousseau (@LinsayRousseau) <a href=\"https://twitter.com/LinsayRousseau/status/1744836513047965987?ref_src=twsrc%5Etfw\">January 9, 2024</a></p></blockquote>\n<p>ที่มา - <a href=\"https://www.sagaftra.org/sag-aftra-and-replica-studios-introduce-groundbreaking-ai-voice-agreement-ces\">SAG-AFTRA</a> via <a href=\"https://www.ign.com/articles/video-game-voice-actors-sag-aftra-ai-deal\">IGN</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/hollywood\">Hollywood</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa65d8404be72b6900a55ee87a491769a8a81a9b4381b9e668176ad89661a783","category":"Thai"}