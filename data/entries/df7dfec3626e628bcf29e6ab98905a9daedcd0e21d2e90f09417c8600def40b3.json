{"title":"Mozilla ซื้อบริษัท Anonym สตาร์ตอัพระบบข้อมูลยิงโฆษณา แบบรักษาความเป็นส่วนตัว","link":"https://www.blognone.com/node/140447","date":1718679539000,"content":"<div><div><div><p>Mozilla ประกาศซื้อกิจการ Anonym สตาร์ตอัพด้านระบบข้อมูลสำหรับยิงโฆษณาออนไลน์ แบบเจาะจงตัวบุคคลไม่ได้ รักษาความเป็นส่วนตัวของผู้ใช้งาน</p>\n<p>Anonym ก่อตั้งในปี 2022 โดยอดีตผู้บริหารของ Meta สองราย โซลูชันของ Anonym คือการนำข้อมูลจากแพลตฟอร์มโฆษณา กับข้อมูลจากผู้ลงโฆษณา มาวิเคราะห์หาความเชื่อมโยงของบุคคลที่ต้องการยิงโฆษณา (ตรงนี้เหมือนกับระบบโฆษณาทั่วไป) แต่จุดต่างคือทำในสภาพแวดล้อมปิดที่ปลอดภัย (secure environment) มีเทคนิคการลบข้อมูลส่วนตัว (anonymized) และอัลกอริทึมที่แทรก noise เข้าไปในข้อมูล เพื่อไม่ให้ตามรอยย้อนกลับได้ว่าบุคคลที่เห็นโฆษณาคือใคร</p>\n<p>Mozilla บอกว่าการซื้อกิจการครั้งนี้จะนำเทคโนโลยีของ Anonym มาใช้งานกับผลิตภัณฑ์ของตัวเอง (ยังไม่บอกว่าใช้อย่างไร) โดยมีเป้าหมายเพื่อยกระดับอุตสาหกรรมโฆษณา ให้รักษาความเป็นส่วนตัวของผู้ใช้งานให้มากขึ้น โดยที่ยังยิงโฆษณาได้อย่างมีประสิทธิภาพดังเดิม</p>\n<p>ที่มา - <a href=\"https://blog.mozilla.org/en/mozilla/mozilla-anonym-raising-the-bar-for-privacy-preserving-digital-advertising/\">Mozilla</a>, <a href=\"https://www.anonymco.com/anonym-today/anonym-acquired-by-mozilla\">Anonym</a></p>\n<p><img alt=\"No Description\" src=\"https://www.blognone.com/sites/default/files/externals/46fbabdd1bd7081dbc870d0a981ea2b8.png\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/advertising\">Advertising</a></div><div><a href=\"/topics/acquisition\">Acquisition</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df7dfec3626e628bcf29e6ab98905a9daedcd0e21d2e90f09417c8600def40b3","category":"Thai"}