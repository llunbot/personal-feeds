{"title":"เปิดตัว LEGO Horizon Adventures นำเกม Horizon มาเล่าสไตล์ Lego, ลง Switch ด้วย","link":"https://www.blognone.com/node/140225","date":1717808780000,"content":"<div><div><div><p>Sony และ Guerilla Games เปิดตัว <strong>LEGO Horizon Adventures</strong> เป็นการนำเกมซีรีส์ Horizon มาเล่าใหม่ในสไตล์ภาพแบบ LEGO</p>\n<p>ตัวละครหลักของภาคนี้ยังเป็น Aloy นางเอกของ Horizon ภาคหลักทั้งสองภาค เนื้อเรื่องเล่าตามเกม Horizon Zero Dawn คือ Aloy ที่เติบโตมาในชนเผ่า ต้องเดินทางตามหารากเหง้าของตน โดยมีตัวละครอย่าง Rost, Elisabet, Helis แบบเดียวกับในเกมภาคหลัก</p>\n<p>เกมรองรับการเล่นร่วมกัน 2 คนแบบ local โดยไม่ต้องแบ่งจอ เพื่อให้สนุกพร้อมกับเพื่อนหรือคนในครอบครัวได้ง่าย เกมพัฒนาโดย Guerilla ร่วมกับ <a href=\"https://www.studiogobo.com/\">Studio Gobo จากอังกฤษ</a> ซึ่งเคยมีผลงานช่วยพัฒนาเกมใหญ่ๆ อย่าง Hogwarts Legacy, Redfall, For Honor, Disney Infinity มาก่อน</p>\n<p>จุดที่น่าสนใจที่สุดคือแพลตฟอร์มที่มีให้เล่น มี PS5, PC และ <strong>Nintendo Switch</strong> ซึ่งถือเป็นครั้งแรกๆ ที่โซนี่ทำเกมลง Switch ด้วย เกมมีกำหนดออกช่วงปลายปี 2024</p>\n<p>ที่มา - <a href=\"https://blog.playstation.com/2024/06/07/lego-horizon-adventures-launches-holiday-2024/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/5a7ea0199b5e071dd42381ac48f820fc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2aa3adbcba0164fb195b6260b139c8c6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/02af57365002829963d6e162235bc9ac.jpg\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/lego\">Lego</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97589d7eb1c9ab368427cfd19fd7a9ed47180fbb93ea65a9b20d31a50f8d31c6","category":"Thai"}