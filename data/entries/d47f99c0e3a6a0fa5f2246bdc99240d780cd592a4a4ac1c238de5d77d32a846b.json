{"title":"ถึงเวลาแล้ว Hideo Kojima เปิดแผนกภาพยนตร์และโทรทัศน์ที่ Kojima Productions","link":"https://www.blognone.com/node/125953","date":1637600911000,"content":"<div><div><div><p>Hideo Kojima ผู้กำกับเกมที่ชื่นชอบภาพยนตร์เป็นชีวิตจิตใจ จนใน<a href=\"https://twitter.com/HIDEO_KOJIMA_EN\">โปรไฟล์ของทวิตเตอร์ของเขาเอง</a>เขียนไว้ว่า “นักสร้างเกมที่ 70% ของร่างกายคือภาพยนตร์” เปิดแผนก ภาพยนตร์ โทรทัศน์ และดนตรี ที่ Kojima Productions แล้ว โดยมีเป้าหมายใช้โปรโมตและเผยแพร่คอนเทนต์ที่กำลังสร้างของ Kojima Productions ให้เป็นที่รู้จัก และแพร่หลายในป็อปคัลเจอร์มากขึ้น และแผนกนี้จะนำโดย Riley Russell อดีตรองประธานฝ่ายธุรกิจของ PlayStation</p>\n<p>Hideo Kojima มักทำเกมที่มีโครงสร้างคล้ายภาพยนตร์ ตั้งแต่เกมตระกูล Metal Gear มาจนถึง Death Stranding และเคยร่วมงานกับทั้งนักแสดงอย่าง Mads Mikkelsen, Léa Seydoux และผู้กำกับ Guillermo del Toro มาก่อนหน้านี้ คงไม่ใช่เรื่องน่าแปลกใจนัก และเป็นสิ่งที่ทุกคนคิดไว้ในใจอยู่แล้ว ว่าวันหนึ่งเขาต้องลงมาเกี่ยวข้องกับการทำหนังเองแน่ๆ</p>\n<p>Kojima Productions ยังไม่เปิดเผยแผนการชัดเจนว่าจะมีภาพยนตร์หรือซีรีส์เปิดตัวเมื่อไร หรือจะทำเกมอะไร น่าเสียดายที่เกมตระกูล Metal Gear ยังเป็นลิขสิทธิ์ของ Konami อยู่ ไม่น่าจะหยิบจับมาทำได้ คงต้องเป็นเกม Death Stranding หรือเกมใหม่ที่กำลังทำอยู่ แต่ก็เป็นอีกก้าวที่น่าจับตาของบริษัท</p>\n<p><img src=\"https://www.blognone.com/sites/default/files/externals/861901b48356c9235da4acac687541c9.jpg\" /><em>ภาพจาก <a href=\"https://twitter.com/KojiPro2015_EN/status/1325363560931864578\">Kojima Productions</a></em></p>\n<p>ที่มา - <a href=\"https://www.gamesindustry.biz/articles/2021-11-22-kojima-productions-launches-new-film-tv-and-music-division\">Gameindustry.biz</a></p>\n</div></div></div><div><div>Topics: </div><div><div><a href=\"/topics/hideo-kojima\">Hideo Kojima</a></div><div><a href=\"/topics/games\">Games</a></div><div><a href=\"/topics/movies\">Movies</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d47f99c0e3a6a0fa5f2246bdc99240d780cd592a4a4ac1c238de5d77d32a846b","category":"Thai"}