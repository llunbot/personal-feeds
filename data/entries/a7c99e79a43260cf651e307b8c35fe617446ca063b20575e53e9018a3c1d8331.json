{"title":"Atos บริษัทเทคโนโลยีของฝรั่งเศส ตกลงรับข้อเสนอแผนปรับโครงสร้างธุรกิจจากกลุ่ม Onepoint","link":"https://www.blognone.com/node/140311","date":1718107624000,"content":"<div><div><div><p>Atos บริษัทเทคโนโลยีของฝรั่งเศส ประกาศรับข้อเสนอตามแผนปรับโครงสร้างการเงินบริษัท จากกลุ่มนักลงทุนนำโดย Onepoint ซึ่งเป็นผู้ถือหุ้นหลักของบริษัท หลังจากบริษัทประสบปัญหาการเงิน มีหนี้สินคงค้างสูง ราคาหุ้นปรับตัวลงมากในช่วง 2 ปีที่ผ่านมา</p>\n<p>ข้อเสนอของ Onepoint คือการให้เงินเพิ่มทุน 250 ล้านยูโร แลกกับหุ้นของบริษัท และเงินกู้อีก 1,500 ล้านยูโร รวมทั้งให้ธนาคารเจ้าหนี้สามารถแปลงหนี้สินบริษัท 2,900 ล้านยูโรเป็นหุ้นของบริษัทได้อีก โดยแผนการปรับโครงสร้างนี้คาดว่าจะแล้วเสร็จในเดือนกรกฎาคม 2024 อย่างไรก็ตามการปรับโครงสร้างนี้ทำให้ผู้ถือหุ้นเดิมมีสัดส่วนหุ้นที่เหลือน้อยลงมาก (Dilution)</p>\n<p>ก่อนหน้านี้ Atos ได้ขายส่วนธุรกิจ Big Data และ Security ให้กับรัฐบาลฝรั่งเศส ด้วยมูลค่าดีล 1,000 ล้านยูโร เนื่องจากเหตุผลเป็นธุรกิจที่เกี่ยวข้องกับความมั่นคง ทั้งนี้ลูกค้าของ Atos มีทั้งกองทัพฝรั่งเศส และโรงไฟฟ้านิวเคลียร์ นอกจากนี้บริษัทยังเป็นผู้ดูแลระบบความปลอดภัยในการแข่งขันโอลิมปิกที่กำลังมาถึงด้วย</p>\n<p>ที่มา: <a href=\"https://www.wsj.com/business/c-suite/frances-atos-accepts-rescue-bid-from-consortium-including-onepoint-d56e10c8\">The Wall Street Journal</a> และ <a href=\"https://atos.net/en/2024/press-release_2024_06_11/market-update-june-11-2024\">Atos</a></p>\n<p><img alt=\"No Description\" src=\"https://www.blognone.com/sites/default/files/externals/919cc547d18af17fe8240b1122980802.jpg\" /></p>\n</div></div></div><div><div>Topics: </div><div><div><a href=\"/topics/atos\">Atos</a></div><div><a href=\"/topics/france\">France</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7c99e79a43260cf651e307b8c35fe617446ca063b20575e53e9018a3c1d8331","category":"Thai"}