{"title":"เครื่องหมายติ๊กถูก Twitter ทำให้ข่าวปลอมโจมตี Pentagon ถูกน่าเชื่อถือขึ้นกว่าเดิม","link":"https://www.blognone.com/node/133964","date":1684841233000,"content":"<div><div><div><p>วันจันทร์ที่ผ่านมามีเผยแพร่ภาพการระเบิดที่เพนตากอน ที่ดูเหมือนจะถูกสร้างขึ้นจาก AI แพร่ไปทั่วโลกออนไลน์และภาพดังกล่าวก็ถูกทวีตโดยบัญชี “Bloomberg Feed” ที่มีเครื่องหมายติ๊กถูกสีฟ้ายืนยันแล้ว ซึ่งเป็นบัญชีปลอมที่ถูกสร้างขึ้น แต่อาจทำให้หลายคนเข้าใจผิดว่าเป็นบัญชีจริงในเครือ Bloomberg</p>\n<p>ต่อมาบัญชีนั้นได้ถูกระงับเป็นที่เรียบร้อย แต่สำนักข่าว RT ใต้สังกัดรัฐบาลของรัสเซียได้แชร์ภาพที่เกิดเหตุแต่มีการลบภายหลัง รวมถึงอีกหลายบัญชีที่มีผู้ติดตามจำนวนมากเช่น DeItaone , OSINTdefender และ Whale Chart ก็ได้มีการเผยแพร่ภาพดังกล่าวเช่นกัน ซึ่งยังไม่แน่ชัดว่าภาพและข่าวปลอมนี้มาจากต้นทางใด</p>\n<p>บางคนให้ความเห็นว่าภาพปลอมอาจส่งผลให้ดัชนี S&amp;P 500 ปรับตัวลงถึง 25 จุด แต่ปรับตัวลงได้ไม่นาน จึงไม่สามารถระบุได้ว่าเกี่ยวข้องกับภาพเหตุการณ์นี้ แต่ก็ทำให้เกิดความกังวลถึงประเด็นที่ AI อาจถูกใช้เพื่อปั่นป่วนตลาดหุ้นในอนาคต</p>\n<p>ข้อมูลปลอมเป็นปัญหาที่มีมานานในโลกอินเทอร์เน็ต ซึ่งความสามารถของ AI ในการสร้างสรรค์สิ่งใหม่ๆ รวมไปถึงการเปลี่ยนแปลงเครื่องหมายยืนยันของ Twitter ที่เปิดให้คนจ่ายเงินเพื่อซื้อ เป็นส่วนเสริมที่ทำให้ข้อมูลปลอมดูสมจริงมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/2a01597e8f78b7ad6b6a6a665000671e.png\" /></p>\n<blockquote><p>Prime example of the dangers in the pay-to-verify system: This account, which tweeted a (very likely AI-generated) photo of a (fake) story about an explosion at the Pentagon, looks at first glance like a legit Bloomberg news feed. <a href=\"https://t.co/SThErCln0p\">pic.twitter.com/SThErCln0p</a></p>\n<p>— Andy Campbell (@AndyBCampbell) <a href=\"https://twitter.com/AndyBCampbell/status/1660654574644887558?ref_src=twsrc%5Etfw\">May 22, 2023</a></p></blockquote>\n<p>ที่มา: <a href=\"https://techcrunch.com/2023/05/22/pentagon-explosion-misinformation-ai/\">Techcrunch</a></p>\n</div></div></div><div><div>Topics: </div><div><div><a href=\"/topics/twitter-blue\">Twitter Blue</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56d4d856ffe2dc64b81c910346f77f4be734f86805a36c7ddb5e12bf91f4b14a","category":"Thai"}