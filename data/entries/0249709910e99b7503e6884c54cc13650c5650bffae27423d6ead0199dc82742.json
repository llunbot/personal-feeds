{"title":"iCloud Backup จะหยุดรองรับในอุปกรณ์ iOS 8 หรือเวอร์ชันต่ำกว่า มีผล 18 ธันวาคมนี้","link":"https://www.blognone.com/node/143193","date":1731974491000,"content":"<div><div><div><p>แอปเปิลแจ้งผู้ใช้งานอุปกรณ์ที่รัน iOS 8 หรือเวอร์ชันต่ำกว่าว่าบริการแบ็คอัปข้อมูลบน iCloud จากอุปกรณ์เหล่านี้ จะไม่สามารถสำรองข้อมูลใหม่ได้ ไม่สามารถเข้าถึงข้อมูลได้ และข้อมูลกลุ่มนี้จะถูกลบ มีผลตั้งแต่วันที่ 18 ธันวาคม 2024 เป็นต้นไป ทั้งนี้หากข้อมูลเหล่านี้ยังอยู่ที่อุปกรณ์ ก็ยังสามารถเข้าถึงได้ต่อไปตามเดิม</p>\n<p>ส่วนคำแนะนำของแอปเปิลนั้นก็ตรงไปตรงมาคือ ให้อัปเดตอุปกรณ์เป็น iOS 9 หรือใหม่กว่าหากอุปกรณ์รองรับ โดย iOS 9 รองรับตั้งแต่ iPhone 4S ขึ้นไป, iPad 2 ขึ้นไป และ iPod touch 5th Gen ขึ้นไป</p>\n<p>กรณีอุปกรณ์ไม่สามารถอัปเดต iOS เวอร์ชันใหม่กว่าได้ สามารถสำรองข้อมูลออกมาได้ผ่านคอมพิวเตอร์ระบบปฏิบัติการ Windows หรือ macOS ซึ่งแอปเปิล<a href=\"https://support.apple.com/th-th/120863\">อธิบายขั้นตอนไว้หน้าซัพพอร์ต</a></p>\n<p>ที่มา: <a href=\"https://9to5mac.com/2024/11/18/icloud-backups-will-be-deleted-and-discontinued-for-iphones-running-ios-8-and-older/\">9to5Mac</a></p>\n<p><img src=\"https://www.blognone.com/sites/default/files/externals/6a4b914e2998abd8f3a7516651ad880b.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/ios-8\">iOS 8</a></div><div><a href=\"/topics/apple\">Apple</a></div><div><a href=\"/topics/cloud-storage\">Cloud Storage</a></div><div><a href=\"/topics/ios-9\">iOS 9</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0249709910e99b7503e6884c54cc13650c5650bffae27423d6ead0199dc82742","category":"Thai"}