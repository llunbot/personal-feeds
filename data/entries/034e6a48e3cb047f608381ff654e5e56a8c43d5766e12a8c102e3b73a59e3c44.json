{"title":"ไมโครซอฟท์สั่งห้ามพนักงานใช้เครื่องมือ AI ชั่วคราว อ้างเหตุผลเรื่องความปลอดภัย","link":"https://www.blognone.com/node/136703","date":1699759905000,"content":"<div><div><div><p>ถึงแม้ไมโครซอฟท์เป็นผู้ลงทุนรายใหญ่ใน OpenAI และได้เทคโนโลยี GPT ไปใช้แบบเอ็กซ์คลูซีฟ แต่ล่าสุดมีรายงานว่าไมโครซอฟท์แจ้งพนักงานให้หยุดใช้ ChatGPT เป็นการภายใน ด้วยเหตุผลเรื่องความปลอดภัยของข้อมูล ก่อนเปิดคืนให้ใช้งานในภายหลัง</p>\n<p>ข้อมูลนี้มาจาก CNBC ที่อ้างประกาศภายในของไมโครซอฟท์ เขียนว่า “Due to security and data concerns a number of AI tools are no longer available for employees to use” นโยบายนี้ครอบคลุมถึงเครื่องมือ AI ประเภทอื่นๆ ด้วย ที่ประกาศของไมโครซอฟท์ยกตัวอย่างไว้คือ Midjourney และ Replika</p>\n<p>โฆษกของไมโครซอฟท์แถลงว่าประกาศนี้เป็นการทดลองระบบ endpoint control systems ควบคุมการใช้งานโมเดล LLM แต่คอนฟิกผิดพลาด แทนที่จะทดสอบแบบจำกัดวง กลายเป็นเปิดใช้กับพนักงานทั้งบริษัทแทน</p>\n<p>ที่มา - <a href=\"https://www.cnbc.com/2023/11/09/microsoft-restricts-employee-access-to-openais-chatgpt.html\">CNBC</a>, <a href=\"https://www.theregister.com/2023/11/10/microsoft_blocks_chatgpt/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/8cccec8eb5911627bd18959063ab2a60.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"034e6a48e3cb047f608381ff654e5e56a8c43d5766e12a8c102e3b73a59e3c44","category":"Thai"}