{"title":"อินเทลเปิดตัว Core Ultra 200V พร้อมกราฟิก Xe 2 และชุดคำสั่ง AI","link":"https://www.blognone.com/node/141801","date":1725389035000,"content":"<div><div><div><p>อินเทลเปิดตัวซีพียู Intel Core Ultra 200V ชื่อรหัส Lunar Lake ซีพียูสำหรับโน้ตบุ๊กบางเบา โดยชูฟีเจอร์สำคัญด้านกราฟิกและปัญญประดิษฐ์ โดยรวมพลังประมวลผลทั้งระบบมีพลังประมวลผล 120 TOPS</p>\n<p>ส่วนสำคัญของ Core Ultra 200V คือส่วนกราฟิก Xe2 จำนวน 8 คอร์ รองรับจอภาพ 4K สามจอพร้อมกัน และชุดคำสั่ง Intel Xe Matrix Extensions (Intel XMX) สำหรับการใช้ส่วนกราฟิกมาเร่งความเร็วปัญญาประดิษฐ์ ได้พลังประมวลผล 67 TOPS ขณะที่ตัวซีพียูนั้น P-core พลังประมวลผสูงมีกำลังประมวลผลมากขึ้น 15% แต่ E-core ที่ใช้ในช่วงประหยัดพลังงานนั้นมีพลังประมวลผลสูงขึ้นมาก ลดการสลับไปใช้ P-core</p>\n<p>ทางอินเทลยังไม่เปิดเผยว่ามีรุ่นย่อยอะไรบ้าง แต่ตอนนี้มีผู้ผลิตพีซีเตรียมเปิดตัวแล้วกว่า 80 รุ่น บางรุ่นจะเริ่มรับคำสั่งจองแล้ว และจะเริ่มจำหน่ายจริงวันที่ 24 กันยายนนี้</p>\n<p>ที่มา - <a href=\"https://www.intel.com/content/www/us/en/newsroom/news/core-ultra-200v-series-mobile.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/0e1a78897d484614486ae8ef682a4864.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c510efbe4fccee030afd4a73e48c1768.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fae7f1d25cdd4a4b24c108fe5fb976e6c5b925393e3d28612faaf5a442bc278","category":"Thai"}