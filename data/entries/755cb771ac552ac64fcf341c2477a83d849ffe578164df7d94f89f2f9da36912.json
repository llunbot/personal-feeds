{"title":"Microsoft Paint ได้ของใหม่อีกแล้ว ฟีเจอร์ Cocreator สร้างภาพจาก AI ด้วย Dall-E","link":"https://www.blognone.com/node/135866","date":1695337702000,"content":"<div><div><div><p>Microsoft Paint ได้ฟีเจอร์ใหม่เพิ่มรัวๆ ในเดือนกันยายน 2023 (น่าจะเยอะกว่าในรอบ 10 ปีที่ผ่านมารวมกัน) เราเห็นข่าว<a href=\"https://www.blognone.com/node/135630\">ฟีเจอร์ Background Removal</a> และ <a href=\"https://www.blognone.com/node/135805\">Layer / พื้นหลัง PNG โปร่งใส</a> กันไปแล้ว</p>\n<p>ฟีเจอร์ใหม่ที่เปิดตัวเมื่อคืนนี้ ตรงตาม<a href=\"https://www.blognone.com/node/135409\">ข่าวลือก่อนหน้า</a> คือการใช้ Dall-E สร้างภาพจาก AI แล้วแทรกลงใน Paint โดยตรง</p>\n<p>ในแง่ของเอนจินเบื้องหลังและผลงานภาพคงไม่ต่างกับ <a href=\"https://www.blognone.com/node/133106\">Bing Image Creator ที่เปิดตัวไปก่อนแล้ว</a> ส่วนวิธีการใช้งานจะเห็นปุ่ม Cocreator เพิ่มเข้ามาใหม่ในแถบ Ribbon ด้านบน กดแล้วจะเปิด sidebar เพื่อพิมพ์ prompt สั่งการสิ่งที่ต้องการ เลือกสไตล์ภาพ แล้วสั่ง Create ได้เลย</p>\n<p>จากภาพหน้าจอจะเห็นรูปเหรียญที่เป็นเครดิตจำกัดจำนวนการสร้างภาพต่อวัน ซึ่งเป็นเหรียญแบบเดียวกับ Bing Image Creator แต่ยังไม่ชัดเจนว่านับแยกกัน หรือนับโควต้าต่อบัญชีรวมกันไปเลย</p>\n<p>Paint เวอร์ชันใหม่จะมีให้ใช้ใน Windows 11 September 2023 Update ปล่อยวันที่ 26 กันยายน</p>\n<p><img alt=\"No Description\" src=\"https://www.blognone.com/sites/default/files/externals/fcc3f4aea82928577268431e5f0bceaf.jpg\" /></p>\n<p>ที่มา - <a href=\"https://news.microsoft.com/september-2023-event/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-paint\">Microsoft Paint</a></div><div><a href=\"/topics/dall-e\">Dall-E</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"755cb771ac552ac64fcf341c2477a83d849ffe578164df7d94f89f2f9da36912","category":"Thai"}