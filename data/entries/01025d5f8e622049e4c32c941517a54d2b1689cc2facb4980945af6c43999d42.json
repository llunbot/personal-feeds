{"title":"NVIDIA รายงานผลประกอบการไตรมาส รายได้รวมโต 94% เฉพาะกลุ่ม Data Center โตเท่าตัว","link":"https://www.blognone.com/node/143249","date":1732139463000,"content":"<div><div><div><p>NVIDIA รายงานผลประกอบการของไตรมาสที่ 3 ตามปีการเงินบริษัท 2025 สิ้นสุดเดือนตุลาคม รายได้รวม 35,082 ล้านดอลลาร์ เพิ่มขึ้น 94% จากไตรมาสเดียวกันในปีก่อน และเพิ่มขึ้น 17% เมื่อเทียบกับไตรมาสก่อนหน้านี้ โดยมีกำไรสุทธิตามบัญชี GAAP ที่ 19,309 ล้านดอลลาร์</p>\n<p>Jensen Huang ซีอีโอ NVIDIA กล่าวว่ายุคสมัยของ AI ได้เดินหน้าเต็มรูปแบบ ทำให้การประมวลผลต่าง ๆ ย้ายมาอยู่บน NVIDIA มากขึ้น ความต้องการสินค้าไม่ว่าจะเป็น Hopper หรือ Blackwell ทำให้การผลิตตอนนี้เต็มกำลัง เพื่อตอบสนองความต้องการใช้งานไปพัฒนาโมเดล AI</p>\n<p>รายได้ของ NVIDIA ตอนนี้ส่วนใหญ่มาจากกลุ่มธุรกิจ Data Center ซึ่งไตรมาสที่ผ่านมามีรายได้ 30,771 ล้านดอลลาร์ เพิ่มขึ้น 112% จากปีก่อน และ 17% จากไตรมาสก่อนหน้านี้ ส่วนกลุ่มเกมมิ่งและ AI PC รายได้ 3,279 ล้านดอลลาร์ เพิ่มขึ้น 15% จากปีก่อน และ 14% จากไตรมาสก่อนหน้านี้</p>\n<p>NVIDIA คาดการณ์ตัวเลขของไตรมาสที่ 4 ตามปีการเงิน 2025 รายได้อยู่ที่ราว 3.75 หมื่นล้านดอลลาร์ อัตรากำไรขั้นต้นอยู่ที่ประมาณ 73%</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-third-quarter-fiscal-2025\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/710e126ab1d817c17d4707017fac502f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5af5b53a2a0fa077abeb933d7b2c02f3.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01025d5f8e622049e4c32c941517a54d2b1689cc2facb4980945af6c43999d42","category":"Thai"}