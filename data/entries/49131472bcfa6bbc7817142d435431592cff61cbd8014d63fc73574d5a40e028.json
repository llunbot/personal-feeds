{"title":"ไมโครซอฟท์ปล่อยฟีเจอร์เปิดไฟล์ rar, tar, gz บน Windows 11 ตามสัญญา","link":"https://www.blognone.com/node/136487","date":1698725727000,"content":"<div><div><div><p>ไมโครซอฟท์ปล่อยแพตช์ KB5031455 รวมฟีเจอร์จำนวนมากที่<a href=\"https://www.blognone.com/node/133974\">ประกาศไว้ในงาน Microsoft Build</a> โดยฟีเจอร์สำคัญที่หลายคนอาจจะรอกันอยู่คือฟีเจอร์เปิดไฟล์ rar, tar, gz, และ 7-zip โดยอาศัยไลบรารี libarchive</p>\n<p>อัพเดตนี้ยังมีฟีเจอร์อีกหลายอย่าง เช่น Copilot in Windows, ปิดการแสดงนาฬิกาออกจากมุมจอ, แยกไอคอนแต่ละหน้าต่างบน Task Bar ไปจนถึงการรองรับ Unicode Emoji 15 นอกจากการเพิ่มฟีเจอร์แล้ว แพตช์นี้ยังแก้บั๊กหลายอย่าง เช่น หน่วยความจำรั่วไฟล์ โปรแกรมฟรีซ ตลอดจนบั๊กปัญหาพรินเตอร์</p>\n<p>แพตช์นี้ยังเป็นแบบ optional หากต้องการใช้งานทันทีต้องเปิดรับแพตช์ optional ก่อน แต่คาดว่าจะกลายเป็นแพตช์ปกติเดือนหน้า</p>\n<p>ที่มา - <a href=\"https://support.microsoft.com/en-us/topic/october-26-2023-kb5031455-os-build-22621-2506-preview-6513c5ec-c5a2-4aaf-97f5-44c13d29e0d4\">Microsoft.com</a></p>\n<p><img src=\"https://www.blognone.com/sites/default/files/externals/318375eaa13354e80f10bb62ebd2bc56.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49131472bcfa6bbc7817142d435431592cff61cbd8014d63fc73574d5a40e028","category":"Thai"}