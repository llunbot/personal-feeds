{"title":"For Rent ส่วนเสริมใหม่ของ The Sims 4 โชว์ความเป็นไทย ฟีเจอร์ปล่อยห้องเช่า","link":"https://www.blognone.com/node/136564","date":1699003696000,"content":"<div><div><div><p>ยังคงออก Expansion Pack มาอยู่เรื่อย ๆ สำหรับเกม The Sims 4 ที่คราวนี้เตรียมปล่อย Expansion Pack ใหม่ชื่อ For Rent ในวันที่ 7 ธันวาคมนี้ ราคา 1,099 บาท สำหรับผู้ที่ซื้อในช่วง 2 พฤศจิกายน ถึง 18 มกราคม จะได้รับของตกแต่งภายในเกมอย่าง รถเข็นปิ้งย่าง, ร่มแบบสตรีท และตะกร้าผลไม้</p>\n<p>สำหรับ For Rent เป็น Expansion Pack ที่นำเสนอความเป็นไทยอย่างเต็มเปี่ยมซึ่งมีทั้งเสื้อผ้า, การละเล่น, ของตกแต่ง, เฟอนิเจอร์, บ้านทรงไทย และตลาดโต้รุ่ง เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/544a2de628e665c45ed0b2ab0cdc2505.png\" /><img alt=\"No Description\" src=\"https://www.blognone.com/sites/default/files/externals/36d030530e89f7eebdfc03655c2b3a93.png\" /><img alt=\"No Description\" src=\"https://www.blognone.com/sites/default/files/externals/8c9b3b17505f0de3ae79557c0b643d80.png\" /></p>\n<p>นอกจากนี้ยังเพิ่มระบบใหม่เข้ามาอย่างการเป็นผู้จัดการอสังหาริมทรัพย์ที่จะให้เรารับบทเป็นเจ้าของหอพักที่เปิดที่พักอาศัยให้คนนอกมาเช่าอยู่ได้ โดยเลือกได้ว่าจะให้ผู้เช่าอยู่อาศัยในที่พักเดียวกับเรา หรือที่พักอาศัยที่แยกออกไปต่างหาก พร้อมทั้งการสร้างรายได้จากลงทุนอสังหาริมทรัพย์ และการบริหารให้ที่พักมีคะแนนสูงอยู่เสมอเพื่อไม่ให้ผู้เช่าก่อจลาจล</p>\n<p><img alt=\"No Description\" src=\"https://www.blognone.com/sites/default/files/externals/62a7d94c019eb8240cbf10968f73867f.jpg\" /></p>\n<p>ปัจจุบันเกม The Sims 4 มี Expansion Pack ทั้งหมด 15 ชุด และ Game Packs อีก 12 ชุด โดยตัวเกมหลักเปิดให้เล่นฟรี</p>\n<p>ที่มา - <a href=\"https://www.ea.com/games/the-sims/the-sims-4/store/addons/the-sims-4-for-rent-expansion-pack\">EA</a></p>\n</div></div></div><div><div>Topics: </div><div><div><a href=\"/topics/the-sims\">The Sims</a></div><div><a href=\"/topics/electronic-arts\">Electronic Arts</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1555c44c8d65608c196548da5f60c17f3a70eb9ee9a1c5a0b09078ba2625b208","category":"Thai"}