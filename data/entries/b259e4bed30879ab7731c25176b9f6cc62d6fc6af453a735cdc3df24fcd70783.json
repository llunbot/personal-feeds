{"title":"Kabosu สุนัขมีมที่เป็นต้นแบบเหรียญ Dogecoin ตายแล้ววันนี้","link":"https://www.blognone.com/node/139947","date":1716540902000,"content":"<div><div><div><p>Kabosu สุนัขพันธุ์ชิบะอินุซึ่งหลายคนคุ้นหน้า เพราะเป็นสัญลักษณ์ของเหรียญคริปโต Dogecoin และเป็นมีมในอีกหลายเรื่องราวบนโลกออนไลน์ ได้ตายแล้วในเช้าวันนี้ โดย Atsuko Sato เจ้าของ Kabosu ได้<a href=\"https://kabochan.blog.jp/archives/51831907.html\">โพสต์เล่าเหตุการณ์ในบล็อก</a> ซึ่ง Kabosu ตอนนี้มีอายุ 17 ปี</p>\n<p>ภาพของ Kabodu เริ่มต้นจากการเป็นมีมในโลกออนไลน์ และเป็นแรงบันดาลใจในการสร้างเหรียญคริปโตมีม Dogecoin (DOGE) ในปี 2013 จนทำให้เกิดเหรียญคริปโตมีมธีมสุนัขตามมาอีกอย่าง Shiba Inu (SHIB) และ Floki (FLOKI) ซึ่งไม่ได้มาเล่น ๆ เพราะปัจจุบัน DOGE เป็นคริปโตที่มูลค่าสูงเป็นอันดับ 8 ส่วน SHIB เป็นอันดับ 12</p>\n<p>ทั้งนี้พิธีอำลา Kabosu หรือที่คุณ Sato เรียกว่า Kabo-chan กำหนดจัดขึ้นในวันที่ 26 พฤษภาคม ที่ Flower Kaori ในเมือง Narita ช่วงบ่าย</p>\n<p>ที่มา: <a href=\"https://www.coindesk.com/business/2024/05/24/kabosu-dog-who-inspired-dogecoin-and-shiba-inu-is-no-more/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/85305ec548e950c1108a72ae489dc8ce.jpeg\" /></p>\n</div></div></div><div><div>Topics: </div><div><div><a href=\"/topics/dogecoin\">Dogecoin</a></div><div><a href=\"/topics/death\">Death</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b259e4bed30879ab7731c25176b9f6cc62d6fc6af453a735cdc3df24fcd70783","category":"Thai"}