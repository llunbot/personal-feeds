{"title":"หัวหน้าทีม Sora โมเดลสร้างวิดีโอของ OpenAI ย้ายค่ายมาอยู่กับ Google DeepMind แล้ว","link":"https://www.blognone.com/node/142374","date":1728008419000,"content":"<div><div><div><p>ถ้ายังจำกันได้ เมื่อต้นปีนี้ <a href=\"https://www.blognone.com/node/138230\">OpenAI เปิดตัวโมเดลสร้างวิดีโอจากข้อความ Sora</a> สร้างเสียงฮือฮามากมาย แต่หลังจากเวลาผ่านมาหลายเดือน <a href=\"https://help.openai.com/en/articles/8958981-how-to-access-sora\">สถานะของ Sora</a> ยังเป็นแค่การทดสอบภายใน ยังไม่เปิดให้ใช้งานทั่วไป</p>\n<p>เท่านั้นยังไม่พอ ล่าสุด Tim Brooks หนึ่งในสองหัวหน้าทีมวิจัย Sora (<a href=\"https://openai.com/index/sora/\">เครดิตบนหน้าเว็บ OpenAI</a>) ประกาศ \"ย้ายวิก\" ข้ามมาทำงานกับ Google DeepMind เรียบร้อยแล้ว เขาระบุว่าจะมาทำงานด้านสร้างวิดีโอตามที่ตัวเองถนัด รวมถึงทำเรื่องการจำลองโลก (world simulator) ด้วย</p>\n<p>แน่นอนว่าการย้ายข้ามค่ายของ Tim Brooks ได้รับการต้อนรับจากบรรดาผู้นำฝั่งกูเกิล ไม่ว่าจะเป็น Jeff Dean ผู้ร่วมก่อตั้ง Google Brain หรือ Demis Hassabis ซีอีโอของ Google DeepMind</p>\n<p><a href=\"https://www.blognone.com/node/139748\">ฝั่งกูเกิลมีโมเดลสร้างวิดีโอของตัวเองชื่อ Veo</a> เปิดตัวในงาน Google I/O 2024 เดือนพฤษภาคม ล่าสุดคือ<a href=\"https://www.blognone.com/node/142080\">นำมาใช้กับ YouTube แล้ว</a></p>\n<p>ของแถม: ข่าวเมื่อเดือนมีนาคม <a href=\"https://www.blognone.com/node/138711\">ซีทีโอ OpenAI บอก AI Text-to-Video Sora จะมีให้ใช้งานภายในปีนี้</a> มาถึงตอนนี้ Sora ยังไม่เปิดให้ใช้งาน แต่<a href=\"https://www.blognone.com/node/142205\">ซีทีโอ Mira Murati ลาออกจาก OpenAI ไปก่อนแล้ว</a></p>\n<p><img alt=\"No Description\" src=\"https://www.blognone.com/sites/default/files/externals/ce479e1a1a66142ad8f35824b7fabb68.jpeg\" /></p>\n<blockquote><p>I will be joining <a href=\"https://twitter.com/GoogleDeepMind?ref_src=twsrc%5Etfw\">@GoogleDeepMind</a> to work on video generation and world simulators! Can't wait to collaborate with such a talented team.I had an amazing two years at OpenAI making Sora. Thank you to all the passionate and kind people I worked with. Excited for the next chapter!</p>\n<p>— Tim Brooks (@_tim_brooks) <a href=\"https://twitter.com/_tim_brooks/status/1841982327431561528?ref_src=twsrc%5Etfw\">October 3, 2024</a></p></blockquote>\n<blockquote><p>Thrilled to welcome <a href=\"https://twitter.com/_tim_brooks?ref_src=twsrc%5Etfw\">@_tim_brooks</a> to <a href=\"https://twitter.com/GoogleDeepMind?ref_src=twsrc%5Etfw\">@GoogleDeepMind</a>. So excited to be working together to make the long-standing dream of a world simulator a reality!! <a href=\"https://t.co/dJrvXjMRBQ\">https://t.co/dJrvXjMRBQ</a></p>\n<p>— Demis Hassabis (@demishassabis) <a href=\"https://twitter.com/demishassabis/status/1841984103312208037?ref_src=twsrc%5Etfw\">October 3, 2024</a></p></blockquote>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2eed90167f11ae05d9b9eadfe5d0b6b6358cb729d6f00a048cf39023887f56f4","category":"Thai"}