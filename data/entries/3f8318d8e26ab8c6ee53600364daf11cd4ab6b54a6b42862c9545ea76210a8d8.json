{"title":"Alibaba Cloud เปิดตัว Qwen3-Embedding ค้นหาข้อมูลได้แม่นกว่า OpenAI Text Embedding แม้โมเดลเล็กมาก","link":"https://www.blognone.com/node/146823","date":1749192327000,"content":"<span>Alibaba Cloud เปิดตัว Qwen3-Embedding ค้นหาข้อมูลได้แม่นกว่า OpenAI Text Embedding แม้โมเดลเล็กมาก</span>\n\n  <div>\n    <div>Body</div>\n              <div><p>Alibaba Cloud เปิดตัวโมเดล Qwen3 Embedding และ Qwen3 Reranking สำหรับการค้นหาเอกสารตามความหมายในเนื้อความ โดยชูจุดเด่นว่าโมเดลเหล่านี้ค้นหาเอกสารได้แม่นยำแม้จะมีโมเดลขนาดเล็กจนสามารถรันเองในองค์กรได้</p>\n<p>Qwen3 Embedding มี 3 ขนาด ได้แก่ 0.6B, 4B, และ 8B แม้แต่ตัวเล็กที่สุดคือ 0.6B นั้นก็ยังได้คะแนน MMTEB (ทดสอบการค้นหาเอกสารจากเอกสาร 500 ชุด กระจาย 250 ภาษา) สูงกว่า text-embedding-3-large ของ OpenAI ที่น่าจะได้รับความนิยมสูงมาก ขณะที่โมเดลขนาดใหญ่ก็สามารถเอาชนะโมเดลรุ่นใหม่ๆ ได้</p>\n<p>ทั้ง Embedding และ Reranking ฝึกจาก Qwen3 ทั้งคู่มาฝึกต่ออีก 3 ขั้น ได้แก่ การฝึกแบบ weakly supervised ด้วยข้อมูลที่สร้างขึ้นมา, จากนั้นฝึกด้วยข้อมูลคุณภาพสูง, และนั้นสุดท้ายนำโมเดลหลายๆ เวอร์ชั่นจากการฝึกขั้นที่สองมารวมกัน</p>\n<p>ตัว Embedding นั้นจะรับเอกสารทั้งก้อนแล้วคืนค่าเป็น vector อย่างเดียว ขณะที่ Reranking นั้นจะรับค่าเป็นคำสั่งและตัวเอกสารเข้าไปพร้อมกัน จากนั้นจะคืนค่าเป็นคะแนนว่าเอกสารนั้นเกี่ยวกับคำสั่งหรือไม่</p>\n<p>โมเดลทุกรุ่นเปิดให้ดาวน์โหลดไปใช้ด้วยไลเซนส์ Apache 2.0</p>\n<p>ที่มา - <a href=\"https://qwenlm.github.io/blog/qwen3-embedding/\">QwenLM</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Fri, 06/06/2025 - 13:45</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f8318d8e26ab8c6ee53600364daf11cd4ab6b54a6b42862c9545ea76210a8d8","category":"Thai"}