{"title":"แอพจดโน้ต Notability เปลี่ยนโมเดล เลิกซื้อขาด กลายเป็น subscription รายปี","link":"https://www.blognone.com/node/125638","date":1635906240000,"content":"<div><div><div><p>เมื่อสองวันที่ผ่านมา บริษัท Gingerlabs ผู้พัฒนา Notability แอพสำหรับการจดบันทึกยอดนิยมบน iPad ได้ประกาศสายฟ้าแลบว่าในรุ่น 11.0 ที่เพิ่งออกมาจะยกเลิก pricing model แบบซื้อขาด (one-time purchase) เปลี่ยนมาเป็น annual subscription แทน โดยจะไปกักความสามารถหลายอย่างที่มีอยู่เดิมและที่เคยซื้อฟีเจอร์เพิ่ม ยกตัวอย่างเช่น iCloud sync, Handwriting recognition, auto-backup และ math conversion ไว้ โดยจะอนุญาตให้ใช้ได้สำหรับ subscriber เท่านั้น</p>\n<p>ที่ดราม่าคือ ประกาศถอนสิทธิ์ลูกค้าที่ซื้อขาดแต่เดิม โดยจะปลอบใจให้เป็นสิทธิ์ 1-year subscription ในปีแรก ส่วนเมื่อถึงพฤศจิกายนปีหน้าจะต้องจ่าย subscription เพื่อเข้าถึงความสามารถข้างต้น หาไม่จะลดความสามารถเหลือเป็นรุ่นทดลองใช้งาน</p>\n<p>ปล. หลังจากโดนรุมกระหน่ำด่ารัวๆ ทาง Notability เลยออกมา<a href=\"https://notability.medium.com/updates-to-notability-11-0-subscription-9f03a28a06f7\">ยอมปรับสิทธิ์ให้ลูกค้าเดิมที่ซื้อไปก่อนวันที่ 1 พฤศจิกายนจะได้สิทธิ์ lifetime access ไป</a></p>\n<p>ที่มา: <a href=\"https://notability.medium.com/pricing-updates-815f01f6df51\">Notability Blog</a></p>\n<p><img src=\"https://www.blognone.com/sites/default/files/externals/c2aaeb26529e6498ee899e792b49a9e1.jpg\" /></p>\n</div></div></div><div><div>Topics: </div><div><div><a href=\"/topics/notability\">Notability</a></div><div><a href=\"/topics/ipad\">iPad</a></div></div></div>","author":"tekkasit","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd10ce459170bf995ef1866d9c61e2dae0f074d648e4f6380501baf5e8f86bbd","category":"Thai"}