{"title":"เอกสาร Meta ระบุ Instagram มีรายได้ในปี 2021 ถึง 3.2 หมื่นล้านดอลลาร์","link":"https://www.blognone.com/node/139100","date":1712404689000,"content":"<div><div><div><p>มีข้อมูลเพิ่มเติมจากเอกสาร<a href=\"https://www.blognone.com/node/139097\">ที่ Meta ยื่นคำร้องต่อศาล</a> ให้ถอนคดีที่ FTC หรือคณะกรรมการการค้าของสหรัฐ ฟ้องข้อหาผูกขาดตลาดโซเชียลเน็ตเวิร์ค ซึ่ง Meta เปิดเผยรายได้ของ Instagram ด้วย</p>\n<p>ที่ผ่านมา Meta <a href=\"https://www.blognone.com/node/138000\">รายงานผลประกอบการ</a>โดยรวมรายได้จากการขายโฆษณาทั้งหมด ไม่แยกว่ามาจากแพลตฟอร์มใดเท่าใด แม้ในฐานะผู้ใช้งานอาจสัมผัสได้ว่าโฆษณาใน Instagram ก็มีไม่น้อย และน่าจะเป็นรายได้สำคัญของ Meta พอสมควร</p>\n<p>Meta ระบุว่าเฉพาะ Instagram มีรายได้จากโฆษณาในปี 2021 อยู่ที่ 32,400 ล้านดอลลาร์ คิดเป็น 27% ของรายได้รวม Meta ในปีนั้น เพื่อให้เห็นว่าตัวเลขนี้มากหรือน้อย เทียบดูกับ YouTube ในปีเดียวกัน<a href=\"https://www.blognone.com/node/126967\">มีรายได้</a>จากโฆษณา 28,845 ล้านดอลลาร์</p>\n<p>ที่มา: <a href=\"https://www.businessinsider.com/instagram-ads-revenue-youtube-court-documents-2024-4\">Business Insider</a></p>\n<p><img src=\"https://www.blognone.com/sites/default/files/externals/f495b390f8a2696fd556d18a46bbb5d9.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7de54915dfc1c3672886cafa1eae237bb700fc8062887b605e9fca229b4406ee","category":"Thai"}