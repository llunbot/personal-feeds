{"title":"เผยชิปที่ Apple ใช้ใน Data Center เพื่อรองรับงาน AI ก็คือ M2 Ultra","link":"https://www.blognone.com/node/139662","date":1715297383000,"content":"<div><div><div><p>ก่อนหน้านี้มีข่าวว่าแอปเปิลมีโครงการภายในชื่อ ACDC เพื่อออกแบบชิปสำหรับใช้งานในศูนย์ข้อมูล รองรับงานประมวลผลด้าน AI ล่าสุด Mark Gurman แห่ง Bloomberg มีข้อมูลเพิ่มเติมว่าชิปดังกล่าวคือ <a href=\"https://www.blognone.com/node/134165\">M2 Ultra</a></p>\n<p>แนวทางการออกแบบงานประมวลผล AI นั้น แอปเปิลจะให้งานที่ไม่ซับซ้อนสามารถทำได้ที่ระดับอุปกรณ์ แต่กรณีเป็นคำสั่งที่ซับซ้อนมาก จะเชื่อมต่อมาที่เซิร์ฟเวอร์และประมวลผลด้วย M2 Ultra นี้ ซึ่งการออกแบบของ ACDC ปัจจุบันรองรับทั้งความปลอดภัยและความเป็นส่วนตัวผู้ใช้งานที่แอปเปิลต้องการใช้เป็นจุดขายแล้ว</p>\n<p>รายงานบอกว่าแอปเปิลจะใช้ชิป M2 Ultra นี้ ทั้งในศูนย์ข้อมูลของแอปเปิลเอง ไปจนถึงศูนย์ข้อมูลของผู้ให้บริการรายอื่นที่แอปเปิลเช่าใช้งานด้วย โดยแผนอัปเกรดรอบถัดไปคือชิป M4 รุ่นที่มีประสิทธิภาพสูงกว่ารุ่นที่<a href=\"https://www.blognone.com/node/139625\">เพิ่งเปิดตัว</a></p>\n<p>ที่มา: <a href=\"https://www.bloomberg.com/news/articles/2024-05-09/apple-to-power-ios-18-ai-features-with-in-house-server-mac-chips-this-year\">Bloomberg</a></p>\n<p><img src=\"https://www.blognone.com/sites/default/files/externals/779952c5a0602998796f744225990215.jpg\" /></p>\n</div></div></div><div><div>Topics: </div><div><div><a href=\"/topics/apple-silicon\">Apple Silicon</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/apple-m2\">Apple M2</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fa3c4f5f2e25f4a09f5556109d0c78f392efeaf22b0094f8f022dfe3878397e","category":"Thai"}