{"title":"LG webOS ผนวกระบบสั่งงานด้วยเสียง Alexa เปิดให้ผู้ผลิตทีวีรายอื่นใช้งาน","link":"https://www.blognone.com/node/123711","date":1626273120000,"content":"<div><div><div><p>เมื่อต้นปีนี้ <a href=\"https://www.blognone.com/node/121352\">LG ประกาศขายไลเซนส์ระบบปฏิบัติการ webOS ให้ผู้ผลิตทีวีรายอื่นด้วย</a> โดยบริษัทที่ซื้อไปอาจมีชื่อแปลกๆ ไม่ค่อยคุ้นเคยอย่าง Advance, Blaupunkt, Eko, JSW, Manta, Polaroid, RCA, Seiki, Skytech</p>\n<p>ล่าสุด LG ประกาศว่าระบบปฏิบัติการ webOS เวอร์ชันขายให้บริษัทอื่น จะได้ฟีเจอร์พูดคุยด้วยเสียงผ่าน Amazon Alexa ได้ด้วย (webOS เวอร์ชันทีวี LG เอง มีฟีเจอร์สั่งงานด้วยเสียงของตัวเองที่ไม่เปิดให้คนอื่นใช้)</p>\n<p>การจับมือของ LG กับ Amazon ครั้งนี้ถือว่าน่าสนใจ เพราะเป็นการผสาน OS (webOS) เข้ากับบริการเสียง (Alexa) เป็นโซลูชันสำเร็จรูปให้ผู้ผลิตทีวีรายย่อยๆ นำไปใช้งานได้ทันที ถือเป็นการช่วยขยายฐานทั้ง webOS และ Alexa ไปพร้อมกัน</p>\n<p>ที่มา - <a href=\"https://www.lgnewsroom.com/2021/07/convenience-of-amazon-alexa-comes-to-third-party-smart-tvs-powered-by-lg-webos/\">LG</a>, <a href=\"https://www.slashgear.com/lg-webos-tv-brings-amazon-alexa-to-third-party-tvs-14682317\">Slashgear</a></p>\n<p><img src=\"https://www.blognone.com/sites/default/files/externals/ffd6b106387f9218637b20d256335b0b.jpg\" /></p>\n</div></div></div><div><div>Topics: </div><div><div><a href=\"/topics/webos\">webOS</a></div><div><a href=\"/topics/lg\">LG</a></div><div><a href=\"/topics/alexa\">Alexa</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34b54659828f54e3f749c385aeee13cd18065d5305811ee01b94018905c06b73","category":"Thai"}