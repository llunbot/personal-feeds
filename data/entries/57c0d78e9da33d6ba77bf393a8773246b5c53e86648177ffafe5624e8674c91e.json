{"title":"Threads เพิ่มฟีเจอร์หัวข้อที่เป็นเทรนด์ตอนนี้ Today's Topics เริ่มต้นในอเมริกาก่อน","link":"https://www.blognone.com/node/138172","date":1707792444000,"content":"<div><div><div><p>Threads ประกาศเพิ่มฟีเจอร์ใหม่ แสดงหัวข้อที่กำลังเป็นเทรนด์ในขณะนี้มีชื่อเรียกว่า <strong>Today's Topics</strong> โดยแสดงผลในสองพื้นที่ คือหน้า Search และแทรกในฟีด For You เริ่มต้นกับผู้ใช้งานภาษาอังกฤษในสหรัฐอเมริกาก่อน จากนั้นจะขยายไปยังประเทศอื่น และภาษาอื่นต่อไป</p>\n<p>Adam Mosseri หัวหน้าทีม Instagram และ Threads <a href=\"https://www.threads.net/@mosseri/post/C3QlYJ0PLzt\">ให้รายละเอียดเพิ่มเติม</a>ของ Today's Topics ว่ากระบวนการเลือกหัวข้อมาแสดงผล จะใช้ระบบ AI คัดออกมาก่อน จากนั้นใช้ทีมดูแลคอนเทนต์ตรวจสอบซ้ำอีกครั้ง เพื่อป้องกันปัญหาหัวข้อที่ซ้ำซ้อนกัน เขายังบอกว่าหัวข้อที่เกี่ยวกับการเมือง สามารถติดเทรนด์นี้ได้ด้วย</p>\n<p>ก่อนหน้านี้ Threads และ Instagram เพิ่งประกาศแนวทางไม่แสดงโพสต์ที่เกี่ยวกับการเมืองจากบัญชีที่ไม่ได้ติดตาม ซึ่งกรณีของเทรนด์ Today's Topics นี้ เป็นคนละส่วนกัน</p>\n<p>ที่มา: <a href=\"https://www.theverge.com/2024/2/12/24071014/threads-topics-testing-us-test\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9c5c7d08808c6d3aafb7818f5dd5531d.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57c0d78e9da33d6ba77bf393a8773246b5c53e86648177ffafe5624e8674c91e","category":"Thai"}