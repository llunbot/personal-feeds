{"title":"รักโลกแม้ยามฉุกเฉิน ศูนย์ข้อมูลในนอร์เวย์ใช้น้ำมันพืชปั่นไฟสำรอง","link":"https://www.blognone.com/node/142571","date":1729004259000,"content":"<div><div><div><p>STACK Infrastructure ผู้ให้บริการศูนย์ข้อมูลขนาดใหญ่ประกาศความสำเร็จในการเปลี่ยนเชื้อเพลิงปั่นไฟสำรอง จากเดิมใช้น้ำมันดีเซลไปใช้น้ำมันพืช (HVO100 - Hydrotreated Vegetable Oil)</p>\n<p>แนวทางของ STACK ตั้งเป้าจะเป็นกลางทางคาร์บอนเต็มตัวภายในปี 2050  และตอนนี้ก็ใช้พลังงานหลักจากแหล่งพลังงานหมุนเวียนทั้งหมดแล้ว แต่ก็พยายามลดคาร์บอนในส่วนอื่นๆ ด้วย ในกรณีนี้คือการเปลี่ยนเชื้อเพลิงปั่นไฟสำรอง</p>\n<p>HVO100 ไม่ได้เป็นกลางทางคาร์บอนเต็มตัว  แต่ STACK ระบุว่า HVO100 ปริมาณ 1,000 ลิตรนั้นปล่อยคาร์บอนเพียง 195 กิโลกรัมเท่านั้น เทียบกับน้ำมันดีเซลที่ปล่อยถึง 3,600 กิโลกรัม และยังปล่อยอนุภาคขนาดเล็ก, คาร์บอนมอนนอกไซต์, และมลพิษอื่นๆ น้อยลง</p>\n<p>ศูนยข้อมูล OSL04 ที่ทดสอบใช้งานน้ำมันพืชครั้งนี้มีขนาด 18MW โดย STACK คาดว่าจะเปิดศูนย์ข้อมูลในภูมิภาค EMEA รวมถึง 1GW</p>\n<p>ที่มา - <a href=\"https://www.stackinfra.com/about/news-events/press-releases/stack-infrastructure-implements-use-of-advanced-biofuel-hvo100-in-backup-generators-at-new-oslo-data-center/\">STACK</a></p>\n<p><img alt=\"No Description\" src=\"https://www.blognone.com/sites/default/files/externals/e8e0e00e2fcb6727927029982267780c.jpg\" /></p>\n</div></div></div><div><div>Topics: </div><div><div><a href=\"/topics/datacenter-0\">Datacenter</a></div><div><a href=\"/topics/norway\">Norway</a></div><div><a href=\"/topics/environment\">Environment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e07b18359f9a55e955698969e81ade1212fb5a5df102979445940f9b70c93129","category":"Thai"}