{"title":"YouTube Music เพิ่มฟีเจอร์ Podcast แล้ว ยังจำกัดเฉพาะผู้ใช้ในสหรัฐอเมริกา","link":"https://www.blognone.com/node/133602","date":1682661529000,"content":"<div><div><div><p>YouTube Music เริ่มปล่อยฟีเจอร์ Podcast <a href=\"https://www.blognone.com/node/132763\">ตามที่เคยประกาศไว้</a> โดยยังปล่อยเฉพาะผู้ใช้งานในสหรัฐอเมริกาเพียงประเทศเดียวก่อน</p>\n<p>การใช้งานจะมีแท็บ Podcasts เข้ามาในหน้าหลักของแอพ ทั้งเวอร์ชันเว็บ, Android, iOS และสามารถฟังได้เหมือนฟังเพลงตามปกติ รองรับฟีเจอร์มาตรฐานอย่างการฟังออฟไลน์ ฟังแบบแบ็คกราวน์ระหว่างเปิดแอพอื่นไปด้วย การ cast ไปยังอุปกรณ์อื่น (โดยไม่จำเป็นต้องจ่าย YouTube Premium เหมือนฟังเพลง) และจุดเด่นเฉพาะของ YouTube เองคือการสลับไปมาระหว่างการฟังเสียงอย่างเดียว กับแบบมีวิดีโอประกอบด้วย (ถ้ารายการนั้นทำ)</p>\n<p>สำหรับผู้สร้างรายการ Podcast สามารถ<a href=\"https://www.blognone.com/node/133082\">อัพโหลดรายการผ่าน YouTube Studio</a> และสามารถนำ<a href=\"https://support.google.com/youtube/answer/13379217\">ป้าย badge ว่ารายการฟังได้บน YouTube</a> ไปแปะไว้บนเว็บไซต์ของตัวเองได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/a2f15b8844e420ee7deaa817a9ebbb47.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a71d4a16b77e985797e7f4ba923a91f3.png\" /></p>\n<p>ที่มา - <a href=\"https://support.google.com/youtubemusic/thread/213056645\">YouTube</a></p>\n</div></div></div><div><div>Topics: </div><div><div><a href=\"/topics/youtube-music\">YouTube Music</a></div><div><a href=\"/topics/youtube\">YouTube</a></div><div><a href=\"/topics/podcast\">Podcast</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4050c68e1b2bc5a3fbf78845cfedcf554c7aa50287bcdedf01883245f1066f47","category":"Thai"}