{"title":"Cloudflare เปิดบริการ SQLite-in-DO ฐานข้อมูลสำหรับ Workers","link":"https://www.blognone.com/node/142250","date":1727419870000,"content":"<div><div><div><p>Cloudflare เปิดบริการ SQLite-in-DO บริการฐานข้อมูลตัวที่สองของบริษัท<a href=\"https://www.blognone.com/node/128425\">ถัดจาก D1 ที่ใช้ SQLite เหมือนกัน</a> แต่รอบนี้สร้างบริการขึ้นจาก Durable Objects (DO) ที่ปกติแล้วใช้เป็นสตอเรจเก็บค่า key/value เท่านั้น</p>\n<p>ตัว SQLite จะรันบนเซิร์ฟเวอร์ DO โดยตรง ไลบรารีที่เรียกใช้ก็ออกแบบให้เรียกแบบ synchronous โดย Cloudflare พยายามออปติไมซ์ latency ในการเรียกใช้งานให้ต่ำ</p>\n<p>บริการนี้ค่อนข้างทับซ้อนกันกับ D1 แต่ทาง Cloudflare ก็พยายามบอกว่า D1 นั้นเป็นบริการฐานข้อมูลเต็มรูปแบบกว่า สามารถเรียกใช้งานจากนอก Cloudflare Workers ได้ และในอนาคตจะสำเนาฐานข้อมูลสำหรับการอ่านไปทั่วโลก ทำให้เขียนแอปพลิเคชั่นโดยไม่ต้องสนใจว่าโค้ดจะรันอยู่ที่ไหนมากนัก ขณะที่ SQLite-in-DO ยังต้องคำนึงว่าโค้ดส่วนใดควรรันที่ไหน</p>\n<p>ตอนนี้ SQLite-in-DO เปิดให้บริการแบบเบต้า จำกัดขนาดฐานข้อมูล 1GB สำหรับการใช้งาน คิดค่าสตอเรจ 0.2 ดอลลาร์ต่อ GB, 0.001 ดอลลาร์ต่อการอ่านล้านแถว, และ 1 ดอลลาร์ต่อการเขียนล้านแถว ผู้ใช้แพ็กเกจ Workers Paid ให้บริการฟรี 5GB แรก อ่านได้ 25,000 ล้านแถว และเขียนได้ 50 ล้านแถวต่อเดือน</p>\n<p>ที่มา - <a href=\"https://blog.cloudflare.com/sqlite-in-durable-objects/\">Cloudflare Blog</a></p>\n<p><img alt=\"No Description\" src=\"https://www.blognone.com/sites/default/files/externals/2311a35c0fc7a5e385849b6e6012948e.jpeg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/database\">Database</a></div><div><a href=\"/topics/sqlite\">SQLite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e51e8aa5e8d6b2759d75741ee95302fc0bc7d659e538218661c2c249ae1b5e1","category":"Thai"}