{"title":"Cloudflare ทดลองระบบทดแทน CAPTCHA ยืนยันว่าเป็นคนด้วยการสแกนนิ้ว-หน้า","link":"https://www.blognone.com/node/124248","date":1629120279000,"content":"<div><div><div><p>ต่อจากข่าว <a href=\"https://www.blognone.com/node/122682\">Cloudflare เลิกใช้ CAPTCHA เปลี่ยนมาตรวจสอบบ็อต/คนด้วย USB Key</a> ด้วยวิธีที่มีชื่อเรียกอย่างเป็นทางการว่า \"Cryptographic Attestation of Personhood\"</p>\n<p>ล่าสุด Cloudflare ขยายอุปกรณ์ที่รองรับให้กว้างขึ้นแล้ว โดยรองรับ biometric หลากหลายแพลตฟอร์ม เช่น Apple Face ID, Windows Hello, Android Biometric Authentication เราสามารถยืนยันว่าเป็นมนุษย์ด้วยการสแกนหน้าหรือสแกนนิ้ว</p>\n<p>ผู้สนใจสามารถลองได้จากหน้าเว็บ <a href=\"https://cloudflarechallenge.com/\">https://cloudflarechallenge.com</a> ผมลองทดสอบด้วย Windows Hello ก็พบว่าสามารถใช้งานได้แล้ว</p>\n<p><img src=\"https://www.blognone.com/sites/default/files/externals/c1faf8fe104e2894d376b1d828a723ff.png\" /></p>\n<p>Cloudflare ยืนยันว่าวิธี Cryptographic Attestation of Personhood รักษาความเป็นส่วนตัวของผู้ใช้ เพราะข้อมูล biometric ไม่ได้ถูกส่งออกไปนอกเครื่อง การประมวลผลตัวตนเกิดขึ้นในเครื่องเท่านั้น เมื่อยืนยันว่าเป็นคนจริงๆ (ผ่าน biometric ที่ตรงกัน) ถึงส่งข้อมูลกลับไปบอก Cloudflare</p>\n<p>ที่มา - <a href=\"https://blog.cloudflare.com/cap-expands-support/\">Cloudflare Blog</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/captcha\">CAPTCHA</a></div><div><a href=\"/topics/biometric\">Biometric</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50f143f4c39ad050be3556ef6fd8c071751f5b4482f703d6c12cbb7d67a8a79d","category":"Thai"}