{"title":"เลื่อนอีกเกม Marvel’s Midnight Suns เลื่อนวันวางขายเป็นครึ่งหลังปี 2022","link":"https://www.blognone.com/node/125663","date":1635992718000,"content":"<div><div><div><p>โรคเลื่อนยังเป็นสิ่งที่อยู่คู่กับวงการเกมในยุคหลังโรคระบาด ล่าสุด Take-Two ประกาศเลื่อนวางขายเกม <a href=\"https://www.blognone.com/node/124432\">Marvel’s Midnight Suns ที่พัฒนาโดยทีมสร้าง XCOM</a> จากเดิมเดือนมีนาคม 2022 เป็นครึ่งหลังของปี 2022</p>\n<p>Marvel’s Midnight Suns เป็นเกมแนวเทิร์นเบสที่ใช้ตัวละครจาก Marvel เช่น Wolverine, Blade, Iron Man, Ghost Rider, Dr. Strange มาต่อสู้กับศัตรูในโลกเวทย์มนตร์ รูปแบบเกมเพลย์เป็น tactical RPG ตามแนวทางที่ทีม XCOM ถนัด (<a href=\"https://www.blognone.com/node/124562\">รายละเอียดเกมเพลย์</a>)</p>\n<p>Firaxis บริษัทลูกของ Take-Two ผู้พัฒนาเกมนี้ ระบุว่าต้องการเวลาเพิ่มเพื่อให้เกมออกมาดีที่สุด และเวลาที่ได้เพิ่มมาจะนำไปเพิ่มเนื้อเรื่อง ภาพยนตร์ในเกม และปรับปรุงคุณภาพให้ดีขึ้น</p>\n<p><img src=\"https://www.blognone.com/sites/default/files/externals/55421616b222bd519024efdb25319e67.jpg\" /></p>\n<blockquote><p>We have an important development update to share with our fans <a href=\"https://t.co/ycNDCVtbwD\">pic.twitter.com/ycNDCVtbwD</a></p>\n<p>— Marvel's Midnight Suns (@midnightsuns) <a href=\"https://twitter.com/midnightsuns/status/1455989461309820931?ref_src=twsrc%5Etfw\">November 3, 2021</a></p></blockquote>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/games\">Games</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/firaxis-games\">Firaxis Games</a></div><div><a href=\"/topics/2k-games\">2K Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0eb33e14e7044dcdc51e27a4eb43b88577d7ea28ba0e30a1119eb2aa9165430","category":"Thai"}