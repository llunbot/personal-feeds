{"title":"อีเมลภายในไมโครซอฟท์ ประเมินราคาซื้อเกมลง Game Pass - Baldur's Gate 3 แค่ 5 ล้านดอลลาร์","link":"https://www.blognone.com/node/135900","date":1695594128000,"content":"<div><div><div><p>มีเอกสารภายในจากคดี FTC vs Microsoft เป็นอีเมลระหว่างทีมบริหารของ Xbox ช่วงเดือนพฤษภาคม 2022 คุยกันเพื่อประเมินราคาซื้อสิทธิของเกมดังต่างๆ มาให้บริการใน Xbox Game Pass (เป็นราคาที่ไมโครซอฟท์ประเมินกันเอง ไม่ใช่ราคาจริงๆ)</p>\n<p>ในอีเมลฉบับนี้ Phil Spencer มองว่า<a href=\"https://www.blognone.com/node/128460\">การที่เกม Starfield เลื่อนวันขาย</a> ทำให้ Game Pass ขาดเกมเด่นๆ มาเรียกลูกค้าในปี 2022 จึงอาจต้องซื้อสิทธิของเกมค่ายอื่นเข้ามาแทน เกมที่ถูกเอ่ยถึงในอีเมลฉบับนั้นได้แก่</p>\n<ul>\n<li>Star Wars Jedi: Survivor - 300 ล้านดอลลาร์</li>\n<li>Suicide Squad - 250 ล้านดอลลาร์</li>\n<li>Mortal Kombat 1 - 250 ล้านดอลลาร์</li>\n<li>Assassin’s Creed Mirage - 100 ล้านดอลลาร์</li>\n<li>Lego Star Wars: The Skywalker Saga - 35 ล้านดอลลาร์</li>\n<li>Gotham Knights - 50 ล้านดอลลาร์</li>\n<li>Dying Light 2 - 50 ล้านดอลลาร์</li>\n<li>Baldur's Gate 3 - 5 ล้านดอลลาร์</li>\n</ul>\n<p>กรณีของ Star Wars Jedi: Survivor เกมฟอร์มยักษ์ของ EA ที่ราคาประเมินแพงถึง 300 ล้านดอลลาร์นั้น Sarah Bond ผู้บริหารของไมโครซอฟท์อีกคนมองว่าเป็นการลงทุนที่ไม่น่าคุ้มค่า (สุดท้ายดีลก็ไม่เกิดขึ้น)</p>\n<p>ส่วนด้านกลับกันคือ Baldur's Gate 3 ที่ราคาเพียง 5 ล้านดอลลาร์ มาถึงตอนนี้แล้วคงพิสูจน์ว่าราคาประเมินถูกไปมาก เพราะ<a href=\"https://www.blognone.com/node/135337\">เกมประสบความสำเร็จถล่มทลาย</a></p>\n<p>เรื่องนี้ Michael Douse หัวหน้าฝ่ายจัดจำหน่ายของ Larian Studios ผู้สร้างเกม Baldur's Gate 3 ให้ความเห็นในทวิตเตอร์เอาไว้ว่า ไม่ใช่แค่ไมโครซอฟท์ที่ประเมินต่ำไป ทุกคนก็ประเมินแบบนี้ รวมถึงเกมก่อนหน้านี้ของสตูดิโอคือ Divinity: Original Sin 2 ก็ถูกประเมินต่ำแบบเดียวกัน</p>\n<p>ที่มา - <a href=\"https://www.videogameschronicle.com/news/microsoft-thought-it-might-cost-300-million-to-get-star-wars-jedi-survivor-on-game-pass-at-launch/\">VGC</a>, <a href=\"https://www.videogameschronicle.com/news/everyone-misjudged-baldurs-gate-3-not-just-microsoft-says-larian-executive/\">VGC</a></p>\n<blockquote><p>In their defence, so did everyone else. Same with DOS2. Comes with the genre, and the way we approach things, and the way we execute things. There just isn’t any existing data that could have told anyone how BG3 was going to perform. We just had to take giant spooky leaps. <a href=\"https://t.co/BgLyW4cZZx\">https://t.co/BgLyW4cZZx</a></p>\n<p>— Very AFK (@Cromwelp) <a href=\"https://twitter.com/Cromwelp/status/1704145174761197774?ref_src=twsrc%5Etfw\">September 19, 2023</a></p></blockquote>\n<p><img src=\"https://www.blognone.com/sites/default/files/externals/cd9b2d57d32e072fa90e8ae1cd0a5072.jpg\" alt /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/microsoft\">Microsoft</a></div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbb6b231e9f438bb5638e9ec05d91ba47c60fe180a09ea6f983d31d2b1214075","category":"Thai"}