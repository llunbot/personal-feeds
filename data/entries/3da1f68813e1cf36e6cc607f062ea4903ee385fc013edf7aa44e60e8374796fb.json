{"title":"WhatsApp เพิ่มฟีเจอร์แชร์หน้าจอระหว่างวิดีโอคอล","link":"https://www.blognone.com/node/135185","date":1691536981000,"content":"<div><div><div><p>WhatsApp เพิ่มความสามารถใหม่ ผู้ใช้งานสามารถแชร์หน้าจอระหว่างคุยแบบวิดีโอคอลได้แล้ว ทำให้ WhatsApp มีความสามารถเหมือนแอปคุยงานอย่าง Zoom, Google Meet หรือ Microsoft Teams</p>\n<p>ในการใช้งานฟีเจอร์ดังกล่าว ผู้ใช้งานเลือกไอคอน Share และสามารถเลือกได้ว่าจะแชร์ทั้งหน้าจอ หรือแชร์เฉพาะหน้าจอของแอปที่กำหนดเท่านั้น เพื่อให้เหมาะสมกับการใช้งาน WhatsApp ยังเพิ่มโหมดหน้าจอแนวนอนสำหรับการวิดีโอคอลด้วย</p>\n<p>คุณสมบัติการแชร์หน้าจอระหว่างคุย รองรับทั้ง iOS, Android และ Windows</p>\n<p>ที่มา: <a href=\"https://www.theverge.com/2023/8/8/23824245/whatsapp-screen-sharing-feature\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f8b9570cf0795b7ac7587d2ad3996db0.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3da1f68813e1cf36e6cc607f062ea4903ee385fc013edf7aa44e60e8374796fb","category":"Thai"}