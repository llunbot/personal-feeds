{"title":"Remedy เผยการพัฒนาเกม Alan Wake 2 ให้เล่นได้ใน Xbox Series S ไม่ใช่เรื่องง่าย","link":"https://www.blognone.com/node/136150","date":1696853741000,"content":"<div><div><div><p>Xbox Series S ถือเป็นเครื่องเกมที่<a href=\"https://www.blognone.com/node/135857\">ทำยอดขายให้ Microsoft ถึง 3 ใน 4 ของยอดขายเครื่อง Xbox  ทั้งหมด</a> ด้วยความที่เป็นเครื่องเกมคอนโซลที่มีราคาย่อมเยาว์ที่สุด แต่ทว่าความย่อมเยาว์นี้ทำให้มีข่าวออกมาเรื่อย ๆ ว่าเหล่านักพัฒนาเกมมีปัญหากับการพัฒนาเกมให้ Series S โดยคราวนี้เป็นคิวของ Remedy ผู้พัฒนาเกม Alan Wake 2 ได้ออกมาเล่าถึงความท้าทายในการพัฒนาเกมลง Series S ให้เล่นได้ที่ 30fps</p>\n<p>คุณ Thomas Puha ผู้ดำรงตำแหน่ง Communications Director ของ Remedy ได้ให้สัมภาษณ์กับ IGN ว่า แม้ตัว Series S มีประสิทธิภาพ CPU ที่ใกล้เคียงกับ Xbox Series X ก็จริง แต่ GPU กลับต่างกันมาก และด้วยความที่ Series S มีหน่วยความจำน้อยกว่ามาก ๆ มันก็เลยเป็นปัญหาใหญ่ในการพัฒนาพอควร ต่อให้ Remedy จะเคยพัฒนาเกมใน PC ที่มีฮาร์ดแวร์ที่หลากหลายกว่าเยอะมาแล้วก็ตาม</p>\n<p>สำหรับ Series S พอความจำไม่พอ ไม่ใช่แค่ลดความละเอียดภาพแล้วจบเลย แต่ Remedy ต้องพยายามทำให้คุณภาพของความละเอียดไม่ถูกลดทอน ต่างจาก PC ที่ผู้เล่นยอมรับได้ว่า PC ที่สเปคด้อยกว่าจะมีภาพ และเฟรมเรตที่ไม่ดี ซึ่ง Remedy ทำงานอย่างหนักเพื่อให้ Alan Wake 2 ใน Xbox Series S เล่นได้ใน 30fps นิ่ง ๆ และพยายามรักษาคุณภาพของภาพให้สวยสมกับเป็นเกม Next-Gen ด้วย</p>\n<p>เกม Alan Wake 2 จะวางจำหน่ายให้กับเครื่อง Xbox Series S/X, PlayStation 5 และ PC ในวันที่ 27 ตุลาคมนี้</p>\n<p><img src=\"https://www.blognone.com/sites/default/files/externals/126922d68bda6dc2e2e3b8de197751ef.jpg\" alt /></p>\n<p>ที่มา - <a href=\"https://www.ign.com/articles/remedy-opens-up-about-challenges-developing-alan-wake-2-for-xbox-series-s\">IGN</a></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div><div><a href=\"/topics/xbox-series-s\">Xbox Series S</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9de32f1987c33183be7644ff591ee12cb6ae7f2299b56b185095d55fc8614a34","category":"Thai"}