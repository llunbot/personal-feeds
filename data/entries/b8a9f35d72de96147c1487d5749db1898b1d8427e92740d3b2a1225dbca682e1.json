{"title":"Flutter ประกาศเข้าสู่ยุค Production Era มีนักพัฒนาเกิน 1 ล้านคน, แอพใหม่บน iOS 30% เขียนด้วย Flutter","link":"https://www.blognone.com/node/143721","date":1734503805000,"content":"<div><div><div><p>ทีมพัฒนา Flutter ประกาศว่าโครงการเข้าสู่ยุค \"Production Era\" พร้อมต่อการใช้งานจริงในระดับโปรดักชันแล้ว</p>\n<p>Flutter เริ่มพัฒนาครั้งแรกในปี 2014 ตอนนั้นใช้โค้ดเนมว่า \"Sky\" ถือเป็นยุคแรกแห่งการทดลอง (Experimental Era) แล้ว<a href=\"https://www.blognone.com/node/106821\">เมื่อออกเวอร์ชัน 1.0 ในปี 2018</a> เข้าสู่ยุคเติบโต (Growth Era) ขยายมา<a href=\"https://www.blognone.com/node/128430\">รองรับการเขียนแอพบนเดสก์ท็อปในเวอร์ชัน 3.0</a> และตอนนี้เข้าสู่ยุค Production Era เรียบร้อยแล้ว มีองค์กรใหญ่ๆ อย่าง Toyota, Scandinavian Airlines, Universal Studios, LG นำไปใช้งานในแอพของตัวเองบนแพลตฟอร์มใหม่ๆ เช่น รถยนต์หรือสมาร์ททีวี</p>\n<p>ทีมงาน Flutter ยังให้ข้อมูลเชิงสถิติว่ามีนักพัฒนา Flutter ที่แอคทีฟมากกว่า 1 ล้านคนทั่วโลก, แอพใหม่บน iOS App Store 30% จำนวน 30% เขียนด้วย Flutter, มีแพ็กเกจในระบบ Flutter มากกว่า 50,000 แพ็กเกจ, ตัวโครงการ Flutter มีนักพัฒนาเข้าร่วม 1,400 คน และถือเป็นโครงการระดับ Top 5 ของ GitHub ด้วย</p>\n<p>ที่มา - <a href=\"https://developers.googleblog.com/en/celebrating-flutters-production-era/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/a1b37d733189d95f2a5c37451a4d8348.png\" /></p>\n</div></div></div><div><div>Topics: </div><div><div><a href=\"/topics/flutter\">Flutter</a></div><div><a href=\"/topics/programming\">Programming</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8a9f35d72de96147c1487d5749db1898b1d8427e92740d3b2a1225dbca682e1","category":"Thai"}