{"title":"เกมยิงไดโนเสาร์ Turok 3 ปี 2000 รีมาสเตอร์ใหม่มาลงคอนโซลยุคใหม่","link":"https://www.blognone.com/node/135424","date":1692847786000,"content":"<div><div><div><p>นอกจาก <a href=\"https://www.blognone.com/node/135419\">Star Wars: Dark Forces Remastered</a> สตูดิโอ Nightdive ยังเปิดตัวเกมยิงไดโนเสาร์ Turok 3: Shadow of Oblivion เวอร์ชันรีมาสเตอร์ออกมาพร้อมกัน</p>\n<p>Turok 3: Shadow of Oblivion เป็นภาค 3 ของซีรีส์ Turok บนเครื่อง Nintendo 64 วางขายเมื่อปี 2000 พัฒนาโดยสตูดิโอ Acclaim ซึ่งเจ๊งไปแล้วเมื่อปี 2004 เกมภาคนี้ได้คะแนนรีวิวเฉลี่ย 77/100 ถือเป็นหนึ่งในเกมไตรภาคหลัก Turok ยุครุ่งเรือง</p>\n<p>Nightdive เคยรีมาสเตอร์ Turok สองภาคแรกมาก่อนแล้วเมื่อปี 2015 และ 2017 จึงไม่น่าแปลกใจที่มารีมาสเตอร์ภาค 3 ต่อให้ครบชุด วิธีการรีมาสเตอร์ยังใช้ผ่าน KEX Engine ของบริษัทเอง, รองรับฟีเจอร์กราฟิกสมัยใหม่ ความละเอียดสูงสุด 4K 120 fps, ปรับปรุงโมเดลในเกมใหม่, เพิ่มระบบ trophies/achievements</p>\n<p>เกมภาครีมาสเตอร์มีให้เล่นบนเครื่องสมัยใหม่ครบทุกแพลตฟอร์ม ได้แก่ พีซี Steam, PS4, PS5, Xbox One, Xbox Series X|S, Nintendo Switch กำหนดวางขาย 14 พฤศจิกายน 2023</p>\n<p><img alt=\"No Description\" src=\"https://www.blognone.com/sites/default/files/externals/1443686ea6673048d7fa8b0c5cc28665.jpg\" /></p>\n<p>ที่มา - <a href=\"https://www.gematsu.com/2023/08/turok-3-shadow-of-oblivion-coming-to-ps5-xbox-series-ps4-xbox-one-switch-and-pc-on-november-14\">Gematsu</a></p>\n</div></div></div><div><div>Topics: </div><div><div><a href=\"/topics/nightdive-studios\">Nightdive Studios</a></div><div><a href=\"/topics/games\">Games</a></div><div><a href=\"/topics/turok\">Turok</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1c9889252f91a48e3024248421ff8f07733f94d7d7338ab451be80008d10cdf","category":"Thai"}