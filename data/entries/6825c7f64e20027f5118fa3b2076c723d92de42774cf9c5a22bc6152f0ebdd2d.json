{"title":"Spotify ร่วมมือกับ Shopify ให้ศิลปินโปรโมตสินค้าของตัวเองผ่านโปรไฟล์ได้ง่าย ๆ","link":"https://www.blognone.com/node/125383","date":1634746918000,"content":"<div><div><div><p>Spotify ระบบสตรีมมิ่งเพลงออนดีมานด์ประกาศร่วมมือกับ Shopify แพลตฟอร์มอีคอมเมิร์ซชื่อดัง โดยความร่วมมือครั้งนี้จะเปิดให้ศิลปินเชื่อมบัญชีของตัวเองบน Spotify เข้ากับร้านใน Shopify ได้โดยตรง</p>\n<p>วิธีใช้งานคือฝั่งศิลปินสามารถผูกร้านเข้ากับโปรไฟล์ของตัวเองแล้วเลือกรูปสินค้า 3 ชิ้นขึ้นมาโชว์บนโปรไฟล์ เป็นการเพิ่มช่องทางให้ศิลปินสามารถโปรโมตและขายสินค้าของตัวเองได้ง่ายขึ้น เป็นการสร้างรายได้ให้ศิลปินเอง รวมถึงให้แฟนเพลงอุดหนุนสินค้าของศิลปินที่ตัวเองชื่นชอบได้สะดวกรวดเร็ว</p>\n<p>ฟีเจอร์เชื่อมต่อร้านค้าใน Shopify เข้ากับโปรไฟล์ศิลปินใน Spotify ยังคงอยู่ในระหว่างทดสอบใช้งาน โดยตอนนี้ยังคงเปิดให้ใช้เฉพาะในออสเตรเลีย, แคนาดา, นิวซีแลนด์, สหราชอาณาจักร และสหรัฐอเมริกาเท่านั้น และถ้าศิลปินคนไหนยังไม่มีร้านของตัวเอง Shopify ก็เปิดให้ใช้งานฟรี 90 วันด้วย</p>\n<p>ที่มา - <a href=\"https://artists.spotify.com/blog/sell-merch-on-spotify-with-shopify\">Spotify</a>, <a href=\"https://techcrunch.com/2021/10/20/spotify-partners-with-shopify-to-add-merch-to-artists-profiles/\">TechCrunch</a></p>\n<p><img src=\"https://www.blognone.com/sites/default/files/externals/d71bbfd84c9ab81e63f0ba008057c422.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/shopify\">Shopify</a></div><div><a href=\"/topics/e-commerce\">E-commerce</a></div><div><a href=\"/topics/music-streaming\">Music Streaming</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6825c7f64e20027f5118fa3b2076c723d92de42774cf9c5a22bc6152f0ebdd2d","category":"Thai"}