{"title":"Java 24 ออกแล้ว เริ่มถอดโค้ดส่วน 32-bit ที่ไม่ใช้งานออก","link":"https://www.blognone.com/node/145346","date":1742363218000,"content":"<div><div><div><p>Oracle ประกาศออก Java 24 ตามรอบการออกทุก 6 เดือน โดย Java 24 เป็นรุ่นซัพพอร์ตระยะสั้น (ตัว LTS ล่าสุดตอนนี้คือ Java 21)</p>\n<p>Java 24 มีของใหม่มากถึง 24 อย่าง (นับตามจำนวนสเปก JEP) ซึ่งถือว่าเยอะที่สุดใน Java ยุคหลังๆ ตัวอย่างฟีเจอร์กลุ่มที่เข้าสถานะเสถียรแล้วได้แก่</p>\n<ul>\n<li>Stream Gatherers ปรับปรุง Stream API สำหรับการรับและแปลงข้อมูล</li>\n<li>Class File API เป็น API มาตรฐานสำหรับอ่าน สร้าง และแปลงไฟล์ Java class</li>\n<li>Ahead-of-Time Class Loading &amp; Linking เพิ่มความเร็วการเริ่มทำงาน โดยโหลดและลิงก์คลาสไว้รอตอน JVM เริ่มทำงาน</li>\n</ul>\n<p>การเปลี่ยนแปลงสำคัญอีกอย่างใน Java 24 คือการเก็บกวาดฟีเจอร์เก่าที่ไม่ใช้งานแล้ว ได้แก่</p>\n<ul>\n<li>ถอดซอร์สโค้ดส่วนที่เป็น Windows 32-bit ออก หลังจากประกาศเลิกใช้งาน (deprecated) ไปตั้งแต่ Java 21</li>\n<li>ประกาศเลิกใช้งาน (deprecated) Linux x86 32-bit ซึ่งเป็นแพลตฟอร์ม x86 32-bit ตัวสุดท้ายที่เหลืออยู่</li>\n<li>ปิดการทำงานของ Security Manager ซึ่งประกาศ deprecated ไปตอน Java 17</li>\n<li>แจ้งเตือนว่าจะเลิกใช้ Java Native Interface (JNI)</li>\n</ul>\n<p>ที่มา - <a href=\"https://www.oracle.com/news/announcement/oracle-releases-java-24-2025-03-18/\">Oracle</a>, <a href=\"https://blogs.oracle.com/java/post/the-arrival-of-java-24\">Oracle Blog</a></p>\n<p><img alt=\"No Description\" src=\"https://www.blognone.com/sites/default/files/externals/f14a1dc7d9a10f9d417428b1cefedfc2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/90a2036a31061577e7c56d05678f028c.png\" /></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4adcfff74b2f41c6732a6f7d6c69736e9ee5a3b24044cf512eedb9fa6056026a","category":"Thai"}