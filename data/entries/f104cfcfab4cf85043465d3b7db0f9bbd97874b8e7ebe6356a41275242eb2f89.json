{"title":"Gmail เริ่มแสดงโลโก้ขององค์กรผู้ส่งอีเมล ต้องยืนยันตัวตนผ่านมาตรฐาน BIMI ก่อน","link":"https://www.blognone.com/node/123685","date":1626160873000,"content":"<div><div><div><p>Gmail ประกาศใช้ฟีเจอร์แสดงภาพโพรไฟล์ผู้ส่งเมล Brand Indicators for Message Identification (BIMI) อย่างเป็นทางการ หลัง<a href=\"https://www.blognone.com/node/117592\">เริ่มทดสอบมาตั้งแต่ปีที่แล้ว</a></p>\n<p><a href=\"https://bimigroup.org/\">BIMI</a> เป็นมาตรฐานกลางสำหรับการยืนยันตัวตนของผู้ส่งอีเมล เพื่อให้แสดงภาพโพรไฟล์ของแบรนด์ (เช่น โลโก้องค์กร) โดยไม่ต้องกังวลว่าเป็น phishing หลอกให้ผู้ใช้เชื่อว่าเป็นแบรนด์นั้น</p>\n<p>หน่วยงานผู้ส่งอีเมลจะต้องยืนยันตัวตนผ่านวิธี Policy Framework (SPF) หรือ Domain Keys Identified Mail (DKIM) ที่ใช้กันอยู่แล้วในวงการอีเมลเพื่อป้องกันการส่งสแปม จากนั้นก็ต้องขอยืนยันการเป็นเจ้าของโลโก้ผ่านกระบวนการ Verified Mark Certificate (VMC) อีกทีหนึ่ง</p>\n<p>เมื่อตรวจสอบทุกอย่างผ่านแล้ว Gmail ก็จะเริ่มแสดงภาพโพรไฟล์ของแบรนด์ในตำแหน่งอวตาร-ไอคอนประจำตัวผู้ส่งอีเมล</p>\n<p>นอกจาก Gmail แล้ว มีบริการอีเมลตัวอื่นๆ ที่เข้าร่วมสนับสนุน BIMI เช่น Fastmail, Mailchimp, SendGrid เป็นต้น</p>\n<p><img src=\"https://www.blognone.com/sites/default/files/externals/bbb7a8c75d31cc6b12b7f2360ba975e2.png\" /></p>\n<p>ที่มา - <a href=\"https://cloud.google.com/blog/products/identity-security/bringing-bimi-to-gmail-in-google-workspace\">Google</a></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f104cfcfab4cf85043465d3b7db0f9bbd97874b8e7ebe6356a41275242eb2f89","category":"Thai"}