{"title":"ซีอีโอ EA มองดีลไมโครซอฟท์ซื้อ Activision ช่วยให้อุตสาหกรรมเกมเติบโต EA ก็ได้ประโยชน์","link":"https://www.blognone.com/node/136586","date":1699177159000,"content":"<div><div><div><p>Andrew Wilson ซีอีโอของ EA ให้สัมภาษณ์กับ CNBC และได้รับคำถามว่ามีมุมมองอย่างไรต่อดีลไมโครซอฟท์ซื้อ Activision Blizzard ที่เป็นคู่แข่งระดับใกล้เคียงกัน</p>\n<p>คำตอบของ Wilson คือการซื้อกิจการนี้เป็นผลดีต่ออุตสาหกรรมเกม ที่คาดว่ามูลค่าจะใหญ่ขึ้นเป็นระดับ 3 แสนล้านดอลลาร์ในปี 2030 มีผู้เล่นรวมเกือบ 4 พันล้านคน การที่ไมโครซอฟท์ซึ่งเป็นหนึ่งในบริษัทที่ใหญ่ที่สุดในโลกพร้อมลงทุนในธุรกิจเกมต่อไปอีกนาน ย่อมส่งผลให้อุตสาหกรรมเกมเติบโตขึ้น และ EA ได้รับประโยชน์จากอุตสาหกรรมที่เติบโตตามไปด้วย</p>\n<p>Wilson บอกว่าตอนนี้ EA อยู่ในสถานะที่ดีมาก (well positioned) เพราะมีทีมงานคุณภาพจำนวนมาก มีแฟรนไชส์เกมดังอยู่แล้ว มีเทคโนโลยีพร้อม และมีฐานผู้เล่น 700 ล้านคนที่กำลังเติบโตสู่เป้าหมาย 1 พันล้านคน</p>\n<p>Wilson ไม่ได้พูดถึง<a href=\"https://www.blognone.com/node/136204\">ข่าวที่ EA เป็นเป้าหมายในการซื้อกิจการของ Disney</a> แต่เขาพูดถึงโอกาสของ EA ในการซื้อกิจการสตูดิโอเกมอื่นๆ ว่าเปิดกว้างเสมอ</p>\n<p>ที่มา - <a href=\"https://www.cnbc.com/video/2023/11/02/electronic-arts-ceo-andrew-wilson-on-ea-sports-fc-24-all-metrics-are-very-strong.html\">CNBC</a> via <a href=\"https://www.videogameschronicle.com/news/eas-ceo-believes-it-will-benefit-from-microsofts-activision-deal/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/01b77130e54cdc17f093b5d2fc0cc20d.jpg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19757553a9fe9fc99ca7ab746c78f0f4fe6c042a9b294d9d1fd12de62ffb5fc2","category":"Thai"}