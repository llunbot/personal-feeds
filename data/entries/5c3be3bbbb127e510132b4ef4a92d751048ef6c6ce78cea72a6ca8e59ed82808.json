{"title":"Anthropic เปิด Model Context Protocol มาตรฐานสำหรับส่งข้อมูลในองค์กรให้ AI ช่วยตอบคำถาม","link":"https://www.blognone.com/node/143331","date":1732604288000,"content":"<div><div><div><p>Anthropic บริษัทคู่แข่งสำคัญของ OpenAI เปิดตัว Model Context Protocol (MCP) โปรโตคอลมาตรฐานสำหรับการดึงข้อมูลจากแหล่งต่างๆ ให้ปัญญาประดิษฐ์แบบ LLM นำไปใช้ตอบคำถาม ไม่ว่าจะเป็นแชตในองค์กร, ซอร์สโค้ด, ฐานข้อมูลต่างๆ, หรือไฟล์สตอเรจ</p>\n<p>ทุกวันนี้กระบวนการเชื่อมต่อข้อมูลจากแหล่งต่างๆ เข้าหน้าจอแชตใช้แนวทางต่างๆ กันไป ทำให้ต้องอิมพลีเมนต์แอปพลิเคชั่นเฉพาะ หรือเขียนฟังก์ชั่นครอบให้ LLM ไปใช้งานเพื่อดึงข้อมูลมาตอบคำถาม MCP หวังว่าจะทำให้การเชื่อมต่อแหล่งข้อมูลต่างๆ เป็นมาตรฐานเดียวกัน ทำให้เราสามารถเพิ่มแหล่งข้อมูลใหม่ๆ ได้ทันที</p>\n<p>ตัว MCP กำหนดโปรโตคอล JSON-RPC โดยเปิดให้ใช้ช่องทางเชื่อมต่อได้ทั้ง stdio อ่านข้อควมหน้าจอ และ HTTP ทำให้เลือกใช้งานได้ทั้งการเปิดข้อมูลให้หน้าจอแชตในเครื่องของเราเอง เช่น Claude Desktop หรือหากเปิดผ่าน HTTP ก็อาจจะเป็นบริการแชตกลางในอนาคต</p>\n<p>ตอนนี้ Claude Desktop รองรับ MCP แล้ว และเซิร์ฟเวอร์ที่รองรับได้แก่ Filesystem, GitHub, Google Drive, PostgreSQL, Slack, Memory, Puppeteer สำหรับการดูดเว็บ, Brave Search สำหรับการค้นข้อมูลในอินเทอร์เน็ต, Google Maps, และ Fetch สำหรับการดึงข้อมูลเว็บโดยตรง</p>\n<p>ที่มา - <a href=\"https://www.anthropic.com/news/model-context-protocol\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/8810f36dd005d4347d8a125e2fbdb47c.jpeg\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c3be3bbbb127e510132b4ef4a92d751048ef6c6ce78cea72a6ca8e59ed82808","category":"Thai"}