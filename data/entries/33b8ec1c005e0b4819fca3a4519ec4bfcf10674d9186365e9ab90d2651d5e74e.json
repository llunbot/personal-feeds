{"title":"Logitech เปิดตัวสินค้าใหม่ในกลุ่มเกมมิ่งในชื่อ G Pro X เน้นการใช้งานระดับอีสปอร์ต","link":"https://www.blognone.com/node/135595","date":1693990262000,"content":"<div><div><div><p>Logitech G เปิดตัวสินค้าใหม่สำหรับตลาดเกมมิ่ง 2 รายการ ได้แก่ คีย์บอร์ด <strong>G Pro X TKL LIGHTSPEED</strong> และเมาส์ <strong>G Pro X SUPERLIGHT 2</strong> วางจำหน่ายในราคา 200 ดอลลาร์ และ 159 ดอลลาร์ ตามลำดับ</p>\n<p><img alt=\"No Description\" src=\"https://www.blognone.com/sites/default/files/externals/a6bed7f612eef275f272baafadfb7160.png\" /></p>\n<p><strong>เมาส์ Logitech G Pro X SUPERLIGHT 2</strong> มีน้ำหนัก 60 กรัม มีสวิตช์ LIGHTFORCE Hybrid ของ Logitech ผสมกันระหว่างสวิตช์แบบออปติกและสัมผัสการกดแบบแมคคานิก นอกจากนี้ยังมีเซ็นเซอร์ใหม่อย่าง Hero 2 ซึ่งสามารถติดตามการเคลื่อนไหวได้ 500 นิ้วต่อวินาที และ DPI ที่สูงถึง 32,000 DPI เซ็นเซอร์นี้มีการออกแบบแบบ Dual Array เพื่อเพิ่มระยะการทำงาน ในขณะที่ยังคงติดตามได้อย่างแม่นยำเมื่อเอียงเมาส์ Dual Array มีอัตราเฟรมสูงสุด 25 กิโลเฮิรตซ์ คุณสมบัติใหม่อื่น ๆ ได้แก่ การเชื่อมต่อ USB-C, อัตราการส่งข้อมูลของเมาส์ 2000 Hz และอายุการใช้งานแบตเตอรี่สูงสุด 95 ชั่วโมง</p>\n<p><img alt=\"No Description\" src=\"https://www.blognone.com/sites/default/files/externals/76ffc628da072f1674ec2baf2a92b61f.png\" /></p>\n<p>ส่วน <strong>คีย์บอร์ดเกม G Pro X TKL LIGHTSPEED</strong> มีปุ่มที่ตั้งค่าไฟ RGB พร้อม LIGHTSYNC และลูกกลิ้งปรับระดับเสียง มีเทคโนโลยี LIGHTSPEED Lightspeed ซึ่งทำให้คุณสามารถจับคู่คีย์บอร์ด และเมาส์กับตัวรับสัญญาณตัวเดียวได้ นอกจากนี้ยังมีคุณสมบัติอื่น ๆ ได้แก่ การควบคุมโหมดเกม และปุ่มกด PBT แบบ 2 ช่อง ใช้งานได้ทั้งแบบ USB-C, Bluetooth หรือตัวรับสัญญาณไร้สาย ตัวสวิตช์มี 3 ประเภท สามารถเลือกได้ระหว่าง Tactile, Linear หรือ Clicky Logitech อายุการใช้งานแบตเตอรี่สูงสุด 50 ชั่วโมง</p>\n<p><img alt=\"No Description\" src=\"https://www.blognone.com/sites/default/files/externals/e951069dc05fd18c963e1c70c6851038.png\" /></p>\n<p>นอกจากนี้ ยังมีชุดหูฟัง G Pro X 2 LIGHTSPEED รุ่นสีชมพู เพื่อให้เข้ากับคีย์บอร์ด Pro X TKL  LIGHTSPEED และเมาส์ Pro X SUPERLIGHT ที่มีให้เลือกทั้งสีขาว สีดำ และ สีชมพู</p>\n<p>ที่มา - <a href=\"https://www.xda-developers.com/logitech-g-pro-x-tkl-lightspeed-superlight-2-gaming-mouse/\">XDA Developers</a>, <a href=\"https://news.logitech.com/press-releases/news-details/2023/Logitech-G-Takes-Esports-Performance-to-New-Levels-With-New-PRO-Series-Gear/default.aspx\">Logitech</a></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/games\">Games</a></div><div><a href=\"/topics/mouse\">Mouse</a></div><div><a href=\"/topics/keyboard\">Keyboard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33b8ec1c005e0b4819fca3a4519ec4bfcf10674d9186365e9ab90d2651d5e74e","category":"Thai"}