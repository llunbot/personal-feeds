{"title":"depa เตือน ไทยอาจกระทบจากมาตรการภาษี Trump ควรเร่งปรับตัวหาตลาดใหม่","link":"https://www.blognone.com/node/145797","date":1744364300000,"content":"<div><div><div><p>ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (depa) พูดถึงมาตรการภาษีนำเข้า Trump ว่าเป็นการ “โยนหินถามทาง” เพื่อดูท่าทีของประเทศคู่ค้า ไม่ใช่มาตรการที่ตั้งใจใช้ในระยะยาวทันที</p>\n<p>แม้ยังไม่กระทบต่อเศรษฐกิจไทยในทันที แต่ depa ยอมรับว่าถ้าสถานการณ์ยังยืดเยื้อ ก็มีแนวโน้มที่จะกระทบต่อ GDP ของไทยในระยะถัดไป โดยแนะนำว่า ไทยควรเร่งปรับตัว และมองหาตลาดใหม่ แทนที่จะพึ่งพาการส่งออกไปยังสหรัฐฯ อย่างเดียว</p>\n<p>นอกจากนี้ การหาช่องทางใหม่ ๆ ยังช่วยให้ผู้ประกอบการ โดยเฉพาะขนาดกลาง  และขนาดเล็ก มีโอกาสในการทำธุรกิจมากขึ้น และเป็นการกระจายเม็ดเงินให้กับทุก ๆ ฝ่าย</p>\n<p>depa ยังเสนอให้เร่งพัฒนาโครงสร้างพื้นฐานการค้าดิจิทัล เช่น แพลตฟอร์ม PromptTrade เพื่อเสริมศักยภาพการส่งออกของไทยในยุคเศรษฐกิจดิจิทัล และรับมือกับนโยบายการค้าระหว่างประเทศที่เปลี่ยนแปลงในตอนนี้</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;depa&quot;\" src=\"https://www.blognone.com/sites/default/files/externals/de67c4fb3fa1c58c77567b8d63699688.jpeg\" /></p>\n</div></div></div><div><div>Topics: </div><div><div><a href=\"/topics/depa\">DEPA</a></div><div><a href=\"/topics/thailand\">Thailand</a></div><div><a href=\"/topics/digital\">Digital</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc1bbdab0ba236b281b19c40baca60f94a81d6573cd313aaefcf9d1481fde178","category":"Thai"}