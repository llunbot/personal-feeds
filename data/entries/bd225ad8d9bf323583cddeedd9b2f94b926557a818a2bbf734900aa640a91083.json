{"title":"Windows Search ใน Windows 11 รองรับการค้นหารูปบนคลาวด์ แสดงใน File Explorer","link":"https://www.blognone.com/node/144456","date":1738385055000,"content":"<div><div><div><p>ไมโครซอฟท์ออก Windows 11 Insider Preview Build 26120.3073 (Dev/Beta) มีของใหม่ที่น่าสนใจคือ <a href=\"https://www.blognone.com/node/142319\">Windows Search ที่เพิ่งยกระดับการค้นหารูปในเครื่องด้วยพลัง NPU</a> อัพเกรดความสามารถเพิ่มอีกเด้ง ให้สามารถค้นรูปในคลาวด์ แล้วนำมาแสดงบน File Explorer ได้ด้วย</p>\n<p>ตัวอย่างการใช้งานคือ ล็อกอิน OneDrive แล้วสั่งค้นหารูปภาพโดยใช้คำว่า \"mountain bike\" ในช่องค้นหาของ File Explorer เราจะได้ผลลัพธ์เป็นรูปภาพจักรยาน ทั้งจากรูปในเครื่อง และรูปในคลาวด์ OneDrive แสดงมาให้รวมกันเลย</p>\n<p>ฟีเจอร์นี้ยังรองรับเฉพาะ OneDrive personal แต่ไมโครซอฟท์ระบุชัดเจนว่าจะเปิดให้คลาวด์ยี่ห้ออื่น (เช่น Google Drive หรือ iCloud) เข้ามาใช้งานได้ด้วยในอนาคต</p>\n<p>ตอนนี้ฟีเจอร์นี้ยังใช้ได้เฉพาะ Copilot+ PC พลัง Snapdragon แต่หลังจากนี้จะรองรับซีพียู Intel/AMD ด้วยเช่นกัน</p>\n<p>ที่มา - <a href=\"https://blogs.windows.com/windows-insider/2025/01/31/announcing-windows-11-insider-preview-build-26120-3073-dev-and-beta-channels/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/5a1cfe625e44ace4b68ee85a221302ae.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/file-explorer\">File Explorer</a></div><div><a href=\"/topics/onedrive\">OneDrive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd225ad8d9bf323583cddeedd9b2f94b926557a818a2bbf734900aa640a91083","category":"Thai"}