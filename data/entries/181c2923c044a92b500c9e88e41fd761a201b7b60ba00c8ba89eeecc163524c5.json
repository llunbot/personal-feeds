{"title":"Google Pixel 9 Pro XL ได้อันดับ 2 อันดับกล้องดีที่สุด โดย DXOMARK ได้ 158 คะแนน","link":"https://www.blognone.com/node/141667","date":1724757058000,"content":"<div><div><div><p>DXOMARK ให้คะแนนกล้องมือถือ Google Pixel 9 Pro XL เรือธงรุ่นล่าสุดจาก Google ที่ 158 คะแนน ได้อันดับ 2 ของการจัดอันดับกล้องมือถือ ตามหลัง Huawei Pura 70 Ultra ที่ได้ 163 คะแนน</p>\n<p>DXOMARK ระบุว่า ภาพรวมของกล้อง Google Pixel 9 Pro XL ทำออกมาได้ดีเยี่ยม โดดเด่นหลายด้าน ทั้งการรับแสงและการรักษารายละเอียดในส่วนสว่างที่ดีในเกือบทุกสภาพแสง สมดุลแสงขาวที่เป็นกลาง สีสันสวยงาม ระบบโฟกัสอัตโนมัติที่เร็วและแม่นยำ โดยเฉพาะในโหมดวิดีโอเมื่อเป้าหมายการโฟกัสเปลี่ยน</p>\n<p>จุดเด่นของ Pixel 9 Pro XL ยังอยู่ที่การจัดการพื้นผิวและนอยส์ที่ดีภายใต้แสงจ้า รวมถึงการเก็บรายละเอียดที่ดีทั้งที่แสงจ้า ในร่ม การซูม และการถ่ายมาโคร และยังมีระบบกันสั่นวิดีโอที่ทำงานได้ดีทั้งในภาพนิ่งและเคลื่อนไหว</p>\n<p>ข้อจำกัดของ Google Pixel 9 Pro XL มีอยู่บางส่วน เช่น Dynamic Range ไม่คงที่ในการถ่ายภาพต่อเนื่อง การรับแสงน้อยเกินไปและการแสดงสีที่ไม่แม่นยำในสภาพแสงน้อยมาก และความคมของแต่ละเฟรมที่ต่างกันเมื่อเดินไปถ่ายวิดีโอไป</p>\n<p><img alt=\"alt=&quot;Google Pixel 9 Pro XL&quot;\" src=\"https://www.blognone.com/sites/default/files/externals/27e55bf6ac65b59734aed4e7e02c9693.png\" /></p>\n<p><strong>อันดับ Top 10 ของ DXOMARK ในปัจจุบัน (สิงหาคม 2024)</strong></p>\n<p><img alt=\"alt=&quot;Google Pixel 9 Pro XL&quot;\" src=\"https://www.blognone.com/sites/default/files/externals/62d527a38a4263190e198d6c76554cbe.png\" /></p>\n<p>ที่มา: <a href=\"https://www.dxomark.com/google-pixel-9-pro-xl-camera-test/\">DXOMARK</a></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/smartphone\">Smartphone</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"181c2923c044a92b500c9e88e41fd761a201b7b60ba00c8ba89eeecc163524c5","category":"Thai"}