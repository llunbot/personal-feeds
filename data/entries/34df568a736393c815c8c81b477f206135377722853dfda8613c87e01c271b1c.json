{"title":"[Counterpoint] iPhone 15 Pro Max เป็นสมาร์ทโฟนรุ่นขายดีที่สุด ไตรมาส 1/2024","link":"https://www.blognone.com/node/139597","date":1715012764000,"content":"<div><div><div><p>บริษัทวิจัยตลาดสินค้าเทคโนโลยี Counterpoint Research รายงานข้อมูลสมาร์ทโฟนขายดีที่สุดในไตรมาส 1/2024 โดยแยกตามรุ่น ซึ่งมีไฮไลท์สำคัญสองอย่าง อย่างแรกคือเป็นครั้งแรกที่สมาร์ทโฟนทั้ง 10 รุ่น รองรับการเชื่อมต่อ 5G และอย่างที่สองคือ 7 จาก 10 รุ่น เป็นสมาร์ทโฟนพรีเมียมราคาสูง (600 ดอลลาร์ หรือ 22,000 บาทขึ้นไป)</p>\n<p><a href=\"https://www.blognone.com/node/135702\">iPhone 15 Pro Max</a> ของแอปเปิล เป็นสมาร์ทโฟนรุ่นที่ขายดีที่สุดในไตรมาส 1/2024 และเป็นครั้งแรกที่รุ่น Pro Max ขายดีเป็นอันดับ 1 ในไตรมาสที่ไม่ได้เพิ่งเปิดตัว เรื่องนี้สะท้อนแนวคิดว่าคนยอมจ่ายเงินซื้อสมาร์ทโฟนรุ่นพรีเมียมมากขึ้น เพราะมองว่าใช้งานได้นานกว่า</p>\n<p>อันดับ 1-3 เองก็เป็นตระกูล iPhone 15 ทั้งหมด ได้แก่ iPhone 15 Pro Max, iPhone 15 และ iPhone 15 Pro แถมด้วยอันดับ 4 คือ iPhone 14 ส่วนอันดับ 5 คือ Galaxy S24 Ultra ของซัมซุง ที่เพิ่งขายแบบไม่เต็มไตรมาส โดยอันดับ 5-6-7-9-10 เป็นของซัมซุง ได้แก่ Galaxy A15 5G, Galaxy A54, Galaxy S24 และ Galaxy A34 คั่นด้วยอันดับ 8 ที่เป็น iPhone 15 Plus ของแอปเปิล</p>\n<p>ที่มา: <a href=\"https://www.counterpointresearch.com/insights/iphone-15-pro-max-best-selling-smartphone-q1-2024/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/b241f6d4b77c9e29deac9654bb42bc71.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6b3c7546524e981d7b3876baaeb57c96.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34df568a736393c815c8c81b477f206135377722853dfda8613c87e01c271b1c","category":"Thai"}