{"title":"Donald Trump คัมแบ็ค กลับมาโพสต์ลง Twitter เป็นครั้งแรกนับตั้งแต่โดนแบนในปี 2021","link":"https://www.blognone.com/node/135445","date":1692945542000,"content":"<div><div><div><p>อดีตประธานาธิบดี Donald Trump กลับมาโพสต์ Twitter/X เป็นครั้งแรกในรอบ 2 ปีครึ่ง หลังจากได้<a href=\"https://www.blognone.com/node/131571\">ปลดแบนบัญชีเมื่อเดือนพฤศจิกายน 2022</a> แต่ไม่มีความเคลื่อนไหวใดๆ</p>\n<p>โพสต์คัมแบ็คของ Trump เป็นภาพถ่าย Mug Shot (ภาพถ่ายตอนโดนคดี) ของเขา หลังโดนข้อหาในรัฐจอร์เจียเรื่องพยายามล้มผลการเลือกตั้งปี 2020 (เฉพาะส่วนของรัฐจอร์เจีย) และเข้ามอบตัวเมื่อคืนนี้ตามเวลาบ้านเรา</p>\n<p>ในโพสต์ของ Trump ยังมีข้อความว่า Election Interference Never Surrender! พร้อมลิงก์ไปยังเว็บไซต์ส่วนตัวของเขา donaldjtrump.com</p>\n<p>ขณะที่เขียนข่าว โพสต์นี้มีคนไลค์ 7.2 แสนครั้ง, รีโพสต์ 2.5 แสนครั้ง, จำนวนวิว 63.3 ล้านวิว</p>\n<blockquote><p><a href=\"https://t.co/MlIKklPSJT\">https://t.co/MlIKklPSJT</a> <a href=\"https://t.co/Mcbf2xozsY\">pic.twitter.com/Mcbf2xozsY</a></p>\n<p>— Donald J. Trump (@realDonaldTrump) <a href=\"https://twitter.com/realDonaldTrump/status/1694886846050771321?ref_src=twsrc%5Etfw\">August 25, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/6dc88f39b6990188c3beed97f69e51b5.jpg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/twitter\">Twitter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fae41f8515ded2719940d782439f7c516150e5fc20e0c49db7b3dbcdcbbc4e8f","category":"Thai"}