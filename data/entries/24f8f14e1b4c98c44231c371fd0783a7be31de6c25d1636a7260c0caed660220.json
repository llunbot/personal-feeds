{"title":"ประธานาธิบดีอินโดนีเซียสั่งหน่วยงานรัฐห้ามทำแอปใหม่ พบตอนนี้มีเกิน 27,000 แอปแล้ว","link":"https://www.blognone.com/node/140002","date":1716873645000,"content":"<div><div><div><p>Joko Widodo ประธานาธิบดีอินโดนีเซียประกาศสั่งห้ามหน่วยงานรัฐบาลกลางและรัฐบาลท้องถิ่นทำแอปเพิ่ม หลังหน่วยงานต่างๆ ทำแอปแยกกันอิสระจนตอนนี้มีแอปรวมเกิน 27,000 แอป</p>\n<p>Widodo ระบุว่าปัญหาของแอปเหล่านี้คือมันไม่ได้ทำงานร่วมกันนัก และแอปจำนวนมากก็ทำงานทับซ้อนกันไปมาก แถมยังใช้งบประมาณแต่ละปีมากถึง 6.2 ล้านล้านรูปีย์ (ประมาณ 14,000 ล้านบาท) และหลังจากนี้การพัฒนาแอปควรเน้นวัดผลที่ความพอใจของประชาชนและความง่ายในการทำธุรกรรม</p>\n<p>นโยบายห้ามทำแอปใหม่ออกมาพร้อมกับการตั้ง GovTech INA Digital เป็นหน่วยงานกลางสำหรับการเชื่อมต่อบริการสาธารณะเข้าด้วยกัน โดยจะเริ่มจากบริการทางการศึกษา, สาธารณสุข, การขอใบอนุญาตธุรกิจ, และภาษีก่อน ส่วนบริการอื่นๆ จะค่อยๆ ตามมา</p>\n<p>ที่มา - <a href=\"https://www.presidenri.go.id/siaran-pers/luncurkan-govtech-indonesia-presiden-jokowi-tekankan-kemudahan-birokrasi-pelayanan-pemerintah/\">President of the Republic of Indonesia</a>, <a href=\"https://en.antaranews.com/news/314457/president-jokowi-unveils-ina-digital-to-simplify-govt-bureaucracy\">Antara News</a></p>\n<p><img alt=\"No Description\" src=\"https://www.blognone.com/sites/default/files/externals/45c650fb9d1bdfa3d65bd7083b860bb5.jpeg\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/government\">Government</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24f8f14e1b4c98c44231c371fd0783a7be31de6c25d1636a7260c0caed660220","category":"Thai"}