{"title":"[ลือ] ROG Ally X อาจได้แรม 24GB และขายราคา 799 ดอลลาร์, ทีมงาน The Verge ได้ลองจับแล้ว","link":"https://www.blognone.com/node/139809","date":1715940428000,"content":"<div><div><div><p>ข้อมูลจาก Arsène Lupin นักปล่อยข่าวลือข่าวหลุดด้าน Gadget เผยว่าเครื่องเกมพีซีพกพา ROG Ally X ที่<a href=\"https://www.blognone.com/node/139670\">เตรียมเปิดตัวในวันที่ 2 มิถุนายนนี้</a> อาจมาพร้อมแรม 24GB แบบ LPDDR5X, ความจุสตอเรจ 1TB, มีแบตเตอรี่ที่ใช้งานได้นานสูงสด 8 ชั่วโมง และอาจขายในราคา 799 ดอลลาร์สหรัฐ (แพงกว่า ROG Ally รุ่นชิป Z1 Extreme ประมาณ 100 ดอลลาร์)</p>\n<p>ล่าสุดทีมงาน The Verge ได้ลองสัมผัสตัวเครื่องแล้ว โดยทาง Asus ไม่อนุญาตให้เปิดเครื่องเพื่อทดสอบประสิทธิภาพของเกมแต่อย่างใด แถมมีเทปกาวปิดแม้กระทั่งพอร์ตการเชื่อมต่อ และห้ามนำ ROG Ally รุ่นแรกมาวางเทียบ</p>\n<p>จากการลองจับทีมงาน The Verge พบว่า Asus ได้ทำการเปลี่ยนแปลงเครื่องให้เป็นไปตามหลักสรีระศาสตร์มากขึ้นทำให้จับถนัดมือขึ้นแต่ทีมงานยังชอบ Steam Deck มากกว่าอยู่ดี ตัวเครื่องดูคล้าย ๆ เดิมแค่เปลี่ยนเป็นสีดำมีจุดที่เปลี่ยนไปที่สังเกตได้ดังนี้</p>\n<ul>\n<li>ปุ่มหน้า ABXY เหมือนขยับไปทางด้านล่างเล็กน้อยอยู่ใกล้กับอนาล็อกขวามากขึ้น</li>\n<li>ปุ่มด้านหน้าสั่นน้อยลงเล็กน้อย</li>\n<li>อนาล็อกมีการเคลือบยางแบบเดียวกับ Steam Deck OLED ทำให้แน่นขึ้นเล็กน้อย</li>\n<li>D-pad ปรับเป็นแบบ 8 ทิศทางและลอยตัวยกสูงขึ้นเล็กน้อย</li>\n<li>ปุ่ม LT, RT ยังคงมีแรงดึงคล้าย ๆ เดิม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/de198730778ee3df2df0460c19e3c640.png\" /></p>\n<p>ที่มา - <a href=\"https://www.theverge.com/2024/5/16/24157533/asus-rog-ally-x-prototype-hands-on\">The Verge</a> และ <a href=\"https://twitter.com/MysteryLupin/status/1790769227214782940\">Arsène Lupin</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"583f474bd02c2d2c56ca05372465e202241ac192945213c303ee59604e7559f0","category":"Thai"}