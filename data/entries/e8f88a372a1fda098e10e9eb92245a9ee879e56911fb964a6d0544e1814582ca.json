{"title":"Qualcomm ประกาศยกเลิก Snapdragon Dev Kit คืนเงินให้ผู้ซื้อทุกรายการ","link":"https://www.blognone.com/node/142623","date":1729209295000,"content":"<div><div><div><p>หลังจากที่ <a href=\"https://www.blognone.com/node/139906\">Qualcomm เปิดตัวมินิพีซี Snapdragon Dev Kit for Windows เมื่อเดือนพฤษภาคมที่ผ่านมา</a> เพื่อให้นักพัฒนานำเครื่องไปพัฒนาซอฟต์แวร์ให้กับ AI PC ที่ใช้ชิป Snapdragon X Elite บนระบบปฏิบัติการ Windows 11 ล่าสุดทาง Qualcomm ได้ออกมาประกาศยกเลิก Snapdragon Dev Kit พร้อมยกเลิกการสนับสนุนอุปกรณ์ และคืนเงินให้ผู้ซื้อทุกรายการทั้งที่ไม่ได้รับเครื่องหรือได้รับเครื่อง โดยไม่จำเป็นต้องคืนสินค้า</p>\n<p>มินิพีซี Snapdragon Dev Kit for Windows ถือเป็นคอมพิวเตอร์รุ่นแรกที่ใช้ชิป X1E-00-1DE ซึ่งเป็นชิปรุ่นท็อปที่สุดของ Snapdragon X Elite แต่การจัดส่งมินิพีซีดังกล่าวไปสู่นักพัฒนากลับมีปัญหา เนื่องจากทางผู้จัดจำหน่ายได้จัดส่งสินค้าช้ากว่ากำหนด จากกำหนดเดิมที่จะได้รับในเดือนกรกฎาคม กลับจัดส่งได้ในปลายเดือนกันยายนที่ผ่านมา นอกจากนี้ตัวมินิพีซียังมีปัญหาร้ายแรง ตัวอุปกรณ์ไม่ผ่านมาตรฐานสินค้าของ Qualcomm จนนำไปสู่การตัดสินใจยกเลิก Snapdragon Dev Kit และคืนเงินให้ผู้ซื้อทุกรายการในที่สุด</p>\n<p><img src=\"https://www.blognone.com/sites/default/files/externals/014731a95dca1065401d53191cf00d97.png\" /></p>\n<p>ที่มา - <a href=\"https://www.xda-developers.com/qualcomm-canceling-snapdragon-x-elite-mini-pc/\">XDA</a> และ <a href=\"https://www.jeffgeerling.com/blog/2024/qualcomm-cancels-snapdragon-dev-kit-refunds-all-orders\">Jeff Geerling</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/arm-pc\">ARM PC</a></div><div><a href=\"/topics/snapdragon\">Snapdragon</a></div></div></div>","author":"tontan","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8f88a372a1fda098e10e9eb92245a9ee879e56911fb964a6d0544e1814582ca","category":"Thai"}