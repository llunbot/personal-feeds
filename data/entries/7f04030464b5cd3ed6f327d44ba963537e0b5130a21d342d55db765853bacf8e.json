{"title":"รวมรีวิว iPhone 16e จากสื่อต่างประเทศ: คุณภาพดี แบตอึด แต่ถ้าถูกกว่านี้จะน่าสนใจมาก","link":"https://www.blognone.com/node/144962","date":1740655505000,"content":"<div><div><div><p>สื่อต่างประเทศเริ่มเผยแพร่รีวิว <a href=\"https://www.blognone.com/node/144792\">iPhone 16e</a> ไอโฟนรุ่นราคาถูกที่สุดตัวใหม่ที่แอปเปิลเพิ่งเปิดตัว และจะเริ่มขายในวันพรุ่งนี้ (28 กุมภาพันธ์) โดยคำถามสำคัญที่หลายสำนักใช้เป็นประเด็นหลักคือ สิ่งที่ได้รับ บนราคานี้ยังน่าสนใจหรือไม่? (เริ่มต้น 599 ดอลลาร์ในอเมริกา, 22,900 บาทในไทย)</p>\n<h4>ชิปโมเด็ม C1</h4>\n<p>ไฮไลท์ของ iPhone 16e คือการเปลี่ยนชิปโมเด็มที่ใช้ของ Qualcomm มานาน เป็น<a href=\"https://www.blognone.com/node/144793\">ชิปที่ออกแบบเองชื่อ C1</a> ซึ่งทุกสำนักให้ความเห็นว่าไม่รู้สึกถึงความแตกต่างเมื่อเทียบกับ iPhone 16 สามารถใช้งานได้อย่างราบรื่นในทุกที่</p>\n<p><img alt=\"No Description\" src=\"https://www.blognone.com/sites/default/files/externals/30373fee996edd6394b170e2750bf150.jpg\" /></p>\n<h4>แบตเตอรีและระยะเวลาใช้งาน</h4>\n<p>ผลของการเปลี่ยนมาใช้ชิป C1 ทำให้แอปเปิลระบุว่า iPhone 16e สามารถใช้งานต่อเนื่องได้นานอย่างที่ไม่เคยมีมาก่อนใน iPhone รุ่นขนาดจอ 6.1 นิ้วด้วยกัน โดยพบว่าแบตเตอรีมีขนาด 3,961 mAh เพิ่มขึ้นมาไม่มากเมื่อเทียบกับ iPhone 16 ที่ 3,561 mAh ส่วนการใช้งานนั้นพบว่าไม่ได้แตกต่างกันมากนัก แต่หากควบคุมการใช้งานก็อยู่ได้ตลอดวันจริง</p>\n<p><img src=\"https://www.blognone.com/sites/default/files/externals/7482d0713109256d476842fd85d5d484.jpeg\" alt=\"\" /></p>\n<p>ประเด็นอื่นที่ถูกยกมาพูดถึงใน iPhone 16e ได้แก่การไม่รองรับ MagSafe ทำให้คนที่เคยใช้ iPhone และชาร์จไร้สายเดิม น่าจะขัดใจมาก เว้นแต่ปัจจุบันใช้ iPhone SE และกล้องหลัง ที่แม้ลดเหลือ 1 เลนส์ แต่สำหรับการถ่ายภาพและวิดีโอทั่วไปก็ใช้ได้ดี</p>\n<p>คะแนนและรีวิวสรุปแต่ละสำนัก</p>\n<ul>\n<li><a href=\"https://www.tomsguide.com/phones/iphones/apple-iphone-16e-review\">Tom's Guide</a> 4/5 กล้องดี ดีไซน์ดี แต่ราคาถือว่าสูง</li>\n<li><a href=\"https://www.cnet.com/tech/mobile/i-tested-the-599-iphone-16e-and-its-good-but-also-kind-of-odd/\">CNET</a> 8.5/10 ราคาไม่ถูก แบตเตอรีอึด และได้ฟีเจอร์แบบแอปเปิลครบ</li>\n<li><a href=\"https://www.theverge.com/reviews/620155/iphone-16e-review-c1-modem-battery-camera\">The Verge</a> 7/10 ถ้าถูกกว่านี้ 3-4 พันบาทจะดีมาก</li>\n<li><a href=\"https://www.engadget.com/mobile/smartphones/iphone-16e-review-whats-your-acceptable-compromise-020016288.html\">Engadget</a> 77/100 ประสิทธิภาพดี แต่ราคาแพง</li>\n</ul>\n</div></div></div><div><div>Topics: </div><div><div><a href=\"/topics/iphone-16e\">iPhone 16e</a></div><div><a href=\"/topics/apple\">Apple</a></div><div><a href=\"/topics/review\">Review</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f04030464b5cd3ed6f327d44ba963537e0b5130a21d342d55db765853bacf8e","category":"Thai"}