{"title":"OneDrive เตรียมเพิ่มแพ็กเกจพื้นที่ขนาด 5TB และ 10TB ภายในสิ้นปี 2024","link":"https://www.blognone.com/node/142487","date":1728540063000,"content":"<div><div><div><p>ทุกวันนี้ผู้ใช้งาน OneDrive ที่เป็นบัญชีส่วนตัว (Microsoft 365 Personal หรือ Family) สามารถมีพื้นที่ความจุได้สูงสุด 2TB (<a href=\"https://www.blognone.com/node/110552\">แพ็กเกจปกติ 1TB + ซื้อเพิ่มได้สูงสุดอีก 1TB</a>) แม้เพียงพอสำหรับการใช้งานของคนทั่วไป แต่ก็อาจมีผู้ใช้บางคนที่ต้องการพื้นที่มากกว่านี้</p>\n<p>ล่าสุดไมโครซอฟท์ประกาศว่าจะเพิ่มแพ็กเกจพื้นที่ใหญ่ขึ้นเป็น 5TB และ 10TB ให้เลือกใช้งานภายในสิ้นปีนี้ โดยยังไม่บอกราคาแพ็กเกจแต่อย่างใด (ทุกวันนี้ราคาซื้อเพิ่ม 1TB คิด 349 บาทต่อเดือน)</p>\n<p>หากเทียบกับคู่แข่งลักษณะเดียวกัน <a href=\"https://www.blognone.com/node/124715\">Google Drive ขายพื้นที่สูงสุด 10TB ในราคา 1,590 บาทต่อเดือน</a>, <a href=\"https://www.blognone.com/node/135708\">iCloud ขาย 12TB ราคา 1,990 บาทต่อเดือน</a></p>\n<p>ที่มา - <a href=\"https://techcommunity.microsoft.com/t5/microsoft-onedrive-blog/welcome-to-the-new-era-of-microsoft-onedrive-ai-productivity-and/ba-p/4265409\">Microsoft</a>, <a href=\"https://www.neowin.net/news/microsoft-will-soon-let-you-have-up-to-5tb-or-10tb-storage-in-onedrive/\">Neowin</a></p>\n<p>แพ็กเกจพื้นที่ OneDrive ในปัจจุบัน</p>\n<p><img src=\"https://www.blognone.com/sites/default/files/externals/7c8e04afe9db622cb59334b40a4ccbf6.png\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/cloud-storage\">Cloud Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"262799282ee9b07b1d79cdc8a685c72022f6fb6e287642d3515ba22e550aec78","category":"Thai"}