{"title":"ตำรวจแนะคู่รัก ทางที่ดีอย่าถ่ายคลิปมีเพศสัมพันธ์ ป้องกันการโดนปล่อยคลิปโดยไม่ยินยอม","link":"https://www.blognone.com/node/125172","date":1633667969000,"content":"<div><div><div><p>จากข่าว คู่รัก ถ่ายคลิปขณะมีเพศสัมพันธ์ทั้งในห้องและในที่สาธารณะ ล่าสุด พ.ต.อ.ศิริวัฒน์ ดีพอ รองโฆษกสำนักงานตำรวจแห่งชาติ ออกเตือนคู่รักที่ชอบถ่ายวิดีโอและภาพเก๋บไว้ อาจเกิดกรณีรูปถูกเผยแพร่ไปโดยไม่ยินยอม</p>\n<p>โดยตำรวจระบุว่า ปัจจุบันมีประชาชนบางส่วนนิยมบันทึกภาพเปลือยของตนเอง หรือภาพขณะมีเพศสัมพันธ์ระหว่างตนเองกับคนรักเพื่อเก็บไว้ดูโดยมักจะบันทึกไฟล์ภาพหรือคลิปไว้ในโทรศัพท์มือถือหรืออุปกรณ์คอมพิวเตอร์ ซึ่งต่อมาพบว่าภาพหรือคลิปดังกล่าวได้ไปปรากฏอยู่ในโลกอินเทอร์เน็ต โดยเจ้าของภาพไม่ยินยอม</p>\n<p>สาเหตุส่วนแบ่งเป็น 2 กลุ่มคือ สาเหตุจากตัวอุปกรณ์ เช่น ทำอุปกรณ์สูญหาย, ถูกไวรัสคอมพิวเตอร์ (Malware), นำไปซ่อม หรือขายต่อให้บุคคลอื่น และสาเหตุจากตัวผู้ครอบครองภาพและคลิปดังกล่าว(อดีตคนรัก)นำไปเผยแพร่</p>\n<p><img src=\"https://www.blognone.com/sites/default/files/externals/899abccf76c0abed9c0c626883a6fad0.jpg\" /><br />\nPhoto by Charles Deluvio on Unsplash</p>\n<p>พร้อมกันนี้ตำรวจได้เตือนประชาชนสามข้อ</p>\n<ul>\n<li>1 ไม่บันทึกคลิปลับ ภาพเปลือยเด็ดขาด หากเลิกรากันไป อาจถูกนำมาโจมตีกันได้⁣</li>\n<li>2 ตั้งรหัสผ่านและตรวจสอบอุปกรณ์อยู่เสมอ⁣</li>\n<li>3 ลบข้อมูลสำคัญก่อนนำอุปกรณ์ไปขายหรือซ่อม</li>\n</ul>\n<p>ผู้เผยแพร่นอกจากจะมีความผิดทางกฎหมายแล้ว ร้านรับซื้อรับซ่อมคอมพิวเตอร์ หรือโทรศัพท์มือถือ ที่มีพฤติกรรมแอบเข้าถึงข้อมูลคอมพิวเตอร์ของเจ้าของโดยมิชอบ จะต้องระวางโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ ตาม พ.ร.บ.ว่าด้วยการกระทำความผิดเกี่ยวกับคอมพิวเตอร์ พ.ศ. 2550 และที่แก้ไขเพิ่มเติม มาตรา 7</p>\n<p>ก่อนหน้านี้มีการ<a href=\"https://policetalks.com/2021/10/05/13464/\">จับกุมคู่รักถ่ายคลิปแสดงการมีเพศสัมพันธ์นอกสถานที่ ลงช่องทางออนไลน์ และเว็บไซต์ของต่างประเทศประมาณ 70 คลิป</a></p>\n<p>ที่มา - <a href=\"https://www.thairath.co.th/news/crime/2214395\">ไทยรัฐ</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/onlyfans\">OnlyFans</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fd71c7ba5c4ab4e52101b696a2814ebb964a0009186fd6400eca9fea3ccafb7","category":"Thai"}