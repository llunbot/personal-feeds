{"title":"เปิดตัว Google TV Streamer อุปกรณ์สตรีมมิ่งกับทีวีตัวใหม่ รองรับ Gemini AI และสมาร์ทโฮม","link":"https://www.blognone.com/node/141273","date":1722953429000,"content":"<div><div><div><p>กูเกิลเปิดตัว <strong>Google TV Streamer</strong> อุปกรณ์สตรีมคอนเทนต์กับโทรทัศน์รุ่นล่าสุด ตาม<a href=\"https://www.blognone.com/node/141032\">ข่าวที่ออกมาก่อนหน้านี้</a> โดยมาแทนที่ Chromecast ทำงานรวดเร็วกว่า และมีฟังก์ชันที่เพิ่มความพรีเมียมเป็นมากกว่าแค่อุปกรณ์สตรีมคอนเทนต์</p>\n<p>สิ่งที่เพิ่มมาใน Google TV Streamer คือการทำงานร่วมกับ Gemini AI, รองรับการเป็นตัวกลางเชื่อมต่อกับอุปกรณ์สมาร์ทโฮมบน Thread และ Matter โดยมีหน้าจอ Google Home ที่สามารถเรียกดูอุปกรณ์ต่าง ๆ ในบ้านได้เลยผ่านโทรทัศน์</p>\n<p>Google TV Streamer มีหน่วยความจำในเครื่อง 32GB, เพิ่มแรมเท่าตัวจาก Chromecast รุ่นล่าสุดจึงทำงานเร็วขึ้น, รองรับ 4K HDR กับ Dolby Vision และ Dolby Atmos, เชื่อมต่อได้ทั้ง Wi-Fi หรือผ่านอีเธอร์เน็ต, มีสองสีให้เลือกคือ Porcelain กับ Hazel</p>\n<p>กูเกิลยังเพิ่มฟีเจอร์ช่วยค้นหารีโมทกรณีหาไม่เจอ โดยสามารถเรียกคำสั่งผ่านอุปกรณ์ลำโพงในบ้าน หรือผ่านสมาร์ทโฟนว่า Find my remote และรีโมทของ Google TV Streamer จะส่งเสียงเพื่อให้ระบุตำแหน่งได้</p>\n<p>ราคาขาย 99.99 ดอลลาร์ เริ่มเปิดให้สั่งจองวันนี้ผ่าน Google Store และตัวแทนจำหน่าย สินค้าเริ่มส่งมอบ 24 กันยายน เป็นต้นไป</p>\n<p>ที่มา: <a href=\"https://blog.google/products/google-nest/google-tv-streamer/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/602c8f60fa8d508a2865005800096c8b.jpg\" /></p>\n</div></div></div><div><div>Topics: </div><div><div><a href=\"/topics/google-tv-streamer\">Google TV Streamer</a></div><div><a href=\"/topics/google-tv\">Google TV</a></div><div><a href=\"/topics/google\">Google</a></div><div><a href=\"/topics/google-home\">Google Home</a></div><div><a href=\"/topics/chromecast\">Chromecast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6897199cd20bba856aa850519cab4f0c5388996e05d7f0d7159b07395bee363b","category":"Thai"}