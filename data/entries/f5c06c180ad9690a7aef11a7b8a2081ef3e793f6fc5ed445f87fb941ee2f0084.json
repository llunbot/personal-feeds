{"title":"AI เขียนโค้ดอาจทำให้งานโปรแกรมเมอร์เป็นการตรวจสอบโค้ดจาก AI มากกว่าการเขียนโค้ดจริง ๆ","link":"https://www.blognone.com/node/146641","date":1748348025000,"content":"<span>AI เขียนโค้ดอาจทำให้งานโปรแกรมเมอร์เป็นการตรวจสอบโค้ดจาก AI มากกว่าการเขียนโค้ดจริง ๆ</span>\n\n  <div>\n    <div>Body</div>\n              <div><p>การนำ AI มาช่วยเขียนโค้ด เป็นเทรนด์ที่มีเพิ่มมากขึ้นในองค์กรรวมทั้งบริษัทเทคโนโลยีต่าง ๆ แต่การมาของ AI เขียนโค้ดนี้อาจไม่ได้ทดแทนโปรแกรมเมอร์ไป แต่รูปแบบการทำงานที่เปลี่ยนแปลง</p>\n<p>The New York Times ได้สัมภาษณ์วิศวกรที่ Amazon หลายคน เกี่ยวกับการนำ AI มาช่วยเขียนโค้ด ซึ่ง Amazon พยายามกระตุ้นให้พนักงานใช้ AI ช่วยเขียนโค้ดมากขึ้นผ่านหลายวิธี เช่น ปรับผลลัพธ์เป้าหมายให้สูงมากขึ้นกว่าเดิม กำหนดระยะเวลาส่งมอบงานที่เข้มงวดกว่าเดิม ในงาน hackathon ภายในบริษัทก็ส่งเสริมให้นำ AI มาช่วยเร่งความเร็วการพัฒนา บางทีมมีจำนวนพนักงานงานลดลงครึ่งหนึ่ง แต่จำนวนงานและเป้าหมายยังเท่าเดิม ทั้งหมด Amazon หวังว่าจะทำให้พนักงานต้องใช้ AI มาช่วยเพิ่มความเร็วในการทำงานมากขึ้น</p>\n<p>พนักงาน Amazon บางคนให้ความเห็นว่าแม้เรื่องนี้ช่วยในการเพิ่มประสิทธิภาพ แต่ก็ทำให้ลักษณะของงานเขียนโค้ดเปลี่ยนไปด้วย กิจกรรมหลักที่พวกเขาทำตอนนี้กลายเป็นการตรวจทานโค้ดที่ถูกสร้างจาก AI ว่าสามารถทำงานได้ต่อเนื่องหรือไม่ มากกว่าการเขียนโค้ดขึ้นมาใหม่ ทักษะบางอย่างที่ต้องใช้จึงขาดหายไป มาเป็นการเขียน Prompt ระบุ Requirement ให้รัดกุมได้ผลลัพธ์ที่ต้องการมากที่สุดแทน เรื่องนี้เปรียบเทียบได้กับงานของพนักงานคลังสินค้า Amazon ที่นำหุ่นยนต์มาใช้งานร่วมกับคนมากขึ้น บทบาทของคนจึงเป็นการอยู่กับที่เพื่อคอยส่งสินค้าให้หุ่นยนต์อีกที</p>\n<p>Amazon ไม่ได้ให้ความเห็นต่อรายงานนี้ แต่บอกว่าบริษัทส่งเสริมการใช้ AI ในองค์กรมากขึ้น เพราะพบว่าสามารถเพิ่มประสิทธิภาพการทำงาน การแข่งขันในธุรกิจ ส่งมอบสิ่งที่ลูกค้าต้องการได้รวดเร็วกว่าเดิม</p>\n<p>ที่มา: <a href=\"https://www.nytimes.com/2025/05/25/business/amazon-ai-coders.html\">The New York Times</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 27/05/2025 - 19:13</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5c06c180ad9690a7aef11a7b8a2081ef3e793f6fc5ed445f87fb941ee2f0084","category":"Thai"}