{"title":"โซนี่ซื้อ Valkyrie Entertainment เข้ามาเป็นสตูดิโอแห่งที่ 17 ของ PlayStation","link":"https://www.blognone.com/node/126264","date":1639222584000,"content":"<div><div><div><p>Hermen Hulst หัวหน้าสตูดิโอ PlayStations ทั้งหมด ประกาศข่าวการซื้อกิจการ Valkyrie Entertainment สตูดิโอสัญชาติอเมริกัน เข้ามาเป็นสตูดิโอลูกลำดับที่ 17 ของ PlayStation Studios</p>\n<p>ชื่อของ Valkyrie Entertainment อาจไม่เป็นที่รู้จักมากนัก เพราะที่ผ่านมาเน้นให้บริการช่วยสนับสนุนงานของสตูดิโออื่นๆ เป็นหลัก เช่น  League of Legends, God of War, Halo Infinite โดยเกมของบริษัทเองมีเกมเดียวคือ GUNS UP! ที่ออกในปี 2014</p>\n<p>ผลงานล่าสุดของ Valkyrie Entertainment คือช่วยสตูดิโอ Santa Monica พัฒนาเกม <a href=\"https://www.blognone.com/node/124676\">God of War Ragnarok</a> จึงไม่น่าแปลกใจที่โซนี่จะ \"รู้มือ\" และซื้อกิจการเข้ามาช่วยพัฒนาเกมอื่นๆ ในสังกัด</p>\n<p>ทิศทางการซื้อกิจการของ PlayStation Studios ในช่วงหลังนิยมการซื้อสตูดิโอที่ช่วยสนับสนุนการพัฒนาเกม เช่น <a href=\"https://www.blognone.com/node/123534\">Nixxes Software ที่เก่งเรื่องการพอร์ต</a>, <a href=\"https://www.blognone.com/node/124643\">Firesprite ที่ช่วยทำเกม VR</a>, <a href=\"https://www.blognone.com/node/125033\">Bluepoint ที่ทำเรื่องรีเมค</a> และล่าสุดคือ Valkyrie</p>\n<p>ปีนี้ PlayStation Studios ซื้อสตูดิโอเกมแล้วทั้งหมด 5 แห่ง ได้แก่ 4 รายข้างต้น บวกกับ <a href=\"https://www.blognone.com/node/123503\">Housemarque ที่ทำเกม Returnal</a></p>\n<p><img src=\"https://www.blognone.com/sites/default/files/externals/bd042ef9e47bc0b1d13448ceb3274896.jpg\" /></p>\n<blockquote><p>Today we announce <a href=\"https://twitter.com/valkyrieent?ref_src=twsrc%5Etfw\">@valkyrieent</a> will be joining the PlayStation Studios family. The studio will be making invaluable contributions to key PlayStation Studios franchises <a href=\"https://t.co/sNTugminD5\">pic.twitter.com/sNTugminD5</a></p>\n<p>— Hermen Hulst (@hermenhulst) <a href=\"https://twitter.com/hermenhulst/status/1469367512823435268?ref_src=twsrc%5Etfw\">December 10, 2021</a></p></blockquote>\n<blockquote><p>We’re so proud to continue working with <a href=\"https://twitter.com/SonySantaMonica?ref_src=twsrc%5Etfw\">@SonySantaMonica</a> for this next chapter <a href=\"https://twitter.com/hashtag/GodOfWarRagnarok?src=hash&amp;ref_src=twsrc%5Etfw\">#GodOfWarRagnarok</a> <a href=\"https://t.co/p5LBSSsTIH\">pic.twitter.com/p5LBSSsTIH</a></p>\n<p>— Valkyrie Entertainment (@valkyrieent) <a href=\"https://twitter.com/valkyrieent/status/1436179041095020547?ref_src=twsrc%5Etfw\">September 10, 2021</a></p></blockquote>\n<p>ที่มา - <a href=\"https://www.eurogamer.net/articles/2021-12-11-sony-acquires-valkyrie-entertainment\">Eurogamer</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91745a6d762e6079ba1ae482f9d182de95459220cc4615c832221e4295d5eb05","category":"Thai"}