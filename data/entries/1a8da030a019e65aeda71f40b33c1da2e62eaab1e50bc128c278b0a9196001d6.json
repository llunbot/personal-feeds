{"title":"กลุ่มแรงงานไอทีอินเดียระบุบริษัท Infosys รับสมัครพนักงานค้างไว้แต่ไม่ยอมบรรจุ ไม่จ่ายเงินเดือน ให้เทรนรองาน","link":"https://www.blognone.com/node/141702","date":1724856541000,"content":"<div><div><div><p>Nascent Information Technology Employees Senate (NITES) กลุ่มเรียกร้องสิทธิแรงงานไอทีในอินเดียออกมาร้องต่อสื่อและรัฐบาลอินเดียถึงพฤติกรรมของบริษัท Infosys ที่ตอบรับใบสมัครพนักงาน แต่กลับบังคับให้เข้าเทรนแบบไม่ได้รับเงินเดือนไปเรื่อยๆ</p>\n<p>ทาง NITES ระบุว่า Infosys เริ่มพฤติกรรมแบบนี้ตั้งแต่ปี 2022 โดยจะรับสมัครงานและบอกผู้ที่ผ่านว่าต้องเข้าเทรนออนไลน์ก่อน แต่เมื่อฝึกผ่านแล้วก็แจ้งผู้สมัครว่าต้องเทรนในออฟฟิศโดยไม่ได้รับเงินเดือนต่อไปอีก หากใครไม่ยอมรับก็จะถือว่าเป็นการถอนใบสมัคร</p>\n<p>Salil Parekh ซีอีโอของ Infosys ออกมาตอบโต้ว่าแม้จะมีการเปลี่ยนแผนจ้างงานบ้างแต่สุดท้ายบริษัทก็รับคนเหล่านี้เข้าทำงานในที่สุด ด้าน NITES ระบุว่าหากมีการเลื่อนกำหนดเช่นนีก็ควรจ่ายเงินเดือนชดเชยให้พนักงานในช่วงเวลาที่เลื่อนออกไปนี้</p>\n<p>ตลาดแรงงานไอทีอินเดียหดตัวค่อนข้างชัดเจนในปีที่ผ่านมา ฝั่งซอฟต์แวร์มีอัตราจ้างงานลดลง 5% ส่วน AI/ML ลดลง 9%</p>\n<p>ที่มา - <a href=\"https://arstechnica.com/information-technology/2024/08/exploitative-it-firm-has-been-delaying-2000-recruits-onboarding-for-years/\">ArsTechnica</a></p>\n<p><img src=\"https://www.blognone.com/sites/default/files/externals/96e4cd578ba1e76e1cf62056b6d9f938.jpeg\" /></p>\n<p>ภาพ <a href=\"https://pixabay.com/photos/city-hyderabad-sunset-buildings-7382274/\">Pixabay</a></p>\n</div></div></div><div><div>Topics: </div><div><div><a href=\"/topics/infosys\">Infosys</a></div><div><a href=\"/topics/india\">India</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a8da030a019e65aeda71f40b33c1da2e62eaab1e50bc128c278b0a9196001d6","category":"Thai"}