{"title":"Jensen Huang บอก Project DIGITS เน้นลูกค้าที่เป็นนักพัฒนา AI, MediaTek ขายซีพียูที่ร่วมกันออกแบบได้เอง","link":"https://www.blognone.com/node/143976","date":1736296561000,"content":"<div><div><div><p>หนึ่งในสินค้าที่ NVIDIA เปิดตัวเมื่อวานนี้และได้รับความสนใจคือคอมพิวเตอร์ <a href=\"https://www.blognone.com/node/143956\">Project DIGITS</a> ที่เป็นชิป GB10 Superchip พร้อมจีพียูสถาปัตยกรรม Blackwell สำหรับงานประมวลผล AI ทำให้ภาพของ NVIDIA ที่จะ<a href=\"https://www.blognone.com/node/140043\">บุกตลาดชิปของพีซี</a>ตามที่มีข่าวก่อนหน้านี้ ดูใกล้ความจริงมากขึ้น</p>\n<p>Project DIGITS มีส่วนที่เป็นซีพียู NVIDIA Grace 20 คอร์ด้วย ซีอีโอ Jensen Huang บอกในคีย์โน้ตว่าเป็นความร่วมมือกับ MediaTek ในการออกแบบ ทาง MediaTek ก็สามารถขายซีพียูที่ร่วมกันออกแบบนี้ได้เองด้วย จึงเป็นประโยชน์ร่วมกันทั้งสองฝ่าย</p>\n<p>Huang ตอบคำถามในช่วงการนำเสนอข้อมูลกับนักวิเคราะห์ในงาน CES 2025 เกี่ยวกับ Project DIGITS ซึ่งเป็นสินค้าที่ยังเจาะกลุ่มเฉพาะ เนื่องจากทำงานบน Linux โดยเขาบอกว่านักพัฒนา AI คือกลุ่มลูกค้าหลักที่บริษัทต้องการขาย Project DIGITS ให้</p>\n<p>เมื่อถามว่าบริษัทมีแผนบุกตลาดพีซีสำหรับลูกค้าทั่วไปหรือไม่ Huang บอกเพียง NVIDIA มีแผนงานอยู่แล้ว ซึ่งเมื่อถึงเวลาเขาก็จะเปิดเผยเอง</p>\n<p>ที่มา: <a href=\"https://www.reuters.com/technology/nvidia-ceo-says-mediatek-will-be-able-sell-nvidias-desktop-cpus-2025-01-07/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/aecc99c8d962246dd7965317669ac52d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/698b59da088fa6abcb8d50eec900437e.jpeg\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/mediatek\">MediaTek</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79af9a8d98cbc0aa993a59805bf8c19923164a9f9dfc43cbaafcfaa7fcf1cd9a","category":"Thai"}