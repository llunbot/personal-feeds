{"title":"ปี 2024 ไทยส่งออกยานยนต์และชิ้นส่วน 12% ของ GDP ประเทศ ส่วนกำลังการผลิตมากกว่า 1.9 ล้านคันต่อปี","link":"https://www.blognone.com/node/145196","date":1741679806000,"content":"<div><div><div><p>สมาคมผู้ผลิตชิ้นส่วนยานยนต์ไทย (TAPMA) บอกว่าปี 2024 สัดส่วนการส่งออกยานยนต์และชิ้นส่วนของไทย คิดเป็น 12% ของ GDP ประเทศ โดยมูลค่าการส่งออกมากกว่า 1.02 ล้านล้านบาท และกำลังการผลิตมากกว่า 1.9 ล้านคันต่อปี</p>\n<p>สุพจน์ สุขพิศาล รองเลขาธิการ TAPMA บอกว่าประเทศไทยเป็นฐานการผลิตยานยนต์และชิ้นส่วนที่ใหญ่ที่สุดในอาเซียน และติด Top 10 ของโลก เนื่องจากมีซัพพลายเชนที่แข็งแกร่ง ผู้ผลิตไทยปรับตัวตามแนวโน้มเทคโนโลยีใหม่ ๆ ได้ รวมทั้งแรงงานมีทักษะสูง</p>\n<p>โดยประเทศไทยเป็นฐานการผลิตของค่ายรถยนต์ระดับโลกกว่า 30 แบรนด์ และมีผู้ผลิตชิ้นส่วนส่วนยานยนต์กว่า 1,686 ราย แบ่งเป็น</p>\n<ul>\n<li>ผู้ผลิตชิ้นส่วนชั้นนำ (Tier 1) ประมาณ 476 ราย</li>\n<li>ผู้ผลิตชิ้นส่วนสนับสนุน (Tier 2-3) กว่า 1,210 ราย</li>\n</ul>\n<p>ส่วนตลาดรถ EV คาดว่าปี 2024 ยอดขายรถ BEV ในไทยจะสูงกว่า 100,000 คัน โดยมีจีนเป็นผู้ประกอบการรถ EV รายหลัก และมีหลายค่ายที่ตั้งฐานการผลิตในไทย เช่น BYD, NETA, GWM</p>\n<p>เสวก ประกิจฤทธานนท์ อุปนายกฝ่ายพัฒนาการส่งออก TAPMA บอกว่า ไทยมีโอกาสในการเป็นผู้นำตลาดยานยนต์ EV ในอาเซียนสูง เนื่องจาก EV มีอัตราการเติบโตที่เร็ว โดยเฉพาะรถยนต์แบรนด์จีนที่เข้ามาตั้งฐานการผลิตในไทย รวมมทั้งอัตราการยอมรับการใช้รถ EV ของไทยที่ค่อนข้างสูงเมื่อเมียบกับในอาเซียน</p>\n<p>โดยภายในปี 2030 คาดว่ารถ EV จะมีสัดส่วน 30% ของการผลิตรถยนต์ในไทย ซึ่งนโยบาย Japan First จากรัฐบาลคาดจะช่วยผลักดันการลงทุนด้านเทคโนโลยีขั้นสูงในอุตสาหกรรมยานยนต์ ส่งเสริมการใช้ชิ้นส่วนที่ผลิตในไทย และนำนวัตกรรมใหม่ ๆ มาพัฒนาชิ้นส่วนยานยนต์ให้ทันสมัย</p>\n<p>นอกจากนี้ เมื่อยานยนต์ไทยกำลังเปลี่ยนผ่านไปสู่ยุคของ EV และยานยนต์อัจฉริยะ TAPMA บอกว่า SMEs ไทยต้องปรับตัวเพื่อพัฒนาเทคโนโลยีการผลิต เช่น ชิ้นส่วนสำหรับรถ EV, ระบบแบตเตอรี่, เทคโนโลยีการเชื่อมต่อ, หรือแม้แต่ซอฟต์แวร์ที่เกี่ยวข้อง เพื่อพัฒนาและแข่งขันในระดับสากลได้</p>\n<p>เพราะคำว่า Future Mobility หรืออนาคตแห่งยานยนต์ไม่ได้หมายถึงแค่รถ EV เท่านั้น แต่ยังรวมไปถึงความก้าวหน้าในเทคโนโลยีสมัยใหม่ เช่น ยานยนต์ EV, ยานยนต์ไฮบริด (HEV, PHEV), ระบบขับขี่อัตโนมัติ (Autonomous Vehicles) และเทคโนโลยีเชื่อมต่ออัจฉริยะ (Connected Vehicles)</p>\n<p><img alt=\"alt=&quot;EV&quot;\" src=\"https://www.blognone.com/sites/default/files/externals/3f25498f594ae60bcb905ed67d605861.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/electric-car\">Electric Car</a></div><div><a href=\"/topics/electric-vehicles\">Electric Vehicles</a></div><div><a href=\"/topics/autonomous\">Autonomous</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d2f177110800f92ded8e7f2b8bcb96ce4f984e91cdbfeb6c6a37c9e7b0b89f1","category":"Thai"}