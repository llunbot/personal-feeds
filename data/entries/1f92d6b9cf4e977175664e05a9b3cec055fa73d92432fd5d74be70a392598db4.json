{"title":"Telegram เพิ่มฟีเจอร์โหมดประหยัดพลังงาน","link":"https://www.blognone.com/node/132982","date":1678666997000,"content":"<div><div><div><p>Telegram ประกาศอัพเดตฟีเจอร์ใหม่หลายรายการ มีรายละเอียดดังนี้</p>\n<ul>\n<li><strong>Power Saving Mode</strong> สามารถตั้งค่าเพื่อเปิดโหมดประหยัดพลังงาน ลดการแสดงอนิเมชัน, เล่นวิดีโออัตโนมัติ และเอฟเฟกต์ต่าง ๆ โดยกำหนดในหน้าการตั้งค่า เมื่อระดับแบตเตอรีลดลงถึงค่าที่กำหนด และกำหนดกิจกรรมที่ให้ปิดการทำงานได้</li>\n<li><strong>Granular Playback Speed</strong> เพิ่มแถบสไลด์ให้เลือกระดับความเร็วการเล่นวิดีโอ คลิปเสียง ได้สะดวกมากขึ้น</li>\n<li><strong>Read Time</strong> ปกติข้อความในกลุ่มแชต จะแสดงจำนวนคนอ่าน ตอนนี้สามารถแสดงค่าได้ละเอียดกว่าเดิม ระบุรายคนว่าใครอ่านข้อความเวลาใด รองรับเฉพาะกลุ่มแชตที่มีสมาชิกน้อยกว่า 100 คน</li>\n</ul>\n<p>ฟีเจอร์อื่นได้แก่ ส่งลิงก์คำเชิญไปยังเพื่อนได้อัตโนมัติ, อีโมจิชุดใหม่ และอื่น ๆ</p>\n<p>ที่มา: <a href=\"https://telegram.org/blog/power-saving\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/615c6cbb7d5927f4485248708af74a19.jpg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f92d6b9cf4e977175664e05a9b3cec055fa73d92432fd5d74be70a392598db4","category":"Thai"}