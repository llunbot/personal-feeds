{"title":"Google ยอมความจ่ายค่าเสียหายอีก 93 ล้านดอลลาร์ ให้รัฐแคลิฟอร์เนีย คดีเก็บข้อมูลพิกัดผู้ใช้งาน","link":"https://www.blognone.com/node/135772","date":1694907834000,"content":"<div><div><div><p>กูเกิลตกลงจ่ายเงิน 93 ล้านดอลลาร์ ให้กับรัฐแคลิฟอร์เนีย เพื่อยอมความในคดีที่ถูกฟ้องว่ามีการเก็บข้อมูลพิกัดผู้ใช้งาน แม้ผู้ใช้งานเลือกให้ปิดการเก็บข้อมูลแล้ว ซึ่งรัฐแคลิฟอร์เนียบอกว่ากูเกิลได้ประโยชน์จากการทำโฆษณาแบบเจาะกลุ่ม</p>\n<p>คดีนี้เป็นคดีเก่าที่กูเกิลถูกฟ้องจากหลายรัฐ และกูเกิลเลือกจ่ายเงินยอมความมาตลอด ที่เป็นเงินก้อนใหญ่คือการ<a href=\"https://www.blognone.com/node/131487\">ยอมความรวมกัน 40 รัฐ</a> ในปี 2022 จำนวน 391.5 ล้านดอลลาร์ โดยกูเกิลบอกว่าเกิดจากผลิตภัณฑ์เก่า ซึ่งตอนนี้ได้แก้ไขปัญหาทั้งหมดแล้ว</p>\n<p>ในข้อตกลงของการยอมความนี้ รัฐแคลิฟอร์เนียยังกำหนดให้กูเกิลต้องเพิ่มรายละเอียดบอกผู้ใช้งาน ว่าเก็บข้อมูลพิกัดไปใช้ทำอะไรบ้าง รวมทั้งโฆษณาผ่านเว็บไซต์ต่าง ๆ</p>\n<p>ที่มา: <a href=\"https://oag.ca.gov/news/press-releases/attorney-general-bonta-announces-93-million-settlement-regarding-google%E2%80%99s\">State of California</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/privacy\">Privacy</a></div><div><a href=\"/topics/lawsuits\">Lawsuits</a></div><div><a href=\"/topics/california\">California</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1932852e24afff8735fadc9b8ea0d6a682f240a1d051f1bd91dc0d38d22efbf","category":"Thai"}