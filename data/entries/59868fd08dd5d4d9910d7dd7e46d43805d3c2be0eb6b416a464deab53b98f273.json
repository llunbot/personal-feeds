{"title":"[ไม่ยืนยัน] Bytedance ปีนี้ทำรายได้ 1.1 แสนล้านเหรียญ รายได้โตแซง Tencent","link":"https://www.blognone.com/node/137339","date":1703130079000,"content":"<div><div><div><p>Bloomberg รายงานอ้างอิงคนในว่าปีนี้ Bytedance จะทำรายได้ราว 1.1 แสนล้านเหรียญสหรัฐ เติบโตจากปีที่แล้ว 30% (ซึ่งปีที่แล้วก็โต 30% เช่นกัน) ซึ่งด้วยตัวเลขนี้ ทำให้โซเชียลมีเดียจากจีน ทำรายได้แซงหน้า Meta และคู่แข่งในจีนเองอย่าง Tencent ที่คาดว่าจะสร้างรายได้ได้ที่ราว 8.6 หมื่นล้านเหรียญ</p>\n<p>การเติบโตของ Bytedance หลักๆ มาจากการแตกไลน์ธุรกิจจากแอปโซเชียลมีเดียวิดีโอบน TikTok ให้มีบริการอีคอมเมิร์ซในตัว ขณะที่ Douyin หรือ TikTok ในจีน ก็แตกไลน์ธุรกิจกลายเป็นแพลตฟอร์ม All-in-one ที่นอกจากมีอีคอมเมิร์ซ ก็ยังมีทั้งบริการส่งอาหาร, จองโรงแรมไปจนถึงจองตั๋วเครื่องบิน</p>\n<p>อย่างไรก็ตาม เราคงไม่สามารถรู้ตัวเลขกำไรขาดทุนที่ชัดๆ ได้จาก Bytedance เนื่องจากยังคงเป็นบริษัทเอกชน โดยปัจจุบัน Bytednace ถูกประเมินว่าเป็น<a href=\"https://www.cbinsights.com/research-unicorn-companies\">บริษัทเอกชนที่มีมูลค่าสูงสุดในโลกที่ 2.2 แสนล้านเหรียญสหรัฐ</a></p>\n<p>ที่มา - <a href=\"https://www.bloomberg.com/news/articles/2023-12-20/tiktok-owner-bytedance-s-revenue-set-to-surpass-china-s-tencent-s-this-year\">Bloomberg</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59868fd08dd5d4d9910d7dd7e46d43805d3c2be0eb6b416a464deab53b98f273","category":"Thai"}