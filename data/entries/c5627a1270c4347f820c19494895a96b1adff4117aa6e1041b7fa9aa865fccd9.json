{"title":"Facebook ประกาศปิดบริการ Messenger Lite ใน Android วันที่ 18 กันยายนนี้","link":"https://www.blognone.com/node/135440","date":1692941930000,"content":"<div><div><div><p>Facebook แสดงข้อความเตือนให้ผู้ใช้แอป Messenger Lite โดยบอกว่าแอปจะหยุดให้บริการตั้งแต่วันที่ 18 กันยายน เป็นต้นไป ให้ไปใช้งาน Messenger แอปหลักแทน ซึ่งประวัติข้อความทั้งหมดไม่หายไป ทั้งนี้แอปใน Play Store ก็ถูกนำออกไปแล้ว</p>\n<p>Facebook ออกแอป Messenger Lite สำหรับผู้ใช้ Android มา<a href=\"https://www.blognone.com/node/86004\">ตั้งแต่ปี 2016</a> ในช่วงแรกเพื่อเจาะตลาดประเทศที่ความเร็วอินเทอร์เน็ตไม่มาก ต่อมาจึงขยายมายัง<a href=\"https://www.blognone.com/node/91158\">ผู้ใช้ทั่วโลก</a>สำหรับผู้ใช้สมาร์ทโฟนที่สเป็กไม่แรง แอปนี้เคย<a href=\"https://www.blognone.com/node/105763\">ออกเวอร์ชัน iOS</a> ด้วย แต่ก็<a href=\"https://www.blognone.com/node/117919\">ปิดตัว</a>ในเวลาไม่ถึง 2 ปี</p>\n<p>คาดว่าเหตุผลที่ Messenger Lite เนื่องจากข้อจำกัดในการแสดงผลต่าง ๆ ในแอป ขณะที่ Messenger เอง มีฟีเจอร์ใหม่เพิ่มขึ้นมามาก พอเวลาผ่านไปจึงเลือกผลักให้ผู้ใช้มาที่แอปหลักเลยดีกว่า</p>\n<p>ที่มา: <a href=\"https://9to5google.com/2023/08/23/messenger-lite/\">9to5Google</a></p>\n<p><img src=\"https://www.blognone.com/sites/default/files/externals/190cae5fdcd383061ad576b04fcb69f7.jpg\" alt /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5627a1270c4347f820c19494895a96b1adff4117aa6e1041b7fa9aa865fccd9","category":"Thai"}