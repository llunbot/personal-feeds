{"title":"Xbox เผยโลโก้และธีมพื้นหลังเวอร์ชันพิเศษ ลายหัวโขนสุครีพและมัจฉานุออกแบบโดยศิลปินชาวไทย","link":"https://www.blognone.com/node/139543","date":1714651695000,"content":"<div><div><div><p>Xbox เผยโลโก้และธีมพื้นหลังเวอร์ชันพิเศษ เนื่องในโอกาสเดือนมรดกของเอเชียและชาวเกาะแปซิฟิก (Asian and Pacific Islander Heritage Month) โดยมีศิลปินชาวไทยเป็นผู้ออกแบบ ได้รับแรงบันดาลใจจากรามายณะมหากาพย์โบราณของอินเดียที่มีอิทธิพลต่อภูมิภาคเอเชียหลายประเทศที่รวมถึงไทย, กัมพูชา, อินโดนีเซีย และลาว สำหรับประเทศไทยเรื่องราวของรามายณะถูกถ่ายทอดผ่านโขน และถูกดัดแปลงกลายเป็นรามเกียรติ์ ซึ่งการแสดงโขนนั้นสอดคล้องกับการเล่นเกมที่ผู้เล่นสร้างอวตารเพื่อสวมบทบาทในเกม</p>\n<p>โลโก้ Xbox เวอร์ชั่นพิเศษนี้ มีตัวละครสุครีพ(ลูกพระอาทิตย์) และมัจฉานุ(ลูกเงือก) สาดน้ำเล่นใส่กันมีฉากหลังเป็นบรรยากาศของเทศกาลสงกรานต์ของไทย ในขณะที่โลโก้ Xbox สื่อถึงดวงอาทิตย์อันเจิดจ้า ม่านเวทีประดับด้วยดอกกล้วยไม้ป่าเป็นการปักลวดลายแบบดั้งเดิมของภาคเหนือของไทย มีทั้งหมอกและแม่น้ำสื่อถึงภูมิประเทศที่ล้มอรอบด้วยภูเขาอันสวยงาม</p>\n<p>ธีมพื้นหลังนี้ผู้ใช้งาน Xbox สามารถเข้าไปเปลี่ยนได้ผ่าน Profile &amp; System &gt; Settings &gt; General &gt; Personalization &gt; My background &gt; Dynamic backgrounds</p>\n<p><img alt=\"No Description\" src=\"https://www.blognone.com/sites/default/files/externals/3200f62cfb835b2985cf366dce73b7c1.jpeg\" /></p>\n<p>นอกจากนี้ Xbox ยังแนะนำเกมใน Games Pass อย่าง Eiyuden Chronicle: Hundred Heroes, Mineko’s Night Market, Sword and Fairy: Together Forever, Thirsty Suitors และ Venba ว่าเป็นเกมที่สะท้อนถึงความหลากหลายของเอเชียตะวันออก, เอเชียใต้, เอเชียตะวันออกเฉียงใต้ และหมู่เกาะแปซิฟิก</p>\n<p><img alt=\"No Description\" src=\"https://www.blognone.com/sites/default/files/externals/6bdade1f11fb4776e97aeab18ea55012.jpeg\" /></p>\n<p>ที่มา - <a href=\"https://news.xbox.com/en-us/2024/05/01/xbox-empowers-asian-and-pacific-islander-communities-2024/\">Xbox</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cef283539eadefc0ac49e8a7b72e776de24bced0da7bd09c5157af67d953407","category":"Thai"}