{"title":"ศาลสูงจีนระบุการทำงานแบบ 996 ผิดกฎหมาย ให้พนักงานทำงานจนตายต้องชดใช้","link":"https://www.blognone.com/node/124456","date":1630039873000,"content":"<div><div><div><p>ศาลสูงจีน (Supreme People's Court) ออกบทความร่วมกับกระทรวงแรงงานและประกันสังคมจีน ชี้ว่าแนวทางการทำงานอย่างหนักของบริษัทจีนหลายแห่ง หรือที่เรียกว่าการทำงานแบบ 996 (เริ่ม 9 โมงเช้า เลิก 3 ทุ่ม 6 วันต่อสัปดาห์) นั้นผิดกฎหมาย พร้อมกับยกตัวอย่างคดีที่ศาลเคยตัดสินมาแล้ว 10 คดี</p>\n<p>คดีที่ระบุมา เช่น การบังคับทำงานล่วงเวลาโดยไม่จ่ายค่าล่วงเวลา, คดีพนักงานทำงานหนักจนเป็นลมและเสียชีวิตในที่สุด ล้วนเป็นคดีที่นายจ้างต้องรับผิดชอบจากการใช้งานพนักงานอย่างหนัก</p>\n<p>แม้บทความจะไม่ได้ระบุไปถึงบริษัทเทคโนโลยีโดยตรง แต่ในช่วงหลังแนวทางการทำงานแบบ 996 นี้ก็นิยมในหมู่บริษัทเทคโนโลยีจีนอย่างมาก กลุ่มโปรแกรมเมอร์จีนเคย<a href=\"https://github.com/996icu/996.ICU/blob/master/blacklist/README.md\">รวบรวมรายชื่อบริษัทที่มีแนวทางทำงานแบบ 996 ก็พบว่าเป็นแนวทางที่ใช้กันกว้างขวาง</a> ตัวแจ็ก หม่า เองถึงกับเคยแถลงผ่าน<a href=\"https://www.blognone.com/node/109158\">ช่องทางทางการของ Alibaba สนับสนุนแนวทางนี้</a></p>\n<p>บทความจากศาลสูงจีนครั้งนี้นับเป็นการแสดงท่าทีสอดรับกับพรรคคอมมิวนิสต์ที่<a href=\"https://www.blognone.com/node/123716\">ออกบทความวิจารณ์การทำงานแบบ 996</a> มาก่อนแล้ว</p>\n<p>ที่มา - <a href=\"https://www.straitstimes.com/asia/east-asia/chinas-top-court-says-excessive-996-work-culture-is-illegal\">Strait Times</a></p>\n<p><img src=\"https://www.blognone.com/sites/default/files/externals/5b045e1c34afcd29a282b1b70cc7f021.jpg\" /><br />\nภาพจาก  enriquelopezgarre from Pixabay</p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddc360d99620320eddb4613deeeb35ab8a70b99d1111c688cf43d7d862aea5e8","category":"Thai"}