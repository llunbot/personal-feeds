{"title":"เผย Apple กำลังย้ายการผลิต iPad ส่วนพัฒนาสินค้าใหม่ ไปที่เวียดนาม","link":"https://www.blognone.com/node/137158","date":1702079769000,"content":"<div><div><div><p>มีรายงานจาก <a href=\"https://asia.nikkei.com/Spotlight/Supply-Chain/Apple-to-move-key-iPad-engineering-resources-to-Vietnam\">Nikkei Asia</a> อ้างแหล่งข่าวที่เกี่ยวข้อง ว่าแอปเปิลกำลังย้ายทีมงานวิศวกรรมหลักจำนวนหนึ่งไปอยู่ที่เวียดนาม ซึ่งมีประเด็นสำคัญ คือมีการย้ายฝ่ายการผลิตส่วนพัฒนาสินค้าใหม่ (New Product Introduction - NPI) ของ iPad ไปด้วย จากเดิมฝ่ายนี้อยู่ที่จีน เพื่อลดการพึ่งพาการผลิตในจีนเป็นหลัก ตามแผนงานของแอปเปิลที่มีข่าวมาตลอดก่อนหน้านี้</p>\n<p>รายงานบอกว่าบริษัทที่ดูแลส่วนการย้ายฝ่าย NPI นี้คือ BYD ซึ่งเป็นโรงงานประกอบ iPad ของแอปเปิลอยู่แล้ว และเมื่อปีที่แล้ว BYD ก็เป็นบริษัทที่มา<a href=\"https://www.blognone.com/node/128781\">ช่วยย้ายการผลิต iPad</a> บางส่วนจากจีนมาที่เวียดนาม</p>\n<p>แผนการพัฒนาการผลิตสินค้าใหม่ส่วน iPad ที่เวียดนาม กำหนดทดสอบทางวิศวกรรมในกลางเดือนกุมภาพันธ์ 2024 และคาดว่า iPad รุ่นใหม่ที่พัฒนาที่เวียดนามนี้ จะเปิดตัวได้ในช่วงครึ่งหลังของปีหน้า</p>\n<p>ที่มา: <a href=\"https://appleinsider.com/articles/23/12/08/apples-ipad-development-moves-from-china-to-vietnam\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/b3d6c73c1375cd7f8f0ee673fc01691b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/vietnam\">Vietnam</a></div><div><a href=\"/topics/ipad\">iPad</a></div><div><a href=\"/topics/byd\">BYD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b8791a45153baadff5413518b747f2a38bf22f19d4d8a818154c8ad919a118a","category":"Thai"}