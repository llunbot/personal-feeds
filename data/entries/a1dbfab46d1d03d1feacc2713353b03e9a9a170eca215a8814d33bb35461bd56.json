{"title":"Pixel 8 เพิ่มฟีเจอร์ตรวจจับอัตโนมัติว่าใช้ฟิล์มกันรอย เปิดโหมดเพิ่มความไวจอสัมผัส","link":"https://www.blognone.com/node/137527","date":1704590398000,"content":"<div><div><div><p>กูเกิลออกฟีเจอร์เล็กๆ ที่น่าสนใจให้ Pixel 8 และ Pixel 8 Pro ในอัพเดตรอบเดือนมกราคม 2024 คือการตรวจจับอัตโนมัติว่าสมาร์ทโฟนเครื่องนั้นแปะฟิล์มกันรอยหน้าจอ (screen protector) หรือไม่ หากพบว่าแปะไว้ จะเปิดโหมด screen protector ให้อัตโนมัติ เพื่อเพิ่มความไวของระบบสัมผัส (touch sensitivity)</p>\n<p>Pixel 8 มีโหมด screen protector อยู่ก่อนแล้ว แต่ต้องเปิดใช้เองในหน้าจอตั้งค่า Settings &gt; Display แปลว่าคนจำนวนมากอาจไม่รู้จักตัวเลือกนี้ อัพเดตล่าสุดคือตัวมือถือสามารถตรวจจับได้อัตโนมัติ และขึ้นแจ้งเตือนถามผู้ใช้ว่าต้องการเปิดโหมดนี้หรือไม่ หากผู้ใช้ลอกฟิล์มกันรอยออก ระบบตรวจจับก็จะถามว่าอยากปิดโหมดนี้หรือไม่เช่นกัน</p>\n<p>ตอนนี้ยังไม่ชัดเจนว่า Pixel 8 ใช้อัลกอริทึมอะไรในการตรวจจับฟิล์มกันรอยหน้าจอ</p>\n<blockquote><p>Here's a look at the screen protector mode activity.<a href=\"https://t.co/eJvzI6vIzw\">https://t.co/eJvzI6vIzw</a> <a href=\"https://t.co/ohgwyK9n53\">pic.twitter.com/ohgwyK9n53</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1710043429407686717?ref_src=twsrc%5Etfw\">October 5, 2023</a></p></blockquote>\n<p><img src=\"https://www.blognone.com/sites/default/files/externals/ddf34434e8fdf370abfdf2d49664c6ae.png\" /></p>\n<p>ที่มา - <a href=\"https://www.androidpolice.com/pixel-8-screen-protector-detector/\">Android Police</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1dbfab46d1d03d1feacc2713353b03e9a9a170eca215a8814d33bb35461bd56","category":"Thai"}