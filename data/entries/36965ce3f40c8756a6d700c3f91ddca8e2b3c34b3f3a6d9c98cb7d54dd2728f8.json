{"title":"กูเกิลออก Android 12L Beta 1 ให้นักพัฒนาทดสอบแอพกับ UI แบบใหม่เพื่อจอใหญ่","link":"https://www.blognone.com/node/126223","date":1639014534000,"content":"<div><div><div><p>กูเกิลปล่อย <a href=\"https://www.blognone.com/node/125522\">Android 12L</a> รุ่นทดสอบ Beta 1 ให้นักพัฒนาทดสอบแอพกับ UI และ API สำหรับหน้าจอขนาดใหญ่</p>\n<p>การเปลี่ยนแปลงสำคัญของ Android 12L คือ UI แบบใหม่ที่จะใช้กับจอใหญ่ (ความละเอียด 600dp ขึ้นไป) เช่น แถบ notification แบบ 2 คอลัมน์, ทาสก์บาร์ด้านล่าง, การแบ่งครึ่งหน้าจอ (split-screen) ที่ลากแอพเข้าด้านข้างแต่ละฝั่งได้</p>\n<p>Android 12L ยังมี API ใหม่หลายตัวสำหรับการแสดงผลบนหน้าจอใหญ่ ซึ่งกูเกิล<a href=\"https://developer.android.com/about/versions/12/12L/summary#what-to-test\">มีตารางแนะนำให้นักพัฒนาดูว่าควรทดสอบอะไรบ้าง</a></p>\n<p>คำแนะนำของกูเกิลคือให้ทดสอบ Android 12L Beta 1 บนอีมูเลเตอร์ แต่ถ้าอยากทดสอบกับอุปกรณ์จริง ตอนนี้อุปกรณ์ที่ใช้ได้แล้วคือ <a href=\"https://www.blognone.com/node/124639\">Lenovo Tab P12 Pro</a> แท็บเล็ตหน้าจอใหญ่ 12 นิ้ว</p>\n<p><img src=\"https://www.blognone.com/sites/default/files/externals/36c24e36056816dcaacd671879f83508.png\" /></p>\n<p>ที่มา - <a href=\"https://android-developers.googleblog.com/2021/12/beta-1-update-for-12l-feature-drop.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36965ce3f40c8756a6d700c3f91ddca8e2b3c34b3f3a6d9c98cb7d54dd2728f8","category":"Thai"}