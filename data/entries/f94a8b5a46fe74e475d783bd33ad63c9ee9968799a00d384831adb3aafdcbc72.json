{"title":"พนักงาน Blizzard ออกอีก: ผู้กำกับเกม Diablo IV, หัวหน้าทีมออกแบบเจ้าของชื่อ McCree","link":"https://www.blognone.com/node/124199","date":1628772076000,"content":"<div><div><div><p>ความโกลาหลใน Blizzard ยังมีผลกระทบอย่างต่อเนื่อง ล่าสุดมีพนักงานระดับสูงของ Blizzard ต้องออกจากบริษัทไปอีก 3 คน ได้แก่</p>\n<ul>\n<li>Luis Barriga ผู้กำกับ Diablo IV</li>\n<li>Jesse McCree หัวหน้าทีมออกแบบ Diablo IV (เจ้าของชื่อตัวละคร McCree ในเกม Overwatch)</li>\n<li>Jonathan LeCraft ทีมออกแบบ World of Warcraft</li>\n</ul>\n<p>Blizzard ยืนยันข่าวว่าพนักงานทั้ง 3 คนไม่อยู่กับบริษัทแล้ว แต่ไม่ได้ให้เหตุผลที่ชัดเจน ในขณะที่ Kotaku ระบุว่าพนักงานบางคนคือ McCree และ LeCraft มีส่วนเกี่ยวข้องกับ<a href=\"https://www.blognone.com/node/123932\">ประเด็นเรื่องการเหยียดเพศ ซึ่งศูนย์กลางอยู่ที่ Alex Afrasiabi หัวหน้าฝ่ายครีเอทีฟของ World of Warcraft</a> โดยเขาโดนให้ออกจากบริษัทไปตั้งแต่ปีที่แล้ว</p>\n<p><img src=\"https://www.blognone.com/sites/default/files/externals/72e7218bd6319a4d2a5edc6e3d604fd0.jpg\" /></p>\n<p>เมื่อต้นเดือนนี้ <a href=\"https://www.blognone.com/node/124043\">J. Allen Brack ประธาน Blizzard</a> และ <a href=\"https://www.blognone.com/node/124056\">Jesse Meschuk ผู้บริหารฝ่าย HR</a> ต่างลาออกไปจากบริษัทเช่นกัน</p>\n<p>โฆษกของ Blizzard ระบุว่ายังมั่นใจว่าจะออกเกม Diablo IV ได้ตามกำหนด แม้ต้องเปลี่ยนตัวหัวหน้าทีม แต่บริษัทก็<a href=\"https://www.blognone.com/node/124057\">เพิ่งประกาศเลื่อน Diablo Immortal ภาคมือถือไปหมาดๆ</a></p>\n<p>ที่มา - <a href=\"https://www.polygon.com/22620835/diablo-4-game-director-luis-barriga-jesse-mcree-leaves-blizzard\">Kotaku</a></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/diablo\">Diablo</a></div><div><a href=\"/topics/overwatch\">Overwatch</a></div><div><a href=\"/topics/world-of-warcraft\">World of Warcraft</a></div><div><a href=\"/topics/activision-blizzard\">Activision Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f94a8b5a46fe74e475d783bd33ad63c9ee9968799a00d384831adb3aafdcbc72","category":"Thai"}