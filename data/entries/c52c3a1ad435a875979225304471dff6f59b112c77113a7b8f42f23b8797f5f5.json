{"title":"คณะกรรมาธิการยุโรปเริ่มตรวจสอบประเด็น Apple ระงับบัญชีนักพัฒนาของ Epic Games แล้ว","link":"https://www.blognone.com/node/138588","date":1709820619000,"content":"<div><div><div><p>มีรายงานว่าคณะกรรมาธิการยุโรปหรือ EC ได้ร้องขอให้แอปเปิลชี้แจงเพิ่มเติม จากประเด็นที่แอปเปิลระงับบัญชีนักพัฒนาของ Epic Games ก่อนหน้านี้ ซึ่งอาจขัดต่อกฎหมายดิจิทัล DMA ตลอดจนกฎหมายอื่นของสหภาพยุโรปด้วย</p>\n<p>ก่อนหน้านี้แอปเปิลยืนยันว่าบริษัทใช้สิทธิระงับบัญชีนักพัฒนาในสวีเดนของ Epic Games ซึ่งมีผลไม่สามารถใช้งานในการพัฒนาเผยแพร่แอปได้ทั่วโลก ด้วยเหตุผลว่าที่ผ่านมาบริษัทมีพฤติกรรมที่ไม่สามารถไว้วางใจได้ และการกระทำดังกล่าวศาลให้สิทธิรับรองเนื่องจากมีคดีฟ้องร้องกันอยู่แล้ว</p>\n<p>ตามแผนนั้น Epic ต้องการใช้บัญชีนักพัฒนาในสวีเดนเพื่อสร้างสโตร์สำหรับดาวน์โหลดเกมรวมทั้ง Fortnite ในภูมิภาคยุโรป ตามที่ iOS 17.4 เวอร์ชันเป็นต้นไป มีการแก้ไขให้สามารถดาวน์โหลดแอปจากสโตร์ภายนอกได้ ภายใต้ DMA ของสหภาพยุโรป ซึ่ง Epic บอกว่าการระงับบัญชีนักพัฒนาของแอปเปิล เป็นการกระทำที่ผิดกฎหมาย DMA</p>\n<p>ที่มา: <a href=\"https://www.macrumors.com/2024/03/07/eu-probes-apple-termination-epic-account/\">MacRumors</a></p>\n<p><img src=\"https://www.blognone.com/sites/default/files/externals/c21d8eea0698ddd5542d48508cb49ac9.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/epic-games\">Epic Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c52c3a1ad435a875979225304471dff6f59b112c77113a7b8f42f23b8797f5f5","category":"Thai"}