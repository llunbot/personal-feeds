{"title":"Amazon ยืนยัน Alexa+ เลือกใช้โมเดลหลากหลายไม่อิงค่าย มี Agentic API ให้ใช้งาน","link":"https://www.blognone.com/node/144956","date":1740628283000,"content":"<div><div><div><p>รายละเอียดเพิ่มเติมของ <a href=\"https://www.blognone.com/node/144947\">Alexa+ บริการผู้ช่วยตัวใหม่ของ Amazon</a> ที่นำ LLM มาเพิ่มความฉลาดให้มากขึ้น</p>\n<p>Amazon อธิบายชัดเจนว่าสถาปัตยกรรมของ Alexa+ มีระบบ routing system ที่เรียกใช้โมเดลต่างๆ จากบริการ Amazon Bedrock ของ AWS ตามความเหมาะสมของงานที่ผู้ใช้สั่งมา โดยโมเดลที่ระบุชื่อแล้วคือ <a href=\"https://www.blognone.com/node/143444\">Amazon Nova ของบริษัทเองที่เปิดตัวช่วงปลายปี 2024</a> และ Claude ของ Anthropic ที่ Amazon ไปลงทุนเอาไว้ แต่ก็ไม่ได้บอกรายละเอียดมากนักว่าจะเลือกใช้โมเดลไหนในสถานการณ์ใด</p>\n<p>สถาปัตยกรรมของ Alexa+ ยังเชื่อมต่อกับพาร์ทเนอร์ภายนอกจำนวนมาก เช่น GrubHub, OpenTable, Ticketmaster, Yelp, Thumbtack, Vagaro, Fodor’s, Tripadvisor, Amazon, Whole Foods Market, Uber, Spotify, Apple Music, Pandora, Netflix, Disney+, Hulu, Max และดึงข้อมูลข่าวสารจากสื่อต่างๆ กว่า 200 หัว เพื่อให้ Alexa+ สั่งงานที่พบเจอได้ในชีวิตประจำวัน และตอบคำถามข้อมูลต่างๆ ได้อย่างแม่นยำ</p>\n<p>Alexa+ ยังมีฟีเจอร์ agentic AI ที่ช่วยทำงานต่างๆ เหมือนเป็นมนุษย์ และเปิด API/SDK ให้นักพัฒนาภายนอกใช้งานด้วย</p>\n<p>ที่มา - <a href=\"https://www.aboutamazon.com/news/devices/new-alexa-tech-generative-artificial-intelligence\">Amazon</a>, <a href=\"https://techcrunch.com/2025/02/26/amazon-says-that-alexa-is-model-agnostic/\">TechCrunch</a>, <a href=\"https://developer.amazon.com/en-US/blogs/alexa/alexa-skills-kit/2025/02/new-alexa-announce-blog\">Amazon Developers</a></p>\n<p><img alt=\"No Description\" src=\"https://www.blognone.com/sites/default/files/externals/1a90cfc260591d6c4b7047e40def0344.jpg\" /></p>\n<blockquote><p>Claude will help power Amazon's next-generation AI assistant, Alexa+.Amazon and Anthropic have worked closely together over the past year, with <a href=\"https://twitter.com/mikeyk?ref_src=twsrc%5Etfw\">@mikeyk</a> leading a team that helped Amazon get the full benefits of Claude's capabilities. <a href=\"https://t.co/yI0abtnZke\">pic.twitter.com/yI0abtnZke</a></p>\n<p>— Anthropic (@AnthropicAI) <a href=\"https://twitter.com/AnthropicAI/status/1894798008623026503?ref_src=twsrc%5Etfw\">February 26, 2025</a></p></blockquote>\n</div></div></div><div><div>Topics: </div><div><div><a href=\"/topics/alexa\">Alexa</a></div><div><a href=\"/topics/amazon\">Amazon</a></div><div><a href=\"/topics/llm\">LLM</a></div><div><a href=\"/topics/claude\">Claude</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98259a240652b534bb34d777b194fff7fcf5d3831a98706c74ba2b976e2ed552","category":"Thai"}