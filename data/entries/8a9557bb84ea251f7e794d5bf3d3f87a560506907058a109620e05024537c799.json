{"title":"Texas Instruments รับเงินทุน 1.6 พันล้านดอลลาร์ ในโครงการ CHIPS Act ของรัฐบาลสหรัฐ สร้างโรงงานสามแห่ง","link":"https://www.blognone.com/node/141478","date":1723869862000,"content":"<div><div><div><p>Texas Instruments เป็นบริษัทล่าสุดที่ได้รับเงินอุดหนุนจากรัฐบาลสหรัฐ ในโครงการ CHIPS Act เพื่อให้มีการตั้งโรงงานผลิตชิปในประเทศ โดย Texas Instruments หรือ TI ได้รับเงินทุนตรงราว 1,600 ล้านดอลลาร์ และเครดิตภาษีบวกสินเชื่ออีกประมาณ 6-8 พันล้านดอลลาร์</p>\n<p>TI บอกว่าเงินทุนที่ได้รับนี้ จะนำมาใช้สำหรับการสร้างโรงงานเวเฟอร์ 300mm สามแห่ง ที่กำลังก่อสร้างอยู่ในรัฐเท็กซัสและรัฐยูทาห์</p>\n<p>ส่วนการจ้างงาน TI บอกว่าโรงงานสามแห่งนี้จะเพิ่มงานประมาณ 2,000 ตำแหน่ง และบริษัทจะได้เงินทุนสนับสนุนเพิ่มอีกประมาณ 10 ล้านดอลลาร์สำหรับพัฒนาแรงงานทักษะด้วย</p>\n<p>ที่มา: <a href=\"https://news.ti.com/2024-08-16-Texas-Instruments-signs-preliminary-agreement-to-receive-up-to-1-6-billion-in-CHIPS-and-Science-Act-proposed-funding-for-semiconductor-manufacturing-in-Texas-and-Utah\">Texas Instruments</a></p>\n<p><img alt=\"No Description\" src=\"https://www.blognone.com/sites/default/files/externals/ce18551a66070e0a10692bdf7d71eb9b.jpg\" /></p>\n</div></div></div><div><div>Topics: </div><div><div><a href=\"/topics/texas-instrument\">Texas Instrument</a></div><div><a href=\"/topics/chip\">Chip</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a9557bb84ea251f7e794d5bf3d3f87a560506907058a109620e05024537c799","category":"Thai"}