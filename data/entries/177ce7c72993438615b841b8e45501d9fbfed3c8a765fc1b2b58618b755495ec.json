{"title":"Minecraft ประกาศออก Bedrock Edition บน Chromebook","link":"https://www.blognone.com/node/133035","date":1678926222000,"content":"<div><div><div><p>Minecraft ประกาศออก Bedrock Edition บน Chromebook โดยยังเป็น Early Access เฉพาะ Chromebook บางรุ่นที่ผ่าน<a href=\"https://minecrafthelp.zendesk.com/hc/en-us/articles/13803752803725\">เกณฑ์สเปกขั้นต่ำ</a></p>\n<p>การใช้งานสามารถดาวน์โหลดได้จาก <a href=\"https://play.google.com/store/apps/details?id=com.mojang.minecraftpe\">Google Play Store</a> โดยตรง (เป็นเวอร์ชัน Android ที่รันบน ChromeOS อีกที) ซึ่งทีม Minecraft สัญญาว่าจะอัพเดตเนื้อหาล่าสุด Trails and Tails ให้เมื่อออกเวอร์ชันเสถียร</p>\n<p>Minecraft: Bedrock Edition บน Chromebook สามารถเล่นร่วมกับเพื่อนบนแพลตฟอร์มอื่นๆ เป็น cross-play ได้ตามปกติ ราคาขายทั้งชุดอยู่ที่ 19.99 ดอลลาร์ (Chromebook+Android) หรือ 6.99 ดอลลาร์ (Android อย่างเดียว) หากมีเวอร์ชัน Android อยู่แล้วสามารถอัพเกรดส่วนต่างในราคา 13 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/637151c216fadb1a2403309d7c5c830b.jpeg\" /></p>\n<p>ปัจจุบัน Minecraft เล่นได้บนแพลตฟอร์มหลากหลาย ทั้งพีซี (วินโดวส์ แมค ลินุกซ์) คอนโซล (ย้อนไปถึง Vita, Wii U, 3DS) รวมถึง Amazone Fire และ Oculus</p>\n<p><img src=\"https://www.blognone.com/sites/default/files/externals/aa60de3ebfd66d21574466139a027459.jpg\" alt /></p>\n<p>ที่มา - <a href=\"https://www.minecraft.net/en-us/article/minecraft-launching-chromebook\">Minecraft</a></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/chromebook\">Chromebook</a></div><div><a href=\"/topics/chromeos\">ChromeOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"177ce7c72993438615b841b8e45501d9fbfed3c8a765fc1b2b58618b755495ec","category":"Thai"}