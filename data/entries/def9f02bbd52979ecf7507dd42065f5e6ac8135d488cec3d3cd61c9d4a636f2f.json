{"title":"BeReal โซเชียลโพสต์รูปกล้องหน้า-หลังแบบทันที ไม่ให้แต่งรูป ประกาศมีผู้ใช้งานมากกว่า 20 ล้านคน","link":"https://www.blognone.com/node/133542","date":1682381353000,"content":"<div><div><div><p>BeReal แอปโซเชียลแนวคิดใหม่ ที่ต้องการให้ผู้ใช้งานแชร์ภาพของตนเองแบบไม่ตกแต่งจัดวาง โดยแอปจะส่งแจ้งเตือนในเวลาที่แตกต่างกันแต่ละวัน ผู้ใช้งานมีเวลา 2 นาที ในการถ่ายรูปแชร์กับกลุ่มเพื่อน โดยภาพจะมีทั้งจากกล้องหน้าและกล้องหลังในเวลาเดียวกัน ประกาศหลักไมล์สำคัญของแอป มีจำนวนผู้ใช้งานเป็นประจำทุกวัน (DAUs - Daily Active Users) มากกว่า 20 ล้านคนทั่วโลกแล้ว</p>\n<p>BeReal เป็นแอปที่<a href=\"https://www.blognone.com/node/131650\">ได้รางวัล App Store Award</a> เมื่อปีที่แล้วในสาขาแอป iPhone แห่งปี แนวคิดการถ่ายภาพสองกล้องหน้าหลังพร้อมกันแล้วโพสต์ทันที ยังถูกแอปโซเชียลรายอื่นนำมาใช้ตามด้วย ทั้ง <a href=\"https://www.blognone.com/node/130439\">TikTok</a> และ <a href=\"https://www.blognone.com/node/131855\">Instagram</a></p>\n<p>อย่างไรก็ตามแนวคิดการโพสต์ในกรอบเวลา 2 นาที ก็อาจทำให้ผู้ใช้หลายคนโพสต์แบบพอผ่าน ๆ เช่น ถ่ายผนัง ถ่ายจอคอมพิวเตอร์ หรือบางคนก็ไม่สนใจ BeReal จึงประกาศทดสอบระบบโบนัส ถ้าผู้ใช้งานโพสต์รูปในกรอบเวลา 2 นาที จะสามารถลงรูปเพิ่มเติมในเวลาที่ต้องการระหว่างวันได้อีกโพสต์ ซึ่งช่วยทำให้ได้รูปที่พึงพอใจมากขึ้น มีผลกับผู้ใช้งานในสหราชอาณาจักรก่อน และจะขยายทั่วโลกภายหลัง</p>\n<p>ที่มา: <a href=\"https://www.engadget.com/bereal-says-it-has-more-than-20-million-daily-active-users-172721921.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/3e8f251d4dd1ccace14c6b325b47fe22.png\" /></p>\n</div></div></div><div><div>Topics: </div><div><div><a href=\"/topics/bereal\">BeReal</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"def9f02bbd52979ecf7507dd42065f5e6ac8135d488cec3d3cd61c9d4a636f2f","category":"Thai"}