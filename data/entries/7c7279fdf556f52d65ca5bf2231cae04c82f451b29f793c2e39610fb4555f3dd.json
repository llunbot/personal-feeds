{"title":"[ลือ] Google Tensor รุ่นหน้า G5 ผลิตโดย TSMC ที่ 3nm, จากนั้น Tensor G6 เป็น 2nm","link":"https://www.blognone.com/node/142045","date":1726582426000,"content":"<div><div><div><p>ก่อนหน้านี้<a href=\"https://www.blognone.com/node/140713\">มีข่าวลืออยู่เรื่อยๆ</a> ว่ากูเกิลจะเปลี่ยนผู้ผลิตชิป Google Tensor ที่ใช้ใน Pixel จากซัมซุงมาเป็น TSMC</p>\n<p>ข่าวลือรอบล่าสุดมาจากสื่อเกาหลี BusinessKorea ว่าชิป Tensor G5 ที่จะใช้ใน Pixel 10 รุ่นของปีหน้า น่าจะย้ายมาใช้กระบวนการผลิต 3 นาโนเมตรของ TSMC แทน ส่วนชิป Tensor G6 รุ่นของปี 2026 (ใช้กับ Pixel 11) จะขยับมาเป็น 2 นาโนเมตร</p>\n<p>ตอนนี้ยังไม่ชัดเจนว่าทำไมกูเกิลถึงย้ายจากซัมซุงมาใช้ TSMC แต่คาดเดากันว่าเหตุผลหนึ่งน่าจะมาจาก <a href=\"https://www.blognone.com/node/141994\">yield rate ของกระบวนการผลิต 3 นาโนเมตรของซัมซุงไม่เป็นไปตามเป้า</a> และอาจส่งผลให้มือถือของซัมซุงเองต้องใช้ชิป Qualcomm Snapdragon ที่ผลิตโดย TSMC เช่นกัน</p>\n<p>ที่มา - <a href=\"https://www.businesskorea.co.kr/news/articleView.html?idxno=225213\">BusinessKorea</a></p>\n<p><img src=\"https://www.blognone.com/sites/default/files/externals/600da279386030dc0308d9e171e3a567.png\" /></p>\n</div></div></div><div><div>Topics: </div><div><div><a href=\"/topics/google-tensor\">Google Tensor</a></div><div><a href=\"/topics/tsmc\">TSMC</a></div><div><a href=\"/topics/samsung\">Samsung</a></div><div><a href=\"/topics/semiconductor\">Semiconductor</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c7279fdf556f52d65ca5bf2231cae04c82f451b29f793c2e39610fb4555f3dd","category":"Thai"}