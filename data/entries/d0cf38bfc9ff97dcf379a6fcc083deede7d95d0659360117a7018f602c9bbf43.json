{"title":"Twitch ประกาศเพิ่ม Stories ในหน้าฟีด ให้ครีเอเตอร์เพิ่ม engagement มากขึ้น","link":"https://www.blognone.com/node/134747","date":1688892960000,"content":"<div><div><div><p>Twitch ประกาศในงานแถลงข่าว TwitchCon Paris โดยเตรียมเพิ่มคุณสมบัติเก่าที่อื่น แต่ใหม่สำหรับที่นี่ นั่นคือ Stories โดยจะแสดงผลในหน้า Following ของแอปมือถือ เพื่อเป็นเครื่องมือเพิ่มเติมในการสร้างความสัมพันธ์ระหว่างครีเอเตอร์กับผู้ติดตาม ฟีเจอร์ดังกล่าวจะเริ่มอัพเดตกับผู้ใช้งานในเดือนตุลาคม</p>\n<p>นอกจากนี้ Twitch ยังประกาศฟีเจอร์อื่นที่จะเพิ่มเติมในอนาคต เช่น Discovery Feed แบบใหม่ เพื่อให้ครีเอเตอร์มีช่องทางเพิ่มผู้ติดตามแม้ขณะนั้นยังไม่ได้สตรีมอยู่ เนื้อหาที่แสดงจะมีทั้งไลฟ์และรายการที่บันทึกไว้</p>\n<p>ฟีเจอร์อื่นที่ประกาศ ได้แก่ Clip Editor ภายในแอปเอง ช่วยให้ครีเอเตอร์ทำคลิปสั้นเสริมสำหรับใน Discovery Feed ด้วยฟอร์แมตแนวตั้งแบบ TikTok ซึ่งคลิปที่สร้างขึ้นนี้สามารถส่งไปอัปโหลดที่ TikTok ได้โดยตรงด้วย</p>\n<p>ที่มา: <a href=\"https://blog.twitch.tv/en/2023/07/08/everything-we-announced-at-twitchcon-paris/\">Twitch</a></p>\n<p><img alt=\"No Description\" src=\"https://www.blognone.com/sites/default/files/externals/818f642224ee317c912668fd16dcaf10.jpg\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0cf38bfc9ff97dcf379a6fcc083deede7d95d0659360117a7018f602c9bbf43","category":"Thai"}