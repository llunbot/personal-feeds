{"title":"Kickstarter เพิ่ม Late Pledges ให้ระดมทุนหรือสั่งสินค้าของโครงการที่ได้เงินครบไปแล้วโดยตรง","link":"https://www.blognone.com/node/139286","date":1713449299000,"content":"<div><div><div><p>Kickstarter แพลตฟอร์มสำหรับการระดมทุนพัฒนาโครงการต่าง ๆ ประกาศเพิ่มฟังก์ชันใหม่ <strong>Late Pledges</strong> ซึ่งทำงานตามชื่อ นั่นคือเปิดให้โครงการรับเงินทุนเพิ่มเติมได้ แม้ได้รับเงินไปครบตามเป้าหมายแล้ว เพราะบางโครงการอาจมีคนสนใจร่วมให้ทุน แต่มาช้าไป โครงการได้เงินครบไปแล้ว</p>\n<p>ที่ผ่านมาแนวทางของ Kickstarter นั้น ให้เจ้าของโครงการเพิ่มรายละเอียดการติดต่อโครงการที่เสร็จสิ้นแล้ว สำหรับคนที่สนใจร่วมสั่งสินค้าหรือจ่ายเงินตามหลัง โดยไปที่เว็บไซต์ของเจ้าของโครงการเอง ทำให้อาจไม่สะดวกสำหรับผู้ต้องการร่วมลงทุน</p>\n<p>Late Pledges จะเปิดทดสอบใช้งานกับครีเอเตอร์ของโครงการจำกัดกลุ่มก่อน สำหรับโครงการที่ระดมทุนครบสำเร็จแล้ว จากนั้นจะขยายไปกับโครงการทั้งหมดให้เลือกเปิดใช้งานฟังก์ชันนี้ได้ต่อไป</p>\n<p>ทั้งนี้ Indiegogo แพลตฟอร์มระดมทุนอีกแห่ง มีฟังก์ชันชื่อ Marketplace สำหรับให้โครงการที่สำเร็จมาขายสินค้าได้ <a href=\"https://www.blognone.com/node/96349\">ตั้งแต่ปี 2017</a></p>\n<p>ที่มา: <a href=\"https://updates.kickstarter.com/first-look-late-pledges-on-kickstarter/\">Kickstarter</a></p>\n<p><img alt=\"No Description\" src=\"https://www.blognone.com/sites/default/files/externals/b559b79c8ca9e324c3b8c89035c0cf36.png\" /></p>\n</div></div></div><div><div>Topics: </div><div><div><a href=\"/topics/kickstarter\">Kickstarter</a></div><div><a href=\"/topics/crowdfunding\">Crowdfunding</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd8b6ae6dffdbbca25e0398981146e538812ac116351a88b0d77f70bab3ceb47","category":"Thai"}