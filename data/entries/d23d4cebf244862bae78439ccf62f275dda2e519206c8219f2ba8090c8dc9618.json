{"title":"ไมโครซอฟท์เปิดให้ดาวน์โหลดไฟล์ ISO ของ Windows 11 Arm โดยตรงแล้ว","link":"https://www.blognone.com/node/143115","date":1731558274000,"content":"<div><div><div><p>ในที่สุดไมโครซอฟท์ก็เปิดให้ดาวน์โหลดไฟล์ ISO ของ Windows 11 Arm โดยตรง จากที่ก่อนหน้านี้ต้องซื้อเฉพาะเครื่องที่พรีโหลด Windows 11 Arm มาให้เท่านั้น</p>\n<p>รูปแบบการใช้งานไม่ต่างอะไรกับไฟล์ ISO ของ Windows 11 สถาปัตยกรรม x86 สามารถนำไปใช้ติดตั้งได้ทั้งบนฮาร์ดแวร์จริงที่ใช้ซีพียู Arm64 (กลุ่ม Snapdragon X สามารถบูตได้เลยโดยไม่ต้องมีไดรเวอร์เพิ่มเติม) หรือจะไปรันใน VM ผ่าน Hyper-V ก็ได้เช่นกัน</p>\n<p>การที่ไมโครซอฟท์ยอมเผยแพร่ไฟล์ ISO ของ Windows 11 Arm โดยตรง ย่อมทำให้อนาคตของพีซีประกอบเองที่ใช้ซีพียู Arm แพร่หลายมากขึ้น และเปิดทางให้เราเห็นสินค้ากลุ่มนี้วางขายจริงในอนาคตด้วย</p>\n<p>ดาวน์โหลดได้จาก <a href=\"https://www.microsoft.com/en-us/software-download/windows11arm64\">Windows 11 for Arm-based PCs</a></p>\n<p>ที่มา - <a href=\"https://learn.microsoft.com/en-us/windows/arm/iso\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d33a6ff87155d1374c57ec883dc70fea.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/arm-pc\">ARM PC</a></div><div><a href=\"/topics/arm\">Arm</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d23d4cebf244862bae78439ccf62f275dda2e519206c8219f2ba8090c8dc9618","category":"Thai"}