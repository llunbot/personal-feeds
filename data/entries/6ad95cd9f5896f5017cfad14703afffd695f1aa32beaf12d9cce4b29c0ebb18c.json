{"title":"Apple เตรียมไลฟ์ขายสินค้าบน Alibaba ช่วงเทศกาลชอปปิงกลางปี 618 ของจีน","link":"https://www.blognone.com/node/134113","date":1685592680000,"content":"<div><div><div><p>Apple จะจัดกิจกรรม ไลฟ์-ชอปปิง “618” ครั้งแรกบน Tmall ซึ่งเป็นของ Alibaba ในช่วงสัปดาห์นี้ โดยหวังดึงดูดผู้ใช้มากกว่า 500 ล้านคนจากตลาดอินเทอร์เน็ตที่ใหญ่ที่สุดในโลก เพื่อเพิ่มยอดขายตลาดของตนที่ตกต่ำลง ในภูมิภาค Greater China ซึ่งหมายรวมถึงจีน ฮ่องกง และไต้หวัน  หลังจากในไตรมาสแรกทำรายได้ได้เพียง 17,800 ล้านเหรียญสหรัฐ ซึ่งลดลงเกือบ 3% จากปีก่อน อีกทั้งในช่วงปลายเดือนมีนาคม <a href=\"https://www.scmp.com/tech/article/3215035/apple-ceo-tim-cook-meets-new-premier-li-qiang-trip-reaffirm-commitment-china-market?module=inline&amp;pgtype=article\">Tim Cook CEO ของ Apple ได้พบนายกรัฐมนตรีจีน</a> เพื่อยืนยันความมุ่งมั่นที่มีต่อตลาดจีน</p>\n<p>ร้านค้าทางการของ Apple บน Tmall ได้โพสต์ทีเซอร์ถึงงานนี้ว่าจะเริ่มตั้งแต่ วันพุธ เวลา 19.00 น. ตามเวลาท้องถิ่น และภายในงานจะมีผลิตภัณฑ์อย่าง iPhone 14 และ iWatch อีกด้วย ในขณะเดียวกันคู่แข่ง อย่าง JD.com ซึ่งเชี่ยวชาญการขายสินค้าผ่านไลฟ์สดอยู่แล้ว ก็ประกาศแคมเปญเทศกาลของตนเช่นกัน โดยในปีนี้แคมเปญของ JD.com และ Tmall 618 ได้เริ่มขึ้นเมื่อสัปดาห์ที่แล้ว ซึ่งลูกค้าสามารถชำระค่ามัดจำเพื่อสินค้าที่ต้องการได้</p>\n<p>ทาง Apple บน Tmall  ได้ ลดราคา iPhone 14 Pro(128 GB) เป็น 6,499 หยวน (ประมาณ 32,000 บาทเทียบกับราคาในไทยที่อยู่ที่ 41,900 บาท) จากเดิม 7,999 หยวน พร้อมข้อเสนออื่นๆในคืนวันพุธ ในขณะที่ JD.com ลดราคาเหลือ 6,498 หยวน และสามารถซื้อได้ถึงวันพฤหัสบดี</p>\n<p>ศูนย์ข้อมูลเครือข่ายอินเทอร์เน็ตจีน ได้รายงานว่า เทรนด์การชอปปิงออนไลน์ของจีนนั้นเริ่มขึ้นตั้งแต่ปี 2559 และ ในช่วงสิ้นปี 2565 ก็สามารถดึงดูดผู้ใช้ได้ถึง 515 ล้านคน ซึ่งเพิ่มขึ้นถึง 11% จากปีก่อนหน้า ในขณะที่รายงานของสำนักงานสถิติแห่งชาติของจีนระบุว่า ยอดขายสินค้าทางออนไลน์และออฟไลน์ ในปี 2565 กลับลดลง 0.2% อีคอมเมิร์ซเติบโต 4% และการชอปปิงผ่านไลฟ์สดเพิ่มขึ้น 2-3เท่า</p>\n<p>ที่มา : <a href=\"https://www.scmp.com/tech/article/3215035/apple-ceo-tim-cook-meets-new-premier-li-qiang-trip-reaffirm-commitment-china-market?module=inline&amp;pgtype=article\">CEO Apple เดินทางเยือนนายกรัฐมนตรีจีน</a> via <a href=\"https://www.scmp.com/tech/tech-trends/article/3222414/apple-sell-products-live-streaming-alibaba-platform-during-midyear-online-shopping-festival?module=perpetual_scroll_0&amp;pgtype=article&amp;campaign=3222414\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/54a3a1c699eeb8dbc37203285aa3f4ef.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tmall\">Tmall</a></div><div><a href=\"/topics/alibaba\">Alibaba</a></div><div><a href=\"/topics/jdcom\">JD.com</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ad95cd9f5896f5017cfad14703afffd695f1aa32beaf12d9cce4b29c0ebb18c","category":"Thai"}