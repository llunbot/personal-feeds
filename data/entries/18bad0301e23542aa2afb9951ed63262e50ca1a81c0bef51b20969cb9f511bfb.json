{"title":"[TIOBE] Python ใกล้แซง C ขึ้นเป็นภาษาโปรแกรมยอดนิยม ส่วนต่างลดเหลือแค่ 0.16%","link":"https://www.blognone.com/node/124737","date":1631595415000,"content":"<div><div><div><p>TIOBE Index ดัชนีความนิยมของภาษาโปรแกรม ฉบับเดือนกันยายน 2021 อันดับหนึ่งยังเป็นแชมป์เก่า C แต่อันดับสอง Python ก็ขยับเข้ามาใกล้เรื่อยๆ ส่วนต่างเหลือแค่ 0.16% แล้ว สามารถแซงหน้า C ได้ทุกเมื่อ</p>\n<p>TIOBE จัดอันดับภาษาโปรแกรมมานาน 20 ปี เพิ่งเคยมี 2 ภาษาที่ครองแชมป์คือ C และ Java (<a href=\"https://www.blognone.com/node/114053\">C เพิ่งกลับมาแซง Java ได้ในปี 2020</a>) หาก Python แซงหน้า C ได้สำเร็จก็จะกลายเป็นแชมป์รายที่สาม</p>\n<p>Python ถือเป็นภาษาที่มาแรงในช่วงหลัง <a href=\"https://www.blognone.com/node/119419\">สามารถแซงหน้า Java ได้ในช่วงปลายปี 2020</a> และไล่จี้ C เข้ามาเรื่อยๆ จนใกล้แซงแล้ว</p>\n<p><img src=\"https://www.blognone.com/sites/default/files/externals/4bcc72356138b112528cbf48753ebbfa.png\" /></p>\n<p>ที่มา - <a href=\"https://www.tiobe.com/tiobe-index/\">TIOBE</a></p>\n</div></div></div><div><div>Topics: </div><div><div><a href=\"/topics/tiobe\">TIOBE</a></div><div><a href=\"/topics/python\">Python</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18bad0301e23542aa2afb9951ed63262e50ca1a81c0bef51b20969cb9f511bfb","category":"Thai"}