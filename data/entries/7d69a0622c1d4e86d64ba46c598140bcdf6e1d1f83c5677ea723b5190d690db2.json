{"title":"Uber รายงานผลประกอบการไตรมาส การใช้จ่ายบนแพลตฟอร์มเติบโต 22%","link":"https://www.blognone.com/node/138095","date":1707322138000,"content":"<div><div><div><p>Uber รายงานผลประกอบการประจำไตรมาสที่ 4 ปี 2023 มีการใช้จ่ายบนแพลตฟอร์มรวมหรือ Gross Bookings เพิ่มขึ้น 22% จากช่วงเดียวกันในปีก่อนเป็น 37,575 ล้านดอลลาร์ คิดเป็นรายได้ของ Uber 9,936 ล้านดอลลาร์ เพิ่มขึ้น 15% และมีกำไรสุทธิ 1,429 ล้านดอลลาร์ โดยเป็นกำไรจากการลงทุน 756 ล้านดอลลาร์</p>\n<p>Dara Khosrowshahi ซีอีโอ Uber กล่าวว่าปี 2023 ที่ผ่านมา เป็นปีที่บริษัทสามารถรักษาความแข็งแกร่ง การทำกำไร และเติบโตได้ พร้อมกับขยายฐานลูกค้าใหญ่ขึ้นเท่าที่เคยมีมา ตอนนี้มีคนใช้แพลตฟอร์มในการเดินทางเกือบ 26 ล้านคนต่อวัน</p>\n<p>ตัวเลข Gross Bookings ของ Uber เติบโตสูงทั้งสองธุรกิจหลัก โดย Mobility เพิ่มขึ้น 29% เป็น 19,285 ล้านดอลลาร์ ส่วน Delivery เพิ่มขึ้น 19% เป็น 17,011 ล้านดอลลาร์ ขณะที่ธุรกิจรถขนส่งสินค้า ลดลง 17% เป็น 1,279 ล้านดอลลาร์</p>\n<p>ที่มา: <a href=\"https://investor.uber.com/news-events/news/press-release-details/2024/Uber-Announces-Results-for-Fourth-Quarter-and-Full-Year-2023/default.aspx\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/b3a6c2bbce1effbf25f93fc57cc0c86f.jpeg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d69a0622c1d4e86d64ba46c598140bcdf6e1d1f83c5677ea723b5190d690db2","category":"Thai"}