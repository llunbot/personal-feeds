{"title":"ผ่านไป 2 ปีจำนวนเกมที่เล่นได้บน Steam Deck มีมากกว่า 14,000 เกมแล้ว","link":"https://www.blognone.com/node/138647","date":1710228824000,"content":"<div><div><div><p>ตามข้อมูลจากเว็บไซต์ SteamDB ระบุว่าปัจจุบันมีเกมจำนวน 14,023 เกมที่รองรับการเล่นบน Steam Deck แล้ว ในจำนวนนี้ 4,607 เกมได้รับป้าย Verified จาก Valve ส่วนอีก 9,416 เกม ได้รับป้าย Playable ที่ผู้เล่นอาจต้องตั้งค่าบางอย่างของเกมเพื่อให้เล่นได้สะดวก</p>\n<p>ปัจจุบัน Valve มีกระบวนการตรวจสอบแคตตาล็อกเกม Steam ทั้งหมด โดยมีเกณท์การให้คะแนน 4 ข้อ ซึ่งอย่างน้อยเกมเกมนั้นควรตรง 1 ใน 4 ข้อ เพื่อแสดงให้ Valve เห็นว่าเกมเล่นได้ในเครื่องเกมพกพา ซึ่งเกณท์ทั้ง 4 ข้อประกอบไปด้วย</p>\n<ul>\n<li><strong>Input</strong> เกมควรรองรับคอนโทรลเลอร์เต็มรูปแบบ ใช้ไอคอนอินพุตคอนโทรลเลอร์ที่เหมาะสม และแสดงคีย์บอร์ดบนหน้าจอโดยอัตโนมัติเมื่อจำเป็น</li>\n<li><strong>Display</strong> เกมควรรองรับความละเอียดเริ่มต้นของ Steam Deck (1280×800 หรือ 1280×720) ในการตั้งค่าเริ่มต้น และข้อความควรอ่านได้ชัดเจน</li>\n<li><strong>Seamlessness</strong> เกมไม่ควรแสดงคำเตือนความเข้ากันได้ใด ๆ และหากมีตัวเรียกใช้งาน ก็ควรจะการควบคุมผ่านคอนโทรลเลอร์ได้</li>\n<li><strong>System Support</strong> เกมควรทำงานผ่าน Proton ได้อย่างราบรื่น ทั้งตัวเกมและมิดเดิลแวร์ทั้งหมดควรรองรับ Proton ซึ่งรวมไปถึงโปรแกรม anti-cheat ต่าง ๆ ด้วย</li>\n</ul>\n<p>นอกจากนี้ยังมีเกมอีก 2 หมวดคือ Unsupported ที่ไม่สามารถเล่นได้บน Steam Deck กับ Unknown ที่แปลว่า Valve ยังไม่ได้ทดสอบตัวเกม แต่ก็มีบางเกมที่ Valve แปะป้ายว่า Unsupported แต่ตัวเกมกลับเล่นได้บน Steam Deck จนจบเกม เช่น Granblue Fantasy: Relink</p>\n<p><img src=\"https://www.blognone.com/sites/default/files/externals/c96e45d0d6f31a9007978c6ea1c9613d.png\" /></p>\n<p>ที่มา - <a href=\"https://www.gamingonlinux.com/2024/03/steam-deck-hits-14000-games-rated-playable-or-verified/\">Gaming on Linux</a> via <a href=\"https://www.videogameschronicle.com/news/over-14000-games-are-now-steam-deck-compatible/\">VGC</a></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"286fb98090b40855db3e6a01acc0581b11c62c8382dc545ae36b94b5bae8ff4a","category":"Thai"}