{"title":"Microsoft ลงทุนใน OYO สตาร์ทอัพโรงแรมราคาประหยัดของอินเดีย","link":"https://www.blognone.com/node/124356","date":1629629948000,"content":"<div><div><div><p>Microsoft รายงานว่าบริษัทเข้าลงทุนใน OYO สตาร์ทอัพโรงแรมราคาประหยัดจากอินเดียด้วยมูลค่า 5 ล้านดอลลาร์ ทำให้มูลค่าของบริษัท OYO อยู่ 9.6 พันล้านดอลลาร์แล้ว</p>\n<p>สำหรับการเข้าลงทุนครั้งนี้ TechCrunch เคยรายงานว่าส่วนหนึ่งคือตั้งใจจะให้สตาร์ทอัพเข้ามาใช้งานบริการคลาวด์ของ Microsoft ด้วย และแหล่งข่าวรายงานว่า OYO กำลังเตรียมยื่นเอกสารเพื่อไอพีโอเข้าตลาดหลักทรัพย์ภายในปีนี้</p>\n<p>OYO เป็นสตาร์ทอัพเชิงท่องเที่ยวที่มีธุรกิจหลักคือให้บริการจองห้องพักและโรงแรมโดยเน้นโรงแรมราคาประหยัด รวมถึงเป็นเจ้าของห้องพักเองในบางที่ นอกจากอินเดียแล้ว ช่วงไม่กี่ปีที่ผ่านมา OYO ขยายตลาดไปสู่หลายประเทศ ทั้งเอเชียตะวันออกเฉียงใต้, ยุโรป และสหรัฐฯ ซึ่งก่อนหน้านี้บริษัทเคยมีปัญหากับเจ้าของโรงแรม แต่หลังจากเริ่มคลี่คลายก็มี COVID-19 เข้ามากระทบธุรกิจหลักอย่างรุนแรง ทำให้บริษัทต้อง<a href=\"https://www.blognone.com/node/115010\">ปลดพนักงานกว่า 5,000 คน</a> โดย Ritesh Agarwal ซีอีโอ OYO เคยบอกว่าโรคระบบกระทบธุรกิจเหมือนไซโคลน บางอย่างใช้เวลาหลายปีกว่าจะสร้างมาแต่โรคระบาดทำให้ดรอปลง 60% ได้ภายในเวลาเพียง 30 วัน</p>\n<p>ปัจจุบัน OYO มีผู้ร่วมลงทุนจำนวนมาก ทั้ง <a href=\"https://www.blognone.com/node/108982\">Airbnb</a>, SoftBank, <a href=\"https://www.blognone.com/node/106769\">Grab</a> และ Didi Chuxing โดย OYO ถือเป็นสตาร์ทอัพที่มีมูลค่ามากที่สุดแห่งหนึ่งของอินเดีย</p>\n<p>ที่มา - <a href=\"https://techcrunch.com/2021/08/19/microsoft-backs-indias-oyo-at-9-6-billion-valuation/\">TechCrunch</a></p>\n<p><img src=\"https://www.blognone.com/sites/default/files/externals/024cb7d6c72c4627a5a6b000cd8af32b.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/oyo\">OYO</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4792aa48099c3453db0a4261516701bd02dac596c8966cbe081fee3d8564bdf","category":"Thai"}