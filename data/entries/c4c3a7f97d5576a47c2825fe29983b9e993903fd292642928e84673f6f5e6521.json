{"title":"OpenAI เชิญสตูดิโอ, โปรดิวเซอร์ และตัวแทนนักแสดงใน Hollywood หารือการนำ AI Sora มาใช้งาน","link":"https://www.blognone.com/node/138869","date":1711155358000,"content":"<div><div><div><p>มีรายงานว่า OpenAI ได้นัดหมายพูดคุยที่ลอสแอนเจลิสสัปดาห์หน้า โดยเชิญทั้งผู้บริหารสตูดิโอในฮอลลีวูด, โปรดิวเซอร์ผู้ผลิต ตลอดจนเอเจนซีนักแสดง เพื่อหารือพัฒนาความร่วมมือกับอุตสาหกรรมบันเทิง และมีเป้าหมายสำคัญเพื่อให้ผู้ผลิตภาพยนตร์ นำ<a href=\"https://www.blognone.com/node/138230\">เครื่องมือ Sora</a> ที่เป็น AI สร้างวิดีโอคุณภาพสูง มาใช้กับงานผลิต</p>\n<p>OpenAI พยายามเชิญชวนให้สตูดิโอฮอลลีวูดลองใช้งาน Sora มาแล้วหลายครั้ง รายงานบอกว่า Brad Lightcap ซีโอโอ ได้เคยสาธิตการทำงาน Sora กับสตูดิโอฮอลลีวูดบางแห่ง เมื่อตอนที่ OpenAI เพิ่งเปิดตัว ขณะที่ซีอีโอ Sam Altman เข้าร่วมงานปาร์ตี้ซึ่งจัดช่วงสัปดาห์การประกาศรางวัลออสการ์</p>\n<p>ปัจจุบัน Sora ยังไม่เผยแพร่ให้ใช้งานกับสาธารณะ แต่ OpenAI ได้เปิดให้นักแสดงและผู้กำกับบางคน ร่วมทดสอบใช้งานบ้างแล้ว</p>\n<p>AI กับฮอลลีวูดเป็นหนึ่งในประเด็นที่มึความคิดเห็นหลากหลายมุมมอง ซึ่งอย่างน้อยก็นำไปสู่การประท้วงนัดหยุดงานทั้งจาก<a href=\"https://www.blognone.com/node/134840\">สมาคมนักแสดง</a> และ<a href=\"https://www.blognone.com/node/135956\">สมาคมผู้เขียนบท</a> โดยทั้งสองการประท้วงนี้มีหัวข้อที่เกี่ยวกับการนำ AI มาใช้งานรวมอยู่ด้วย</p>\n<p>ที่มา: <a href=\"https://www.bloomberg.com/news/articles/2024-03-22/openai-courts-hollywood-in-meetings-with-film-studios-directors\">Bloomberg</a> ภาพ <a href=\"https://pixabay.com/photos/hollywood-hollywood-sign-los-angeles-116225/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/0445b4466261d3f2f4320e47dc90e253.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/hollywood\">Hollywood</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/sora\">Sora</a></div><div><a href=\"/topics/movies\">Movies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4c3a7f97d5576a47c2825fe29983b9e993903fd292642928e84673f6f5e6521","category":"Thai"}