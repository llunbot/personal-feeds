{"title":"X/Twitter เพิ่มรายละเอียดข้อกำหนดใช้งาน ข้อมูล Public อาจนำไปใช้เทรน AI","link":"https://www.blognone.com/node/135562","date":1693705143000,"content":"<div><div><div><p>มีรายงานเพิ่มเติมเกี่ยวกับข้อกำหนดความเป็นส่วนตัวในการใช้งาน ของแพลตฟอร์ม X หรือ Twitter จากก่อนหน้านี้ มีผู้พบการเปลี่ยนแปลง โดยระบุว่าจะเก็บข้อมูล Biometric และข้อมูลการสมัครงานผ่าน X Hiring คราวนี้เป็นเรื่องของ AI</p>\n<p>โดยเนื้อหาที่<a href=\"https://twitter.com/en/privacy#x-privacy-2\">แก้ไขในข้อ 2.1</a> เกี่ยวกับการปรับปรุงเนื้อหาเฉพาะผู้ใช้งานแต่ละคน บอกว่าแพลตฟอร์มอาจรวบรวมข้อมูลที่เป็นสาธารณะ มาใช้เทรนโมเดล Machine Learning หรือ AI ตามวัตถุประสงค์ในขอบเขตที่ระบุในข้อกำหนดนี้</p>\n<blockquote><p>We may use the information we collect and publicly available information to help train our machine learning or artificial intelligence models for the purposes outlined in this policy.</p>\n</blockquote>\n<p>Elon Musk เจ้าของและซีทีโอ X <a href=\"https://twitter.com/elonmusk/status/1697328706178502737\">ยืนยัน</a>การเปลี่ยนแปลงนี้ พร้อมย้ำว่าเฉพาะข้อมูลสาธารณะเท่านั้น ส่วน DM หรือโพสต์แบบ Private ไม่มีการนำมาใช้งาน</p>\n<p>ประกาศนี้อาจไม่สร้างความแปลกใจนัก เพราะ Elon Musk มีอีก<a href=\"https://www.blognone.com/node/134806\">บริษัทชื่อ xAI</a> ที่ต้องการสร้าง AI เพื่อเข้าใจธรรมชาติของจักรวาล การจะใช้ข้อมูลของ X/Twitter ด้วย จึงไม่เกินคาดนั่นเอง</p>\n<p>ที่มา: <a href=\"https://techcrunch.com/2023/09/01/xs-privacy-policy-confirms-it-will-use-public-data-to-train-ai-models/\">TechCrunch</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd2a56461074e1557d842363fce34cd9348371cb4e9b36bc3adae1495c6e744c","category":"Thai"}