{"title":"ByteDance เลิกแจกอั่งเปาให้พนักงาน แต่จะเพิ่มประกันสุขภาพ เงินทำฟัน และของว่างสุขภาพดี เริ่มปี 2026","link":"https://www.blognone.com/node/144378","date":1738128335000,"content":"<div><div><div><p>South China Morning Post รายงานว่า ByteDance จะหยุดแจกอั่งเปาให้กับพนักงานในช่วงตรุษจีน เริ่มตั้งแต่ปี 2026 และจะเพิ่มประกันสุขภาพ และสวัสดิการอื่น ๆ ให้กับพนักงานแทน</p>\n<p>สำหรับแพ็คเกจสวัสดิการใหม่นี้ ประกอบด้วยประกันสุขภาพที่ดีขึ้น เข้าถึงการรักษาพยาบาลระดับพรีเมียมในโรงพยาบาลรัฐทั่วไป ตลอดจนอัตราการจ่ายเงินชดเชยที่สูงขึ้น และเงิน 300 หยวน (เกือบ 1,400 บาท) สำหรับการทำความสะอาดฟัน</p>\n<p>นอกจากนี้ พนักงานยังสามารถฉีดวัคซีนไข้หวัดใหญ่ให้กับบุตรหลานได้ฟรี สมัครสมาชิกฟิตเนสฟรี รวมทั้งบริษัทจะเพิ่มของว่างที่ดีต่อสุขภาพ เช่น ถั่ว ผลไม้ และโยเกิร์ต ขึ้นอยู่กับที่ตั้งของสำนักงาน</p>\n<p>สิทธิประโยชน์ใหม่นี้ จะเพิ่มเข้าไปในสวัสดิการเดิมที่คุ้มครองประกันทันตกรรมขั้นพื้นฐาน และประกันสุขภาพเด็ก ส่วนการให้รางวัลจูงใจกกับพนักงานที่มีผลงานดี บริษัทได้ปรับมาตรการตั้งแต่เดือนมกราคม 2024 โดยให้โบนัสใช่ช่วงสิ้นปี ไม่ว่าจะเงินสดหรือหุ้นก็ตาม</p>\n<p>การเติบโตที่ชะลอตัว ทำให้วงการเทคฯ จีนหันมาทบทวนกลยุทธ์การจ่ายค่าตอบแทน และการให้รางวัลตอบแทนกับพนักงาน เช่นเดียวกับ ByteDance ที่ให้เงินอั่งเปากับพนักงานตั้งแต่ปี 2017 และกลายเป็นสิทธิพิเศษสากลสำหรับพนักงานทุกคน โดยจะให้เงินตามอายุงาน ตั้งแต่หลายร้อยถึงหลายพันหยวน</p>\n<p>ที่มา: <a href=\"https://www.scmp.com/tech/big-tech/article/3296188/bytedance-staff-lose-lucky-money-perk-2026-gain-improved-medical-benefits?module=top_story&amp;pgtype=section\">South China Morning Post</a></p>\n<p><img alt=\"alt=&quot;TikTok&quot;\" src=\"https://www.blognone.com/sites/default/files/externals/e4c5449b58974667801a7c79ccbd33ad.png\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/chinese\">Chinese</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5dbb02dabfe2ad483ed7b831874afd2e78467a2c2726f4e9d561cf939e17ca4","category":"Thai"}