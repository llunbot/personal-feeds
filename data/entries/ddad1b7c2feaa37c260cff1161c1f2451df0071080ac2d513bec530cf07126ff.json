{"title":"[ไม่ยืนยัน] iPhone 15 Pro และ iPhone 15 Pro Max มีปัญหาการผลิตส่วนหน้าจอ อาจมีสินค้าน้อยมากช่วงเปิดตัว","link":"https://www.blognone.com/node/134933","date":1689897184000,"content":"<div><div><div><p>มีรายงานจาก The Information อ้างแหล่งข่าวที่เกี่ยวข้อง 2 ราย เกี่ยวกับปัญหาในสายการผลิต iPhone 15 Pro และ iPhone 15 Pro Max เนื่องจากแอปเปิลได้ใช้กระบวนการผลิตใหม่ ส่วนของงานหน้าจอที่มีขอบจอเล็กลงจากรุ่นก่อนหน้านี้ ทำให้พื้นที่หน้าจอมีขนาดใหญ่ขึ้น โดยตัวเครื่องมีขนาดเท่าเดิม</p>\n<p>ปัญหาที่รายงานเป็นเรื่องความเสถียรของหน้าจอ ที่ไม่ผ่านการทดสอบระหว่างการผลิตในจำนวนที่มากพอ ซึ่งมีผลให้จำนวนเครื่องที่ส่งมอบได้ในช่วงแรกที่ iPhone 15 Pro และ iPhone 15 Pro Max วางขายอาจไม่เพียงพอต่อความต้องการ อย่างไรก็ตามคาดว่าแอปเปิลจะไม่เลื่อนการวางขาย iPhone สองรุ่นนี้ไปจากแผนเดิม</p>\n<p>รายงานระบุว่าปัญหาส่วนการผลิตหน้าจอนี้ เคยเกิดมาแล้วใน <a href=\"https://www.blognone.com/node/119005\">iPhone 12 Pro Max</a> ที่ทำให้ต้องเลื่อนส่งมอบออกไปนานกว่ารุ่นอื่น</p>\n<p>ที่มา: <a href=\"https://9to5mac.com/2023/07/20/iphone-15-pro-delays-shortages-display/\">9to5Mac</a></p>\n<p><img src=\"https://www.blognone.com/sites/default/files/externals/f73e99c7d3c6ab9ee778d5f5ff49185a.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/rumors\">Rumors</a></div><div><a href=\"/topics/display\">Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddad1b7c2feaa37c260cff1161c1f2451df0071080ac2d513bec530cf07126ff","category":"Thai"}