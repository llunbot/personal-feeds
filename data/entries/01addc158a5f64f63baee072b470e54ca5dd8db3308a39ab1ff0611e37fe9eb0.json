{"title":"Alibaba ประกาศเป็นพาร์ตเนอร์ AI สำหรับ Apple Intelligence ในจีน","link":"https://www.blognone.com/node/144653","date":1739447952000,"content":"<div><div><div><p>Joe Tsai ประธานและผู้ร่วมก่อตั้ง Alibaba เปิดเผยในงานสัมมนา World Governments Summit ที่ดูไบ ว่าบริษัทได้ทำข้อตกลงความร่วมมือกับแอปเปิล เพื่อนำโมเดลปัญญาประดิษฐ์ Qwen มาใช้กับบริการ Apple Intelligence ที่เป็น AI ในอุปกรณ์ของแอปเปิลสำหรับขายในประเทศจีน</p>\n<p>ประกาศของ Tsai นี้ เป็นการให้ข้อมูลอย่างเป็นทางการครั้งแรก หลังจากมีรายงานเมื่อต้นสัปดาห์ว่าแอปเปิลเลือก Alibaba เป็นบริษัทพาร์ตเนอร์ด้าน AI ในจีน</p>\n<p>การให้บริการ AI ในจีนนั้น แอปเปิลได้รับคำแนะนำว่าต้องมีพันธมิตรเป็นบริษัทท้องถิ่น ซึ่งก่อนหน้านี้มีรายงานว่าแอปเปิลเลือกเจรจากับ Baidu แต่มี<a href=\"https://www.blognone.com/node/143495\">แนวทางไม่ตรงกันช่วงพัฒนา</a> จึงหันมาเจรจากับบริษัทอื่นทั้ง <a href=\"https://www.blognone.com/node/143748\">ByteDance และ Tencent</a> แล้วมาปิดดีลกับ Alibaba ในที่สุด</p>\n<p>ที่มา: <a href=\"https://www.scmp.com/tech/big-tech/article/3298557/alibaba-chairman-joe-tsai-hails-apple-partnership-says-deepseek-will-inspire-ai-developers\">South China Morning Post</a></p>\n<p><img src=\"https://www.blognone.com/sites/default/files/externals/ba162e1444fc5545e484b8680d184438.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01addc158a5f64f63baee072b470e54ca5dd8db3308a39ab1ff0611e37fe9eb0","category":"Thai"}