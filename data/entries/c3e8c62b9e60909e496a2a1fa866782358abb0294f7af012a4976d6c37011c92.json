{"title":"ซัมซุงแจก Galaxy Z Flip 6 รุ่น Olympic Edition 17,000 เครื่องให้นักกีฬาโอลิมปิก 2024","link":"https://www.blognone.com/node/141054","date":1721801793000,"content":"<div><div><div><p>ซัมซุงในฐานะสปอนเซอร์ของกีฬาโอลิมปิกมายาวนาน มีธรรมเนียมแจกมือถือรุ่นเด่นให้นักกีฬาและสต๊าฟในการแข่งขันโอลิมปิกปีนั้นๆ (ข่าวเก่าปี <a href=\"https://www.blognone.com/node/34547\">2012</a>, <a href=\"https://www.blognone.com/node/84468\">2016</a>, <a href=\"https://www.blognone.com/node/99128\">2018</a>)</p>\n<p>รอบนี้ปี 2024 เป็นการแจก Galaxy Z Flip 6 ลายพิเศษ Olympic Edition ให้กับนักกีฬาโอลิมปิกและพาราลิมปิก จำนวนทั้งหมดประมาณ 17,000 เครื่อง โดยมาพร้อม eSIM ที่มีแพ็กเกจเน็ต 100GB และบัตรเดินทางในปารีสแบบไม่จำกัดเที่ยว เพื่อให้นักกีฬามีโอกาสได้ท่องเที่ยวในกรุงปารีสอย่างเต็มที่ในช่วงการแข่งขัน</p>\n<p>นักกีฬาหลายคนอาจมีโอกาสเข้าร่วมแข่งขันโอลิมปิกหลายครั้ง และได้มือถือรุ่นโอลิมปิกไปหลายเครื่องแล้ว ตัวอย่างในภาพด้านล่างคือ Deizy Nhaquile จากประเทศโมซัมบิก ที่ถือ Galaxy S21 Olympic Edition ติดมาเพื่อถ่ายภาพคู่กับ Galaxy Z Flip 6 ที่ได้รับใหม่ในรอบนี้ด้วย</p>\n<p>ที่มา - <a href=\"https://news.samsung.com/global/paris-2024-galaxy-z-flip6-olympic-edition-delivered-to-hand-of-every-paris-2024-athlete-for-a-medal-worthy-games-time-experience\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/a50bec368c649b7bcfb1f6753a60cf60.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8896d898b406d9bd1fd27a8173eeac37.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c1099b64c0d706d608ab1907a47f814e.jpg\" /></p>\n<p>ภาพรถบรรทุกขนมือถือ 17,000 เครื่องไปแจกในซุ้มซัมซุงในหมู่บ้านโอลิมปิก</p>\n<p><img alt=\"No Description\" src=\"https://www.blognone.com/sites/default/files/externals/5320b6b0d14932f5553fc60ea2daddf6.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/olympic\">Olympic</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3e8c62b9e60909e496a2a1fa866782358abb0294f7af012a4976d6c37011c92","category":"Thai"}