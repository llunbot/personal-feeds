{"title":"Canonical ยืดอายุซัพพอร์ต Ubuntu 14.04 LTS และ 16.04 LTS จาก 5 ปีเป็น 10 ปี","link":"https://www.blognone.com/node/124877","date":1632278843000,"content":"<div><div><div><p>Canonical ประกาศนโยบายซัพพอร์ต Ubuntu เวอร์ชัน LTS (Long-term Support) รุ่นเก่าที่ออกไปแล้ว จากเดิม 5 ปี ขยายสองเท่าเป็น 10 ปี (ระยะเวลาซัพพอร์ตสำหรับลูกค้าองค์กรเดิม 8 ปี ขยายเป็น 10 ปี)</p>\n<p>การเปลี่ยนแปลงนี้จะมีผลกับ Ubuntu LTS สองรุ่นก่อนคือ 14.04 LTS (หมดระยะซัพพอร์ตปี 2019 ขยายเป็น 2024) และ 16.04 LTS (หมดระยะซัพพอร์ตปี 2021 ขยายเป็น 2026) ถือเป็นการปลุกชีพกลับคืนมาใหม่ ส่วน LTS รุ่นใหม่ๆ คือ 18.04 LTS และ 20.04 LTS ได้ระยะซัพพอร์ตนาน 10 ปีอยู่แล้ว จึงไม่มีอะไรเปลี่ยนแปลง</p>\n<p>ลูกค้าองค์กรที่ยังใช้งาน Ubuntu 14.04 LTS และ 16.04 LTS อยู่และต้องการอัพเดตแพตช์ความปลอดภัยล่าสุด จำเป็นต้องซื้อบริการ Extended Support Maintenance (ESM) จาก Canonical เพิ่มด้วย ส่วนผู้ใช้ตามบ้านที่ใช้งานไม่เกิน 3 เครื่อง สามารถอัพเดตแพตช์ได้ฟรี</p>\n<p>ที่มา - <a href=\"https://ubuntu.com/blog/ubuntu-14-04-and-16-04-lifecycle-extended-to-ten-years\">Ubuntu</a>, <a href=\"https://www.omgubuntu.co.uk/2021/09/canonical-extends-support-of-ubuntu-14-04-and-16-04-to-10-years\">OMG Ubuntu</a></p>\n<p><img src=\"https://www.blognone.com/sites/default/files/externals/5286a88ba629e7081e2755ca976ecde7.png\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/enterprise\">Enterprise</a></div><div><a href=\"/topics/linux\">Linux</a></div><div><a href=\"/topics/canonical\">Canonical</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cbb06769dc274b22da626aaeff8ec8b591f16a90342dcc34928c89d4c3edb92","category":"Thai"}