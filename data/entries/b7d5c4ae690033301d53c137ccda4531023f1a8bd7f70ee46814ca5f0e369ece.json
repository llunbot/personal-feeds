{"title":"AYANEO เปิดให้นำเครื่องเกมมาอัปเกรดชิปเป็น Ryzen 7 8840U ได้แบบจ่ายเงินเพิ่มเริ่มต้น 499 ดอลลาร์","link":"https://www.blognone.com/node/140018","date":1716954717000,"content":"<div><div><div><p>AYANEO ผู้ผลิต และจัดจำหน่ายเครื่องเกมพีซีพกพาจากประเทศจีนประกาศเปิดให้ลูกค้าที่ซื้อ AYANEO GEEK หรือ AYANEO 2 ในปี 2022 นำเครื่องมาอัปเกรดชิป APU ได้แบบจ่ายเงินเพิ่มเริ่มต้นที่ 499 ดอลลาร์สหรัฐ โดยเปิดให้อัปเกรดจนถึงวันที่ 25 มิถุนายนนี้</p>\n<p>แต่เดิมทั้ง AYANEO GEEK หรือ AYANEO 2 ใช้ชิป Ryzen 7 6800U บนสถาปัตยกรรม Zen 3+ ที่มี RNDA 2 ทั้งหมด 8 คอร์ การเปิดให้อัปเกรดครั้งนี้จะถูกเปลี่ยนเป็นชิป Ryzen 7 8840U ที่ใช้สถาปัตยกรรม Zen 4 ที่มี RDNA 3 อยู่ 12 คอร์มีเลือกทั้งหมด 3 ระดับซึ่งต่างกันที่จำนวนแรมและราคาดังนี้</p>\n<ul>\n<li>RAM 16GB ราคา 499 ดอลลาร์</li>\n<li>RAM 32GB ราคา 549 ดอลลาร์</li>\n<li>RAM 64GB ราคา 699 ดอลลาร์</li>\n</ul>\n<p>การเปิดให้อัปเกรดชิปครั้งนี้ของ AYANEO ดูเหมือนจะเป็นไอเดียที่ดีแต่หากเทียบราคากับอุปกรณ์ประเภทเดียวกันผู้ใช้งานสามารถจ่ายเงินเพิ่มอีก 100 ดอลลาร์เพื่อซื้อ ROG Ally หรือ Legion Go ได้ ทั้งนี้การอัปเกรดชิปจะได้รับประกันเฉพาะเมนบอร์ด 1 ปี ซึ่งไม่ครอบคลุมปัญหาที่เกิดจากผู้ใช้งานที่แกะเครื่องมาอัปเกรด SSD หรืออย่างอื่น</p>\n<p><img alt=\"No Description\" src=\"https://www.blognone.com/sites/default/files/externals/95df99909fe6deaab17792d576546bb6.png\" /></p>\n<p>ที่มา - <a href=\"https://videocardz.com/newz/ayaneo-offers-ryzen-7-8840u-handheld-mainboard-upgrades-for-its-ryzen-7-6800u-based-systems\">Videocardz</a></p>\n</div></div></div><div><div>Topics: </div><div><div><a href=\"/topics/ayaneo\">AYANEO</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div><div><a href=\"/topics/ryzen\">Ryzen</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7d5c4ae690033301d53c137ccda4531023f1a8bd7f70ee46814ca5f0e369ece","category":"Thai"}