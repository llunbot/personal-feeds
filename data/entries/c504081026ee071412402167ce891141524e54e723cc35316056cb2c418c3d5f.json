{"title":"OpenAI ยอมรับแต่โดยดี ระบบตรวจสอบงานเขียนด้วย AI ไม่เวิร์ค ตรวจจับไม่ได้จริง","link":"https://www.blognone.com/node/135657","date":1694315405000,"content":"<div><div><div><p>OpenAI ขึ้นข้อมูลในหน้าเว็บสำหรับบุคลากรภาคการศึกษา (โดยเฉพาะครู-อาจารย์) ยอมรับว่าระบบตรวจสอบว่าการบ้านหรืองานเขียนของนักเรียนทำด้วย AI หรือไม่ นั้นไม่สามารถตรวจจับได้</p>\n<p>เนื้อหาส่วนนี้เป็นคำถามว่า Do AI detectors work? ซึ่งคำตอบของ OpenAI คือ \"In short, no.\" และขยายความว่าแม้บริษัทหลายแห่งซึ่งรวม OpenAI ด้วย พยายามออกตัวตรวจจับมาก็ตาม แต่ไม่มีระบบตัวไหนทำงานได้น่าเชื่อถือมากเพียงพอ</p>\n<p>OpenAI ยังเตือนว่าระบบ ChatGPT ของตัวเองไม่มี \"ความรู้\" ว่าคอนเทนต์ที่ป้อนเข้าไปอาจสร้างด้วย AI ได้ หากผู้ใช้พบคำถามกลับของ ChatGPT ในแนวว่า \"เขียนด้วย AI หรือเปล่า?\" ให้พึงระลึกว่าเป็นคำถามแบบสุ่มมั่วๆ ไม่ได้แปลว่า ChatGPT ตรวจจับได้</p>\n<p>ที่มา - <a href=\"https://help.openai.com/en/articles/8313351-how-can-educators-respond-to-students-presenting-ai-generated-content-as-their-own\">OpenAI</a> via <a href=\"https://arstechnica.com/information-technology/2023/09/openai-admits-that-ai-writing-detectors-dont-work/\">Ars Technica</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/d6ae06560b8e5a6b0fb4dfbfb91ca972.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c504081026ee071412402167ce891141524e54e723cc35316056cb2c418c3d5f","category":"Thai"}