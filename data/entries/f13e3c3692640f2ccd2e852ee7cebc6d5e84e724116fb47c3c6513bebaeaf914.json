{"title":"OpenAI ทำข้อตกลงกับอีก 2 บริษัทสื่อ The Atlantic และ Vox Media นำเนื้อหาข่าวมาเทรน AI","link":"https://www.blognone.com/node/140033","date":1717025010000,"content":"<div><div><div><p>OpenAI ประกาศลงนามข้อตกลงกับอีกสองบริษัทสื่อรายใหญ่คือ The Atlantic และ Vox Media เพื่อเข้าถึงคอนเทนต์สำหรับใช้เทรน AI และนำมาเป็นข้อมูลใน ChatGPT</p>\n<p>ก่อนหน้านี้ OpenAI ได้ทำข้อตกลงกับบริษัทสื่อหลายแห่ง เช่น <a href=\"https://www.blognone.com/node/139923\">News Corp</a>, Axel Springer, DotDash Meredith, <a href=\"https://www.blognone.com/node/139477\">Financial Times</a> และ The Associated Press</p>\n<p>มูลค่าของดีลนี้ไม่มีการเปิดเผย แต่คาดว่าจะอยู่ในช่วงเดียวกับบริษัทสื่อที่เคยทำข้อตกลงก่อนหน้านี้ เช่น News Corp อยู่ที่ประมาณ 250 ล้านดอลลาร์ ระยะเวลา 5 ปี เป็นต้น</p>\n<p>ตัวแทนของ Vox Media บอกว่าข้อตกลงนี้บริษัทจะนำเทคโนโลยี OpenAI มาใช้ปรับปรุงผลิตภัณฑ์เกี่ยวกับ Affiliate และระบบโฆษณาด้วย ขณะที่ The Atlantic บอกว่าได้ตั้งแผนก Atlantic Labs สำหรับพัฒนาเครื่องมือ AI เพื่อนำมาเสริมทั้งงานผู้สื่อข่าวและเพิ่มความสามารถให้กับคนอ่าน</p>\n<p>ที่มา: <a href=\"https://www.theverge.com/2024/5/29/24167072/openai-content-copyright-vox-media-the-atlantic\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/6fa9f3a0f9a4e71031b468ae15bc7c27.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f13e3c3692640f2ccd2e852ee7cebc6d5e84e724116fb47c3c6513bebaeaf914","category":"Thai"}