{"title":"ซัมซุงเปิดตัวฟีเจอร์ Auto Blocker บล็อกการโหลดแอปเถื่อนอัตโนมัติ, บล็อกติดตั้งซอฟต์แวร์ผ่าน USB สาธารณะ","link":"https://www.blognone.com/node/137670","date":1705317101000,"content":"<div><div><div><p>ซัมซุงเปิดตัวฟีเจอร์ Auto Blocker ระบบความปลอดภัยป้องกันการโจมตีทางไซเบอร์ให้กับผู้ใช้งาน ONE UI 6.0 สามารถป้องกันการมัลแวร์ที่อยู่ในแอปพลิเคชัน, ป้องกันการติดตั้งซอฟต์แวร์ผ่านพอร์ท USB</p>\n<p>Auto Blocker สามารถป้องกันการโจมตีแบบ Side Loading ที่เป็นการติดตั้งซอฟต์แวร์หรือแอปพลิเคชั่นที่ไม่ได้ผ่าน Play Store หรือ Galaxy Store ที่อาจจะมีมัลแวร์แฝงมาด้วย โดยฟีเจอร์ Auto Blocker จะบล็อกการโหลดแอปพลิเคชันทันทีและยังมีคุณสมบัติ App protection ตรวจสอบความปลอดภัยของแอปก่อนติดตั้ง</p>\n<p><img alt=\"No Description\" src=\"https://www.blognone.com/sites/default/files/externals/15bdefdd13f16fc598fe4cb9a0ee1ab1.jpg\" /></p>\n<p>นอกจากนี้ยังสามารถป้องกันการติดตั้งซอฟต์แวร์ผ่านสาย USB ในที่สาธารณะเพื่อป้องกันผู้อื่นเข้าถึงอุปกรณ์โดยตรงเช่น การชาร์จโทรศัพท์ที่สนามบินหรือการใช้ USB ในการย้ายไฟล์งานข้ามอุปกรณ์</p>\n<p>ผู้ใช้งานรุ่นกาแลกซี่ ONE UI 6.0 สามารถเปิดใช้งานฟีเจอร์ Auto Blocker ผ่านการตั้งค่า Setting &gt; เลือก Security and Privacy &gt; กดเปิด Auto Blocker</p>\n<p><img alt=\"No Description\" src=\"https://www.blognone.com/sites/default/files/externals/ad46337c8a9f43ddf570726382873d2e.png\" /></p>\n<p>ข้อมูลจากสำนักงานตำรวจแห่งชาติระบุว่ารูปแบบการโจมตีทางไซเบอร์ในปัจจุบันมีหลายรูปแบบ เช่น Phishing หลอกเอาข้อมูลส่วนตัว, การ Scam Call ของแก๊งคอลเซ็นเตอร์, การโหลดแอปเถื่อนที่แฝงมัลแวร์หรือไวรัส เป็นต้น โดยสถิติการโจมตีทางไซเบอร์ในช่วงปี 2566 ที่ผ่านมา คิดเป็นมูลค่าความเสียหายรวมที่เกิดขึ้นสูงถึง 2 หมื่นล้านบาทจาก 185,814 คดี มีจำนวนเคสเฉลี่ยต่อวันประมาณ 700-800 เคส</p>\n<p>ที่มา: ข้อมูลประชาสัมพันธ์ SAMSUNG</p>\n</div></div></div><div><div>Topics: </div><div><div><a href=\"/topics/samsung\">Samsung</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33e217364322f19f3ea06a77ec3a23cf99b9e138268ff986c0d15e1b0cda0d2d","category":"Thai"}