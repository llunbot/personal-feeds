{"title":"Samsung ปล่อยทีเซอร์ Galaxy S25 Edge สมาร์ทโฟนเรือธงเครื่องบางเฉียบ","link":"https://www.blognone.com/node/144256","date":1737585419000,"content":"<div><div><div><p>ซัมซุงส่งท้ายงาน Galaxy Unpacked เปิดตัวสมาร์ทโฟนตระกูล Galaxy S25 ด้วยทีเซอร์ <strong>Galaxy S25 Edge</strong> สมาร์ทโฟนเครื่องบางเฉียบ โดยในทีเซอร์ไม่ได้เปิดเผยรายละเอียดข้อมูลทั้งราคา วันจำหน่าย และสเป็ก</p>\n<p>ในงานซัมซุงได้นำ Galaxy S25 Edge มาแสดงด้วย ซึ่งรายละเอียด<a href=\"https://www.blognone.com/node/144136\">ไม่ตรงกับภาพหลุด</a>ที่ออกมาก่อนหน้านี้ซึ่งเรียกชื่อว่ารุ่น Slim เพราะมีกล้องหลัง 2 ตัว ส่วนความบางนั้นเทียบกับ Galaxy S25 ที่เครื่องบาง 7.2 มิลลิเมตร ก็เห็นได้ว่าบางกว่า (ข่าวก่อนหน้าบอกว่า 6.4 มิลลิเมตร)</p>\n<p>TM Roh ประธานฝ่ายธุรกิจโทรศัพท์ของซัมซุงบอกว่า Galaxy S25 Edge เป็นการพัฒนาสมาร์ทโฟนที่มีหน้าตาโดดเด่นไปจากที่ผ่านมา โดยมีเป้าหมายใส่เทคโนโลยีของ Galaxy S25 Ultra แต่เครื่องบางกว่า ส่วนรายละเอียดราคา วันจำหน่าย และประเทศที่มีขาย Roh บอกว่าราคาจะต่ำกว่า Galaxy S25 Ultra สินค้าขายช่วงกลางปีนี้ในหลายประเทศ</p>\n<p>ที่มา: <a href=\"https://www.theverge.com/2025/1/22/24349658/samsung-galaxy-s25-edge-photos-unpacked\">The Verge</a> และ <a href=\"https://www.bloomberg.com/news/articles/2025-01-22/samsung-to-beat-apple-to-ultrathin-phone-with-s25-edge-in-first-half-of-2025\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/a23ebe5ba240c6325e48fbfe53f6f727.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-s25\">Galaxy S25</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0c122b61260c7a38a397b2016d1b4bfc7406f8b7b7e762ad32631f394547734","category":"Thai"}