{"title":"Google เปิดโครงการให้ช่วยกันปรับปรุงข้อมูลเสียง เพื่อฟื้นฟูระบบนิเวศแนวปะการัง","link":"https://www.blognone.com/node/133465","date":1681780406000,"content":"<div><div><div><p>Google Arts &amp; Culture เปิดตัวโครงการใหม่ <strong>Calling In Our Corals</strong> เพื่อให้คนช่วยพัฒนาชุดข้อมูลสำหรับการเทรนโมเดล AI สำหรับการปรับปรุงระบบนิเวศใต้ท้องทะเล โดยเฉพาะแนวปะการัง ที่ปัจจุบันได้รับความเสียหายมากขึ้น จากสภาพแวดล้อมที่เปลี่ยนไป และกิจกรรมของมนุษย์</p>\n<p>โครงการนี้กูเกิลใช้ข้อมูลเสียงที่บันทึกคุณภาพสูงตามแนวปะการัง ในท้องทะเล 10 แห่งทั่วโลก ซึ่งภายใต้เสียงนั้นจะได้ยินเสียงของปลาหรือกุ้ง ส่งเสียงเพื่อสื่อสารกันระหว่างสิ่งมีชีวิตในนั้น ซึ่งตามปกติเสียงดังกล่าวมนุษย์ไม่สามารถได้ยิน แต่มีการปรับปรุงเสียงเพื่อจับสัญญาณดังกล่าวออกมา</p>\n<p>งานที่กูเกิลต้องการอาสาสมัครมาช่วยกันทำ คือการฟังเสียงที่บันทึก และคลิกเมื่อได้ยินจังหวะที่มีเสียงของปลา กุ้ง หรือสิ่งมีชีวิต เพื่อระบุตำแหน่งในไฟล์เสียงนั้น จากนั้นกูเกิลจะนำมาพัฒนาเป็นชุดไฟล์เสียง เพื่อเปิดตามแนวปะการังที่ถูกทำลาย ซึ่งเสียงสมมติที่ออกมานี้ จะทำให้สัตว์ทะเลสนใจและเข้ามาอาศัยในบริเวณ พร้อมร่วมปรับปรุงฟื้นฟูระบบนิเวศ ซึ่งอาจมีการสร้างแนวปะการังขึ้นมาทดแทนนั่นเอง</p>\n<p>ผู้สนใจสามารถร่วมปรับปรุงชุดข้อมูลได้ที่<a href=\"http://goo.gle/callingcorals\">เว็บไซต์ของโครงการ</a></p>\n<p>ที่มา: <a href=\"https://www.engadget.com/google-wants-you-to-lend-your-ears-to-help-save-coral-reefs-000008834.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/7fd57c88caf292673bb950041a3d2f4f.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-arts-culture\">Google Arts &amp; Culture</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cce417bf511c97d318891a549b5079aaacac20c5769c2d8eba738b13f9ebd15","category":"Thai"}