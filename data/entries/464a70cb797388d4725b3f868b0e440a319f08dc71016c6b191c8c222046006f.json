{"title":"Bing API พบปัญหาใช้งานไม่ได้ กระทบ DuckDuckGo, Microsoft Copilot และ ChatGPT ส่วนการค้นหาเว็บ","link":"https://www.blognone.com/node/139924","date":1716459451000,"content":"<div><div><div><p>มีรายงานปัญหา Bing เสิร์ชเอ็นจินของไมโครซอฟท์ไม่สามารถใช้งานได้ตามปกติ และส่งผลกระทบกับ API ทำให้บริการที่เชื่อมต่อบริการเสิร์ชกับ Bing เช่น DuckDuckGo พบปัญหาในการใช้งานด้วย นอกจากนี้ Microsoft Copilot ก็ไม่สามารถโหลดหน้าใช้งานได้ตามปกติส่วนที่เป็นการค้นหาข้อมูลเว็บ</p>\n<p>เว็บไซต์ Downdetector รายงานปัญหานี้ทั้งของ <a href=\"https://downdetector.com/status/bing/\">Bing</a> และ <a href=\"https://downdetector.com/status/duckduckgo/\">DuckDuckGo</a> โดยพบปัญหาจำนวนมากตั้งแต่เวลาประมาณ 13:20น. ตามเวลาในไทย จนถึงตอนนี้ยังคงมีปัญหาอยู่</p>\n<p>บัญชี X ของ <a href=\"https://x.com/DuckDuckGo/status/1793557968027570527\">DuckDuckGo ยืนยันปัญหานี้</a>เช่นกัน โดยบอกว่าระบบค้นหาอาจไม่สามารถทำงานได้ตามปกติ และกำลังตรวจสอบอยู่</p>\n<p>ปัญหาการค้นหาเว็บของ Bing ยังส่งผลกระทบมายัง ChatGPT ด้วย โดย OpenAI <a href=\"https://status.openai.com/\">ระบุปัญหา</a>ไม่สามารถค้นหาข้อมูลอินเทอร์เน็ตได้ตั้งแต่เวลา 13:31น.</p>\n<p>ด้านไมโครซอฟท์ยังไม่ได้ยืนยันปัญหาการใช้งานในตอนนี้</p>\n<p><strong>อัปเดต:</strong> OpenAI รายงานว่าระบบเป็นปกติ<a href=\"https://status.openai.com/incidents/kg1szc9qhk4k\">ตั้งแต่ 20:50น.</a>, เช่นเดียวกับ <a href=\"https://x.com/DuckDuckGo/status/1793652538476216398\">DuckDuckGo</a> ส่วน<a href=\"https://x.com/MSFT365Status/status/1793711294593311080\">ไมโครซอฟท์บอกว่า</a>ได้ย้ายรีเควสที่เกี่ยวข้องไปทำงานบนระบบสำรอง และยังแก้ไขสาเหตุของปัญหาอยู่</p>\n<p>ที่มา: <a href=\"https://techcrunch.com/2024/05/23/bing-is-down-bringing-duckduckgo-and-ecosia-down-too/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f6e893459fecb1c676417cda47e87a2f.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/service-outage\">Service Outage</a></div><div><a href=\"/topics/search-engine\">Search Engine</a></div><div><a href=\"/topics/duckduckgo\">DuckDuckGo</a></div><div><a href=\"/topics/chatgpt\">ChatGPT</a></div><div><a href=\"/topics/microsoft-copilot\">Microsoft Copilot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"464a70cb797388d4725b3f868b0e440a319f08dc71016c6b191c8c222046006f","category":"Thai"}