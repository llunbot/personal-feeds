{"title":"Meta รายงานผลประกอบการไตรมาส กำไรเพิ่มขึ้น 35% จะลงทุน Data Center AI มากขึ้น","link":"https://www.blognone.com/node/146171","date":1746056945000,"content":"<div><div><div><p>Meta รายงานผลประกอบการประจำไตรมาสที่ 1 ปี 2025 รายได้รวมเพิ่มขึ้น 16% จาก<a href=\"https://www.blognone.com/node/139398\">ช่วงเดียวกันในปีก่อน</a>เป็น 42,314 ล้านดอลลาร์ กำไรสุทธิเพิ่มขึ้น 35% เป็น 16,644 ล้านดอลลาร์</p>\n<p>รายได้ส่วนใหญ่ของ Meta มาจากโฆษณาบนแพลตฟอร์ม โดยมีรายได้ 41,392 ล้านดอลลาร์ เพิ่มขึ้น 16% ส่วนธุรกิจ Reality Labs หรือ Metaverse มีรายได้ 412 ล้านดอลลาร์ ขาดทุนจากการดำเนินงานเฉพาะส่วนนี้ 4,210 ล้านดอลลาร์</p>\n<p>จำนวนผู้ใช้งานรวมทุกแอปเพิ่มขึ้น 6% เป็น 3.43 พันล้านบัญชี จำนวนการมองเห็นโฆษณาเพิ่มขึ้น 5% และราคาเฉลี่ยต่อโฆษณาเพิ่มขึ้น 10%</p>\n<p>ข้อมูลเพิ่มเติมในช่วงแถลงผลประกอบการที่น่าสนใจ</p>\n<ul>\n<li>ซีอีโอ Mark Zuckerberg เชื่อมั่นว่าบริษัทสามารถฝ่าสถานการณ์เศรษฐกิจโลกที่มีความผันผวนได้</li>\n<li>ซีเอฟโอ Susan Li บอกว่าเริ่มเห็นการลดค่าใช้จ่ายโฆษณาจากบริษัทอีคอมเมิร์ซในเอเชีย ที่ส่งสินค้ามาขายในอเมริกา</li>\n<li>Meta จะเพิ่มการลงทุนระยะยาว (Capex) ในปีนี้เป็น 6.4-7.2 หมื่นล้านดอลลาร์ จากตัวเลขเดิมที่ 6.0-6.5 หมื่นล้านดอลลาร์ ส่วนใหญ่เป็นศูนย์ข้อมูล AI</li>\n<li>Threads มีผู้ใช้งานเป็นประจำทุกเดือน (MAUs) มากกว่า 350 ล้านบัญชีแล้ว</li>\n<li>รายได้โฆษณาบน Threads ที่เพิ่ง<a href=\"https://www.blognone.com/node/146032\">ขยายการแสดงผลทั่วโลก</a> จะยังเป็นรายได้ส่วนน้อยสำหรับปีการเงินนี้</li>\n<li>Meta AI มีคนใช้งานมากกว่า 1 พันล้านคนทั่วโลก และบริษัทมีแผนออกบริการพรีเมียมจ่ายเงินรายเดือน</li>\n</ul>\n<p>ที่มา: <a href=\"https://investor.atmeta.com/investor-news/press-release-details/2025/Meta-Reports-First-Quarter-2025-Results/default.aspx\">Meta</a> และ <a href=\"https://www.cnbc.com/2025/04/30/meta-q1-earnings-report-2025.html\">CNBC</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39ca31b01b5175b9f10e34d6c861d5dca94d28c2334c45f159afbcd13bd70fe1","category":"Thai"}