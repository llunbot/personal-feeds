{"title":"กูเกิลเปิด Google Earth Engine ระบบวิเคราะห์ข้อมูล Geospatial ให้ใช้งานเชิงพาณิชย์","link":"https://www.blognone.com/node/125250","date":1634117063000,"content":"<div><div><div><p>ชาว Blognone คงรู้จัก Google Earth กันอยู่แล้วไม่ต้องแนะนำอะไรมาก แต่จริงๆ แล้วกูเกิลมีผลิตภัณฑ์อีกตัวชื่อ Google Earth Engine เป็นการรวมภาพถ่ายดาวเทียมความละเอียดสูง และฐานข้อมูลเชิงพื้นที่ (geospatial) อีกมหาศาล 50 petabyte ที่เปิดให้นักวิจัย-นักวิทยาศาสตร์ สามารถใช้งานได้ฟรีมานานแล้ว (ตัวอย่างคือ <a href=\"https://www.blognone.com/node/122203\">ภาพ Timelapse แสดงการเปลี่ยนแปลงของผิวโลกตามช่วงเวลา</a>)</p>\n<p>ล่าสุดกูเกิลเปิด Google Earth Engine ให้เช่าใช้งานในเชิงพาณิชย์ได้แล้ว โดยถือเป็นบริการหนึ่งของ Google Cloud Platform ตัวอย่างบริษัทที่นำไปใช้แล้วคือ Unilever ใช้วางแผนซัพพลายเชนของการปลูกปาล์มน้ำมันที่ไม่ทำลายป่า</p>\n<p>กูเกิลยังไม่เปิดเผยราคาของ Google Earth Engine และผู้ที่สนใจใช้งานช่วงแรกต้องลงทะเบียนเพื่อรอให้กูเกิลส่งคำเชิญก่อน</p>\n<p>ที่มา - <a href=\"https://blog.google/products/earth/earth-engine-preview-google-cloud/\">Google</a></p>\n<p><img src=\"https://www.blognone.com/sites/default/files/externals/23943f42cf9b2363e806b993b280e34e.jpg\" /></p>\n</div></div></div><div><div>Topics: </div><div><div><a href=\"/topics/google-earth\">Google Earth</a></div><div><a href=\"/topics/google-cloud\">Google Cloud</a></div><div><a href=\"/topics/enterprise\">Enterprise</a></div><div><a href=\"/topics/geolocation\">Geolocation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14d88c1c3e3db6c12c1bd788b68bf054d84729fc197396fb1c67fbf069132520","category":"Thai"}