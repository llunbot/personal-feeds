{"title":"Tesla เตรียมทำศูนย์ข้อมูลของตัวเอง บอกจะสร้างศูนย์ที่เป็น “1st of its kind” พร้อมประกาศรับสมัครงาน","link":"https://www.blognone.com/node/135323","date":1692262703000,"content":"<div><div><div><p>Tesla กำลังเตรียมจะทำศูนย์ข้อมูลของตัวเอง หลังประกาศรับสมัครพนักงานสำหรับตำแหน่ง <a href=\"https://www.tesla.com/careers/search/job/sr-engineering-program-manager-data-center-207368\">Senior Engineering Program Manager,Data Center</a> พร้อมคำบรรยายว่าจะสร้างศูนย์ข้อมูลที่ไม่เหมือนใคร (1st of its kind)</p>\n<p>ในประกาศรับสมัครงานของ Tesla ระบุว่ามีหน้าที่ดูแลการออกแบบแบบ end-to-end และจะเป็นหนึ่งในสมาชิกสำคัญของทีมวิศวกรรม แต่ Tesla ยังไม่ได้ระบุรายละเอียดอื่นๆ โดยตอนนี้ Tesla ดูแลศูนย์ข้อมูลส่วนหนึ่งของ Twitter (X) ในเมือง Sacramento หลัง Musk ลดรายจ่ายของ Twitter มาโดยตลอด ซึ่งส่วนหนึ่งคือค่าใช้จ่ายของศูนย์ข้อมูลแห่งนี้</p>\n<p>การที่ Tesla ต้องหันมาทำศูนย์ข้อมูลของตัวเอง อาจจะเนื่องจากต้องการประมวลผลข้อมูลให้เร็วขึ้นและต้องการปรับปรุงระบบ self-driving และการเชื่อมต่อในรถมากขึ้น ซึ่งก่อนหน้า Tesla เปิดให้ผู้ใช้รถสมัครสมาชิก \"Premium Connectivity\" โดยจ่าย 10 ดอลลาร์ต่อเดือน</p>\n<p><img alt=\"No Description\" src=\"https://www.blognone.com/sites/default/files/externals/fe134a3c28cd38ddd0dcd6a524ccb8de.png\" /></p>\n<p>ที่มา: <a href=\"https://electrek.co/2023/08/14/tesla-build-1st-of-its-kind-data-centers/\">Electrek</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/data-center\">Data Center</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d839b61d2c1afd35a569e3897b215b158fb7fdd3664fe3c45c6592b61a45524","category":"Thai"}