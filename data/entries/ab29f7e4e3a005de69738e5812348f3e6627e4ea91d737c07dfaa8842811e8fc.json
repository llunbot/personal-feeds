{"title":"[ลือ] TSMC ขอ ASML ชะลอส่งเครื่องจักร ระบุโรงงานในอเมริกาก่อสร้างล่าช้า, ความต้องการชิปอาจไม่มากเท่าที่คาด","link":"https://www.blognone.com/node/135801","date":1695058102000,"content":"<div><div><div><p>สำนักข่าวรอยเตอรส์อ้างแหล่งข่าวไม่เปิดเผยตัวสองราย ระบุว่า TSMC ขอให้ ASML ชะลอการส่งมอบเครื่องจักรผลิตชิปลง เพราะ<a href=\"https://www.blognone.com/node/134950\">โรงงานที่กำลังก่อสร้างในรัฐแอริโซนาล่าช้า</a> และความต้องการชิปรวมอาจจะไม่มากเท่าที่คาดไว้ก่อนหน้านี้</p>\n<p>Peter Wennink ซีอีโอ ASML เคยเปิดเผยว่ามีผู้ผลิตชิปบางรายขอชะลอการส่งมอบเครื่องจักรจริงแต่ไม่ได้บอกว่าเป็นบริษัทใด อย่างไรก็ดีเขาระบุว่าเป็นการชะลอเพื่อจัดการระยะสั้นเท่านั้น และตอนนี้ ASML เดินสายการผลิตเต็มกำลังอยู่</p>\n<p>โรงงาน TSMC ในแอริโซนาเป็นโรงงานที่<a href=\"https://www.blognone.com/node/131755\">แอปเปิลระบุว่าจะสั่งผลิตชิปจากที่นี่ตามนวทางการสนับสนุนชิปที่ผลิตในสหรัฐฯ</a> เดิมโรงงานนี้มีกำหนดเดินสายการผลิตปลายปี 2024 แต่เลื่อนไปเป็นปี 2025 ด้าน TSMC เองก็มี<a href=\"https://www.blognone.com/node/132065\">ข่าวว่ายอดสั่งชิปลดลงตั้งแต่ต้นปีที่ผ่านมา</a></p>\n<p>ที่มา - <a href=\"https://www.reuters.com/technology/tsmc-tells-vendors-delay-chip-equipment-deliveries-sources-2023-09-15/\">Reuters</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/asml\">ASML</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab29f7e4e3a005de69738e5812348f3e6627e4ea91d737c07dfaa8842811e8fc","category":"Thai"}