{"title":"ศาลฝรั่งเศสตัดสินคดี Orange ละเมิดเงื่อนไขการใช้งาน GPL","link":"https://www.blognone.com/node/138523","date":1709519071000,"content":"<div><div><div><p>ศาลฝรั่งเศสตัดสินคดีฟ้องร้อง ให้บริษัทโทรคมนาคมยักษ์ใหญ่ Orange แพ้คดีละเมิดการใช้งานซอฟต์แวร์โอเพนซอร์สที่ใช้ไลเซนส์แบบ GPL</p>\n<p>ซอฟต์แวร์ตัวนี้คือ <a href=\"https://lasso.entrouvert.org/\">Lasso</a> เป็นไลบรารีภาษา C ด้านความปลอดภัย ใช้จัดการโปรโตคอลยืนยันตัวตน Security Assertion Markup Language (SAML) สำหรับทำ single sign-on โดยผู้พัฒนาคือ<a href=\"https://www.entrouvert.com\">บริษัท Entr'ouvert</a> ของฝรั่งเศส ตัวซอฟต์แวร์มีไลเซนส์ 2 แบบคือ GPL สำหรับการใช้งานทั่วไป แต่ถ้าต้องการนำไปใช้เชิงพาณิชย์ต้องซื้อไลเซนส์จาก Entr'ouvert</p>\n<p>คดีนี้เกิดขึ้นมาตั้งแต่ปี 2005 ที่ Orange ได้งานพัฒนาซอฟต์แวร์ให้รัฐบาลฝรั่งเศส แล้วนำซอฟต์แวร์ Lasso ไปใช้ในโครงการ โดยไม่เปิดเผยซอร์สโค้ดที่ดัดแปลงแก้ไขออกสู่สาธารณะตามเงื่อนไขของ GPL ทำให้ Entr’Ouvert ยื่นฟ้องในปี 2010</p>\n<p>หลังจากสู้คดีกันมายาวนาน ศาลสูงสุดของฝรั่งเศสได้ตัดสินให้ Entr’Ouvert เป็นฝ่ายชนะเมื่อปลายปี 2022 และส่งคดีกลับมายังศาลอุทธรณ์ ให้สั่ง Orange จ่ายค่าเสียหายให้ Entr’Ouvert เป็นมูลค่ารวม 650,000 ยูโร หรือประมาณ 25 ล้านบาท</p>\n<p>ที่มา - <a href=\"https://heathermeeker.com/2024/02/17/french-court-issues-damages-award-for-violation-of-gpl/\">Copyleft Currents</a> via <a href=\"https://news.slashdot.org/story/24/03/03/030200/french-court-issues-damages-award-for-violation-of-gpl\">Slashdot</a></p>\n<p><img alt=\"No Description\" src=\"https://www.blognone.com/sites/default/files/externals/d612c2f68571df21dc39638ae2ca8fb6.jpeg\" /></p>\n</div></div></div><div><div>Topics: </div><div><div><a href=\"/topics/orange\">Orange</a></div><div><a href=\"/topics/france\">France</a></div><div><a href=\"/topics/lawsuits\">Lawsuits</a></div><div><a href=\"/topics/gpl\">GPL</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af92b7b9af305209c09f8463db353814cd2baddd5303add62380927ca3c8e9e3","category":"Thai"}