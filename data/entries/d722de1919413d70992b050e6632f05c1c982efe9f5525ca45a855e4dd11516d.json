{"title":"Gboard รองรับการแปลงตัวอักษรจากปากกาสไตลัสบนแท็บเล็ต Android แล้ว","link":"https://www.blognone.com/node/137302","date":1702971413000,"content":"<div><div><div><p>แป้นพิมพ์บนแท็บเล็ตและโทรศัพท์แบบพับของ Android มักจะไม่รองรับการเขียนด้วยสไตลัสแล้วแปลงเป็นตัวอักษร แต่ Gboard เวอร์ชันใหม่นี้กำลังแก้ไขปัญหาโดยการรองรับการเขียนลายมือด้วยปากกาสไตลัสแบบเนทีฟ</p>\n<p>ฟีเจอร์นี้เคยปรากฏครั้งแรกในเดือนสิงหาคม ที่มีคนพบหน้าตั้งค่าของปากกาสไตลัสใน Gboard สำหรับ Pixel Tablet โดยล่าสุดมีคลิปการใช้งานจริงจาก X ของ Mishaal Rahaman ที่ระบุว่าสามารถใช้ปากกาสไตลัสเขียนประโยคต่าง ๆ แทนการพิมบนช่องพิม แล้ว Gboard จะแปลงเป็นตัวหนังสือโดยอัตโนมัติ และลบข้อความได้ผ่านการฝนสไตลัสไปที่คำที่ต้องการลบ ซึ่งรองรับโทรศัพท์พับได้อย่าง Samsung Galaxy Z Fold 5 ซึ่งหมายความว่าฟีเจอร์นี้รองรับ S Pen ด้วย (แต่ไม่รองรับ Pixel Fold เนื่องจากไม่รองรับ USI Stylus ตั้งแต่แรก)</p>\n<p><img alt=\"No Description\" src=\"https://www.blognone.com/sites/default/files/externals/8b3cbc8cd70da604efbce7778048ec79.png\" /><em>ภาพจากคลิปวิดีโอของ Mishaal Rahaman ที่โพสต์บน X</em></p>\n<p>ในอดีตเราสามารถใช้ได้ปากกาสไตลัสในการวาดภาพและจดบันทึกได้เท่านั้น ไม่สามารถใช้สำหรับการพิมพ์ได้ การรองรับการเขียนด้วยลายมือครั้งนี้ช่วยเติมเต็มช่องว่างนั้น โดยฟีเจอร์นี้ของ Gboard เป็นส่วนหนึ่งของโค้ดใน Android 14 นั้นหมายความว่าผู้ใช้งานต้องอัปเดตระบบปฏิบัติการเป็นเวอร์ชันล่าสุดก่อนถึงจะใช้งานฟีเจอร์นี้ได้</p>\n<blockquote><p>Note: This feature may not be immediately available for everyone. Another tipster with a Pixel Tablet and USI 2.0 stylus noticed today that when connecting their stylus, they got a \"stylus handwriting model is downloading\" message from Gboard, but handwriting still didn't work. <a href=\"https://t.co/Zv5kaqXDMt\">pic.twitter.com/Zv5kaqXDMt</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1736074997049721231?ref_src=twsrc%5Etfw\">December 16, 2023</a></p></blockquote>\n<p>ที่มา - <a href=\"https://twitter.com/MishaalRahman/status/1736073871944524231\">Mishaal Rahaman</a> via <a href=\"https://www.androidcentral.com/tablets/gboard-handwriting-comes-to-more-tablets-and-foldables\">Android Central</a></p>\n</div></div></div><div><div>Topics: </div><div><div><a href=\"/topics/gboard\">Gboard</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/google-pixel-tablet\">Google Pixel Tablet</a></div><div><a href=\"/topics/tablet\">Tablet</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d722de1919413d70992b050e6632f05c1c982efe9f5525ca45a855e4dd11516d","category":"Thai"}