{"title":"Twitch จัดหมวดหมู่คอนเทนต์ ให้การจูบกันหรือเลียไมโครโฟน เป็นเนื้อหาทางเพศ","link":"https://www.blognone.com/node/134510","date":1687512039000,"content":"<div><div><div><p>หลังจากที่ <a href=\"https://www.blognone.com/node/134455\">Twitch เพิ่ม Content Classification Labels</a> และบังคับใช้กับสตรีมเมอร์ทุกคนให้ติดป้ายนี้หากเนื้อหานั้นเหมาะสำหรับผู้ใหญ่</p>\n<p>ปัญหาใหญ่อย่างหนึ่งของ Twitch ที่เป็นมาตลอดคือการกำหนดขอบเขตของเนื้อหาสำหรับผู้ใหญ่ ถึงขนาดที่ว่าศาลสูงสุดของสหรัฐอเมริกายังไม่สามารถฟันธงได้ แต่หลังจาก Twitch ออกข้อบังคับให้ติดป้ายนี้ Twitch ให้รายละเอียดเพิ่มเติมว่า “การจูบบุคคลหรือวัตถุอื่นเป็นเวลานาน ๆ หรือซ้ำ ๆ” จำเป็นต้องมีป้ายกำกับว่าเป็นเนื้อหาทางเพศ เช่นเดียวกับ “การเสวนาที่ไม่เกี่ยวกับการศึกษา แต่แนวโน้มที่จะชี้นำให้เกิดสนทนาแบบผู้ใหญ่” ก็ต้องติดป้ายเช่นกัน</p>\n<p>“หลายเนื้อหาประเภท ASMR ส่วนใหญ่อาจมุ่งเน้นไปที่การเจริญสติ แต่เรามองว่าการจูบหรือเลียไมโครโฟนนั้นเข้าข่ายว่าเป็นเนื้อหาทางเพศ และยังมี สตรีมเมอร์สายนี้อีกเป็นจำนวนมาก ที่วัตถุประสงค์ให้เหล่าคนดูเบนความสนใจไปที่ส่วนต่าง ๆ ของร่างกาย เช่น บั้นท้าย, ขาหนีบ หรือหน้าอก ซึ่งเนื้อหาเหล่านี้จะต้องมีป้ายกำกับ” Twitch กล่าว</p>\n<p>นอกจากนี้พบว่าในหมวดการพนัน ฟีเจอร์การติดป้ายนี้ทำให้เนื้อหาแนวนี้ใน Twitch กลายเป็นที่สนใจเพิ่มขึ้น อย่างสตรีมเมอร์นาม xQc ที่เป็นที่รู้จักจากเนื้อหาด้านการพนันนั้นมียอดผู้เข้าชมสูงขึ้นมาก หลังจาก Twitch ปล่อยฟีเจอร์นี้ออกมา</p>\n<p>เรื่องนี้เริ่มทำให้กลุ่มผู้ชมที่อายุน้อยเริ่มตั้งคำถามกับ Twitch ว่าการใช้ Content Classification Labels จะช่วยแก้ปัญหาด้านหลักจริยธรรมได้จริงหรือไม่ ?</p>\n<p><img src=\"https://www.blognone.com/sites/default/files/externals/29de0c32d84f5ec60120adcc6498425e.png\" alt /></p>\n<p>ที่มา - <a href=\"https://www.pcgamer.com/twitch-adds-mandatory-content-labels-and-clarifies-we-consider-kissing-or-licking-a-microphone-to-fall-within-sexual-themes/\">PC Gamer</a></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/live-streaming\">Live Streaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8794b037f68184318cd0023ee96728084a2eb03f46fb8cf098c8e645a5bd9c40","category":"Thai"}