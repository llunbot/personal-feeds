{"title":"ประสบการณ์ส่งเครื่องซ่อมที่ศูนย์บริการ HP กรุงเทพ พระราม 3","link":"https://markpeak.net/hp-repair-center-rama-3/","date":1639456845000,"content":"<p>ความเดิมตอนที่แล้วคือ <a href=\"https://markpeak.net/thinkpad-x1-nano-gen-1/\">ต้องซื้อโน้ตบุ๊กใหม่เพราะโน้ตบุ๊กตัวเดิมพัง</a> และด้วยสถานการณ์ COVID ช่วงกลางปี 2021 เลยไปซ่อมลำบาก</p>\n<p>หลังจากสถานการณ์เริ่มคลี่คลาย เลยได้ฤกษ์นำโน้ตบุ๊กไปซ่อม ถือเป็นครั้งแรกของผมอีกเหมือนกันที่ใช้เครื่องของ HP แล้วต้องนำไปส่งศูนย์ซ่อม เลยมาจดบันทึกไว้เผื่อเป็นประโยชน์กับคนอื่นๆ</p>\n<h2>ศูนย์บริการ HP กรุงเทพ</h2>\n<p>การส่งคอมพิวเตอร์หรือพรินเตอร์ของ HP ซ่อม ในเขตพื้นที่กรุงเทพ (ข้อมูล ณ ปี 2021) สามารถส่งได้ที่จุดเดียวเท่านั้นคือ ศูนย์บริการ HP พระราม 3</p>\n<ul>\n<li><a href=\"https://support.hp.com/th-en/service-center\">ข้อมูลศูนย์ซ่อมบนหน้าเว็บ HP Thailand</a></li>\n<li>เบอร์โทร 062-875-3470</li>\n<li><a href=\"https://goo.gl/maps/fMCmBdQP7bdEhj5d7\">พิกัดบน Google Maps</a> (พิกัดตรงครับ)</li>\n</ul>\n<p>หมายเหตุ: จำได้ว่าสมัยก่อน HP เคยมีศูนย์บริการที่ Fortune แต่ ณ ปัจจุบัน มีที่พระราม 3 ที่เดียวเท่านั้น</p>\n<p>การเดินทางอาจงงนิดหน่อย ให้ไปตามพิกัดบนถนนพระราม 3 เลี้ยวเข้าซอย 49 ไปกลางๆ ซอยจะเห็นถนนแคบๆ อยู่ข้างกำแพงด้านขวามือ พร้อมป้ายที่กำแพงเขียนว่า Mass Marketing และมีตึกเขียนว่า MM อยู่ข้างใน ให้เลี้ยวเข้าไปตรงนี้เลย จงมั่นใจว่าไปถูกที่แล้ว 555</p>\n<div><img src=\"https://markpeak.net/wp-content/uploads/2021/12/hp-service-1.jpg\" /><p>ภาพจาก Google Street View</p></div>\n<p>เข้าไปแล้วจะเจอเวิ้งใหญ่ที่มีรถจอดอยู่เยอะๆ หันไปดูด้านขวามือจะเห็นป้าย HP Repair Center ให้อุ่นใจว่ามาถูกแล้ว จอดรถตรงไหนก็ได้ตามสะดวกเลย (ตึกนี้เป็นโกดังใช้ร่วมกับ DHL ด้วย)</p>\n<p><img src=\"https://markpeak.net/wp-content/uploads/2021/12/20211123_112649.jpg\" /></p>\n<p>เสร็จแล้วให้ติดต่อที่ประตูกระจกที่ปิดไว้ (ช่วง COVID ยังไม่ให้เข้าไปด้านใน) กดกริ่งแล้วจะมีพนักงานออกมารับสินค้าส่งซ่อมให้ครับ</p>\n<p><img src=\"https://markpeak.net/wp-content/uploads/2021/12/20211123_111836.jpg\" /></p>\n<p>นอกจากเรื่องสถานที่ ซึ่งชวนให้งงๆ สักหน่อย ก็ไม่มีประเด็นอื่นใด (ระหว่างรอจะมีเมสเซนเจอร์ขน printer ของ HP เข้าออกส่งซ่อมกันเป็นว่าเล่น) พนักงานบริการดี ให้ข้อมูลดี ส่งเครื่องทิ้งไว้แล้วจะมีช่างของ HP โทรมาแจ้งอาการ แจ้งราคา ยืนยันคำสั่งซ่อม เมื่อซ่อมเสร็จแล้วก็กลับมารับที่เดิมได้เลย</p>\n<p>คุยกับพนักงานที่ศูนย์แล้วก็ได้รับคำยืนยันเหมือนเดิมว่า ณ ตอนนี้ในพื้นที่กรุงเทพ มีศูนย์บริการที่พระราม 3 แห่งเดียวเท่านั้น</p>The post <a href=\"https://markpeak.net/hp-repair-center-rama-3/\">ประสบการณ์ส่งเครื่องซ่อมที่ศูนย์บริการ HP กรุงเทพ พระราม 3</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"b74c7fa532c7bcf64d3306d3f079799bedc2b7c2a0f2a7e1aea6a6fc8e48a244","category":"Thai"}