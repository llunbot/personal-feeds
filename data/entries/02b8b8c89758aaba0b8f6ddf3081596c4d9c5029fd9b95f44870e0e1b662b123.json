{"title":"Claude รองรับการเชื่อมต่อกับบริการอื่นมากขึ้น เช่น Jira, Asana, Cloudflare","link":"https://www.blognone.com/node/146243","date":1746340914000,"content":"<div><div><div><p>Anthropic เปิดตัววิธีการเชื่อมต่อแอปหรือเครื่องมือของนักพัฒนาเข้ากับปัญญาประดิษฐ์ Claude แบบใหม่ เรียกรวมวิธีการนี้ว่า Integrations ซึ่งเป็นการขยายความสามารถของโปรโตคอล MCP ให้รองรับทั้งการเชื่อมต่อระหว่างเซิร์ฟเวอร์กับเว็บหรือแอปบนเดสก์ท็อปเพิ่มเติม</p>\n<p>ในเบื้องต้นบริการที่รองรับ Integrations ได้แก่  Jira, Confluence, Zapier, Cloudflare, Intercom, Asana, Square, Sentry, PayPal, Linear และ Plaid โดยจะมีบริการเพิ่มเติมในอนาคตอีกเช่น Stripe และ GitLab</p>\n<p>ประโยชน์ที่ได้เพิ่มจากการเชื่อมต่อนี้ ทำให้ Claude เข้าใจบริบทมากขึ้นทั้งจากประวัติข้อมูล สถานะปัจจุบันของงาน ไปจนถึงชุดความรู้ที่มีเฉพาะในองค์กร จึงทำงานได้อย่างเข้าใจผู้ใช้งานมากยิ่งขึ้น</p>\n<p>นอกจากนี้ Anthropic ยังอัปเดตความสามารถการค้นหาข้อมูลเชิงลึก <a href=\"https://www.blognone.com/node/145863\">Research</a> สามารถทำงานที่ซับซ้อน ต้องการความลึกของข้อมูลได้มากกว่าเดิม โดยใช้วิธีการแบ่งงานย่อยเป็นส่วน ใช้เวลาค้นหานานสูงสุด 45 นาที รวมทั้งค้นหาผ่านบริการที่เชื่อมต่อผ่าน Integrations ได้อีกด้วย</p>\n<p>ความสามารถทั้งหมดนี้เริ่มใช้งานได้แล้วสำหรับลูกค้าแผน Max, Team และ Enterprise ในสถานะเบต้า ส่วนลูกค้า Pro จะได้ตามในภายหลัง</p>\n<p>ที่มา: <a href=\"https://www.anthropic.com/news/integrations\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/c1f41fafa94390d0be713f02ac1797df.jpeg\" /></p>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02b8b8c89758aaba0b8f6ddf3081596c4d9c5029fd9b95f44870e0e1b662b123","category":"Thai"}