{"title":"Meta เตรียมแปะป้ายกำกับภาพที่สร้างด้วย AI ใน Facebook, Instagram, Threads","link":"https://www.blognone.com/node/138079","date":1707276371000,"content":"<div><div><div><p>Meta ประกาศแนวทางขึ้นป้ายกำกับ (label) บอกว่าภาพที่โพสต์ในระบบ Facebook, Instagram, Threads สร้างด้วย AI เพื่อป้องกันไม่ให้เกิดความเข้าใจผิด ป้ายกำกับนี้จะเริ่มใช้งานในอีกไม่กี่เดือนข้างหน้า (coming months)</p>\n<p>ตัวอย่างที่ Meta นำมาแสดงจะมีป้ายกำกับเขียนว่า AI Info อยู่ในโพสต์ (ข้อความจริงๆ อาจเปลี่ยนแปลงได้ในอนาคต) โดยป้ายกำกับนี้จะขึ้นบอกด้วยแม้ว่าเป็นภาพที่สร้างด้วย AI ของบริษัทอื่น เช่น Google, OpenAI, Microsoft, Adobe, Midjourney, Shutterstock เพราะบริษัทเหล่านี้มีข้อตกลงร่วมกันว่าจะใส่ metadata และลายน้ำที่มองไม่เห็นไว้ในภาพที่สร้างด้วย AI (เผื่อใครสนใจ สเปกมาตรฐาน metadata ที่ใช้คือ <a href=\"https://c2pa.org/specifications/specifications/1.3/specs/C2PA_Specification.html#_digital_signatures\">C2PA</a> และ <a href=\"https://iptc.org/standards/photo-metadata/iptc-standard/\">IPTC</a>)</p>\n<p>Meta ยังบอกว่าตอนนี้มาตรฐานกลางเรื่อง metadata ยังมีเฉพาะสื่อประเภทรูปภาพเท่านั้น สื่อที่เป็นเสียงและวิดีโอยังไม่มีมาตรฐานในเรื่องนี้ ทำให้การตรวจสอบเสียงและวิดีโอจากเครื่องมือ AI ของบริษัทอื่นยังทำไม่ได้ แนวทางในตอนนี้จึงเป็นการให้ผู้อัพโหลดประกาศข้อมูลเองไปก่อน ส่วนเรื่องข้อตกลงในอุตสาหกรรมก็จะพัฒนาร่วมกับผู้เล่นรายอื่นในระยะต่อไป</p>\n<p><img alt=\"No Description\" src=\"https://www.blognone.com/sites/default/files/externals/e8ec43b31ca29d7fbfcedccbd4504efd.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/73104491fa691488e8d930ede3a4fbc4.jpeg\" /></p>\n<p>ที่มา - <a href=\"https://about.fb.com/news/2024/02/labeling-ai-generated-images-on-facebook-instagram-and-threads/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/threads\">Threads</a></div><div><a href=\"/topics/social-network\">Social Network</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ea7c9925bb129934eeab585ea11fc049e5e211fecca293b29902ae4b851e35a","category":"Thai"}