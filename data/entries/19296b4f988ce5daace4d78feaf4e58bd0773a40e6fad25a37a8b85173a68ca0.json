{"title":"เกม South of Midnight ได้คะแนนรีวิวเฉลี่ย 77/100 เสียงชมแนวทางนำเสนอแปลกใหม่","link":"https://www.blognone.com/node/145701","date":1743909065000,"content":"<div><div><div><p>South of Midnight เกมสุดแหวกของค่ายใหญ่ในปีนี้ พัฒนาโดย Compulsion Games สตูดิโอจากแคนาดาในเครือ Xbox เจ้าของผลงานเกม We Happy Few <a href=\"https://www.blognone.com/node/144285\">มีกำหนดขาย 8 เมษายน 2025</a> ตอนนี้มีรีวิวออกเผยแพร่แล้ว ได้<a href=\"https://www.metacritic.com/game/south-of-midnight/\">คะแนนเฉลี่ยค่อนข้างดี 77/100 บน Metacritic</a></p>\n<p>เกม South of Midnight เลือกตั้งราคาขาย 40 ดอลลาร์ ต่างจากเกมสมัยนี้ที่ตั้งราคา 70 ดอลลาร์เป็นมาตรฐาน (<a href=\"https://www.blognone.com/node/145642\">ล่าสุดนินเทนโดดันบาร์ไป 80 ดอลลาร์</a>) ด้วยเหตุผลว่าเกมขนาดไม่ยาวนัก ซึ่ง<a href=\"https://www.blognone.com/node/137748\">ไมโครซอฟท์เคยทำมาก่อนกับเกม Senua’s Saga: Hellblade II (50 ดอลลาร์)</a> และ <a href=\"https://www.blognone.com/node/128959\">Pentiment (20 ดอลลาร์)</a></p>\n<p><img alt=\"No Description\" src=\"https://www.blognone.com/sites/default/files/externals/2ea7d181aa74cd88e09c41e8850445e9.jpg\" /></p>\n<p>ความแปลกของ South of Midnight คือเลือกใช้เซ็ตติ้งในเกมเป็นพื้นที่ภาคใต้ของสหรัฐอเมริกา (American South แถบรัฐลุยเซียนา) ซึ่งมีตำนานเวทย์มนตร์และสัตว์ประหลาดเฉพาะตัว เช่น ปลาดุกยักษ์ จรเข้ยักษ์ ไม่เหมือนตำนานอื่นๆ ที่เราคุ้นเคยกัน เนื้อเรื่องเป็นสาววัยรุ่นผิวดำที่ต้องตามหาแม่ที่หายไปจากพายุเฮอริเคน ส่วนกราฟิกเป็นแนว dark fantasy กึ่งการ์ตูนสไตล์ stop-motion ที่ไม่เคยค่อยเห็นบ่อยเช่นกัน</p>\n<p>เกมได้รับคำชมเรื่องการสร้างโลกในเกมที่แปลกใหม่ กล้าลองแนวทางใหม่ๆ มีการนำเสนอที่ดี มีการเล่าเรื่องดี เกมกระชับใช้เวลาเล่นราว 10-12 ชั่วโมง เสียงพากย์และดนตรีประกอบทำได้ดี ส่วนคำวิจารณ์ส่วนใหญ่อยู่ฝั่งเกมเพลย์และระบบการต่อสู้ที่อาจธรรมดาไปบ้าง ศัตรูในเกมไม่ค่อยหลากหลายนัก</p>\n<p>ที่มา - <a href=\"https://news.xbox.com/en-us/2025/04/03/south-of-midnight-tips-guide/\">Xbox</a>, <a href=\"https://www.windowscentral.com/gaming/xbox/south-of-midnight-review-roundup\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/0330c0f77c87564e613f6cb633d1d3e6.jpg\" /></p>\n</div></div></div><div><div>Topics: </div><div><div><a href=\"/topics/compulsion-games\">Compulsion Games</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19296b4f988ce5daace4d78feaf4e58bd0773a40e6fad25a37a8b85173a68ca0","category":"Thai"}