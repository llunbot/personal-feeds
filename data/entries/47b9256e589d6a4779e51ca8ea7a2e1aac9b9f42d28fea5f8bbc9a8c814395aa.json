{"title":"ส่วนแบ่งตลาด WordPress คิดเป็น 43.6% ของเว็บทั้งหมด, 62.3% ของเว็บที่ใช้ CMS","link":"https://www.blognone.com/node/143709","date":1734439460000,"content":"<div><div><div><p>Matt Mullenweg ผู้ก่อตั้ง WordPress ขึ้นกล่าวในงานสัมมนาประจำปี State of the Word 2024 ปีนี้จัดที่ญี่ปุ่น แน่นอนว่าไม่มีประเด็นร้อนเรื่อง WP Engine (ฮา) แต่มีสถิติที่น่าสนใจของโลก WordPress เปิดเผยดังนี้</p>\n<ul>\n<li>ส่วนแบ่งตลาด WordPress คิดเป็น 43.6% ของเว็บทั้งหมด, 62.3% ของเว็บที่ใช้ CMS</li>\n<li>หากนับเฉพาะตลาดญี่ปุ่น ส่วนแบ่งตลาดสูงกว่านั้นมากคือ 58.5% ของเว็บทั้งหมด (แปลว่าเว็บญี่ปุ่นเกินครึ่งใช้ WordPress) และ 83% ของเว็บที่ใช้ CMS</li>\n<li>คาดว่าส่วนแบ่งของเว็บ WordPress ที่ใช้ภาษาอื่นๆ จะแซงหน้าเว็บที่ใช้ภาษาอังกฤษในปีหน้า 2025</li>\n<li>เว็บไซต์ที่ใช้ภาษาอินโดนีเซีย เวียดนาม ไทย ถูกกล่าวถึงว่าเติบโตเร็วในปีที่ผ่านมา แต่ไม่ได้เปิดเผยตัวเลข</li>\n<li>ยอดดาวน์โหลดตัวซอฟต์แวร์หลักของ WordPress เกือบถึงระดับ 500 ล้านครั้งต่อปี</li>\n<li>มีธีมใหม่ถูกอัพโหลดเข้าระบบ 1,700 ธีมในปี 2024 และมีธีมที่รองรับระบบ block เกิน 1,000 ธีมแล้ว (นับเฉพาะ official repository)</li>\n<li>ยอดดาวน์โหลดปลั๊กอินรวม 2.35 พันล้านครั้ง เติบโตขึ้น 20% จากปีก่อน, การอัพเดตปลั๊กอิน 3 พันล้านครั้ง และยอดทั้งปีนี้น่าจะเกิน 3.5 พันล้านครั้ง</li>\n</ul>\n<p>ที่มา - <a href=\"https://wordpress.org/news/2024/12/state-of-the-word-2024-legacy-innovation-and-community/\">WordPress</a></p>\n<p><img alt=\"No Description\" src=\"https://www.blognone.com/sites/default/files/externals/a3bb0026c37c1112b133003c66d179d9.jpeg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/cms\">CMS</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47b9256e589d6a4779e51ca8ea7a2e1aac9b9f42d28fea5f8bbc9a8c814395aa","category":"Thai"}