{"title":"Mark Zuckerberg Asia Tour เริ่มแล้ว ไปเรียนตีดาบ และกินแมคโดนัลด์ ที่ญี่ปุ่น","link":"https://www.blognone.com/node/138427","date":1709031545000,"content":"<div><div><div><p>Mark Zuckerberg ซีอีโอ Meta ได้เดินทางตามโปรแกรมที่หลายประเทศในเอเชียตั้งแต่สัปดาห์ที่ผ่านมา โดยตัวแทน Meta บอกว่าเขาจะไปหารือเรื่องการพัฒนา AI รวมถึงพูดคุยกับภาคธุรกิจและหน่วยงานรัฐของแต่ละประเทศ</p>\n<p>Zuckerberg เริ่มทริปด้วยการเดินทางไปเล่นสกีกับครอบครัวที่ญี่ปุ่นเมื่อสัปดาห์ที่แล้ว และมีกำหนดพบกับพนักงาน Meta ที่สำนักงานญี่ปุ่น โดยมีหัวข้อหลักคือเฮดเซต Quest และโมเดล AI Llama ในสัปดาห์นี้ จากนั้นเขาจะเดินทางไปเกาหลีใต้ช่วงกลางสัปดาห์ โดยอาจพบกับประธานาธิบดี Yoon Suk Yeol และพาร์ตเนอร์ทางธุรกิจบางราย ซึ่งคาดว่าเป็นซัมซุงและแอลจี</p>\n<p>หลังจากนั้นช่วงสุดสัปดาห์ เขาจะเดินทางไปประเทศอินเดียที่เมือง Jamnagar รัฐ Gujarat เพื่อร่วมฉลองในพิธีแต่งงานของ Anant Ambani ลูกชายของ Mukesh Ambani มหาเศรษฐีประธาน Reliance Industries กลุ่มธุรกิจรายใหญ่ของอินเดีย ซึ่งคาดว่าจะมีบุคคลสำคัญไปร่วมงานจำนวนมาก</p>\n<p>Mark Zuckerberg ยังแชร์กิจกรรมที่เขาทำขณะอยู่ญี่ปุ่น โดยไปเรียนตีดาบคาตานะกับปรมาจารย์ Akihira Kokaji และล่าสุดก็ไปกินแมคโดนัลด์ที่นั่น โดยบอกว่าดีระดับคะแนน 10/10</p>\n<p>ที่มา: <a href=\"https://www.livemint.com/companies/people/mark-zuckerberg-s-asia-tour-to-range-from-ai-to-ambani-wedding-party-11708911837058.html\">Mint</a></p>\n<p><img alt=\"No Description\" src=\"https://www.blognone.com/sites/default/files/externals/945bc7ca0411b7072115fa5d960dd816.jpeg\" /></p>\n<blockquote><div> <a href=\"https://www.instagram.com/p/C3wY6zLryDT/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>View this post on Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/p/C3wY6zLryDT/?utm_source=ig_embed&amp;utm_campaign=loading\" target=\"_blank\">A post shared by Mark Zuckerberg (@zuck)</a></p>\n</div>\n</blockquote>\n<blockquote><div> <a href=\"https://www.instagram.com/p/C313XrCL6fN/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>View this post on Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/p/C313XrCL6fN/?utm_source=ig_embed&amp;utm_campaign=loading\" target=\"_blank\">A post shared by Mark Zuckerberg (@zuck)</a></p>\n</div>\n</blockquote>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"888c61935393568f77d570fca276f30ec45910f1c17d8320e074c7e3c6b6b4e0","category":"Thai"}