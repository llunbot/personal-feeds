{"title":"Zoom เพิ่มฟีเจอร์ Agentic AI ให้กับ AI Companion เป็นผู้ช่วย AI ที่ฉลาดขึ้น","link":"https://www.blognone.com/node/145322","date":1742286640000,"content":"<div><div><div><p>บริษัท Zoom ที่ช่วงหลัง<a href=\"https://www.blognone.com/node/142494\">หันมาผลักดันฟีเจอร์ AI Companion</a> อย่างหนัก จนถึงขั้น<a href=\"https://www.blognone.com/node/143322\">เปลี่ยนชื่อบริษัทจาก Zoom Video Communications มาเป็น Zoom Communications</a> เปิดตัวฟีเจอร์เพิ่มเติมให้ AI Companion โดยรอบนี้เพิ่มความสามารถ Agentic AI ตามสมัยนิยม</p>\n<p>AI Companion พลัง Agentic (เรียกแบบนี้ได้ไหม?) มีทักษะเพิ่ม 4 อย่างคือ การให้เหตุผล (reasoning), ความจำ (memory), การทำงานตามสั่ง (task action) และการประสานงาน (orchestration) ทำให้ตอนนี้เราสามารถสั่ง AI Companion ทำงานกึ่งๆ เลขานุการให้เราได้แล้ว เช่น จัดตารางนัดหมาย, ร่างกำหนดการพูดคุยในประชุม, ร่างข้อความตอบอีเมล, จดบันทึกการประชุม เป็นต้น</p>\n<p>ตัวอย่างการใช้งานในตอนนี้คือ Zoom Tasks หรือแอพ To-Do List ภายใน Zoom Workspace จะเป็นจุดรวมที่ AI Companion ไปดึงข้อมูลจากแอพต่างๆ ในเครือ Zoom มาสร้างเป็น Task ให้ผู้ใช้รีวิวก่อน</p>\n<p>ที่มา - <a href=\"https://www.zoom.com/en/blog/agentic-ai-next-evolution-zoom/\">Zoom</a>, <a href=\"https://news.zoom.com/zoom-agentic-ai/\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/851fde2a2c03d92dfeeae12ed9a1903f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4ec7b198cfaed108e297950a160de434.png\" /></p>\n<p><img alt=\"No Description\" src=\"https://www.blognone.com/sites/default/files/externals/b3a2e7e4cb62abbe6de23e3a4b6581cc.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b784ffdc8cdfe4fc24bacaa9499ec071c3df863af6ca4f3ebd54e1e4031f328","category":"Thai"}