{"title":"Hideo Kojima ไม่มีชื่อในเครดิตตัวใหม่ในเกม Metal Gear Solid Master Collection Vol.1","link":"https://www.blognone.com/node/136375","date":1698150396000,"content":"<div><div><div><p>Hideo Kojima ดูท่าจะเป็นไม้เบื่อไม้เมากับ Konami ไปอีกนานจากล่าสุดมีสตรีมเมอร์หลายคนใน Twitch ที่ Konami ส่งเกม Metal Gear Solid Master Collection Vol.1 ให้ทดลองเล่นล่วงหน้า พบว่าชื่อของ Hideo Kojima หายไปจากเครดิตใหม่ของผู้สร้างเกม</p>\n<p>ทว่าไม่ได้มีเพียงแค่ชื่อของ Hideo Kojima ที่หายไป แต่ชื่อของนักพากย์ตัวละครหลักอย่าง David Hayter และนักพากย์คนอื่น ๆ ก็ไม่ปรากฏในชื่อทีมผู้สร้างเช่นกัน อย่างไรก็ดีในเกมมีการขึ้นคำขอบคุณในหน้าเครดิตใหม่เล็ก ๆ น้อย ๆ ว่า “All Original Metal Gear Series staff and fans”</p>\n<p>ไม่รู้ว่า Konami พลาดหรือจงใจแต่นี่ไม่ใช่เหตุการณ์แรกที่เคยเกิดขึ้นกับเกมรีมาสเตอร์ เพราะก่อนหน้านี้ในเกม Metroid Prime Remastered ของ Nintendo ก็มีชื่อนักพัฒนาตัวเกมเวอร์ชันดั้งเดิมหายไปในเครดิตใหม่เช่นกัน โดยขึ้นเพียงว่า “Based on the work of Metroid Prime original Nintendo GameCube and Wii Version development staff”</p>\n<p>สำหรับเกม Metal Gear Solid Master Collection Vol.1 วางขายแล้ววันนี้ใน PS4, PS5, Xbox Series S/X, Nintendo Switch และ Steam โดยจำกัดความละเอียดสูงสุดของเกมอยู่ที่ 1920x1080 ทุกเวอร์ชัน</p>\n<p><img alt=\"No Description\" src=\"https://www.blognone.com/sites/default/files/externals/ea0da01720b2b9b602cc707b6f40cdb8.png\" /><em>รูป Hideo Kojima จากในเกม Metal Gear Solid V Ground Zeroes</em></p>\n<p>ที่มา - <a href=\"https://www.videogameschronicle.com/news/hideo-kojima-isnt-mentioned-in-metal-gear-solid-master-collections-new-credits/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/konami\">Konami</a></div><div><a href=\"/topics/hideo-kojima\">Hideo Kojima</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a8f142c9425aa6b476ae9cf57b7fb021fd63f803f8efa2e2d44fe7831bbc7f8","category":"Thai"}