{"title":"xAI เปิดตัวแอปแยกแชทบอต Grok ในหลายประเทศ ตอนนี้มีเฉพาะ iOS จำกัดบางประเทศ ยังไม่มีไทย","link":"https://www.blognone.com/node/144022","date":1736471091000,"content":"<div><div><div><p>xAI บริษัทปัญญาประดิษฐ์ของ Elon Musk เปิดตัวแอปแยกสำหรับใช้งานแชทบอต Grok แล้ว จากก่อนหน้านี้ต้องใช้งานผ่าน X</p>\n<p>ในตอนนี้แอปมีเฉพาะบน iOS ระบุสถานะเป็นเบต้า และมีให้<a href=\"https://apps.apple.com/us/app/grok/id6670324846\">ดาวน์โหลดใน App Store</a> เฉพาะบางประเทศเช่น ออสเตรเลีย (<a href=\"https://www.blognone.com/node/143818\">ที่มีข่าวก่อนหน้านี้</a>) อเมริกา อินเดีย ส่วนในไทยยังไม่มีให้ดาวน์โหลด</p>\n<p>Grok บน iOS สามารถใช้งานได้ฟรี ยังไม่มีตัวเลือกจ่ายเงิน subscription ความสามารถเด่นได้แก่ การสร้างรูปภาพด้วย AI, การให้ข้อมูลแบบเรียลไทม์เพราะเชื่อมต่อกับ X, แชทบอตสนทนาที่เน้นการมีอารมณ์ขัน และเน้นความเป็นส่วนตัวของผู้ใช้งาน</p>\n<p>ที่มา: <a href=\"https://www.wsj.com/tech/elon-musks-xai-launches-stand-alone-grok-app-94f9bcf5\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/3fdc8c41c5f67b0ffed75b46f392a29d.png\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/grok\">Grok</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d85922240665a0b03dd6252975adf71ecb02d4670183582fa32de376b69bec4b","category":"Thai"}