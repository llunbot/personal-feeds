{"title":"Facebook, Threads บล็อกการเรียกใช้ปัญญาประดิษฐ์ Apple Intelligence บนแอป iOS","link":"https://www.blognone.com/node/145930","date":1744977547000,"content":"<div><div><div><p>แอปเปิลมีฟีเจอร์ปัญญาประดิษฐ์ Apple Intelligence เพิ่มมา<a href=\"https://www.blognone.com/node/142812\">ตั้งแต่ iOS 18.1</a> ซึ่งสามารถเรียกใช้งานได้ผ่านแอปต่าง ๆ ในอุปกรณ์ สำหรับนักพัฒนานั้นแอปเปิลก็มีช่องทางให้<a href=\"https://www.blognone.com/node/140282\">เชื่อมต่อกับ Apple Intelligence</a> ในแอปของตนเองได้</p>\n<p>...แต่ไม่ใช่บริษัทที่ชื่อ Meta</p>\n<p>มีรายงานการค้นพบว่าแอปบน iOS ในเครือ Meta เช่น Facebook, WhatsApp หรือ Threads ไม่สามารถเรียกใช้งานความสามารถของ Apple Intelligence ได้แล้ว เช่น Writing Tools เครื่องมือช่วยเขียน, Genmoji ตัวสร้างอีโมจิแบบคัสตอม ซึ่งเดิมนั้นสามารถทำได้</p>\n<p>แม้ Meta ไม่ได้ชี้แจงสาเหตุที่ปิดการเข้าถึง Apple Intelligence แต่ก็เดาได้ว่าเพราะเครื่องมือที่ว่ามานั้น Meta AI ปัญญาประดิษฐ์ของ Meta ก็มีให้ใช้งานผ่านแอปอยู่แล้ว จึงไม่จำเป็นต้องเปิดช่องทางให้เรียกใช้งาน AI คนอื่นนั่นเอง</p>\n<p>ที่มา: <a href=\"https://9to5mac.com/2025/04/16/meta-blocks-apple-intelligence-on-facebook-and-its-other-ios-apps/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/1ab50f27cbc4459fe09d6b48709cfd5b.png\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/meta\">Meta</a></div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/threads\">Threads</a></div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b16980633720622683236a8242aa670e13c02e9e5454fb64ae0586c083fb7cb","category":"Thai"}