{"title":"[Counterpoint] ตลาดสมาร์ทโฟน Q2/2023 Apple ยังครองส่วนแบ่ง รายได้-กำไร ในระดับสูงกว่ารายอื่น","link":"https://www.blognone.com/node/135139","date":1691210592000,"content":"<div><div><div><p>บริษัทวิจัยตลาด Counterpoint รายงานข้อมูล<strong>รายได้</strong>ของผู้ผลิตสมาร์ทโฟนทั่วโลกประจำไตรมาสที่ 2 ปี 2023 มูลค่าตลาดรวมลดลง 8% เมื่อเทียบกับไตรมาสที่ 2 ปี 2022 ลดลง 15% เมื่อเทียบกับไตรมาส 1 ปี 2023 และลดลงต่ำกว่า 9 หมื่นล้านดอลลาร์ ส่วนกำไรจากการดำเนินงาน (operating profit) ลดลง 3% จากปีก่อน</p>\n<p>แอปเปิลยังรักษาส่วนแบ่งรายได้ในระดับที่สูง แม้รายได้จาก iPhone ใน<a href=\"https://www.blognone.com/node/135119\">ไตรมาสที่ผ่านมา</a>จะลดลง โดยมีส่วนแบ่งตลาดรวมที่ 45% ส่วนกำไรจากการดำเนินงานเพิ่มเป็นระดับ 85% ของผู้ผลิตทั้งหมด</p>\n<p>ส่วนซัมซุงซึ่งมีจำนวนเครื่องส่งมอบมากที่สุดเป็นอันดับ 1 มีส่วนแบ่งของรายได้-กำไรจากการดำเนินงาน ในอันดับ 2</p>\n<p>Counterpoint มองว่าโอกาสที่รายได้รวมของตลาดสมาร์ทโฟนยังมี จากการขายรุ่นพรีเมียมที่มีราคาสูงในตลาดประเทศ Emerging ซึ่งมีการตอบรับที่เพิ่มขึ้น</p>\n<p>ที่มา: <a href=\"https://www.counterpointresearch.com/apples-smartphone-revenue-operating-profit-hit-june-quarter-records-q2-2023/\">Counterpoint</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/3ed81844b588780189d4ffeaf32292aa.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/smartphone\">Smartphone</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e38b75fdd79169fa1e7e1e240c9f87eb53197df60e632a1e7fe1b0cfdd70d21","category":"Thai"}