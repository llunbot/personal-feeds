{"title":"X/Twitter ทดสอบฟีเจอร์รองรับคอนเทนต์ผู้ใหญ่ NSFW ใน Communities","link":"https://www.blognone.com/node/138958","date":1711673484000,"content":"<div><div><div><p>มีข้อมูลจาก Daniel Buchuk นักวิจัยสายแกะฟีเจอร์ใหม่ในแอป พบว่า X หรือ Twitter เดิม กำลังทดสอบฟีเจอร์ใหม่ใน Communities ให้ผู้ใช้งานสร้างกลุ่มสำหรับคอนเทนต์สำหรับผู้ใหญ่หรือ NSFW ได้</p>\n<p>ข้อมูลนี้ถูกยืนยันเพิ่มเติมโดย Nima Owji นักแกะแอปอีกคน โดยเขาพบว่า X ทดลองฟีเจอร์นี้มาตั้งแต่เดือนที่แล้ว</p>\n<p>Communities เป็นฟีเจอร์ที่มีใน Twitter (เวลานั้น) ตั้งแต่ปี 2021 คล้ายกับการสร้างกลุ่มย่อย ซึ่ง Twitter ต้องอนุมัติกลุ่มดังกล่าวก่อน ผู้ใช้งานสามารถโพสต์เนื้อหาที่จำกัดการแสดงเฉพาะคนในกลุ่มนั้น ฟีเจอร์นี้เป็นหนึ่งในคุณสมบัติที่ Elon Musk เจ้าของ X/Twitter ยังไม่รีแบรนด์หรือปรับเปลี่ยนอะไร ขณะที่เขารีแบรนด์ไปเกือบทุกอย่างแล้ว</p>\n<p>ตัวแทนของ X ยังไม่ได้ออกมาให้ความเห็นต่อรายงานนี้</p>\n<p>ที่มา: <a href=\"https://techcrunch.com/2024/03/28/x-is-testing-nsfw-adult-communities-according-to-screenshots/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/7bba003d1d961d86c6465648d7d454d2.jpg\" /></p>\n<blockquote><p>This is how it'll look like on the community page! <a href=\"https://t.co/Sou18ze7Va\">pic.twitter.com/Sou18ze7Va</a></p>\n<p>— Nima Owji (@nima_owji) <a href=\"https://twitter.com/nima_owji/status/1762898656225636618?ref_src=twsrc%5Etfw\">February 28, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/adult-only\">Adult-Only</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b11b8fdeb68917ee067966ae381dbcfb53c8b4d85df72ccf1da8518394f0f9c","category":"Thai"}