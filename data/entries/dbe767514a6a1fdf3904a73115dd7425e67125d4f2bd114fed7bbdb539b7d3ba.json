{"title":"Resident Evil 4 VR วางจำหน่าย 21 ตุลาคมนี้ ลงให้กับ Oculus Quest 2 เท่านั้น","link":"https://www.blognone.com/node/124964","date":1632747881000,"content":"<div><div><div><p>Capcom ปล่อยตัวอย่างใหม่ Resident Evil 4 VR ที่จะนำ Resident Evil ภาคคลาสสิกที่ผ่านการรีเมคมาหลายครั้ง แม้ชินจิ มิคามิ ผู้สร้าง จะเคยลั่นไว้ในครั้งแรกว่าถ้าลงเครื่องอื่นนอกจาก Gamecube ให้มาตัดหัวเขาได้เลย</p>\n<p>แต่แล้วก็เป็นดั่งนรกชังหรือ Capcom แกล้ง เกม Resident Evil 4 ถูกนำมารีเมคลงแทบจะครบทุกเครื่อง ทุกค่าย ตั้งแต่ PlayStation 2, 3, 4, PC, Xbox 360, Nintendo Wii, Nintendo Switch ไปยันมือถือ และล่าสุด บนแว่น Oculus Quest 2</p>\n<p><img src=\"https://www.blognone.com/sites/default/files/externals/18c5e24fab39d4175aaf85e8a05127cc.png\" /></p>\n<p>ตัวเกมภาคนี้มีการปรับปรุงระบบการเล่นให้เข้ากับแว่น VR ปรับการกดปุ่ม Quick Time Event เป็นการขยับก้านบังคับในมือแทน และนำพลังชีวิตมาไว้บนนาฬิกาข้อมือที่ผู้เล่นต้องคอยเหลือบดู แทนที่จะเป็น UI อยู่บนจอ การแก้ปริศนาก็ปรับให้ทำด้วยการใช้มือขยับจริงๆ ได้ง่ายมากขึ้น</p>\n<p>Resident Evil 4 VR วางจำหน่ายวันที่ 21 ตุลาคมนี้ รองรับ Oculus Quest 2 เท่านั้น ไม่รองรับ Oculus Quest รุ่นแรกหรืออุปกรณ์อื่นๆ</p>\n<p>ที่มา - <a href=\"https://www.youtube.com/watch?v=M1dX7q5Wjx0\">Capcom</a>, <a href=\"https://www.theverge.com/2021/9/27/22692268/resident-evil-4-vr-capcom-oculus-quest-2-release-date\">The Verge</a></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/oculus\">Oculus</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbe767514a6a1fdf3904a73115dd7425e67125d4f2bd114fed7bbdb539b7d3ba","category":"Thai"}