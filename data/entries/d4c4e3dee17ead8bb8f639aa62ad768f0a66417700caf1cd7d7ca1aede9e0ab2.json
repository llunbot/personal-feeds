{"title":"[ลือ] ผู้กำกับเกม Concord ลาออกจากตำแหน่งแล้ว, ชะตากรรมของสตูดิโอยังไม่ชัดเจน","link":"https://www.blognone.com/node/142097","date":1726832132000,"content":"<div><div><div><p>เว็บเกม Kotaku รายงานข่าวที่ยังไม่ยืนยันว่า Ryan Ellis ผู้กำกับเกม Concord ลาออกจากตำแหน่งผู้กำกับเกม เพื่อแสดงความรับผิดชอบที่เกมล้มเหลว โดยเขาจะย้ายไปทำงานในตำแหน่งสนับสนุนของ Firewalk Studios แทน</p>\n<p>Ryan Ellis เป็นผู้ร่วมก่อตั้ง Firewalk Studios เมื่อปี 2018 โดยก่อนหน้านั้นเขามีตำแหน่งเป็นผู้อำนวยการฝ่ายครีเอทีฟของ Bungie</p>\n<p>แหล่งข่าวของ Kotaku ซึ่งเป็นอดีตพนักงาน Firewalk ให้สัมภาษณ์ว่า Ellis เชื่อมั่นในโครงการ Concord และทุ่มเทให้มันเป็นอย่างมาก</p>\n<p>ตอนนี้ชะตากรรมของทั้งเกม Concord และ Firewalk Studios ยังไม่ชัดเจนว่าจะเป็นอย่างไร แหล่งข่าวของ Kotaku มีความเห็นแตกต่างกันไป ทั้งการปรับปรุงเกมแล้วนำกลับมาอีกครั้ง, การย้ายไปทำเกมใหม่, การปลดพนักงานบางส่วน ไปจนถึงการปิดสตูดิโอทิ้งไปเลย ซึ่งตอนนี้มีพนักงานบางส่วนเริ่มลาออกไปหางานใหม่แล้ว และพนักงานที่รอดูแพ็กเกจชดเชยว่าเป็นอย่างไร</p>\n<p>ที่มา - <a href=\"https://kotaku.com/concord-firewalk-studios-relaunch-ps5-sony-playstation-1851652811?utm_source=vip\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/0ed585793be76d4308822f4fe24295ac.jpg\" /></p>\n</div></div></div><div><div>Topics: </div><div><div><a href=\"/topics/concord\">Concord</a></div><div><a href=\"/topics/firewalk-studios\">Firewalk Studios</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4c4e3dee17ead8bb8f639aa62ad768f0a66417700caf1cd7d7ca1aede9e0ab2","category":"Thai"}