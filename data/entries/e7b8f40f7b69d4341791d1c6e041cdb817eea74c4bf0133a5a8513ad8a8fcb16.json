{"title":"Capcom เปิดตัว Dead Rising Deluxe Remaster เกมลุยซอมบี้ที่ติดอยู่ในห้าง รีมาสเตอร์รอบ 2","link":"https://www.blognone.com/node/140621","date":1719482705000,"content":"<div><div><div><p>Capcom เปิดตัว และทีเซอร์ของเกม Dead Rising Deluxe Remaster เกมเวอร์ชันรีมาสเตอร์รอบ 2 ของ Dead Rising ภาคแรกสุดที่เคยวางจำหน่ายเมื่อปี 2006 บน Xbox 360 ถูกพอร์ตไปลง Wii ในชื่อ Dead Rising: Chop Till You Drop ในปี 2009 ส่วนเวอร์ชันรีมาสเตอร์ครั้งแรกวางจำหน่ายบน PS4, Xbox One และ PC เมื่อปี 2016</p>\n<p>ภายในทีเซอร์ Capcom ไม่ได้ระบุว่าเกมเวอร์ชันจะปรับปรุงส่วนใดบ้าง และวางจำหน่ายเมื่อไหร่ แต่ที่เห็นได้ชัดคืองานภาพถูกปรับปรุงให้สวยงามขึ้นตามยุคสมัยแล้ว</p>\n<p>Dead Rising ภาคแรกให้เราได้สวมบทบาทเป็น Frank West นักข่าวที่นั่งเฮอริคอปเตอร์ไปทำข่าวในห้าง Willamette Parkview และต้องกลับออกมาภายใน 3 วัน ตัวเกมเป็นแนว Open World ที่มีขอบเขตอยู่ภายในห้าง Willamette Parkview ผจญภัยในฝูงซอมบี้หลายรูปแบบได้แรงบันดาลใจมาจากภาพยนตร์เรื่อง Dawn of the Dead (1978) ของผู้กำกับ George A. Romero บิดาแห่งภาพยนตร์แนวซอมบี้</p>\n<p><img alt=\"No Description\" src=\"https://www.blognone.com/sites/default/files/externals/bbdb762ac060dcceb545e0eb315614e1.png\" /></p>\n<p>ที่มา - <a href=\"https://www.youtube.com/watch?v=M8TLF5Ouyqs\">Capcom</a></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/dead-rising\">Dead Rising</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7b8f40f7b69d4341791d1c6e041cdb817eea74c4bf0133a5a8513ad8a8fcb16","category":"Thai"}