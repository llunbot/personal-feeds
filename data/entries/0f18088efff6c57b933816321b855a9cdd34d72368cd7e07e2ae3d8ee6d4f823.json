{"title":"หลุดภาพ Pixel 9a ปรับดีไซน์ ไม่มีแถบกล้องด้านหลัง, เครื่องใหญ่ขึ้นเล็กน้อย, วางขาย มี.ค. 2025","link":"https://www.blognone.com/node/144789","date":1739975658000,"content":"<div><div><div><p>เริ่มมีข่าวหลุดของ Google Pixel 9a มือถือรุ่นราคาระดับกลาง ที่ตามปกติแล้วจะเปิดตัวช่วงเดือนพฤษภาคม ช่วงเดียวกับงาน Google I/O แต่รอบนี้ลือกันว่าจะวางขายช่วงปลายเดือนมีนาคมแทน</p>\n<p>ข่าวหลุดล่าสุดจากเว็บ WinFuture จากเยอรมนี ให้ข้อมูลว่า Pixel 9a จะมีขนาดใหญ่ขึ้นจาก Pixel 8a เล็กน้อย หน้าจอจะขยับขึ้นจาก 6.1 นิ้วเป็น 6.3 นิ้ว และความจุแบตเตอรี่เพิ่มเป็น 5,100 mAh แต่น้ำหนักจะเบากว่าเดิมเล็กน้อย จาก 188 กรัมเหลือ 185.9 กรัม</p>\n<p>สเปกอย่างอื่นคือหน้าจอใช้ความละเอียด 2424×1080 เท่าเดิม, อัตรารีเฟรช 120Hz, Gorilla Glass 3 เหมือนเดิม, ชิป Tensor G4 ตัวเดียวกับใน Pixel 9, แรม 8GB, สตอเรจ 128GB/256GB, ระบบปฏิบัติการ Android 15 (เท่ากับว่าเป็นมือถือ Android ตัวแรกที่ใช้ Android 15 ด้วย) การันตีอัพเกรด 7 ปี</p>\n<p>จุดต่างสำคัญในแง่ดีไซน์คือ แถบกล้อง (camera bar) ด้านหลังที่เป็นเอกลักษณ์ของ Pixel หายไปแล้ว กลายเป็นโมดูลกล้องเรียบๆ เหมือนกับมือถืออื่นๆ ในตลาด สเปกกล้องหลังคือ 48MP main + 13MP ultra wide, กล้องหน้า 13MP</p>\n<p>ราคาของ Pixel 9a ของรุ่น 128GB ยังเท่าเดิม 499 ดอลลาร์ แต่ข่าวร้ายคือรุ่น 256GB จะเพิ่มเป็น 599 ดอลลาร์ แพงขึ้นจากของเดิมที่ขาย 559 ดอลลาร์</p>\n<p>ที่มา - <a href=\"https://winfuture.de/news,148929.html\">WinFuture</a>, <a href=\"https://9to5google.com/2025/02/18/google-pixel-9a-leak-display-bezels-detailed-specs/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/f642477cdc8b1029cafa6870a006ca0d.jpg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/leaks\">Leaks</a></div><div><a href=\"/topics/mobile\">Mobile</a></div><div><a href=\"/topics/google-pixel\">Google Pixel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f18088efff6c57b933816321b855a9cdd34d72368cd7e07e2ae3d8ee6d4f823","category":"Thai"}