{"title":"Silent Hill 2 Remake ทำยอดขายรวมทั่วโลกได้ 2 ล้านชุดแล้ว ใช้เวลา 3 เดือนหลังวางขาย","link":"https://www.blognone.com/node/144384","date":1738142755000,"content":"<div><div><div><p>Konami Digital Entertainment เผนยอดขายล่าสุดของเกม <strong>Silent Hill 2 Remake</strong> ว่าขณะนี้ตัวเกมทำยอดขายแบบแผ่น และแบบดิจิทัลทะลุ 2 ล้านชุดทั่วโลกเป็นที่เรียบร้อยแล้ว โดยนับยอดขายตั้งแต่วันที่ 8 ตุลาคมปี 2024 จนถึง 23 มกราคมปี 2025 ก่อนหน้านี้ Konami เคยออกมาประกาศว่าตัวเกมดังกล่าว<a href=\"https://www.blognone.com/node/142611\">ทำยอดขายทะลุ 1 ล้านชุดภายในเวลา 3 วันแรก</a>ของการวางจำหน่าย</p>\n<p>Silent Hill 2 Remake เป็นเกมแนว Psychological Horror ที่ให้ผู้เล่นได้สวมบทบาทเป็น James Sunderland ที่มาตามหาภรรยาที่หายสาปสูญไปที่เมือง Silent Hill ปัจจุบันตัวเกมวางขายบน PS5 และ PC ผ่าน Steam โดยมีสัญญาคอนโซลเอ็กซ์คลูซีฟบน PS5 <a href=\"https://www.blognone.com/node/142120\">นาน 1 ปี</a> ก่อนไปลงคอนโซลอื่น</p>\n<p><img alt=\"No Description\" src=\"https://www.blognone.com/sites/default/files/externals/3804eeb6d04b2728da5faedb3228824e.jpeg\" /></p>\n<p>ที่มา - <a href=\"https://prtimes.jp/main/html/rd/p/000001079.000050711.html\">PRTIMES</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5900a83c84cc22e974a84cfb8d53aecf96a1c7bbda8077d4b453a97c9464ba4","category":"Thai"}