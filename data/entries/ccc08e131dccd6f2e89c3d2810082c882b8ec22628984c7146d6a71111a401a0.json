{"title":"Amazon ไตรมาส 2/2021 ยอดขายสูงกว่าแสนล้านดอลลาร์ ติดต่อกันเป็นไตรมาสที่สาม","link":"https://www.blognone.com/node/123967","date":1627607380000,"content":"<div><div><div><p>Amazon รายงานผลประกอบการของไตรมาสที่ 2 ปี 2021 มีกระแสเงินสดจากการดำเนินงาน 12 เดือนย้อนหลังเพิ่มขึ้น 16% เทียบกับช่วงเวลาเดียวกันในปีก่อน เป็น 59,322 ล้านดอลลาร์ และมีกระแสเงินสดอิสระ 12 เดือนย้อนหลังลดลงเป็น 12,146 ล้านดอลลาร์ ยอดขายสุทธิเพิ่มขึ้น 27% เป็น 113,080 ล้านดอลลาร์ และมีกำไรสุทธิ 7,778 ล้านดอลลาร์</p>\n<p>Brian Olsavsky ซีเอฟโอของ Amazon อธิบายว่าอัตราการเติบโตที่ลดลง มาจากฐานเปรียบเทียบปีที่แล้วซึ่งมีสถานการณ์การระบาดของโควิด-19 ตัวเลขจึงเติบโตสูงกว่าปกติ โดยจะเห็นตัวเลขการเติบโตที่ชะลอลงแบบนี้ต่ออีกหลายไตรมาส</p>\n<p>รายได้ส่วนธุรกิจ AWS เพิ่มขึ้น 37% เป็น 14,809 ล้านดอลลาร์ ขณะที่กลุ่มธุรกิจอื่น ๆ (Other) ซึ่งนักวิเคราะห์ให้ความสนใจเพราะรายได้ส่วนใหญ่มาจากโฆษณา ยังเติบโตสูง ไตรมาสนี้เพิ่มขึ้น 83% เป็น 7,914 ล้านดอลลาร์</p>\n<p>ที่มา: <a href=\"https://press.aboutamazon.com/news-releases/news-release-details/amazoncom-announces-second-quarter-results-1\">Amazon</a> และ <a href=\"https://www.cnbc.com/2021/07/29/amazon-amzn-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/cab992b498aebf20736c80011fc423c5.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc08e131dccd6f2e89c3d2810082c882b8ec22628984c7146d6a71111a401a0","category":"Thai"}