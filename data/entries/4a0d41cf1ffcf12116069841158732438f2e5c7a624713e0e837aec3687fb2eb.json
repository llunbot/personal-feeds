{"title":"กูเกิลปล่อยฟีเจอร์ช่วยเตือนเมื่อโทรคุยกับแก๊งคอลเซ็นเตอร์ ยังได้เฉพาะภาษาอังกฤษบน Pixel 6 ขึ้นไป","link":"https://www.blognone.com/node/143128","date":1731590328000,"content":"<div><div><div><p>กูเกิลเริ่มปล่อยฟีเจอร์ Scam Detection ตรวจสอบแก๊งคอลเซ็นเตอร์ระหว่างโทร และขึ้นแจ้งเตือนหากพบว่าพูดคุยกันในรูปบบที่น่าจะกำลังโดนหลอกอยู่</p>\n<p>ระบบนี้ทำงานบนโทรศัพท์โดยตรงทั้งหมด ปัญญาประดิษฐ์บนเครื่องสามารถฟังและเข้าใจข้อความ เช่น ผู้โทรมาอ้างตัวว่าเป็นเจ้าหน้าที่ธนาคารแล้วพยายามหลอกเหยื่อให้รีบโอนเงิน เมื่อปัญญาประดิษฐ์ตรวจพบบทสนทนาที่เข้าข่ายจะส่งเสียงและสั่นพร้อมกับขึ้นหน้าจอแจ้งเตือน</p>\n<p>Scam Detection ปิดไว้เป็นค่าเริ่มต้นและผู้ใช้ต้องเปิดใช้งานเอง กระบวนการแปลงข้อความจะไม่เซฟไว้ในเครื่องหรือส่งออกไปวิเคราะห์ที่อื่นอีก</p>\n<p>ตอนนี้เปิดให้ใช้สำหรับผู้ใช้ Pixel 6 ขึ้นไปในสหรัฐฯ ที่เป็นกลุ่มทดสอบ public beta เท่านั้น</p>\n<p>ที่มา - <a href=\"https://security.googleblog.com/2024/11/new-real-time-protections-on-Android.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/2b44f687ffa64abe0ccdc9ffdc4bbd9d.png\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/scam\">Scam</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a0d41cf1ffcf12116069841158732438f2e5c7a624713e0e837aec3687fb2eb","category":"Thai"}