{"title":"คาดคำสั่งจอง iPhone 16 ช่วงแรก ลดลงเทียบกับ iPhone 15 เพราะ Apple Intelligence รองรับเฉพาะภาษาอังกฤษ","link":"https://www.blognone.com/node/142018","date":1726468114000,"content":"<div><div><div><p>Ming-Chi Kuo นักวิเคราะห์สินค้าแอปเปิลสายซัพพลายเชนขาประจำ ออกรายงานวิเคราะห์ยอดขาย iPhone 16 ในช่วงแรก หลังจากแอปเปิลเปิดให้เริ่มให้สั่งจองได้ตั้งแต่วันศุกร์ที่ 13 กันยายนที่ผ่านมาในกว่า 58 ประเทศ <a href=\"https://www.blognone.com/node/141925\">รวมทั้งประเทศไทย</a></p>\n<p>เนื่องจากแอปเปิลไม่ประกาศยอดขายในช่วงสุดสัปดาห์แรกของ iPhone รุ่นใหม่มาหลายปีแล้ว Kuo จึงอธิบายวิธีคำนวนตัวเลขก่อน โดยเขาใช้ตัวเลขคำสั่งผลิต iPhone ก่อนวางขาย กับข้อมูลระยะเวลาจัดส่งสินค้าที่แสดงในเว็บของแอปเปิลช่วง 48 ชั่วโมงแรก จึงสามารถคาดการณ์ตัวเลขจำนวนการจองออกมาได้</p>\n<p>ข้อสรุปของ Kuo พบว่า iPhone 16 รวมกันทุกรุ่น มีการสั่งจองช่วงสุดสัปดาห์ที่ผ่านมาประมาณ 37 ล้านเครื่อง ลดลง 12.7% เมื่อเทียบกับตอน iPhone 15 สาเหตุหลักมาจากคำสั่งของรุ่น Pro ที่ลดลง ซึ่งเขาพบว่าระยะเวลาจัดส่งนั้นสั้นกว่าตอน iPhone 15 Pro</p>\n<p>Kuo มองว่าปัญหาที่ทำให้ iPhone 16 Pro มีการจองไม่สูงมาจากจุดขายหลักในรุ่นนี้คือ Apple Intelligence ซึ่งยังไม่สามารถใช้งานได้ในภาษาอื่นได้นอกจากภาษาอังกฤษ ย่อมกระทบต่อความต้องการจากจีน ที่คู่แข่งมีบริการปัญญาประดิษฐ์ที่รองรับภาษาจีน</p>\n<p>อย่างไรก็ตาม Kuo บอกว่าแผนคำสั่งผลิต iPhone 16 ในตอนนี้ยังไม่ลดลง โดยแอปเปิลคาดว่าจะมีแคมเปญกระตุ้นยอดขายช่วงปลายปี รวมทั้งคาดว่าความต้องการจะเพิ่มขึ้นเมื่อ Apple Intelligence เปิดให้ใช้งานทั่วไปในไตรมาสที่ 4 ปีนี้</p>\n<p>ที่มา: <a href=\"https://medium.com/@mingchikuo/iphone-16-first-weekend-pre-order-analysis-estimated-total-sales-of-about-37-million-units-pro-0a04869b147c\">Ming-Chi Kuo</a></p>\n<p><img alt=\"No Description\" src=\"https://www.blognone.com/sites/default/files/externals/938634aa2eb3112a2bf0e32c0b513397.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23ece9c9c9cb5afa90b33cef21248d9ab18bbfee6f489bff594698e31a9f9f38","category":"Thai"}