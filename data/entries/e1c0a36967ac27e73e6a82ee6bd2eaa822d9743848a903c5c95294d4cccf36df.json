{"title":"Metacritic จะเข้มงวดกับการเขียนรีวิวในเว็บมากขึ้นหลังจาก Horizon โดนถล่มรีวิว","link":"https://www.blognone.com/node/133569","date":1682509135000,"content":"<div><div><div><p>หลังจากที่เกม <a href=\"https://www.blognone.com/node/133546\">Horizon Forbidden West : Burning Shores โดนถล่มรีวิวอย่างหนัก</a> ล่าสุดทาง Metacritic เว็บไซต์ต้นทางที่รวบรวมรีวิวได้ออกมาเคลื่อนไหวแล้ว โดยระบุว่าจะปรับปรุงระบบหลังบ้านใหม่ที่เข้มงวดขึ้น เพื่อป้องกันไม่ให้เกิดการถล่มรีวิวแบบนี้อีก</p>\n<p><img alt=\"No Description\" src=\"https://www.blognone.com/sites/default/files/externals/c901bdf10b1585d72a344920b9d2fdf9.png\" /></p>\n<p>ซึ่งทาง Metacritic ได้ตระหนักถึงการถล่มรีวิวของเกม Horizon Forbidden West : Burning Shores โดยส่วนใหญ่เป็นการรีวิวจากผู้ใช้งานที่เข้าข่ายผิดกฎของเว็บ ซึ่งมีตั้งแต่ การเหยียดชาติพันธุ์, หมกมุ่นเรื่องเพศ และ ต่อต้านการรักร่วมเพศ เป็นต้น โดยบทวิจารณ์ใด ๆ ที่ขัดกับกฎจะถูกลบออก และตอนนี้ทาง Metacritic ก็กำลังพัฒนาระบบหลังบ้านที่มีกฎการใช้งานที่เข้มงวดมากขึ้น</p>\n<p>อย่างไรก็ดียังไม่มีข้อสรุปว่าระบบที่จะเข้มงวดขึ้นของ Metacritic จะเป็นอย่างไร แต่ตอนนี้ดูเหมือนว่าบทวิจารณ์หลายรายการเกี่ยวกับ Horizon Forbidden West : Burning Shores ได้ถูกลบออกไปแล้วเนื่องจากละเมิดข้อกำหนดการใช้งานของ Metacritic</p>\n<p>ที่มา - <a href=\"https://kotaku.com/horizon-forbidden-west-burning-ps5-metacritic-review-1850375049\">Kotaku</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/ps5\">PS5</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1c0a36967ac27e73e6a82ee6bd2eaa822d9743848a903c5c95294d4cccf36df","category":"Thai"}