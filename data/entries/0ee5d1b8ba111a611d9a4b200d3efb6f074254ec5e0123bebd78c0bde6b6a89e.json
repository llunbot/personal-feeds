{"title":"Dogecoin ราคาพุ่งขึ้นสูงเกือบ 20% หลัง Donald Trump ประกาศตั้ง Elon Musk เป็นหัวหน้าฝ่าย D.O.G.E.","link":"https://www.blognone.com/node/143101","date":1731505616000,"content":"<div><div><div><p>ราคาเหรียญคริปโต Dogecoin ปรับเพิ่มขึ้นสูงเกือบ 20% ในช่วงหนึ่งวันที่ผ่านมา หลังจาก Donald Trump <a href=\"https://www.blognone.com/node/143078\">ประกาศแต่งตั้ง</a> Elon Musk และ Vivek Ramaswamy เป็นหัวหน้าฝ่ายร่วมกันของหน่วยงานเพื่อปรับปรุงประสิทธิภาพการทำงานของรัฐ ซึ่งมีตัวย่อว่า D.O.G.E. (Department of Government Efficiency) เหมือนชื่อเหรียญนั่นเอง</p>\n<p>ราคาของ Dogecoin ปรับเพิ่มขึ้นมา 150% นับตั้งแต่ผลการเลือกตั้งประธานาธิบดีสหรัฐออกมาว่า Donald Trump ชนะเลือกตั้ง เหตุผลหนึ่งเพราะชื่อฝ่าย D.O.G.E. <a href=\"https://www.blognone.com/node/141896\">ถูกพูดถึงมาแล้ว</a>ตั้งแต่ช่วงหาเสียง</p>\n<p>ผลจากราคา Dogecoin ที่ปรับเพิ่มขึ้นสูงยังทำให้ Dogecoin เป็นเหรียญที่มีมูลค่าตลาดสูงสุดเป็นอันดับ 6 แซง XRP ด้วย</p>\n<p>Elon Musk <a href=\"https://twitter.com/elonmusk/status/1856520760656797801\">โพสต์ข้อความใน X</a> อธิบายแนวทางของฝ่าย D.O.G.E. ว่าจะเปิดเผยข้อมูลสิ่งที่เสนอและเตรียมทำให้มากที่สุด หากมีการเลือกตัดค่าใช้จ่ายบางอย่างซึ่งกระทบสิ่งที่สำคัญ อาจมีการพิจารณาเปลี่ยนแปลงโดยเร็วที่สุด</p>\n<p>ที่มา: <a href=\"https://www.cnbc.com/2024/11/13/dogecoin-surges-20percent-after-trump-announces-a-department-of-government-efficiency-doge.html\">CNBC</a> และ <a href=\"https://www.coindesk.com/markets/2024/11/13/dogecoin-trade-goes-from-meme-to-reality-as-donald-trump-confirms-doge/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/351578ccf9c4119e8665cd32e8371792.jpg\" /></p>\n</div></div></div><div><div>Topics: </div><div><div><a href=\"/topics/dogecoin\">Dogecoin</a></div><div><a href=\"/topics/cryptocurrency\">Cryptocurrency</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ee5d1b8ba111a611d9a4b200d3efb6f074254ec5e0123bebd78c0bde6b6a89e","category":"Thai"}