{"title":"Baidu โชว์ ERNIE 3.5 เพิ่มฟีเจอร์ปลั๊กอิน แข่งภาษาจีนชนะ GPT-4, ภาษาอังกฤษใกล้เคียง GPT-3.5","link":"https://www.blognone.com/node/134562","date":1687882712000,"content":"<div><div><div><p>Baidu ประกาศว่าเริ่มปล่อย ERNIE 3.5 ปัญญาประดิษฐ์ภาษาขนาดใหญ่ (LLM) ให้ผู้ได้รับสิทธิ์ทดสอบได้เริ่มใช้งานแล้ว <a href=\"https://github.com/microsoft/AGIEval\">โดยผลทดสอบ AGIEval</a> ของไมโครซอฟท์ และ C-EVAL ของนักวิจัยจีนแสดงให้เห็นว่า ERNIE 3.5 เริ่มมีประสิทธิภาพใกล้เคียง ChatGPT ที่ใช้ GPT-3.5 และเมื่อแยกเฉพาะชุดทดสอบภาษาจีนเอง ERNIE 3.5 ทำคะแนนทดสอบได้ดีกว่า GPT-4</p>\n<p>ในแง่ฟีเจอร์ ERNIE เริ่มตาม ChatGPT มาใกล้เคียงมากขึ้น โดยรองรับระบบปลั๊กอิน เบื้องต้นมีสองตัว คือ Baidu Search สำหรับค้นข้อมูลเพิ่มเติมจากเว็บ และ ChatFile สำหรับอ่านไฟล์และถามตอบข้อมูลจากไฟล์ ในอนาคตจะเปิดให้นักพัฒนาภายนอกสร้างปลั๊กอินเข้ามามาเพิ่มเติม</p>\n<p>ทาง Baidu ไม่ได้เปิดเผยสถาปัตยกรรมภายในของ ERNIE แต่ก็บอกว่าในรุ่นนี้ปรับปรุงการเทรนให้เร็วขึ้น การคำนวณใช้ mixed-precision ที่ผสมชนิดข้อมูลในโมเดล ตลอดจนโครงสร้างภายในของ ERNIE สามารถต้นหาข้อมูลก่อนตอบได้</p>\n<p>ตอนนี้ ERNIE ยังจำกัด<a href=\"https://www.blognone.com/node/133178\">เฉพาะบริษัทที่ได้สิทธิทดสอบเท่านั้น ยังไม่เปิดให้คนทั่วไปใช้งาน</a></p>\n<p>ที่มา - <a href=\"http://research.baidu.com/Blog/index-view?id=185\">Baidu Research</a></p>\n<p><img src=\"https://www.blognone.com/sites/default/files/externals/4990c9f29bd6eec7ec6762a259ae67f4.png\" alt /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f738004c8fef6fa36d294254df869f03a3fa60956042b6588ee924c9823af288","category":"Thai"}