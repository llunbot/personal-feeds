{"title":"Huawei จะเลิกใช้ Windows ในคอมพิวเตอร์ และหันมาใช้ HarmonyOS Next แทน","link":"https://www.blognone.com/node/142138","date":1727067962000,"content":"<div><div><div><p>Yu Chengdong ซีอีโอ Huawei Consumer BG ให้สัมภาษณ์ว่าจะยุติการใช้ Windows บนคอมพิวเตอร์ หันมาใช้ HarmonyOS Next ที่พัฒนาขึ้นเอง ไม่ได้อิงกับ Linux และ<a href=\"https://www.blognone.com/node/140545\">ไม่รองรับแอป Android</a></p>\n<p>Huawei อ้างว่า HarmonyOS Next มีประสิทธิภาพและความปลอดภัยที่เหนือกว่า อย่างไรก็ตาม ตอนนี้ HarmonyOS ยังขาดแรงสนับสนุนจากผู้พัฒนาซอฟต์แวร์รายสำคัญโดยเฉพาะบริษัทเกม</p>\n<p>นักวิเคราะห์มองว่าการเปลี่ยนแปลงนี้อาจไม่ส่งผลกระทบมากนักต่อ Microsoft เนื่องจาก Huawei มีส่วนแบ่งตลาดเพียง 10% ในจีน ขณะที่ Lenovo ครองตลาดที่ 38% และ HP ที่ 10%</p>\n<p>ที่มา: <a href=\"https://www.theregister.com/2024/09/23/asia_tech_news_in_brief\">The Register</a></p>\n<p><img src=\"https://www.blognone.com/sites/default/files/externals/b16e33e4e8d1e11aa69bbf51711fb064.jpg\" alt=\"HarmonyOS\" /></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/windows\">Windows</a></div><div><a href=\"/topics/huawei\">Huawei</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26423f8f94d8f11f806754e38127c4bedbde1160afb69dba5a6d2a5b535b6d23","category":"Thai"}