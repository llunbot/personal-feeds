{"title":"[Counterpoint] คนจีนสนใจสมาร์ทโฟนจอพับเป็นเครื่องถัดไปมากขึ้น ความทนทานเป็นปัจจัยสำคัญ","link":"https://www.blognone.com/node/136919","date":1700785545000,"content":"<div><div><div><p>บริษัทวิจัยตลาด Counterpoint รายงานผลสำรวจน่าสนใจของผู้ใช้สมาร์ทโฟนประเทศจีน โดยถามความสนใจในสมาร์ทโฟนจอพับได้ พบว่า 20% ของผู้ใช้สมาร์ทโฟนพรีเมียม (ราคามากกว่า 400 ดอลลาร์ - 14,000 บาท) บอกว่าพิจารณาซื้อสมาร์ทโฟนจอพับได้เป็นเครื่องถัดไป ส่วน 20% บอกว่าจะใช้สมาร์ทโฟนแบบเดิม และ 44% มองทั้งสองรูปแบบ</p>\n<p>เมื่อถามเหตุผลในกลุ่มที่สนใจสมาร์ทโฟนจอพับได้ คำตอบ 22% คืออยากลองของใหม่ 21% บอกว่าอยากได้จอใหญ่ขึ้น และ 14% บอกว่าอัพเกรดสเป็กเป็นรุ่นใหม่ ส่วนปัจจัยในการเลือกสมาร์ทโฟนจอพับได้ 23% บอกว่าความทนทาน 20% ดูเรื่องน้ำหนักและความหนา และ 16% สนใจฟีเจอร์และมัลติทาสก์ สุดท้ายเป็นคำถามเรื่องรูปแบบจอพับ ส่วนใหญ่สนใจแบบกางออกตามแนวยาวมากกว่าแบบฝาตลับ</p>\n<p>Arushi Chawla นักวิเคราะห์อาวุโสของ Counterpoint ให้ความเห็นว่าเมื่อรวม 20% ที่บอกว่าจะซื้อสมาร์ทโฟนจอพับบวกกับ 44% ที่ดูทั้งสองแบบ สะท้อนว่าตลาดรวมตอนนี้เปิดรับสมาร์ทโฟนจอพับได้กันมากขึ้น ขณะเดียวกันก็สะท้อนมุมมองว่าอะไรทำให้พวกเขายังไม่ซื้อกันตอนนี้ โดยเฉพาะความทนทานของหน้าจอ</p>\n<p>ปัจจุบันตลาดสมาร์ทโฟนจอพับได้ในจีน 49% เป็นของ Huawei ตามด้วย 23% ของซัมซุง และ 10% ของ Xiaomi</p>\n<p>ที่มา: <a href=\"https://www.counterpointresearch.com/insights/nearly-two-thirds-of-high-end-smartphone-users-in-china-are-open-to-foldables-survey/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/2a843ce22ce04e2039f014be0bda87f3.png\" /></p>\n<p><img alt=\"No Description\" src=\"https://www.blognone.com/sites/default/files/externals/87ef97e6c56e9f8d695060246bd3f914.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/foldable\">Foldable</a></div><div><a href=\"/topics/market-research\">Market Research</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"456a0f8429e32c909915bdacbebc65291bac56dc0f49a3872e96d96966e2af1f","category":"Thai"}