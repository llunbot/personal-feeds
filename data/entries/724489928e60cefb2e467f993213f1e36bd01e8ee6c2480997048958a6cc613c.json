{"title":"เผย OpenAI คาดรายได้ใน 12 เดือนข้างหน้า จะเพิ่มเป็นมากกว่า 1 พันล้านดอลลาร์","link":"https://www.blognone.com/node/135503","date":1693357190000,"content":"<div><div><div><p>มีรายงานจาก The Information ระบุว่า OpenAI บริษัทผู้พัฒนา ChatGPT คาดการณ์รายได้ใน 12 เดือนข้างหน้า จะสูงกว่า 1 พันล้านดอลลาร์ ซึ่งมาจากการขายซอฟต์แวร์ AI และชุดประมวลผลให้กับลูกค้าบุคคลและองค์กร</p>\n<p>OpenAI เคย<a href=\"https://www.blognone.com/node/131892\">คาดการณ์</a>รายได้ในปีนี้ 2023 ที่ประมาณ 200 ล้านดอลลาร์ แต่บอกว่าปี 2024 จะโตเป็นระดับหลายพันล้านดอลลาร์ ตัวเลขเบื้องต้นนี้จึงสะท้อนว่า OpenAI น่าจะทำได้ตามเป้าหมาย ตัวเลขล่าสุดบริษัทมีรายได้ประมาณ 80 ล้านดอลลาร์ต่อเดือน เพิ่มขึ้นเกือบ 4 เท่า เมื่อเทียบกับปีก่อน</p>\n<p>OpenAI มีผู้ลงทุนรายสำคัญของบริษัทคือไมโครซอฟท์ ซึ่ง<a href=\"https://www.blognone.com/node/132356\">ล่าสุด</a>ลงทุนราว 10,000 ล้านดอลลาร์ บนข้อตกลงการเป็นผู้ให้บริการคลาวด์เพียงรายเดียว</p>\n<p>ที่มา: <a href=\"https://www.reuters.com/technology/openai-track-generate-more-than-1-bln-revenue-over-12-months-information-2023-08-29/\">Reuters</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"724489928e60cefb2e467f993213f1e36bd01e8ee6c2480997048958a6cc613c","category":"Thai"}