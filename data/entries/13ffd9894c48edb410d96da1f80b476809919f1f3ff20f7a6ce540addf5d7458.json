{"title":"อย่าคิดไปเอง! Instagram ออกมาอธิบาย ไม่ได้กด Reach คอนเทนต์ที่ได้รับการสนับสนุน","link":"https://www.blognone.com/node/143066","date":1731398005000,"content":"<div><div><div><p>Adam Mosseri ซีอีโอของ Instagram ออกมาแก้ต่างความเชื่อที่ว่า Instagram กดการเข้าถึง (Reach) ของโพสต์ที่ติดแท็กว่าเป็นเนื้อหาที่ได้รับการสนับสนุน (sponsored content) เพื่อบังคับให้แบรนด์ต้องจ่ายเงินเพื่อให้ได้ Reach เพิ่มขึ้น</p>\n<p>เขาอธิบายว่า ถึงจะติดแท็กดังกล่าว Instagram ก็ไม่ได้ลดการแสดงผลโพสต์ลง ครีเอเตอร์สามารถติดแท็กได้โดยไม่ต้องกลัวว่าการเข้าถึงจะต่ำลง การติดแท็กมีไว้เพื่อให้ Instagram รู้ว่าคอนเทนต์ไหนได้รับการสนับสนุน และเพื่อให้เป็นไปตามข้อกฎหมายในหลายประเทศ</p>\n<p>Social Media Today มองว่า สาเหตุที่ทำให้โพสต์ที่ได้รับการสนับสนุนมีคนเข้าถึงน้อยกว่า เพราะว่าในความเป็นจริงแล้วผู้ใช้จะเข้าไปมีส่วนร่วมกับเนื้อหาที่มีสปอนเซอร์น้อยกว่าโดยธรรมชาติอยู่แล้ว</p>\n<p>ที่มา: <a href=\"https://www.socialmediatoday.com/news/instagram-says-that-it-does-not-reduce-the-reach-of-sponsored-content/732615/\">Social Media Today</a></p>\n<p><img alt=\"alt=&quot;Instagram&quot;\" src=\"https://www.blognone.com/sites/default/files/externals/70f10e7cec5f2096b9b558fa30fb6627.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/social-media\">Social Media</a></div><div><a href=\"/topics/meta\">Meta</a></div><div><a href=\"/topics/advertising\">Advertising</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13ffd9894c48edb410d96da1f80b476809919f1f3ff20f7a6ce540addf5d7458","category":"Thai"}