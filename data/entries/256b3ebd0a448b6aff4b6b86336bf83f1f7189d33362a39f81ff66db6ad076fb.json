{"title":"Threads แอปโซเชียลสไตล์ Twitter ของ Meta เข้า App Store แล้ว เตรียมให้ดาวน์โหลด 6 กรกฎาคมนี้","link":"https://www.blognone.com/node/134663","date":1688428371000,"content":"<div><div><div><p>ดูเหมือนว่า Meta จะไม่ปล่อยโอกาสนี้ให้หลุดไปจริง ๆ</p>\n<p>Threads แอปโซเชียลตัวใหม่ของ Meta ที่มีรูปแบบการใช้งานสื่อสารผ่านตัวหนังสือคล้ายกับ Twitter ตอนนี้ได้ส่งแอป<a href=\"https://apps.apple.com/th/app/threads-an-instagram-app/id6446901002\">เข้า App Store ของ iOS</a> แล้ว หลังจาก<a href=\"https://www.blognone.com/node/134641\">พบใน Play Store ของกูเกิล</a>ก่อนหน้านี้ สถานะตอนนี้ขึ้นว่า Pre-Order และจะเปิดให้ดาวน์โหลดในวันที่ 6 กรกฎาคม นี้</p>\n<p>ในคำอธิบายการทำงานของแอป Threads บอกว่า เป็น Instagram เวอร์ชันสนทนากันด้วยตัวหนังสือ ชุมชนสามารถพูดคุยได้ทุกเรื่องทุกหัวข้อที่สนใจ ไม่ว่าจะเป็นเรื่องวันนี้ หรือเทรนด์ในวันพรุ่งนี้ ผู้ใช้งานสามารถติดตามเพื่อเชื่อมต่อกับครีเอเตอร์หรือใครที่สนใจในสิ่งเดียวกัน หรือสร้างฐานผู้ติดตามจากความคิดที่คุณนำเสนอ มุมมอง และเรื่องราวสร้างสรรค์</p>\n<p>ทั้งนี้ยังไม่ชัดเจนว่าเมื่อถึงวันที่ 6 กรกฎาคม ผู้ใช้งานจะสามารถสมัครเข้าร่วม Threads ได้ทันทีหรือไม่แม้แอปสามารถดาวน์โหลดได้แล้วก็ตาม</p>\n<p>ที่มา: <a href=\"https://www.theverge.com/2023/7/3/23783227/meta-instagram-threads-twitter-competitor-app-store\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/86603b6d8936093e018f1f3729771f94.png\" /></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"256b3ebd0a448b6aff4b6b86336bf83f1f7189d33362a39f81ff66db6ad076fb","category":"Thai"}