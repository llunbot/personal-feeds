{"title":"อีกก้าวของวงการศิลปะ งาน NFT ศิลปินไทย ปิดประมูลหลักแสนบาทพร้อมกันสองงาน","link":"https://www.blognone.com/node/123768","date":1626592350000,"content":"<div><div><div><p>NFT หรืองานศิลปะที่มาพร้อมโทเค่นแสดงความเป็นเจ้าของที่ทำงานบนบล็อกเชน เริ่มเป็นกระแสในศิลปินไทยมากขึ้นเรื่อยๆ นอกจาก <a href=\"แล้ว\">ไข่แมวที่ลงขายงานบน OpenSea</a> และคนอื่นๆ แล้ว ยังมี “โบว์” ปัณฑิตา มีบุญสบาย ศิลปินชื่อดัง ศิษย์เก่ามหาวิทยาลัยศิลปากร ที่ลงประมูลงาน NFT สองภาพ บนเว็บไซต์ <a href=\"https://foundation.app/@puntitabow\">Foundation</a> เว็บประมูลงานศิลปะ NFT</p>\n<p>ภาพทั้งสองมีชื่อว่า “Banana is a truth art. (Add it can eat” ปิดการประมูลไปที่ 1.97 ETH หรือราว 123,000 บาท และ “Reject humanity return to monkey.” ปิดการประมูลไปที่ 2.6951 ETH หรือราว 173,000 บาท</p>\n<p>โลกศิลปะจริงในไทย กับโลก NFT อาจจะเริ่มเข้าใกล้กันขึ้นเรื่อยๆ และ NFT อาจกลายเป็นอีกช่องทางให้ศิลปินหน้าใหม่หรือศิลปินหน้าเก่าที่มีชื่อเสียง ลงขายหรือประมูลงานศิลปะ ในระดับนานาชาติแทนที่จะเป็นที่รู้จักแค่ภายในประเทศได้ง่ายขึ้นในอนาคต</p>\n<p>ที่มา - <a href=\"https://www.facebook.com/puntita.meeboonsabai/posts/5839600452778670\">Puntita Meeboonsabai</a></p>\n<p><img src=\"https://www.blognone.com/sites/default/files/externals/d521aa1812fd338e4e0bcfee7c75b02c.png\" /></p>\n</div></div></div><div><div>Topics: </div><div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div><div><a href=\"/topics/arts\">Arts</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9e9bd96727092898801f6f00c1cd14d66d9bd496daad78f91964456b933931d","category":"Thai"}