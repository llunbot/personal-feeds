{"title":"HMD เปิดตัว Amped Buds หูฟังไร้สายที่เป็นพาวเวอร์แบงค์ในตัว","link":"https://www.blognone.com/node/145031","date":1740975297000,"content":"<div><div><div><p>HMD Global เปิดตัว Amped Buds หูฟังไร้สายรุ่นใหม่ที่มากับเคสชาร์จที่ใช้เป็นพาวเวอร์แบงค์ไร้สาย ด้วยแบตเตอรี่ขนาด 1,600mAh และรองรับการชาร์จไร้สายตามมาตรฐาน Qi2 เช่น iPhone และสมาร์ทโฟนตระกูล Skyline ของ HMD</p>\n<p>หูฟังมาพร้อมไดรเวอร์ขนาด 10 มม. รองรับทั้งระบบตัดเสียงรบกวนแบบแอคทีฟ (ANC) และระบบตัดเสียงรบกวนจากสิ่งแวดล้อม (ENC) รวมทั้งมีมาตรฐานกันน้ำระดับ IP54 ส่วนเคสมีมาตรฐานกันฝุ่นระดับ IPX4</p>\n<p>ความอึดของแบตเตอรี่ สามารถเล่นเพลงได้นานถึง 4 ชั่วโมงเมื่อเปิดโหมด ANC และสูงสุด 8 ชั่วโมงเมื่อปิด ส่วนเคสสามารถชาร์จหูฟังซ้ำได้หลายรอบ รวมแล้วให้เวลาใช้งานได้นานถึงประมาณ 95 ชั่วโมงก่อนที่ตัวเคสจะต้องชาร์จใหม่</p>\n<p>Amped Buds มีกำหนดวางจำหน่ายในเดือนเมษายน 2025 ในราคา €199 (ประมาณ 7,500 บาท) โดยมีให้เลือก 3 สี ได้แก่ สีฟ้า สีดำ และสีชมพู</p>\n<p>ที่มา: <a href=\"https://www.androidcentral.com/accessories/hmds-new-earbuds-pull-double-duty-as-a-wireless-power-bank\">Android Central</a> via <a href=\"https://www.hmd.com/en_int/press/hmd-amped-buds-press-release\">HMD</a></p>\n<p><img alt=\"alt=&quot;Buds&quot;\" src=\"https://www.blognone.com/sites/default/files/externals/a4ed2d116164e927d05fd560463d471f.jpeg\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/earphones\">Earphones</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a938fceec3d908140f12fe899119189d324a9dabc9680fc9f9ff913ebe12afc","category":"Thai"}