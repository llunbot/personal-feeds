{"title":"เซ็นทรัล เรสตอรองส์ (CRG) ถูกแฮกข้อมูลลูกค้า ระบุปิดช่องโหว่แล้ว ล่าสุดแฮกเกอร์เจาะเครือเซนทาราด้วย","link":"https://www.blognone.com/node/125510","date":1635343026000,"content":"<div><div><div><p>วันนี้บริษัท เซ็นทรัส เรสตอรองส์ กรุ๊ป จำกัด (CRG) ประกาศถึงเหตุการณ์แฮกเกอร์อ้างว่าเจาะข้อมูลขนาด 80GB ไปจากเครือข่ายภายในของบริษัท โดยมีทั้งข้อมูลลูกค้า, ข้อมูลสมาชิก, ข้อมูลร้านอาหาร รวมถึงข้อมูลทางการเงินของบริษัท โดยบริษัทยืนยันว่าข้อมูลหลุดไปจริง</p>\n<p>สำหรับข้อมูลลูกค้าที่หลุดไป ได้แก่ ชื่อ, ที่อยู่, เพศ, หมายเลขโทรศัพท์, วันเดือนปีเกิด, อีเมล ไม่มีข้อมูลบัตรเครดิต และไม่มีข้อมูลการซื้อสินค้า โดยทาง CRG ระบุว่าได้ปิดการเข้าถึงข้อมูลแล้ว และขออภัยลูกค้า</p>\n<p>อย่างไรก็ดี กลุ่มแฮกเกอร์ที่ประกาศแฮกข้อมูลกลุ่ม CRG สำเร็จครั้งนี้ ประกาศว่าแฮกข้อมูลจากเครือ Centara เพิ่มเติม โดยข้อมูลขนาด 400GB มีข้อมูลสำคัญของลูกค้าคือข้อมูลติดต่อพื้นฐาน, หมายเลขหนังสือเดินทาง, และช่วงเวลาเข้าพัก กลุ่มแฮกเกอร์ระบุว่าที่โจมตี Centara เพราะทาง CRG เคยตกลงจ่ายค่าไถ่แต่เปลี่ยนใจภายหลังจึงเดินหน้าแฮกบริษัทอื่นๆ ในเครือเซ็นทรัล</p>\n<p><strong>note</strong>: เนื่องจากประกาศของแฮกเกอร์มีข้อมูลของเหยื่ออยู่ด้วย จึงไม่ได้ใส่ลิงก์ที่มาไว้</p>\n<p>ที่มา - <a href=\"https://www.crg.co.th/announcement/\">CRG</a>, <a href=\"https://www.centarahotelsresorts.com/notice-data-security-incident\">Centara</a></p>\n<p><img src=\"https://www.blognone.com/sites/default/files/externals/aa66debde5278719784f16f37e11b77a.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c44faf46e2526b018b924cf2a9bb146e6ef5d397af0f263577a151e9dcd8be0","category":"Thai"}