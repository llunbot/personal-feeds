{"title":"SoftBank ซื้อโรงงานผลิต LCD ของ Sharp ใน Osaka เพื่อเปลี่ยนเป็น AI Data Center 150 เมกะวัตต์","link":"https://www.blognone.com/node/145277","date":1741960599000,"content":"<div><div><div><p>มีรายงานว่า SoftBank ได้ซื้อพื้นที่และอาคารที่เคยเป็นโรงงานผลิตชิ้นส่วนจอ LCD ของ Sharp ในเมืองโอซากา ประเทศญี่ปุ่น เพื่อปรับปรุงเป็นศูนย์ข้อมูลสำหรับงานประมวลผล AI ที่ร่วมมือกับ OpenAI</p>\n<p>มูลค่าของพื้นที่โรงงานและอาคารที่ SoftBank ซื้อจาก Sharp ระบุว่าอยู่ที่ราว 1 แสนล้านเยน หรือประมาณ 2.2 หมื่นล้านบาท ศูนย์ข้อมูลคาดว่าจะเปิดดำเนินการในปี 2026 กำลังไฟฟ้า 150 เมกะวัตต์ จะเป็นศูนย์ข้อมูลขนาดใหญ่ที่สุดแห่งหนึ่งของประเทศญี่ปุ่น</p>\n<p>SoftBank และ OpenAI นอกจากความร่วมมือในโครงการ <a href=\"https://www.blognone.com/node/144241\">Stargate</a> ที่สหรัฐอเมริกาแล้ว ทั้งสองบริษัทยัง<a href=\"https://www.blognone.com/node/144481\">ร่วมมือพัฒนาปัญญาประดิษฐ์ขั้นสูง</a>สำหรับขายลูกค้าองค์กร เรียกชื่อว่า Cristal intelligence ซึ่งช่วงแรก SoftBank มีแผนเสนอโซลูชันนี้ให้กับบริษัทและหน่วยงานในญี่ปุ่น</p>\n<p>ที่มา: <a href=\"https://www.reuters.com/technology/softbank-openai-jointly-run-ai-agents-ex-sharp-lcd-plant-osaka-nikkei-reports-2025-03-13/\">Reuters</a></p>\n<p><img src=\"https://www.blognone.com/sites/default/files/externals/bad9a76da7b924e02129d42e07d26123.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/openai\">OpenAI</a></div><div><a href=\"/topics/sharp\">Sharp</a></div><div><a href=\"/topics/data-center\">Data Center</a></div><div><a href=\"/topics/japan\">Japan</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"101e16a50d66863b1251b0f86a7870e4ca96b52fc676265dae8c457f65b63b1d","category":"Thai"}