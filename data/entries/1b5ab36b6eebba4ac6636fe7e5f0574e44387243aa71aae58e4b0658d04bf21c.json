{"title":"ได้ขายแล้ว! Apple เริ่มขาย iPhone 16 ในอินโดนีเซีย วันที่ 11 เมษายนนี้","link":"https://www.blognone.com/node/145487","date":1742996047000,"content":"<div><div><div><p>แอปเปิลประกาศวันเริ่มจำหน่ายสินค้าตระกูล iPhone 16 ในประเทศอินโดนีเซียแล้ว ซึ่งมาครบทั้ง iPhone 16 Pro, iPhone 16 Pro Max, iPhone 16, iPhone 16 Plus รวมทั้งรุ่นล่าสุดที่เพิ่งเปิดตัว iPhone 16e โดยเริ่มขายวันที่ 11 เมษายนนี้ ผ่านช่องทางตัวแทนจำหน่ายที่ได้รับการแต่งตั้ง</p>\n<p>อินโดนีเซีย<a href=\"https://www.blognone.com/node/142799\">ออกคำสั่งแบน iPhone 16</a> มาตั้งแต่เดือนตุลาคม โดยให้เหตุผลว่าแอปเปิลไม่ได้ลงทุนในประเทศมากพอตามจำนวนที่เป็นข้อกำหนด ทำให้แอปเปิลเจรจาเพิ่มการลงทุน ซึ่งทำให้ทางการอินโดนีเซีย<a href=\"https://www.blognone.com/node/144945\">ยกเลิก</a>คำสั่งนี้อย่างเป็นทางการเมื่อวันที่ 7 มีนาคม</p>\n<p>ข้อกำหนดของอินโดนีเซียเรียกว่าโควต้าที่ผลิตในประเทศ ซึ่งกำหนดกรอบว่าสินค้าอิเล็กทรอนิกส์ที่ขายในประเทศ 35-40% ต้องผลิตจากชิ้นส่วนที่ทำในอินโดนีเซีย ตัวเลขนี้ค่อนข้างสูงไม่ว่าจะเป็นบริษัทไหน และสูงมากสำหรับแอปเปิลที่ไม่มีโรงงานผลิตสินค้าในอินโดนีเซียเลย ซึ่งที่ผ่านมาแอปเปิลได้ข้อยกเว้นผ่านการลงทุนในรูปแบบอื่น ซึ่งข้อยกเว้นนี้เพิ่งครบกำหนด ทำให้อินโดนีเซียกลับมาเจรจากับแอปเปิลใหม่อีกครั้งนั่นเอง</p>\n<p>ที่มา: <a href=\"https://appleinsider.com/articles/25/03/26/indonesias-iphone-16-ban-will-finally-be-lifted-on-april-11\">Apple Insider</a></p>\n<p><img alt=\"No Description\" src=\"https://www.blognone.com/sites/default/files/externals/447acd9cb61ded869cba90ff1bfb9f8f.jpg\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-16e\">iPhone 16e</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b5ab36b6eebba4ac6636fe7e5f0574e44387243aa71aae58e4b0658d04bf21c","category":"Thai"}