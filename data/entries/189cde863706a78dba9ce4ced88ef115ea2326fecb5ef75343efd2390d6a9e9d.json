{"title":"ยอดขาย Tesla ในสหราชอาณาจักรเพิ่มขึ้น 20.7% แม้ทั่วโลกเริ่มขายรถ-หุ้นทิ้ง ประท้วงหน้าโชว์รูม","link":"https://www.blognone.com/node/145134","date":1741339650000,"content":"<div><div><div><p>แม้ช่วงนี้ Tesla เจอกับมรสุมข่าวที่ไม่ค่อยดีนัก ทั้ง<a href=\"https://www.blognone.com/node/144551\">ยอดขายลดลงในหลายประเทศ</a> <a href=\"https://www.blognone.com/node/144833\">การประท้วงหน้าโชว์รูมหลายรอบ</a> เจ้าของ Tesla <a href=\"https://www.blognone.com/node/145029\">เริ่มขายรถ-หุ้นทิ้ง</a> บางคนถึงขั้น<a href=\"https://www.blognone.com/node/145055\">เปลี่ยนโลโก้เป็นแบรนด์อื่น เพราะไม่อยากโดนกลุ่มแอนตี้เพนต์สีรถ</a> แต่ยกเว้นสหราชอาณาจักรที่ยังมียอดขายเพิ่มขึ้นต่อเนื่อง</p>\n<p>ข้อมูลจากสมาคมผู้ผลิตและผู้ค้ารถยนต์ (SMMT) รายงานว่าในเดือนกุมภาพันธ์ ยอดขายรถ Tesla ในสหราชอาณาจักรแตะเกือบ 4,000 คัน หรือเพิ่มขึ้น 20.7% เนื่องจากความต้องการรถ EV เพิ่มขึ้น โดย Model 3 และ Y ได้รับความนิยมเป็นอันดับสองและสาม รองจาก Mini Cooper</p>\n<p>นอกจากนี้ ส่วนแบ่งของ Tesla ในเดือนกุมภาพันธ์เพิ่มขึ้นเป็น 4.6% เทียบจาก 3.75% ในปีที่แล้ว แสดงให้เห็นว่าการกระทำของ Elon Musk ไม่กระทบต่อผู้ผลิตรถ EV ในสหราชอาณาจักร</p>\n<p>ในรายงานบอกว่ายอดขายรถ EV เพิ่มขึ้นเกือบ 42% เทียบกับปีก่อนหน้า คิดเป็น 25% ของยอดจดทะเบียนรถใหม่ทั้งหมด เนื่องจากหลายคนรีบซื้อรถคันใหม่ก่อนที่จะเจอกับภาษีรถหรูที่จะมีผลบังคับใช้ในเดือนเมษายน และอาจกระทบรถ EV หลายรุ่นเป็นครั้งแรก</p>\n<p>ที่มา: <a href=\"https://www.theguardian.com/technology/2025/mar/05/teslas-uk-sales-rise-despite-threat-of-backlash-over-elon-musk-political-role\">The Guardian</a> via <a href=\"https://www.smmt.co.uk/vehicle-data/car-registrations/\">SMMT</a></p>\n<p><img alt=\"alt=&quot;Tesla&quot;\" src=\"https://www.blognone.com/sites/default/files/externals/b284cd9f5805082da9aab23858cf0a95.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/united-kingdom\">United Kingdom</a></div><div><a href=\"/topics/electric-car\">Electric Car</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"189cde863706a78dba9ce4ced88ef115ea2326fecb5ef75343efd2390d6a9e9d","category":"Thai"}