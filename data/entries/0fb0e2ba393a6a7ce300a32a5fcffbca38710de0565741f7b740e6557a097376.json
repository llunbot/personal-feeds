{"title":"Anthropic ตั้งโครงการให้ทุนพัฒนาเครื่องมือ และวิธีการทดสอบประเมินโมเดล AI ที่มีประสิทธิภาพ","link":"https://www.blognone.com/node/140687","date":1719881004000,"content":"<div><div><div><p>Anthropic ประกาศตั้งโครงการให้เงินสนับสนุนเพื่อการพัฒนาวิธีการและเครื่องมือ ในการทดสอบและประเมินโมเดล AI ในด้านต่าง ๆ โดยบอกเครื่องมือของผู้พัฒนาภายนอกบริษัทด้าน AI เป็นสิ่งที่สำคัญ ในการประเมินความสามารถและความเสี่ยงด้านต่าง ๆ ซึ่งตอนนี้ยังมีอยู่อย่างจำกัด ขณะที่ความต้องการในตลาดมีมากขึ้น และเป็นเรื่องท้าทาย</p>\n<p>3 หัวข้อสำคัญที่ Anthropic โฟกัสในการพัฒนาเครื่องมือทดสอบและประเมินโมเดล AI ได้แก่ (1) ระดับความปลอดภัยในการทำงาน (2) ตัววัดผลความสามารถและความปลอดภัยในขั้นสูง เช่น วิทยาศาสตร์งานวิจัย การประเมินข้อมูล ผลกระทบทางสังคม (3) การพัฒนาเครื่องมือและโครงสร้างพื้นฐานรองรับที่มีประสิทธิภาพ สำหรับงานทดสอบโมเดล AI</p>\n<p>Anthropic บอกว่าจากประสบการณ์พัฒนาที่ผ่านมา รูปแบบการทดสอบโมเดล AI ที่ดีมีหลายอย่าง เช่น อยู่นอกเหนือชุดข้อมูลที่เทรน, ใช้ทรัพยากรประมวลผลไม่สูง, ทดสอบได้มากครั้ง, มีความเจาะลึกในหัวข้อที่ทดสอบ จึงเป็นที่มาของการประกาศโครงการสนับสนุนดังกล่าว</p>\n<p>ที่มา: <a href=\"https://www.anthropic.com/news/a-new-initiative-for-developing-third-party-model-evaluations\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/db518e115aad74a7b6268f58e90b455f.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fb0e2ba393a6a7ce300a32a5fcffbca38710de0565741f7b740e6557a097376","category":"Thai"}