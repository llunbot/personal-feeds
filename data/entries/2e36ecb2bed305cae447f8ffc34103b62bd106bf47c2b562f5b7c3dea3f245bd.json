{"title":"Twitter เปิด API Twitter Spaces นักพัฒนามาช่วยกันทำให้ Spaces ใช้งานง่ายขึ้น","link":"https://www.blognone.com/node/124309","date":1629359357000,"content":"<div><div><div><p>Twitter เปิด API Twitter Spaces ให้นักพัฒนาภายนอกเข้าถึงได้ เปิดทางสร้างฟีเจอร์และเครื่องมือใหม่ๆ พัฒนาประสบการณ์การใช้งาน Spaces</p>\n<p>โดยนักพัฒนาที่ใช้ Twitter API v2 จะสามารถเข้าถึง Spaces lookup และ Spaces search ช่วยให้ค้นหา Spaces แบบสดและ Spaces ที่ตั้งตามกำหนดการได้โดยใช้ข้อมูล Spaces ID, ID ผู้ใช้งาน หรือคีย์เวิร์ดอื่นๆ เพื่อสร้างเครื่องมือและโซลูชันที่ช่วยให้ผู้ผู้ใช้งานค้นพบ Spaces ที่น่าสนใจและมีความเกี่ยวข้องกับสิ่งที่เราสนใจได้มากขึ้น ช่วยสื่อสารข้อความของโฮสต์ไปยังผู้ใช้ในวงกว้างกว่าเดิม</p>\n<p>ตัว Spaces lookup ยังช่วยให้นักพัฒนาเข้าถึงข้อมูลเมตาดาต้าแบบสาธารณะ เช่น จำนวนผู้เข้าร่วม จำนวนผู้พูด ข้อมูลโปรไฟล์โฮสต์ ภาษาที่ใช้พูดกัน เวลาเริ่มต้นและสิ้นสุด เป็นต้น</p>\n<p>หนึ่งในฟีเจอร์ Spaces ที่ Twitter ระบุว่ามีคนร้องขอเข้ามามากคือ โฮสต์ต้องการรู้ว่าประสิทธิภาพการสร้างห้องของตนเป็นอย่างไร และจากการพูดคุยกับนักพัฒนาพบว่า พวกเขาต้องการฟังก์ชันที่จะช่วยให้ผู้คนค้นพบ Spaces ที่น่าสนใจและตั้งค่าการเตือนให้เข้าร่วม</p>\n<p><img src=\"https://www.blognone.com/sites/default/files/externals/36254067731c58360bfac3371cbd5257.jpg\" /></p>\n<p>ที่มา - <a href=\"https://techcrunch.com/2021/08/18/twitter-adds-support-for-twitter-spaces-to-its-rebuilt-api/\">TechCrunch</a>, <a href=\"https://blog.twitter.com/developer/en_us/topics/tools/2021/shape-the-future-of-twitter-spaces\">Twitter</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/spaces\">Spaces</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e36ecb2bed305cae447f8ffc34103b62bd106bf47c2b562f5b7c3dea3f245bd","category":"Thai"}