{"title":"ช่องโหว่ log4j กระทบถึงแอปเดสก์ทอป, ผู้ให้บริการ WAF อัพเดตไฟร์วอลล์แล้ว, ทีมวิจัยออกวัคซีนแก้ช่องโหว่ให้","link":"https://www.blognone.com/node/126261","date":1639195796000,"content":"<div><div><div><p>ช่องโหว่รันโค้ดระยะไกลใน log4j หรือเรียกว่า log4shell มีความร้ายแรงสูงและโจมตีได้ง่าย ตอนนี้วงการความปลอดภัยไซเบอร์ก็เริ่มรายงานถึงผลกระทบและการรับมือช่องโหว่นี้</p>\n<p>เนื่องจาก log4j ได้รับความนิยมอย่างสูง แม้แต่แอปพลิเคชั่นเดสก์ทอปก็ใช้งานกันเป็นปกติทำให้แอปพลิเคชั่นเหล่านี้ถูกโจมตีได้เช่นกัน ตัวอย่างเช่น <a href=\"https://www.blognone.com/node/109061\">Ghidra ของ NSA</a> ก็ได้รับผลประทบและ<a href=\"https://github.com/NationalSecurityAgency/ghidra/releases\">ออกเวอร์ชั่น 10.1 มาแก้ไขช่องโหว่แล้ว</a></p>\n<p>สำหรับการป้องกันผ่านไฟร์วอลล์ตอนนี้ผู้ให้บริการ Web Application Firewall (WAF) หลายรายเพิ่มกฎตรวจสอบการโจมตีแล้ว เช่น <a href=\"https://blog.cloudflare.com/cve-2021-44228-log4j-rce-0-day-mitigation/\">Cloudflare</a>, AWS WAF บางแห่งอาจจะเปิดใช้กฎเหล่านี้ให้เองหากเปิด WAF เอาไว้ หรือในกรณี WAF แบบติดตั้งในองค์กรก็มีผู้ผลิตออกอัพเดตให้แล้ว เช่น <a href=\"https://support.f5.com/csp/article/K19026212\">F5/NGINX</a> นอกจากนี้ทาง <a href=\"https://twitter.com/eastdakota/status/1469350732692217863\">Cloudflare ยังออกมาประกาศว่าจะป้องกันการโจมตีนี้ให้ผู้ใช้ Cloudflare</a> แม้จะไม่ได้เปิด WAF ไว้ก็ตาม แต่ก็ขอให้ลูกค้าทุกคนเร่งแพตช์ช่องโหว่โดยเร็ว</p>\n<p>ทาง Cybereason ใช้วิธีต่างออกไป คือการ<a href=\"https://github.com/Cybereason/Logout4Shell\">ออกสคริปต์โจมตีช่องโหว่นี้เสียเอง</a>แต่เป็นการโจมตีเพื่อเข้าไปคอนฟิก log4j ระหว่างรันให้ปิดการทำงาน message lookup เสีย เพื่อปิดช่องโหว่นี้ไป เป็นเหมือนกับการฉีดวัคซีนให้ซอฟต์แวร์ เพราะเจอกับสิ่งที่คล้ายเชื้อโรคแต่ช่วยป้องกันโรคจริงๆ ให้</p>\n<p><img src=\"https://www.blognone.com/sites/default/files/externals/052b4531183bb765916c18771d84ae6f.png\" /></p>\n<p>ตัวอย่างโค้ดที่มีช่องโหว่เนื่องจาก log อินพุตจากผู้ใช้ (ค่า user-agent จากเบราว์เซอร์) โดย LunaSec</p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/apache\">Apache</a></div><div><a href=\"/topics/java\">Java</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c5017eb4ebd5f53e3b4f31102d7dbd30e449b8e86ea4d73b79f9519b0e49ff7","category":"Thai"}