{"title":"ประธาน Xbox ตั้งทีมอนุรักษ์เกมเก่า ตั้งเป้าต้องเล่นกับคอนโซลยุคใหม่ได้เสมอ","link":"https://www.blognone.com/node/139106","date":1712448965000,"content":"<div><div><div><p>Sarah Bond ประธานของ Xbox ส่งอีเมลถึงพนักงานในธุรกิจเกม เพื่ออัพเดตความเคลื่อนไหวธุรกิจในโอกาสครบ 6 เดือนหลังการซื้อกิจการ Activision Blizzard เสร็จสิ้น อีเมลนี้หลุดออกมายัง Windows Central และโฆษกของไมโครซอฟท์ยืนยันว่าเป็นของจริง</p>\n<p>เนื้อหาในอีเมลของ Sarah Bond มีเนื้อหาหลายอย่างดังนี้</p>\n<ul>\n<li>พูดถึงฮาร์ดแวร์รุ่นใหม่ของ Xbox ว่าตั้งเป้าให้ประสิทธิภาพเพิ่มขึ้นจากเจ็นก่อนหน้าอย่างที่ไม่เคยมีคอนโซลไหนทำได้มาก่อน (the biggest technological leap ever in a generation) ซึ่ง<a href=\"https://www.blognone.com/node/138229\">เป็นสิ่งที่เคยประกาศไปแล้ว</a></li>\n<li>กำลังทดสอบการใช้งาน AI ในธุรกิจเกม โดยโฟกัสที่ผู้เล่นและนักพัฒนาเป็นหลัก (player-first, developer-first)</li>\n<li>กำลังควบรวมเกมของ Activision Blizzard King เข้ากับบริการในเครือ ตอนนี้ Xbox กลายเป็นแพลตฟอร์มที่มีผู้เล่น Diablo IV เยอะที่สุดแล้ว หลัง<a href=\"https://www.blognone.com/node/138228\">เกมลง Game Pass</a></li>\n<li>ตั้งทีมใหม่เพื่อทำด้านการอนุรักษ์เกมเก่า (game preservation) โดยเฉพาะ เพื่อการันตีว่าเกมในเครือ Xbox จะสามารถนำไปเล่นได้เสมอในอนาคต โดยอิงจากพื้นฐานเรื่อง backward compatibility ที่ทำไว้ดีในช่วงก่อนหน้านี้</li>\n</ul>\n<p>ที่มา - <a href=\"https://www.windowscentral.com/gaming/xbox/exclusive-xbox-president-sarah-bond-has-set-up-a-new-team-dedicated-to-game-preservation-and-forward-compatibility\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/2e074418ead019fd28d73158f669b26c.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e265d4bfd48c0357576459f316c6313c1f6e04e02ec16c15b7595da78894bd41","category":"Thai"}