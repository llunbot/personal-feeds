{"title":"เปิตดัว Geekbench AI เวอร์ชัน 1.0 ซอฟต์แวร์วัดประสิทธิภาพปัญญาประดิษฐ์ รองรับทั้งพีซี-มือถือ","link":"https://www.blognone.com/node/141456","date":1723775178000,"content":"<div><div><div><p>บริษัท Primate Labs ผู้สร้างแอพวัดเบนช์มาร์คชื่อดัง Geekbench เปิดตัวแอพวัดเบนช์มาร์คปัญญาประดิษฐ์ <strong>Geekbench AI</strong> เวอร์ชัน 1.0</p>\n<p>ก่อนหน้านี้ Primate Labs เปิดทดสอบแอพตัวนี้มาสักระยะ แต่ใช้ชื่อว่า Geekbench ML ล่าสุดเปลี่ยนชื่อมาเป็น Geekbench AI ซึ่งบริษัทยอมรับตรงไปตรงมาว่าเป็นเพราะเหตุผลทางการตลาด ผู้ใช้งานแอพจะได้เข้าใจตรงกันว่าเอาไว้ทำอะไร</p>\n<p>Geekbench AI เป็นการวัดประสิทธิภาพ AI ของคอมพิวเตอร์ \"ทั้งระบบ\" คือนับรวม CPU, GPU, NPU โดยแบ่งคะแนนเป็น 3 ส่วนคือ full precision, half precision, quantized ตามรูปแบบของ workload ที่แตกต่างกัน ตัวซอฟต์แวร์ Geekbench AI เวอร์ชัน 1.0 พัฒนาให้รองรับเฟรมเวิร์คด้าน AI ยอดนิยมแทบทุกตัวในตลาด เช่น OpenVINO, TensorFlow Lite, Samsung ENN, ArmNN, Qualcomm QNN บนฮาร์ดแวร์ที่หลากหลาย</p>\n<p>ทีมพัฒนายอมรับว่าการวัดผล AI ทำได้ยาก เพราะต่างจากการวัดผลประสิทธิภาพแบบเดิมๆ ตรงที่ต้องวัด \"ความแม่นยำ\" (accuracy) ของผลลัพธ์ด้วย ไม่อย่างนั้นเราจะได้เบนช์มาร์ค AI ที่ทำงานเร็วมากๆ แต่ทำนายผิดทุกอย่างแทน ตัวชาร์ทผลการทดสอบสามารถดูได้จาก <a href=\"https://browser.geekbench.com/ml-benchmarks\">Geekbench Browser</a></p>\n<p>Geekbench AI มีทั้งเวอร์ชัน Windows, macOS, Linux, Android, iOS (<a href=\"https://www.geekbench.com/ai/download/\">หน้าดาวน์โหลด</a>) เวอร์ชันใช้ส่วนตัวสามารถใช้ได้ฟรี เวอร์ชัน Pro ราคา 99 ดอลลาร์</p>\n<p>ที่มา - <a href=\"https://www.geekbench.com/blog/2024/08/geekbench-ai/\">Geekbench</a></p>\n<p><img alt=\"No Description\" src=\"https://www.blognone.com/sites/default/files/externals/2901d45f8742a0a7bd91e7ef3497fa37.jpeg\" /></p>\n</div></div></div><div><div>Topics: </div><div><div><a href=\"/topics/geekbench\">Geekbench</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/benchmark\">Benchmark</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2706eaedf33e8b1811f2b0cad6f860885c4cd1b60166c3a5ad10a0d476dcd4d","category":"Thai"}