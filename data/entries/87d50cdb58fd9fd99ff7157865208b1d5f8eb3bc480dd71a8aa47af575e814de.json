{"title":"ศาลบราซิลสั่งแบน Telegram อีกครั้ง เหตุไม่ให้ความร่วมมือในการสอบสวนเหตุรุนแรงในโรงเรียน","link":"https://www.blognone.com/node/133585","date":1682575199000,"content":"<div><div><div><p>ศาลรัฐบาลกลางของบราซิลออกคำสั่งระงับการใช้งาน Telegram ชั่วคราว หลังแพลตฟอร์มไม่สามารถปฏิบัติตามคำร้องขอของสำนักงานตำรวจเกี่ยวกับกลุ่มแชทนีโอนาซี ซึ่งตำรวจระบุว่ามีส่วนเกี่ยวข้องกับเหตุการณ์ความรุนแรงในโรงเรียนช่วงที่ผ่านมา</p>\n<p>ผลจากคำสั่งดังกล่าว ทำให้ผู้ให้บริการเครือข่ายทั้งหมดในบราซิลต้องบล็อกการใช้งาน Telegram รวมทั้งกูเกิลและแอปเปิลก็ถูกสั่งให้ปิดการเข้าถึงแอปด้วย นอกจากนี้ศาลยังสั่งปรับเป็นเงินสูงสุด 1 ล้านเรอัลบราซิลต่อวัน (ประมาณ 6.7 ล้านบาท) โดยบอกว่า Telegram ไม่ให้ความร่วมมือในการสอบสวน</p>\n<p>เมื่อปีที่แล้วบราซิลก็ออกคำสั่ง<a href=\"https://www.blognone.com/node/127695\">แบน Telegram</a> เนื่องจากไม่ปิดบัญชีที่เผยแพร่ข่าวปลอม ซึ่งตอนนั้น Pavel Durov ซีอีโอ Telegram บอกว่าที่ทำตามคำสั่งช้าเพราะพลาดการอ่านอีเมลที่แจ้งมา และบราซิลก็<a href=\"https://www.blognone.com/node/127705\">ยกเลิกคำสั่งแบน</a>ในอีก 2 วันต่อมา</p>\n<p>ที่มา: <a href=\"https://abcnews.go.com/Technology/wireStory/brazil-judge-orders-temporary-suspension-telegram-98888053\">ABC News</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" alt /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87d50cdb58fd9fd99ff7157865208b1d5f8eb3bc480dd71a8aa47af575e814de","category":"Thai"}