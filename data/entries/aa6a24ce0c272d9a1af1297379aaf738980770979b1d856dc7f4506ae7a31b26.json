{"title":"บริษัทรถเช่า Hertz ขายรถยนต์ไฟฟ้าเก่า 20,000 คัน ได้เงินกลับมาจะนำไปซื้อรถน้ำมันเพิ่ม","link":"https://www.blognone.com/node/137639","date":1705051539000,"content":"<div><div><div><p>Hertz ผู้ให้บริการรถเช่ารายใหญ่ของโลก ประกาศนำรถยนต์ไฟฟ้าที่ตัวเองเป็นเจ้าของ และหมดอายุขัยการใช้งานแล้ว จำนวนประมาณ 20,000 คันในสหรัฐ (คิดเป็นราว 1/3 ของรถยนต์ไฟฟ้าทั้งหมดที่ Hertz มีทั่วโลก) ออกมาประมูลขายตลอดทั้งปี 2024</p>\n<p>รถยนต์ไฟฟ้าของ Hertz มีด้วยกันหลากหลายรุ่น แต่ส่วนใหญ่คือ <a href=\"https://www.blognone.com/node/125509\">Tesla Model 3 ที่ Hertz ซื้อมาล็อตใหญ่ 100,000 คันในปี 2021</a> โดย <a href=\"https://www.hertzcarsales.com/rent2buy-inventory/index.htm?geoZip=90210&amp;geoRadius=0&amp;make=Tesla&amp;sortBy=internetPrice%20asc&amp;start=0\">Hertz เปิดให้ดูข้อมูลและซื้อผ่านเว็บไซต์ได้</a> ราคาต่ำสุดเท่าที่มีรายงานคือ 17,700 ดอลลาร์ (ขณะที่เขียนข่าว ราคาต่ำสุดบนหน้าเว็บคือ 22,600 ดอลลาร์) ซึ่งถือว่าถูกกว่าราคารถมือหนึ่งบนหน้าเว็บ Tesla (ปัจจุบันคือ 35,900 ดอลลาร์) อยู่มาก</p>\n<p>เว็บไซต์ Electrek ให้ความเห็นว่า Model 3 ที่ Hertz นำมาขายในราคานี้ เป็นเพราะผ่านการใช้งานมาเยอะ เลขไมล์สูง (ในเวลาแค่ 2 ปี) และสภาพไม่ค่อยดีนักเพราะเป็นรถเช่า ผู้เช่ามักไม่ค่อยระวังเท่ากับรถส่วนตัวอยู่แล้ว แต่ถ้ารับได้ก็เป็นทางหนึ่งในการซื้อ Model 3 ราคาถูก</p>\n<p>อีกประเด็นที่น่าสนใจคือ Hertz ระบุในเอกสารที่แจ้งต่อ ก.ล.ต. สหรัฐ ว่ารายได้บางส่วนจากการขายรถยนต์ไฟฟ้า จะนำกลับมาซื้อรถยนต์น้ำมันคันใหม่ เนื่องจากผู้บริโภคยังต้องการเช่าใช้งานอยู่ และการขายรถเก่าครั้งนี้จะช่วยปรับสัดส่วนรถยนต์ไฟฟ้าของตัวเองให้เหมาะสมขึ้นกว่าเดิมในแง่ธุรกิจ</p>\n<p><img alt=\"No Description\" src=\"https://www.blognone.com/sites/default/files/externals/a2856096fb55a33e758906e4d5cface5.jpg\" /></p>\n<p>ที่มา - <a href=\"https://electrek.co/2024/01/10/tesla-model-3-hertz-cheap-used-rental/\">Electrek (1)</a>, <a href=\"https://electrek.co/2024/01/11/hertz-invest-proceeds-selling-tesla-cars-back-into-gas-cars/\">Electrek (2)</a></p>\n</div></div></div><div><div>Topics: </div><div><div><a href=\"/topics/hertz\">Hertz</a></div><div><a href=\"/topics/electric-car\">Electric Car</a></div><div><a href=\"/topics/tesla\">Tesla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa6a24ce0c272d9a1af1297379aaf738980770979b1d856dc7f4506ae7a31b26","category":"Thai"}