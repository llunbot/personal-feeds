{"title":"Google One VPN เตรียมปิดบริการ - ไทยไม่กระทบเพราะไม่เคยได้ใช้งาน","link":"https://www.blognone.com/node/139203","date":1712933233000,"content":"<div><div><div><p>กูเกิลอีเมลแจ้งลูกค้าที่ใช้งานบริการ VPN ที่แถมมาให้กับแพ็คเกจ Google One ว่าบริการนี้จะปิดตัวในอีกไม่กี่เดือนข้างหน้า แต่ยังไม่ได้ระบุวัน</p>\n<p>Google One VPN <a href=\"https://www.blognone.com/node/119330\">เปิดตัวในปี 2020</a> ตอนแรกแถมมาให้เฉพาะคนที่สมัครแพ็คเกจบนสุด 2TB รองรับบน iOS และ Android จากนั้นขยายมา<a href=\"https://www.blognone.com/node/131429\">ใช้งานบน Windows กับ Mac</a> ได้ด้วย เมื่อปีที่แล้วกูเกิลขยายบริการ VPN มา<a href=\"https://www.blognone.com/node/132934\">ให้ลูกค้า Google One แพ็คเกจเล็ก</a>ที่สุดด้วย แต่ที่ว่ามาทั้งหมด ลูกค้าในประเทศไทยก็ยังไม่สามารถใช้งานได้</p>\n<p>กูเกิลชี้แจงสาเหตุที่ปิดบริการ VPN นี้อย่างจริงใจว่าเพราะไม่ค่อยมีคนใช้งาน จึงตัดสินใจปิดบริการดังกล่าว เพื่อโฟกัสกับบริการอื่นใน Google One ที่คนใช้งานมากกว่า</p>\n<p>ที่มา: <a href=\"https://9to5google.com/2024/04/11/google-one-vpn-discontinued/\">9to5Google</a></p>\n<p><img src=\"https://www.blognone.com/sites/default/files/externals/97abbd9ae8d68f6fc2e091612c67e0c5.png\" /></p>\n</div></div></div><div><div>Topics: </div><div><div><a href=\"/topics/google-one\">Google One</a></div><div><a href=\"/topics/vpn\">VPN</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d170c2c8374bf7abf325fd595a54295d5262b88992beb5645770ace4300cbeb0","category":"Thai"}