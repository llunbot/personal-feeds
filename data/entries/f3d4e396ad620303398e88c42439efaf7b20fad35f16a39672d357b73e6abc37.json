{"title":"Expedia แต่งตั้ง Ariane Gorin เป็นซีอีโอคนใหม่ มีผล 13 พฤษภาคมนี้","link":"https://www.blognone.com/node/138133","date":1707466688000,"content":"<div><div><div><p>Expedia ประกาศแต่งตั้ง Ariane Gorin เป็นซีอีโอคนใหม่ของกลุ่มบริษัท มีผลตั้งแต่วันที่ 13 พฤษภาคม เป็นต้นไป โดยก่อนหน้านี้ Gorin มีตำแหน่งเป็นประธานส่วนธุรกิจ Expedia for Business และเริ่มรับตำแหน่งฝ่ายบริหารใน Expedia มาตั้งแต่ปี 2013</p>\n<p>ก่อนร่วมงานกับ Expedia นั้น Gorin เคยทำงานฝ่ายขาย จัดจำหน่าย และการตลาด ที่ไมโครซอฟท์</p>\n<p>Peter Kern ซีอีโอคนก่อนหน้านี้ที่อยู่ในตำแหน่งมาตั้งแต่ปี 2020 จะลงจากตำแหน่งหลังครบกำหนดสัญญา โดย Kern จะเป็นรองประธานบอร์ดและกรรมการบอร์ดบริษัทต่อไป</p>\n<p>ที่มา: <a href=\"https://www.wsj.com/tech/expedia-taps-ariane-gorin-as-next-ceo-0294170c\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/7ac919cfff73a45054a2de7b16810b04.jpeg\" /></p>\n</div></div></div><div><div>Topics: </div><div><div><a href=\"/topics/expedia\">Expedia</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3d4e396ad620303398e88c42439efaf7b20fad35f16a39672d357b73e6abc37","category":"Thai"}