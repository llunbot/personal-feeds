{"title":"ผู้ก่อตั้ง WeWork ยื่นข้อเสนอซื้อกิจการคืน มูลค่ามากกว่า 500 ล้านดอลลาร์","link":"https://www.blognone.com/node/138898","date":1711412608000,"content":"<div><div><div><p>Adam Neumann ผู้ก่อตั้งและอดีตซีอีโอ WeWork สตาร์ทอัพผู้ให้บริการ Office-sharing ยื่นข้อเสนอซื้อกิจการทั้งหมดของ WeWork ผ่าน<a href=\"https://www.blognone.com/node/129852\">บริษัทอสังหาริมทรัพย์ใหม่ของเขา Flow Global</a> ร่วมกับสถาบันการเงินอีกหลายแห่ง มูลค่าที่เสนอไปไม่มีการเปิดเผย แต่ตัวแทนของ Flow บอกว่าสูงกว่า 500 ล้านดอลลาร์ ที่มีรายงานออกมา</p>\n<p>WeWork เคยเป็นสตาร์ทอัพดาวรุ่งที่มีมูลค่ากิจการถึง 47,000 ล้านดอลลาร์ อย่างไรก็ตามจาก<a href=\"https://www.blognone.com/node/111959\">ปัญหาหลายอย่าง</a>ที่เกิดขึ้น ทำให้ Neumann <a href=\"https://www.blognone.com/node/112137\">ลาออกจากบริษัทในปี 2019</a> พร้อมกับมูลค่ากิจการของ WeWork ที่ลดลงและการปลดพนักงานจำนวนมาก เมื่อปลายปีที่แล้ว<a href=\"https://www.blognone.com/node/136613\">บริษัทได้ยื่นขอล้มละลาย</a>ตามกฎหมาย Chapter 11 มีผลกับธุรกิจในสหรัฐอเมริกาและแคนาดา จึงน่าจะเป็นที่มาให้ Neumann สนใจซื้อกิจการคืน</p>\n<p>ตัวแทนของ WeWork ยืนยันการได้รับข้อเสนอนี้ โดยบอกว่ามีผู้ลงทุนยื่นข้อเสนอกับบริษัทมาตลอด ซึ่งบอร์ดและที่ปรึกษาก็จะประเมินข้อเสนอเพื่อผลประโยชน์สูงสุด</p>\n<p>ที่มา: <a href=\"https://www.businessinsider.com/adam-neumann-buy-wework-more-than-500-million-report-2024-3\">Business Insider</a></p>\n<p><img src=\"https://www.blognone.com/sites/default/files/externals/1912b84f913c123014548da2184ac489.jpg\" /></p>\n</div></div></div><div><div>Topics: </div><div><div><a href=\"/topics/wework\">WeWork</a></div><div><a href=\"/topics/adam-neumann\">Adam Neumann</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abf8c290ccc5933844931fc427821c1b50d9a1c4b303d9ea6d08c4745db267fb","category":"Thai"}