{"title":"Proton Pass โปรแกรมจัดการรหัสผ่าน ที่เข้ารหัสแบบ end-to-end จาก Proton เปิดให้ใช้งานทั่วไปแล้ว","link":"https://www.blognone.com/node/134591","date":1687993883000,"content":"<div><div><div><p>Proton เปิดตัว Proton Pass โปรแกรมจัดการรหัสผ่าน หลังจาก<a href=\"https://www.blognone.com/node/133506\">เปิดตัวในสถานะเบต้า</a>จำกัดแพลตฟอร์มก่อนหน้านี้ โดย Proton Pass เปิดให้ใช้งานกับผู้ใช้ทั่วโลกแล้ว ในทุกแพลตฟอร์มทั้ง iOS, Android และส่วนขยายในเบราว์เซอร์ Chrome, Firefox, Edge, Brave และอื่น ๆ</p>\n<p>Proton Pass ช่วยจัดการการสร้างรหัสผ่านเวลาใช้งาน ตามแนวทางของความปลอดภัย เช่น ใช้ passphrase, ไม่ซ้ำกันในทุกเว็บไซต์, ระบบที่ใช้อีเมลล็อกอิน จะสร้างเมลซ่อน alias เพื่อป้องกันตัวตน นอกจากนี้ยังมีฟีเจอร์เสริม เช่น ซ่อนโน้ตที่บันทึกข้อมูลสำคัญ, เป็นตัวจัดการ 2FA</p>\n<p>Proton Pass ใช้การเข้ารหัสแบบ end-to-end ในข้อมูลทุกส่วน และเพื่อเปิดเผยความปลอดภัย Proton Pass ยังโอเพนซอร์สโครงสร้างความปลอดภัย เพื่อให้หน่วยงานวิจัยสามารถร่วมตรวจสอบหาช่องโหว่อีกด้วย</p>\n<p>บริการ Proton Pass เปิดให้ใช้งานฟรี โดย Proton บอกว่าเพราะความเป็นส่วนตัวถือเป็นสิทธิพื้นฐาน เวอร์ชันฟรีสามารถล็อกอินได้ไม่จำกัดจำนวน, เข้ารหัสโน้ตได้ไม่จำกัดจำนวน แต่จำกัดจำนวนการใช้ฟีเจอร์ซ่อนอีเมล และ 2FA ส่วนเวอร์ชันเสียเงิน หากสมัครเฉพาะ Proton Pass Plus ราคาอยู่ที่ 4.99 ดอลลาร์ต่อเดือน แต่ช่วงเปิดตัวมีส่วนลดเหลือ 1 ดอลลาร์ และสำหรับผู้ใช้งาน Proton Unlimited จะได้ใช้งาน Proton Pass Plus รวมมาด้วยทันที</p>\n<p>ที่มา: <a href=\"https://proton.me/blog/proton-pass-launch\">Proton</a></p>\n<p><img alt=\"No Description\" src=\"https://www.blognone.com/sites/default/files/externals/fcb15792f87b372adf65ea6f79c7777e.png\" /></p>\n</div></div></div><div><div>Topics: </div><div><div><a href=\"/topics/proton\">Proton</a></div><div><a href=\"/topics/password-manager\">Password Manager</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c22e100405a31a2bb51517194607ac1a8f8f95c1d3573b1ec7b6e521ca9ad36c","category":"Thai"}