{"title":"พบ Windows 11 ปิดไม่ให้เรียก Taskbar ตัวเก่าของ Windows 10 มาใช้งานแล้ว","link":"https://www.blognone.com/node/137072","date":1701653792000,"content":"<div><div><div><p>ถึงแม้ Windows 11 ใช้แกนภายในตัวเดียวกับ Windows 10 แต่ก็มี shell บางส่วนที่แตกต่างกัน จุดสำคัญคือ Start Menu และ Taskbar แบบใหม่ที่เป็นคนละโปรแกรมกันเลย</p>\n<p>ที่ผ่านมา ผู้ใช้ Windows 11 มีวิธีเรียก Taskbar ตัวเดิมของ Windows 10 กลับมาใช้งานได้ เพราะไมโครซอฟท์แค่ซ่อนไว้เฉยๆ เท่านั้น แต่ล่าสุดมีคนค้นพบว่าใน <a href=\"https://blogs.windows.com/windows-insider/2023/11/29/announcing-windows-11-insider-preview-build-26002-canary-channel/\">Windows 11 Insider Preview Build 26002 (Canary Channel)</a> ไมโครซอฟท์ปิดไม่ให้ใช้งาน Taskbar ตัวเดิมแล้ว โดยมีการตั้งค่าแบบใหม่ชื่อ DisableWin10Taskbar เพิ่มเข้ามาในระบบ</p>\n<p>การเปลี่ยนแปลงนี้ทำให้แอพบางตัวที่เรียก Taskbar เก่า (เช่น ExplorerPatcher หรือ StartAllBack) ไม่สามารถใช้งานได้ หากลองดูจะพบว่า explorer.exe แครช หรือกลายเป็นเรียก Taskbar ของ Windows 11 ขึ้นมาแทน ดังนั้นหากต้องการใช้ Taskbar แบบดั้งเดิม ทางออกจึงเหลือเพียงการใช้แอพใหม่ที่เลียนแบบของเก่าอย่าง Start11 เท่านั้น</p>\n<blockquote><p>Build 26002 has a new velocity feature: DisableWin10Taskbar, 42537950When enabled, it, as the name suggests, prevents the Windows 10 taskbar from loading. (explorer crashes or just loads the Win11 taskbar when trying to load it with ExplorerPatcher) <a href=\"https://t.co/OcPVRpSXoF\">pic.twitter.com/OcPVRpSXoF</a></p>\n<p>— PhantomOcean3 ☃️ (@PhantomOfEarth) <a href=\"https://twitter.com/PhantomOfEarth/status/1729949002647412778?ref_src=twsrc%5Etfw\">November 29, 2023</a></p></blockquote>\n<p>ตัวอย่าง Taskbar ของ Windows 10 ที่รันใน Windows 11 โดย ExplorerPatcher</p>\n<p><img alt=\"No Description\" src=\"https://www.blognone.com/sites/default/files/externals/3039d2599a580dd96320e72f862095a7.png\" /></p>\n<p>ที่มา - <a href=\"https://www.windowscentral.com/software-apps/windows-11/microsoft-really-doesnt-want-you-to-use-the-windows-10-taskbar-on-windows-11\">Windows Central</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4f8c96299d62307ff1cefd9c0b5c6f0218b7792b86bc9824920ea43e6ca7204","category":"Thai"}