{"title":"Google Search รองรับไฟล์รูปภาพแบบ AVIF เริ่มเก็บเข้าดัชนีค้นหาแล้ว","link":"https://www.blognone.com/node/141777","date":1725243460000,"content":"<div><div><div><p>Google Search ประกาศซัพพอร์ตไฟล์รูปภาพแบบ <a href=\"https://en.wikipedia.org/wiki/AVIF\">AVIF</a> หรือ AV1 Image File Format ที่ใช้ตัวเข้ารหัสวิดีโอ AV1 มาบีบอัดไฟล์ภาพนิ่ง</p>\n<p>AVIF เป็นฟอร์แมตรูปภาพที่ออกแบบมาแข่งกับ HEIC ที่ใช้ตัวเข้ารหัส HEVC มาบีบอัดรูปภาพในลักษณะเดียวกัน เพียงแต่ AV1 เป็นตัวเข้ารหัสแบบเปิดเสรี ไม่คิดค่าใช้งาน ซึ่งเหมือนกับกรณีของ<a href=\"https://www.blognone.com/news/18940/%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5%E0%B8%AD%E0%B8%AD%E0%B8%81-webp-%E0%B8%9F%E0%B8%AD%E0%B8%A3%E0%B9%8C%E0%B9%81%E0%B8%A1%E0%B8%95%E0%B8%A3%E0%B8%B9%E0%B8%9B%E0%B8%A0%E0%B8%B2%E0%B8%9E%E0%B9%81%E0%B8%9A%E0%B8%9A%E0%B9%83%E0%B8%AB%E0%B8%A1%E0%B9%88%E0%B8%A1%E0%B8%B2%E0%B9%81%E0%B8%82%E0%B9%88%E0%B8%87%E0%B8%81%E0%B8%B1%E0%B8%9A-jpeg\">ฟอร์แมตภาพ WebP ที่ใช้ตัวเข้ารหัสวิดีโอ WebM/VP8</a> ดังนั้นเราจะมองว่า AVIF เป็นภาคต่อของ WebP เช่นเดียวกับ AV1 เป็นภาคต่อของ WebM/VP8 ที่ใช้ตัวเข้ารหัสภาพเวอร์ชันใหม่กว่า บีบอัดได้ดีกว่า</p>\n<p>ตัวฟอร์แมต AVIF เวอร์ชัน 1.0 ถูกเริ่มใช้ในปี 2019 และได้รับความนิยมมากขึ้นเรื่อยๆ ตอนนี้เว็บเบราว์เซอร์ยอดนิยมทุกตัวซัพพอร์ตหมดแล้ว (<a href=\"https://www.blognone.com/node/125135\">Firefox</a>, <a href=\"https://www.blognone.com/node/137890\">Edge</a>) รวมถึงแอพแต่งภาพหลายๆ ตัว (เช่น <a href=\"https://www.blognone.com/node/118947\">GIMP</a>) และระบบจัดการเว็บอย่าง WordPress, Joomla, Cloudflare ด้วย</p>\n<p>การที่ Google Search ประกาศรองรับ AVIF เท่ากับว่าตอนนี้ไฟล์ภาพแบบ AVIF จะถูกเก็บเข้าดัชนีค้นหา (search index) และแสดงผลต่อผู้ใช้ Search เช่นเดียวกับฟอร์แมตภาพแบบอื่นๆ ที่รองรับอยู่แล้วในปัจจุบัน กูเกิลบอกว่าไม่จำเป็นต้องแปลงฟอร์แมตภาพของทั้งเว็บไซต์มาเป็น AVIF แต่อย่างใด ขึ้นกับความจำเป็นในการใช้งานของแต่ละเว็บไซต์มากกว่า</p>\n<p>ที่มา - <a href=\"https://developers.google.com/search/blog/2024/08/happy-avifriday\">Google Search Central</a></p>\n<p><img alt=\"No Description\" src=\"https://www.blognone.com/sites/default/files/externals/c05aa239a20655761584e302ca2f1a35.png\" /></p>\n</div></div></div><div><div>Topics: </div><div><div><a href=\"/topics/av1\">AV1</a></div><div><a href=\"/topics/google-search\">Google Search</a></div><div><a href=\"/topics/search-engine\">Search Engine</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba246bad0c093cd2193e3e9ff104b27b2c6d2e87826cb0f6174a37d60b6e6b8e","category":"Thai"}