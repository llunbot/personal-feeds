{"title":"Lyft ร่วมกับ Tinder ให้นัดเดทแบบเจอตัวจริงสะดวกขึ้น ช่วยออกค่ารถโดยไม่ต้องถามที่อยู่","link":"https://www.blognone.com/node/125182","date":1633704062000,"content":"<div><div><div><p>เมื่อสถานการณ์โควิดคลี่คลาย การนัดเดทแบบพบหน้ากันจึงกลับมาคึกคักอีกครั้ง ล่าสุดแอปเรียกรถ Lyft จับมือกับแอปหาคู่ Tinder เปิดใช้งานระบบซื้อเครดิตเพื่อส่งให้คู่ที่ match แล้ว เพื่อนัดมาเจอกันตามจุดที่กำหนดไว้</p>\n<p>วิธีใช้งาน คือไปที่แท็บ Explore ในแอป Tinder เลือก Lyft กด Create ride credit กรอกข้อมูลและคัดลอกลิงก์เพื่อแชร์ให้คู่ที่ match กันแล้ว ส่วนอีกฝั่งเมื่อรับเครดิตมาแล้วก็กดลิงก์ (ต้องลงแอป Lyft ไว้ด้วย) กด Accept ride credit แล้วเครดิตจะเพิ่มลงบัญชี Lyft ให้อัตโนมัติ</p>\n<p>ข้อดีของระบบนี้คือคู่ที่ match กันสามารถออกเงินค่าโดยสารรถ Lyft โดยไม่ต้องแลกเปลี่ยนที่อยู่กัน โดยเครดิตจะใช้งานได้เมื่อกำหนดจุดลงรถใกล้กับจุดที่ระบุไว้ไม่เกินครึ่งไมล์ ซึ่งถ้าเครดิตไม่ได้ใช้งานหรือใช้ไม่หมดสามารถขอคืนเงินได้</p>\n<p>ที่มา - <a href=\"https://www.lyft.com/blog/posts/lyft-and-tinder-first-impression\">Lyft</a>, <a href=\"https://techcrunch.com/2021/10/07/lyft-now-lets-you-pay-for-your-tinder-dates-ride/\">TechCrunch</a></p>\n<p><img src=\"https://www.blognone.com/sites/default/files/externals/48a919e73fe3cd7ea4d2a773ae011524.jpeg\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/tinder\">Tinder</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f28808608cbbf044546e23efb47810dd79831c31929342eece0bdc1a68fdb22a","category":"Thai"}