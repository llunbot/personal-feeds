{"title":"Ted Price ซีอีโอและผู้ก่อตั้ง Insomniac Games ประกาศเกษียณจากตำแหน่ง","link":"https://www.blognone.com/node/144258","date":1737589192000,"content":"<div><div><div><p>Ted Price ซีอีโอสตูดิโอ Insomniac Games ประกาศลาออกจากตำแหน่งในเดือนมีนาคมนี้ หลังจากเป็นซีอีโอและผู้ก่อตั้งมา 30 ปี โดยเขามีแผนเกษียณตนเองจากวงการเกมเลย</p>\n<p>Insomniac Games เป็นสตูดิโอเกมภายใต้ PlayStation ซึ่งพัฒนาทั้งเกมชุด Ratchet &amp; Clank และเกมตระกูล Marvel's Spider-Man</p>\n<p>ส่วนผู้นำ Insomniac คนใหม่นั้น ใช้วิธีแต่งตั้ง 3 ผู้บริหารระดับสูงมารับตำแหน่งหัวหน้าสตูดิโอร่วมกันได้แก่ Chad Dezern, Ryan Schneider และ Jen Huang ซึ่งการส่งต่องานนั้นได้วางแผนมาตั้งแต่ปีที่แล้ว โดย Dezern ร่วมงานกับ Insomniac มาตั้งแต่ปี 1998 อยู่ร่วมพัฒนาโครงการเกมตั้งแต่ PlayStation 1, Schneider เป็นหัวหน้าฝ่ายกลยุทธ์แบรนด์ ทำงานมาเกือบ 20 ปี และ Huang ร่วมงานตั้งแต่ปี 2016 ในฝ่ายการเงิน</p>\n<p>ที่มา: <a href=\"https://sonyinteractive.com/en/news/blog/ted-price-announces-retirement/\">Sony Interactive Entertainment</a> และ <a href=\"https://variety.com/2025/digital/news/insomniac-games-ceo-ted-price-exits-ryan-schneider-chad-dezern-jen-huang-playstation-1236281913/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/82d2a6c526535787282259a30b3fff11.png\" /></p>\n</div></div></div><div><div>Topics: </div><div><div><a href=\"/topics/insomniac\">Insomniac</a></div><div><a href=\"/topics/games\">Games</a></div><div><a href=\"/topics/ceo\">CEO</a></div><div><a href=\"/topics/playstation\">PlayStation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83eaf02b2f17c6ca2fd9c417ac2f529ec1bacc9f0f0fabb7a00d23398e6f1e9e","category":"Thai"}