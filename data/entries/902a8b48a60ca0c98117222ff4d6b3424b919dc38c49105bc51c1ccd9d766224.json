{"title":"Salesforce ระบุ 99% ของพนักงานไทยยกให้ Generative AI เป็นตัวช่วยให้การทำงานมีประสิทธิภาพยิ่งขึ้น, 90% ใช้งานประจำวัน","link":"https://www.blognone.com/node/136634","date":1699436422000,"content":"<div><div><div><p>Salesforce บริษัท CRM ประกาศผลสำรวจเรื่องการใช้งาน Generative AI ในประเทศไทยที่จัดสำรวจโดย YouGov เปิดเผยมุมมอง และพฤติกรรมการใช้งาน AI ในที่ทำงานของพนักงานไทย โดยแบ่งผลการสำรวจออกเป็น 5 หัวข้อ ได้แก่ ด้านการส่งเสริมประสิทธิภาพการทำงาน, ด้านจริยธรรมและความปลอดภัย, การเลื่อนตำแหน่งและความก้าวหน้าในหน้าที่ทำงาน, การสร้างความดึงดูดและรักษาพนักงานให้อยู่กับองค์กร</p>\n<p>รายงาน พบว่า พนักงานไทยเห็นถึงประโยชน์.ในการใช้งาน Generative AI โดยเฉพาะในการเพิ่มประสิทธิภาพการทำงาน และโอกาสที่จะเติบโตก้าวหน้าในอาชีพของตน อย่างไรก็ตาม พนักงานไทยหลายคนยังคงมีข้อจำกัดด้านความรู้ ความเข้าใจในการใช้ AI ให้ปลอดภัย และมีจริยธรรม จนนำไปสู่พฤติกรรมการใช้ AI ที่น่ากังวลแบ่งโดยแบ่งเป็น 3 หัวข้อว่า</p>\n<p><img alt=\"No Description\" src=\"https://www.blognone.com/sites/default/files/externals/33bba16d739e8d1a92ec2df929490767.png\" /></p>\n<p>1.พนักงานไทยมีความเข้าใจ และความสามารถในการใช้ Generative AI จะสามารถเพิ่มผลิตผลในการทำงาน (productivity) และเป็นเครื่องมือที่ทำให้ตำแหน่งหน้าที่การงานของพวกเขาก้าวหน้าขึ้น อีกทั้ง generative AI ยังช่วยเพิ่มประสิทธิภาพให้การทำงานของพนักงานอันเกิดเป็นประสิทธิผลแก่ธุรกิจ</p>\n<ul>\n<li>90% ใช้ AI ในงานทั่วไปที่ทำในแต่ละวัน</li>\n<li>65% ใช้ generative AI เพื่อทำงานของพวกเขาให้เสร็จสิ้น</li>\n<li>99% ที่ได้ใช้งาน และกำลังใช้อยู่แล้ว กล่าวว่า generative AI ช่วยให้พวกเขาทำงานได้มีประสิทธิภาพมากขึ้น</li>\n<li>92% ของผู้ใช้ลงความเห็นว่า generative AI ช่วยให้งานของพวกเขาง่ายยิ่งขึ้น</li>\n<li>มากกว่า 60% มองว่า generative AI เป็นกุญแจสำคัญที่ทำให้ประสบความสำเร็จในเส้นทางอาชีพ</li>\n<li>60% เชื่อว่า ถ้ามีความรู้หรือความเชี่ยวชาญในเรื่อง generative AI จะส่งผลให้มีความก้าวหน้าหรือได้รับการเลื่อนตำแหน่งในองค์กร</li>\n<li>63% เชื่อว่า ถ้ามีความรู้หรือความเชี่ยวชาญในเรื่อง generative AI จะส่งผลให้เป็นที่พวกเขาเป็นที่ต้องการในบริษัทต่าง ๆ</li>\n<li>62% เชื่อว่าพวกเขาจะได้รับค่าตอบแทนมากกว่าผู้ที่ไม่มีความรู้หรือเชี่ยวชาญในเรื่อง generative AI</li>\n</ul>\n<p><img alt=\"No Description\" src=\"https://www.blognone.com/sites/default/files/externals/162c004f1d976c0056cadd30a8b99fbe.png\" /></p>\n<p>2.ความกังวลของพนักงานไทยเกี่ยวกับข้อจำกัดด้านความก้าวหน้าในอาชีพ ความเสี่ยงด้านจริยธรรม และความปลอดภัยต่อธุรกิจเป็นสิ่งที่ไม่อาจมองข้ามได้</p>\n<ul>\n<li>44% มีความกังวลว่าพวกเขาจะไม่สามารถปรับตัวเข้ากับการใช้  generative AI และอาจทำให้พวกเขาตามไม่ทันเพื่อนร่วมงาน</li>\n<li>23% รู้สึกไม่มั่นใจเมื่อต้องเปรียบเทียบความสามารถในการใช้ generative AI กับเพื่อนร่วมงาน</li>\n<li>90% กล่าวว่ายังพบเจอกับอุปสรรค หรือข้อจำกัดในการนำ generative AI มาใช้งานในที่ทำงาน</li>\n<li>34% ไม่ได้รับการฝึกอบรมการใช้ generative AI ในการทำงานอย่างมีประสิทธิภาพ</li>\n<li>29% ขาดการสนับสนุนจากนายจ้างในการใช้ generative AI</li>\n<li>28% กลัวว่าการใช้ generative AI จะนำมาซึ่งความเสี่ยงด้านข้อมูลของทั้งข้อมูลส่วนตัว และข้อมูลบริษัท</li>\n<li>77% กล่าวว่าบริษัทของตนไม่มีนโยบายที่ชัดเจนเกี่ยวกับวิธีการนำ generative AI มาใช้ในการทำงาน</li>\n<li>94% ไม่สามารถระบุได้ว่า วิธีการทั้งหมดของการใช้งาน AI อย่างมีจริยธรรม</li>\n<li>90% ไม่สามรถระบุได้ว่า วิธีการทั้งหมดของการใช้งาน AI ปลอดภัยยังไงบ้าง</li>\n<li>84% ของพนักงานไทยที่ใช้ generative AI ในที่ทำงานยอมรับว่า พวกเขาเคยนำเสนองานที่ทำขึ้นโดย AI ว่าเป็นงานของตนเอง ยิ่งไปกว่านั้น 67%ยอมรับว่าพวกเขาเคยทำมาแล้วหลายครั้ง</li>\n<li>64% ที่ใช้ generative AI ในที่ทำงานยอมรับว่าพวกเขาแอบใช้แพลตฟอร์ม generative AI ที่นายจ้างสั่งห้ามไม่ให้ใช้ในองค์กร</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4ae683fcc8e6b738615a12cd61e2dc9b.png\" /></p>\n<p>3.ธุรกิจสามารถรักษาและการดึงดูดพนักงานผู้มีความสามารถ รวมถึงประสิทธิภาพและการเติบโตของธุรกิจได้ โดยการนำ generative AI มาใช้ในองค์กรของพวกเขา ผ่านเทคโนโลยีที่เชื่อถือได้ พร้อมด้วยนโยบายและการฝึกอบรมพนักงานอย่างชัดเจนและครอบคลุม</p>\n<ul>\n<li>34% ขาดการฝึกอบรมการใช้ generative AI อย่างมีประสิทธิภาพ ถือเป็นอุปสรรคสำคัญที่ทำให้ไม่สามารถใช้งานได้อย่างหลากหลาย</li>\n<li>64% ยังไม่ได้รับการฝึกอบรมเกี่ยวกับการใช้ generative AI อย่างมีจริยธรรมและปลอดภัยจากนายจ้างของพวกเขา</li>\n<li>37% เตรียมที่จะย้ายองค์กร หากองค์กรที่พวกเขาอยู่ปัจจุบันไม่มีการฝึกอบรมการใช้งาน generative AI แก่พนักงาน</li>\n<li>63% ยอมรับว่า บริษัทที่มีนโยบายเชิงรุกและมีความก้าวหน้าในด้าน generative AI เป็นองค์กรที่น่าร่วมงานมากกว่าองค์กรที่ไม่มีความพร้อมในเรื่องนี้</li>\n<li>37% ลงความเห็นว่าพวกเขาพร้อมที่จะลาออกจากที่ทำงานปัจจุบัน หากนายจ้างไม่ได้ให้ความสำคัญในเรื่องการใช้ generative AI ในองค์กร</li>\n</ul>\n<p>ข้อมูลในการสำรวจฉบับนี้มาจากการสำรวจออนไลน์ ระหว่างวันที่ 26 กรกฎาคม - 3 สิงหาคม 2566 โดยมีกลุ่มตัวอย่างเป็นชาวไทยจำนวนทั้งสิ้น 1,049 คน ที่มีอายุ 18 ปีขึ้นไป เป็นพนักงานออฟฟิศเต็มเวลา และทำงานในธุรกิจที่มีพนักงานอื่นอย่างน้อย 1 คน</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"902a8b48a60ca0c98117222ff4d6b3424b919dc38c49105bc51c1ccd9d766224","category":"Thai"}