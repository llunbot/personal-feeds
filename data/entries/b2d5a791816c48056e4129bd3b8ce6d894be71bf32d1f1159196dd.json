{"title":"Twitter เปิดให้สมัคร Blue ในไทยแล้ว ค่าบริการเดือนละ 275 บาท","link":"https://www.blognone.com/node/132961","date":1678429190000,"content":"<div><div><div><p>หลังจาก Elon Musk เข้าซื้อกิจการ Twitter ก็ได้เร่งสร้างรายได้เข้าบริษัท หนึ่งในมาตรการคือเร่งเปิด Twitter Blue บริการสมาชิกแบบเสียเงินที่จะได้ติ๊กถูกสีฟ้า และฟีเจอร์พิเศษอื่นๆ เช่นเห็นโฆษณาน้อยลง และแก้ไขทวีตได้</p>\n<p>ล่าสุดวันนี้ Twitter เปิดให้สมัครบริการดังกล่าวในประเทศไทยได้แล้ว โดยค่าบริการอยู่ที่ 275 บาทต่อเดือน เท่าๆ กับราคาในสหรัฐอเมริกาที่ 8 ดอลลาร์สหรัฐต่อเดือน หรือหากสมัครรายปีจะอยู่ที่ 2,900 บาทต่อปี หรือตกเดือนละ 241.67 บาท (ถูกลงราว 12%)</p>\n<p><img alt=\"alt=&quot;eEKy0Z.png&quot;\" src=\"https://www.blognone.com/sites/default/files/externals/8fe79cfc50a71eae0aef7318cadbbe2d.png\" /></p>\n<p>สำหรับฟีเจอร์ที่จะได้ มีดังนี้</p>\n<ul>\n<li>ติ๊กถูกสีฟ้า</li>\n<li>เห็นโฆษณาน้อยลง 50% (จะมาเร็วๆ นี้)</li>\n<li>แก้ไขทวีตได้ 5 ครั้งภายใน 30 นาทีหลังทวีต</li>\n<li>ทวีตได้ยาวขึ้นเป็น 4,000 ตัวอักษร</li>\n<li>อัพโหลดวิดีโอได้ยาวขึ้น ที่ความละเอียด 1080p</li>\n<li>ใช้ NFT เป็นรูปโปรไฟล์ได้</li>\n<li>ฟีเจอร์ย่อยอื่นๆ เช่นโหมด Reader, เก็บ Bookmarks เข้าโฟลเดอร์, แนะนำบทความ ฯลฯ</li>\n</ul>\n<p>สำหรับการสมัคร ผู้ใช้บนเว็บเดสก์ท็อปจะเห็นปุ่ม Twitter Blue ขึ้นมาในแถบเมนูซ้ายมือ หากใช้เว็บหรือแอพบนมือถือต้องกดรูปโปรไฟล์ก่อน แต่ผมลองกดบนแอพแล้วยังสมัครไม่ได้</p>\n<p>ที่มา - พบด้วยตนเอง</p>\n<p><img alt=\"alt=&quot;eEKLU0.png&quot;\" src=\"https://www.blognone.com/sites/default/files/externals/fa1235afc1235f8a4d209e777cf55493.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"BlackMiracle","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"b2d5a791816c48056e4129bd3b8ce6d894be71bf32d1f1159196dd","category":"Thai"}