{"title":"[ลือ] iPhone 16 ปรับปรุงฮาร์ดแวร์ไมโครโฟน เพื่อรองรับการสั่งงานผ่าน Siri ร่วมกับ Generative AI","link":"https://www.blognone.com/node/137154","date":1702032320000,"content":"<div><div><div><p>Ming-Chi Kuo นักวิเคราะห์สายซัพพลายเชน ที่ให้ข้อมูลสินค้าใหม่แอปเปิลอยู่เป็นประจำ โพสต์เนื้อหาล่าสุดว่าด้วย iPhone 16 โดยเขาคาดว่าสิ่งหนึ่งที่จะได้รับการปรับปรุงคือไมโครโฟนของโทรศัพท์</p>\n<p>เขาบอกว่าด้วยกระแส AI สร้างเนื้อหาหรือ Generative AI ที่เกิดขึ้นตลอดปีที่ผ่านมา ทำให้แอปเปิลก็ต้องพัฒนาความสามารถส่วนนี้เช่นกัน โดยมีการปรับโครงสร้างทีมพัฒนา Siri ตั้งแต่ไตรมาส 3 ที่ผ่านมา ให้ทำงานร่วมกับ GenAI ซึ่งแอปเปิลต้องการให้คำสั่งเสียงเป็นอินพุทหลักในการใช้งาน และจะเป็นจุดขายด้าน GenAI ใน iPhone 16</p>\n<p>ข้อมูลที่เขาได้รับคือ iPhone 16 มีการปรับสเป็กชิ้นส่วนไมโครโฟนให้ดีขึ้นมาก ทั้งกันน้ำได้ดีขึ้น ค่า SNR (Signal-to-Noise Ratio) เพื่อกันเสียงรบกวนก็ดีขึ้น ซึ่งทำให้การใช้งาน Siri มีประสิทธิภาพมากกว่าเดิม โดย AAC และ Goertek จะเป็นซัพพลายเออร์สองรายของชิ้นส่วนไมโครโฟน</p>\n<p>ที่มา: <a href=\"https://medium.com/@mingchikuo/%E7%91%9E%E8%81%B2%E7%A7%91%E6%8A%80%E8%88%87%E6%AD%8C%E7%88%BE%E8%82%A1%E4%BB%BD%E7%82%BAai-iphone%E7%9A%84%E9%A0%98%E5%85%88%E5%8F%97%E7%9B%8A%E8%80%85-aac-and-goertek-are-ai-iphones-leading-beneficiaries-1ec29ee45e42\">Medium: @mingchikuo</a></p>\n<p><img alt=\"No Description\" src=\"https://www.blognone.com/sites/default/files/externals/961003e2cc1b8bf2b32c1457fe49b4fb.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div><div><a href=\"/topics/microphone\">Microphone</a></div><div><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79c0a104b89f4809da8f205dc4510f17614610557500e412b106fe6bdeb2cbe7","category":"Thai"}