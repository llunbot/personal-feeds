{"title":"OpenAI ปรับโครงสร้างบอร์ดประเมินความปลอดภัย AI ให้เป็นหน่วยงานอิสระ ตัดผู้บริหารออก","link":"https://www.blognone.com/node/142041","date":1726572386000,"content":"<div><div><div><p>OpenAI ประกาศเปลี่ยนแปลงในฝ่ายของคณะกรรมการด้านความปลอดภัยหรือ Safety and Security Committee ที่<a href=\"https://www.blognone.com/node/140009\">ตั้งขึ้นมาเมื่อเดือนพฤษภาคม</a> เพื่อดูแลตรวจสอบให้คำแนะนำเกี่ยวกับความปลอดภัย ของโครงการต่าง ๆ ใน OpenAI โดยเปลี่ยนสถานะให้เป็นคณะกรรมการอิสระ ที่คอยประเมินและให้ความเห็นกับบอร์ดของ OpenAI อีกครั้ง</p>\n<p>คณะกรรมการอิสระด้านความปลอดภัยนี้มี <a href=\"https://www.blognone.com/node/141341\">Zico Kolter</a> ผู้อำนวยการฝ่าย Machine Learning ที่ Carnegie Mellon University เป็นประธานกรรมการ และมีกรรมการได้แก่ Adam D’Angelo ผู้ก่อตั้ง Quora และซีอีโอ, Paul Nakasone อดีตนายพลกองทัพสหรัฐ และอดีตหัวหน้า NSA, Nicole Seligman อดีตรองประธานฝ่ายบริหารที่ Sony</p>\n<p>ผลของการเปลี่ยนแปลงนี้ทำให้ทั้ง Bret Taylor ประธานบอร์ด OpenAI และ Sam Altman ซีอีโอ ไม่มีตำแหน่งในคณะกรรมการอิสระด้านความปลอดภัยอีกต่อไปด้วย</p>\n<p>แนวทางประเมินของคณะกรรมการด้านความปลอดภัยจะเน้นที่ 5 หัวข้อคือ การกำกับดูแลความปลอดภัย, การเพิ่มตัววัดผลความปลอดภัย, ความโปร่งใสในการทำงาน, การทำงานร่วมกับองค์กรภายนอก และกำหนดเฟรมเวิร์กความปลอดภัย</p>\n<p>ที่มา: <a href=\"https://openai.com/index/update-on-safety-and-security-practices/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/c7da605112648ab0a8a40fbff42f2267.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"598f8d52ebf14e30ac7f3311c24439b6e5a920376d0c8f3ef90bcadd16e8c581","category":"Thai"}