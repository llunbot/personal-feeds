{"title":"xAI ประกาศรับเงินลงทุนซีรีส์ C อย่างเป็นทางการ รวมปีนี้ได้เงินลงทุนแล้ว 1.2 หมื่นล้านดอลลาร์","link":"https://www.blognone.com/node/143812","date":1735013271000,"content":"<div><div><div><p>xAI ประกาศรับเงินเพิ่มทุนซีรีส์ C รวม 6,000 ล้านดอลลาร์ ตามที่มี<a href=\"https://www.blognone.com/node/143490\">รายงาน</a>ออกมาเมื่อต้นเดือน โดยกลุ่มนักลงทุนหลักได้แก่ Andreessen Horowitz, Blackrock, Fidelity, Kingdom Holdings, Lightspeed, MGX, Morgan Stanley, OIA, QIA, Sequoia Capital, Valor Equity Partners, Vy Capital และอื่น ๆ</p>\n<p>xAI บอกว่าในการเพิ่มทุนรอบนี้ มีผู้ลงทุนเชิงกลยุทธ์รายสำคัญรวมอยู่ด้วยคือ NVIDIA และ AMD เพื่อสนับสนุนการขยาย Infrastructure ของบริษัท</p>\n<p>เมื่อเดือนพฤษภาคม xAI ได้รับเงินเพิ่มทุน<a href=\"https://www.blognone.com/node/139987\">ซีรีส์ B</a> ที่ 6,000 ล้านดอลลาร์ เช่นกัน ทำให้ปีนี้บริษัทได้เงินลงทุนเพิ่มมา 12,000 ล้านดออลลาร์แล้ว เงินลงทุนส่วนใหญ่จะนำไปใช้ในการขยาย Infrastructure และพัฒนาผลิตภัณฑ์ AI ใหม่สำหรับลูกค้า รวมทั้งรองรับการวิจัยพัฒนาตาม<a href=\"https://www.blognone.com/node/134806\">วัตถุประสงค์บริษัท</a> ที่ต้องการสร้าง AI ซึ่งเข้าใจธรรมชาติของจักรวาล</p>\n<p>xAI ยังรายงานความก้าวหน้าของโมเดล Grok 3 ว่าอยู่ในขั้นตอนฝึกฝนข้อมูล</p>\n<p>ที่มา: <a href=\"https://x.ai/blog/series-c\">xAI</a></p>\n<p><img alt=\"No Description\" src=\"https://www.blognone.com/sites/default/files/externals/1a12a403199cf48997bdd80e0f1d305f.png\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3226c00bc636d81c7365e74bd2fe1f48dfa689474f7051a3d4f3a86dec044599","category":"Thai"}