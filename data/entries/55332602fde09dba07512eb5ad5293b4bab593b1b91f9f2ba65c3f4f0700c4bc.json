{"title":"EU เตรียมสอบสวนดีล Adobe ซื้อ Figma ว่าเป็นการผูกขาดตลาดหรือไม่","link":"https://www.blognone.com/node/135186","date":1691538132000,"content":"<div><div><div><p>ดีลที่ <a href=\"https://www.blognone.com/node/130433\">Adobe ประกาศซื้อกิจการ Figma</a> ด้วยมูลค่า 20,000 ล้านดอลลาร์ เริ่มถูกหน่วยงานกำกับดูแลในประเทศต่าง ๆ มาสอบสวนมาเป็นการผูกขาดหรือไม่ ล่าสุด คณะกรรมการยุโรป หรือ European Commission ประกาศเตรียมทำการสอบสวนเต็มรูปแบบ หลังจากประเมินขั้นต้นว่าอาจเป็นการผูกขาดตลาด</p>\n<p>หน่วยงานกำกับดูแลการผูกขาดการค้าของ EU มองว่าดีลนี้ทำให้ Adobe สามารถควบคุมตลาดในระดับโลก ให้ลดการแข่งขัน ลูกค้ามีตัวเลือกซอฟต์แวร์ออกแบบงานน้อยลง โดยทาง EU จะดูรายละเอียดว่าหากดีลนี้สำเร็จ ลูกค้าจะยังมีทางเลือกอยู่มากพอหรือไม่</p>\n<p>ตัวแทนของ Adobe ออกแถลงการณ์ต่อการสอบสวนดังกล่าว โดยแสดงความมั่นใจว่า Figma จะเข้ามาเสริมความแข็งแกร่งให้กับผลิตภัณฑ์หลักของ Adobe และบริษัทไม่มีแผนผูกขาดตลาดซอฟต์แวร์งานออกแบบ ทั้งนี้ทาง EU จะออกคำตัดสินภายใน 14 ธันวาคม ว่าดีลนี้จะเดินหน้าต่อได้หรือไม่</p>\n<p>ที่มา: <a href=\"https://www.reuters.com/markets/deals/adobes-figma-deal-may-restrict-competition-eu-antitrust-regulators-say-2023-08-07/\">Adobe</a></p>\n<p><img src=\"https://www.blognone.com/sites/default/files/externals/926d207a22eeb7fd1e8d573a5b200489.jpg\" alt /></p>\n</div></div></div><div><div>Topics: </div><div><div><a href=\"/topics/figma\">Figma</a></div><div><a href=\"/topics/adobe\">Adobe</a></div><div><a href=\"/topics/acquisition\">Acquisition</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55332602fde09dba07512eb5ad5293b4bab593b1b91f9f2ba65c3f4f0700c4bc","category":"Thai"}