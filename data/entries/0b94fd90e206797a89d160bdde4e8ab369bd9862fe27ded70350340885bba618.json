{"title":"Larian Studios เผยกำลังทำเกมใหม่ 2 เกม ไม่อิงแฟรนไชส์อื่น จะเป็นผลงานที่ดีที่สุดของค่าย","link":"https://www.blognone.com/node/139309","date":1713535056000,"content":"<div><div><div><p>หลังจาก <a href=\"https://www.blognone.com/node/138848\">Larian Studios ประกาศ \"พอแล้ว\" กับ Baldur's Gate 3</a> ไม่สนใจทำเกมภาคต่อแล้ว และ<a href=\"https://www.blognone.com/node/139262\">ฝั่งของ Hasbro ในฐานะเจ้าของแฟรนไชส์ก็ยืนยันว่ากำลังหารือกับสตูดิโอเกมอื่นๆ เพื่อมาทำภาคต่อแทน</a></p>\n<p>ล่าสุด Larian Studios อัพเดตความเคลื่อนไหวให้แฟนๆ ทราบผ่าน<a href=\"https://store.steampowered.com/news/app/1086940/view/4172097464031362567\">หน้าเว็บ Steam ของ Baldur's Gate 3</a> ว่าจะยังออกอัพเดตย่อยให้เกมต่อไป โดยอัพเดตตัวหน้าคือ Patch 7 ที่เปิดให้มีระบบ mod อย่างเป็นทางการ และสัญญาว่าในอนาคตจะมี Photo Mode กับ Crossplay ตามมา</p>\n<p>ส่วนอนาคตของ Larian Studios ที่ไม่ออก DLC และไม่ทำเกมภาค 4 แน่นอนแล้ว จะกลับไปสู่รากเหง้าของสตูดิโอที่มีอิสระในการสร้างสรรค์อย่างเต็มที่ รอบนี้สตูดิโอตัดสินใจทำเกมของตัวเอง (own IP) ไม่พึ่งพาแฟรนไชส์ของบริษัทอื่น โดยมีเกมอยู่ระหว่างการพัฒนา 2 โครงการ และจะเปิดเผยเมื่อพร้อม ทีมงานกำลังพัฒนาโครงการใหม่ด้วยจิตวิญญาณแบบเดียวกับตอนทำ Baldur's Gate 3 พร้อมปิดท้ายด้วยคำพูดของ Swen Vincke ซีอีโอว่า \"เรากำลังทำเกมที่จะเป็นงานชิ้นที่ดีที่สุดของเรา\" (I think what we’re working on now will be our best work ever.)</p>\n<p>ที่มา - <a href=\"https://store.steampowered.com/news/app/1086940/view/4172097464031362567\">Steam</a>, <a href=\"https://www.pcgamer.com/games/rpg/instead-of-making-baldurs-gate-4-larian-is-working-on-two-new-projects-based-on-its-own-ips-and-ceo-swen-vincke-reckons-itll-result-in-the-studios-best-work-ever/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/854cb597498cb4299ccb75ecee41c2e4.jpeg\" /></p>\n</div></div></div><div><div>Topics: </div><div><div><a href=\"/topics/larian-studios\">Larian Studios</a></div><div><a href=\"/topics/games\">Games</a></div><div><a href=\"/topics/baldurs-gate\">Baldur's Gate</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b94fd90e206797a89d160bdde4e8ab369bd9862fe27ded70350340885bba618","category":"Thai"}