{"title":"ก.ล.ต. อาจปรับไม่ให้ผู้จัดการเงินทุนสินทรัพย์ดิจิทัล ทำธุรกรรม หรือแนะนำ DeFi ให้ลูกค้า","link":"https://www.blognone.com/node/126186","date":1638864771000,"content":"<div><div><div><p>สำนักงานคณะกรรมการกำกับหลักทรัพย์และตลาดหลักทรัพย์ เตรียมปรับปรุงหลักเกณฑ์ผู้จัดการเงินทุนสินทรัพย์ดิจิทัล และที่ปรึกษาสินทรัพย์ดิจิทัลในส่วนที่เกี่ยวข้องกับการให้บริการลูกค้า โดยยังอยู่ในขั้นรับฟังความคิดเห็น เนื้อหาหลักมีสองข้อ ดังนี้</p>\n<ul>\n<li>ห้ามมิให้ผู้ประกอบธุรกิจผู้จัดการเงินทุนสินทรัพย์ดิจิทัลนำสินทรัพย์ดิจิทัลของลูกค้าไปทำธุรกรรมใด ๆ บน DeFi platform เช่น การให้ยืมและยืมสินทรัพย์ดิจิทัล การนำสินทรัพย์ดิจิทัลไปเพิ่มสภาพคล่องเพื่อหาผลตอบแทน จากดอกเบี้ยและค่าธรรมเนียม</li>\n<li>ห้ามมิให้ที่ปรึกษาสินทรัพย์ดิจิทัลให้คำแนะนำแก่ลูกค้า หรือจัดทำบทวิเคราะห์เกี่ยวกับ DeFi เช่น ความเหมาะสมในการลงทุน การทำธุรกรรมบน DeFi platform</li>\n</ul>\n<p>การรับฟังความเห็นครั้งนี้น่าจะมาจากความเสี่ยงจากการลงทุนบน DeFi platform ต่างๆ ที่ยังสูงกว่าการลงทุนทั่วไป หรือการลงทุนสินทรัพย์ดิจิทัลแบบซื้อขายบนกระดานแลกเปลี่ยนตามปกติ โดยผู้สนใจสามารถเข้าไปร่วมออกความคิดเห็นได้ <a href=\"https://www.sec.or.th/TH/Pages/PB_Detail.aspx?SECID=772\">ผ่านทางลิงก์นี้</a></p>\n<p><img src=\"https://www.blognone.com/sites/default/files/externals/bcdd7871f842ab1d08fab177d039c720.jpg\" /></p>\n<p>ที่มา - <a href=\"https://www.sec.or.th/TH/Pages/PB_Detail.aspx?SECID=772\">สำนักงานคณะกรรมการกำกับหลักทรัพย์และตลาดหลักทรัพย์</a></p>\n</div></div></div><div><div>Topics: </div><div><div><a href=\"/topics/thai-sec\">Thai SEC</a></div><div><a href=\"/topics/defi\">DeFi</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83d141af5f6a6ca2b235f32f9a20c3d0387a7143a3a887ae5af33d043fdd2c85","category":"Thai"}