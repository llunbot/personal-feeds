{"title":"วงแตก Qualcomm ยุติสัญญา Iridium เป็นพันธมิตรส่งข้อความผ่านดาวเทียม Snapdragon Satellite","link":"https://www.blognone.com/node/136685","date":1699623920000,"content":"<div><div><div><p>เมื่อต้นปีนี้ <a href=\"https://www.blognone.com/node/132142\">Qualcomm เปิดตัว Snapdragon Satellite โซลูชันส่งข้อความผ่านดาวเทียม</a> โดยเป็นพันธมิตรกับ Iridium บริษัทเจ้าของดาวเทียมวงโคจรต่ำที่กระจายตัวอยู่ทั่วโลก</p>\n<p>เวลาผ่านมายังไม่ครบปีดี ล่าสุด Iridium ประกาศว่าพันธมิตรล่มไปเรียบร้อยแล้ว โดย Qualcomm เป็นฝ่ายยื่นหนังสือแจ้งเลิกสัญญา มีผลวันที่ 3 ธันวาคม 2023</p>\n<p>การเลิกสัญญากับ Qualcomm ทำให้ Iridium สามารถเซ็นสัญญากับผู้ผลิตชิป ผู้ผลิตสมาร์ทโฟนรายอื่นได้ ซึ่งบริษัทบอกว่าจะหาทางพูดคุยกับพาร์ทเนอร์รายใหม่ๆ ต่อไป</p>\n<p>ฝั่ง Qualcomm แถลงกับ CNBC ว่าต้องการเลือกวิธีสื่อสารดาวเทียมที่เป็นมาตรฐานกลาง (standards-based) มากกว่าการใช้โปรโตคอลปิดของ Iridium</p>\n<p>ที่มา - <a href=\"https://investor.iridium.com/2023-11-09-Iridium-Announces-New-D2D-Direction\">Iridium</a>, <a href=\"https://www.cnbc.com/2023/11/09/iridium-announces-end-of-qualcomm-satellite-to-phone-partnership.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/ec397f03fb18b91258b242115a294291.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/satellite\">Satellite</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5dca1a2ab94962a6f93cb4c2d7a1b59f94da5696fbca7b65a5462ca9c5fdf203","category":"Thai"}