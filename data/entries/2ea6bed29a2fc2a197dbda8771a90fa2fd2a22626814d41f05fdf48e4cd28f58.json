{"title":"Uber Eats ประกาศซื้อกิจการ Foodpanda ในไต้หวัน","link":"https://www.blognone.com/node/139731","date":1715657587000,"content":"<div><div><div><p>Uber และ Delivery Hero ประกาศบรรลุข้อตกลง โดย Uber จะซื้อกิจการส่งอาหาร Foodpanda ในไต้หวัน ซึ่งเป็นธุรกิจของ Delivery Hero ด้วยมูลค่า 950 ล้านดอลลาร์ โดยจ่ายเป็นเงินสด ซึ่งขั้นตอนถัดไปดีลนี้จะต้องได้รับการอนุมัติจากหน่วยงานกำกับดูแล คาดว่าจะแล้วเสร็จภายในครึ่งแรกของปี 2025 นอกจากนี้ Uber จะได้ซื้อหุ้นเพิ่มทุนของ Delivery Hero เป็นมูลค่า 300 ล้านดอลลาร์ จากดีลนี้ด้วย</p>\n<p>Foodpanda จะยังคงให้บริการต่อไปในไต้หวันจนกว่าดีลซื้อกิจการจะเสร็จสิ้น จากนั้นพาร์ตเนอร์ทั้งหมดจะถูกโอนย้ายมาเป็น Uber Eats</p>\n<p>เมื่อปีที่แล้วเคยมีข่าวว่า Foodpanda <a href=\"https://www.blognone.com/node/135849\">สนใจขายธุรกิจ</a>ในภูมิภาคเอเชียตะวันออกเฉียงใต้ ซึ่งไม่มีไต้หวัน แต่ล่าสุดซีอีโอ Niklas Ostberg ของ Delivery Hero บอกว่า<a href=\"https://www.blognone.com/node/138237\">ยังไม่มีความคิด</a>ขายส่วนธุรกิจในภูมิภาคนี้</p>\n<p>ที่มา: <a href=\"https://www.deliveryhero.com/newsroom/uber-eats-to-acquire-foodpanda-business-in-taiwan/\">Delivery Hero</a></p>\n<p><em>ข้อมูลเปิดเผย: LINE MAN Wongnai เป็นบริษัทแม่ของ Blognone</em></p>\n<p><img alt=\"No Description\" src=\"https://www.blognone.com/sites/default/files/externals/ee440510bcccf6522f914937046ceccc.jpg\" /></p>\n</div></div></div><div><div>Topics: </div><div><div><a href=\"/topics/ubereats\">UberEATS</a></div><div><a href=\"/topics/uber\">Uber</a></div><div><a href=\"/topics/foodpanda\">Foodpanda</a></div><div><a href=\"/topics/delivery-hero\">Delivery Hero</a></div><div><a href=\"/topics/taiwan\">Taiwan</a></div><div><a href=\"/topics/acquisition\">Acquisition</a></div><div><a href=\"/topics/delivery\">Delivery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ea6bed29a2fc2a197dbda8771a90fa2fd2a22626814d41f05fdf48e4cd28f58","category":"Thai"}