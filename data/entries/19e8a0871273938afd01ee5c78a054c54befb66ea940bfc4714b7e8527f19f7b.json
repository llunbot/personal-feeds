{"title":"เกม South of Midnight ประกาศวันขาย 8 เมษายน 2025, ตั้งราคา 40 ดอลลาร์","link":"https://www.blognone.com/node/144285","date":1737686601000,"content":"<div><div><div><p><a href=\"https://www.blognone.com/node/134300\">South of Midnight</a> อีกเกมในเครือ Xbox Studios พัฒนาโดย Compulsion Games สตูดิโอจากแคนาดาเจ้าของผลงานเกม We Happy Few ประกาศวันวางขาย 8 เมษายน 2025 โดยมีเฉพาะบน Xbox Series X|S และพีซี (เกมนี้ไม่มี PS5)</p>\n<p>South of Midnight เป็นเรื่องของสาววัยรุ่นชื่อ Hazel ที่อาศัยอยู่ในในภาคใต้ของสหรัฐอเมริกา (American South แถบรัฐลุยเซียนา แต่ในเกมเป็นเมืองสมมติชื่อ Prospero) ต้องตามหาแม่ที่สูญหายไปจากพายุเฮอริเคน เข้าสู่โลกเวทย์มนตร์และสัตว์ประหลาดตามตำนานของพื้นที่แถบนั้น (Southern Fairytales) ซึ่งต่างไปจากตำนานกรีกหรือนอร์ดิกที่เราคุ้นเคยกันจากเกมอื่นๆ เช่น มีเพื่อนเป็นปลาดุกยักษ์ ขี่จระเข้ยักษ์ แมงมุมหญิง บวกกับงานอาร์ทที่มีเอกลักษณ์โดดเด่นไม่เหมือนกับเกมอื่นๆ</p>\n<p>อีกประเด็นที่น่าสนใจคือเกม South of Midnight เป็นเกมที่ไม่ยาวนัก ประมาณ 10-12 ชั่วโมง ทำให้ไมโครซอฟท์เลือกตั้งราคาเกมที่ 39.99 ดอลลาร์ ถูกกว่าราคาเกมในปัจจุบันที่ขายกัน 60-70 ดอลลาร์ <a href=\"https://www.blognone.com/node/137748\">แนวทางนี้ไมโครซอฟท์เคยใช้มาก่อนแล้วกับเกม Senua’s Saga: Hellblade II ที่ออกในปี 2024</a></p>\n<p>ที่มา - <a href=\"https://news.xbox.com/en-us/2025/01/23/south-of-midnight-developer-direct-2025/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/17ca69d2e4a5ef64486e833c5072ebf5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c9fc93175b268f8f72bd435a28208e52.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/55141668ac3256b30dd173c3c82e6ab8.jpg\" /></p>\n</div></div></div><div><div>Topics: </div><div><div><a href=\"/topics/compulsion-games\">Compulsion Games</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19e8a0871273938afd01ee5c78a054c54befb66ea940bfc4714b7e8527f19f7b","category":"Thai"}