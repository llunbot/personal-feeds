{"title":"ซีอีโอ Cisco ยอมรับ ตกขบวนคลาวด์ยุคแรกเมื่อสิบปีก่อน แต่ปรับตัว ตอนนี้ตามทันแล้ว","link":"https://www.blognone.com/node/124314","date":1629380287000,"content":"<div><div><div><p>Chuck Robbins ซีอีโอของ Cisco กล่าวใน<a href=\"https://www.blognone.com/node/124296\">งานแถลงผลประกอบการไตรมาสล่าสุด</a> มีประเด็นน่าสนใจตรงที่เขายอมรับว่า \"ตกขบวน\" ตลาดคลาวด์ยุคแรกเริ่ม จึงเป็นบทเรียนว่าบริษัทต้องเตรียมตัวให้พร้อมกับการเปลี่ยนสถาปัตยกรรมยุคที่สอง ซึ่ง Cisco ทำได้สำเร็จ</p>\n<p>Robbins ขยายความเพิ่มว่า เดิมที Cisco ขายอุปกรณ์เครือข่ายสำหรับลูกค้าองค์กรแบบดั้งเดิม แต่เมื่อโลกเริ่มเข้าสู่ยุคคลาวด์เมื่อประมาณ 10 ปีก่อน ลูกค้าเดิมก็หันไปเช่าคลาวด์แทนการซื้ออุปกรณ์เครือข่ายแบบ on-premise</p>\n<p>การแก้ปัญหาของ Cisco ในยุคที่สองจึงเป็นการย้ายมาจับลูกค้าที่เป็นเจ้าของศูนย์ข้อมูลขนาดใหญ่แทน (เช่น กูเกิลหรือเฟซบุ๊ก) Cisco เรียกลูกค้ากลุ่มนี้ว่าเป็น web scale companies โดยออกสินค้าอุปกรณ์เครือข่ายสมรรถนะสูงๆ (เช่น สินค้ากลุ่ม Silicon One หรืออุปกรณ์ระดับ 400 gigabit) มาจับตลาดนี้ ปัจจุบัน Cisco บอกว่ามีลูกค้ากลุ่ม web scale ประมาณ 400 ราย และเป็นตลาดที่เติบโตสูงมากด้วย</p>\n<p><img src=\"https://www.blognone.com/sites/default/files/externals/73c26e561b92ddab43a21fdbd8286246.jpg\" /></p>\n<p>ที่มา - <a href=\"https://www.businessinsider.com/cisco-ceo-chuck-robbins-next-cloud-transition-q4-earnings-2021-8\">Business Insider</a></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/enterprise\">Enterprise</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28350a6953759073a06e3c3cc77c0bd3774af576580a92278cdad71c4880a9ab","category":"Thai"}