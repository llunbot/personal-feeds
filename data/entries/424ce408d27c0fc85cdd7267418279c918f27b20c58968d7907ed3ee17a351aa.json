{"title":"Workday ปลดพนักงานออก 8.5% โยกทรัพยากรไปลงทุน AI และแพลตฟอร์ม","link":"https://www.blognone.com/node/144524","date":1738809999000,"content":"<div><div><div><p>Workday บริษัทซอฟต์แวร์ด้านทรัพยากรบุคคล ประกาศปลดพนักงานออก 1,750 คน คิดเป็น 8.5% ของพนักงานทั้งหมด ด้วยเหตุผลว่าต้องการจัดสรรทรัพยากรใหม่ตามความต้องการของลูกค้าที่เปลี่ยนไป</p>\n<p>Carl Eschenbach ซีอีโอของ Workday ระบุว่าบริษัทต้องเปลี่ยนกระบวนการภายในใหม่หลายอย่าง ทำให้การตัดสินใจรวดเร็วขึ้น ตำแหน่งงานมีหน้าที่ชัดเจนขึ้น ปรับการลงทุนมาเน้นด้าน AI และการพัฒนาแพลตฟอร์มมากขึ้น วัดความคุ้มค่าของการลงทุน (ROI) อย่างจริงจัง และขยายไปลงทุนนอกสหรัฐอเมริกามากขึ้น</p>\n<p>พนักงานที่ถูกปลดออกจะได้แพ็กเกจชดเชยอย่างน้อย 12 สัปดาห์ และเพิ่มขึ้นตามอายุงาน รวมถึงสิทธิการซื้อหุ้นที่ยังค้างอยู่เพิ่มเติม</p>\n<p>นอกจากนี้ Workday ยังประกาศปิดสำนักงานบางส่วนที่บริษัทเป็นเจ้าของเอง (owned office space) เปลี่ยนไปใช้โมเดลการเช่าสำนักงานแทนด้วย</p>\n<p>ที่มา - <a href=\"https://blog.workday.com/en-us/changes-position-workday-for-future.html\">Workday</a>, <a href=\"https://www.theregister.com/2025/02/05/workday_restructure_job_cuts/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/fe6eda5d1d1519b8e1c954d6ec8f1604.jpeg\" /></p>\n</div></div></div><div><div>Topics: </div><div><div><a href=\"/topics/workday\">Workday</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"424ce408d27c0fc85cdd7267418279c918f27b20c58968d7907ed3ee17a351aa","category":"Thai"}