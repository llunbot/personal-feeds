{"title":"AMD เปิดตัวจีพียูเวิร์คสเตชันระดับกลาง Radeon Pro W7600 และ W7500 ใช้ RDNA 3","link":"https://www.blognone.com/node/135115","date":1691070602000,"content":"<div><div><div><p>AMD เปิดตัวจีพียูเวิร์คสเตชันแบรนด์ Radeon Pro ใหม่สองรุ่นย่อยคือ Radeon Pro W7600 และ W7500 ซึ่งเป็นรุ่นรองลงมาจาก <a href=\"https://www.blognone.com/node/133445\">Radeon Pro W7900 และ W7800 ที่เปิดตัวในเดือนเมษายน</a></p>\n<p>Radeon Pro ชุดนี้ใช้สถาปัตยกรรม RDNA 3 เช่นเดียวกับรุ่นพี่ แต่ลดแรมลงมาเหลือ 8GB (รุ่น W7900 ให้แรมมากถึง 48GB, W7800 ให้แรม 32Gb) และใช้ชิป Navi 33 เหมือนกัน จุดต่างสำคัญคือ W7600 มีหน่วยประมวลผล 32 CU ส่วน W7500 ลดลงเหลือ 28CU</p>\n<p>การ์ดทั้งสองตัวออกแบบมาใช้แทน Radeon Pro W6600 (RDNA 2) และ W5500 (RDNA 1) สองเจนก่อนหน้าที่เป็นการ์ดเวิร์คสเตชันระดับกลาง ราคาขายอยู่ที่ 599 ดอลลาร์ (W7900) และ 429 ดอลลาร์ (W7800) เริ่มวางขายภายในไตรมาส 3/2023</p>\n<p>ที่มา - <a href=\"https://www.anandtech.com/show/19993/amd-announces-radeon-pro-w7600-w7500\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/d3e5216ec23871061b7133fd0c6ddff4.jpg\" /></p>\n</div></div></div><div><div>Topics: </div><div><div><a href=\"/topics/radeon-pro\">Radeon Pro</a></div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/workstation\">Workstation</a></div><div><a href=\"/topics/amd\">AMD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b394103ae3b2207d0d22049003f74a2477d50b9af726f8bb01e47d49d0d5235","category":"Thai"}