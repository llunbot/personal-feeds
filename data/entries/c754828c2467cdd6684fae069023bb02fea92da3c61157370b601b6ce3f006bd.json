{"title":"Sony พัฒนาซอฟต์แวร์ยืนยันความถูกต้องในภาพถ่าย รับมือกับการแก้ไขภาพโดยใช้ Gen AI","link":"https://www.blognone.com/node/136950","date":1701062913000,"content":"<div><div><div><p>Sony Electronics ร่วมมือกับสำนักข่าว Associated Press (AP) และ Camera Bits ผู้ให้บริการ Photo Mechanic แอปแท็กและตรวจสอบข้อมูล metadata ของภาพ ประกาศความสำเร็จในการทดสอบซอฟต์แวร์ตรวจสอบความถูกต้องของภาพถ่าย เพื่อป้องกันการใช้ Generative AI ปรับแต่งภาพ</p>\n<p>ภาพถ่ายที่ถูกถ่ายผ่านกล้อง Sony จะถูกสแตมป์ด้วยลายเซ็นดิจิทัล (machine-based digital signature) ใน metadata ตั้งแต่ถ่ายภาพ เพื่อง่ายต่อการยืนยันว่าภาพดังกล่าวไม่ได้ถูกปรับแต่งใดๆ จาก AI โดยเป้าหมายเบื้องต้นเอาไว้สำหรับนักข่าว ที่ต้องการเพิ่มความน่าเชื่อถือของงานว่าถ่ายจากเหตุการณ์จริง ไม่มี AI เข้ามาเกี่ยวข้อง</p>\n<p>Sony ระบุว่าจะเริ่มปล่อยซอฟต์แวร์ตัวนี้ในช่วงฤดูใบไม้ผลิ 2024 (ราวมีนาคม - พฤษภาคม) ให้กับไลน์กล้องพรีเมี่ยมของตัวเอง (แต่ไม่ได้พูดถึงสมาร์ทโฟน Xperia ว่าจะได้ด้วยหรือไม่) รวมถึงซอฟต์แวร์นี้จะอยู่ในแอป Photo Mechanic ของ Camera Bits ด้วย สำหรับการอ่าน metadata</p>\n<p><img alt=\"No Description\" src=\"https://www.blognone.com/sites/default/files/externals/e124388eaf3c3a4e39eae864e9cf3e56.png\" /><em>ภาพจากวิดีโอเปิดตัวกล้อง A9 III ของ Sony</em></p>\n<p>ที่มา - <a href=\"https://www.sony.com/content/sony/en/en_us/SCA/company-news/press-releases/sony-electronics/2023/sony-electronics-and-the-associated-press-complete-testing-of-advanced-incamera-authenticity-technology-to-address-growing-concerns-around-fake-imagery.html\">Sony</a> via <a href=\"https://www.androidcentral.com/apps-software/sony-in-camera-authenticity-detailed\">Androidcentral</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/sony-alpha\">Sony Alpha</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/photography\">Photography</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c754828c2467cdd6684fae069023bb02fea92da3c61157370b601b6ce3f006bd","category":"Thai"}