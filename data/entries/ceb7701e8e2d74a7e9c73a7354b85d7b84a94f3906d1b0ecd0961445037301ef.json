{"title":"OpenAI ออกรายงานการใช้ GPT ในทางที่ผิด พบแฮกเกอร์ใช้ช่วยเขียนโค้ด, ไล่ยิงสแปม, โน้มน้าวการเมือง","link":"https://www.blognone.com/node/142530","date":1728757177000,"content":"<div><div><div><p>OpenAI รายงานถึงการแบนบัญชีกลุ่มแฮกเกอร์มากกว่า 20 กลุ่มตั้งแต่ต้นปีที่ผ่านมา โดยกลุ่มเหล่านี้ใช้งาน OpenAI ตั้งแต่การเชียนเว็บเพื่อหวังผลทางการเมืองไปจนถึงการใช้งานเพื่อช่วยเขียนมัลแวร์</p>\n<p>กลุ่ม STORM-0817 ใช้โมเดลของ OpenAI ทำงานหลายอย่าง ทั้งการแปลข้อความในเว็บ, ดูดข้อมูลจาก Instagram, และพัฒนามัลแวร์ เมื่อติดตามการใช้งานพบว่ากลุ่มนี้พยายามพัฒนามัลแวร์ใหม่สำหรับแอนดรอยด์เพื่อติดตามเครื่องเป้าหมาย ทั้งการดูดข้อมูลจากโทรศัพท์และพัฒนาเซิร์ฟเวอร์เพื่อควบคุมเครื่องที่ติดมัลแวร์ไปแล้ว แม้จะไม่มีข้อมูลชัดเจนว่ากลุ่มนี้เป็นใคร แต่ก็พยายามแปลข้อมูลต่างๆ เป็นภาษาเปอร์เซีย, ทดสอบเป้าหมายมัลแวร์กับชาวอิหร่าน</p>\n<p>เคสหนึ่งที่มีการรายงานคือการสร้างโปรไฟล์ปลอมไปใช้โน้มน้าวทางการเมือง เช่นเคสหนึ่งบัญชีปลอมใช้ API ของ OpenAI สร้างโปรไฟล์ปลอมคุยกับผู้คนในทวิตเตอร์ แม้จะความแตกเพราะเครดิตหมด</p>\n<p>นโยบายของ OpenAI นั้นจะเก็บพรอมพ์ต่างๆ ที่ใส่เข้าไปไว้ในระบบ 30 วันเพื่อใช้ตรวจสอบการใช้งานในทางที่ผิด แต่ก็มีช่องทางขอให้ไม่เก็บข้อมูลเลยได้แต่ต้องเป็นลูกค้าที่ผ่านการอนุมัติเท่านั้น</p>\n<p>ที่มา - <a href=\"https://cdn.openai.com/threat-intelligence-reports/influence-and-cyber-operations-an-update_October-2024.pdf\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/251d90b41354fc0a6a6732e359b30a7b.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ceb7701e8e2d74a7e9c73a7354b85d7b84a94f3906d1b0ecd0961445037301ef","category":"Thai"}