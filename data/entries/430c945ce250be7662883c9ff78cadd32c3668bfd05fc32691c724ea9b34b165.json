{"title":"Unity ซื้อกิจการ Parsec ซอฟต์แวร์รีโมทเดสก์ท็อป-สตรีมหน้าจอเกม","link":"https://www.blognone.com/node/124170","date":1628673137000,"content":"<div><div><div><p>Unity ประกาศซื้อกิจการ Parsec เจ้าของเทคโนโลยีสตรีมหน้าจอ-รีโมทเดสก์ท็อป ที่รองรับการเล่นเกมความละเอียดสูงๆ (UHD 60fps) ที่ latency ต่ำมากๆ เพียง 7ms ในวงแลนเดียวกัน มูลค่าการซื้อกิจการอยู่ที่ 320 ล้านดอลลาร์</p>\n<p>เทคโนโลยีของ Parsec รองรับทั้งการรีโมทหน้าจอไปทำงานและการเล่นเกม บริษัทใช้วิธีเขียนเทคโนโลยีระดับล่างเอง (เช่น networking protocol และ peer-to-peer NAT traversal) เพื่อให้ได้ค่า latency ต่ำที่สุด</p>\n<p>ลูกค้าของ Parsec มีทั้งฝั่งองค์กรที่นำไปใช้เพื่อการทำงานในทีม และลูกค้าฝั่งคอนซูเมอร์ที่ใช้เล่นเกมร่วมกับเพื่อน ตัวอย่างลูกค้าองค์กรได้แก่ EA, Blizzard, Ubisoft, Square Enix</p>\n<p>Unity บอกว่าซื้อ Parsec เพื่อตอบโจทย์ฝั่งองค์กรเป็นหลัก เพราะบริษัทเกมสมัยใหม่ต้องการเครื่องมือทำงานแบบรีโมท จากทีมงานที่กระจายตัวอยู่ทั่วโลก การมีเทคโนโลยีรีโมทที่รองรับภาพความละเอียดสูงๆ แสดงสีสันถูกต้อง ตอบสนองรวดเร็ว จะช่วยให้ทีมพัฒนาเกมทำงานร่วมกันอย่างคล่องตัวมากขึ้น</p>\n<p><img src=\"https://www.blognone.com/sites/default/files/externals/915dd14b4a86067aa41dda50a0c364cd.jpg\" /></p>\n<p>ที่มา - <a href=\"https://unity.com/our-company/newsroom/unity-enters-agreement-acquire-parsec\">Unity</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/acquisition\">Acquisition</a></div><div><a href=\"/topics/remote-desktop\">Remote Desktop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"430c945ce250be7662883c9ff78cadd32c3668bfd05fc32691c724ea9b34b165","category":"Thai"}