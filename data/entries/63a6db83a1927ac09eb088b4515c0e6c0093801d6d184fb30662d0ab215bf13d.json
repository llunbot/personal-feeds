{"title":"Apple จะเพิ่มการป้องกันกด Action Button ใน iPhone 15 Pro โดยไม่ตั้งใจ ใน iOS 17.1","link":"https://www.blognone.com/node/136190","date":1697042769000,"content":"<div><div><div><p>แอปเปิลได้ออกอัพเดต iOS 17.1 เบต้า 3 ให้นักพัฒนาทดสอบ ก่อนออกอัพเดตเวอร์ชันผู้ใช้งานทั่วไป โดยในเบต้านี้พบว่าแอปเปิลได้เพิ่มเงื่อนไขใหม่สำหรับปุ่มแอคชั่น หรือ Action Button ของ iPhone 15 Pro ด้วย</p>\n<p>ปุ่ม Action Button เป็นฟีเจอร์ใหม่ที่มีเฉพาะ iPhone 15 Pro และ iPhone 15 Pro Max แทนที่สวิตช์เปิด-ปิดเสียงเดิม ซึ่งผู้ใช้งานสามารถเลือกตั้งค่าให้ทำงานลัดตามที่ต้องการไม่จำเป็นต้องเปิด-ปิดเสียง เช่น เปิดกล้อง, เปิดไฟฉาย, เปิดโหมดโฟกัส</p>\n<p>การเปลี่ยนแปลงนี้ Action Button จะปรับวิธีถูกเรียกใช้งานให้ยากขึ้น เมื่อพบว่า iPhone อยู่ในกระเป๋า (ใช้ข้อมูลเซ็นเซอร์) เพื่อป้องกันการเผลอกดปุ่มค้างโดยไม่ได้ตั้งใจ ทำให้ไปเปิดฟังก์ชันเช่น ไฟฉาย หรือกล้อง โดยที่ไม่ต้องการนั่นเอง ทั้งนี้เงื่อนไขที่เพิ่มมาไม่มีส่วนตั้งค่าเพิ่มเติม จึงน่าจะเพิ่มให้กับผู้ใช้งานทุกคน</p>\n<p>ที่มา: <a href=\"https://9to5mac.com/2023/10/10/ios-17-1-action-button-iphone-15-pro/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/17c456485ae4f21c62c0b6070af7de7e.png\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63a6db83a1927ac09eb088b4515c0e6c0093801d6d184fb30662d0ab215bf13d","category":"Thai"}