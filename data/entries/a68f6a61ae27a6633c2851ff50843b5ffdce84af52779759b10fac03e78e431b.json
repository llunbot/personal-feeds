{"title":"สิงคโปร์รายงานครึ่งปีแรกยังมีคดีแอปดูดเงินเกิน 700 คดี ตามจับบัญชีม้า ล่าสุดเด็กอายุ 16 ปีเป็นผู้ต้องหา","link":"https://www.blognone.com/node/134796","date":1689151359000,"content":"<div><div><div><p>ตำรวจสิงคโปร์รายงานถึงเหยื่อแอปดูดเงินว่ายังอยู่ในระดับสูง โดยครึ่งปีแรกมีคดีรวมกว่า 700 คดี มูลค่าความเสียหายรวมประมาณ 8 ล้านดอลลาร์สิงคโปร์ หรือประมาณ 210 ล้านบาท แม้ว่าจะมีการปรับปรุงกระบวนการล็อกบัญชีปลายทางเพื่อลดความเสียหาย แต่ก็ตามเงินคืนมาได้เพียง 94,000 ดอลลาร์สิงคโปร์เท่านั้น</p>\n<p>แนวทางของรัฐบาลสิงคโปร์ในช่วงหลังคือการลงโทษคนรับจ้างเปิดบัญชีม้าค่อนข้างหนัก ผู้ที่รับจ้างเปิดบัญชีม้าจะถูกดำเนินคดีทั้งอาชญากรรมคอมพิวเตอร์และกฎหมายฟอกเงิน โดยคดีรอบล่าสุดมีผู้ถูกจับกุม 6 ราย หนึ่งในนั้นเป็นผู้ต้องหาอายุเพียง 16 ปี</p>\n<p>ผู้ต้องหาบางส่วนบอกรหัสผ่านบัญชีธนาคารให้คนร้ายโดยมองเป็นการให้เช่าบัญชี คดีหนึ่งผู้ต้องหาระบุว่าได้รับค่าเช่าบัญชีเป็นเงิน 500 ดอลลาร์สิงคโปร์ จากการให้เช่าบัญชีเป็นเวลา 2 สัปดาห์</p>\n<p>ที่มา - <a href=\"https://www.straitstimes.com/singapore/courts-crime/boy-16-among-6-people-accused-of-money-laundering-related-offences-linked-to-scams\">Strait Times</a></p>\n<p><img src=\"https://www.blognone.com/sites/default/files/externals/ddce2a8d2b67d53a70e00add84b9221c.jpg\" alt=\"No Description\" /></p>\n<p>ภาพรถตำรวจสิงคโปร์เมื่อปี 2019 โดย  <a href=\"https://en.wikipedia.org/wiki/Law_enforcement_in_Singapore#/media/File:SPF_Fast_Response_Car_QX-1211Z_participating_NDP.jpg\">Mr Me</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a68f6a61ae27a6633c2851ff50843b5ffdce84af52779759b10fac03e78e431b","category":"Thai"}