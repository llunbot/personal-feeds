{"title":"เปิดตัวเกม Sand Land เกมผจญภัยจากการ์ตูน ลายเส้น อ.อากิระ โทริยาม่า","link":"https://www.blognone.com/node/134263","date":1686296521000,"content":"<div><div><div><p><strong>Bandai Namco</strong> ได้เปิดตัวเกม <strong>Sand Land</strong> ผ่านงาน Summer Game Fest 2023 โดยตัวเกมเป็นการนำมังงะเรื่อง Sand Land ที่ อ.อากิระโทริยาม่า (ผู้วาดดราก้อนบอล และผู้ออกแบบตัวละคร Dragon Quest) เคยวาดไว้ในปี 2000 มาสร้างเป็นเกมผจญภัย</p>\n<p>ตัวเกมยังคงลายเส้นอันเป็นเอกลักษณ์ตามสไตล์ของ อ.โทริยาม่า ผสมผสานเป็นเกมแนว action ที่มีลูกเล่นอย่างขับยานพาหนะ,ต่อสู้ และการลอบเร้น โดยจะดำเนินเรื่องอยู่ในดินแดนทะเลทรายลึกลับ ตัวเกมพัฒนาโดยใช้ Unreal Engine</p>\n<p><img alt=\"No Description\" src=\"https://www.blognone.com/sites/default/files/externals/42a44ea05b0700ef0e6d9ca2df27e7af.jpg\" /><img alt=\"No Description\" src=\"https://www.blognone.com/sites/default/files/externals/339c138cac4833c7b7ba44985d1b61c9.jpg\" /></p>\n<p>ก่อนหน้าที่จะประกาศเปิดตัวเกมนั้น Sand Land เคยประกาศ Movie Animation มาก่อน ซึ่งตัว Animation จะเข้าฉายที่ประเทศญี่ปุ่นในเดือนสิงหาคมนี้ ส่วนตัวเกมยังไม่ได้ระบุวันวางจำหน่ายแต่อย่างใด แต่จะลงให้กับเครื่อง PS5,Xbox Series S/X และ PC</p>\n<p>ที่มา - <a href=\"https://www.gameinformer.com/sgf-2023/2023/06/08/akira-toriyamas-sand-land-game-announced\">Game informer</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/ps5\">PS5</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30902c63f027c06d0a9926b63ef9361ab8a93dfe95e4655dfb213f1d9a5a5301","category":"Thai"}