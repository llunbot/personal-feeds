{"title":"จีนส่งเจ้าหน้าที่ร่วมกับตำรวจศรีลังกา ทลายแก๊งคอลเซ็นเตอร์ในเมืองโคลัมโบ มีคนถูกจับ 230 ราย มีคนไทยร่วมด้วยหนึ่งคน","link":"https://www.blognone.com/node/142584","date":1729061530000,"content":"<div><div><div><p>ทางการจีนร่วมกับตำรวจศรีลังกาบุกทลายแก๊งคอลเซ็นเตอร์ในเมืองโคลัมโบในช่วงสัปดาห์ที่ผ่านมา โดยรวมสามารถจับกุมชาวจีนได้ 230 ราย, คอมพิวเตอร์ 250 เครื่อง, และโทรศัพท์มือถืออีก 500 เครื่อง</p>\n<p>การจับกุมนี้มีหลายจุด จุดใหญ่ที่สุดมีชาวจีนถูกจับ 126 คน ชาวไทยและฟิลิปปินส์อีกชาติละ 1 คน</p>\n<p>กระทรวงต่างประเทศศรีลังการะบุว่าแก๊งเหล่านี้มุ่งเป้าหมายนอกศรีลังกาเป็นหลักโดยไม่ได้ระบุว่ามุ่งเป้าชาติใด และการบุกจับครั้งนี้ทางการจีนได้ส่งเจ้าหน้าที่มาให้ความช่วยเหลือ</p>\n<p>แนวทางการบุกจับแก๊งคอลเซ็นเตอร์แม้จะตั้งอยู่นอกประเทศเป็นแนวทางหนึ่งที่ทางการจีนใช้ในช่วงหลัง โดยมีการบุกจับมาแล้วในกัมพูชา, ฟิลิปปินส์, สหรัฐอาหรับเอมิเรตส์, เคนยา, หรือแม้แต่ประเทศในสหภาพยุโรปอย่างสเปน</p>\n<p>ที่มา - <a href=\"https://www.channelnewsasia.com/asia/sri-lanka-arrests-over-230-chinese-cybercrime-raids-4679726\">Channel News Asia</a>, <a href=\"http://lk.china-embassy.gov.cn/eng/zytz/202410/t20241014_11507299.htm\">Chinese Embassy in Colombo</a></p>\n<p><img src=\"https://www.blognone.com/sites/default/files/externals/605677008b7bd74059ef4d23407368e8.jpg\" /></p>\n</div></div></div><div><div>Topics: </div><div><div><a href=\"/topics/crime\">Crime</a></div><div><a href=\"/topics/sri-lanka\">Sri Lanka</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0901488d893824a9f20e3571a270471fccf2e13bbb4fea1dee2f832d29f47a2","category":"Thai"}