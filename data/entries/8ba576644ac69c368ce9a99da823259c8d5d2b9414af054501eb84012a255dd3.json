{"title":"Rock Band 4 หยุดออกอัพเดตเพลงใหม่รายสัปดาห์ หลังทำต่อเนื่องมานานกว่า 8 ปี","link":"https://www.blognone.com/node/137775","date":1705809287000,"content":"<div><div><div><p>เกมดนตรี Rock Band 4 ของสตูดิโอ Harmonix ออกในปี 2015 และยังออกอัพเดต DLC เพลงใหม่รายสัปดาห์เป็นประจำทุกสัปดาห์มาจนถึงทุกวันนี้ รวมระยะเวลาเกินกว่า 8 ปีแล้ว</p>\n<p>อย่างไรก็ตาม Harmonix เพิ่งประกาศยุติการออก DLC ให้เกม Rock Band 4 ในวันที่ 25 มกราคม 2024 แต่ผู้เล่นยังสามารถเล่นเกมได้ตามปกติ เล่นออนไลน์ได้เหมือนเดิม ส่วนเหตุผลที่หยุดทำ DLC คือต้องการไปโฟกัสกับ<a href=\"https://www.blognone.com/node/137170\">เกมใหม่ Fortnite Festival ที่เพิ่งออกเมื่อปลายปี 2023</a></p>\n<p>ซีรีส์เกม Rock Band ถือเป็นซีรีส์ที่มีการซัพพอร์ตยาวนานมาก หากนับรวม DLC ของทุกภาครวมกันมีเพลงเกือบ 3,000 เพลง (ถ้านับเพลงที่มาพร้อมกับเกมภาคหลักด้วย ตัวเลขเกิน 3,000) ทำให้ประกาศนี้ถือเป็นการยุติการออก DLC ใหม่ของเกมซีรีส์ Rock Band ซึ่งคงไม่มีออกภาคใหม่อีกแล้ว</p>\n<p>ผู้เล่นที่อยากนำอุปกรณ์ดนตรีจาก Rock Band ไปใช้กับเกม Fortnite Festival ด้วย ทางทีมงาน Harmonix ก็สัญญาเอาไว้ว่าจะออกอัพเดตตามมาในอนาคต</p>\n<p>ที่มา - <a href=\"https://www.harmonixmusic.com/blog/an-update-on-rock-band-4-dlc\">Harmonix</a>, <a href=\"https://arstechnica.com/gaming/2024/01/harmonix-is-ending-rock-band-dlc-releases-after-16-years-2800-songs/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/26964280de83fda3e9c100c6a662067a.jpg\" /></p>\n</div></div></div><div><div>Topics: </div><div><div><a href=\"/topics/rock-band\">Rock Band</a></div><div><a href=\"/topics/games\">Games</a></div><div><a href=\"/topics/harmonix\">Harmonix</a></div><div><a href=\"/topics/dlc\">DLC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ba576644ac69c368ce9a99da823259c8d5d2b9414af054501eb84012a255dd3","category":"Thai"}