{"title":"ผู้พิพากษาในคดี Epic Games ฟ้อง Google ประกาศทลายกำแพงผูกขาดของ Play Store","link":"https://www.blognone.com/node/141434","date":1723700471000,"content":"<div><div><div><p>เป็นเวลา 8 เดือนแล้วที่ Epic Games <a href=\"https://www.blognone.com/node/137188\">ชนะคดี</a>ฟ้อง Google ผูกขาดแอปสโตร์และอยู่ในระหว่างการกำหนดบทลงโทษ โดยที่ผ่านมา ศาลสั่งให้ Epic Games ระบุ<a href=\"https://www.blognone.com/node/139213\">ข้อเรียกร้อง</a> และให้ทาง Google คำนวน<a href=\"https://www.blognone.com/node/140583\">ค่าใช้จ่าย</a>ในการนำ Epic Games Store มาอยู่ใน Play Store</p>\n<p>ความคืบหน้าล่าสุดที่เกิดขึ้นคือศาลทำการการนัดฟังครั้งสุดท้ายในวันนี้ โดย James Donato ผู้พิพากษาในคดีนี้กล่าวชัดถ้อยว่า “จะทลายกำแพง” การผูกขาดลงมา</p>\n<p>Epic Games และ Google เห็นร่วมกันว่าการเปิดกว้าง Play Store เป็นไปได้ แต่ยังคงเห็นต่างกันในเรื่องของเวลาที่ใช้ ค่าใช้จ่ายที่จะเกิด และสิทธิของ Google ในการตรวจสอบทุกแอปจากทุกสโตร์ก่อนจะนำสโตร์เหล่านั้นมาอยู่ใน Google Play</p>\n<p>James Donato กล่าวว่าเขาจะไม่เข้าไปกำกับทุกรายละเอียด แต่จะให้ Google และ Epic จัดคณะกรรมการร่วมเพื่อตัดสินใจในเชิงเทคนิคและรายงานกลับมายังศาลทุก ๆ 90 วัน ส่วนการพิจารณาคดีครั้งสุดท้ายจะเกิดขึ้นในอีก 2 สัปดาห์</p>\n<p>ที่มา: <a href=\"https://www.theverge.com/2024/8/14/24220491/epic-google-android-app-store-monopoly-remedies-hearing\">The Verge</a></p>\n<p><img src=\"https://www.blognone.com/sites/default/files/externals/fb5c02382ff4fcecc802e66ee8188491.jpeg\" alt=\"Google Epic Games\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/google-play\">Google Play</a></div><div><a href=\"/topics/lawsuits\">Lawsuits</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebbcf626e6bd817c4e7010e3e4f93adbf625d0f5dbca1132458a3706e1f02d14","category":"Thai"}