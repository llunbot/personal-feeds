{"title":"Huawei เปิดตัวเรือธง Mate 70 ซีรีส์ ผู้ช่วย Voice Assistant ใช้ LLM","link":"https://www.blognone.com/node/143350","date":1732680611000,"content":"<div><div><div><p>Huawei เปิดตัวเรือธงใหม่ Mate 70 ซีรีส์ ประกอบไปด้วย Mate 70, Mate 70 Pro, Mate 70 Pro+ และ Mate 70 Ultimate Design จุดเด่นคือกล้องหลังที่ปรับดีไซน์มาเป็นวงกลมขนาดใหญ่และนูนขึ้น รวมถึง Voice Assistant ในเครื่องถูกปรับปรุงมาให้รองรับ LLM ในตัวแล้ว</p>\n<p>Mate 70 ธรรมดา หน้าจอ OLED ขนาด 6.7 นิ้ว ความละเอียด FHD+ รีเฟรชเรทสูงสุด 120Hz ความสว่างสูงสุด 2500 nits ไม่ระบุชิปเซ็ต แรม 12GB กล้องหลังตัวหลัก ความละเอียด 50 ล้านพิกเซล มี OIS, เลนส์ซูม Periscope 12 ล้านพิกเซล ออพติคัลซูม 5.5x ซูมดิจิตัล 50x และอัลตร้าไวด์ 40 ล้านพิกเซล กล้องหน้า 13 ล้านพิกเซล แบตเตอรี่ 5,300 mAh มีเซ็นเซอร์สแกนลายนิ้วมือ ราคาเริ่มต้น 5,499 หยวน หรือราว 26,000 บาท</p>\n<p><img alt=\"No Description\" src=\"https://www.blognone.com/sites/default/files/externals/9903d4c3e777787ccd3fa42da83236f4.png\" /></p>\n<p>ส่วน Mate 70 Pro และ Pro+ คล้ายกัน จอ 6.9 นิ้ว OLED ความละเอียด FHD+ รีเฟรชเรทสูงสุด 120Hz จุดที่ต่างกันต่างกันคือแรม 12GB และ 16GB และแบตเตอรี่ 5,500 mAH และ 5,700 mAH ตามลำดับ</p>\n<p>ส่วนกล้องเหมือนกันคือ กล้องหลังหลัก 50 ล้านพิกเซล OIS, กล้องซูม Periscope 48 ล้านพิกเซล ออพติคัลซูม 4x ดิจิทัลซูม 100x และกล้องอัลตร้่าไวด์ 40 ล้านพิกเซล ส่วนกล้องหน้า 13 ล้านพิกเซล พร้อมเซ็นเซอร์ 3 มิติสำหรับสแกนหน้า</p>\n<p>Mate 70 Pro ราคาเริ่ม 6,499 หยวน หรือราว 31,000 บาท ส่วน Mate 70 Pro+ เริ่ม 8,499 หยวนหรือราว 40,000 บาท</p>\n<p>ส่วน Mate 70 Ultimate Design หยิบเอารุ่น Pro+ มาปรับปรุงเรื่องวัสดุ เป็นไททาเนียมและดีไซน์ให้มีความหรูหรามากขึ้น ราคาเริ่ม 11,999 หยวน หรือราว 57,000 บาท</p>\n<p><img alt=\"No Description\" src=\"https://www.blognone.com/sites/default/files/externals/b0df3228be33cf221e70c2fdca3f43e8.png\" /></p>\n<p>ที่มา - <a href=\"https://www.huaweicentral.com/huawei-mate-70-series-launched-with-new-camera-design-5700mah-battery-generative-ai-and-more/\">Huawei Central</a>, <a href=\"https://www.gizmochina.com/2024/11/26/huawei-mate70-pro-pro-rs-ultimate-launched-in-china-ryyb-image-sensors-titanium-frame-elegant-design/\">GizmoChina</a>, <a href=\"https://www.gsmarena.com/huawei_mate_70_mate_70_pro_announced-news-65492.php\">GSMArena</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"093b7aba8be15ac309ab40d0466e3b817acdcf29d5108ec1c93d2963225e3aae","category":"Thai"}