{"title":"ลดโลกร้อน กูเกิลใช้ AI ตรวจจับภาพถ่ายดาวเทียม ค้นหาก๊าซมีเทนรั่วไหลตามบ่อน้ำมัน","link":"https://www.blognone.com/node/138263","date":1708312730000,"content":"<div><div><div><p>กูเกิลเผยรายละเอียดของโครงการแก้ปัญหาโลกร้อน ด้วยการใช้ AI ตรวจจับตำแหน่งของการปล่อยก๊าซมีเทนจากภาพถ่ายดาวเทียม</p>\n<p>ก๊าซมีเทน (methane) เป็นหนึ่งในตัวการสำคัญของภาวะเรือนกระจก และการปล่อยก๊าซมีเทนมักมาจากกระบวนผลิตเชื้อเพลิงฟอซซิล เช่น น้ำมันและก๊าซธรรมชาติ</p>\n<p>กูเกิลร่วมกับ Environmental Defense Fund (EDF) หน่วยงานไม่หวังผลกำไรที่ทำด้านสิ่งแวดล้อมมายาวนาน และกำลังจะปล่อยดาวเทียม <a href=\"https://www.methanesat.org/\">MethaneSAT</a> ของตัวเองสู่ชั้นบรรยากาศในเดือนมีนาคมนี้ ดาวเทียม MethaneSAT จะโคจรรอบโลกวันละ 15 รอบแล้วถ่ายภาพที่เห็นระดับของกีาซมีเทนกลับมาวิเคราะห์</p>\n<p>เมื่อได้ภาพแล้ว กูเกิลจะรับช่วงต่อโดยนำภาพมาใส่ใน Google Earth Engine เพื่อให้องค์กรอื่นนำไปใช้งานต่อได้ง่าย และกูเกิลยังนำไปเชื่อมต่อกับภาพถ่ายดาวเทียมปกติ ที่มีอัลกอริทึมของกูเกิลพยายามแยกแยะว่าจุดไหนในโลกเป็นบ่อน้ำมัน ตรงไหนเป็นปั๊มที่ขุดน้ำมันมาจากใต้ดิน ตรงไหนเป็นคลังเก็บน้ำมันบ้าง เมื่อนำมาเช็คกับแผนที่การปล่อยมีเทนจาก MethaneSAT ก็สามารถตรวจสอบได้ว่าจุดไนมีการรั่วไหลของมีเทน เพื่อให้แก้ปัญหาได้รวดเร็วและตรงจุด</p>\n<p><img alt=\"No Description\" src=\"https://www.blognone.com/sites/default/files/externals/9b6fa20ccb9e7d5d26438b9c7a40ed57.jpeg\" /></p>\n<p>ตัวอย่างภาพถ่ายดาวเทียมแสดงระดับของมีเทน ใช้งานผ่าน Google Earth Engine</p>\n<p><img alt=\"No Description\" src=\"https://www.blognone.com/sites/default/files/externals/259f34971cef89a39cd088d27778f6b4.jpeg\" /></p>\n<p>ตัวอย่างภาพถ่ายดาวเทียมแสดงบ่อน้ำมัน (จุดขาวในภาพบน) และการแยกแยะสิ่งปลูกสร้างในบ่อน้ำมันด้วย AI (สีแดง = ตัวปั๊ม, สีน้ำเงิน = ถังเก็บน้ำมัน)</p>\n<p>ที่มา - <a href=\"https://blog.google/outreach-initiatives/sustainability/how-satellites-algorithms-and-ai-can-help-map-and-trace-methane-sources/\">Google</a></p>\n</div></div></div><div><div>Topics: </div><div><div><a href=\"/topics/google-earth\">Google Earth</a></div><div><a href=\"/topics/satellite\">Satellite</a></div><div><a href=\"/topics/environment\">Environment</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77292c6727c7e6bfc96a546da2617bff62faf9784eb0914fefcb9728e543f290","category":"Thai"}