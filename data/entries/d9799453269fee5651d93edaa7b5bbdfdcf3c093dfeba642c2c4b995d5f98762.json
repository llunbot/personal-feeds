{"title":"กลุ่ม PropertyGuru เจ้าของ DDproperty ในไทย เตรียมเข้าตลาดหุ้นด้วยวิธี SPAC","link":"https://www.blognone.com/node/123874","date":1627107598000,"content":"<div><div><div><p>PropertyGuru บริษัทด้านข้อมูลอสังหาริมทรัพย์ออนไลน์รายใหญ่ในภูมิภาคเอเชียตะวันออกเฉียงใต้ ประกาศเตรียมนำบริษัทเข้าตลาดหุ้นที่อเมริกาด้วยวิธี SPAC โดยบริษัทที่จะเข้ามาซื้อกิจการคือ Bridgetown 2 Holdings ซึ่งมีผู้ลงทุนหลักคือ Richard Li ผ่าน Pacific Century Group และ Peter Thiel ผ่าน Thiel Capital มูลค่ากิจการเบื้องต้นอยู่ที่ราว 1,780 ล้านดอลลาร์</p>\n<p>ปัจจุบัน PropertyGuru ให้บริการธุรกิจมาร์เก็ตเพลสด้านอสังหาริมทรัพย์ในสิงคโปร์ เวียดนาม มาเลเซีย อินโดนีเซีย และไทย มีข้อมูลอสังหาริมทรัพย์มากกว่า 2.8 ล้านแห่งต่อเดือน ผู้ใช้งานค้นหามากกว่า 37 ล้านคนต่อเดือน และมีตัวแทนมากกว่า 49,000 ราย</p>\n<p>PropertyGuru ให้บริการในประเทศภายใต้แบรนด์ DDproperty ก่อนหน้านี้บริษัทได้ประกาศซื้อกิจการ REA Group ซึ่งเป็นเจ้าของเว็บไซต์ในไทยคือ ThinkofLiving.com และ Prakard.com</p>\n<p>ที่มา: <a href=\"https://www.propertygurugroup.com/newsroom/propertyguru-southeast-asias-leading-digital-property-marketplace-group-plans-to-go-public-in-partnership-with-bridgetown-2/\">PropertyGuru</a> ผ่าน <a href=\"https://www.bloomberg.com/news/articles/2021-07-24/propertyguru-to-go-public-in-1-8-billion-deal-with-thiel-spac\">Bloomberg</a></p>\n<p><img src=\"https://www.blognone.com/sites/default/files/externals/95ffb106e285b7cc4aa47ee52d93ee72.png\" /></p>\n</div></div></div><div><div>Topics: </div><div><div><a href=\"/topics/propertyguru\">PropertyGuru</a></div><div><a href=\"/topics/real-estate\">Real Estate</a></div><div><a href=\"/topics/southeast-asia\">Southeast Asia</a></div><div><a href=\"/topics/spac\">SPAC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9799453269fee5651d93edaa7b5bbdfdcf3c093dfeba642c2c4b995d5f98762","category":"Thai"}