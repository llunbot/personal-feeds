{"title":"รีวิว HP VICTUS 16 (16-s1118AX) แล็ปท็อปเกมมิ่งสเปกโหดราคาคุ้ม พร้อมโปรเด็ดรับฟรีอีก 3 ต่อ","link":"https://www.blognone.com/node/142761","date":1729830635000,"content":"<div><div><div><p>ปี 2024 ถือว่าเป็นอีกปีที่วงการแล็ปท็อปมีการแข่งขันที่ดุเดือดทั้งในแง่ของราคา, สเปก และเทคโนโลยีใหม่ ๆ แต่ประเภทแล็ปท็อปที่ได้รับการยอมรับว่าคุ้มค่าทั้งในด้านราคา และสเปกที่ได้ยังไงก็คงหนีไม่พ้นแล็ปท็อปเกมมิ่งอย่างแน่นอน</p>\n<p>วันนี้ทีมงาน Blognone จึงหยิบ HP VICTUS 16 (16-s1118AX) หนึ่งในแล็ปท็อปเกมมิ่งที่คุ้มค่ามาก ๆ มารีวิวพร้อมโปรยโปรเด็ดเพิ่มความคุ้ม 3 ต่อให้ผู้อ่านที่สนใจซื้อได้คุ้มไปตาม ๆ กัน</p>\n<p>HP VICTUS 16 (16-s1118AX) เป็นแล็ปท็อปเกมมิ่งที่วางขายตั้งแต่ต้นปี 2024 ซึ่งถือว่าเป็นอีกหนึ่งรุ่นที่ทีมงานมองว่าสเปกที่ให้มานั้นแรงชนกับแล็ปท็อปหลาย ๆ ตัวของปี 2024 ได้อย่างสบาย และใช้งานได้นานไปอีกหลายปี</p>\n<p><img alt=\"No Description\" src=\"https://www.blognone.com/sites/default/files/externals/e3eff68882d2ee018b1a798e60f9eeba.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/50f6f75623c92b1a3f4b0f404b921503.jpeg\" /></p>\n<p>เริ่มที่ภายนอกกันก่อนคีย์บอร์ดของ HP VICTUS 16 (16-s1118AX) ให้มาเป็นแบบ Full Size ไม่กั๊ก Numpad กดถนัดไม่เสียอารมณ์สามารถปรับแต่งไฟ RGB ได้เอง ตัว Touchpad ที่มีขนาดกำลังพอดีใช้งานได้สะดวก ในส่วนของพอร์ตเชื่อมต่อให้มาทั้ง USB-C พร้อมอัตราการส่งสัญญาณที่สูงถึง 5 Gbps รองรับ DisplayPort 1.4 ในตัว นอกจากนี้ยังมี USB-A 3.0 อีก 3 ช่อง, พอร์ต Ethernet, ช่องเสียบหูฟังแบบ 3.5 มม. และ HDMI 2.1 จำนวน 1 พอร์ต</p>\n<p><img alt=\"No Description\" src=\"https://www.blognone.com/sites/default/files/externals/44379e50d3d7ffb391911c2b6865c595.jpeg\" /></p>\n<p>จุดนี้ทีมงานประทับใจมากที่แล็ปท็อปตัวนี้ให้พอร์ต HDMI 2.1 มามากเนื่องจากเป็นพอร์ตที่เห็นได้ยากในแล็ปท็อปราคาระดับนี้ และค่อนข้างเป็นพอร์ตที่จำเป็นหากจะประยุกต์มาต่อเล่นเกมกับทีวีสมัยนี้ที่เริ่มรองรับ 120Hz กันแล้ว หน้าจอที่ให้มาแม้จะได้จอใหญ่ขนาด 16.1 นิ้ว ความละเอียด 1080p ที่เหมือนจะไม่เหมาะกับหน้าจอขนาดนี้ แต่ก็ทดแทนด้วยอัตรารีเฟรชที่สูงถึง 165Hz และรองรับการแสดงค่าสี 100%sRGB ทำให้หมดห่วงเรื่องสีเพี้ยนทำงานกราฟิก, ตัดต่อวิดีโอได้อย่างสบายใจ และได้ความลื่นไหลที่สบายตาสุด ๆ</p>\n<p>ด้านลำโพงก็ยกเทคโนโลยี และวัสดุมาจาก HyperX ให้เสียงคมชัด แยกเสียงซ้ายขวาได้อย่างชัดเจน กล้องหน้าความละเอียด 1080p ที่ได้เทคโนโลยี HP True Vision 1080p FHD มาช่วยให้กล้องแสดงผลได้ชัดเจนยิ่งขึ้น แถมยังปิดชัตเตอร์เพื่อความเป็นส่วนตัวได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/179256a2ec780f9e0f9cacde515fd245.jpeg\" /></p>\n<p>CPU ที่ได้นั้นเป็น AMD Ryzen™ 7 AI 8845HS ที่ถือว่าเป็นชิปที่แรงที่สุดในรุ่น ส่งผลให้เอาไปใช้งานได้หลากหลายทั้งการเล่นเกม ทำงาน และกิจกรรมบันเทิงต่าง ๆ ในแง่ของการพกพานั้นก็มี GPU อย่าง ​​Integrate Graphics AMD Radeon 780M ติดมาให้ด้วย ซึ่งถือว่าเหลือ ๆ สำหรับการทำงานอย่างการตัดต่อวิดีโอระดับ 4K และงานกราฟิกหนัก ๆ แต่หากเสียบชาร์จไฟไปใช้งานไปจะยิ่งทวีคูณความแรงเข้าไปอีกเพราะมี GPU แยกอย่าง NVIDIA GeForce RTX 4060 ที่มีค่า TGP สูงสุดถึง 120W ที่เร่งประสิทธิภาพของเครื่องด้วย MUX SWITCH ได้อีกด้วย แต่หากรู้สึกว่ายังไม่สุดก็มีซอฟแวร์อย่าง OMEN Gaming Hub ที่สามารถปรับแต่งประสิทธิภาพของเครื่องแบบละเอียดได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/083c4407bb9ff3866af218f0f27c7811.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c3bba3374a427bf8de874028940c963c.jpeg\" /></p>\n<p>อีกหนึ่งจุดที่ HP จัดเต็มมาก ๆ ไม่แพ้ส่วนอื่นคือตัวเครื่องให้แรมมาเยอะถึง 32GB และความจุสตอเรจแบบ SSD ที่ 1TB หมดห่วงเรื่องคอขวดทั้งงานเบื้องหลัง และเบื้องหน้าเพราะมีให้ใช้กันแบบเหลือ ๆ เลย</p>\n<p><img alt=\"No Description\" src=\"https://www.blognone.com/sites/default/files/externals/4b344a3a3f2717c13684ddb4955320ee.png\" /></p>\n<p>ทีมงานได้ลองทดสอบกับเกมระดับ AAA อย่าง Senua's Saga: Hellblade II และ Starfield แล้วพบว่าประสิทธิภาพที่ได้น่าประทับใจมาก อย่างใน Senua's Saga: Hellblade II หนึ่งในเกมที่กินสเปกของปีนี้ในระดับที่เครื่องเกมคอนโซลเล่นได้ไม่ถึง 1080p 30fps ด้วยซ้ำ แต่ HP VICTUS 16 (16-s1118AX) สามารถเล่นที่กราฟิกระดับ High ได้เฟรมเรตที่ 50-60fps และหากปรับลงมาที่ Medium ก็สามารถเล่นได้ถึง 60-70fps เลยทีเดียว ส่วนเกม Starfield ก็เล่นได้ถึงระดับ 115-120fps ที่ในกราฟิกระดับ High ในการทดสอบเกมเหล่านี้ทีมงานพบว่าตัวเกมได้ใช้ประสิทธิภาพของ GPU อย่างเต็มที่ แต่ในด้าน CPU และ RAM กลับใช้งานไปเพียงไม่กี่เปอร์เซนต์ เป็นหลักฐานชั้นดีที่แสดงให้เห็นว่าสเปกระดับนี้ยังใช้งานได้อีกยาวหลายปีแน่ ๆ</p>\n<p><img alt=\"No Description\" src=\"https://www.blognone.com/sites/default/files/externals/55ae9adcdab7c23ae13090e3dda677b1.png\" /></p>\n<p>แน่นอนว่าพอเอามาเล่นเกมหรือใช้งานหนัก ๆ อีกจุดต้องพูดถึงคือการระบายความร้อน แม้ตัวเครื่องจะอยู่ในตระกูล VICTUS แต่ก็ได้ระบบระบายความร้อนที่ส่งตรงมาจากตระกูลพี่ใหญ่อย่าง OMEN Tempest Cooling ช่วยให้เครื่องทำงานได้แบบประสิทธิภาพไม่ตกและคงความเย็นได้อยู่เสมอ เนื่องจากมีรูระบายความร้อนแผงใหญ่อยู่ใต้เครื่อง</p>\n<p><img alt=\"No Description\" src=\"https://www.blognone.com/sites/default/files/externals/0325b8a8c2bffd53a3331ea888e91f09.jpeg\" /></p>\n<p>โดยรวมแล้ว HP VICTUS 16 (16-s1118AX) ถือเป็นอีกหนึ่งแล็ปท็อปเกมมิ่งตัวหนึ่งในตลาดปี 2024 ที่คุ้มค่ามาก ๆ ด้วยราคา 40,990 บาท แต่จัดเต็มแบบจัดจ้านทั้ง CPU, GPU, RAM และ SSD เอามาใช้ทำงานหารายได้เลี้ยงชีพก็ชิว เล่นเกมแบบจริงจังเกมมิ่งก็ไม่น้อยหน้าใคร<br />\nพิเศษโปรแรงสายเกมเมอร์! เพียงซื้อแล็ปท็อป 1 ใน 4 รุ่น จาก HP VICTUS 15/16 ภายในวันที่ 23 กันยายน ถึง 31 ตุลาคมนี้ รับฟรี 3 ต่อมูลค่ากว่า 4,279 บาท ดังนี้</p>\n<ul>\n<li>ต่อที่ 1 แสกนเพื่อลงทะเบียนรับเมาส์ Freebie HyperX Pulsefire Core (Black) มูลค่า 990 บาท</li>\n<li>ต่อที่ 2 รับกระเป๋าเป้ Freebie HyperX Delta (Backpack) มูลค่า 1,290 บาท</li>\n<li>ต่อที่ 3 การดูแล Smart Friends - Keel Clean Keep Cool จำนวน 2 ปี มูลค่า 1,990 บาท (บริการทำความสะอาดและเปลี่ยน Thermal Pad 1 ครั้ง/ปี)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/48e3864ef83e63560e18c46fd3013e71.jpeg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/hp-victus\">HP VICTUS</a></div><div><a href=\"/topics/laptop\">Laptop</a></div><div><a href=\"/topics/review\">Review</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68c6ef674d870a30b92fcec2cba346bbaa15ad48bb20a1dbad5089cb183930b0","category":"Thai"}