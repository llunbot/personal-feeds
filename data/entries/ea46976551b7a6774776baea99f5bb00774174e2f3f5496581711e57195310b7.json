{"title":"Tesla รายงานผลประกอบการไตรมาส 2/2023 ยืนยันแนวทางลดราคารถลงมา เพื่อสู้กับดอกเบี้ยขาขึ้น","link":"https://www.blognone.com/node/136298","date":1697677674000,"content":"<div><div><div><p>Tesla รายงานผลประกอบการของไตรมาสที่ 3 ปี 2023 รายได้รวมเพิ่มขึ้น 9% จากช่วงเดียวกันในปีก่อนเป็น 23,350 ล้านดอลลาร์ สอดคล้องกับตัวเลขการผลิตและส่งมอบที่<a href=\"https://www.blognone.com/node/136039\">รายงานไปก่อนหน้านี้</a> ส่วนกำไรสุทธิตามบัญชี GAAP ลดลง 44% เป็น 1,853 ล้านดอลลาร์ และกระแสเงินสดอิสระอยู่ที่ 848 ล้านดอลลาร์</p>\n<p>Elon Musk ซีอีโอ Tesla กล่าวว่าแผนงานก่อสร้างโรงงานใหม่ที่เม็กซิโกยังคงดำเนินต่อไป ควบคู่ไปกับการลดราคารถลงมา เขามองว่าสถานการณ์ดอกเบี้ยสูงจะกดดันให้คนชะลอการซื้อรถใหม่ Tesla จึงต้องทำให้รถมีราคาที่ลดลง</p>\n<p>Musk ยังอัพเดตความคืบหน้าของรถกระบะไฟฟ้า Cybertruck โดยรถคันแรกจะถูกส่งมอบในวันที่ 30 พฤศจิกายน ซึ่งจะมี<a href=\"https://twitter.com/cybertruck/status/1714740805422715301\">การจัดงานส่งมอบ</a>ที่โรงงานในเท็กซัสด้วย อย่างไรก็ตามเขาบอกว่า Cybertruck ยังมีสิ่งที่ต้องทำอีกมากเพื่อให้กระแสเงินสดส่วนนี้เป็นบวก คาดว่าใช้เวลาอย่างน้อย 12-18 เดือน</p>\n<p>ที่มา: <a href=\"https://www.cnbc.com/2023/10/18/tesla-tsla-earnings-q3-2023.html\">CNBC</a> และ <a href=\"https://digitalassets.tesla.com/tesla-contents/image/upload/IR/TSLA-Q3-2023-Update-3.pdf\">Tesla</a></p>\n<p><img alt=\"No Description\" src=\"https://www.blognone.com/sites/default/files/externals/ce164c5de981de74a99a9e3207278635.png\" /></p>\n<p><img alt=\"No Description\" src=\"https://www.blognone.com/sites/default/files/externals/469a15a803c5c263fbf6ff190db62b12.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div><div><a href=\"/topics/cybertruck\">Cybertruck</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea46976551b7a6774776baea99f5bb00774174e2f3f5496581711e57195310b7","category":"Thai"}