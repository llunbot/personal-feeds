{"title":"Microsoft Azure ยกเลิกค่าโอนถ่ายข้อมูลออกจากคลาวด์ แบบเดียวกับ Google Cloud, AWS","link":"https://www.blognone.com/node/138715","date":1710464462000,"content":"<div><div><div><p>Microsoft Azure เป็นผู้ให้บริการคลาวด์ยักษ์ใหญ่รายที่สาม ที่ประกาศยกเลิกค่าโอนย้ายข้อมูลออก (data transfer out หรือ egress) เมื่อลูกค้าเลิกใช้บริการ Azure อย่างถาวร</p>\n<p>Azure ให้โควต้าย้ายข้อมูลออกฟรี 100GB ต่อเดือนกับลูกค้าทุกรายอยู่แล้ว แต่ถ้าต้องการย้ายข้อมูลปริมาณเยอะกว่านั้น สามารถติดต่อ Azure Support เพื่อขอเครดิตสำหรับย้ายข้อมูลได้ โดยลูกค้ามีเวลา 60 วันในการย้ายข้อมูลออกให้เสร็จสิ้น</p>\n<p>นโยบายของ Azure เป็นไปทางเดียวกับ <a href=\"https://www.blognone.com/node/137636\">Google Cloud</a> และ <a href=\"https://www.blognone.com/node/138557\">AWS</a> ที่ประกาศไปแล้วก่อนหน้านี้ เท่ากับว่าตอนนี้ผู้ให้บริการคลาวด์ทั้ง 3 รายใหญ่ยกเลิกค่าย้ายข้อมูลออกกันหมดแล้ว ลูกค้าก็มีอิสระในการย้ายค่ายคลาวด์มากขึ้นกว่าเดิม</p>\n<p>ที่มา - <a href=\"https://azure.microsoft.com/en-us/updates/now-available-free-data-transfer-out-to-internet-when-leaving-azure/\">Azure</a></p>\n<p><img alt=\"No Description\" src=\"https://www.blognone.com/sites/default/files/externals/a6ec6904ac52e14d7d92867918c74de1.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"310522180d23dc03392e7b456f4936715c66e8d3f539ddbbf6857195a5fb7371","category":"Thai"}