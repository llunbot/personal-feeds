{"title":"OpenAI ปรับ tokenizer รองรับภาษาเพิ่ม 20 ภาษา ประหยัดค่า token","link":"https://www.blognone.com/node/139722","date":1715622445000,"content":"<div><div><div><p><strong>update</strong>: เวอร์ชั่นแรกขอข่าวนี้พาดหัวว่ายังไม่รองรับภาษาไทย <a href=\"https://www.blognone.com/node/139730\">แต่เมื่อทดสอบแล้วจำนวนโทเค็นในภาษาไทยลดลงกว่าเท่าตัว</a></p>\n<p>ในงานเปิดตัว GPT-4o ของ OpenAI นอกจากประเด็นโมเดลมีประสิทธิภาพสูงขึ้นแล้ว ยังมีประเด็นการออปติไมซ์ tokenizer เพื่อให้ใช้งานภาษาอื่นๆ นอกจากภาษาอังกฤษได้ดีขึ้น โดยทีมงาน OpenAI เลือกมา 20 ภาษารวมถึงภาษาอังกฤษแต่ยังไม่มีภาษาไทย ทำให้ภาษาเหล่านี้ใช้งานได้มีประสิทธิภาพมากขึ้นเพราะคำในภาษาเหล่านี้มีจำนวนโทเค็นน้อยลง</p>\n<p>ตัวอย่างภาษาที่ได้รับการออปติไมซ์ เช่น ภาษา Gujarati ที่มีผู้ใช้ประมาณ 55 ล้านคน จะประหยัดโทเค็นลงถึง 4.4 เท่าตัว ในประโยคตัวอย่าง จาก 145 โทเค็นเหลือ 33 โทเค็น, ภาษาอราบิกประหยัดลง 2 เท่าตัว, ภาษาเวียดนามประหยัดลง 1.5 เท่าตัว หรือแม้แต่ภาษายอดนิยม เช่นภาษาอังกฤษ, ฝรั่งเศส, สเปน, และโปรตุเกส ก็ถูกออปติไมซ์จนประหยัดโทเค็นลง 1.1 เท่าตัว</p>\n<p>จำนวนโทเค็นในแต่ละภาษาส่งผลโดยตรงต่อการใช้งาน เพราะพารามิเตอร์ต่างๆ ของปัญญาประดิษฐ์แบบ large-language model ไม่ได้คิดตามจำนวนตัวอักษรแต่คิดตามจำนวนโทเค็น การที่ประโยคใช้โทเค็นน้อยทำให้ใส่ข้อมูลได้มากขึ้นใน context window เท่าเดิม หรือหากใส่ข้อมูลเท่าเดิมค่าใช้งานก็จะประหยัดลง ที่ผ่านมา tokenizer ของ GPT-4 จะให้โทเค็นประโยคใกล้เคียงกันภาษาไทยจะมีจำนวนโทเค็นมากกว่าภาษาอังกฤษ ประมาณ 2 เท่าตัว</p>\n<p>ยังไม่แน่ชัดว่า tokenizer ใหม่นี้จะส่งผลอย่างไรต่อภาษาไทย โดย <a href=\"https://platform.openai.com/tokenizer\">OpenAI เตรียมเมนูทดสอบ tokenizer สำหรับ GPT-4o แล้ว</a>แต่ยังใช้งานไม่ได้</p>\n<p>ที่มา - <a href=\"https://openai.com/index/hello-gpt-4o/\">OpenAI</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13a72967bb1a8c381769e2342b3daa90e5979de9ce7066b3d4b48901d81b1883","category":"Thai"}