{"title":"YouTube เลิกแนะนำวิดีโอน่าสนใจ ถ้า Log-out หรือเปิดโหมด Incognito","link":"https://www.blognone.com/node/138663","date":1710287840000,"content":"<div><div><div><p>YouTube เลิกแสดงวิดีโอแนะนำในหน้าแรก สำหรับผู้ใช้งานไม่ได้ล็อกอินบัญชีกูเกิล หรือเปิดใช้งานแบบโหมดไม่ระบุตัวตน (Incognito) โดยหน้าแรกปัจจุบันจะแสดงผลเป็นพื้นที่ว่างเปล่า พร้อมคำแนะนำให้ลองค้นหาวิดีโอที่สนใจ เพื่อเริ่มการแนะนำคอนเทนต์ในหน้าแรก</p>\n<p>ก่อนหน้านี้แม้ผู้ใช้งานจะอยู่ในโหมด Incognito ที่ไม่ระบุตัวตน แต่หน้าแรกของ YouTube ก็แสดงวิดีโอที่น่าสนใจให้กับผู้ใช้งานอยู่ ซึ่งอาจเป็นวิดีโอที่มีการรับชมจำนวนมากเป็นต้น</p>\n<p>YouTube เคย<a href=\"https://www.blognone.com/node/135196\">ทดสอบวิธีการนี้</a>เมื่อปีที่แล้ว หากผู้ใช้งานเลือกปิดประวัติการรับชมในโหมดล็อกอิน ก็จะไม่แนะนำวิดีโอใด ๆ แต่สุดท้ายก็เลือกกลับมาแนะนำวิดีโอต่อเหมือนเดิม ในการเปลี่ยนแปลงรอบนี้จึงไม่ชัดเจนว่ากูเกิลทำต่อไปนานหรือไม่</p>\n<p>ที่มา: <a href=\"https://www.bleepingcomputer.com/news/google/youtube-stops-recommending-videos-when-signed-out-of-google/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/ec09f12d7a909eb0e59364e93f551f09.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26169f2b7727643d7793945cfa199aecb22f04f1617ca8e85d6732bdc97175cd","category":"Thai"}