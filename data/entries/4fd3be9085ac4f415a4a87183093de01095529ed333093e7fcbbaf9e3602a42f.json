{"title":"Waymo ประกาศให้บริการเพิ่มที่เมือง Miami ตั้งแต่ต้นปี 2025","link":"https://www.blognone.com/node/143496","date":1733486103000,"content":"<div><div><div><p>Waymo บริษัทรถยนต์ไร้คนขับของ Alphabet ประกาศเตรียมให้บริการในเมืองไมแอมี รัฐฟลอริดา เริ่มตั้งแต่ช่วงต้นปี 2025 ด้วยรถยนต์ไฟฟ้า I-Pace ของ Jaguar แบบมีผู้ควบคุมความปลอดภัยอยู่หลังพวงมาลัย จากนั้นจะเริ่มให้บริการแท็กซี่ไร้คนขับเต็มรูปแบบผ่านแอป Waymo One โดยพาร์ตเนอร์กับ Moove ภายในปี 2026</p>\n<p>Waymo เริ่มทดสอบรถยนต์ไร้คนขับในไมแอมีมาตั้งแต่ปี 2019 โดย Waymo บอกว่าไมแอมีมีจุดเด่นสำหรับการทดสอบเก็บข้อมูลในการพัฒนาเพราะมีฝนตกเป็นประจำและถนนลื่น</p>\n<p>การให้บริการรถแท็กซี่ไร้คนขับของ Waymo ร่วมกับ Moove นั้นปัจจุบันมีอยู่แล้วในเมืองฟินิกซ์ ซึ่งไมแอมีเป็นเมืองที่สองที่ทั้งสองบริษัทร่วมมือกัน</p>\n<p>ที่มา: <a href=\"https://waymo.com/blog/2024/12/next-stop-miami/\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/894955eadcaa38488a9ba5bf7ac094e2.png\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/driverless-car\">Driverless Car</a></div><div><a href=\"/topics/robotaxi\">Robotaxi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fd3be9085ac4f415a4a87183093de01095529ed333093e7fcbbaf9e3602a42f","category":"Thai"}