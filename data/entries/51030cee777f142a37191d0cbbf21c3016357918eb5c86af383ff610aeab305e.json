{"title":"Niantic จะปิดตัวเกม Harry Potter: Wizards Unite หลังเปิดให้เล่นมาได้ 2 ปี","link":"https://www.blognone.com/node/125641","date":1635908419000,"content":"<div><div><div><p>Niantic ประกาศปิดตัวเกม Harry Potter: Wizards Unite เกม AR บนมือถือที่ตั้งเป้าจะเป็นเกมฮิตใหม่หลังประสบความสำเร็จมาแล้วใน Pokemon Go โดยจะปิดตัวอย่างเป็นทางการใน 31 มกราคม 2022 และ Niantic จะนำเกมมือถือออกจากร้านค้าแอปในวันที่ 6 ธันวาคมนี้</p>\n<p>ระหว่างนี้ Harry Potter: Wizards Unite จะเพิ่มรางวัลและลดเวลาคูลดาวน์ลง เพื่อให้เล่นเกมง่ายขึ้น ไม่ต้องรอเวลานาน แต่ผู้เล่นจะไม่สามารถรับเงินคืนสำหรับการซื้อที่ผ่านมา</p>\n<p>Harry Potter: Wizards Unite เปิดให้เล่นในปี 2019 รูปแบบเป็นเกมเดินเพื่อทำภารกิจแบบเดียวกับ Pokemon Go ผู้เล่นรับบทเป็นพ่อมดแม่มดจากหนึ่งในสี่บ้านของโรงเรียนฮอกวอตส์ ต่อสู้กับสัตว์ประหลาดและรวบรวมทรัพยากรในเกมด้วยการเดินทำภารกิจ</p>\n<p><img src=\"https://www.blognone.com/sites/default/files/externals/48b9a5d2694d477d79f0266abb0efe00.jpg\" /><em>ภาพจาก <a href=\"https://harrypotterwizardsunite.com/post/behind-the-magic-of-harry-potter-wizards-unite/\">Harry Potter: Wizards Unite</a></em></p>\n<p>ในแง่รายได้เกมเมื่อเทียบกับ Pokemon Go นั้นยังห่างชั้นกันมาก VentureBeat รายงานก่อนหน้านี้ว่า รายได้เกม Harry Potter: Wizards Unite อ้างอิงข้อมูลจาก Sensor Tower สร้างรายได้เพียง 40 ล้านเหรียญ เทียบกับ Pokemon Go ทำรายได้ปีเดียว 1 พันล้านเหรียญ</p>\n<blockquote><p>Harry Potter: Wizards Unite will officially close on January 31, 2022 and will be removed from app stores on December 6, 2021. Join us to put an end to the Calamity. More details here: <a href=\"https://t.co/WQwWkgepVv\">https://t.co/WQwWkgepVv</a> <a href=\"https://t.co/Su2odByNcd\">pic.twitter.com/Su2odByNcd</a></p>\n<p>— Harry Potter: Wizards Unite (@HPWizardsUnite) <a href=\"https://twitter.com/HPWizardsUnite/status/1455582459794395140?ref_src=twsrc%5Etfw\">November 2, 2021</a></p></blockquote>\n<p>ที่มา - <a href=\"https://kotaku.com/niantic-shutting-down-pokemon-go-inspired-harry-potter-1847984292/amp\">Kotaku</a></p>\n</div></div></div><div><div>Topics: </div><div><div><a href=\"/topics/niantic-labs\">Niantic Labs</a></div><div><a href=\"/topics/harry-potter\">Harry Potter</a></div><div><a href=\"/topics/augmented-reality\">Augmented Reality</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51030cee777f142a37191d0cbbf21c3016357918eb5c86af383ff610aeab305e","category":"Thai"}