{"title":"Qualcomm เปิดตัว Snapdragon X รุ่นล่าง ต่ำกว่า Elite, Plus สำหรับโน้ตบุ๊ก 600 ดอลลาร์","link":"https://www.blognone.com/node/143954","date":1736217491000,"content":"<div><div><div><p>Qualcomm เปิดตัวชิป Snapdragon X เฉยๆ ไม่มีอะไรต่อท้าย เป็นรุ่นล่างของ Snapdragon X Elite และ <a href=\"https://www.blognone.com/node/141825\">Snapdragon X Plus</a> ที่เปิดตัวไปก่อนหน้านี้ ออกแบบมาสำหรับโน้ตบุ๊กที่ราคา 600 ดอลลาร์ (ประมาณ 2 หมื่นบาท)</p>\n<p>Snapdragon X รหัส X1-26-100 ใช้ซีพียู Oryon 8 คอร์ (X Plus ตัวบนใช้ซีพียู 10 คอร์, <a href=\"https://www.blognone.com/node/141825\">X Plus ตัวล่างใช้ 8 คอร์</a>), คล็อค 3.0GHz บูสต์เพิ่มไม่ได้ (X Plus บูสต์ได้เป็น 3.4GHz)</p>\n<p>สเปกอื่นคือ จีพียู Adreno 1.7 TFLOPS เท่ากับ X Plus ตัวล่างสุด, ให้ NPU 45 TOPS ตัวเดียวกับของรุ่น X Elite/X Plus และรองรับแรม LPPDR5x 8448 MT/s เท่ากันหมด</p>\n<p>แบรนด์โน้ตบุ๊กที่ประกาศทำสินค้า Snapdragon X แล้วได้แก่ Asus, Acer, Dell Technologies, HP, Lenovo ซึ่งจะทยอยเปิดตัวในช่วงต้นปี 2025</p>\n<p>ที่มา - <a href=\"https://www.qualcomm.com/news/releases/2025/01/snapdragon-x-series-continues-to-redefine-the-pc-category-with-a\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/85b6ec208d2c2e0724d29be4451b7514.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7a74d58dd89c98b1c279255cb0bb1af8.png\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/arm-pc\">ARM PC</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9184d5b04c7aa06f6ef7466f019e95b464f0bf87895987cad4e74d3b6f70bfaa","category":"Thai"}