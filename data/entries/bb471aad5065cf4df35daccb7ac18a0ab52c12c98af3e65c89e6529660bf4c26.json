{"title":"ผู้บริหาร ASUS ในอินเดียพูดเอง ROG Ally น่าจะออกรุ่นที่สองภายในปี 2024","link":"https://www.blognone.com/node/137920","date":1706492828000,"content":"<div><div><div><p>Arnold Su ผู้บริหารฝ่ายคอนซูเมอร์และพีซีเกมมิ่งของ ASUS India ตอบคำถามสื่อในงานเปิดตัว Zenbook 14 OLED ที่อินเดีย โดยเขาพูดถึงเครื่องเล่นเกม ASUS ROG Ally ว่าบริษัท \"น่าจะ\" เปิดตัว Ally รุ่นที่สองภายในปี 2024 นี้ (ต้นฉบับใช้คำว่า most likely) และบอกว่า Ally รุ่นแรกมียอดขายในอินเดียได้ราว 7-8 หมื่นเครื่อง</p>\n<p>นี่อาจเป็นครั้งแรกที่ตัวแทนของ ASUS พูดถึงแผนการออกสินค้าตระกูล Ally รุ่นต่อไป และถือเป็นสินค้ากลุ่มพีซีเกมมิ่งพกพาตัวแรกๆ ที่มีข่าวของเวอร์ชันสองแล้วด้วย ในขณะที่ <a href=\"https://www.blognone.com/node/136687\">Steam Deck ผู้บุกเบิกตลาดนี้ ยืนยันว่ายังต้องรออีก 2-3 ปีกว่าจะออกรุ่นอัพเกรด</a></p>\n<p>Su ยังพูดถึงตลาดพีซีเกมมิ่งในอินเดียว่ากลุ่มพีซีประกอบเอง (DIY gaming desktop) มีขนาดใหญ่ อาจเกือบถึง 1 ล้านเครื่อง แต่พอเป็นพีซีเดสก์ท็อปแบรนด์ ยอดขายมีขนาดเล็กกว่ามาก เพราะกลุ่มลูกค้าที่ไม่ได้เล่นเกมจริงจังมากนัก มักเลือกซื้อโน้ตบุ๊กเกมมิ่งที่ใช้ทำงานทั่วๆ ไปได้ด้วยมากกว่าแทน</p>\n<p>ที่มา - <a href=\"https://www.techlusive.in/features/exclusive-asus-to-launch-second-generation-rog-ally-in-2024-says-arnold-su-1455395/\">Techlusive</a> via <a href=\"https://www.windowscentral.com/gaming/rog-ally-2-faq\">Windows Central</a></p>\n<p><img src=\"https://www.blognone.com/sites/default/files/externals/f08ac8b1197a06c6046f09311baa7faf.jpg\" /></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb471aad5065cf4df35daccb7ac18a0ab52c12c98af3e65c89e6529660bf4c26","category":"Thai"}