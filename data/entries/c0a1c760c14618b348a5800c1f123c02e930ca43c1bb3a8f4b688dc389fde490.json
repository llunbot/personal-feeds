{"title":"Claude เพิ่มฟีเจอร์ Artifacts หน้าต่างด้านข้างแชทบอท แสดงโค้ดหรือผลลัพธ์ที่ AI ช่วยสร้าง","link":"https://www.blognone.com/node/141798","date":1725374230000,"content":"<div><div><div><p>Anthropic ประกาศเปิดใช้งานฟีเจอร์ Artifacts ในแชทบอท Claude อย่างเป็นทางการ หลังจาก<a href=\"https://www.blognone.com/node/140514\">เปิดทดสอบมาตั้งแต่เดือนมิถุนายนตอนเปิดตัว Claude 3.5</a></p>\n<p>Artifacts เป็นหน้าต่างที่เปิดมาด้านข่างของแชทบอท Claude เพื่อแสดงโค้ด รูปภาพ ตาราง แผนผัง ฯลฯ ที่สร้างด้วย Claude เพื่อให้ผู้ใช้เห็นภาพมากขึ้นว่า AI ช่วยสร้างอะไรขึ้นมา อีกทั้งยังสามารถแก้ไขโค้ดหรือข้อมูลในหน้าต่างนั้นได้แบบเรียลไทม์ ซึ่ง Anthropic บอกว่าเป็นการพัฒนาวิธีการสื่อสารกับ AI จากเดิมที่เป็นแค่การสนทนาโต้ตอบกัน ไปสู่การทำงานร่วมกัน (collaborative work environment) และในอนาคตจะขยายไปยังการทำงานร่วมกันภายในองค์กรด้วย</p>\n<p>ฟีเจอร์ Artifacts ตอนแรกรองรับเฉพาะบนเดสก์ท็อปเท่านั้น ตอนนี้ขยายมายัง Claude เวอร์ชันมือถือ Android/iOS แล้ว โดยตัวอย่าง Artifacts ประเภทต่างๆ สามารถดูได้จากที่มา</p>\n<p>ที่มา - <a href=\"https://www.anthropic.com/news/artifacts\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/01715b9f1999bb28936a0c94b9cd1036.jpeg\" /></p>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/anthropic\">Anthropic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0a1c760c14618b348a5800c1f123c02e930ca43c1bb3a8f4b688dc389fde490","category":"Thai"}