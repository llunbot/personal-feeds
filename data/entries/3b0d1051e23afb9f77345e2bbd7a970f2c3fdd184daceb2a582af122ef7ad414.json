{"title":"ออกตามอีกสอง - หัวหน้าฝ่ายวิจัย และ VP ฝ่ายวิจัยของ OpenAI ประกาศลาออก หลัง CTO เพิ่งประกาศลาออก","link":"https://www.blognone.com/node/142213","date":1727313015000,"content":"<div><div><div><p>Bob McGrew ประธานเจ้าหน้าที่บริหารฝ่ายวิจัย และ Barret Zoph รองประธานฝ่ายวิจัยของ OpenAI โพสต์ข้อความประกาศการลาออกจากบริษัท ซึ่งเป็นการลาออกของผู้บริหารระดับสูงสองคนล่าสุด ถัดจาก<a href=\"https://www.blognone.com/node/142205\">ซีทีโอ Mira Murati</a> ที่ประกาศลาออกไม่กี่ชั่วโมงก่อนหน้านี้</p>\n<p>Bob McGrew <a href=\"https://x.com/bobmcgrewai/status/1839099787423134051\">บอกว่า</a>ตอนนี้เขาต้องการเวลาพักผ่อน โดยผลงานสุดยอดที่เขาได้ส่งมอบไปแล้วคือโมเดล o1 ส่วน Barret Zoph <a href=\"https://x.com/barret_zoph/status/1839095143397515452\">บอกว่า</a>หลังจากทำงานที่ OpenAI มานาน มีส่วนร่วมกับการนำ ChatGPT ออกสู่ผู้คน ก็น่าจะเป็นเวลาที่เขาออกไปหาโอกาสใหม่นอก OpenAI ซึ่งทั้งหมดเป็นการตัดสินใจส่วนตัวในเรื่องหน้าที่การงาน</p>\n<p>Sam Altman <a href=\"https://x.com/sama/status/1839093415226524114\">โพสต์</a>กล่าวขอบคุณผู้บริหารทั้งสามคนสำหรับช่วงเวลาที่ผ่านมา พร้อมประกาศการเปลี่ยนแปลงของฝ่ายบริหาร โดยให้ Mark Chen รองประธานฝ่ายวิจัยได้โปรโมตเป็นรองประธานอาวุโส และทำงานร่วมกับ Jakub Pachocki หัวหน้าฝ่ายวิทยาศาสตร์, Matt Knight หัวหน้าฝ่ายความปลอดภัย โปรโมตเป็นประธานฝ่าย Infomation Security, Josh Achiam นักวิจัยวิทยาศาสตร์ เป็นหัวหน้าทีมรับผิดชอบเป้าหมายหลักของบริษัท ทั้งหมดจะขึ้นตรงกับ Altman</p>\n<p>เขายังประกาศนัดประชุมพนักงานทั้งหมดในวันพรุ่งนี้ เพื่อตอบทุกคำถามที่พนักงานอาจมีข้อสงสัย โดยเขาโพสต์ตอนท้ายว่าการเปลี่ยนแปลงผู้บริหารเป็นเรื่องธรรมชาติของบริษัท โดยเฉพาะกับบริษัทที่เติบโตรวดเร็วและความต้องการต่าง ๆ เพิ่มมากขึ้น</p>\n<p>ที่มา: <a href=\"https://techcrunch.com/2024/09/25/openais-chief-research-officer-has-left/\">TechCrunch</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n<blockquote><p>I just shared this with OpenAI: <a href=\"https://t.co/1gTCbigdsS\">pic.twitter.com/1gTCbigdsS</a></p>\n<p>— Bob McGrew (@bobmcgrewai) <a href=\"https://twitter.com/bobmcgrewai/status/1839099787423134051?ref_src=twsrc%5Etfw\">September 26, 2024</a></p></blockquote>\n<blockquote><p>I posted this note to OpenAI.Hey everybody, I have decided to leave OpenAI. This was a very difficult decision as I have has such an incredible time at OpenAI. I got to join right before ChatGPT and helped build the post-training team from scratch with John Schulman and…</p>\n<p>— Barret Zoph (@barret_zoph) <a href=\"https://twitter.com/barret_zoph/status/1839095143397515452?ref_src=twsrc%5Etfw\">September 26, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/management\">Management</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b0d1051e23afb9f77345e2bbd7a970f2c3fdd184daceb2a582af122ef7ad414","category":"Thai"}