{"title":"Windows 11 เปิดให้ดาวน์โหลดแล้ว","link":"https://www.blognone.com/node/125097","date":1633393366000,"content":"<div><div><div><p>ไมโครซอฟท์เปิดให้ดาวน์โหลด Windows 11 ตัวจริงตามกำหนด 5 ตุลาคมที่ประกาศไว้</p>\n<p>วิธีการดาวน์โหลดที่ไมโครซอฟท์แนะนำคือ ให้รอการแจ้งเตือนจาก Windows Update ซึ่งจะทยอยปล่อยให้ผู้ใช้ โดยอิงจากข้อมูลฮาร์ดแวร์ว่าอัพเกรดแล้วผ่านฉลุย ไม่ติดปัญหาไดรเวอร์ของชิ้นส่วนบางอย่าง (ดูรายการชิ้นส่วนที่มีปัญหาได้จาก <a href=\"https://docs.microsoft.com/en-us/windows/release-health/status-windows-11-21H2\">Windows 11 release health</a> เช่น ตอนนี้ยังมีปัญหากับการ์ด Intel Killer)</p>\n<p>สำหรับคนที่ใจร้อนอยากอัพเกรดทันที ยังมีทางเลือก 2 วิธีคือ ดาวน์โหลด Installation Assistant ตัวช่วยอัพเกรดจาก Windows 10 หรือจะดาวน์โหลดไฟล์ ISO ไปติดตั้งเองก็ได้ ทั้งหมดสามารถดาวน์โหลดได้จากหน้า <a href=\"https://www.microsoft.com/en-us/software-download/windows11\">Windows 11 Download</a></p>\n<p>ส่วนคนที่อยากตรวจสอบก่อนว่าพีซีของตัวเองผ่านสเปกขั้นต่ำของ Windows 11 หรือไม่ โดยเฉพาะเรื่องซีพียูรุ่นที่รองรับ และเรื่องชิป TPM สามารถ<a href=\"https://www.microsoft.com/en-us/windows/windows-11#pchealthcheck\">ดาวน์โหลดแอพ PC Health Check เวอร์ชันใหม่</a>ที่ให้รายละเอียดมากกว่าเดิม</p>\n<p>ที่มา - <a href=\"https://blogs.windows.com/windowsexperience/2021/10/04/windows-11-a-new-era-for-the-pc-begins-today/\">Microsoft</a></p>\n<p><img src=\"https://www.blognone.com/sites/default/files/externals/da7db35327ee13bb66e50a6869fabfb5.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b67656de00a0aa62f64f728f12ca270ddbb018749abd0abaa2664daabcc8e459","category":"Thai"}