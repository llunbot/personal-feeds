{"title":"Alibaba Cloud ประกาศเปิดศูนย์ข้อมูลในไทยและเกาหลีใต้ เริ่มให้บริการปี 2022","link":"https://www.blognone.com/node/125450","date":1635152498000,"content":"<div><div><div><p>Alibaba Cloud ประกาศเปิดตัวศูนย์ข้อมูลในไทย นับเป็นศูนย์ข้อมูลในอาเซียนแห่งที่ 5 ต่อจากสิงคโปร์, มาเลเซีย, อินโดนีเซีย, และฟิลิปินส์ โดยประกาศพร้อมๆ กับศูนย์ข้อมูลในเกาหลีใต้ คาดว่าจะเปิดให้บริการภายในปี 2022 ทั้งสองแห่ง</p>\n<p>ประกาศครั้งนี้ทำให้ประเทศไทยจะมีศูนย์ข้อมูลของผู้ให้บริการคลาวด์รายใหญ่ในจีนครบ 3 อันดับแรก คือ Alibaba Cloud, Huawei Cloud, และ Tencent Cloud (<a href=\"https://www.chinainternetwatch.com/30820/cloud-infrastructure-services/\">อันดับ 4 คือ Baidu AI Cloud</a>) โดยตอนนี้ยังไม่มีข้อมูลว่าศูนย์ข้อมูลที่เปิดใหม่จะมีกี่ Availability Zone และจะมีบริการอะไรบ้าง</p>\n<p>สำหรับบริการ on-premise ของ Alibaba Cloud ก็เปิดตัวบริการ DBStack สำหรับให้บริการฐานข้อมูลสำหรับองค์กรที่ไม่สามารถย้ายโหลดงานออกไปยังคลาวด์ภายนอกอีกด้วย</p>\n<p>ที่มา - <a href=\"https://docs.google.com/document/d/1hV67fEJvXz-If0-M5yX8jDefbu1QuP0M/edit?usp=sharing&amp;ouid=111417136823000231480&amp;rtpof=true&amp;sd=true\">จดหมายข่าว Alibaba</a></p>\n<p><img src=\"https://www.blognone.com/sites/default/files/externals/ad9ad8ef1470a5130ecd58a90f2780fe.jpg\" /></p>\n<p>แผนที่ศูนย์ข้อมูล Alibaba Cloud ในปัจจุบัน</p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/thailand\">Thailand</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81f8e9f9f44237bb4566540f14c1f72ba1ca3a8a191b2d4b8c78d687692ce6e3","category":"Thai"}