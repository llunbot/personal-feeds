{"title":"กูเกิลเผยสถิติการใช้ Rust ใน Android ลดช่องโหว่หน่วยความจำลงได้มาก จาก 76% เหลือ 24%","link":"https://www.blognone.com/node/142258","date":1727440420000,"content":"<div><div><div><p>กูเกิลเผยสถิติจากการใช้ภาษา Rust ในระบบปฏิบัติการ Android มาตั้งแต่ปี 2019 เป็นเวลาราว 6 ปี ว่าช่วยลดช่องโหว่ที่เกี่ยวข้องกับหน่วยความจำลงได้มาก จากฟีเจอร์ด้านหน่วยความจำที่ระดับตัวภาษา ถือเป็นมาตรการความปลอดภัยระดับสูงที่ทรงพลังมาก</p>\n<p>แนวทางของกูเกิลคือเขียนโค้ดใหม่ของ Android ด้วยภาษา Rust ที่เป็น memory safe language ส่วนโค้ดเก่าพยายามคงจำนวนไว้ไม่ให้เพิ่มขึ้นมาก ผลคือสัดส่วนโค้ดที่เป็น memory safe ค่อยๆ เยอะขึ้นเรื่อยๆ (ตอนนี้ประมาณ 2:1 ระหว่างโค้ดเก่า vs โค้ดใหม่) แต่ผลที่ได้คือช่องโหว่ความปลอดภัยที่เกี่ยวกับ memory safety ลดลงอย่างมาก</p>\n<p>สถิติเดิมของกูเกิลคือ ช่องโหว่หน่วยความจำคิดเป็นสัดส่วน 76% ของช่องโหว่ทั้งหมดของ Android ในปี 2019 แต่ตัวเลขนี้ลดลงเหลือเพียง 24% (ค่าเฉลี่ยของอุตสาหกรรมอยู่ที่ 70%)</p>\n<p>บทเรียนของกูเกิลคือไม่จำเป็นต้องทิ้งโค้ดเก่า แต่เน้นเรื่องการทำงานเข้ากันได้ (interoperability) ระหว่างโค้ดใหม่กับโค้ดเก่า ซึ่งเป็นเหตุผลให้<a href=\"https://www.blognone.com/node/138058\">กูเกิลบริจาค 1 ล้านดอลลาร์ให้ Rust Foundation พัฒนาภาษา Rust ให้ทำงานกับ C++ ได้ดีขึ้น</a></p>\n<p>ที่มา - <a href=\"https://security.googleblog.com/2024/09/eliminating-memory-safety-vulnerabilities-Android.html\">Google</a></p>\n<p>ข่าวเก่าที่เกี่ยวข้อง</p>\n<ul>\n<li>2021 - <a href=\"https://www.blognone.com/node/122065\">Android ประกาศเริ่มใช้ภาษา Rust เขียนตัว OS เพื่อลดบั๊กด้านหน่วยความจำ</a></li>\n<li>2022 - <a href=\"https://www.blognone.com/node/131693\">กูเกิลโชว์ Android พัฒนาด้วย Rust มาแล้ว 1.5 ล้านบรรทัด ยังไม่มีช่องโหว่หน่วยความจำเลย</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/485130494b29d7398a69ac031eacf8e4.png\" /></p>\n<p><img alt=\"No Description\" src=\"https://www.blognone.com/sites/default/files/externals/709e3471931aec6368e45597b800c21c.png\" /></p>\n<p><img alt=\"No Description\" src=\"https://www.blognone.com/sites/default/files/externals/7f6528dd3f7cb95bcff7a5f839b0cc43.png\" /></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/security\">Security</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfd2246b39d22a677cc4e4d556f69d61a69a903fcbfd18de64cd50fe38a440d8","category":"Thai"}