{"title":"สหรัฐฯ หยุดส่งแพตช์ตัวรบกวนเรดาร์ให้เครื่อง F16 ของยูเครน ต้องใช้ตัวรบกวนในเครื่อง Mirage 2000 แทน","link":"https://www.blognone.com/node/145191","date":1741662106000,"content":"<div><div><div><p>หลังจาก Donald Trump ประธานาธิบดีสหรัฐฯ พยายามกดดันให้ยูเครนยอมรับข้อตกลงหยุดยิงด้วยการหยุดความช่วยเหลือด้านต่างๆ สิ่งหนึ่งที่หยุดไปด้วยคือการส่งอัพเดตต่างๆ ให้กับยุทโธปกรณ์ที่ส่งมอบไปแล้ว หนึ่งในนั้นคือเครื่องรบกวนเรดาร์ AN/ALQ-131 ที่ติดตั้งในเครื่องบิน F16</p>\n<p>AN/ALQ-131 มีความสามารถในการส่งคลื่นรบกวนจนเรดาร์ของรัสเซียใช้การไม่ได้ อย่างไรก็ดีในสนามรบจริงนั้นฝั่งรัสเซียก็มีการปรับคลื่นความถี่หนีไปมา โดยที่ผ่านมากองทัพสหรัฐฯ ให้ความช่วยเหลือด้วยการปรับความถี่ให้กองทัพยูเครนเรื่อยมา แต่หลังจากทรัมป์สั่งหยุดความช่วยเหลือ การปรับแต่งส่วนนี้ก็หยุดไป</p>\n<p>ยูเครนเสียเครื่องบินรบจำนวนมากในช่วงแรกของสงคราม เพราะไม่มีระบบรบกวนเรดาร์ยุคใหม่ใช้งาน</p>\n<p>ตอนนี้ยูเครนยังมีเครื่อง Mirage 2000-5F ของฝรั่งเศสอยู่จำนวนหนึ่ง แต่ติดตั้งระบบรบกวนเรดาร์ยุคเก่าตั้งแต่ช่วงปี 1980 ทางกระทรวงกลาโหมฝรั่งเศสยืนยันว่าหลังจากนี้จะส่งมอบเครื่อง Mirage 2000 โดยอัพเกรดตัวรบกวนเรดาร์ให้เป็นรุ่นใหม่ก่อน อย่างไรก็ดี เครื่อง F16 จะเป็นกำลังสำคัญของยูเครนไปอีกระยะหนึ่งเนื่องจากชาติในยุโรปสัญญาว่าจะส่งมอบเครื่องบินให้รวม 85 ลำ</p>\n<p>Trump มีท่าทีอ่อนลงต่อยูเครนในสัปดาห์นี้ โดยยอมส่งข่าวกรองให้ยูเครนอีกครั้ง ไม่แน่ชัดว่าจะเริ่มอัพเดต AN/ALQ-131 ต่อหรือไม่</p>\n<p>ที่มา - <a href=\"https://www.forbes.com/sites/davidaxe/2025/03/07/france-to-the-rescue-french-made-mirage-2000-jets-could-become-ukraines-most-important-aerial-radar-jammers/\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/49e594b8dde5c84afe3284d237a0ecac.jpg\" /></p>\n<p>ภาพ <a href=\"https://www.nationalmuseum.af.mil/Visit/Museum-Exhibits/Fact-Sheets/Display/Article/197590/alq-131-ecm-pod/\">ALQ-131 ECM Pod</a> จากกองทัพอากาศสหรัฐฯ</p>\n</div></div></div><div><div>Topics: </div><div><div><a href=\"/topics/ukraine\">Ukraine</a></div><div><a href=\"/topics/war\">War</a></div><div><a href=\"/topics/usa\">USA</a></div><div><a href=\"/topics/military\">Military</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12842a10c1e2e691bc37ce368a382212e7dd07e4f1e8883bacc8003aeffbd9bd","category":"Thai"}