{"title":"OneDrive ยกเลิกการนับพื้นที่ใช้งาน Photo Albums แยกจาก Gallery ที่เคยประกาศก่อนหน้านี้","link":"https://www.blognone.com/node/136208","date":1697156807000,"content":"<div><div><div><p>ไมโครซอฟท์<a href=\"https://support.microsoft.com/en-us/office/changes-to-microsoft-365-email-features-and-storage-e888d746-61e5-49e3-9bd1-94b88e9be988\">ประกาศ</a>ยกเลิกแผนนับพื้นที่ใช้งาน OneDrive ส่วนของรูปถ่ายแบบใหม่ ที่เคยประกาศก่อนหน้านี้ ว่าจะมีผลตั้งแต่ 16 ตุลาคม 2023 เป็นต้นไป โดยบอกว่าหลังจากได้รับความเห็นจากผู้ใช้งาน บริษัทเปลี่ยนใจไม่ใช้วิธีการนี้แล้ว</p>\n<p>ก่อนหน้านี้ไมโครซอฟท์ประกาศว่ารูปถ่ายที่อยู่ใน OneDrive Gallery และรูปที่อยู่ใน Photo Albums จะถูกนับพื้นที่ใช้งาน<strong>แยกกัน</strong> ซึ่งผู้ใช้งานหลายคนมองว่าเป็นการนับพื้นที่ใช้งานสองรอบ ส่งผลให้พื้นที่ถูกนับเกินกว่าที่ใช้จริง จึงเกิดการทักท้วงและไมโครซอฟท์ก็ยอมปรับวิธีคำนวณนั่นเอง</p>\n<p>ช่วงที่ผ่านมาผู้ให้บริการคลาวด์สตอเรจต่างทยอยปรับนโยบายใช้งานมากขึ้น กรณี OneDrive ก็<a href=\"https://www.blognone.com/node/135507\">หยุดขายพื้นที่ใช้งานแบบไม่จำกัด</a> เช่นเดียวกับ Dropbox ที่<a href=\"https://www.blognone.com/node/135436\">หยุดขาย</a>พื้นที่ใช้งานแบบไม่จำกัดเช่นกัน</p>\n<p>ที่มา: <a href=\"https://gizmodo.com/microsoft-walks-back-onedrive-photo-storage-limits-1850914895\">Gizmodo</a></p>\n<p><img alt=\"No Description\" src=\"https://www.blognone.com/sites/default/files/externals/f444ae73eea26324bceeddbeedddc4f3.png\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1b68254cc0a158cbe0cbeb48ae48257f97730bcce06df9fbd221d0d702f6d5a","category":"Thai"}