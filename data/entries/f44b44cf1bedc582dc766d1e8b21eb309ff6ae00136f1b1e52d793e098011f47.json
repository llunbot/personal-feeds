{"title":"Telegram ปรับปรุงเบราว์เซอร์ในแอปมีระบบแท็บ, เพิ่มตัวช่วยค้นหา Mini App ได้ตรงใจมากขึ้น","link":"https://www.blognone.com/node/141210","date":1722576706000,"content":"<div><div><div><p>Telegram อัปเดตฟีเจอร์ใหม่หลายรายการสำหรับเดือนกรกฎาคมที่ผ่านมา ทั้งเบราว์เซอร์ภายในแอป, ระบบค้นหา Mini App, เครื่องมือใหม่สำหรับนักพัฒนา Mini App และอื่น ๆ รายละเอียดทั้งหมดดังนี้</p>\n<ul>\n<li><strong>Telegram Browser</strong> ที่ใช้งานภายในแอป สามารถปิดหรือย่อหน้าจอ เพื่อทำอย่างอื่น และกลับมาดูเว็บต่อเนื่องได้ ไม่ต้องเริ่มใหม่, เพิ่มระบบแท็บ และรองรับ Web3 บนเครือข่าย TON</li>\n<li><strong>Mini App Store</strong> Telegram บอกว่าตอนนี้มีคนใช้งาน Mini App แล้วมากกว่า 500 ล้านบัญชี จากผู้ใช้งาน 950 ล้านบัญชี เพื่อผลักดันการใช้ Mini App มากขึ้น จึงเพิ่มหัวข้อ Apps ในกล่องค้นหา ให้ค้นหาหรือค้นพบแอปน่าสนใจง่ายขึ้น</li>\n<li><strong>Mini App สำหรับนักพัฒนา</strong> สามารถอัปโหลดตัวอย่างวิดีโอ, สกรีนช็อต ของแอป เพื่อให้รายละเอียดเพิ่มเติม และยังโพสต์สตอรีแสดงให้คนที่โหลดแอปไว้ได้อีกด้วย</li>\n<li><strong>Telegram Stars</strong> สามารถซื้อดาวเป็นของขวัญให้เพื่อนในรายชื่อผู้ติดต่อได้แล้ว</li>\n</ul>\n<p>ฟีเจอร์อื่นได้แก่ เพิ่มแฟลชเมื่ออัดวิดีโอด้วยกล้องหน้า, เพิ่มสติกเกอร์สภาพอากาศ สำหรับโพสต์ในสตอรี, เลือกภาพปกของสตอรีที่โพสต์ได้, แท็บเบราว์เซอร์และ Mini App มีแสดงเพิ่มในเวอร์ชัน macOS</p>\n<p>ที่มา: <a href=\"https://telegram.org/blog/w3-browser-mini-app-store\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/ac238c63e6c579aa276183c2d2f3b496.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f44b44cf1bedc582dc766d1e8b21eb309ff6ae00136f1b1e52d793e098011f47","category":"Thai"}