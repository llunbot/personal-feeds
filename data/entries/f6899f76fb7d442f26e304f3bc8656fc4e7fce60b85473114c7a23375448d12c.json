{"title":"บริษัทตุ๊กตายางจีนเตรียมขายตุ๊กตายางที่พูดตอบโต้ได้ด้วย AI","link":"https://www.blognone.com/node/140452","date":1718686529000,"content":"<div><div><div><p>บริษัท Starpery Technology จากเมืองเซินเจิ้นในประเทศจีน เตรียมปล่อยตุ๊กตายาง (หุ่นยนต์?) ที่นำโมเดล LLM ที่เทรนเอง เข้ามาทำให้ตุ๊กตาสามารถมีปฏิสัมพันธ์และพูดโต้ตอบได้ พร้อมระบบเซนเซอร์ต่าง ๆ ที่ช่วยเรื่องการเคลื่อนไหว โดยรุ่นต้นแบบคาดว่าจะสามารถวางขายภายในเดือนสิงหาคมนี้ ซึ่งจะมีทั้งเวอร์ชันผู้ชายและผู้หญิง</p>\n<p>Evan Lee ประธานกรรมการบริหารของบริษัท Starpery บอกว่าตอนนี้นอกจากทางบริษัทจะต้องแก้ไขปัญหาระยะเวลาแบตเตอรี่ของตุ๊กตา และวัสดุของตุ๊กตาที่ยังไม่ยืดหยุ่นเพียงพอเมื่อเทียบกับผิวหนังมนุษย์ ทางบริษัทยังต้องต่อสู้กับการตั้งคำถามทางศีลธรรมจากสังคมว่า การเข้ามาของตุ๊กตาแบบนี้อาจเป็นภัยคุกคามความสัมพันธ์ของมนุษย์  และ เพิ่มความคลุมเครือทางศีลธรรม</p>\n<p>ในทางกลับกัน Lee บอกว่าถึงแม้ประเทศจีนจะเป็นประเทศอนุรักษ์นิยม แต่ก็ปฏิเสธความจริงที่ว่าตอนนี้ตลาดตุ๊กตายางของจีนมีขนาดใหญ่ที่สุดในโลกไม่ได้อยู่ดี รวมถึงตอนนี้ไม่ได้มีแค่บริษัท Starpery เท่านั้นที่นำเทคโนโลยี AI เข้ามาใช้กับสินค้าของตัวเอง แต่บริษัทอื่น ๆ ก็มีแผนเปิดตัวสินค้าที่สามารถโต้ตอบกับคนได้ในอนาคตเหมือนกัน</p>\n<p><img alt=\"No Description\" src=\"https://www.blognone.com/sites/default/files/externals/e654c44b29e8dee66a8b58a8a700a99a.jpeg\" /></p>\n<p>Lee เสริมเป้าหมายของเขาคือการทำให้ตุ๊กตาสามารถมีปฏิสัมพันธ์กับมนุษย์ได้อย่างลึกซึ้งสมจริงกว่าเดิม รวมถึงบริษัทยังมีแผนจะสร้าง ‘Smart service robot’ ที่สามารถช่วยคนทำงานบ้าน, ดูแลผู้พิการ และผู้สูงอายุให้ได้ภายในปี 2025 และจะพัฒนาตุ๊กตาดังกล่าวให้สามารถเข้ามาช่วยทำงานที่เสี่ยงอันตรายแทนคนได้ภายในปี 2030</p>\n<p>ที่มา: <a href=\"https://www.scmp.com/news/china/science/article/3266964/chinas-next-gen-sexbots-powered-ai-are-about-hit-shelves?utm_medium=Social&amp;utm_source=Twitter#Echobox=1718678936-1\">South China Morning Post</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/sex\">Sex</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6899f76fb7d442f26e304f3bc8656fc4e7fce60b85473114c7a23375448d12c","category":"Thai"}