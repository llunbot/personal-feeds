{"title":"ฟีเจอร์นี้ใช้ได้ กูเกิลเปิดตัว Baseline รวมฟีเจอร์เว็บที่เบราว์เซอร์รองรับกันทั่วไปแล้ว","link":"https://www.blognone.com/node/133804","date":1683821944000,"content":"<div><div><div><p>ปัญหาของนักพัฒนาเว็บช่วงหลังที่เจอกันบ่อยคือแม้จะมี API ใหม่ๆ ให้ใช้งาน และหลายครั้งออกเป็นมาตรฐานแล้ว แต่เบราว์เซอร์แต่ละยี่ห้อก็รองรับไม่พร้อมกัน ทำให้นักพัฒนาต้องมาระวังว่าอะไรใช้ได้ไม่ได้ ที่ผ่านมาแม้จะมีการจัดมาตรฐานมาทำเป็นชุดทดสอบ เช่น  <a href=\"https://www.blognone.com/node/127460\">Interop</a> แต่สุดท้ายนักพัฒนาก็ต้องมาดูเองอยู่ดีว่าเบราว์เซอร์ใดผ่านข้อไหนบ้าง ในงาน Google I/O ปีนี้กูเกิลจึงเปิดตัว Baseline โลโก้แจ้งนักพัฒนาว่าฟีเจอร์ใดพร้อมใช้งานโดยทั่วไปแล้ว</p>\n<p>เงื่อนไขที่ฟีเจอร์จะได้เข้า Baseline คือฟีเจอร์นั้นต้องได้รับซัพพอร์ตจาก Chrome, Edge, Firefox, และ Safari มาแล้วสองเวอร์ชั่น คือเวอร์ชั่นปัจจุบัน และเวอร์ชั่นก่อนหน้า ทำให้ค่อนข้างมั่นใจได้ว่าผู้ใช้ที่ใช้ฟีเจอร์นี้ไม่ได้จะเหลือน้อยแล้ว</p>\n<p>แนวทางนี้ทำให้โครงการต่างๆ สามารถเลือกใช้ฟีเจอร์โดยระบุว่าจะซัพพอร์ต Baseline แทนที่จะระบุเวอร์ชั่นเบราว์เซอร์ตายตัว และเมื่อมีฟีเจอร์ใหม่ๆ ได้เข้า Baseline ก็ใช้งานได้ทันที นอกจากนี้ทีมงานยังตัดเวอร์ชั่นรายปี เช่น ปลายปีนี้จะตัดฟีเจอร์ออกมาเป็น Baseline 2024 สำหรับโครงการที่ต้องการล็อกฟีเจอร์ที่ใช้งานได้ และไม่ต้องการเปลี่ยนแปลงมาตรฐานบ่อยๆ</p>\n<p>ตอนนี้ MDN และ web.dev จะแสดงโลโก้ Baseline ในฟีเจอร์ที่เข้าข่าย และอนาคตจะมีเครื่องมือสำหรับแสดงว่าไลบรารีใดใช้ฟีเจอร์ตาม Baseline รวมถึงบทความแนะนำต่างๆ ว่าไม่ได้แนะนำให้ใช้ฟีเจอร์เกิน Baseline</p>\n<p>ที่มา - <a href=\"https://web.dev/baseline/\">web.dev</a></p>\n<p><img alt=\"No Description\" src=\"https://www.blognone.com/sites/default/files/externals/31c7410ebe3d92b711b7038e76aa6956.png\" /></p>\n</div></div></div><div><div>Topics: </div><div><div><a href=\"/topics/open-standard\">Open Standard</a></div><div><a href=\"/topics/internet\">Internet</a></div><div><a href=\"/topics/browser\">Browser</a></div><div><a href=\"/topics/development\">Development</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"127caca797d6591bad1e818b83013aabedb7482d398c1940beceb6e070decabd","category":"Thai"}