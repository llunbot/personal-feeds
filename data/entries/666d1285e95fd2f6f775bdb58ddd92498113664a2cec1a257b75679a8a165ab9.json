{"title":"Jensen Huang ตอบข่าวลือ NVIDIA ร่วมกับหลายบริษัทซื้อกิจการ Intel ว่า \"ไม่มีใครชวนเรา\"","link":"https://www.blognone.com/node/145363","date":1742430643000,"content":"<div><div><div><p>ถือเป็นการสยบข่าวลือกันไป เมื่อ Jensen Huang ซีอีโอ NVIDIA ตอบคำถามนักข่าวในงานสัมมนา NVIDIA GTC 2025 ว่าบริษัทมีแผนร่วมซื้อหุ้นของอินเทลด้วยหรือไม่ว่า \"ไม่มีใครชวนเราเข้าร่วมกลุ่ม\"</p>\n<p>เมื่อสัปดาห์ที่แล้วมีข่าวออกมาว่า TSMC ซึ่งกำลัง<a href=\"https://www.blognone.com/node/144693\">พิจารณา</a>ซื้อโรงงานผลิตชิปจากอินเทลตามข้อเสนอจากฝ่ายบริหารของประธานาธิบดี Donald Trump ได้หารือกับบริษัทออกแบบชิปหลายราย ให้มาร่วมหุ้นกันซื้อธุรกิจแบบ Joint Venture โดย<a href=\"https://www.blognone.com/node/145219\">รายชื่อบริษัท</a>ที่ถูกระบุได้แก่ NVIDIA, AMD, Broadcom และ Qualcomm</p>\n<p>อย่างไรก็ตามหลังมีข่าวนี้ออกมาเพียง 1 วัน อินเทลก็ประกาศ<a href=\"https://www.blognone.com/node/145231\">แต่งตั้งซีอีโอ</a>คนใหม่ <a href=\"https://www.blognone.com/node/145240\">Lip-Bu Tan</a> ซึ่งเขาประกาศแนวทางว่าจะไม่แยกธุรกิจโรงงานผลิตชิปของอินเทลออกมา</p>\n<p>ที่มา: <a href=\"https://www.reuters.com/technology/nvidia-ceo-says-company-has-not-been-asked-buy-stake-intel-2025-03-19/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/73139a2acb07cecec659661911ae9d10.jpeg\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/intel\">Intel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"666d1285e95fd2f6f775bdb58ddd92498113664a2cec1a257b75679a8a165ab9","category":"Thai"}