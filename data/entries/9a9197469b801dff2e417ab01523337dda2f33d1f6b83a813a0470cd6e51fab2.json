{"title":"Google จ่ายเงินให้ Apple ถึง 2 หมื่นล้านดอลลาร์ ในปี 2022 เพื่อเป็น Default Search","link":"https://www.blognone.com/node/139530","date":1714617187000,"content":"<div><div><div><p>การไต่สวนในคดีที่กระทรวงยุติธรรมสหรัฐฯ ฟ้องกูเกิล เรื่องผูกขาดธุรกิจเสิร์ชเอ็นจิน ยังคงดำเนินต่อไป โดยมีเอกสารที่ถูกเผยแพร่ว่ากูเกิลจ่ายเงินให้แอปเปิล เพื่อแลกกับให้กูเกิลเป็นเสิร์ชเอ็นจินค่าเริ่มต้น เฉพาะในปี 2022 มูลค่าดีลอยู่ที่ประมาณ 20,000 ล้านดอลลาร์ เพิ่มขึ้นจากปี 2021 ซึ่ง<a href=\"https://www.blognone.com/node/124464\">อยู่ที่ประมาณ 15,000 ล้านดอลลาร์</a></p>\n<p>ดีลระหว่างกูเกิลกับแอปเปิลไม่ใช่เรื่องใหม่ และหลายคนก็ทราบดีอยู่แล้ว แต่มูลค่าที่กูเกิลจ่ายเงินให้แอปเปิลซึ่งเพิ่มสูงขึ้นทุกปี เป็นหัวข้อหนึ่งที่กระทรวงยุติธรรมสหรัฐฯ ใช้อ้างว่ากูเกิลมีพฤติกรรมพยายามผูกขาดตลาดนี้ไว้นั่นเอง</p>\n<p>ก่อนหน้านี้มีรายงานว่ามูลค่าที่กูเกิลจะจ่ายให้แอปเปิลแต่ละปีนั้น <a href=\"https://www.blognone.com/node/136723\">คำนวณจาก 36%</a> ของรายได้โฆษณาในเสิร์ชที่เกิดขึ้นบน Safari ตัวเลขจึงไม่แน่นอน แต่แนวโน้มเพิ่มขึ้นทุกปี</p>\n<p>ที่มา: <a href=\"https://www.bloomberg.com/news/articles/2024-05-01/google-s-payments-to-apple-reached-20-billion-in-2022-cue-says\">Bloomberg</a></p>\n<p><img src=\"https://www.blognone.com/sites/default/files/externals/0c49a3df062b9540302d6a4f9c5d3676.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/lawsuits\">Lawsuits</a></div><div><a href=\"/topics/department-justice\">Department of Justice</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a9197469b801dff2e417ab01523337dda2f33d1f6b83a813a0470cd6e51fab2","category":"Thai"}