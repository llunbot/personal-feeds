{"title":"Apple Card เปิดให้ใช้งานบริการ Cash Back เข้าบัญชีเงินฝากดอกเบี้ยสูงแล้ว","link":"https://www.blognone.com/node/133458","date":1681745537000,"content":"<div><div><div><p>แอปเปิลประกาศว่าบริการเสริมของ Apple Card บัตรเครดิตของแอปเปิล ที่ยังไม่มีในไทย ซึ่งผู้ใช้งานสามารถนำเครดิตเงินคืน (Cash Back) เข้าบัญชีเงินฝากออมทรัพย์ดอกเบี้ยสูง ซึ่ง<a href=\"https://www.blognone.com/node/130959\">แอปเปิลเปิดตัวไปตั้งแต่ปลายปีที่แล้ว</a> ตอนนี้ผู้ใช้งาน Apple Card ทุกคนสามารถเริ่มเปิดใช้งานได้แล้ว</p>\n<p>บัญชีเงินฝากดังกล่าวเป็นบริการจากธนาคาร Goldman Sachs โดยให้อัตราผลตอบแทนเงินฝากสูงถึง 4.15% ต่อปี คำนวณ<a href=\"https://en.wikipedia.org/wiki/Annual_percentage_yield\">แบบ APY</a> ซึ่งเงินฝากส่วนนี้ไม่มีค่าธรรมเนียม ไม่มีขั้นต่ำ แต่จำกัดวงเงินฝากสูงสุดที่ 250,000 ดอลลาร์ ซึ่งเป็นอัตราคุ้มครองสูงสุดตามเงื่อนไขของ FDIC หน่วยงานคุ้มครองเงินฝากในอเมริกา</p>\n<p>บริการ Apple Card ตอนนี้ยังจำกัดเฉพาะผู้ใช้งานในอเมริกาที่มีอายุมากกว่า 18 ปีขึ้นไป</p>\n<p>ที่มา: <a href=\"https://www.apple.com/newsroom/2023/04/apple-cards-new-high-yield-savings-account-is-now-available-offering-a-4-point-15-percent-apy/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/dbd6b514754983be146a20780d6daa94.jpg\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2881bfb78bf6af50d51eef027802e90b88757ab5e2acb727bd7b0fc97430144d","category":"Thai"}