{"title":"บริษัท AI เปิดโมเดล  RedPajama 7B ชนะ LLaMA ของ Meta ที่ขนาดเท่ากัน เปิดให้ใช้งานฟรี","link":"https://www.blognone.com/node/134232","date":1686205902000,"content":"<div><div><div><p>Together บริษัทปัญญาประดิษฐ์ เปิดตัวโมเดลปัญญาประดิษฐ์ RedPajama 7B โมเดล LLM ขนาดเล็กที่มีคะแนนทดสอบชุดทดสอบ HELM เฉลี่ยสูงกว่า LLaMA ของ Meta และยังเปิดไลเซนส์ให้ใช้งานแบบ Apache 2.0 ที่ใช้งานได้ค่อนข้างอิสระ</p>\n<p>ก่อนหน้านี้โมเดลปัญญาประดิษฐ์ขนาดใกล้เคียงกันที่เปิดให้ใช้งานได้อิสระมีมาแล้วหลายตัว เช่น <a href=\"https://www.blognone.com/node/133718\">MPT-7B</a> หรือ <a href=\"https://www.blognone.com/node/134122\">Falcon 7B</a> แต่โมเดลเหล่านี้ก็ยังทำคะแนนทดสอบสู้ <a href=\"https://www.blognone.com/node/132773\">LLaMA ของ Meta ที่ปล่อยออกมาให้ใช้สำหรับงานวิจัยเท่านั้น</a>ไม่ได้</p>\n<p>โมเดลที่ปล่อยออกมามีหลายตัว แต่ตัวเริ่มต้นคือ RedPajama-INCITE-7B-Base โครงสร้างภายในเป็นของ Pythia แต่ฝึกบนชุดข้อมูล RedPajama เอง และใช้โค้ดฝึกโมเดลของ EleutherAI จากนั้นพัฒนาอีกสองโมเดล เพิ่ม คือ RedPajama-INCITE-7B-Chat สำหรับใช้แชต และ RedPajama-INCITE-7B-Instruct</p>\n<p>ตัวโมเดลสามารถ<a href=\"https://api.together.xyz/open-chat\">ลองเล่นได้ที่เว็บ Together</a> ผมเองทดสอบแล้วพบว่ายังมีปัญหากับภาษาไทย</p>\n<p>ที่มา - <a href=\"https://www.together.xyz/blog/redpajama-7b\">Together</a></p>\n<p><img alt=\"No Description\" src=\"https://www.blognone.com/sites/default/files/externals/4d51d47b68ff2ebb23ba8f1ea99cbdf6.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78fee424e7fa1c836387fd6a0bdade469bab41fa86b3360a3e1220848f9274ca","category":"Thai"}