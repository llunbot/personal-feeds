{"title":"Apple แก้ไขรายละเอียดสเป็ก iPad Air ชิป M2 มีจีพียู 9 คอร์ จากเดิมบอกมี 10 คอร์","link":"https://www.blognone.com/node/140092","date":1717301170000,"content":"<div><div><div><p>แอปเปิลได้แก้ไขรายละเอียดสเป็กหรือข้อมูลทางเทคนิคของ iPad Air รุ่นล่าสุดที่ใช้ชิป M2 โดยข้อมูลแรกนั้น แอปเปิลระบุว่าชิป M2 มีจีพียู 10 คอร์ แต่ล่าสุดหน้าดังกล่าวได้ถูกแก้ไขเป็น 9 คอร์ แล้ว</p>\n<p>โดย ณ ขณะที่ออกรายงานนี้ หน้าสเป็ก<a href=\"https://www.apple.com/ipad-air/specs/\">ภาษาอังกฤษระบุว่ามีจีพียู 9 คอร์</a> ส่วน<a href=\"https://www.apple.com/th/ipad-air/specs/\">ภาษาไทยยังระบุว่า 10 คอร์</a> ขณะที่<a href=\"https://support.apple.com/en-us/119894\">เอกสารซัพพอร์ตภาษาอังกฤษ</a>ยังระบุว่ามี 10 คอร์</p>\n<p>ถึงตอนนี้แอปเปิลไม่ได้อธิบายว่าการเปลี่ยนแปลงเกิดจากอะไร และหากย้อนดูสินค้าแอปเปิลที่ใช้ชิป M2 ก่อนหน้านี้ <a href=\"https://www.blognone.com/node/128849\">MacBook Air</a> ก็มีตัวเลือกคือจีพียู 8 หรือ 10 คอร์, <a href=\"https://www.blognone.com/node/130987\">iPad Pro</a> มีจีพียู 10 คอร์ จึงเป็นครั้งแรกที่เห็นชิป M2 มีจีพียู 9 คอร์</p>\n<p>ที่มา: <a href=\"https://9to5mac.com/2024/06/01/m2-ipad-air-gpu-core-count/\">9to5Mac</a></p>\n<p><img src=\"https://www.blognone.com/sites/default/files/externals/35916baa7f003dccbdb8bc94d299f3a2.jpg\" /></p>\n</div></div></div><div><div>Topics: </div><div><div><a href=\"/topics/ipad-air\">iPad Air</a></div><div><a href=\"/topics/apple\">Apple</a></div><div><a href=\"/topics/apple-m2\">Apple M2</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68f9ea221ef4b0181f041f4a83c012a397ff190b27def91161dfe741313737a9","category":"Thai"}