{"title":"Apple ชี้แจงประเด็นแก้ไขสเป็กจำนวนคอร์จีพียูใน iPad Air M2 บอกภาพรวมยังเร็วขึ้นกว่ารุ่นก่อนหน้ามาก","link":"https://www.blognone.com/node/140128","date":1717462545000,"content":"<div><div><div><p>แอปเปิลชี้แจงข้อมูลเพิ่มเติม หลังจากมีคนพบว่าแอปเปิลได้แก้ไขข้อมูลสเป็กฮาร์ดแวร์ของ iPad Air ชิป M2 รุ่นล่าสุด <a href=\"https://www.blognone.com/node/140092\">ลดจำนวนคอร์จีพียูลงจาก 10 เป็น 9 คอร์</a> (ตอนนี้<a href=\"https://www.apple.com/th/ipad-air/specs/\">เว็บภาษาไทย</a>แก้เป็น 9 คอร์ ตามแล้ว)</p>\n<p>โฆษกของแอปเปิลบอกว่าเราได้ปรับปรุงข้อมูลในเว็บไซต์ของแอปเปิล ให้มีจำนวนคอร์ของชิป M2 ใน iPad Air ที่ถูกต้อง นั่นคือมีจีพียู 9 คอร์</p>\n<p>แอปเปิลชี้แจงต่อไปว่า เมื่อรวมกับแบนด์วิธหน่วยความจำที่เร็วมากขึ้น iPad Air ใหม่นี้จึงเร็วขึ้นเกือบ 50% เมื่อเทียบกับ iPad Air รุ่นก่อนหน้าชิป M1 รองรับการทำงานและงานสร้างสรรค์ที่หลากหลาย และถ้าเทียบกับ iPad Air ชิป A14 Bionic ความเร็วของ iPad Air ใหม่นี้ก็มากขึ้นถึง 3 เท่าตัว</p>\n<p>ที่มา: <a href=\"https://9to5mac.com/2024/06/03/apple-says-m2-ipad-air-performance-claims-are-accurate-despite-gpu-mix-up/\">9to5Mac</a></p>\n<p><img src=\"https://www.blognone.com/sites/default/files/externals/35916baa7f003dccbdb8bc94d299f3a2.jpg\" /></p>\n</div></div></div><div><div>Topics: </div><div><div><a href=\"/topics/ipad-air\">iPad Air</a></div><div><a href=\"/topics/apple\">Apple</a></div><div><a href=\"/topics/apple-m2\">Apple M2</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c02fb3c8fa7a091ec5d57b01d888cc256d14f3fe56ff2b55c4405b85444c80bc","category":"Thai"}