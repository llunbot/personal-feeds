{"title":"[ลือ] NVIDIA Blackwell เจอปัญหาความร้อนเมื่อใช้ในเซิร์ฟเวอร์ความหนาแน่นสูง","link":"https://www.blognone.com/node/143175","date":1731895192000,"content":"<div><div><div><p>เว็บไซต์ข่าวไอที The Information รายงานข่าวไม่เป็นทางการว่า จีพียู NVIDIA Blackwell รุ่นใหม่ล่าสุดที่ทั้งโลกรอคอย เจอปัญหาความร้อนสูง เมื่อนำไปใช้ในเซิร์ฟเวอร์ที่ต้องอัดจีพียูลงไปเยอะๆ (72 ตัว) จนทำให้ NVIDIA ต้องปรับดีไซน์การออกแบบแร็คเซิร์ฟเวอร์หลายรอบ และส่งผลให้การส่งมอบ Blackwell ต้องล่าช้าออกไป</p>\n<p>ปัญหาความร้อนนี้ถือเป็นเรื่องใหญ่สำหรับบริษัทไอทียักษ์ใหญ่ที่ต้องการเซิร์ฟเวอร์ความหนาแน่นสูง ใช้งานในศูนย์ข้อมูลขนาดใหญ่ เช่น Google, Microsoft, Meta ซึ่งตามข่าวบอกว่า NVIDIA กำลังทำงานร่วมกับพาร์ทเนอร์เหล่านี้ รวมถึงผู้ผลิตเซิร์ฟเวอร์รายต่างๆ เพื่อแก้ปัญหาความร้อน</p>\n<p>ก่อนหน้านี้ <a href=\"https://www.blognone.com/node/142731\">Jensen Huang ยอมรับ ชิป Blackwell มีปัญหาการผลิตจริง แต่ TSMC ช่วยแก้ไขได้แล้ว</a> ซึ่งก่อให้เกิดความล่าช้าในการผลิตมาแล้วรอบหนึ่ง</p>\n<p>ที่มา - <a href=\"https://www.theinformation.com/articles/nvidia-customers-worry-about-snag-with-new-ai-chip-servers\">The Information</a>, <a href=\"https://www.tomshardware.com/pc-components/gpus/nvidias-data-center-blackwell-gpus-reportedly-overheat-require-rack-redesigns-and-cause-delays-for-customers\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/ea9e531765bdb470339b6937a3a77db1.jpg\" /></p>\n<p>ภาพ Blackwell compute node จาก <a href=\"https://developer.nvidia.com/blog/nvidia-blackwell-platform-sets-new-llm-inference-records-in-mlperf-inference-v4-1/\">NVIDIA</a></p>\n</div></div></div><div><div>Topics: </div><div><div><a href=\"/topics/blackwell\">Blackwell</a></div><div><a href=\"/topics/nvidia\">NVIDIA</a></div><div><a href=\"/topics/server\">Server</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb5c884dacf3b7bdb7b8a6a756a7b4693f93b00c75bdd97aef6d3f9d7f25e1be","category":"Thai"}