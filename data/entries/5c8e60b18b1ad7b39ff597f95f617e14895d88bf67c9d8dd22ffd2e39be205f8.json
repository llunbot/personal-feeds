{"title":"[ลือ] แอปเปิลเริ่มปลดพนักงานบ้างแล้ว แต่ยังเป็นจำนวนน้อยมากเทียบกับบริษัทอื่น","link":"https://www.blognone.com/node/133303","date":1680650705000,"content":"<div><div><div><p>Bloomberg รายงานข่าวว่าแอปเปิลก็เริ่มปลดพนักงานบ้างแล้วเช่นกัน (ถือเป็นครั้งแรกของแอปเปิลที่มีข่าว) แม้ยังเป็นจำนวนน้อยเมื่อเทียบกับเพื่อนๆ ร่วมวงการที่ปลดระดับเป็นหมื่นคน</p>\n<p>พนักงานฝ่ายที่ถูกปลดอยู่ในฝ่ายค้าปลีก (corporate retail teams) โดยเป็นทีมที่ก่อสร้างและซ่อมบำรุงร้านค้า Apple Store ส่วนจำนวนที่ถูกปลดบอกว่าน้อยมาก (a small number) และแอปเปิลไม่ได้ประกาศเรื่องการปลดคนต่อสาธารณะ</p>\n<p>Bloomberg บอกว่าแอปเปิลใช้วิธีลดค่าใช้จ่ายทางอื่นแทน เช่น เลิกจ้างพนักงานสัญญาจ้าง หรือใช้วิธีโยกพนักงานไปฝ่ายอื่นๆ ในบริษัทแทน ในช่วงที่ผ่านมาแอปเปิลไม่ได้เพิ่มจำนวนพนักงานเยอะเท่ากับบริษัทอื่นๆ (ตัวเลขเมื่อปีที่แล้วมีพนักงาน 164,000 คนทั่วโลก) ทำให้ไม่จำเป็นต้องปลดพนักงานเยอะมากนัก</p>\n<p>ที่มา - <a href=\"https://www.bloomberg.com/news/articles/2023-04-03/apple-to-make-small-number-of-job-cuts-in-some-corporate-retail-teams\">Bloomberg</a>, ภาพจาก <a href=\"https://www.apple.com/retail/lincolnpark/\">Apple</a></p>\n<p><img alt=\"No Description\" src=\"https://www.blognone.com/sites/default/files/externals/bd1d13fa1088014aa594f9f3c2f0bb8f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/layoff\">Layoff</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c8e60b18b1ad7b39ff597f95f617e14895d88bf67c9d8dd22ffd2e39be205f8","category":"Thai"}