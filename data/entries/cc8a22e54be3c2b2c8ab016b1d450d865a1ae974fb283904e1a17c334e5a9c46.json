{"title":"X เตรียมสร้างมาร์เกตเพลสให้ซื้อชื่อบัญชีเก่าที่ไม่ Active บางแอคราคาสูงถึง 1.8 ล้านบาท","link":"https://www.blognone.com/node/136577","date":1699141083000,"content":"<div><div><div><p>ข้อมูลนี้ Forbes อ้างจากอีเมลภายใน X ที่ได้รับ เกี่ยวกับการตั้งทีมภายในชื่อ @Handle เพื่อดูแลการสร้างมาร์เกตเพลส โดยสามารถซื้อชื่อบัญชีเก่าที่ไม่มีการใช้งานแล้วได้ เบื้องต้น X หรือ Twitter เดิม ได้อีเมลสอบถามกับผู้ซื้อที่น่าจะสนใจ บางชื่อบัญชีก็มีราคาสูงถึง 50,000 ดอลลาร์ หรือประมาณ 1.78 ล้านบาท</p>\n<p>ก่อนหน้านี้ Elon Musk เจ้าของ X เคยพูดถึงไอเดียการจัดการบัญชีเก่าที่ไม่มีการใช้งานแล้ว ว่าอาจลบเนื้อหาทั้งหมดแล้วนำชื่อบัญชีนี้มารีไซเคิล ให้ผู้สนใจนำไปใช้งานต่อ ซึ่งตอนนี้ X ก็ได้อัพเดตเงื่อนไขการใช้งานแพลตฟอร์ม <a href=\"https://help.twitter.com/en/managing-your-account/x-username-rules\">โดยบอกว่า</a>แพลตฟอร์มยังไม่สามารถเปิดให้สมัครใช้ชื่อบัญชีที่ไม่มีความเคลื่อนไหวได้ในตอนนี้</p>\n<blockquote><p>Unfortunately, we cannot release inactive usernames at this time. Please read our inactive account policy for more detailed information</p>\n</blockquote>\n<p>เงื่อนไขของ<a href=\"https://help.twitter.com/en/rules-and-policies/inactive-x-accounts\">บัญชีที่ไม่มีความเคลื่อนไหว</a>นั้นก็ยังไม่ระบุชัดเจนนัก X บอกเพียงแนะนำให้ผู้ใช้งานล็อกอินและใช้งานต่อเนื่องอย่างน้อยทุก 30 วัน มิฉะนั้นบัญชีอาจถูกลบเนื่องจากไม่มีความเคลื่อนไหว</p>\n<blockquote><p>We encourage people to actively log in and use X when they register an account. To keep your account active, be sure to log in at least every 30 days. Accounts may be permanently removed due to prolonged inactivity.</p>\n</blockquote>\n<p>ทั้งนี้ยังไม่มีรายละเอียดว่ามาร์เกตเพลสจะเป็นแบบใด โดยอาจเป็นระบบที่ทุกคนสามารถซื้อขายบัญชี หรืออาจเป็นเฉพาะ X ที่นำบัญชีเก่ามาขาย</p>\n<p>ที่มา: <a href=\"https://www.forbes.com/sites/alexkonrad/2023/11/03/elon-musk-x-has-started-selling-off-old-twitter-handles/\">Forbes</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc8a22e54be3c2b2c8ab016b1d450d865a1ae974fb283904e1a17c334e5a9c46","category":"Thai"}