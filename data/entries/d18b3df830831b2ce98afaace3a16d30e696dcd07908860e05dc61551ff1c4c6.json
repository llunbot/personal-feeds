{"title":"Mark Zuckerberg เซอร์ไพรส์งานวันเกิดภรรยา ด้วยโชว์ในชุดจัมป์สูทสีฟ้าเลียนแบบโชว์ของ Benson Boone","link":"https://www.blognone.com/node/145007","date":1740846620000,"content":"<div><div><div><p>การที่ใครสักคนจะจัดงานเซอร์ไพรส์กันในวันเกิด คงไม่ได้แปลกอะไรในยุคนี้ แต่กรณีของ Mark Zuckerberg ซีอีโอ Meta เรียกได้ว่าเล่นใหญ่จริงจังจนต้องพูดถึง โดยเขาโพสต์ลง Instagram ถึงเซอร์ไพรส์ในงานวันเกิดภรรยา Priscilla Chan ที่อายุครบ 40 ปี ด้วยการปรากฎตัวในชุดจัมป์สูทสีฟ้า กระโดดขึ้นเปียโน แล้วร้องเพลงบนเวที ในโพสต์นั้นเขาแท็กศิลปิน Benson Boone พร้อมกับเพลงใหม่ล่าสุดที่เพิ่งออกมาคือ Sorry I'm Here For Someone Else</p>\n<p>ที่ต้องแท็กก็เพราะจังหวะการแสดงทั้งหมดของ Zuckerberg นั้น เลียนแบบมาจากการแสดงของ Benson Boone ในงานประกาศรางวัล Grammy Awards ล่าสุด ซึ่ง Boone ก็เริ่มด้วยชุดสูทสีดำ และเปิดเผยจัมป์สูทสีฟ้าด้านใน แล้วขึ้นไปแสดงบนเวทีเหมือนกัน Zuckerberg ยังลงรูปชุดจัมป์สูทและแท็ก Boone ด้วย แต่ไม่มีการยืนยันว่าเป็นชุดเดียวกันหรือไม่ โดย Boone เข้ามาแสดงความเห็นว่าเขาไม่อยากเชื่อสิ่งที่เห็น Zuck คุณบ้ามาก</p>\n<p>Benson Boone ไม่ใช่คนไกลจาก Mark Zuckerberg นัก ก่อนหน้านี้ Boone ก็ร่วมถ่าย<a href=\"https://www.youtube.com/watch?v=78UWMaM2K1I\">วิดีโอโฆษณาโปรโมตแว่นตา Ray-Ban Meta Smart Glasses</a> มาแล้ว</p>\n<p>ที่มา: <a href=\"https://www.businessinsider.com/mark-zuckerberg-blue-jumpsuit-benson-boone-priscilla-chan-party-2025-2\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/0496dc24212017223567da5a2fb9195a.png\" /></p>\n<blockquote><div> <a href=\"https://www.instagram.com/reel/DGoDxw5PvlH/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>View this post on Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/reel/DGoDxw5PvlH/?utm_source=ig_embed&amp;utm_campaign=loading\" target=\"_blank\">A post shared by Mark Zuckerberg (@zuck)</a></p>\n</div>\n</blockquote>\n<p>โชว์ของ Benson Boone ในงาน Grammys</p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d18b3df830831b2ce98afaace3a16d30e696dcd07908860e05dc61551ff1c4c6","category":"Thai"}