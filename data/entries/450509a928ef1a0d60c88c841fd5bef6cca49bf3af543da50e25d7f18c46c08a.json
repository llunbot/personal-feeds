{"title":"ไมโครซอฟท์ปล่อย C# Dev Kit ส่วนขยาย VSCode เพิ่มฟีเจอร์แทบเหมือน Visual Studio ตัวเต็ม","link":"https://www.blognone.com/node/136163","date":1696917644000,"content":"<div><div><div><p>ไมโครซอฟท์ปล่อย C# Dev Kit ส่วนขยายสำหรับ VSCode ใช้สำหรับการพัฒนาโครงการ C# เต็มรูปแบบ ทำให้ฟีเจอร์รวมใกล้เคียง Visual Studio มากขึ้น อย่างไรก็ดีส่วนขยายนี้ไม่ได้ฟรีทั้งหมด แต่มีการจำกัดรูปแบบการใช้งานแบบเดียวกับ Visual Studio</p>\n<p>C# Dev Kit มี Solution Explorer ในตัวสามารถเปิดไฟล์ <code>.csproj</code> ได้ และเมื่อแก้ไขไฟล์ C# ก็มีฟีเจอร์ IntelliCode มาให้ และสามารถจัดการชุดทดสอบซอฟต์แวร์ได้ในตัว</p>\n<p>ก่อนหน้านี้ VSCode มี<a href=\"https://marketplace.visualstudio.com/items?itemName=ms-dotnettools.csharp\">ส่วนขยาย C#</a> อยู่ก่อนแล้ว โดยเป็นส่วนขยายแบบโอเพนซอร์สและสามารถใช้งานได้ฟรี แต่มีฟีเจอร์จำกัดหลายอย่างเมื่อต้องการทำงานร่วมกับโครงการที่มาจาก Visual Studio ส่วน C# Dev Kit นั้นเป็นส่วนขยายแบบปิดซอร์ส และเปิดให้ใช้งานได้ฟรีสำหรับการใช้งานส่วนตัว, การใช้งานเพื่อการศึกษา, และการพัฒนาโครงการโอเพนซอร์ส ส่วนการใช้งานอื่นๆ ต้องการไลเซนส์ Visual Studio</p>\n<p>ที่มา - <a href=\"https://devblogs.microsoft.com/dotnet/csharp-dev-kit-now-generally-available/\">Microsoft .NET Blog</a></p>\n<p><img alt=\"No Description\" src=\"https://www.blognone.com/sites/default/files/externals/7374b5912974deb32e530fd9e10c5f80.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/c-sharp\">C#</a></div><div><a href=\"/topics/net\">.NET</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"450509a928ef1a0d60c88c841fd5bef6cca49bf3af543da50e25d7f18c46c08a","category":"Thai"}