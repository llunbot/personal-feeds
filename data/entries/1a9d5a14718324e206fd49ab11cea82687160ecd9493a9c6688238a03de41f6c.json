{"title":"แบรนด์สมาร์ทโฟนจีนเติบโตอย่างรวดเร็ว โดยเฉพาะในตะวันออกกลางและอาเซียน","link":"https://www.blognone.com/node/144882","date":1740406585000,"content":"<div><div><div><p>Canalys ออกสถิติยอดขายสมาร์ทโฟนในประเทศจีน โดยรวมพบว่าแบรนด์จีนกำลังขยายตลาดอย่างรวดเร็วในอาเซียนและตะวันออกกลาง เนื่องจากพวกเขากำลังมองหาการเติบโตในตลาดเกิดใหม่ ท่ามกลางการแข่งขันที่รุนแรงในประเทศ</p>\n<p>สำหรับในอาเซียน แบรนด์จีนยังเติบโตอย่างต่อเนื่อง โดย Oppo ขึ้นเป็นแบรนด์อันดับหนึ่งในภูมิภาคเป็นครั้งแรก ด้วยยอดจัดส่งเพิ่มขึ้น 14% เป็น 16.9 ล้านเครื่อง ครองส่วนแบ่ง 18% นอกจากนี้ Oppo ยังครองอันดับหนึ่งแบรนด์จีนในตลาดไทยและเวียดนามอีกด้วย</p>\n<p>ด้าน Samsung ร่วงลงมาเป็นอันดับสอง โดยมีส่วนแบ่งตลาด 17% และมียอดจัดส่งลดลง 9% ขณะที่แบรนด์จีนอื่น ๆ อย่าง Transsion, Xiaomi, และ Vivo ก็ตามมาติด ๆ ด้วยส่วนแบ่งตลาด 16%, 16% และ 13% ตามลำดับ</p>\n<p>ส่วนในตะวันออกกลางปี 2024 Transsion, Xiaomi และ Honor เติบโตอย่างมาก ตามสัดส่วนดังนี้:</p>\n<ul>\n<li>Transsion ครองส่วนแบ่ง 17% มียอดจัดส่งเพิ่มขึ้น 9% เป็น 8.3 ล้านเครื่อง</li>\n<li>Xiaomi ครองส่วนแบ่ง 17% มียอดจัดส่งเพิ่มขึ้น 33% เป็น 8.1 ล้านเครื่อง</li>\n<li>Honor ครองส่วนแบ่ง 7% มียอดจัดส่งเพิ่มขึ้น 67% เป็น 3.2 ล้านเครื่อง  จากการเปิดร้านใหม่ในสหรัฐอาหรับเอมิเรตส์ และเข้าตลาดโอมานและกาตาร์</li>\n</ul>\n<p>แม้การแข่งขันแบรนด์จีนจะสูงขึ้น แต่ Samsung ยังคงเป็นแบรนด์ชั้นนำในภูมิภาคนี้ โดยส่วนแบ่งที่ลดลงจาก 34% เหลือ 30% และยอดจัดส่งอยู่ที่ 14.1 ล้านเครื่องเท่าเดิม ขณะที่ Apple ก็เสียส่วนแบ่งตลาดเช่นกัน โดยลดลงจาก 13% เหลือ 11% มียอดจัดส่ง 5.3 ล้านเครื่อง</p>\n<p>ขณะที่ในจีนเอง การแข่งขันยังคงดุเดือด โดยปี 2024 Vivo เป็นผู้นำในตลาด ตามมาด้วย Huawei ซึ่งมียอดจัดส่งเพิ่มขึ้น 37% เป็น 46 ล้านเครื่อง ส่วนหนึ่งมาจากชิปที่พัฒนาขึ้นเอง ตามมาด้วย Huawei, Apple, Oppo และ Honor</p>\n<p>ที่มา: <a href=\"https://www.scmp.com/tech/tech-trends/article/3299163/chinese-smartphone-brands-see-rapid-growth-middle-east-southeast-asia?module=perpetual_scroll_0&amp;pgtype=article\">South China Morning Post</a> via <a href=\"https://canalys.com/newsroom/middle-east-smartphone-market-q4-2024\">Canalys</a></p>\n<p><img alt=\"alt=&quot;Smartphones&quot;\" src=\"https://www.blognone.com/sites/default/files/externals/fb0061482729f1f091a9955fcbc86517.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/smartphone\">Smartphone</a></div><div><a href=\"/topics/middle-east\">Middle East</a></div><div><a href=\"/topics/southeast-asia\">Southeast Asia</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a9d5a14718324e206fd49ab11cea82687160ecd9493a9c6688238a03de41f6c","category":"Thai"}