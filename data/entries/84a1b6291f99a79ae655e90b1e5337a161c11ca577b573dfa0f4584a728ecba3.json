{"title":"ฟาร์มของ, เฝ้าฐาน, ฟาร์มเวล DeepMind เปิดตัว SIMA ปัญญาประดิษฐ์เล่นเกมสามมิติแค่สั่งเป็นคำพูด","link":"https://www.blognone.com/node/138681","date":1710347549000,"content":"<div><div><div><p>DeepMind โชว์ปัญญาประดิษฐ์ใหม่ที่ชื่อว่า Scalable Instructable Multiworld Agent หรือ SIMA ปัญญาประดิษฐ์ที่สามารถเล่นเกมสามมิติใดๆ ก็ได้คล้ายมนุษย์</p>\n<p>เป้าหมายของการสร้าง SIMA ไม่ได้มีไว้เพื่อให้เล่นเกมเก่งเป็นพิเศษ แต่ต้องการโชว์ว่าปัญญาประดิษฐ์สามารถรับคำสั่งแล้วทำตามในโลกที่ไม่เคยเจอไปเรื่อยๆ ได้ โดย SIMA ถูกฝึกในเกมที่หลากหลายมาก มีการร่วมมือกับสตูดิโอเกมถึง 8 ค่าย และสร้างสภาพแวดล้อมทดสอบจาก Unity เองอีก 4 แบบ ชุดข้อมูลเริ่มแรกของ SIMA นั้นอาศัยคนเล่นเกมตามคำสั่ง อีกชุดหนึ่งอาศัยคนดูวิดีโอการเล่นเกมและบอกว่าควรใช้คำสั่งอะไรจึงเล่นแบบนั้น</p>\n<p>ตอนนี้ SIMA รับคำสั่งได้ 600 คำสั่ง เช่น เลี้ยวซ้ายขวา, ปีนบันได, เปิดกล่อง, วิ่งไปหาน้ำ, ยิงศัตรู โดยทั่วไปแล้วคำสั่งเหล่านี้สามารถทำเสร็จได้ภายในเวลาสิบวินาที</p>\n<p>เป้าหมายของการพัฒนา SIMA คือการสร้างปัญญาประดิษฐ์แบบทั่วไป (generalist) สามารถรับคำสั่งและทำตามได้แม้อยู่ในสภาพแวดล้อมใหม่ๆ คาดว่าในอนาคตจะรับคำสั่งได้ซับซ้อนขึ้นเรื่อยๆ</p>\n<p>ที่มา - <a href=\"https://deepmind.google/discover/blog/sima-generalist-ai-agent-for-3d-virtual-environments/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/27af7a5d06f615410b382ce1e83b96e3.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a1b6291f99a79ae655e90b1e5337a161c11ca577b573dfa0f4584a728ecba3","category":"Thai"}