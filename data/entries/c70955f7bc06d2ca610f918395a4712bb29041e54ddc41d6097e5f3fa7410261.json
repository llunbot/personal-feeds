{"title":"Bethesda บอก The Elder Scrolls 6 รอไปก่อน ตอนนี้ต้องทำ Starfield ให้เสร็จก่อน","link":"https://www.blognone.com/node/125798","date":1636639037000,"content":"<div><div><div><p>Todd Howard ผู้กำกับเกม Skyrim ไปออกรายการของเว็บไซต์ IGN เนื่องในโอกาส Skyrim ครบรอบ 10 ปี (<a href=\"https://www.blognone.com/node/124329\">และโปรโมทเกม Skyrim เวอร์ชันที่เท่าไรไม่รู้</a>) ตอบคำถามที่แฟนๆ อยากรู้ที่สุดคือ <a href=\"https://www.blognone.com/node/102999\">The Elder Scrolls 6 อยู่ไหน</a></p>\n<p>คำตอบของ Howard คือ Bethesda มีโปรเจคต์ในมือหลายตัว จึงต้องจัดลำดับความสำคัญ และตอนนี้โปรเจคต์เกมใหม่อย่าง Starfield มีความสำคัญสูงที่สุด ทำให้ \"เกมภาคต่อ\" อย่าง The Elder Scrolls 6 ต้องรอไปก่อน เหตุเพราะถ้า Bethesda เลือกทำเกม The Elder Scrolls 6 ก่อน ก็คงไม่มีโอกาสได้ทำเกมแฟรนไชส์ใหม่ๆ แบบ Starfield สักที</p>\n<p>Howard บอกว่าเขาตัดสินใจทำ Starfield หลังจบโปรเจคต์ Fallout 4 ในปี 2015 เพราะมองว่าถ้าไม่ทำตอนนั้นแล้วก็คงไม่ได้ทำเกมใหม่อีกเลย</p>\n<p>Starfield มีกำหนดออกในปี 2022 ดังนั้นแฟนๆ The Elder Scrolls 6 คงต้องรอกันหลังจากนั้นอีกนาน เพราะ Howard บอกว่าตอนนี้เกมยังอยู่ในสถานะการเริ่มออกแบบเท่านั้น</p>\n<p><img src=\"https://www.blognone.com/sites/default/files/externals/0d80c76da8686ccf2cae2c5b1264c8ea.jpg\" /></p>\n<p>ที่มา - <a href=\"https://www.ign.com/articles/elder-scrolls-6-starfield-bethesda-todd-howard-interview\">IGN</a></p>\n</div></div></div><div><div>Topics: </div><div><div><a href=\"/topics/elder-scrolls\">The Elder Scrolls</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/starfield\">Starfield</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c70955f7bc06d2ca610f918395a4712bb29041e54ddc41d6097e5f3fa7410261","category":"Thai"}