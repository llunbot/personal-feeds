{"title":"พนักงานไมโครซอฟท์ถูกแฮกอีเมลด้วยการยิงรหัสผ่าน คาดแฮกเกอร์พยายามสืบว่าบริษัทรู้ข้อมูลอะไรของตัวเองบ้าง","link":"https://www.blognone.com/node/137780","date":1705857496000,"content":"<div><div><div><p>ไมโครซอฟท์รายงานถึงเหตุการณ์ความปลอดภัยไซเบอร์ที่บริษัทถูก<a href=\"https://www.blognone.com/node/125452\">กลุ่ม Midnight Blizzard หรือ Nobelium</a> โจมตีด้วยการยิงรหัสผ่านอีเมล (password spray) ได้เป็นผลสำเร็จ ทำให้ข้อมูลของพนักงานด้านความปลอดภัยไซเบอร์, พนักงานระดับอาวุโส, และฝ่ายกฎหมายบางส่วนถูกดึงออกไปได้ โดยดูเหมือนคนร้ายพยายามหาข้อมูลว่าไมโครซอฟท์รู้ข้อมูลอะไรเกี่ยวกับกลุ่ม Midnight Blizzard เองบ้าง</p>\n<p>ปกติการยิงรหัสผ่านแบบนี้ไม่สามารถโจมตีบริษัทที่บังคับล็อกอินสองขั้นตอนได้ แต่กรณีนี้ไมโครซอฟท์มี test tenant แยกออกไปอยู่ และคนร้ายสามารถยึด tenant นั้นได้สำเร็จ หลังจากนั้นจึงอาศัยสิทธิ์ในนั้นเข้าถึงอีเมลของพนักงาน</p>\n<p>ไมโครซอฟท์ระบุว่าเริ่มบังคับใช้มาตรการความปลอดภัยระดับเดียวกัน ไม่ว่าจะเป็นระบบเก่า หรือระบบที่ใช้งานภายใน โดยหลังจากนี้จะให้ความสำคัญกับมาตรฐานนี้ถึงระดับที่ยอมให้กระทบการทำธุรกิจได้บ้าง</p>\n<p>ที่มา - <a href=\"https://msrc.microsoft.com/blog/2024/01/microsoft-actions-following-attack-by-nation-state-actor-midnight-blizzard/\">Microsoft</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"432c3b55cd9582184b17706f642b6de7876857daf6594fb92d18924aabb8cd49","category":"Thai"}