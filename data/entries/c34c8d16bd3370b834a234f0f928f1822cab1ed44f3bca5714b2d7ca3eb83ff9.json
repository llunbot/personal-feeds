{"title":"Tesla รายงานการอัพเกรดซอฟต์แวร์ปัญญาประดิษฐ์: ประมวลภาพจากกล้องหลายตัวพร้อมกัน, จำลองการตัดสินใจของรถคันอื่น","link":"https://www.blognone.com/node/124333","date":1629440490000,"content":"<div><div><div><p>ในงาน AI Day วันนี้ Tesla รายงานถึงการปรับเปลี่ยนสถาปัตยกรรมซอฟต์แวร์ปัญญาประดิษฐ์ที่ใช้ในระบบขับรถอัตโนมัติ เปลี่ยนรูปแบบจากการใช้ปัญญาประดิษฐ์ประมวลผลภาพจากกล้องแต่ละตัว (ในรถมีกล้อง 8 ตัว) มาเป็นโมเดลที่ซับซ้อนขึ้น สามารถประมวลผลจากกล้องได้พร้อมกัน</p>\n<p>โมดเดลปัญญาประดิษฐ์ของ Tesla มีหน้าที่สำคัญคือแปลงภาพจากกล้องรอบรถให้กลายเป็นภาพมุมมองด้านบน เพื่อวางแผนการขับขี่ การจับวัตถุจากกล้องแต่ละตัวแยกจากกันทำให้ไม่แน่ใจว่ารถที่เห็นจากกล้องแต่ละตัวเป็นรถคันเดียวกันหรือไม่ ระบบควบคุมที่มองภาพรวมทำให้มองเห็นว่าสภาพแวดล้อมโดยรวมเป็นอย่างไร</p>\n<p><img src=\"https://www.blognone.com/sites/default/files/externals/a7429b5180c181170484af6207c82ac2.jpg\" /></p>\n<p>การสร้างชุดข้อมูลสำหรับฝึกปัญญาประดิษฐ์เป็นอีกประเด็นที่ Tesla ต้องลงทุนอย่างหนัก โดยใช้เจ้าหน้าที่กว่าพันคนในการ label ชุดข้อมูลที่เป็นวิดีโอจากตัวรถ โดยระบบใช้การ label แบบ end-to-end คือการแปลงภาพจากกล้องทั้ง 8 ตัวให้เป็นภาพสามมิติแล้ว label วัตถุในภาพทีเดียว แทนที่จะไปวาดกรอบล้อมวัตถุทีละภาพ</p>\n<p><img src=\"https://www.blognone.com/sites/default/files/externals/607eeddafd3cb44937e33e691da27750.jpg\" /></p>\n<p>กระบวนการตัดสินใจภายในของ Full Self Driving ต้องอาศัยการจำลองการตัดสินใจของรถคันอื่นๆ ในท้องถนนเพื่อให้ตัดสินใจได้แม่นยำขึ้น ในงาน Tesla สาธิตการขับขี่ในถนนที่รถจอดจนเหลือเพียงเลนเดียว แล้วมีรถสวนมา ทำให้ต้องคาดเดาว่าใครจะเป็นคนหลีกทางให้เพื่อให้รถสวนไปได้ หาก Tesla คาดว่ารถที่สวนมาจะให้ทางก็จะไม่ลดความเร็วโดยไม่จำเป็น แต่หากคาดว่ารถที่สวนมาจะขอสวนมาก่อนก็จะรีบหยุดให้ทาง</p>\n<p>ที่มา - <a href=\"https://www.youtube.com/watch?v=j0z4FweCy4M\">Tesla AI Day</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c34c8d16bd3370b834a234f0f928f1822cab1ed44f3bca5714b2d7ca3eb83ff9","category":"Thai"}