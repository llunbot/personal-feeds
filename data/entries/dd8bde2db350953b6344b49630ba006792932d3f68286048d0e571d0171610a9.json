{"title":"Problems of Making Chips in USA","link":"https://markpeak.net/problems-of-making-chips-in-usa/","date":1680143428000,"content":"<p><em>ภาพโรงงาน TSMC ใน Arizona – <a href=\"https://www.linkedin.com/feed/update/urn:li:activity:6938098854504345600/\">TSMC LinkedIn</a></em></p>\n<p>Noah Smith บล็อกเกอร์สายเศรษฐกิจที่ติดตามอยู่ เขียนเรื่องแผนการสร้างโรงงานชิปในสหรัฐอเมริกา ตามนโยบายและกฎหมาย Chips Act ว่ามีปัญหาและข้อจำกัดอย่างไร</p>\n<div>\n\t\t\t<div>\n\t\t\t\t<a href=\"https://noahpinion.substack.com/p/why-not-put-tsmc-and-samsung-fabs\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F430f907c-7633-4f8b-8b7f-b9f490693eb7_1067x712.jpeg\" alt=\"Why not put TSMC and Samsung fabs in Canada?\" />\t\t\t\t</a>\n\t\t</div>\n\t\n\t<div>\n\t\t<a href=\"https://noahpinion.substack.com/p/why-not-put-tsmc-and-samsung-fabs\">\n\t\t\tWhy not put TSMC and Samsung fabs in Canada?\t\t</a>\n\t</div>\n\t<div>\n\t\t<a href=\"https://noahpinion.substack.com/p/why-not-put-tsmc-and-samsung-fabs\">\n\t\t\t<p>A solution that's almost too perfect.</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fa242bd04-28e0-4418-8968-e96e069a8358%2Ffavicon.ico\" alt=\"noahpinion.substack.com\" />\t\tnoahpinion.substack.com\t</div>\n</div>\n<p>ตัวเลขของ Morris Chang ผู้ก่อตั้ง TSMC ระบุเองว่าการสร้างชิปในอเมริกาจะมีต้นทุนแพงกว่าในไต้หวัน 50%</p>\n<p>ต้นทุนที่แพงมีสาเหตุจาก</p>\n<ul>\n<li>ตลาดแรงงานในอเมริกาเอง สูญเสียความเชี่ยวชาญในการผลิตสิ่งของบางประเภท (เช่น ไมโครชิป) ไปเรียบร้อยแล้ว  ดังนั้นต่อให้ TSMC ย้ายวิศวกรที่ “เป็นงาน” จากไต้หวันเข้ามา ก็ต้องจ่ายเงินเดือนในเรตอเมริกาที่แพงกว่าสองเท่า</li>\n<li><a href=\"https://markpeak.net/culture-how-tsmc-beat-intel/\">จากมุมมองของ TSMC วัฒนธรรมการทำงานของคนอเมริกัน ก็ไม่สู้งานหนักเท่ากับคนไต้หวัน</a> (ถกเถียงกันได้ว่าจริงแค่ไหน) แต่ที่แน่ๆ คือเงินเดือนแพงกว่า</li>\n<li>การอิมพอร์ตคนเก่งๆ เข้ามาทำงานในอเมริกา ยังเจอปัญหาเรื่องวีซ่า และนโยบายต่อต้าน “คนต่างด้าว” ที่เริ่มมาตั้งแต่ยุค Trump แถมในอีกด้าน กลุ่มหัวก้าวหน้า progressive ถึงแม้ความคิดตรงข้ามกับ Trump แต่ก็ยังให้ความสำคัญกับแรงงานท้องถิ่นอเมริกันมากกว่า (แพงกว่า ทักษะน้อยกว่า)</li>\n<li>ต้นทุนค่า regulatory ในการสร้างโรงงาน ที่ให้อำนาจรัฐบาลท้องถิ่นในการกำหนดเกณฑ์เรื่องผลกระทบต่อสิ่งแวดล้อม ซึ่งจะทำให้กระบวนการตั้งโรงงานล่าช้า มีต้นทุนมากขึ้น</li>\n<li>ตัวนโยบายของรัฐบาลกลางเองคือ Chips Act ถึงแม้ให้เงินจูงใจมาตั้งโรงงานผลิตชิป แต่ก็มีเงื่อนไขและข้อจำกัดอื่นๆ มากมาย เช่น กำหนดให้โรงงานที่มาตั้งต้องมีสัมพันธ์กับหน่วยงานไม่หวังผลกำไรอื่นๆ ด้วย</li>\n</ul>\n<p>Smith บอกว่าถึงมีแพ็กเกจเงินสนับสนุนก้อนใหญ่จาก CHIPS Act แต่มันก็ไม่ง่ายเลย เป็น massive uphill battle ที่อเมริกาต้องดันต่อกันอีกนาน</p>\n<p>Smith เสนอโซลูชันว่า ทำไมเราไม่ตั้งเป้าไปตั้งโรงงานผลิตชิปในแคนาดาแทนล่ะ? เพราะแก้ปัญหาได้หลายข้อเลย</p>\n<ul>\n<li>ภาคกลางของแคนาดา ไม่ได้อยู่บนรอยต่อเปลือกโลก ไม่มีปัญหาแผ่นดินไหว (เพิ่งรู้จักคำนี้ <a href=\"https://en.wikipedia.org/wiki/Canadian_Shield\">Canadian Shield</a> ชั้นหินที่ปกป้องแคนาดาตอนกลาง รอบอ่าวฮัดสัน)</li>\n<li>แคนาดาอยู่ติดกับอเมริกาเลย มีสัมพันธ์อันดีต่อกันอยู่แล้ว ตอบโจทย์เรื่องความมั่นคง โรงงานผลิตชิปยังอยู่บนแผ่นดินอเมริกาเหนือ ไม่ใกล้จีน</li>\n<li>ต้นทุนค่าที่ดินถูกกว่าในอเมริกา ต้นทุนค่าขอใบอนุญาตก็ถูกกว่า ง่ายกว่า เพราะปฏิรูปกระบวนการยุ่งยากไปแล้ว</li>\n<li>การกำหนดนโยบาย โดยเฉพาะเรื่องสิ่งแวดล้อม ทำจากระดับประเทศได้เลย ไม่ต้องพึ่งพาท้องถิ่น</li>\n<li>ค่าแรงคนสายเทคโนโลยีของแคนาดาถูกกว่าในสหรัฐอเมริกา ถ้า TSMC อิมพอร์ตคนไต้หวันเข้ามาก็จ่ายในเรตแคนาดาที่ถูกกว่า</li>\n<li>นโยบายเรื่องผู้อพยพเปิดกว้างกว่า ถือเป็นประเทศที่มีนโยบายนี้ดีเป็นอันดับต้นๆ ของโลก และสังคมแคนาดาก็เปิดรับคนต่างชาติมากกว่าในสหรัฐ</li>\n<li>ปัญหาของแคนาดาคือ ซัพพลายเชนของอุตสาหกรรมเซมิคอนดักเตอร์ แต่อเมริกาก็มีปัญหานี้เหมือนกัน</li>\n</ul>\n<p>แน่นอนว่า การตั้งโรงงานชิปในแคนาดา ไม่ตอบโจทย์ทางการเมืองของนักการเมืองสหรัฐ เรื่องชาตินิยม เรื่องการสร้างงานให้คนอเมริกัน ดังนั้น นักการเมืองอเมริกาไม่มีทางเอาด้วยอยู่แล้ว แต่ถ้านักการเมืองอเมริกาอยากจูงใจ TSMC ให้มากกว่านี้ ก็ต้องเร่งแก้ไขปัญหาเรื่องใบอนุญาต เรื่องกระบวนการออกวีซ่า รับคนต่างชาติเก่งๆ เข้ามาให้ได้โดยเร็ว</p>The post <a href=\"https://markpeak.net/problems-of-making-chips-in-usa/\">Problems of Making Chips in USA</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"dd8bde2db350953b6344b49630ba006792932d3f68286048d0e571d0171610a9","category":"Thai"}