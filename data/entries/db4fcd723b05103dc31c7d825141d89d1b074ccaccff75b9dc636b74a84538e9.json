{"title":"Instagram ทดสอบแจ้งเตือนภายในแอป หากระบบขัดข้อง จะได้ทราบว่าไม่ได้มีปัญหาอยู่คนเดียว","link":"https://www.blognone.com/node/125216","date":1633999498000,"content":"<div><div><div><p>Instagram ประกาศทดสอบการแจ้งเตือนผู้ใช้งาน หากระบบมีปัญหา โดยจะแสดงข้อมูลในหน้า Activity Feed ที่เป็นการแจ้งเตือนภายในแอป เริ่มทดสอบกับผู้ใช้ในอเมริกาจำนวนน้อยเพื่อศึกษาข้อมูล และหากได้ผลที่ดีก็จะขยายไปยังผู้ใช้วงกว้างต่อไป</p>\n<p>ทั้งนี้ Instagram บอกว่าเวลาระบบเกิดปัญหาใด ๆ ผู้ใช้งานจะมีความสับสนมาก และอาจสงสัยว่าปัญหานี้เกิดขึ้นเฉพาะกับเขาหรือไม่ แบบที่ <a href=\"https://www.blognone.com/node/125088\">Instagram ล่มหลายชั่วโมง</a>เมื่อสัปดาห์ที่แล้ว Instagram จึงต้องการให้ข้อมูลเพื่อสร้างความชัดเจนมากขึ้น</p>\n<p>นอกจากนี้ Instagram ยังเพิ่มเครื่องมือใหม่ Account Status เพื่อแสดงสถานะบัญชีผู้ใช้ รวมถึงให้รายละเอียดโพสต์ที่มีปัญหา ซึ่งตัวโพสต์อาจถูกลบ หรือส่งผลให้บัญชีถูกระงับการใช้งานได้</p>\n<p>ที่มา: <a href=\"https://about.instagram.com/blog/announcements/instagram-outages-and-account-status\">Instagram</a></p>\n<p><img src=\"https://www.blognone.com/sites/default/files/externals/a8ee8fbaa2fc5b026f6b91ae5ee0f7dd.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db4fcd723b05103dc31c7d825141d89d1b074ccaccff75b9dc636b74a84538e9","category":"Thai"}