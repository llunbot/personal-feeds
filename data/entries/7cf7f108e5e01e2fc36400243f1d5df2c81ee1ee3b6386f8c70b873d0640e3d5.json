{"title":"NVIDIA รายได้เติบโตทำสถิติสูงสุดต่ออีกไตรมาส - ยอดขาย CMP น้อยกว่าเป้า","link":"https://www.blognone.com/node/124298","date":1629335263000,"content":"<div><div><div><p>NVIDIA รายงานผลประกอบการของไตรมาสที่ 2 ตามปีการเงินบริษัท 2022 สิ้นสุดวันที่ 1 สิงหาคม 2021 มีรายได้รวม 6,507 ล้านดอลลาร์ เพิ่มขึ้น 68% เทียบกับ<a href=\"https://www.blognone.com/node/118036\">ช่วงเดียวกันในปีก่อน</a> และเพิ่มขึ้น 15% ถ้าเทียบกับ<a href=\"https://www.blognone.com/node/122869\">ไตรมาสก่อนหน้านี้</a> โดยเป็นสถิติใหม่สูงสุดของบริษัทอีกครั้ง และมีกำไรสุทธิ 2,374 ล้านดอลลาร์</p>\n<p>รายได้แยกตามกลุ่มธุรกิจสินค้าก็เติบโตทำสถิติใหม่เช่นกัน กลุ่มเกมมิ่งเพิ่มขึ้น 85% เป็น 3,061 ล้านดอลลาร์ กลุ่มศูนย์ข้อมูลเพิ่มขึ้น 35% เป็น 2,366 ล้านดอลลาร์ และกลุ่ม Professional Visualization เพิ่มขึ้น 156% เป็น 519 ล้านดอลลาร์</p>\n<p>NVIDIA ให้ข้อมูลยอดขายของชิปสำหรับขุดเงินคริปโตโดยเฉพาะ <a href=\"https://www.blognone.com/node/121269\">CMP</a> ว่ามียอดขายในไตรมาส 266 ล้านดอลลาร์ น้อยกว่าที่บริษัท<a href=\"https://www.blognone.com/node/123025\">เคยประเมิน</a>ไว้ที่ 400 ล้านดอลลาร์</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-second-quarter-fiscal-2022\">NVIDIA</a> และ <a href=\"https://www.cnbc.com/2021/08/18/nvidia-nvda-earnings-q2-2022.html\">CNBC</a></p>\n<p><img src=\"https://www.blognone.com/sites/default/files/externals/2e0f41c66493c392582ccca02df9ce44.png\" /></p>\n<p><img src=\"https://www.blognone.com/sites/default/files/externals/a1146ca1f6401e4205967eb25b102dd6.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cf7f108e5e01e2fc36400243f1d5df2c81ee1ee3b6386f8c70b873d0640e3d5","category":"Thai"}