{"title":"iPhone 15 Pro ได้เกมระดับ AAA มาลง Assassin’s Creed Mirage, Death Stranding, RE4, RE:Village","link":"https://www.blognone.com/node/135712","date":1694576420000,"content":"<div><div><div><p>เก็บตกข้อมูลจากงานแถลงข่าวแอปเปิลเมื่อคืนนี้ กรณีของ iPhone 15 Pro ที่เป็นสินค้าเรือธง ใช้ชิป A17 Pro รุ่นใหม่ล่าสุด ผลิตที่ 3nm และมีจีพียูระดับโปร 6 คอร์ ประสิทธิภาพดีขึ้นเฉลี่ย 20% และรองรับ ray tracing</p>\n<p>แอปเปิลได้โชว์ว่ามีเกมระดับ AAA จำนวน 4 เกม ออกเวอร์ชันเนทีฟบน iOS เล่นได้บน iPhone 15 Pro และ Pro Max จำนวน 4 เกม ได้แก่ Resident Evil Village, Resident Evil 4 Remake, Death Stranding, Assassin’s Creed Mirage โดยจะแสดงกราฟิกคุณภาพสูงทัดเทียมเกมเวอร์ชันพีซีหรือคอนโซล</p>\n<p>Resident Evil Village, Resident Evil 4, Death Stranding จะออกเวอร์ชัน iOS ภายในปีนี้ ส่วน Assassin’s Creed Mirage (ถือเป็นครั้งแรกที่เราจะเห็นเกมภาคหลักของซีรีส์นี้บนมือถือด้วย) จะออกภายในครึ่งแรกของปี 2024</p>\n<p>ประกาศของแอปเปิลระบุว่าเกมเหล่านี้เล่นได้บน iPhone 15 Pro ขึ้นไปเท่านั้น ซึ่งน่าจะแปลว่ามือถือรุ่นเก่า รวมถึง iPhone 15 ตัวปกติ น่าจะหมดสิทธิเล่นกัน</p>\n<p><img alt=\"No Description\" src=\"https://www.blognone.com/sites/default/files/externals/f22eea7850cadab3256421a69a6eac6d.jpg\" /></p>\n<p>ที่มา - <a href=\"https://www.apple.com/newsroom/2023/09/apple-unveils-iphone-15-pro-and-iphone-15-pro-max/\">Apple</a>, <a href=\"https://www.ign.com/articles/iphone-15-pro-adding-resident-evil-4-remake-assassins-creed-mirage-and-more-in-2024\">IGN</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/resident-evil\">Resident Evil</a></div><div><a href=\"/topics/death-stranding\">Death Stranding</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5c7bbbe8d79f413ffec520fad77af164f0ddedb6378b344f8cc2f36283fa497","category":"Thai"}