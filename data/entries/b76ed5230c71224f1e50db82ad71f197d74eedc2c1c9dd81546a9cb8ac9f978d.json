{"title":"Feature Phone มียอดขายเพิ่มขึ้นในอเมริกา เหตุวัยรุ่นหันมาใช้เพื่อลดการติดสมาร์ทโฟน","link":"https://www.blognone.com/node/133699","date":1683263220000,"content":"<div><div><div><p>ช่วงนี้กระแส Y2K กำลังมาแรง ทำให้ความต้องการใช้ gadget หรืออุปกรณ์ย้อนกลับไปในช่วงเวลานั้นมีมากขึ้น รายงานล่าสุดของ The Wall Street Journal ยืนยันกระแสนี้โดยบอกว่ากลุ่มคนช่วงอายุ Gen Z ในอเมริกา (เกิดตั้งแต่กลางปี 1990s ถึงต้น 2010s) หันมาซื้อฟีเจอร์โฟน หรือโทรศัพท์ที่มีฟังก์ชันการทำงานพื้นฐาน โทรศัพท์ รับส่งข้อความ กล้องหลัง กันมากขึ้น แทนที่สมาร์ทโฟนจอสัมผัส โดยรุ่นยอดนิยมคือโทรศัพท์ฝาผับ สไลด์หน้าจอ เช่น Motorola Razr หรือ Nokia รุ่นที่เป็นฟีเจอร์โฟน</p>\n<p>HMD Global บริษัทผู้ผลิตโทรศัพท์แบรนด์ Nokia ยืนยันข้อมูลนี้ โดยบอกว่าปีที่ผ่านมา ยอดขายฟีเจอร์โฟนแบบฝาพับในอเมริกามีแนวโน้มเพิ่มสูงขึ้น จากเดิมโทรศัพท์กลุ่มนี้มียอดขายส่วนใหญ่ในตะวันออกกลาง แอฟริกา และอินเดีย</p>\n<p><img alt=\"No Description\" src=\"https://www.blognone.com/sites/default/files/externals/225f3190e59e92673253cf632e33354f.png\" /></p>\n<p>นอกจากเทรนด์ย้อนอดีต อีกสาเหตุสำคัญที่ทำให้ฟีเจอร์โฟนขายดีขึ้น คือการลดความเครียดจากการติดสมาร์ทโฟน เนื่องจากเจเนอเรชัน Z เป็นกลุ่มที่เติบโตมาพร้อมกับสมาร์ทโฟนและโซเชียลมีเดีย การย้ายไปใช้ฟีเจอร์โฟน จึงเป็นแนวทางหนึ่งที่ช่วยให้เว้นระยะจากการใช้งานโซเชียลต่าง ๆ นั่นเอง โดยมีทั้งกรณีที่เลือกเปลี่ยนไปใช้ฟีเจอร์โฟนเลย จนถึงกรณีซื้อฟีเจอร์โฟนเป็นเครื่องที่สอง แล้วสลับใช้งาน</p>\n<p>ที่มา: <a href=\"https://www.wsj.com/articles/gen-z-flip-phones-might-be-onto-something-c4744796\">The Wall Street Journal</a> และ <a href=\"https://www.cnbc.com/2023/03/29/dumb-phones-are-on-the-rise-in-the-us-as-gen-z-limits-screen-time.html\">CNBC</a></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/feature-phone\">Feature Phone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b76ed5230c71224f1e50db82ad71f197d74eedc2c1c9dd81546a9cb8ac9f978d","category":"Thai"}