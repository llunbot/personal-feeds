{"title":"รัฐบาลบราซิลจ้าง OpenAI ทำระบบประเมินคดีในศาลของรัฐบาล เพื่อดูว่าคดีไหนที่มีโอกาสชนะสูง","link":"https://www.blognone.com/node/140335","date":1718202783000,"content":"<div><div><div><p>รัฐบาลของบราซิลได้ทำข้อตกลงจ้าง OpenAI เพื่อพัฒนาเครื่องมือสำหรับวิเคราะห์เอกสารคดีฟ้องร้องของรัฐบาล ที่มีจำนวนหลายพันคดีด้วย AI เพื่อหวังลดค่าใช้จ่ายในกรณีที่คดีนั้นฟ้องร้องและรัฐบาลเป็นฝ่ายแพ้ ซึ่งทำให้เกิดค่าใช้จ่ายและค่าเสียเวลาตามมา รัฐบาลจึงต้องการโฟกัสเฉพาะคดีที่มีโอกาสชนะเท่านั้น</p>\n<p>เครื่องมือ AI ดังกล่าวจะวิเคราะห์รายละเอียดคดี และประเมินคัดให้เหลือเฉพาะคดีที่รัฐบาลมีโอกาสเป็นฝ่ายชนะ โดยอาศัยแนวโน้มต่าง ๆ ที่เรียนรู้ เพื่อให้เจ้าหน้าที่ที่เกี่ยวข้องไปดำเนินการต่อไป</p>\n<p>ตัวแทนของรัฐบาลบราซิลไม่ได้เปิดเผยว่าค่าใช้จ่ายที่จ้าง OpenAI เพื่อรันบริการตัวนี้บนแพลตฟอร์มคลาวด์ของ Azure มีมูลค่าเท่าใด แต่น่าจะคุ้มค่ากว่าวิธีการปัจจุบันที่รัฐบาลดำเนินการฟ้องร้องในหลายคดีและเป็นฝ่ายแพ้ รวมทั้งกระบวนการต่าง ๆ ยังใช้คนในการตัดสินใจขั้นสุดท้ายว่าจะดำเนินการในชั้นศาลหรือไม่ จึงไม่ได้นำ AI มาแทนที่การทำงานของคน แต่เพื่อลดขั้นตอนเท่านั้น</p>\n<p>ที่มาของการตัดสินใจดังกล่าว เกิดจากรัฐบาลกลางมีหนี้สะสมจากคดีในศาลเป็นจำนวนเงินที่สูงขึ้นมากในช่วงหลายปีที่ผ่านมา จึงทำให้รัฐบาลต้องการเลือกดำเนินการในชั้นศาลเฉพาะคดีที่จำเป็นและมีโอกาสชนะสูงเท่านั้น</p>\n<p>ที่มา: <a href=\"https://www.reuters.com/technology/artificial-intelligence/brazil-hires-openai-cut-costs-court-battles-2024-06-11/\">Reuters</a> ภาพ <a href=\"https://pixabay.com/illustrations/graphics-court-justice-design-882726/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/c8451e982965678aa2a6e40802677c1f.png\" /></p>\n</div></div></div><div><div>Topics: </div><div><div><a href=\"/topics/brazil\">Brazil</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/lawsuits\">Lawsuits</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"133e85f40f4ed1195a3b0de2035da2d6995fc8c680a875bfaeb0463d2c987b85","category":"Thai"}