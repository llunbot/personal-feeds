{"title":"Amazon ถูกลักเซมเบิร์กปรับ 30,000 ล้านบาทฐานวิเคราะห์พฤติกรรมผู้ใช้เพื่อยิงโฆษณา","link":"https://www.blognone.com/node/123983","date":1627667130000,"content":"<div><div><div><p>Amazon เปิดเผยว่าถูกกรรมการข้อมูลส่วนบุคคลประเทศลักเซมเบิร์ก (Commission Nationale pour la Protection des Données – CNPD) สั่งปรับเป็นมูลค่าถึง 746 ล้านยูโร หรือเกือบสามหมื่นล้านบาท ฐานวิเคราะห์พฤติกรรมผู้ใช้เพื่อยิงโฆษณาโดยไม่ได้ขออนุญาตผู้ใช้ล่วงหน้า ตามแนวทางของ GDPR</p>\n<p>ทาง Amazon  ยืนยันว่าไม่เห็นด้วยกับคำสั่งปรับของ CNPD และเตรียมยื่นอุทธรณ์ต่อไป โดยระบุว่าการคำสั่งปรับเช่นนี้อาศัยการตีความตามความเห็นของกรรมการ ที่ไม่เคยมีการตีความแบบนี้มาก่อน และแม้จะเห็นด้วยกับการตีความแบบนี้ค่าปรับที่ CNPD สั่งมาก็สูงเกินควร</p>\n<p>หาก CNPD ชนะคดีและปรับ Amazon จริงก็นับเป็นการปรับตาม GDPR ครั้งใหญ่ จากเดิมที่เคยมีคดีในปี 2020 ที่ค่าปรับสูงสุดคือ<a href=\"https://www.blognone.com/node/120699\">กรรมการข้อมูลส่วนบุคคลฝรั่งเศสปรับกูเกิล 50 ล้านยูโร</a>เนื่องจากใช้ข้อมูลมาผู้ใช้แสดงโฆษณาโดยระบุเงื่อนไขการใช้งานไม่ชัดเจนเพียงพอ</p>\n<p>ที่มา - <a href=\"https://www.bleepingcomputer.com/news/technology/amazon-gets-888-million-gdpr-fine-for-behavioral-advertising/\">Bleeping Computer</a></p>\n<p><img src=\"https://www.blognone.com/sites/default/files/externals/084c468662dffc4313625123f43e711e.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/privacy\">Privacy</a></div><div><a href=\"/topics/europe\">Europe</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc905e7430ceaa82b189c4f8bdb5baf8b44d13b63632cc6d4f389d2c8b78764c","category":"Thai"}