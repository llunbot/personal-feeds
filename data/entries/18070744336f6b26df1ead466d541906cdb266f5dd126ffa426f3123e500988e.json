{"title":"[ลือ] Apple อาจเริ่มผลิต iPhone 15 บางรุ่น จากโรงงานที่อินเดียตั้งแต่วันแรก","link":"https://www.blognone.com/node/133321","date":1680739640000,"content":"<div><div><div><p>ข้อมูลนี้มาจาก Mark Gurman แห่ง Bloomberg โดยเขาอ้างแหล่งข่าวที่เกี่ยวข้อง ว่าแอปเปิลยังเดินหน้าแผนลดการพึ่งพาการผลิตสินค้าจากโรงงานในประเทศจีน โดย iPhone รุ่นใหม่ของปีนี้หรือ iPhone 15 บางรุ่นย่อย จะผลิตและจัดส่งจากโรงงานที่อินเดียตั้งแต่วันแรกที่เริ่มขาย</p>\n<p>ที่ผ่านมาแอปเปิลจะสั่งผลิต iPhone รุ่นใหม่ทุกรุ่นจากโรงงานในจีนก่อน จากนั้นเวลาผ่านไปช่วงหนึ่ง โรงงานที่อินเดีย<a href=\"https://www.blognone.com/node/130621\">จึงเริ่มผลิต iPhone บางรุ่นต่อ</a> ในรายงานบอกว่า iPhone 15 จะเป็น iPhone รุ่นแรกที่เริ่มสายการผลิตในอินเดียเลย ส่วน iPhone 15‌ Plus, iPhone 15 Pro และ ‌iPhone 15 Pro‌ Max ยังคงผลิตจากโรงงานที่จีน</p>\n<p>โจทย์ท้าทายของแอปเปิลในการย้ายฐานการผลิตมาเริ่มต้นที่อินเดีย คือการย้ายซัพพลายเชนที่เกี่ยวข้องทั้งหมด เพื่อรองรับการผลิตสินค้าใหม่ในอินเดีย ซึ่งที่ผ่านมาแอปเปิลควบคุมและเก็บความลับได้จากการผลิตในโรงงานที่จีนนั่นเอง</p>\n<p>ที่มา: <a href=\"https://www.macrumors.com/2023/04/05/iphone-15-expected-to-ship-from-india-at-launch/\">MacRumors</a></p>\n<p><img src=\"https://www.blognone.com/sites/default/files/externals/92154a66eba6b0567fafc1953e771e34.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/india\">India</a></div><div><a href=\"/topics/iphone-15\">iPhone 15</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18070744336f6b26df1ead466d541906cdb266f5dd126ffa426f3123e500988e","category":"Thai"}