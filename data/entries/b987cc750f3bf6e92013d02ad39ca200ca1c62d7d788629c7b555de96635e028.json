{"title":"Super Mario Wonder เดิมมีระบบบรรยายเกม แบบถ่ายทอดสดกีฬา แต่ตัดออกไปเหลือแค่ Talking Flower","link":"https://www.blognone.com/node/136355","date":1698025808000,"content":"<div><div><div><p>ทีมนักพัฒนา <a href=\"https://www.blognone.com/node/134478\">Super Mario Bros. Wonder</a> เปิดเผยเบื้องหลังการพัฒนา ว่าเดิมทีมงานมีแผนใส่เสียงบรรยายเกมเข้ามา ตลอดช่วงเวลาเล่นเกมในฉากต่าง ๆ คล้ายกับการบรรยายเวลาถ่ายทอดสดแข่งขันกีฬา ซึ่งสุดท้ายฟีเจอร์นี้ก็ถูกตัดออกไป</p>\n<p>ไอเดียแรกที่ทำให้ทีมพัฒนาอยากใส่ฟีเจอร์นี้ เพื่อให้ผู้เล่นที่คุ้นเคยกับเกม Mario ดีอยู่แล้ว ได้บรรยากาศใหม่ ๆ ในการเล่น อย่างไรก็ตามประเด็นที่ถกเถียงมากช่วงทำฟีเจอร์นี้คือเสียงบรรยายควรเป็นรูปแบบใด ซึ่งรูปแบบตั้งต้นก็เหมือนผู้บรรยายกีฬา แต่ทีมงานก็ทดลองปรับตัวเลือกเสียงบรรยายที่แสดงอารมณ์เรียบเฉยมาด้วย แต่ไม่เป็นที่นิยมนักในตอนทดสอบ (ทีมนินเทนโดเรียกเสียงนี้ว่า โหมดสึนเดเระ)</p>\n<p>สุดท้ายหลังการพัฒนามา 6 เดือน ระบบเสียงบรรยายเกมก็ถูกตัดออกไป เนื่องจากพบอุปสรรคมากในการพัฒนาให้ออกมาดี โดยสิ่งที่มาแทนที่ก็คือ Talking Flower ดอกไม้ที่คอยแนะนำแนวทางการเล่นแต่ละจุดตลอดเกม ซึ่ง Koichi Hayashida โปรดิวเซอร์ของเกมบอกว่า ช่วยให้ความรู้สึกว่าผู้เล่นไม่ได้ต่อสู้กับโลกใบใหญ่เพียงลำพัง แต่ดอกไม้นี้จะมาช่วยตามจังหวะเวลาที่เหมาะสม</p>\n<p>ที่มา: <a href=\"https://kotaku.com/super-mario-bros-wonder-live-commentary-nintendo-switch-1850938756\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/6f9c2356b9baa56cca8e235e6870d957.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b987cc750f3bf6e92013d02ad39ca200ca1c62d7d788629c7b555de96635e028","category":"Thai"}