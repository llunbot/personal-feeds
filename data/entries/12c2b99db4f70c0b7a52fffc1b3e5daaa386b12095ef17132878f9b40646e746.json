{"title":"Warren Buffett ชื่นชม Tim Cook เป็นผู้สานต่อ Steve Jobs ทำให้ Apple เติบโตมีมูลค่าบริษัทเพิ่มสูง","link":"https://www.blognone.com/node/146240","date":1746333972000,"content":"<div><div><div><p>Warren Buffett มหาเศรษฐีการลงทุนและซีอีโอ Berkshire Hathaway กล่าวในการประชุมบริษัทประจำปี 2025 โดยช่วงหนึ่งเขาแสดงความชื่นชม Tim Cook ซีอีโอแอปเปิล ซึ่งเข้าร่วมการประชุมครั้งนี้ด้วย ว่าเป็นผู้สืบทอดการเป็นผู้นำแอปเปิลที่ทรงคุณค่ามากต่อจากสตีฟ จ็อบส์ ที่เป็นผู้สร้างแอปเปิลขึ้นมา</p>\n<p>Buffett ยังกล่าวอีกว่าพูดไปแล้วก็ดูน่าอาย แต่ Tim Cook ทำให้บริษัท Berkshire มีเงินเพิ่มมากขึ้น มากกว่าที่เขาทำเองจาก Berkshire เสียอีก ซึ่งเป็นผลจากที่บริษัทซื้อหุ้นแอปเปิลช่วงปี <a href=\"https://www.blognone.com/node/81041\">2016</a>-<a href=\"https://www.blognone.com/node/92214\">2018</a> รวม 3.5 หมื่นล้านดอลลาร์ และหุ้นก็มีมูลค่าเพิ่มสูงขึ้นเป็น 1.73 แสนล้านดอลลาร์ ในสิ้นปี 2023</p>\n<p>อย่างไรก็ตามในปี 2024 ที่ผ่านมา Berkshire ได้เริ่มขายหุ้นแอปเปิลออกมาจนเหลือเพียง 1 ใน 3 โดยสิ้นสุดไตรมาสที่ 3/2024 <a href=\"https://www.blognone.com/node/142913\">เหลือหุ้นแอปเปิลประมาณ 300 ล้านหุ้น</a> จากจำนวนสูงสุดที่ถือ 915 ล้านหุ้น มูลค่าหุ้นแอปเปิลที่ยังถืออยู่ประมาณ 6.2 หมื่นล้านดอลลาร์ ที่ราคาหุ้นแอปเปิล 205 ดอลลาร์ต่อหุ้น</p>\n<p>Buffett ยังประกาศแผนการลงจากตำแหน่งซีอีโอ Berkshire ในสิ้นปีนี้ โดยเตรียมส่งมอบตำแหน่งให้รองประธาน Greg Abel</p>\n<p><strong>อัปเดต:</strong> Tim Cook <a href=\"https://x.com/tim_cook/status/1918745258818482382\">โพสต์ข้อความใน X</a> แสดงความชื่นชม Warren Buffet เช่นกัน บอกว่าเป็นบุคคลที่ไม่มีใครเหมือน แนวคิดหลายอย่างของเขาเป็นแรงบันดาลใจให้ผู้คนมากมายรวมทั้ง Cook เอง ถือเป็นเรื่องดีในชีวิตที่ได้รู้จักกับ Buffett</p>\n<p>ที่มา: <a href=\"https://www.businessinsider.com/warren-buffett-tim-cook-apple-steve-jobs-stake-berkshire-meeting-2025-5\">Business Insider</a> และ <a href=\"https://www.cbsnews.com/newyork/video/warren-buffett-stepping-down-as-ceo-of-berkshire-hathaway/\">CBS News</a></p>\n<p><img alt=\"No Description\" src=\"https://www.blognone.com/sites/default/files/externals/60f5ceddd49dba459fc475588c99b9ec.jpeg\" /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/stock\">Stock</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12c2b99db4f70c0b7a52fffc1b3e5daaa386b12095ef17132878f9b40646e746","category":"Thai"}