{"title":"[ลือ] Tim Cook สั่งเดินหน้าแว่น MR ต้องเปิดตัวภายในปี 2023 แม้คนในบริษัทมองว่ายังไม่พร้อม","link":"https://www.blognone.com/node/132990","date":1678714279000,"content":"<div><div><div><p>Financial Times รายงานข่าวว่า Tim Cook สั่งเดินหน้าโครงการแว่น mixed reality เต็มตัว โดยตั้งเป้าเปิดตัวและวางขายภายในปี 2023 แม้มีเสียงคัดค้านจากคนในบริษัทว่ายังไม่พร้อมก็ตาม</p>\n<p>แอปเปิลในยุคของ Tim Cook ต้องเจอกับแรงกดดันให้เปิดตัวผลิตภัณฑ์ใหม่ๆ บ้าง เพราะสินค้ายอดนิยมในปัจจุบันอย่าง iPhone, iPad, Apple Watch เกิดขึ้นจากไอเดียของ Steve Jobs</p>\n<p>โครงการแว่น MR เองก็ใช้เวลาพัฒนามาตั้งแต่ปี 2016 หรือนาน 7 ปีแล้ว (สองเท่าของโครงการ iPhone) และทีมพัฒนาก็ขอเลื่อนมาเรื่อยๆ ทุกปี ตอนแรกฝ่ายหนึ่งในแอปเปิลต้องการออกแว่น \"เวอร์ชันหนึ่ง\" ที่มีขนาดใหญ่เหมือนหน้ากากสกีออกสู่ตลาดให้ได้ก่อน แต่ทีมออกแบบฮาร์ดแวร์ของแอปเปิลต้องการรอจนถึงวันที่แว่น AR น้ำหนักเบาเป็นไปได้จริง ซึ่งน่าจะใช้เวลาอีกหลายปี</p>\n<p>ตามข่าวบอกว่า Tim Cook โน้มเอียงมาทางทีมปฏิบัติการที่นำโดย Jeff Williams COO ของบริษัท สั่งให้ออกสินค้าภายในปีนี้ โดยไม่สนใจเสียงคัดค้านจากทีมออกแบบ</p>\n<p>คาดกันว่าแว่น MR ของแอปเปิลจะตั้งราคา 3,000 ดอลลาร์ และมีเป้ายอดขายปีแรกเพียง 1 ล้านชุดเท่านั้น</p>\n<p>ที่มา - <a href=\"https://www.ft.com/content/86b99549-0648-4c23-ab6e-642a4ba51dff\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/5fe046a4c2a72ba08ad2161fbe7d232f.jpg\" /></p>\n<p>ภาพจาก <a href=\"https://www.apple.com/newsroom/2018/03/apples-chicago-events-highlight-creativity-in-education/\">Apple</a></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"d53dcf22dd22316fe77c7ce4e221d7401692373de822b39dc8b397","category":"Thai"}