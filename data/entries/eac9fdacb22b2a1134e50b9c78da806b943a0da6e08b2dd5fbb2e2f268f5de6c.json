{"title":"George E. Smith ผู้ร่วมสร้างเซ็นเซอร์กล้องดิจิทัล CCD เสียชีวิตด้วยวัย 95 ปี","link":"https://www.blognone.com/node/146728","date":1748743604000,"content":"<span>George E. Smith ผู้ร่วมสร้างเซ็นเซอร์กล้องดิจิทัล CCD เสียชีวิตด้วยวัย 95 ปี</span>\n\n  <div>\n    <div>Body</div>\n              <div><p>George E. Smith ผู้ร่วมประดิษฐ์ charge-coupled device (CCD) เซ็นเซอร์ที่แปลงแสงเป็นความต่างศักย์ไฟฟ้า เปิดทางการสร้างเซ็นเซอร์ภาพต่างๆ ทั้งกล้องดิจิทัล, สแกนเนอร์, เครื่องถ่ายเอกสาร, โทรสาร, ไปจนถึงกล้องโทรทรรศน์ต่างๆ เสียชีิวิตด้วยวัย 95 ปีที่บ้านของเขา</p>\n<p>Smith ร่วมพัฒนา CCD กับ Willard S. Boyle เมื่อเป็นนักวิจัยที่ Bell Laboratories ในช่วงปี 1969 โดยความตั้งใจเดิมนั้นต้องการพัฒนาชิปหน่วยความจำโดยอาศัยปรากฎการณ์ photoelectric อย่างไรก็ดี นักวิจัยอื่นใน Bell Labs ระบุว่าเป็นผู้เสนอแนวทางการใช้ CCD มาเก็บภาพ จากเดิมที่ Smith และ Boyle เน้นพัฒนาหน่วยความจำเท่านั้น อย่างไรก็ดี Smith และ Boyle เป็นผู้จดสิทธิบัตร และสองปีต่อมา Fairchild Semiconductor ก็สร้างเซ็นเซอร์ขนาด 100x100 พิกเซล กลายเป็นจุดเริ่มของกล้องดิจิทัลทุกวันนี้ โดยก่อนหน้า CCD นั้นกระบวนการส่งภาพทางไฟฟ้านั้นอาศัย <a href=\"https://en.wikipedia.org/wiki/Video_camera_tube\">video camera tube</a></p>\n<p>Willard S. Boyle <a href=\"https://www.latimes.com/local/obituaries/la-me-willard-boyle-20110519-story.html\">เสียขีวิตตั้งแต่ปี 2011</a></p>\n<p>ที่มา - <a href=\"https://www.nytimes.com/2025/05/30/science/george-e-smith-dead.html\">New York Times</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Sun, 01/06/2025 - 09:06</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eac9fdacb22b2a1134e50b9c78da806b943a0da6e08b2dd5fbb2e2f268f5de6c","category":"Thai"}