{"title":"ชายผู้ทิ้งฮาร์ดดิสก์พร้อมกุญแจบัญชี 8,000BTC ไปแล้ว 11 ปี ยื่นฟ้องเทศบาลให้อนุญาตให้รื้อกองขยะ","link":"https://www.blognone.com/node/142573","date":1729009526000,"content":"<div><div><div><p>James Howells <a href=\"https://www.blognone.com/node/51238\">ชายผู้เผลอทิ้งฮาร์ดดิสก์ที่มีกุญแจลับของบัญชี 8,000BTC ไปตั้งแต่ปี 2013</a> (ข่าวเวลานั้นระบุว่า 7,500BTC) ประกาศฟ้องเทศบาลเมือง Newport คิดเป็นค่าเสียหายประมาณ 500 ล้านปอนด์ เพราะเทศบาลเมืองไม่ยอมให้เขาขุดกองขยะกลับขึ้นมา</p>\n<p>Howells ระบุว่าเขาไม่ได้อยากเรียกค่าเสียหายจากเทศบาลเมืองจริงๆ แต่ต้องการกดดันให้เทศบาลอนุญาตให้เขาขุดกองขยะขึ้นมาเท่านั้น โดยหากได้รับอนุญาตเขาและทีมงานจะออกค่าใช้จ่ายทั้งหมดเอง พร้อมกับจะให้ส่วนแบ่ง 10% กับเทศบาลเมืองหากพบฮาร์ดดิสก์จริงๆ</p>\n<p><a href=\"https://www.blognone.com/node/129703\">เมื่อสองปีก่อน Howells ก็แถลงถึงแผนการขุดกองขยะเพื่อหาฮาร์ดดิสก์ด้วยแผนการแบบนี้มาแล้ว</a> แต่เทศบาลเมืองก็ไม่ยอมรับแผนของเขา</p>\n<p>ราคาบิตคอยน์กลับขึ้นมาสูงขึ้นในช่วงหลัง ทำให้มูลค่าของฮาร์ดดิสก์ตัวนี้สูงถึง 17,000 ล้านบาทไปแล้ว</p>\n<p>ที่มา - <a href=\"https://finance.yahoo.com/news/man-accidentally-threw-hard-drive-001514064.html\">Yahoo! News</a></p>\n<p><img src=\"https://www.blognone.com/sites/default/files/externals/841a0be959ff7e8307797ebb66da1605.jpg\" /></p>\n<p>James Howells แถลงแผนการขุดฮาร์ดดิสก์เมื่อปี 2022</p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/united-kingdom\">United Kingdom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dfaa26fcc3c3f22fba2331d33436003ca0e729e94e419de3c61e0a0e7479265","category":"Thai"}