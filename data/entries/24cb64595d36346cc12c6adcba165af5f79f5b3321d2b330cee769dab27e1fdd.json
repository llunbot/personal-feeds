{"title":"ไมโครซอฟท์ระบุกลุ่ม Midnight Blizzard ยังโจมตีต่อเนื่อจากข้อมูลที่ได้ไป ล่าสุดเข้าถึงซอร์สโค้ดบางส่วน","link":"https://www.blognone.com/node/138618","date":1710083374000,"content":"<div><div><div><p>ไมโครซอฟท์อัพเดตถึงเหตุการณ์ถูก<a href=\"https://www.blognone.com/node/137780\">กลุ่ม Midnight Blizzard แฮกเมื่อต้นปีที่ผ่านมา</a> โดนล่าสุดพบว่ากลุ่มแฮกเกอร์ยังใช้ข้อมูลที่ได้ไปก่อนหน้านี้พยายามเจาะเข้าระบบของบริษัทอยู่เรื่อยๆ และสามารถเข้าถึงซอร์สโค้ดบางส่วน และระบบภายในได้สำเร็จ โดยไม่มีหลักฐานว่าระบบที่เกี่ยวข้องได้รับผลกระทบแต่อย่างใด</p>\n<p>รายงานระบุว่าแฮกเกอร์หาค่า secret ที่พนักงานไมโครซอฟท์ส่งไปมากับลูกค้า โดยตอนนี้ไมโครซอฟท์ติดต่อลูกค้าที่อาจจะได้รับผลกระทบแล้ว</p>\n<p>แม้จะอุดช่องโหว่เดิมไปแล้ว แต่ไมโครซอฟท์ก็ยังพบว่ากลุ่ม Midnight Blizzard นี้ยังยิงรหัสผ่านแบบ password spray อย่างต่อเนื่อง แถมปริมาณเพิ่มมากขึ้นจากช่วงมกราคมเป็น 10 เท่าตัว</p>\n<p>กระบวนการสอบสวนเหตุการณ์ครั้งนี้ยังไม่สิ้นสุด และไมโครซอฟท์สัญญาว่าจะเปิดรายงานเพิ่มเติมออกมาเรื่อยๆ</p>\n<p>ที่มา - <a href=\"https://msrc.microsoft.com/blog/2024/03/update-on-microsoft-actions-following-attack-by-nation-state-actor-midnight-blizzard/\">Microsoft</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24cb64595d36346cc12c6adcba165af5f79f5b3321d2b330cee769dab27e1fdd","category":"Thai"}