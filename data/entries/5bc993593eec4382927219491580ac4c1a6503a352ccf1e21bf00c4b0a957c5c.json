{"title":"Amazon อาจซุ่มพัฒนา Web Browser ของตนเองอยู่","link":"https://www.blognone.com/node/133079","date":1679269813000,"content":"<div><div><div><p>ข้อมูลนี้ยังไม่เป็นทางการ แต่มาจากแบบสำรวจของ Amazon ที่ส่งหาลูกค้า โดยมีคำถามหลายข้อที่ทำให้เดาได้ว่า Amazon น่าจะพิจารณาพัฒนาเว็บเบราว์เซอร์ของตนเองขึ้นมา</p>\n<p>ตัวอย่างคำถาม เช่น ถ้า Amazon ทำเว็บเบราว์เซอร์ ควรมีฟีเจอร์พิเศษใด ที่จะทำให้ผู้ใช้งานอยากดาวน์โหลดมาลอง, ถามเรื่องการใช้เบราว์เซอร์ปัจจุบัน, สิ่งที่อยากให้ปรับปรุงในเบราว์เซอร์ที่ใช้ เป็นต้น ส่วนคำถามสุดท้ายในแบบสอบถาม น่าจะบอกใบ้ฟีเจอร์ที่ Amazon สนใจเป็นจุดขาย ได้แก่ ความเป็นส่วนตัว, การซิงก์รหัสผ่านข้ามอุปกรณ์ และฟีเจอร์การช้อปปิ้ง</p>\n<p>เหตุผลที่ Amazon สนใจเข้าสู่ธุรกิจเบราว์เซอร์ น่าจะมาจากทิศทางผู้พัฒนาเบราว์เซอร์รุ่นใหม่ ต้องการบล็อกคุกกี้ และเพิ่มระดับความเป็นส่วนตัวมากขึ้น ซึ่งกระทบกับธุรกิจโฆษณาของ Amazon ที่เป็นธุรกิจขนาดใหญ่ระดับหลายหมื่นล้านดอลลาร์</p>\n<p>Amazon เคยทำเบราว์เซอร์มาแล้วครั้งหนึ่งชื่อ <a href=\"https://www.blognone.com/node/47512\">Silk ซึ่งเป็นเบราว์เซอร์</a>ที่ติดมากับแท็บเล็ต Kindle Fire</p>\n<p>ที่มา: <a href=\"https://gizmodo.com/amazon-prime-new-web-browser-survey-1850224922\">Gizmodo</a></p>\n<p><img src=\"https://www.blognone.com/sites/default/files/externals/08eb010c6cbd59981b5be03e36e36e2e.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bc993593eec4382927219491580ac4c1a6503a352ccf1e21bf00c4b0a957c5c","category":"Thai"}