{"title":"ไมโครซอฟท์เปิดใช้งาน DirectSR API สำหรับทำ Super Resolution ได้ทุกจีพียู","link":"https://www.blognone.com/node/140035","date":1717034230000,"content":"<div><div><div><p>ไมโครซอฟท์เปิดให้ใช้งาน <a href=\"https://www.blognone.com/node/138484\">DirectSR</a> API กลางของ OS สำหรับการอัพสเกลภาพ Super Resolution (SR) ที่ใช้กับจีพียูได้ทุกค่าย ทั้ง AMD FidelityFX Super Resolution (FSR), Intel XeSS, and NVIDIA DLSS Super Resolution</p>\n<p>การมาถึงของ DirectSR ทำให้นักพัฒนาเกมสาย DirectX ทำงานง่ายขึ้น เพราะเขียนเกมให้รองรับ DirectSR อย่างเดียวพอ แล้ว DirectSR จะไปคุยกับจีพียูแต่ละค่ายให้เอง ผลลัพธ์ที่ได้คือเราคงได้เห็นเกมที่รองรับการทำอัพสเกลภาพกันเยอะขึ้น เพราะทำได้ง่ายขึ้นมาก</p>\n<p>ในเบื้องต้น DirectSR รองรับ AMD FidelityFX Super Resolution (FSR) 2.2 มาพร้อมในตัว ส่วนอีก 2 ค่ายรองรับที่ระดับไดรเวอร์แล้วเช่นกัน</p>\n<p>หมายเหตุ: ไมโครซอฟท์ยังมีเทคโนโลยีชื่อคล้ายๆ กันอีกตัวคือ <a href=\"https://www.blognone.com/node/138166\">AutoSR แต่ใช้ชิป NPU ช่วยอัพสเกลภาพแทนที่จะเป็นจีพียู</a> แต่ตอนนี้<a href=\"https://www.blognone.com/node/139976\">ยังจำกัดเฉพาะ Snapdragon X Elite เท่านั้น</a></p>\n<p>ที่มา - <a href=\"https://devblogs.microsoft.com/directx/directsr-preview/\">Microsoft</a>, <a href=\"https://videocardz.com/newz/directsr-super-resolution-now-available-single-api-enabling-fsr-xess-and-dlss\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/86083b84b0d8eebd1c54cab628443bda.jpg\" /></p>\n</div></div></div><div><div>Topics: </div><div><div><a href=\"/topics/directx\">DirectX</a></div><div><a href=\"/topics/microsoft\">Microsoft</a></div><div><a href=\"/topics/graphic\">Graphic</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24ea23bcd53c633f7212b6a0a19decc584695f08468fcfd103b5ee386973f648","category":"Thai"}