{"title":"BadgerDAO ถูกแฮก คนฝากเงินโดดดูดออกจาก DeFi เกือบ 4,000 ล้านบาท","link":"https://www.blognone.com/node/126126","date":1638500257000,"content":"<div><div><div><p>BadgerDAO บริการ DeFi สำหรับฟาร์มเงิน รายงานว่าเงินผู้ใช้ถูกถอนโดยไม่ได้รับอนุญาต และตอนนี้ยังไม่แน่ชัดว่าคนร้ายถอนเงินออกไปได้อย่างไร หรือมูลค่าเงินที่ถูกขโมยเงินออกไปเป็นมูลค่าเท่าใด แต่บริษัทวิเคราะห์บล็อคเชน PeckShield ออกมารายงานว่ามูลค่ารวมน่าจะอยู่ที่ 2,100 BTC กับอีก 151 ETH รวมมูลค่าประมาณ 120 ล้านดอลลาร์หรือประมาณ 4,000 ล้านบาท</p>\n<p>ตอนนี้ทาง BadgerDAO ยังไม่ระบุว่าช่องโหว่ที่คนร้ายโจมตีนั้นใช่ช่องทางใด แต่ทีมงานก็บอกกับผู้ใช้ว่ากำลังสงสัยว่าคนร้ายแฮกมาทางหน้าเว็บ ไม่ใช่ตัว smart contract โดยตรง และตอนนี้กำลังทำงานร่วมกับ Chainslysis เพื่อสอบสวนเหตุการณ์</p>\n<p>ระหว่างนี้ BadgerDAO หยุดการทำงานของ smart contract ไปทั้งหมดเพื่อสอบสวนปัญหา หน้าเว็บของ Badger ระบุว่ามีทรัพย์สินอยู่รวมกว่าพันล้านดอลลาร์</p>\n<p>ที่มา - <a href=\"https://www.theverge.com/2021/12/2/22814849/badgerdao-defi-120-million-hack-bitcoin-ethereum\">The Verge</a></p>\n<p><img src=\"https://www.blognone.com/sites/default/files/externals/a6252c7115198ea4e37cf7ffbdbfcf5d.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2b77a630e9fdb8bd1ad155403e1cadd450d244cb297f4289bd9f9b5285aa0e0","category":"Thai"}