{"title":"ปธน. ยุน ซอกยอลของเกาหลีใต้ พูดคุยกับ Elon Musk ชวนตั้ง Gigafactory ในเกาหลี","link":"https://www.blognone.com/node/133584","date":1682571808000,"content":"<div><div><div><p>ประธานาธิบดียุน ซอกยอลแห่งเกาหลีใต้กำลังเยือนสหรัฐอเมริกา และ Elon Musk ได้ขอพบ ซึ่งทั้งคู่ได้พูดคุยกันโดย ปธน. ยุนกล่าวว่าเกาหลีใต้มีเทคโนโลยีหุ่นยนต์ในโรงงานระดับโลกและมีแรงงานทักษะสูง ทำให้เหมาะสมที่จะตั้งโรงงาน Gigafactory</p>\n<p>\"หาก Tesla ตัดสินใจลงทุน เราพร้อมสนับสนุนพื้นที่, แรงงาน รวมถึงสิทธิประโยชน์ด้านภาษี\" ปธน. ยุนบอก Elon Musk</p>\n<p>ด้าน Elon ก็ตอบว่าเขามีแผนเยือนเกาหลีใต้ เพราะเกาหลีใต้ยังคงเป็นหนึ่งในประเทศต้นๆ ที่น่าไปลงทุนสร้างโรงงาน Gigafactory</p>\n<p>นอกจากนี้ ปธน. ยุนยังหวังว่าเกาหลีใต้จะมีโอกาสเพิ่มความร่วมมือกับ SpaceX เพื่อสนับสนุนอุตสาหกรรมด้านอวกาศของประเทศ</p>\n<p>ที่มา - <a href=\"http://www.koreaherald.com/view.php?ud=20230427000052\">The Korea Herald</a></p>\n<p><img src=\"https://sv1.picz.in.th/images/2023/04/27/yKuCVS.png\" alt=\"yKuCVS.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/south-korea\">South Korea</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db7d0bccd196062ed31209b501c9065d4bee3eb6f0d9dda8354d9076820d3f74","category":"Thai"}