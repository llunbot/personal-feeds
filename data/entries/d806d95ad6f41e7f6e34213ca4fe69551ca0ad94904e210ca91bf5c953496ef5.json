{"title":"เลื่อนแล้วก็ยังทำไม่ทัน Halo Infinite จะไม่มีโหมด Campaign Co-Op ในวันที่ขายจริง","link":"https://www.blognone.com/node/124341","date":1629513616000,"content":"<div><div><div><p><a href=\"https://www.blognone.com/node/117915\">หลังจากเกมต้องเลื่อนวางขายมา 1 ปีเต็ม</a> มหากาพย์ความล่าช้าของ Halo Infinite ยังไม่จบง่ายๆ เพราะล่าสุดสตูดิโอ 343 Industries ประกาศว่า Halo Infinite จะไม่มีโหมด Campaign Co-Op และตัวแก้ไขเลเวล Halo Forge ในช่วงที่วางขาย</p>\n<p>Joseph Staten หัวหน้าฝ่ายครีเอทีฟของ 343 Industries ระบุว่าโหมด Campaign Co-Op ที่ให้ผู้เล่นหลายคนช่วยกันบุกด่าน ถือเป็นประสบการณ์ที่แตกต่างจากการเล่นคนเดียว เพราะมุมมองของผู้เล่นเปลี่ยนไป เกมจะไม่เป็นเส้นตรงมากขึ้น แต่ก็มีความซับซ้อนสุงขึ้นตามมา ทำให้ทีมงานตัดสินใจเลื่อนโหมด Campaign Co-Op เพื่อไปปล่อยเป็นอัพเดตในภายหลัง</p>\n<p>ประกาศนี้ทำให้ Halo Infinite จะมีแต่โหมดเนื้อเรื่อง และ<a href=\"https://www.blognone.com/node/123169\">โหมดมัลติเพลเยอร์ (ที่จะเปิดให้เล่นฟรี)</a> เมื่อเกมวางขายช่วงปลายปีนี้ (ยังไม่ประกาศวันที่แน่ชัด)</p>\n<p>ที่มา - <a href=\"https://www.gameinformer.com/2021/08/20/halo-infinite-will-not-have-campaign-co-op-or-forge-at-launch-confirms-343-industries\">Game Informer</a></p>\n<p><img src=\"https://www.blognone.com/sites/default/files/externals/aabc083bcbf0681e4872d695119db9b2.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d806d95ad6f41e7f6e34213ca4fe69551ca0ad94904e210ca91bf5c953496ef5","category":"Thai"}