{"title":"ซัมซุงเริ่มปล่อยอัพเดต One UI 6.1.1 ในไทยให้ S24, S23, S23 FE, Z Fold/Flip 5","link":"https://www.blognone.com/node/142069","date":1726655008000,"content":"<div><div><div><p>ซัมซุงประเทศไทย ประกาศเริ่มปล่อยอัพเดต One UI 6.1.1 ให้ผู้ใช้ในไทยวันนี้ หลังจาก <a href=\"https://news.samsung.com/global/samsung-one-ui-6-1-1-expands-latest-galaxy-ai-features-to-even-more-users-around-the-world\">Samsung Global เริ่มปล่อยอัพเดตมาตั้งแต่วันที่ 5 กันยายน</a></p>\n<p>ถึงแม้เลขเวอร์ชันเป็น .1.1 แต่จริงๆ แล้วอัพเดตเวอร์ชันนี้มีของใหม่หลายอย่าง โดยเฉพาะฟีเจอร์ AI ทั้งหลายที่เปิดตัวพร้อมกับ Galaxy Z Fold 6 และ Z Flip 6 จะถูกนำมาอัพเดตกลับให้มือถือและแท็บเล็ตรุ่นก่อนๆ เช่น Galaxy S24 , S23 , S23 FE, Z Fold 5, Z Flip 5, Galaxy Tab S9 ด้วย</p>\n<p>ตัวอย่างฟีเจอร์ใหม่ใน One UI 6.1.1 ได้แก่แอพแปลภาษา Interpreter เพิ่ม Listening Mode ฟังเสียงแล้วแปลอย่างเดียวไม่ต้องแปลกลับ, Note Assist ตัวช่วยร่างโน้ตจากไฟล์เสียง, Sketch to Image ร่างภาพแล้วแปลงเป็นภาพเต็มๆ ด้วยพลัง AI, Chat Assist ตัวช่วยแต่งข้อความแชท, Suggested replies ที่ใช้ตอบข้อความแบบด่วนๆ ร่วมกับนาฬิกา Galaxy Watch, Circle to Search ที่เริ่มใช้มาตั้งแต่ S24 เป็นต้น</p>\n<p>ที่มา - <a href=\"https://news.samsung.com/global/samsung-one-ui-6-1-1-expands-latest-galaxy-ai-features-to-even-more-users-around-the-world\">Samsung</a>, อีเมลประชาสัมพันธ์ ซัมซุงประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/fbce5f1d622d2332d8653be552302d39.jpeg\" /></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e45cad20704e9368c2a292d3ea7bd7992521976a5a859223f264a0d82e6a7942","category":"Thai"}