{"title":"Deno ออกเวอร์ชั่น 2.0 เข้ากันได้กับ Node.js เต็มตัว มีระบบซัพพอร์ตยาว","link":"https://www.blognone.com/node/142479","date":1728523203000,"content":"<div><div><div><p>Deno รันไทม์ JavaScript/TypeScript ออกเวอร์ชั่น 2.0 <a href=\"https://www.blognone.com/node/116353\">หลังออกเวอร์ชั่นแรกมาสี่ปี</a> ความเปลี่ยนแปลงสำคัญคือการทำงานร่วมกันได้กับ Node.js เต็มตัว สามารถอ่านไฟล์ <code>package.json</code> และโฟลเดอร์ <code>node_modules</code> ได้</p>\n<p>สำหรับ Deno เองที่จริงมีระบบจัดการแพ็กเกจผ่านไฟล์ <code>deno.json</code> ของตัวเอง และตอนนี้ก็ยังสามารถใช้งานอ้างอิงแพ็กเกจ npm ได้เหมือนกัน แนวทางการเข้ากันได้กับ Node.js ทำให้ตอนนี้สามารถใช้งานเฟรมเวิร์คยอดนิยมได้แทบทั้งหมด เช่น Next.js, Astro, Remix, Angular, SevelteKit</p>\n<p>ความเปลี่ยนแปลงสำคัญอีกอย่างหนึ่งคือไลบรารีมาตรฐาน (standard library) ของโครงการตอนนี้เข้าสู่สถานะนิ่งแล้ว มีไลบรารี 42 รายการ แม้จะเตรียมถอดออก 1 รายการ ยังไม่นิ่ง 9 รายการ และอยู่ในสถานะทดลอง 1 รายการ</p>\n<p>เวอร์ชั่นนี้ยังเตรียมออกเวอร์ชั่นซัพพอร์ตระยะยาว 6 เดือน เริ่มต้นตั้งแต่ 2.1 เป็นต้นไป</p>\n<p>ที่มา - <a href=\"https://deno.com/blog/v2.0\">Deno</a></p>\n<p><img alt=\"No Description\" src=\"https://www.blognone.com/sites/default/files/externals/e247f056cffd409bb1365b93dde9a194.jpeg\" /></p>\n</div></div></div><div><div>Topics: </div><div><div><a href=\"/topics/deno\">Deno</a></div><div><a href=\"/topics/programming\">Programming</a></div><div><a href=\"/topics/javascript\">JavaScript</a></div><div><a href=\"/topics/typescript\">TypeScript</a></div><div><a href=\"/topics/nodejs\">Node.js</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8fe75c9887b52638eafde8700ab45f8e0650087ccc875e36cabec843ca2dffc","category":"Thai"}