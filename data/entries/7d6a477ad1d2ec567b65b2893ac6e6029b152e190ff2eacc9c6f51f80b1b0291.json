{"title":"Sony เริ่มทดลองสตรีมมิ่งเกมผ่านคลาวด์ ที่ความละเอียด 4K บน PS5 แล้ว","link":"https://www.blognone.com/node/135175","date":1691473938000,"content":"<div><div><div><p>Sony ปล่อยให้ผู้เล่นเกมที่สมัครสมาชิก PlayStation Plus Premium ได้ทดลองเล่นเกมแบบคลาวด์สตรีมมิ่งใน PS5 ที่ความละเอียด 4K โดยจะสุ่มส่งเมลให้ผู้เล่นบางคนได้ทดสอบเท่านั้น</p>\n<p>ซึ่งผู้ใช้หลายคนในฟอรัมของ ResetEra บอกว่าพวกเขาได้เข้าร่วมแล้ว ยกตัวอย่างเช่น ผู้ใช้นาม ArashiGames บอกว่า “สามารถเลือกระหว่างความละเอียด 720p, 1080, 1440p และ 2160p (4K) โดยเกมจะโหลดเซฟเกมที่เราเซฟไว้บนคลาวด์โดยอัตโนมัติ เพื่อให้เราเล่นเกมต่อจากจุดเดิมได้” ซึ่งการใช้เซฟเกมที่เราเซฟไว้บนคลาวด์ได้ดูเป็นดูเริ่มต้นที่ดี เมื่อเทียบกับ PlayStation Now ของ Sony เวอร์ชันแรก ๆ ที่ไม่สามารถนำเซฟจากเครื่อง PS3 มาใช้ได้</p>\n<p><img alt=\"No Description\" src=\"https://www.blognone.com/sites/default/files/externals/b979e0e6cc3877694a79b929302172f2.jpg\" /></p>\n<p>แม้ว่าจะไม่ชัดเจนว่าความละเอียด 4K แบบ Max Resolution หมายถึงความละเอียดในการเรนเดอร์ (เช่น กราฟิกเกม) หรือความละเอียดในการสตรีม (ขนาดจริงของภาพที่ฉายไปยังหน้าจอที่รองรับ) ซึ่งไม่ว่าจะแบบใดก็ต้องฝ่าอุปสรรคที่ ภาพต้องถูกบีบอัดให้เล็กลงเพื่อให้สามารถส่งต่อได้อย่างรวดเร็วผ่านอินเทอร์เน็ต 60 ภาพต่อวินาที (หรือมากกว่านั้น) และการบีบอัดในรูปแบบนี้ มักจะแสดงภาพออกมาในลักษณะหมอกจาง ๆ และ ควัน ที่อาจทำให้เสียอรรถรสในการเล่นเกมบนคลาวด์สมัยก่อน แต่ละเอียด 4K จะช่วยแก้ไขปัญหานี้ได้ แม้ว่าผู้ใช้งานจะไม่มีหน้าจอ 4K ก็ตาม</p>\n<p>คุณ ArashiGames ยังบอกอีกว่าเกมที่มีให้เลือกสตรีมมิ่งแบบ 4K มี God of War: Ragnarok, Horizon Forbidden West, Fortnite, Fall Guys, Destiny 2, Returnal, Demon's Souls, Death Stranding, Sackboy A Big Adventure, Destruction All Stars และ Fall Guys โดยมีเกมแบบ Trials อบ่าง Resident Evil Village และ Demon Slayer ด้วย</p>\n<p>แต่ก็ยังไม่ชัดเจนว่าอุปกรณ์พกพา Q ที่กำลังจะมาถึงของ Sony จะสตรีมเกมใด ๆ เหล่านี้ได้หรือไม่ หรือว่าการสตรีมเกม PS5 จะพร้อมใช้งานทุกที่ไม่ใช่ PS5 ไหม อย่างไรก็ดีช่วงหลัง Sony มีการจ้างงานจำนวนมากเพื่อให้สอดคล้องกับวิสัยทัศน์ใหม่ที่เน้นตลาดเล่นเกมบนคลาวด์มากขึ้น</p>\n<p>ในไทยอาจจะรอดูต่อไปยาว ๆ เพราะตอนนี้รองรับแค่ Remote Play เท่านั้น ไม่สามรถใช้งานการสตรีมเกมได้มาตั้งแต่ยุค PlayStation Now แล้ว</p>\n<blockquote><p>Anyone else get invited to try the new <a href=\"https://twitter.com/hashtag/PS5?src=hash&amp;ref_src=twsrc%5Etfw\">#PS5</a> game cloud streaming preview / beta?Just got an email inviting me to download the latest beta system software but also to try the ability to stream PS5 games....<a href=\"https://twitter.com/hashtag/PlayStation?src=hash&amp;ref_src=twsrc%5Etfw\">#PlayStation</a> <a href=\"https://t.co/3KNDYpDXzW\">pic.twitter.com/3KNDYpDXzW</a></p>\n<p>— rdmetz (@rdmetz) <a href=\"https://twitter.com/rdmetz/status/1688661884424110081?ref_src=twsrc%5Etfw\">August 7, 2023</a></p></blockquote>\n<p>ที่มา - <a href=\"https://www.theverge.com/2023/8/7/21575810/sony-ps5-public-beta-cloud-streaming-test-live\">The Verge</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d6a477ad1d2ec567b65b2893ac6e6029b152e190ff2eacc9c6f51f80b1b0291","category":"Thai"}