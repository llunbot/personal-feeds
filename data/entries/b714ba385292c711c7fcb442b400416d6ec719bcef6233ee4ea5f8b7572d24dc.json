{"title":"HP ซื้อกิจการ Humane ผู้พัฒนา AI Pin อุปกรณ์ติดเสื้อผู้ช่วยอัจฉริยะ 116 ล้านดอลลาร์","link":"https://www.blognone.com/node/144763","date":1739920337000,"content":"<div><div><div><p>Humane สตาร์ทอัปที่พัฒนาอุปกรณ์ปัญญาประดิษฐ์ผู้ช่วยติดเสื้อ AI Pin ประกาศว่า HP ได้ทำข้อตกลงซื้อส่วนการทำงานหลักของ AI มูลค่าดีล 116 ล้านดอลลาร์ ซึ่งมีทั้งแพลตฟอร์มหลัก Cosmos, พนักงานบางส่วนรวมทั้งกลุ่มผู้ก่อตั้ง และสิทธิบัตรกว่า 300 รายการของบริษัท</p>\n<p>ผลจากการขายกิจการนี้ AI Pin จะหยุดการทำงานทั้งหมดหลังวันที่ 28 กุมภาพันธ์เป็นต้นไป ข้อมูลผู้ใช้งานจะถูกลบ โดย Humane จะคืนเงินเต็มจำนวนให้ลูกค้าที่ซื้อสินค้าไม่เกิน 90 วันตามข้อกำหนด ส่วนลูกค้าที่<a href=\"https://www.blognone.com/node/140176\">รอเปลี่ยนเคสชาร์จไฟ</a> บริษัทจะคืนเงินให้ตามอัตราส่วน</p>\n<p>AI Pin เป็นสินค้าที่สร้างกระแสเมื่อ<a href=\"https://www.blognone.com/node/136693\">ตอนเปิดตัว</a> จากการสาธิตความสามารถการทำงานหลายอย่าง อย่างไรก็ตามผลการรีวิวนั้นออกมาไม่ดีนัก อย่าง MKBHD นักรีวิวสินค้าไอทีชื่อดัง ก็<a href=\"https://www.youtube.com/watch?v=TitZV6k8zfA&amp;t=1080s\">บอกว่า</a>เป็นสินค้าที่แย่ที่สุดที่เขาเคยรีวิวมา จึงมี<a href=\"https://www.blognone.com/node/139914\">รายงาน</a>ข่าว<a href=\"https://www.blognone.com/node/141318\">ปัญหา</a>ในบริษัทเป็นระยะ รวมทั้งการเจรจาขายกิจการให้ HP ซึ่ง<a href=\"https://www.blognone.com/node/140199\">ข่าวแรกบอกว่า 1 พันล้านดอลลาร์</a> และมาจบที่ 116 ล้านดอลลาร์ในที่สุด</p>\n<p>HP บอกว่าการซื้อกิจการ Humane นี้ จะนำมาเสริมการพัฒนาอุปกรณ์ผู้ช่วยอัจฉริยะ AI ทั้งระดับอุปกรณ์และบนคลาวด์</p>\n<p>ที่มา: <a href=\"https://www.theverge.com/news/614883/humane-ai-hp-acquisition-pin-shutdown\">The Verge</a> และ <a href=\"https://www.hp.com/us-en/newsroom/press-releases/2025/hp-accelerates-ai-software-investments-to-transform-the-future-of-work.html\">HP</a></p>\n<p><img src=\"https://www.blognone.com/sites/default/files/externals/7e76db92096b1b89e42c874e5a699961.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/humane\">Humane</a></div><div><a href=\"/topics/ai-pin\">AI Pin</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b714ba385292c711c7fcb442b400416d6ec719bcef6233ee4ea5f8b7572d24dc","category":"Thai"}