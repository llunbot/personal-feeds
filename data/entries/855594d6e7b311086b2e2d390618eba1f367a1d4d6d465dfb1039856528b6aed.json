{"title":"AWS เปิดบริการ Amazon Connect ระบบคอลเซ็นเตอร์แบบคลาวด์ในไทย มีบริษัทไทยเริ่มใช้งาน","link":"https://www.blognone.com/node/124637","date":1631104271000,"content":"<div><div><div><p>AWS เปิดบริการ Amazon Connect บริการระบบคอลเซ็นเตอร์แบบคลาวด์สำหรับลูกค้าในประเทศไทย บริการนี้ให้บริการสำหรับตัวแทนบริษัทสามารถจัดการแก้ปัญหาให้ลูกค้า โดยแสดงข้อมูลให้ตัวแทนเพื่อแก้ปัญหาได้เร็วขึ้น  และช่วยวิเคราะห์พฤติกรรมลูกค้าเช่น ระบุตัวตนลูกค้าผ่านทางเทคโนโลยี Voice ID, รวบรวมข้อมูลลูกค้าเป็นโปรไฟล์, แสดงข้อมูลให้ตัวแทนช่วยแก้ปัญหาให้ลูกค้า, และการกำหนดชิ้นงานที่ต้องทำเพื่อแก้ปัญหา</p>\n<p>ในการเปิดตัวในไทย ทาง AWS ระบุรายชื่อองค์กรที่เริ่มใช้งาน Amazon Connect ในประเทศไทยแล้ว โดยยกตัวอย่าง 3 ราย ได้แก่ SCG Express, Sino S-Tech, และ NTT Thailand</p>\n<p>ฟีเจอร์หลายตัวของ Amazon Connect นั้นต้องอาศัยเทคโนโลยีด้านภาษา เช่น การวิเคราะห์รูปประโยคหรือการถอดเสียงเป็นข้อความ <a href=\"https://docs.aws.amazon.com/transcribe/latest/dg/how-it-works.html#table-language-matrix\">ตอนนี้ฟีเจอร์หลายตัวก็เริ่มรองรับภาษาไทย เช่นบริการ Transcribe ที่แปลงเสียงเป็นข้อความ</a> แต่ฟีเจอร์อื่นๆ ก็ยังอยู่ระหว่างการพัฒนา</p>\n<p>ที่มา - งานแถลงข่าวออนไลน์ AWS</p>\n<p><img src=\"https://www.blognone.com/sites/default/files/externals/7127b163f00fc25f2e9f2e924b3e2b87.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"855594d6e7b311086b2e2d390618eba1f367a1d4d6d465dfb1039856528b6aed","category":"Thai"}