{"title":"Google Photos เพิ่ม 2 ฟีเจอร์ใหม่ จัดกลุ่มภาพช็อตซ้ำกัน - จัดหมวดรูปถ่ายหน้าเอกสาร","link":"https://www.blognone.com/node/136781","date":1700134594000,"content":"<div><div><div><p>Google Photos ประกาศเพิ่มฟีเจอร์ใหม่ 2 อย่าง โดยนำ AI มาช่วยในการจัดรูปภาพในคลังให้ง่ายขึ้น</p>\n<p>ฟีเจอร์แรกคือ <strong>Photo Stacks</strong> เพื่อช่วยจัดการรูปภาพที่ถ่ายแบบรัวหลายช็อตจนมีจำนวนมาก โดย Google Photos สามารถรวมภาพช็อตคล้ายกันนี้ให้เป็นกลุ่มเดียว พร้อมเลือกแสดงผลรูปที่ดูดีที่สุด ผู้ใช้งานสามารถแก้ไขเลือกรูปที่ชอบเองได้ หรือจะปิดฟีเจอร์นี้ก็ได้ ที่น่าสนใจคือกูเกิลบอกว่าในคลังรูปภาพผู้ใช้งานนั้น 1 ใน 3 เป็นรูปช็อตซ้ำ ๆ กันแบบนี้</p>\n<p>อีกฟีเจอร์สำหรับสายแคปจอและถ่ายหน้าเอกสาร โดย AI ของ Google Photos จะช่วยจัดกลุ่ม<strong>ประเภทของเอกสาร</strong>จากรูปภาพ เช่น หน้าบัตร, ใบเสร็จ, ตารางกิจกรรม ทำให้เวลามาค้นหาภายหลังทำได้ง่ายขึ้น</p>\n<p>ทั้งสองฟีเจอร์เริ่มทยอยอัพเดตแล้วทั้งผู้ใช้ Android และ iOS</p>\n<p>ที่มา: <a href=\"https://blog.google/products/photos/google-photos-organization-updates-november-2023/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/bcd69a4cc3f8cd7cdcb831d9baa9e9aa.jpg\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc9994e3110a06f6b1d4f7e7fb5f0fe5186c01a16f23d5ca2e6160132cc219d5","category":"Thai"}