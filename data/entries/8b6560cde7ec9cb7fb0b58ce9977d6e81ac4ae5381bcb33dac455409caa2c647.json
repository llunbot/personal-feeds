{"title":"AWS เปิดตัว Strand Agents ชุดเครื่องมือสร้าง Agent เชื่อมโมเดลกับเครื่องมือภายนอก","link":"https://www.blognone.com/node/146483","date":1747663209000,"content":"<span>AWS เปิดตัว Strand Agents ชุดเครื่องมือสร้าง Agent เชื่อมโมเดลกับเครื่องมือภายนอก</span>\n\n  <div>\n    <div>Body</div>\n              <div><p>AWS เปิดตัว <strong>Strand Agents</strong> เป็นชุด SDK สำหรับเชื่อมต่อโมเดล, เครื่องมือดึงข้อมูล และ Prompt เพื่อสร้าง AI Agent โดยใช้โค้ดเพียงไม่กี่บรรทัด</p>\n<p>Strand Agents ทำหน้าที่เป็นคนกลางคอยเชื่อมชิ้นส่วนต่างๆ เข้าด้วยกัน ได้แก่ โมเดล (ใช้อะไรก็ได้), เครื่องมือภายนอกผ่าน  Model Context Protocol (MCP) (<a href=\"https://github.com/strands-agents/tools/tree/main\">ตัวอย่าง</a> และคำสั่งจาก Prompt  แล้วสร้างเป็น AI Agent ไปรันบนสภาพแวดล้อมต่างๆ ตั้งแต่รันแบบ local, เรียกใช้ผ่าน API หรือจะโฮสต์แบบซับซ้อนขึ้นบนคลาวด์ก็ได้</p>\n<p>AWS บอกว่าตั้งชื่อ Strand ตามสายโซ่ใน DNA ที่ร้อยรัดเกี่ยวพันกัน สะท้อนให้เห็นแนวทางของ Strands ที่คอยเชื่อมโมเดล LLM กับเครื่องมือภายนอกเข้าด้วยกัน</p>\n<p><a href=\"https://strandsagents.com/\">Strand Agents เปิดเป็นโอเพนซอร์ส</a> โค้ดอยู่บน <a href=\"https://github.com/strands-agents\">GitHub</a> ตอนนี้มีทีมภายใน Amazon หลายทีมนำไปใช้งานในระดับโปรดักชันแล้ว และมีหน่วยงานพาร์ทเนอร์ใหญ่ๆ อย่าง Accenture, Anthropic, Meta ให้การสนับสนุนด้วย</p>\n<p>ที่มา - <a href=\"https://aws.amazon.com/blogs/opensource/introducing-strands-agents-an-open-source-ai-agents-sdk/?\">AWS Blog</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 05/19/2025 - 21:00</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b6560cde7ec9cb7fb0b58ce9977d6e81ac4ae5381bcb33dac455409caa2c647","category":"Thai"}