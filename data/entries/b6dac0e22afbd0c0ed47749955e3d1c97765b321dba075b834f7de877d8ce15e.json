{"title":"เยอะพอไหม? Apple บอกมีมากกว่า 600 แอป ที่ถูกพัฒนาขึ้นใหม่สำหรับ Vision Pro","link":"https://www.blognone.com/node/137999","date":1706844845000,"content":"<div><div><div><p>แอปเปิลประกาศความพร้อมของ App Store สำหรับเฮดเซต Apple Vision Pro ที่จะเริ่มส่งมอบให้กับลูกค้าทั่วไปในสหรัฐอเมริกาวันนี้ โดยมีแอปที่รองรับ visionOS ให้ดาวน์โหลดมากกว่า 1 ล้านแอป และมีมากกว่า 600 แอป ทั้งหมวดแอปและเกม ที่พัฒนามาใหม่รองรับ Vision Pro โดยเฉพาะด้วย</p>\n<p>ทั้งนี้ App Store ของ Vision Pro ได้พอร์ตแอปของ iPhone และ iPad <a href=\"https://www.blognone.com/node/135619\">ขึ้นสโตร์ให้อัตโนมัติ</a> แต่นักพัฒนาสามารถเลือกไม่ส่งแอปขึ้นสโตร์ได้ (opt-out) ซึ่งมีแอปรายใหญ่ที่ประกาศไม่ส่งแอปเช่น <a href=\"https://www.blognone.com/node/137752\">YouTube</a>, <a href=\"https://www.blognone.com/node/137727\">Netflix</a> และ Spotify</p>\n<p>ตัวอย่างแอปที่ปรับแต่งเพิ่มเติมหรือเป็นแอปใหม่ สำหรับการใช้งานบน Vision Pro ที่แอปเปิลนำเสนอเช่น <a href=\"https://apps.apple.com/us/app/pga-tour-vision/id6471858717\">PGA TOUR Vision</a> ที่สามารถรับชมภาพสนามแบบ 3D เรียลไทม์, Disney+ รองรับการชมภาพยนตร์แบบ 3D, Box รองรับการดูไฟล์ข้อมูลวัตถุ 3D, Super Fruit Ninja เกมคลาสสิก ในเวอร์ชัน immersive และอีกมาก</p>\n<p>ที่มา: <a href=\"https://www.apple.com/newsroom/2024/02/apple-announces-more-than-600-new-apps-built-for-apple-vision-pro/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/693a3a95b32094d33928c4002abfe22b.jpg\" /></p>\n<p>แอป <strong>PGA TOUR Vision</strong></p>\n<p><img alt=\"No Description\" src=\"https://www.blognone.com/sites/default/files/externals/165c5a05b733f7985699f974b2dbe0a5.jpeg\" /></p>\n<p><strong>Box</strong> เวอร์ชัน Vision Pro</p>\n<p><img alt=\"No Description\" src=\"https://www.blognone.com/sites/default/files/externals/08d6d5b24255c9089c3c4a2e55352390.jpeg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple-store\">Apple Store</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6dac0e22afbd0c0ed47749955e3d1c97765b321dba075b834f7de877d8ce15e","category":"Thai"}