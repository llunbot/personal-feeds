{"title":"กูเกิลเปิด Home Runtime ให้อุปกรณ์อื่นเป็นฮับควบคุมสมาร์ทโฮม, สมาร์ททีวี LG รองรับแล้ว","link":"https://www.blognone.com/node/139814","date":1715998389000,"content":"<div><div><div><p>คู่มากับข่าว <a href=\"https://www.blognone.com/node/139813\">กูเกิลเปิด Home API ให้นักพัฒนาเข้าถึงแพลตฟอร์ม Google Home</a> นอกจากตัว API แล้วยังมีของใหม่คือ <strong>Home Runtime</strong> การเปิดรันไทม์ของฮาร์ดแวร์ Google Home (ที่ก่อนหน้านี้มีแต่ลำโพงอัจฉริยะ Nest Mini/Audio และหน้าจออัจฉริยะ Nest Hub) ให้นำไปรันบนอุปกรณ์อื่นได้ เพื่อให้อุปกรณ์นั้นกลายเป็นฮับควบคุมบ้านสมาร์ทโฮมได้เช่นกัน</p>\n<p>อุปกรณ์กลุ่มที่จะได้รันไทม์ Home เพิ่มเข้ามาคือ <a href=\"https://www.blognone.com/node/139799\">สมาร์ททีวี Google TV เวอร์ชัน 14 ขึ้นไป</a>, <a href=\"https://www.blognone.com/node/118745\">Chromecast with Google TV</a> และสมาร์ททีวีพลัง webOS ของ LG ซึ่งถือเป็นครั้งแรกที่มีอุปกรณ์ข้ามค่ายเข้ามารองรับ</p>\n<p>ทิศทางของ LG ในปีนี้มุ่งเข้าหากูเกิลมากขึ้น โดย <a href=\"https://www.blognone.com/node/137560\">สมาร์ททีวีรุ่นปี 2024 รองรับ Chromecast ในตัว</a> ซึ่งเคยประกาศไว้ตั้งแต่ต้นปีแล้วว่าจะรองรับ Google Home ด้วย นอกจากนี้ LG ยังประกาศว่าแอพมือถือ ThinQ ของตัวเองจะเชื่อมต่อกับ Home API ได้ด้วยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/560f3f5b5dccb898a7ec5e2aee27afeb.png\" /></p>\n<p>ที่มา - <a href=\"https://android-developers.googleblog.com/2024/05/home-apis-enabling-all-developers-to-build-for-the-home.html\">Android Developers</a></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/smart-tv\">Smart TV</a></div><div><a href=\"/topics/google-home\">Google Home</a></div><div><a href=\"/topics/smart-home\">Smart Home</a></div><div><a href=\"/topics/google\">Google</a></div><div><a href=\"/topics/webos\">webOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b47794ec8d6a656feab01c37cc91f201c8d67e23a2d167e9fe21076529b8789f","category":"Thai"}