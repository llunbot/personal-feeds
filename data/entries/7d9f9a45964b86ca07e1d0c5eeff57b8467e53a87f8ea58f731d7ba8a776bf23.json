{"title":"Palantir ร่วมมือกับ Anduril ตั้งหน่วยงานเพื่อส่งเสริมความก้าวหน้าด้าน AI ให้หน่วยงานความมั่นคงสหรัฐ","link":"https://www.blognone.com/node/143510","date":1733544053000,"content":"<div><div><div><p>Palantir บริษัทพัฒนาซอฟต์แวร์วิเคราะห์ข้อมูล ประกาศความร่วมมือกับ Anduril Industries บริษัทเทคโนโลยีการทหาร จัดตั้งหน่วยงานเพื่อส่งเสริมให้รัฐบาลสหรัฐอเมริกาเป็นผู้นำด้านปัญญาประดิษฐ์ เป้าหมายคือการพัฒนาโครงสร้างพื้นฐานเทคโนโลยีในทุกระดับ ให้หน่วยงานรัฐบาลตลอดจนภาคเอกชนที่เกี่ยวข้อง สามารถเปลี่ยนผ่านสู่ AI รองรับด้านความมั่นคงของประเทศ</p>\n<p>หน่วยงานที่มาจาก Palantir และ Anduril นี้ จะโฟกัสที่สองปัญหาใหญ่ซึ่งทำให้การใช้ AI ในงานความมั่นคงยังมีข้อจำกัด (1) ข้อมูลที่หน่วยงานรัฐมี ยังไม่ถูกจัดเก็บในรูปแบบที่เหมาะกับการฝึกฝน AI ทำให้ขาดโอกาสหลายอย่าง (2) การประมวลผลข้อมูลในสเกลที่หน่วยงานต่าง ๆ สามารถนำมาใช้งานต่อได้ โดยคงความปลอดภัยของข้อมูลไว้</p>\n<p>Palantir มีแผนนำแพลตฟอร์ม AI มาใช้สำหรับบริหารจัดการข้อมูล ตลอดจนการดีพลอยในสเกลที่รองรับความต้องการสำหรับงานความมั่นคง ร่วมกับเทคโนโลยีของ Anduril ที่มีการจัดเก็บข้อมูลในระดับ Edge ในหลายจุด</p>\n<p>ที่มา: <a href=\"https://investors.palantir.com/news-details/2024/Anduril-and-Palantir-to-Accelerate-AI-Capabilities-for-National-Security/\">Palantir</a></p>\n<p><img alt=\"No Description\" src=\"https://www.blognone.com/sites/default/files/externals/c2c697a5708879ee8843d7f071fd68c7.jpg\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/usa\">USA</a></div><div><a href=\"/topics/military\">Military</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/anduril\">Anduril</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d9f9a45964b86ca07e1d0c5eeff57b8467e53a87f8ea58f731d7ba8a776bf23","category":"Thai"}