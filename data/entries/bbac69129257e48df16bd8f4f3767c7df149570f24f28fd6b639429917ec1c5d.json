{"title":"Nintendo ขาย Switch แล้วรวม 139.36 ล้านเครื่อง, Mario Wonder ขายไปแล้ว 11.96 ล้านชุด","link":"https://www.blognone.com/node/138063","date":1707203128000,"content":"<div><div><div><p>นินเทนโดรายงานผลประกอบการ ของไตรมาสเดือนธันวาคม 2023 ซึ่งเป็นไตรมาสที่ 3 ตามปีการเงินบริษัท 2024 ยอดขายรวม 9 เดือน เพิ่มขึ้น 7.7% เทียบกับช่วงเวลาเดียวกันในปีก่อนเป็น 1.395 ล้านล้านเยน และมีกำไรสุทธิ 4.08 แสนล้านเยน</p>\n<p>จำนวน Nintendo Switch ที่ขายได้ในไตรมาสเดือนธันวาคมรวม 6.90 ล้านเครื่อง ลดลงเมื่อเทียบกับไตรมาสธันวาคม 2022 มียอดขายสะสม 139.36 ล้านเครื่อง ส่วนซอฟต์แวร์ขายได้ 66.87 ล้านชุด เกมเด่นในไตรมาสคือ Super Mario Bros. Wonder ขายไปได้แล้วรวม 11.96 ล้านชุด</p>\n<p>เกม 1st Party ที่นินเทนโดกำหนดขายในไตรมาสปัจจุบันได้แก่ Another Code Recollection (ขายแล้ว), <a href=\"https://www.blognone.com/node/135762\">Mario vs. Donkey Kong</a> (16 กุมภาพันธ์) และ <a href=\"https://www.blognone.com/node/137842\">Princess Peach: Showtime</a> (22 มีนาคม)</p>\n<p>นินเทนโดยังอัพเดตแผนงานเกี่ยวกับสวนสนุก ได้แก่ โซนใหม่ <a href=\"https://www.blognone.com/node/137776\">Donkey Kong Country</a> ใน Universal Studio Japan ประเทศญี่ปุ่น กำหนดให้บริการฤดูใบไม้ผลิปีนี้ และ Super Nintendo World ที่ Universal Epic Universe ออร์แลนโด รัฐฟลอริดา สหรัฐอเมริกา กำหนดเปิดปี 2025</p>\n<p>ที่มา: <a href=\"https://www.nintendo.co.jp/ir/pdf/2024/240206_3e.pdf\">นินเทนโด</a> (pdf)</p>\n<p><img src=\"https://www.blognone.com/sites/default/files/externals/c5e690e9b231f5370c4f64321ba078b9.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div><div><a href=\"/topics/mario\">Mario</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbac69129257e48df16bd8f4f3767c7df149570f24f28fd6b639429917ec1c5d","category":"Thai"}