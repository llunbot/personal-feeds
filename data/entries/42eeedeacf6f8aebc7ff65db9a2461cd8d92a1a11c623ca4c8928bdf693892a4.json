{"title":"ฮักฮัก","link":"https://blog.srakrn.me/welcome-hughug/","date":1729350000000,"content":"<p><em>เผยแพร่ครั้งแรกที่<a href=\"https://www.facebook.com/srakrn/posts/pfbid0x3WRUSdusxwscvWkpTby1eoZdNHoPLKS796vHwNBrAhmVe8yeac6VSPVWuarayQil\">เฟซบุ๊กส่วนตัว</a></em></p>\n\n\n\n<p>ถ้าใครเคยได้คุยกับเราเรื่องการมีลูก คิดว่าจะพอเคยได้ยินจากปากเราว่าเราไม่กล้ามีลูก (ที่เป็นคนๆ) ด้วยเหตุผลหลายอย่างตั้งแต่ความเชื่อทางเศรษฐสังคม จนถึงความเห็นแก่ตัวในความสบายของ DINK</p>\n\n\n\n<p>แต่ในสิ่งที่เห็นด้วยตลอดเวลาในบทสนทนาเรื่องลูกกับใครก็ตาม คือการที่ความสัมพันธ์ของคู่รักถูกส่งผ่านไปอีกชีวิต นับเป็นเรื่องสวยงาม</p>\n\n\n\n<p><a></a>การตัดสินใจเลี้ยงสัตว์เป็นไดเลมม่า ทั้งในหลักคิดสำคัญว่าจะเลี้ยง/ไม่เลี้ยง จนถึงหลักการยิบย่อยที่ยึดถือ ความตั้งใจเดิมคือรับอุปการะหมา อยากได้ตัวผู้หญิง เพราะถ้าเป็นพ่อคน คงอยากมีลูกสาว ถักเปียให้ทุกเช้าก่อนไปโรงเรียน</p>\n\n\n\n<p>แต่ก็ไม่ได้ตัดสินใจตามนั้นเลย เงื่อนไขชีวิตต่างๆ ทำให้สุดท้ายต้องเลือกคาวาเลียร์ คิง ชารล์ส สเปเนียล ซึ่งเป็นสุนัขพันธุ์ที่ใช้เป็นสุนัขบำบัด และเลือกเพศผู้</p>\n\n\n\n<p>ขับรถไปรับกลับมาบ้าน ขาไปเต็มไปด้วยความกังวล แต่ขากลับสิ่งแรกที่เกิดขึ้นคือน้ำตาค่อยๆ ไหลลงมา ถึงจะเป็นแค่จุดเริ่มต้น แต่คิดว่าพอเข้าใจแล้วว่าชีวิตที่เราเลือกดูแล ช่วยให้เราเข้าใจชีวิตและจิตใจของเราได้เพิ่มอย่างไรบ้าง</p>\n\n\n\n<p>น้องชื่อว่า ”ฮักฮัก“ จะอ่านเป็น ”ฮัก“ หรือ “hug” ก็ได้ วันแรกของการมาอยู่บ้าน เจอว่านอนอยู่ท่านี้ เห็นเขาว่าแปลว่าสบายใจอย่างถึงที่สุด แล้วก็อุ่นใจ</p>\n\n\n\n<p>Let there be love.<a href=\"https://www.facebook.com/photo/?fbid=1600351517221480&amp;set=a.125331004723546&amp;__cft__[0]=AZU04Hl7lMGscJJfgfelF__Vs3AGh6YICBwM0aoDYVYaQ1Icbg_ZfS4voTrBg0SZWVPvoCm6lgisSMjkAtBWtPsr_oi7o8PmA0jnGxG5s0GzvSuNkLXvzwzmvs3V5nPVmSGDaQ4KGvlIcJPEExVUdRcDiGXSK-tZJTsntXvz7a2OTA&amp;__tn__=EH-R\"></a></p>","author":"srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"42eeedeacf6f8aebc7ff65db9a2461cd8d92a1a11c623ca4c8928bdf693892a4","category":"Thai"}