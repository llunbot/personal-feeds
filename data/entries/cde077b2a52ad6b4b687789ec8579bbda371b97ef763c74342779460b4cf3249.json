{"title":"Synopsys ซื้อกิจการ Ansys ผู้พัฒนาซอฟต์แวร์ซิมูเลชันด้วยมูลค่า 35,000 ล้านดอลลาร์","link":"https://www.blognone.com/node/137701","date":1705447647000,"content":"<div><div><div><p>Synopsys บริษัทผู้สร้างซอฟต์แวร์ออกแบบวงจรอิเล็กทรอนิกส์ ประกาศซื้อกิจการ Ansys บริษัทซอฟต์แวร์ด้านซิมูเลชันสำหรับงานวิศวกรรม มูลค่าดีลรวมประมาณ 35,000 ล้านดอลลาร์ โดยผู้ถือหุ้น Ansys เดิม จะได้ผลประโยชน์เป็นเงินสดและหุ้นของ Synopsys</p>\n<p>ดีลดังกล่าว Synopsys คาดว่าจะเสร็จสิ้นภายในครึ่งแรกของปี 2025 เนื่องจากต้องได้รับการอนุมัติจากหน่วยงานกำกับดูแลที่เกี่ยวข้อง</p>\n<p>Sassine Ghazi ซีอีโอ Synopsys กล่าวถึงดีลนี้ว่า ด้วยกระแสใหญ่ด้าน AI ที่มาถึง บริษัทด้านการออกแบบวงจรอิเล็กทรอนิกส์ และซอฟต์แวร์ที่เกี่ยวข้อง ต่างต้องการทรัพยากรประมวลผลที่มีประสิทธิภาพและซับซ้อนมากขึ้น การรวมเทคโนโลยีด้านซิมูเลชันของ Ansys เข้ามาผนวกกับ Synopsys จะช่วยสร้างนวัตกรรมเทคโนโลยีให้กับลูกค้าในทุกอุตสาหกรรม ทั้งสองบริษัทมีความร่วมมือกันมาตลอด 7 ปี การรวมกิจการนี้จึงเป็นเหตุผลเพียงพอต่อความสำเร็จในอนาคต</p>\n<p>ที่มา: <a href=\"https://news.synopsys.com/2024-01-16-Synopsys-to-Acquire-Ansys,-Creating-a-Leader-in-Silicon-to-Systems-Design-Solutions\">Synopsys</a></p>\n<p><img alt=\"No Description\" src=\"https://www.blognone.com/sites/default/files/externals/534db05e46bf127fe7b928f2fbee4028.jpg\" /></p>\n</div></div></div><div><div>Topics: </div><div><div><a href=\"/topics/synopsys\">Synopsys</a></div><div><a href=\"/topics/semiconductor\">Semiconductor</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cde077b2a52ad6b4b687789ec8579bbda371b97ef763c74342779460b4cf3249","category":"Thai"}