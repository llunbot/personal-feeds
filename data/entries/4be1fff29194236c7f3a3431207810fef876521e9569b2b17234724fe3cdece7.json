{"title":"เปิดตัว Razer Zephyr หน้ากากกรองฝุ่น N95 พร้อมพัดลมดูดอากาศ ไฟ RGB 16.8 ล้านสี","link":"https://www.blognone.com/node/125416","date":1634872379000,"content":"<div><div><div><p>Razer เปิดตัว Zephyr หน้ากาก N95 แบบติดพัดลมดูดอากาศ พร้อมไฟ LED RGB 16.8 ล้านสี</p>\n<p>Razer Zephyr เป็นการต่อยอดจาก<a href=\"https://www.blognone.com/node/120610\">หน้ากาก N95 ต้นแบบที่เปิดตัวช่วงต้นปี 2021</a> มาเป็นผลิตภัณฑ์ขายจริง มันเป็นหน้ากากที่ถอดเปลี่ยนฟิลเตอร์ N95 ได้ (ฟิลเตอร์ใช้ได้นาน 3 วัน) มีพัดลมคู่ 2 ตัวช่วยดูดอากาศเข้ามาให้หายใจสะดวกขึ้น (ตั้งความเร็วพัดลมได้ 2 ระดับคือ 4200/6200 RPM) ชาร์จไฟผ่าน USB-C แบตเตอรี่อยู่ได้นานสูงสุด 8 ชั่วโมง (สแตนด์บาย 2 วันถ้าปิดไฟและพัดลม)</p>\n<p>ดีไซน์โปร่งใสตรงปากให้คนอื่นมองเห็นริมฝีปาก ฟังออกว่าเราพูดอะไร ตัวกระจกปากยังออกแบบมาให้ไม่เป็นฝ้าโดยง่าย มีไฟภายในช่วยส่องให้มองเห็นปากชัดๆ ในที่มืด และที่ขาดไม่ได้คือไฟ Razer Chroma RGB 16.8 ล้านสีที่เป็นเอกลักษณ์ของ Razer ควบคุมได้ผ่านแอพแยกเฉพาะ</p>\n<p>ตัวหน้ากาก Razer Zephyr ขายในราคา 99.99 ดอลลาร์ (พร้อมฟิลเตอร์ 3 ชิ้น) ส่วนฟิลเตอร์ขายเป็นแพ็ก 10 ชิ้นในราคา 29.99 ดอลลาร์</p>\n<p><img src=\"https://www.blognone.com/sites/default/files/externals/f68d85132a1d30cc428ba0cb1860950e.jpg\" /></p>\n<p><img src=\"https://www.blognone.com/sites/default/files/externals/0777b6a9dbc900ceb967c498d0d6cd3c.jpg\" /></p>\n<p><img src=\"https://www.blognone.com/sites/default/files/externals/939b7482429735edaca07b587d2d05c7.jpg\" /></p>\n<p>ที่มา - <a href=\"https://www.razer.com/gear-accessories/razer-zephyr\">Razer</a></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4be1fff29194236c7f3a3431207810fef876521e9569b2b17234724fe3cdece7","category":"Thai"}