{"title":"Linux Foundation ประกาศตั้ง Ultra Ethernet Consortium เพื่อปรับปรุงมาตรฐานสำหรับงาน AI","link":"https://www.blognone.com/node/134958","date":1690006107000,"content":"<div><div><div><p>Linux Foundation ประกาศเป็นตั้งโครงการใหม่ <strong>Ultra Ethernet Consortium (UEC)</strong> เพื่อให้บริษัทและหน่วยงาน ร่วมกับพัฒนาการเชื่อมต่อบนพื้นฐานอีเธอร์เน็ต ให้รองรับการประมวลผลสมรรถะสูงได้ดีขึ้น เนื่องจากปัจจุบันงานทั้ง AI และ HPC มีรูปแบบเวิร์กโหลดที่แตกต่างไป ต้องการประสิทธิภาพการทำงานที่สูง การทำงานร่วมกันข้ามอุปกรณ์ และต้นทุนที่เหมาะสมที่สุด</p>\n<p>บริษัทที่เข้าร่วมกลุ่ม UEC ในฐานะผู้ร่วมก่อตั้งได้แก่ AMD, Arista, Broadcom, Cisco, Eviden, HPE, Intel, Meta และ Microsoft ซึ่งต่างเป็นบริษัทที่มีประสบการณ์มายาวนานด้านเน็ตเวิร์ก AI คลาวด์ และ HPC</p>\n<p>Dr. J Metz ประธานของ UEC บอกว่าเป้าหมายของกลุ่มไม่ใช่การรื้อทำอีเธอร์เน็ตใหม่ แต่เป็นการร่วมกันปรับแต่งอีเธอร์เน็ตให้มีประสิทธิภาพ รองรับเวิร์กโหลดตามความต้องการของงานที่หลากหลายขึ้น ซึ่งจะโฟกัสที่ 4 เลเยอร์คือ Physical, Link, Transport และ Software</p>\n<p>ที่มา: <a href=\"https://www.linuxfoundation.org/press/announcing-ultra-ethernet-consortium-uec\">Linux Foundation</a></p>\n<p><img alt=\"No Description\" src=\"https://www.blognone.com/sites/default/files/externals/824e57a387dcf9eeb31297906e035635.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/15261416153f789264e9f2280f495c07.png\" /></p>\n</div></div></div><div><div>Topics: </div><div><div><a href=\"/topics/linux-foundation\">Linux Foundation</a></div><div><a href=\"/topics/ethernet\">Ethernet</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/high-performance-computing\">High Performance Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cc71fa65cf7a4023cf1790e2f9ec952b19f835583a8c731df097b7b2dc44861","category":"Thai"}