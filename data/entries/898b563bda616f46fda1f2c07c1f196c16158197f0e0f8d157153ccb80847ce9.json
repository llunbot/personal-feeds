{"title":"ไอร์แลนด์ลงนามในข้อตกลงเก็บภาษีระหว่างประเทศ ป้องกันการเลี่ยงภาษีของบริษัทข้ามชาติ","link":"https://www.blognone.com/node/125188","date":1633767061000,"content":"<div><div><div><p>รัฐบาลไอร์แลนด์ได้ลงนามในข้อตกลง OECD Inclusive Framework อย่างเป็นทางการ ซึ่งเป็นข้อตกลงระหว่างประเทศที่จะกำหนดภาษีบริษัทข้ามชาติขนาดใหญ่ มีเป้าหมายเพื่อทำให้ระบบภาษีทั่วโลกเป็นไปในแนวทางเดียวกัน ป้องกันการเลี่ยงภาษี รวมถึงทำให้การเก็บภาษีเป็นธรรมและโปร่งใสมากยิ่งขึ้น</p>\n<p>ปัจจุบัน ไอร์แลนด์ถูกมองว่าเป็นประเทศ tax haven ทำให้บริษัทเทคโนโลยีนิยมมาตั้งสำนักงานไว้ที่นี่ เนื่องจากอัตราภาษีถูก แต่สำหรับข้อตกลง OECD Inclusive Framework จะกำหนดให้บริษัทที่รายได้มากกว่า 750 ล้านยูโรต่อปีต้องจ่ายภาษีในประเทศที่ขายสินค้าหรือบริการ แม้ว่าจะบริษัทจะไม่ได้มีบริษัทลูกหรือสำนักงานอยู่ที่ประเทศนั้น ๆ</p>\n<p>อย่างไรก็ดี ข้อตกลงนี้จะยังไม่ครอบคลุมบริษัทที่มีรายได้ต่ำกว่า 750 ล้านยูโรต่อปี ซึ่งมีกว่า 160,000 แห่งในไอร์แลนด์ โดยบริษัทกลุ่มนี้จะยังคงต้องจ่ายภาษีที่ 12.5% ในประเทศ</p>\n<p>สำหรับข้อตกลง OECD Inclusive Framework ถ้ายังดำเนินต่อไป คาดว่าจะเริ่มเห็นผลลัพธ์ของข้อตกลงอย่างเป็นทางการได้ภายในปี 2023</p>\n<p>ที่มา - <a href=\"https://www.gov.ie/en/press-release/59812-ireland-joins-oecd-international-tax-agreement/\">Government of Ireland</a> <a href=\"https://www.theverge.com/2021/10/7/22715229/ireland-status-tax-haven-google-facebook-apple\">The Verge</a></p>\n<p><img src=\"https://www.blognone.com/sites/default/files/externals/51a98756f20fa83eeed109ae3fb6c5fc.jpg\" /><br />\nภาพจาก <a href=\"https://www.publicdomainpictures.net/en/view-image.php?image=256956&amp;picture=ireland-flag\">Public Domain Pictures</a></p>\n</div></div></div><div><div>Topics: </div><div><div><a href=\"/topics/ireland\">Ireland</a></div><div><a href=\"/topics/tax\">Tax</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"898b563bda616f46fda1f2c07c1f196c16158197f0e0f8d157153ccb80847ce9","category":"Thai"}