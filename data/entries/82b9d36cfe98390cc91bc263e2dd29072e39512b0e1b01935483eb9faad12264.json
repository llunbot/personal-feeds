{"title":"Assassin's Creed Mirage เวอร์ชัน iOS ประกาศวันวางขาย 6 มิถุนายน 2024","link":"https://www.blognone.com/node/139512","date":1714566485000,"content":"<div><div><div><p>Ubisoft ประกาศวันวางขาย Assassin's Creed Mirage เวอร์ชัน iOS ในวันที่ 6 มิถุนายน 2024 หลังจาก<a href=\"https://www.blognone.com/node/135712\">ประกาศว่าจะออกเวอร์ชัน iOS มาตั้งแต่เดือนกันยายน 2023</a> ตอนนี้<a href=\"https://apps.apple.com/us/app/assassins-creed-mirage/id6472704261\">เกมเปิดให้พรีออเดอร์แล้วบน App Store</a></p>\n<p>ฮาร์ดแวร์ที่เล่น Assassin's Creed Mirage ต้องเป็น iPhone 15 Pro, iPhone 15 Pro Max กับ iPad Air และ iPad Pro ที่ใช้ชิป M1 ขึ้นไป โดย Ubisoft จะมีเกมแบบ trial ให้ลองเล่นฟรี 90 นาที ก่อนตัดสินใจกดซื้อเกมตัวเต็มด้วย</p>\n<p>Assassin's Creed Mirage เป็นเกมภาคล่าสุดในตระกูล Assassin's Creed ที่ออกในปี 2023 เนื้อเรื่องจับความ Basim ในนครแบกแดด เกมได้คะแนนรีวิวเฉลี่ย 76-77% บนคอนโซลและพีซี โดยเวอร์ชัน iOS รองรับการทำ cross-progression กับ cross-save กับเกมแพลตฟอร์มอื่นๆ ได้ด้วย</p>\n<p>Assassin's Creed Mirage ถือเป็นหนึ่งในเกมระดับ AAA ที่แอปเปิลเจรจาให้มาลง iOS เพื่อโชว์ศักยภาพของ iPhone 15 Pro ในการเล่นเกม เกมอื่นๆ ที่เปิดตัวมาพร้อมกันคือ Resident Evil Village, Resident Evil 4 Remake, Death Stranding</p>\n<p>ที่มา - <a href=\"https://news.ubisoft.com/en-gb/article/4x5fOf5xMtgrnTZrxugfqb/assassins-creed-mirage-coming-to-ios-app-store-on-june-6\">Ubisoft</a></p>\n<p><img alt=\"No Description\" src=\"https://www.blognone.com/sites/default/files/externals/70d26b268ed68ab80523ab1ca68a52d5.jpg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div><div><a href=\"/topics/ios\">iOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82b9d36cfe98390cc91bc263e2dd29072e39512b0e1b01935483eb9faad12264","category":"Thai"}