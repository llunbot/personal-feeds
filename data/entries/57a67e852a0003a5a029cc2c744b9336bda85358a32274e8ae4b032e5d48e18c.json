{"title":"Azure เปิดทดสอบให้เช่า VM ที่ใช้จีพียู NVIDIA H100 Hopper รุ่นล่าสุดแล้ว","link":"https://www.blognone.com/node/133058","date":1679037537000,"content":"<div><div><div><p>Microsoft Azure เปิดพรีวิวเครื่อง VM เวอร์ชันใหม่ที่ใช้<a href=\"https://www.blognone.com/node/127735\">จีพียู NVIDIA H100 รุ่นใหม่ล่าสุด สถาปัตยกรรม Hopper</a> ที่พัฒนาขึ้นจากจีพียู NVIDIA A100 (Ampere) รุ่นที่ใช้อยู่ในปัจจุบัน หากอิงจาก<a href=\"https://www.nvidia.com/en-us/data-center/h100/\">ตัวเลขของ NVIDIA เอง</a>คือเทรนโมเดลบางประเภทได้เร็วขึ้น 9 เท่า</p>\n<p>VM รุ่นนี้ใช้ชื่อว่า ND H100 v5 เลือกจีพียูได้ต่ำสุด 8 ตัว สเกลขึ้นไปได้เป็นหลักพันตัว (ต่อกันผ่าน InfiniBand) สเปกเครื่องมีดังนี้</p>\n<ul>\n<li>8x NVIDIA H100 Tensor Core GPUs interconnected via next gen NVSwitch and NVLink 4.0</li>\n<li>400 Gb/s NVIDIA Quantum-2 CX7 InfiniBand per GPU with 3.2Tb/s per VM in a non-blocking fat-tree network</li>\n<li>NVSwitch and NVLink 4.0 with 3.6TB/s bisectional bandwidth between 8 local GPUs within each VM</li>\n<li>4th Gen Intel Xeon Scalable processors</li>\n<li>PCIE Gen5 host to GPU interconnect with 64GB/s bandwidth per GPU</li>\n<li>16 Channels of 4800MHz DDR5 DIMMs</li>\n</ul>\n<p>ตอนนี้ ND H100 v5 VM ยังเปิดให้บริการในวงจำกัด ผู้ที่สนใจจำเป็นต้องลงทะเบียนขอสิทธิการใช้งานก่อน</p>\n<p><a href=\"https://www.blognone.com/node/131540\">NVIDIA กับไมโครซอฟท์ยังมีข้อตกลงสร้างซูเปอร์คอมพิวเตอร์ใหม่ที่ใช้สเปกแบบเดียวกัน</a> ซึ่งเป็นไปได้สูงว่าบริการ ND H100 v5 เป็นการตัดบางส่วนของเครื่องมาให้คนนอกเช่าให้งาน ซึ่งในอดีต<a href=\"https://www.blognone.com/node/125861\">ไมโครซอฟท์เคยมีเครื่องที่ให้บริการ Azure ติด Top 10 ซูเปอร์คอมพิวเตอร์โลกเมื่อปี 2021 ด้วย</a></p>\n<p>ที่มา - <a href=\"https://azure.microsoft.com/en-us/blog/azure-previews-powerful-and-scalable-virtual-machine-to-help-customers-accelerate-ai/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/609caa15663edb7a9a2da93e821b6af2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/567bfb642e4fc5b1f3fb65145fda169e.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/cloud-computing\">Cloud Computing</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57a67e852a0003a5a029cc2c744b9336bda85358a32274e8ae4b032e5d48e18c","category":"Thai"}