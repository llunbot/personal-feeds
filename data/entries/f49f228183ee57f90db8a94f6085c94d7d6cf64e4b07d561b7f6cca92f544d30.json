{"title":"ซีอีโอ Telegram ชี้แจงแล้ว บอกการจับกุมเขาเป็นสิ่งไม่ถูกต้อง แต่จะปรับปรุงกระบวนการดูแลเนื้อหาแพลตฟอร์มต่อไป","link":"https://www.blognone.com/node/141864","date":1725596393000,"content":"<div><div><div><p>Pavel Durov ซีอีโอและผู้ก่อตั้ง Telegram ออกแถลงการณ์ต่อสาธารณะเป็นครั้งแรก หลังจากมีข่าวว่าเขา<a href=\"https://www.blognone.com/node/141722\">ถูกจับ</a>ที่ฝรั่งเศสเมื่อวันที่ 25 สิงหาคม</p>\n<p>Durov <a href=\"https://t.me/durov/342\">โพสต์ข้อความใน Telegram</a> บอกว่าเขาถูกตำรวจฝรั่งเศสควบคุมตัวและสอบสวนเป็นเวลา 4 วัน ข้อหาที่ระบุคือ Telegram ถูกใช้งานให้เอื้อต่อการทำผิดกฎหมายซึ่งเขามีส่วนต้องรับผิดชอบ เนื่องจากทางการฝรั่งเศสไม่ได้รับการตอบสนองเมื่อติดต่อไปที่ Telegram</p>\n<p>เขายืนยันว่า Telegram มีตัวแทนสำหรับให้ทางการติดต่อในภูมิภาคยุโรป ซึ่งสามารถอีเมลหาได้ นอกจากนี้ทางการฝรั่งเศสเองก็รู้ช่องทางติดต่อเขาเป็นการส่วนตัวอยู่แล้ว เพราะเขาถือสัญชาติฝรั่งเศส ก่อนหน้านี้ก็เคยช่วยเรื่องจัดการกลุ่มก่อการร้ายในฝรั่งเศส เขามองว่าวิธีที่ฝรั่งเศสใช้โดยจับกุมซีอีโอของแพลตฟอร์มนั้นไม่ถูกต้อง</p>\n<p>Durov บอกว่า Telegram มีการลบโพสต์และช่องต่าง ๆ ที่ไม่เหมาะสมหรือผิดกฎหมายอยู่ตลอด บริษัทมีการเปิดเผยข้อมูลความโปร่งใสทุกปี เขายอมรับว่าด้วยแพลตฟอร์มที่ขนาดใหญ่ขึ้น การใช้งานที่ไม่เหมาะสมก็เกิดมากขึ้น ซึ่งเป็นสิ่งท้าทาย เขาจึงตั้งเป้าหมายส่วนตัวว่าจะปรับปรุงสิ่งเหล่านี้ให้ได้ และเริ่มกระบวนการแล้วภายใน Telegram โดยจะเปิดเผยรายละเอียดต่อไปในอนาคต</p>\n<p>ที่มา: <a href=\"https://www.bbc.com/news/articles/c78lgzl919go\">BBC</a></p>\n<p><img src=\"https://www.blognone.com/sites/default/files/externals/254c26f6690f36b310061a738f80e05c.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/france\">France</a></div><div><a href=\"/topics/crime\">Crime</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f49f228183ee57f90db8a94f6085c94d7d6cf64e4b07d561b7f6cca92f544d30","category":"Thai"}