{"title":"เกม Killer Instinct (2013) เปลี่ยนมาให้เล่นฟรีบน Steam เหมือนแพลตฟอร์มอื่นๆ แล้ว","link":"https://www.blognone.com/node/136946","date":1700982719000,"content":"<div><div><div><p>เกมไฟติ้ง Killer Instinct (2013) <a href=\"https://www.blognone.com/node/135153\">ที่เพิ่งประกาศออกอัพเดตใหญ่ในรอบ 10 ปี เมื่อเดือนสิงหาคม</a> ประกาศเปิดเกมเวอร์ชันพีซี Steam เป็น free-to-play เป็นครั้งแรก</p>\n<p>โมเดลหารายได้ของ Killer Instinct ค่อนข้างซับซ้อนเล็กน้อย เพราะเกมมีทั้งหมด 3 แพลตฟอร์มคือ Xbox One, PC (Windows) และ PC (Steam)</p>\n<p>เกมออกเวอร์ชันแรกสุดบน Xbox One ในปี 2013 โดยเปิดให้เล่นแบบ free-to-play ตั้งแต่แรก ผู้เล่นแบบฟรีไม่สามารถเลือกตัวละครได้เอง ตัวละครหมุนเวียนเปลี่ยนไปทุกสัปดาห์ แต่ถ้าอยากได้ตัวละครก็สามารถจ่ายเงินซื้อเพิ่มได้ และภายหลังออกเกม Definitive Edition ที่มัดรวมตัวละครมาขายด้วย</p>\n<p>ส่วนเกมเวอร์ชันพีซี (Windows Store) ออกในปี 2016 โดยเป็น cross-buy กับเวอร์ชัน Xbox และใช้นโยบายเดียวกัน อย่างไรก็ตาม เกมเวอร์ชันพีซี (Steam) ออกในปี 2017 แต่วางขายเฉพาะ Definitive Edition เท่านั้น ไม่มีแบบเล่นฟรี</p>\n<p>ประกาศล่าสุดคือเกมเวอร์ชัน Steam เปลี่ยนมาเป็นเล่นฟรีด้วย ทำให้ตอนนี้ทุกแพลตฟอร์มใช้โมเดลธุรกิจเหมือนกันหมดแล้ว ผู้เล่นที่เคยซื้อเกม Definitive Edition ไปแล้วจะได้อัพเกรดเป็น Anniversary Edition ฟรี ส่วนผู้เล่นใหม่ที่เล่นแบบฟรีแล้วชอบ ก็สามารถซื้อเพิ่มได้ในราคา 29.99 ดอลลาร์</p>\n<p>ที่มา - <a href=\"https://www.ultra-combo.com/ki-10th-anniversary/\">Killer Instinct</a>, <a href=\"https://www.pcgamer.com/a-decade-after-launching-as-a-free-game-on-xbox-one-killer-instinct-is-going-free-to-play-on-pc\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/81073fe4c8d2cc54ed68b4d470ff3e84.jpg\" /></p>\n</div></div></div><div><div>Topics: </div><div><div><a href=\"/topics/killer-instinct\">Killer Instinct</a></div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f778f2a82fbe5b9854f35a9d452742a6ad71f582b275b3e8109e5f1eccbee6b1","category":"Thai"}