{"title":"Amazon ปลดพนักงานเพิ่มอีกหลายร้อยตำแหน่ง กระทบ Prime Video และ MGM Studios","link":"https://www.blognone.com/node/137637","date":1705037346000,"content":"<div><div><div><p>Amazon ยืนยันการปลดพนักงานเพิ่มอีกจำนวนหลายร้อยตำแหน่ง กระทบกับฝ่ายของ Prime Video และ MGM Studios ซึ่งเป็นการปลดพนักงาน<a href=\"https://www.blognone.com/node/137574\">วันเดียวกับ Twitch</a> ที่เป็นบริษัทในเครือ</p>\n<p>Mike Hopkins หัวหน้าส่วนธุรกิจของ Prime Video และ Amazon MGM Studios บอกว่าในช่วงหลายปีที่ผ่านมา Amazon ได้ขยายโอกาสในทุกส่วนธุรกิจทั้งภาพยนตร์ รายการโทรทัศน์ การถ่ายทอดสดกีฬา ไปจนกับปรับปรุงบริการความบันเทิงสำหรับผู้ใช้งาน เมื่อมาถึงตอนนี้บริษัทได้เห็นแนวทางจึงตัดสินใจลดหรือเลิกการลงทุนในบางส่วนลง เพื่อเพิ่มการลงทุนในส่วนธุรกิจตามลำดับความสำคัญ จึงทำให้ต้องปลดพนักงานจำนวนหลายร้อยคนที่ได้รับผลกระทบ</p>\n<p>ก่อนหน้านี้ Amazon ได้ปลดพนักงานมาแล้วหลายรอบ ตั้งแต่เริ่มมีรายงานใน<a href=\"https://www.blognone.com/node/131485\">ปลายปี 2022</a> จำนวนรวมกว่า 27,000 ตำแหน่ง</p>\n<p>ที่มา: <a href=\"https://www.cnbc.com/2024/01/10/amazon-layoffs-hundreds-of-jobs-cut-in-prime-video-and-mgm-studios.html\">CNBC</a></p>\n<p><img src=\"https://www.blognone.com/sites/default/files/externals/a03fb21da3ce3c76003b39a473b1c202.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/layoff\">Layoff</a></div><div><a href=\"/topics/amazon-prime-video\">Amazon Prime Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2ffe3c9d11d88b2cfe20c861cd42e883878edc85bfe7c5482d6fa020a8f94c1","category":"Thai"}