{"title":"ออสเตรเลียร่างกฎหมายผู้ให้บริการออนไลน์ต้องตรวจสอบข้อมูลผิดกฎหมายแม้เข้ารหัส, จำกัดการใช้งานแบบไม่ระบุตัวตน","link":"https://www.blognone.com/node/124134","date":1628501425000,"content":"<div><div><div><p>กระทรวงการสื่อสาร, โครงสร้างพื้นฐาน, เมือง, และศิลปะของออสเตรเลียเสนอร่างข้อบังคับสำหรับแพลตฟอร์มออนไลน์ ชื่อว่า \"Draft Online Safety (Basic Online Safety Expectations) Determination 2021\" กำหนดกรอบความรับผิดชอบของผู้ให้บริการแพลตฟอร์มสื่อสังคมออนไลน์เพื่อการควบคุมการกระทำผิดกฎหมาย เช่น การสร้างความรังเกียจกัน (cyber-bully), การเผยแพร่ภาพโดยไม่ได้รับความยินยอม, ไปจนถึงการกระตุ้นให้ใช้ความรุนแรง</p>\n<p>ส่วนหนึ่งของร่างข้อบังคับนี้ ระบุว่าหากผู้ให้บริการมีบริการที่เข้ารหัส ผู้ให้บริการต้องวางกระบวนการที่สมเหตุสมผลเพื่อตรวจสอบเนื้อหาหรือกิจกรรมที่ผิดกฎหมายหรือเป็นอันตราย</p>\n<p>ตัวกฎไม่ได้ระบุไว้ชัดว่าผู้ให้บริการต้องทำอย่างไรเพื่อตรวจสอบเนื้อหา ในเมื่อข้อมูลถูกเข้ารหัสไว้แล้ว แนวทางนี้อาจจะตีความได้ว่า<a href=\"https://www.blognone.com/node/124093\">ตรงกับแนวทางของแอปเปิลที่อาศัยการตรวจสอบข้อมูลก่อนอัพโหลดขึ้นแพลตฟอร์ม</a></p>\n<p>นอกจากการตรวจสอบเนื้อหาแล้ว ประกาศยังระบุให้มีมาตรการเพิ่มเติมสำหรับผู้ใช้แบบไม่ระบุตัวตน (anonymous account) เพื่อป้องกันไม่ให้ผู้ใช้เหล่าโพสเนื้อหาที่ผิดกฎหมายหรือเป็นอันตราย ตลอดจนต้องมีกระบวนการให้ให้ผู้ใช้สร้างบัญชีใหม่ไปเรื่อยๆ</p>\n<p>ที่มา - <a href=\"https://www.zdnet.com/article/canberra-asks-big-tech-to-introduce-detection-capabilities-in-encrypted-communication/\">ZDNet</a></p>\n<p><img src=\"https://www.blognone.com/sites/default/files/externals/33251e12e443a40fe3216a548ca33563.png\" /></p>\n<p>ภาพโดย <a href=\"https://pixabay.com/th/vectors/%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%a7%e0%b8%b1%e0%b8%99%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%9e%e0%b8%a3%e0%b8%a1%e0%b9%81%e0%b8%94%e0%b8%99-1296727/\">OpenClipart</a></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/law\">Law</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40c0f2eaa9920ed613b0ddd41e2a5fb6ae23de0b52ce12e30157f9640d583ba1","category":"Thai"}