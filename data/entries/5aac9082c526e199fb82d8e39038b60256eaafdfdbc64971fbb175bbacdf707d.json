{"title":"พบ Tesla ทดสอบ Cybertruck ครั้งสุดท้ายในสภาพอากาศฤดูหนาวที่นิวซีแลนด์","link":"https://www.blognone.com/node/134442","date":1687243671000,"content":"<div><div><div><p>หลัง<a href=\"https://www.blognone.com/node/132427\">เลื่อนการผลิต Cybertruck หลายต่อหลายครั้ง</a> ก่อนที่ล่าสุด Tesla <a href=\"https://www.blognone.com/node/133490\">ประกาศว่าจะเริ่มส่งมอบในไตรมาส 3 ปีนี้</a></p>\n<p>มีรายงานการพบรถยนต์ที่รูปร่างคล้ายกับ Cybertruck ถูกนำออกจากเครื่องบินที่สนามบินนิวซีแลนด์ ซึ่งคาดว่าเป็นการนำรถต้นแบบ (รุ่น alpha) ของ Cybertruck มาทดสอบครั้งสุดท้ายในสภาพอากาศแบบฤดูหนาวที่นิวซีแลนด์ก่อนเริ่มผลิตจริงที่ Gigafactory Texas</p>\n<p>โดยปกติแล้ว Tesla จะทดสอบสภาพอากาศแบบฤดูหนาวที่อลาสก้าเป็นหลักแต่เมื่อถึงฤดูร้อนในซีกโลกเหนือก็จะเปลี่ยนมาใช้พื้นที่ทดสอบในซีกโลกใต้อย่างนิวซีแลนด์แทน</p>\n<p>ทั้งนี้ก่อนหน้านี้มีรายงานด้วยว่า สาเหตุหนึ่งที่ Cybertruck ถูกเลื่อนแล้วเลื่อนอีก เนื่องจาก<a href=\"https://www.blognone.com/node/134299\">ทีมวิศวกรไม่สามารถแก้ปัญหาในแง่การออกแบบทางวิศวกรรมได้</a></p>\n<p>ที่มา : <a href=\"https://electrek.co/2023/06/18/tesla-cybertruck-lands-new-zealand-final-winter-testing/\">electrek</a>, <a href=\"https://www.techtimes.com/articles/292761/20230618/tesla-conducts-cybertruck-final-winter-testing-new-zealand.htm\">TECH Times</a></p>\n<p><img alt=\"No Description\" src=\"https://www.blognone.com/sites/default/files/externals/711b4b2cb73772089070d787239b8981.jpg\" /></p>\n<p>ภาพประกอบจาก<a href=\"https://www.cybertruckownersclub.com/forum/threads/cybertruck-arrives-at-new-zealand-airport-for-winter-testing.8571/\">cybertruckownersclub</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/cybertruck\">Cybertruck</a></div><div><a href=\"/topics/electric-vehicles\">Electric Vehicles</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5aac9082c526e199fb82d8e39038b60256eaafdfdbc64971fbb175bbacdf707d","category":"Thai"}