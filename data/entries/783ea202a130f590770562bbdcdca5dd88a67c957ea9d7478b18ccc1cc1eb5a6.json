{"title":"Tinder เปิดตัวแผนใช้งานระดับบน Tinder Select ราคา 18,000 บาทต่อเดือน","link":"https://www.blognone.com/node/135928","date":1695685448000,"content":"<div><div><div><p>Tinder เปิดตัวแผนใช้งานใหม่ <strong>Tinder Select</strong> ในราคา 499 ดอลลาร์ต่อเดือน หรือประมาณ 18,000 บาท ตามที่<a href=\"https://www.blognone.com/node/133375\">บริษัทเคยให้ข้อมูลก่อนหน้านี้</a> เน้นลูกค้าระดับบนให้เข้าถึงฟีเจอร์ระดับสูงสุด และเอ็กซ์คลูซีฟมากกว่าแพ็คเกจอื่น</p>\n<p>ตัวอย่างฟีเจอร์ที่ผู้ใช้กลุ่ม Select จะได้ เช่น สามารถส่ง DM สูงสุด 2 ครั้งต่อสัปดาห์ ไปหาคนที่ยังไม่แมตช์, คนที่เราไลก์สามารถเห็นรูปโปรไฟล์เราได้ใน Likes You, ได้แบดจ์บอกสถานะ Select (ซ่อนได้) และ Tinder การันตีว่าจำนวนผู้ใช้งาน Tinder จะมีน้อยกว่า 1% เพื่อให้เอ็กซ์คลูซีฟมากที่สุด</p>\n<p>อย่างไรก็ตาม Tinder Select นั้นมีเงินจ่ายยังไม่พอ เพราะ Tinder ใช้ระบบได้รับคำเชิญเท่านั้นในการสมัคร (<a href=\"https://tinder.com/select\">กดร้องขอได้ที่นี่</a>) และผู้ใช้งานต้องมีการใช้งานสม่ำเสมอ ผ่านเงื่อนไขขั้นต่ำ เช่น รูปถ่ายยืนยันตัวตน, มีรายละเอียดความสนใจและข้อมูลเบื้องต้นครบถ้วน</p>\n<p>ที่มา: <a href=\"https://www.theverge.com/2023/9/25/23889285/tinder-select-match-group-dating-apps\">The Verge</a></p>\n<p><img src=\"https://www.blognone.com/sites/default/files/externals/9b00983e57eba14f0f27e974cd78347c.png\" alt /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"783ea202a130f590770562bbdcdca5dd88a67c957ea9d7478b18ccc1cc1eb5a6","category":"Thai"}