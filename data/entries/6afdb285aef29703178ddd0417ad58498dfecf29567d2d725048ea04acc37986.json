{"title":"รัฐบาลสหรัฐชี้ การโจมตี Exchange Server ครั้งใหญ่ต้นปี 2021 มีรัฐบาลจีนอยู่เบื้องหลัง","link":"https://www.blognone.com/node/123787","date":1626698312000,"content":"<div><div><div><p>เมื่อเดือนมีนาคม 2021 <a href=\"https://www.blognone.com/node/121498\">เกิดการโจมตีเซิร์ฟเวอร์ Microsoft Exchange ครั้งใหญ่</a> (<a href=\"https://www.blognone.com/node/121904\">รายละเอียดการโจมตี</a>) โดยไมโครซอฟท์ให้ข้อมูลเบื้องต้นว่าเป็นการโจมตีจากแฮ็กเกอร์จีน</p>\n<p>วันนี้ รัฐบาลสหรัฐอเมริการ่วมกับพันธมิตรคือ สหราชอาณาจักร, EU, NATO ออกมาประกาศว่า แฮ็กเกอร์กลุ่มนี้ได้รับการสันบสนุนจากรัฐบาลจีน และตั้งข้อหาอาญากับแฮ็กเกอร์ 4 คนที่มีประวัติโจมตีระบบคอมพิวเตอร์ของหลายประเทศ</p>\n<p>รัฐบาลสหรัฐยังประกาศมาตรการหลายอย่างเพื่อยกระดับความมั่นคงไซเบอร์ เช่น ตั้งกลุ่มแลกเปลี่ยนข้อมูลกับภาคเอกชน (Cyber Unified Coordination Group - UCG), ตรวจหาช่องโหว่ของ Exchange เพิ่มเติม, เพิ่มงบประมาณโครงการเสริมความมั่นคงไซเบอร์ให้หน่วยงานภาครัฐ เป็นต้น</p>\n<p>ที่มา - <a href=\"https://www.whitehouse.gov/briefing-room/statements-releases/2021/07/19/the-united-states-joined-by-allies-and-partners-attributes-malicious-cyber-activity-and-irresponsible-state-behavior-to-the-peoples-republic-of-china/\">Whitehouse</a>, <a href=\"https://www.consilium.europa.eu/en/press/press-releases/2021/07/19/declaration-by-the-high-representative-on-behalf-of-the-eu-urging-china-to-take-action-against-malicious-cyber-activities-undertaken-from-its-territory/\">EU</a></p>\n<p><img src=\"https://www.blognone.com/sites/default/files/externals/960863ec38f620e3de03cfa6a0388c27.png\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/china\">China</a></div><div><a href=\"/topics/cybersecurity\">Cybersecurity</a></div><div><a href=\"/topics/exchange\">Exchange</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6afdb285aef29703178ddd0417ad58498dfecf29567d2d725048ea04acc37986","category":"Thai"}