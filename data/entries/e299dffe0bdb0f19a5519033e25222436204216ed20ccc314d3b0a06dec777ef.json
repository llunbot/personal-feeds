{"title":"[ไม่ยืนยัน] เงื่อนไขหนึ่งในการเพิ่มทุนของ OpenAI รอบใหม่ คือยกเลิกเพดานกำไรส่วน For-Profit","link":"https://www.blognone.com/node/142005","date":1726302231000,"content":"<div><div><div><p>สำนักข่าว Reuters มีข้อมูลเพิ่มเติมเกี่ยวกับแผนการเพิ่มทุนของ OpenAI ที่<a href=\"https://www.blognone.com/node/141962\">มูลค่ากิจการ 1.5 แสนล้านดอลลาร์</a> ซึ่งมีข่าวออกมาก่อนหน้านี้ ว่าเงื่อนไขหนึ่งคือ OpenAI อาจต้องปรับโครงสร้างองค์กรให้<a href=\"https://www.blognone.com/node/141760\">เป็นมิตรกับนักลงทุน</a>มากขึ้น แต่ตอนนั้นยังไม่มีรายละเอียด</p>\n<p>ประเด็นสำคัญคือการยกเลิก<em>เพดานกำไร</em>สำหรับการคิดผลตอบแทนสำหรับผู้ลงทุน ซึ่งเป็น<a href=\"https://www.blognone.com/node/136815\">รูปแบบเฉพาะ</a>ของ OpenAI ที่เริ่มต้นก่อตั้งแบบไม่แสวงหากำไร บนเป้าหมายพัฒนา AI สำหรับงานทั่วไปที่มีความสามารถรอบด้าน แต่หากยกเลิกเงื่อนไข ก็จะทำให้ OpenAI เป็นบริษัทปัญญาประดิษฐ์ที่เน้นการสร้างผลตอบแทน เหมือนกับ Anthropic หรือ xAI ที่อาจเกิดคำถามต่อทิศทางบริษัทในอนาคต</p>\n<p>รายงานยังบอกว่าข้อตกลงของการเพิ่มทุนรอบนี้ คือการลงทุนรูปแบบหุ้นกู้แปลงสภาพ ที่สามารถแปลงเป็นหุ้นของ OpenAI ได้ อย่างไรก็ตามด้วยเงื่อนไขที่กล่าวมา ซึ่งต้องได้รับการอนุมัติจากบอร์ดฝั่ง Non-Profit ที่โฟกัสเป้าหมายองค์กร หากเงื่อนไขนี้ไม่ผ่านที่ประชุม ก็เป็นไปได้ว่า OpenAI จะต้องรับเงินเพิ่มทุนบนมูลค่ากิจการที่ลดลง</p>\n<p>ตัวแทนของ OpenAI ชี้แจงต่อข่าวนี้ว่า โครงสร้างองค์กรส่วนไม่แสวงหากำไรคือภารกิจหลักของบริษัท และจะยังคงอยู่ต่อไป</p>\n<p>ที่มา: <a href=\"https://www.reuters.com/technology/artificial-intelligence/openais-stunning-150-billion-valuation-hinges-upending-corporate-structure-2024-09-14/\">Reuters</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e299dffe0bdb0f19a5519033e25222436204216ed20ccc314d3b0a06dec777ef","category":"Thai"}