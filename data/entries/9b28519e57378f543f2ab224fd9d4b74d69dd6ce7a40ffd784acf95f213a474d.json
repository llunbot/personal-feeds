{"title":"Qualcomm เปิดตัวชิป Snapdragon G3x สำหรับเครื่องเกมพกพา ได้ Razer ผลิตรุ่นต้นแบบ","link":"https://www.blognone.com/node/126104","date":1638417887000,"content":"<div><div><div><p>Qualcomm เปิดตัวชิป Snapdragon G3x ชิปที่ออกแบบมาเพื่อเครื่องเกมแบบพกพา ใส่ฟีเจอร์ต่างๆ เช่น ชาร์จเร็ว ต่อจอนอก รองรับ AR/VR รองรับคอนโทรลเลอร์ รองรับ 5G และ Wi-Fi 6E ได้ Razer บริษัทผลิตอุปกรณ์เกมชื่อดัง มาผลิตเครื่องเกมมือถือรุ่นต้นแบบสำหรับนักพัฒนา (Developer Kit) ให้ แต่ยังไม่มีแผนขายเครื่องนี้ให้คนทั่วไป</p>\n<p>ตัวเครื่องที่ Razer ผลิตให้ มาพร้อมหน้าจอ 120 Hz HDR OLED และจีพียู Adreno รุ่นพิเศษ เป้าหมายเล่นเกมอยู่ที่การรัน ความละเอียด 1080p ที่เฟรมเรต 120fps มาพร้อมพัดลม Active Cooling แบตเตอรี่ 6,000 mAh รองรับชาร์จเร็ว และรัน Android</p>\n<p>ฟีเจอร์การเล่นเกมคือปรับแต่งปุ่มคอนโทรลเลอร์มาโดยเฉพาะ มีระบบสั่นแบบ Stereo Haptic สั่นสองข้าง รองรับการเล่นเกม Xbox Cloud Gaming และ Steam Remote Play ผ่าน Wi-Fi 6E เพื่อลดความหน่วง ด้านหน้ามีเว็บแคม 1080p มาให้ เพื่อให้สตรีมเมอร์สามารถเล่นไปและโชว์รีแอ็กชันไปด้วยได้</p>\n<p>สำหรับผู้ใช้ทั่วไปคงต้องไปลุ้นกันอีกครั้งว่านอกจากเครื่องต้นแบบแล้ว Razer จะมีแผนนำไปพัฒนาเป็นเครื่องเล่นเกมมือถือเพื่อขายให้คนทั่วไปหรือไม่ หรือจะมี OEM เจ้าอื่นทำขายเมื่อไร</p>\n<p><img src=\"https://www.blognone.com/sites/default/files/externals/cb1d5e22f405289c60f2fc5b60614f3e.jpg\" /><img src=\"https://www.blognone.com/sites/default/files/externals/16f9c1d3d595cd6bac51ab83f06cb822.jpg\" /></p>\n<p>ที่มา - <a href=\"https://www.gsmarena.com/snapdragon_g3x_gen_1_chipset_for_handheld_consoles_unveiled_razer_helps_create_a_dev_kit-news-52024.php\">GSM Arena</a>, <a href=\"https://www.qualcomm.com/products/snapdragon-g3x-gen-1-gaming-platform\">Qualcomm</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/razer\">Razer</a></div><div><a href=\"/topics/gaming\">Gaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b28519e57378f543f2ab224fd9d4b74d69dd6ce7a40ffd784acf95f213a474d","category":"Thai"}