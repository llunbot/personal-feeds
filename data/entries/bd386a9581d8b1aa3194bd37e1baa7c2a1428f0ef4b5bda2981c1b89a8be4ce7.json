{"title":"Epic Games แจกเกมฟรี Fallout: New Vegas Ultimate Edition","link":"https://www.blognone.com/node/134024","date":1685067202000,"content":"<div><div><div><p>Epic Games แจกเกมฟรีเกมที่สองถัดจาก <a href=\"https://www.blognone.com/node/133903\">Death Stranding (แจกรอบสอง)</a> คือ <a href=\"https://store.epicgames.com/en-US/p/fallout-new-vegas--ultimate-edition\">Fallout: New Vegas Ultimate Edition</a> ภาคแยกของซีรีส์ Fallout ที่ออกในปี 2010 ซึ่งพัฒนาโดยสตูดิโอ Obsidian Entertainment อดีตทีมงาน Fallout สองภาคแรก</p>\n<p>Fallout: New Vegas ได้รับเสียงชื่นชมในระดับดี คะแนนรีวิวเฉลี่ย 84/100 และ<a href=\"https://www.blognone.com/node/132336\">มีเสียงเรียกร้องให้ทำภาคต่ออีกเรื่อยๆ</a> หลังจาก <a href=\"https://www.blognone.com/node/127328\">Bethesda และ Obsidian กลายมาเป็นสตูดิโอในเครือไมโครซอฟท์เหมือนกัน</a></p>\n<p>ใครที่ยังไม่มีเกมภาคนี้สามารถกดรับสิทธิได้จนถึง 1 มิถุนายน 2023 โดยรอบนี้ Epic แจกทั้งหมด 4 เกม</p>\n<p>ที่มา - <a href=\"https://kotaku.com/fallout-new-vegas-epic-games-store-free-steam-pc-1850475431\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/5dbe51d7a80175a72c1096f422210f5e.png\" /></p>\n<blockquote><p>Welcome to Fabulous New Vegas! Enjoy your stay - Fallout: New Vegas is now available for FREE! <a href=\"https://t.co/bKOwDIYb97\">https://t.co/bKOwDIYb97</a> <a href=\"https://t.co/zn5RCutN7n\">pic.twitter.com/zn5RCutN7n</a></p>\n<p>— Epic Games Store (@EpicGames) <a href=\"https://twitter.com/EpicGames/status/1661749737668902913?ref_src=twsrc%5Etfw\">May 25, 2023</a></p></blockquote>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd386a9581d8b1aa3194bd37e1baa7c2a1428f0ef4b5bda2981c1b89a8be4ce7","category":"Thai"}