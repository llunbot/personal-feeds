{"title":"Netflix ยืนยันไม่มีแอปบน Apple Vision Pro ตอนนี้ - ให้ดูผ่านเบราว์เซอร์ไปก่อน","link":"https://www.blognone.com/node/137727","date":1705540466000,"content":"<div><div><div><p>เมื่อวานนี้แอปเปิล<a href=\"https://www.blognone.com/node/137704\">ประกาศ</a>รายชื่อแอปสตรีมมิ่งและวิดีโอ ที่รองรับการแสดงผลบนเฮดเซต Vision Pro โดยเฉพาะ แต่กลับไม่มีชื่อสตรีมมิ่งอย่าง Netflix ซึ่งแปลว่าผู้ใช้งานจะยังไม่เห็นแอป Netflix บน Vision Pro ในตอนนี้</p>\n<p>Kumiko Hidaka ตัวแทนของ Netflix ชี้แจงว่า ผู้ใช้ Vision Pro ยังสามารถชม Netflix ได้ผ่านการล็อกอินในเว็บเบราว์เซอร์ ซึ่งเป็นวิธีเดียวกับการชม Netflix บน Mac</p>\n<p>แอปเปิลเคยบอกว่า visionOS <a href=\"https://www.blognone.com/node/135619\">รองรับ</a>การพอร์ตแอปจาก iPhone และ iPad มารันบน Vision Pro ได้เลย แต่นักพัฒนาสามารถเลือกให้แอปไม่รองรับได้ ซึ่งกรณีของ Netflix นั้นก็ชัดเจนว่าบริษัทเลือกไม่รองรับก่อนในตอนนี้นั่นเอง</p>\n<p>ที่มา: <a href=\"https://www.theverge.com/2024/1/17/24042179/netflix-apple-vision-pro-app\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/d9c293299f45be16e2d1b23d13bc536e.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4d90952b98790c9e076e1135a8009823b2d306e6bd68eae9db3428c579ac8cd","category":"Thai"}