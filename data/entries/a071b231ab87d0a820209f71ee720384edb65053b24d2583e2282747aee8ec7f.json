{"title":"DoorDash ปิดดีลซื้อกิจการ Deliveroo ด้วยมูลค่า 1.3 แสนล้านบาท","link":"https://www.blognone.com/node/146272","date":1746517061000,"content":"<div><div><div><p>Deliveroo แพลตฟอร์มเดลิเวอรีจากสหราชอาณาจักร ประกาศรับข้อเสนอซื้อกิจการจาก DoorDash แพลตฟอร์มเดลิเวอรีของสหรัฐอเมริกา ด้วยมูลค่า 2,900 ล้านปอนด์ (3.9 พันล้านดอลลาร์, 1.3 แสนล้านบาท) ตามที่บริษัทแจ้งว่า<a href=\"https://www.blognone.com/node/146065\">ได้รับข้อเสนอ</a>เมื่อสัปดาห์ก่อน</p>\n<p>DoorDash บอกว่ามูลค่ากิจการที่เสนอนี้สูงกว่า 44% ของราคาหุ้น Deliveroo เมื่อเดือนที่แล้ว ซึ่งข้อเสนอนี้จะไม่มีการเปลี่ยนแปลงมูลค่า ยกเว้นมีบริษัทอื่นยื่นข้อเสนอซื้อกิจการแข่งโดยให้มูลค่าที่สูงกว่า</p>\n<p>Tony Xu ซีอีโอ DoorDash บอกว่าดีลนี้จะทำให้ธุรกิจของ DoorDash ขยายไปมากกว่า 40 ประเทศ รองรับประชากรมากกว่า 1 พันล้านคน ส่วน Deliveroo จะนำบริษัทออกจากตลาดหลักทรัพย์ลอนดอนหลังสิ้นสุดดีลนี้</p>\n<p>ที่มา: <a href=\"https://ir.doordash.com/news/news-details/2025/DoorDash-Announces-Agreement-to-Acquire-Deliveroo/default.aspx\">DoorDash</a></p>\n<p><img alt=\"No Description\" src=\"https://www.blognone.com/sites/default/files/externals/b12beaafa1ad5a3213764ff0bb31c4f0.png\" /></p>\n</div></div></div><div><div>Topics: </div><div><div><a href=\"/topics/deliveroo\">Deliveroo</a></div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div><div><a href=\"/topics/doordash\">DoorDash</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a071b231ab87d0a820209f71ee720384edb65053b24d2583e2282747aee8ec7f","category":"Thai"}