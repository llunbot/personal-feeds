{"title":"Cisco ประกาศปลดพนักงาน 5% และรายงานผลประกอบการไตรมาสล่าสุด","link":"https://www.blognone.com/node/138208","date":1707950276000,"content":"<div><div><div><p>Cisco รายงานผลประกอบการประจำไตรมาสที่ 2 ตามปีการเงินบริษัท 2024 สิ้นสุดเดือนมกราคม 2024 รายได้รวม 12,791 ล้านดอลลาร์ ลดลง 6% เมื่อเทียบกับไตรมาสเดียวกันในปีก่อน มีกำไรสุทธิตามบัญชี GAAP 2,634 ล้านดอลลาร์</p>\n<p>Cisco บอกว่ากลุ่มธุรกิจที่รายได้เติบโตอยู่ใน Security, Collaboration และ Observability ขณะที่ส่วนซึ่งเกี่ยวข้องกับแผนเปลี่ยนผ่านทางธุรกิจ รายได้รวมซอฟต์แวร์คงที่ ซอฟต์แวร์แบบ Subscription เพิ่มขึ้น 5% และมีรายรับรวมต่อเนื่อง 12 เดือน (ARR) เพิ่มขึ้น 6% เป็น 24.7 พันล้านดอลลาร์</p>\n<p>Chuck Robbins ซีอีโอ Cisco กล่าวในช่วงแถลงผลประกอบการกับนักวิเคราะห์ ว่าในภาพใหญ่ของเศรษฐกิจนั้น บริษัทเริ่มเห็นความระมัดระวังในการใช้จ่ายของภาคองค์กร และเห็นความไม่แน่นอนที่มากขึ้น ทำให้เทคโนโลยีใหม่ ๆ ที่ลูกค้าต้องการนำไปใช้งาน มีระยะเวลาที่นานกว่าที่บริษัทประเมินไว้</p>\n<p>Cisco ยังประกาศแผนปรับโครงสร้างองค์กร โดยกระทบกับพนักงานประมาณ 5% ของพนักงานทั่วโลก (ประมาณ 4,250 ตำแหน่ง)</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2024/m02/cisco-reports-second-quarter-earnings.html\">Cisco</a> และ <a href=\"https://www.cnbc.com/2024/02/14/cisco-cutting-5percent-of-global-workforce-in-restructuring-move.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/05281298c4a97f83e8b7decc415d0bc0.jpeg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaecbb360462021577d30e0919f9afa7704b547c01913e31aead45be2b5a3bb1","category":"Thai"}