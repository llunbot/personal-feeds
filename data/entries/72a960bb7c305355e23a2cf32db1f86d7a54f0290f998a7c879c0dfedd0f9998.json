{"title":"Adobe ไตรมาสล่าสุด เติบโตทุกกลุ่มธุรกิจ รายได้รวมทำสถิติสูงสุดอีกครั้ง","link":"https://www.blognone.com/node/124870","date":1632265712000,"content":"<div><div><div><p>Adobe รายงานผลประกอบการของไตรมาสที่ 3 ตามปีการเงินบริษัท 2021 สิ้นสุดวันที่ 3 กันยายน 2021 มีรายได้รวม 3,935 ล้านดอลลาร์ เพิ่มขึ้น 22% จาก<a href=\"https://www.blognone.com/node/118480\">ช่วงเดียวกันในปีก่อน</a> เป็นสถิติใหม่สูงสุดต่ออีกไตรมาส และมีกำไรสุทธิตามบัญชี GAAP 1,212 ล้านดอลลาร์</p>\n<p>รายได้ของกลุ่ม Digital Media เพิ่มขึ้น 23% เป็น 2,865 ล้านดอลลาร์ โดยตระกูล Creative รายได้เพิ่มขึ้น 21% เป็น 2,372 ล้านดอลลาร์ และ Document Cloud 493 ล้านดอลลาร์ เพิ่มขึ้น 31% มีรายได้ทั้งกลุ่มต่อเนื่องใน 1 ปี (ARR) เพิ่มขึ้นเป็น 11,666 ล้านดอลลาร์</p>\n<p>ส่วนกลุ่ม Digital Experience มีรายได้ 985 ล้านดอลลาร์ เพิ่มขึ้น 26% เป็นรายได้จาก subscription 864 ล้านดอลลาร์ เพิ่มขึ้น 29%</p>\n<p>Shantanu Narayen ซีอีโอ Adobe กล่าวว่าบริษัทมีผลประกอบการที่โดดเด่นอีกไตรมาส เนื่องจาก Creative Cloud, Document Cloud และ Experience Cloud ยังมีบทบาทต่อการเปลี่ยนผ่านรูปแบบการเล่าเรื่อง การเรียนรู้ และดำเนินธุรกิจ ในโลกที่ดิจิทัลมาก่อน (Digital-first)</p>\n<p>ที่มา: <a href=\"https://news.adobe.com/news/news-details/2021/Adobe-Reports-Record-Revenue/default.aspx\">Adobe</a></p>\n<p><img src=\"https://www.blognone.com/sites/default/files/externals/2df7e218e899f3033784473b8c965987.jpg\" /></p>\n<p><img src=\"https://www.blognone.com/sites/default/files/externals/706ac90d2c31b037ab87edab42855e76.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72a960bb7c305355e23a2cf32db1f86d7a54f0290f998a7c879c0dfedd0f9998","category":"Thai"}