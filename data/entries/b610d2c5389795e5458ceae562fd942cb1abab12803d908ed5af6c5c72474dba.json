{"title":"Meta เปิดตัวแอปตัดต่อวิดีโอ Edits หวังแข่งกับ CapCut แอปตัดต่อวิดีโอของ TikTok","link":"https://www.blognone.com/node/144214","date":1737329841000,"content":"<div><div><div><p>Meta เปิดตัวแอปตัดต่อวิดีโอบนมือถือชื่อว่า <strong>Edits</strong> โดย Adam Mosseri หัวหน้าทีม Instagram บอกว่าแอปนี้รองรับการใช้งานสำหรับคนที่ถนัดการตัดต่อวิดีโอบนโทรศัพท์ อย่างไรก็ตามแอปนี้ยังไม่มีให้ดาวน์โหลดในตอนนี้เพราะทีมงานกำลังเร่งพัฒนาอยู่ บนความร่วมมือกับเหล่าครีเอเตอร์เพื่อให้ได้เครื่องมือที่ดี โดยจะ<a href=\"https://apps.apple.com/th/app/edits-an-instagram-app/id6738967378\">ลง iOS ในเดือนหน้า</a> และ Android หลังจากนั้น</p>\n<p>ประกาศนี้สามารถเข้าใจได้ทันทีโดยเฉพาะกับคนที่ใช้แอปตัดต่อวิดีโอ CapCut ของ TikTok อยู่แล้ว เนื่องจาก CapCut ก็ถูกแบนในสหรัฐเหมือนกับ TikTok (แต่ตอนนี้แอปเริ่มกลับมาใช้งานได้แล้ว) จึงเป็นโอกาสของ Meta ที่จะสร้างแอปตัดต่อวิดีโอมาทดแทน</p>\n<p>ที่มา: <a href=\"https://www.threads.net/@mosseri/post/DFBL2rISjoE\">Adam Mosseri</a></p>\n<p><img alt=\"No Description\" src=\"https://www.blognone.com/sites/default/files/externals/cc3061232645012e35ed7553352b1239.png\" /></p>\n</div></div></div><div><div>Topics: </div><div><div><a href=\"/topics/edits\">Edits</a></div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/reels\">Reels</a></div><div><a href=\"/topics/video-editing\">Video Editing</a></div><div><a href=\"/topics/capcut\">CapCut</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b610d2c5389795e5458ceae562fd942cb1abab12803d908ed5af6c5c72474dba","category":"Thai"}