{"title":"OpenAI เปิดตัว GPT-4 Turbo อัพเดตความรู้, รองรับข้อมูลขนาดใหญ่, อ่านภาพได้ในตัว เปลี่ยน API จำข้อความเก่าได้","link":"https://www.blognone.com/node/136600","date":1699301228000,"content":"<div><div><div><p>OpenAI เปิดตัว GPT-4 Turbo โมเดลปัญญาประดิษฐ์สำหรับให้บริการ API รุ่นล่าสุด ปรับปรุงความสามารถหลายด้าน ให้เท่าเทียมคู่แข่ง เช่น การรองรับอินพุตขนาดใหญ่ 128k token แซงหน้า Anthropic ที่รองรับ 100k และโมเดลฝึกด้วยความรู้ใหม่ทำให้รู้เหตุการณ์ถึงเดือนเมษายน 2023 แล้ว ความสามารถอื่นๆ ได้แก่</p>\n<ul>\n<li>รองรับการเรียก API ทีละหลายๆ ครั้ง จากเดิมจะเรียก API ครั้งเดียว</li>\n<li>เพิ่ม JSON mode ตอบเป็น JSON เท่านั้น</li>\n<li>ทำซ้ำได้โดยการใส่พารามิเตอร์ <code>seed</code> เพื่อให้ผลลัพธ์เหมือนเดิมเสมอหาก <code>seed</code> เป็นค่าเดิม</li>\n<li>รองรับการใส่ภาพในโมเดลเวอร์ชั่นรองรับภาพ สามารถใส่เป็น URL ของภาพหรือจะใส่ภาพเป็น base64 ลงไปใน API เลยก็ได้</li>\n</ul>\n<p>GPT-4 Turbo ราคาถูกกว่า GPT-4 มาก ค่าอินพุตเหลือ 1 ใน 3 และค่าเอาท์พุตเหลือครึ่งเดียว ขณะที่ภาพก็คิดตามขนาดภาพ</p>\n<p>นอกจากโมเดลใหม่แล้ว รอบนี้ยังประกาศ Assistants API มีฟีเจอร์สำคัญคือ จำข้อความเดิมได้ไม่จำกัด จากเดิมที่การเรียก API นั้นนักพัฒนาต้องเป็นผู้ใส่ข้อความเดิมเข้าไปเอง, สามารถอ่านเอกสารได้ในตัวไม่ต้องทำฐานข้อมูล vector ด้วยตัวเอง, มี Python Interpreter อยู่ภายในใช้สำหรับการประมวลผลข้อมูล, และรองรับการเรียกฟังก์ชั่นภายนอก</p>\n<p>Assistant เก็บค่าใช้งานตามปริมาณข้อมูลที่ใส่เข้าไป คิด 0.20 ดอลลาร์ต่อกิกะไบต์ต่อวัน และมีค่ารัน Python ครั้งละ 0.03 ดอลลาร์</p>\n<p>ที่มา - <a href=\"https://openai.com/blog/new-models-and-developer-products-announced-at-devday\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/dd105b4635cd76fe060f8f029fd949d9.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98d1a58910b1ed5b8916e6694f38c312529809a07038368734cfac74704e57cc","category":"Thai"}