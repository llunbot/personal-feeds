{"title":"Ubisoft เตรียมเพิ่มนักพัฒนา Assassin’s Creed อีก 40%","link":"https://www.blognone.com/node/133911","date":1684487803000,"content":"<div><div><div><p>Ubisoft สตูดิโอพัฒนาเกมชื่อดังกำลังเพิ่มไพร่พลเพื่อสำหรับทำเกมขนาดใหญ่ในแฟรนไซส์เรือธงของทางค่ายอย่าง Assassin’s Creed รายงานนี้เป็นส่วนหนึ่งของ<a href=\"https://staticctf.akamaized.net/8aefmxkxpxwl/3HuZnFugstlcg9mb5TUTFn/d272d035c66d9c24c69b9985450943b7/Ubisoft_FY23_Earnings_PR_English_final.pdf\">รายงานผลประกอบการล่าสุดของบริษัท</a> ซึ่งทาง Ubisoft มองเห็นโอกาสความเป็นไปได้ที่ Assassin’s Creed จะเติบโตยิ่งใหญ่กว่าที่เคย</p>\n<p>โดย Ubisoft จะเพิ่มจำนวนนักพัฒนาเกมในแฟรนไชส์ Assassin’s Creed ราว 40% ในปีต่อ ๆ ไป เพื่อกระตุ้นให้แฟรนไซส์ได้ขยายตัวมากขึ้น และตอนนี้มีคนจำนวนกว่า 2,000 คน ที่กำลังทำงานกับแฟรนไชส์นี้ ซึ่งปัจจัยหลักที่ทำให้ Ubisoft ลงทุนกับเกมนี้มากขึ้นมาจากยอดขายของ <strong>Assassin’s Creed Valhalla</strong> ซึ่งเป็นภาคล่าสุดของแฟรนไชส์ที่ออกวางจำหน่ายเมื่อปี 2020</p>\n<p>Assassin’s Creed Valhalla นั้นมีจำนวนผู้เล่นมากกว่าเกมภาคก่อนหน้าอย่าง Odyssey อยู่ที่ 19% และ Origins อยู่ที่ 44% ซึ่งถือว่าภาค Valhalla เป็นเกมภาคที่ได้รับความนิยม และทำเงินมากกว่าภาค Odyssey และ Orgins เป็นอย่างมาก</p>\n<p>ก่อนหน้านี้ในงาน Ubisoft Forward ของปีที่แล้ว ทาง Ubisoft ได้เปิดตัวเกมใหม่ในแฟรนไชส์ Assassin’s Creed ไปถึง 5 ภาคด้วยกัน ซึ่งมี 3 ภาคสำหรับเกมคอนโซลคือ Assassin’s Creed Mirage, Codename Red และ Codename Hexe ส่วนโทรศัพท์มือถือ 1 เกมคือ Codename Jade และเกม Assassin’s Creed แบบเล่นหลายคนในชื่อ Codename Invictus โดย 4 เกมหลังเป็นแพลตฟอร์มใหม่ของแฟรนไซส์ที่ชื่อว่า Assassin’s Creed Infinity</p>\n<p>ที่มา - <a href=\"https://www.theverge.com/2023/5/16/23725583/ubisoft-assassins-creed-investing\">The Verge</a></p>\n<p><img src=\"https://www.blognone.com/sites/default/files/externals/c739ba0de26d7694b03c5225e8b47cf7.jpg\" alt /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9e4f9f19296697a66deff3ba525b79b06b224f919614df1f1c090cfcfa5604f","category":"Thai"}