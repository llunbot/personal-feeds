{"title":"เปิดตัว Pixel 6 / Pixel 6 Pro พร้อมฟีเจอร์ที่ฉลาดกว่าเดิม ราคาเริ่ม 599 เหรียญและ 899 เหรียญ","link":"https://www.blognone.com/node/125360","date":1634665787000,"content":"<div><div><div><p>หลังจากหลุดมาจนแทบไม่เหลืออะไรตามสไตล์ Google ล่าสุดก็เปิดตัวแล้วกับ Pixel 6 และ Pixel 6 ซึ่ง Google เปิดมาด้วยราคาก่อนเลยที่ราคาเริ่ม 599 เหรียญและ 899 เหรียญ ซึ่งรุ่นธรรมดาถูกกว่ารุ่น Pixel 5 ลงมา 100 เหรียญ</p>\n<p>หน้าจอของ Pixel 6 เป็น OLED ขนาด 6.4 นิ้ว ความละเอียด FHD+ (1080x2400) สัดส่วน 20:9 รีเฟรชเรท 90Hz ส่วน Pixel 6 Pro เป็น LTPO OLED ขนาด QHD+ (1440x3120) สัดส่วน 19.5:9 รีเฟรชเรท 120Hz ทั้งคู่ครอบด้วย Corning Gorilla Glass Victus</p>\n<p><img src=\"https://www.blognone.com/sites/default/files/externals/d67637739d24c8ef79b71f48b69fcab9.png\" /></p>\n<p>แรมของ Pixel 6 เป็น LPDDR5 ขนาด 8GB ชิปความจำ UFS 3.1 ขนาด 128GB/256GB ส่วนรุ่น Pro เป็น 12GB ชิปความจำเหมือนกันแต่มีขนาด 512GB เพิ่มเข้ามา</p>\n<p>กล้องหลัง Google เรียกว่า Camera Bar เซ็นเซอร์ขนาด 1/1.3 นิ้ว ซึ่ง Google บอกว่าเก็บแสงได้มากกว่าเซ็นเซอร์บน Pixel 5 ถึง 150% ซูมแบบดิจิทัลได้ 7x</p>\n<p>กล้องหลัก 2 ตัวของ 2 รุ่นเหมือนกันคือกล้องไวด์กว้าง 85 องศาขนาด 50 ล้านพิกเซล f/1.85  และเลนส์อัลตร้าไวด์กว้าง 114 องศา f/2.2</p>\n<p>ส่วนกล้องรุ่น Pro มีเพิ่มเลนส์เทเล ขนาด 48 ล้านพิกเซล f/3.5 ใช้เซ็นเซอร์แยกขนาด 1/2 นิ้ว ซูมออพติคับได้ 4x และซูมดิจิทัลได้ 20x</p>\n<p>ส่วนกล้องหน้ารุ่น Pixel 6 เป็นกล้องไวด์กว้าง 84 องศา ความละเอียด 8 ล้านพิกเซล f/2 Fixed Focus ขณะที่รุ่น Pro ความละเอียด 11.1 ล้านพิกเซล f/2.2 ความกว้างเลนส์ 94 องศา</p>\n<p><img src=\"https://www.blognone.com/sites/default/files/externals/3e48d358b854f4004535be65a51eba4f.png\" /></p>\n<p>ฟีเจอร์กล้องใหม่ก็ตามที่หลุดมาแล้วคือ Magic Eraser ที่ใช้ Machine Learning แนะนำองค์ประกอบในภาพที่ต้องการลบ หรือสามารถเลือกให้ลบเองก็ได้</p>\n<p><img src=\"https://www.blognone.com/sites/default/files/externals/41289df9d1e9194cbfda2367126f2926.png\" /></p>\n<p>นอกจากนี้ยังมีฟีเจอร์ Face Unblur เวลาเราถ่ายภาพเคลื่อนไหวแล้วหน้าเบลอ Pixel 6 จะใช้ Machine Learning พร้อมภาพที่ถ่ายจากทั้ง 2 กล้อง มาช่วยสร้างภาพใหม่ที่หน้าของแบบไม่เบลอ</p>\n<p>อีกหนึ่งฟีเจอร์ Google เรียกว่า Motion Mode สำหรับถ่ายภาพเหมือนกับการเปิด Long Exposure บนกล้อง โดยใช้ภาพที่ถ่ายมาหลายเฟรมรวมกัน แล้วใช้ Machine Learning เจ้าเก่ามาประมวลผลว่าวัตถุอะไรในภาพที่ควรจะเคลื่อนไหว ก่อนจะใส่เอ็ฟเฟคแบบ Long Exposure เข้าไปให้</p>\n<p><img src=\"https://www.blognone.com/sites/default/files/externals/dfdaa939487160dd73ed64e8552411ec.gif\" /></p>\n<p><img src=\"https://www.blognone.com/sites/default/files/externals/6b09a05d278c4931dcba096bbcb86bbf.gif\" /></p>\n<p>ลูกเล่นสุดท้ายคือ Real Tone ที่ Google บอกว่าที่ผ่านมากล้องถูกออกแบบมาให้ถ่ายคนผิวขาวเป็นหลัก ซึ่ง bias นี้ลามมาถึงอัลกอริทึมปรับสีในแอปกล้อง ซึ่ง Real Tone จะช่วยให้ภาพของคนกลุ่มผิวที่ไม่ใช่ผิวขาว ออกมามีผิวสีเหมือนจริงมากที่สุด</p>\n<p><img src=\"https://www.blognone.com/sites/default/files/externals/af1987e1c2ddbf2b99ff77ccd8b5b98e.png\" /></p>\n<p>ชิปเซ็ตแน่นอนว่าเป็น <a href=\"https://www.blognone.com/node/125361\">Google Tensor</a> ที่มาพร้อมฟีเจอร์เกี่ยวกับ Machine Learning ใหม่ๆ ที่ประมวลผลภายในเครื่องและประหยัดพลังงานกว่าเดิม เช่น การใช้เสียงสั่งเวลาพิมพ์แชท ที่ Google บอกว่าฉลาดและรวดเร็วกว่าเดิม</p>\n<p>นอกจากนี้ฟีเจอร์ Live Translate ที่เคยมีอยู่บนแอป Google Translate ก็ถูกนำมาไว้บน Pixel 6 โดยดีฟอลต์ ทั้งการแปลคำพูดแบบสด และแปลข้อความเมื่อพิมพ์ลงบน GBoard แบบเรียลไทม์</p>\n<p><img src=\"https://www.blognone.com/sites/default/files/externals/958779e3c948e1903e61401b58eeac3c.gif\" /></p>\n<p>คุณสมบัติอื่นๆ ของ Pixel 6 และ Pixel 6 Pro คือรองรับ 2 ซิม (นาโนและ eSim), Wi-Fi6E, รองรับ 5G, เซ็นเซอร์สแกนลายนิ้วมือใต้จอ กันน้ำกันฝุ่น IP68</p>\n<p>Pixel 6 มี 3 สีคือ Stormy Black, Kinda Coral และ Sorta Seafoam ส่วน Pixel 6 Pro มีสี Stormy Black, Cloud White และ Sorta Sunny เปิดให้่พรีออเดอร์แล้วในสหรัฐ, สหราชอาณาจักร, ออสเตรเลีย, แคนาดา, ฝรั่งเศส, เยอรมนี, ไอร์แลนด์, ญี่ปุ่นและไต้หวัน</p>\n<p>ที่มา - <a href=\"https://blog.google/products/pixel/meet-pixel-6-pixel-6-pro/\">Google Blog</a></p>\n<p><img src=\"https://www.blognone.com/sites/default/files/externals/be5359f949909da0afe76d1285847dc2.png\" /><em>ต้องเลียนแบบแอปเปิลกันหมดจริงๆ เหรอ</em></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5049a84e0ade31b8f17b7e3f4e8a0b1ae44c99bfff0aad7c4c56fbe2c7caefb","category":"Thai"}