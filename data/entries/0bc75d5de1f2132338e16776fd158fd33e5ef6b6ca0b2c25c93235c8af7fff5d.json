{"title":"หน้าเว็บ Amazon ชี้ สินค้ากลุ่ม Fire TV ยังใช้ Android 14 แต่เลิกเรียกว่า Fire OS","link":"https://www.blognone.com/node/144580","date":1739161000000,"content":"<div><div><div><p>จากที่มีข่าวว่า <a href=\"https://www.blognone.com/node/138015\">Amazon กำลังพัฒนาระบบปฏิบัติการ Fire OS ตัวใหม่โค้ดเนม Vega ที่ไม่อยู่บนฐาน Android</a> และมันถูกเริ่มใช้แล้วใน <a href=\"https://www.blognone.com/node/136759\">Amazon Echo Show 5 ตั้งแต่ปี 2023</a></p>\n<p>หลังจากนั้น ข่าวของ Fire OS ตัวใหม่ก็เงียบหายไป ล่าสุดมีคนพบเอกสารของ Amazon กล่าวถึงระบบปฏิบัติการ Fire OS ที่ยังใช้ Android 14 เป็นฐานอยู่</p>\n<p>วิธีการเรียกชื่อระบบปฏิบัติการของ Amazon ก็น่าสนใจ เพราะบริษัทเรียก Fire OS พร้อมเลขเวอร์ชันมาตลอด ก่อนมาหยุดที่ Fire OS 8 (Android 10) ที่ใช้ใน <a href=\"https://www.blognone.com/node/135847\">Fire TV Stick 4K รุ่นปี 2023</a> แล้วจากนั้นเลิกเรียกว่า \"Fire OS\" แต่ใช้คำว่า Android 14 / AOSP 14 แทน ซึ่งยังไม่ถูกใช้กับอุปกรณ์รุ่นไหนเลยในตอนนี้ แม้มีหน้าเว็บสำหรับนักพัฒนาเรียบร้อยแล้ว (คาดว่าจะใช้กับ<a href=\"https://www.blognone.com/node/144525\">ฮาร์ดแวร์ใหม่ที่จะเปิดตัว 26 กุมภาพันธ์ 2025</a>)</p>\n<p>ส่วน Vega นั้นคาดว่า Amazon ยังไม่พร้อมนำเข้ามาทดแทน Fire OS เดิมทันที ด้วยเหตุผลเรื่องแอพที่รองรับบนแพลตฟอร์มใหม่ จึงคาดว่า Amazon น่าจะใช้ Vega กับอุปกรณ์เฉพาะทาง (เช่น Echo Show ที่เป็นหน้าจออัจฉริยะ) ไปอีกสักระยะหนึ่ง แบบเดียวกับที่<a href=\"https://www.blognone.com/node/123140\">กูเกิลมีระบบปฏิบัติการ Fuchsia และใช้ในอุปกรณ์เฉพาะทาง Nest Hub</a></p>\n<p>ที่มา - <a href=\"https://www.developer.amazon.com/docs/fire-tv/android-14-based-fire-tv.html\">Amazon</a>, <a href=\"https://developer.amazon.com/docs/fire-tv/fire-os-overview.html\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/51298277cfa7a714ba9c6e4d326c6306.png\" /></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/android-14\">Android 14</a></div><div><a href=\"/topics/fire-os\">Fire OS</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bc75d5de1f2132338e16776fd158fd33e5ef6b6ca0b2c25c93235c8af7fff5d","category":"Thai"}