{"title":"Meizu ประกาศเปลี่ยนผ่านธุรกิจจากผู้ผลิตสมาร์ทโฟน สู่การทำแพลตฟอร์ม AI","link":"https://www.blognone.com/node/138278","date":1708387616000,"content":"<div><div><div><p>Meizu แบรนด์สมาร์ทโฟนของจีน ที่ปัจจุบันมี Geely ผู้ผลิตรถยนต์รายใหญ่ในจีน<a href=\"https://www.blognone.com/node/129046\">เป็นผู้ถือหุ้นใหญ่</a> ประกาศแผนเปลี่ยนผ่านทางธุรกิจจากสมาร์ทโฟน ไปสู่แพลตฟอร์ม AI ที่มีครบทุกบริการ</p>\n<p>Shen Ziyu ซีอีโอ Meizu บอกว่าที่ผ่านมาบริษัทอยู่กับเทคโนโลยีของแต่ละยุคมาตลอดตั้งแต่เครื่องเล่น MP3 มาสู่สมาร์ทโฟน ปัจจุบันอุตสาหกรรมสมาร์ทโฟนมีความท้าทาย ทั้งอายุการใช้งานเครื่องที่นานขึ้น การแข่งขันที่มากขึ้น ซึ่งตอนนี้ถึงเวลาของยุคแห่ง AI บริษัทจึงมองว่าถึงเวลาของการเปลี่ยนผ่าน</p>\n<p>Meizu บอกว่าบริษัทได้เตรียมการเปลี่ยนผ่านนี้มา 2 ปี ปรับโครงสร้างบริหาร เตรียมบุคลากร ตลอดจนพัฒนาวิจัยในส่วนที่เกี่ยวข้อง โดยแผนงานด้าน AI ประกอบด้วยฮาร์ดแวร์ AI ซอฟต์แวร์ระบบปฏิบัติการใหม่ที่โฟกัสด้าน AI และแพลตฟอร์ม AI ที่รองรับเบื้องหลัง ซึ่งได้ร่วมมือกับบริษัทด้าน AI รายใหญ่หลายราย รวมทั้ง OpenAI</p>\n<p>ผลจากการเปลี่ยนแปลงนี้ Meizu จะหยุดการพัฒนาสมาร์ทโฟนแบบเดิมทั้งหมด ส่วนสมาร์ทโฟนรุ่นล่าสุดตระกูล Meizu 20 และ Meizu 21 จะยังคงได้รับการสนับสนุนต่อไปตามเดิม</p>\n<p>ที่มา: <a href=\"https://mp.weixin.qq.com/s/Y-gAmb42ao7-jdjJPpH4IA\">Meizu</a> ผ่าน <a href=\"https://technode.com/2024/02/19/meizu-shifts-to-ai-ceases-traditional-smartphone-development/\">TechNode</a></p>\n<p><img alt=\"No Description\" src=\"https://www.blognone.com/sites/default/files/externals/efdc2fd7ac7f2f1fc3df1372a6724104.jpeg\" /></p>\n</div></div></div><div><div>Topics: </div><div><div><a href=\"/topics/meizu\">Meizu</a></div><div><a href=\"/topics/smartphone\">Smartphone</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cd3d1beb9fbe282b4dd58999c67fd7bb2aa86bb83f2f61089e904eeec7da89b","category":"Thai"}