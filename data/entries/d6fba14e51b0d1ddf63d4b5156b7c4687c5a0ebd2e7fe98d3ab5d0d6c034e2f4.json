{"title":"Lazada เปิดตัวแชตบอต AI สำหรับขายของ ใช้ Azure OpenAI Service","link":"https://www.blognone.com/node/134057","date":1685359580000,"content":"<div><div><div><p>Lazada เปิดตัว LazzieChat แชตบอต AI สำหรับอีคอมเมิร์ซที่ใช้เทคโนโลยีเบื้องหลังเป็น Azure OpenAI Service ของไมโครซอฟท์ เพื่อสร้างประสบการณ์การซื้อสินค้าที่มีความเป็นส่วนตัวมากขึ้นให้แก่ลูกค้า  โดยความสามารถของ LazzieChat เป็นแอปแชตบอตที่ช่วยตอบคำถามการซื้อและเป็นผู้ช่วยช้อปส่วนตัวด้วยการแนะนำข้อเสนอผลิตภัณฑ์ที่ลูกค้าต้องการ</p>\n<p>Diomedes Kastanis CTO ของ Microsoft ได้กล่าวว่า Azure OpenAI Service จะเปลี่ยนแปลง Shopping journey  การซื้อของสำหรับลูกค้า, ผู้ขาย และ แบรนด์บน Lazada รวมถึงเพิ่มประสบการณ์การบริการลูกค้า, ให้บริการรวดเร็วยิ่งขึ้น และเปลี่ยนประสบการณ์ซื้อในภูมิภาค APAC</p>\n<p>LazzieChat ตั้งชื่อตามตุ๊กตาสิงโตมาสคอตของ Lazada ที่ชื่อว่า Lazzie โดย LazzieChat จะให้บริการเป็นภาษาอังกฤษในสิงคโปร์, ฟิลิปปินส์, อินโดนีเซีย และมีแผนเปิดเวอร์ชันภาษาอื่นเพิ่มเติมในอนาคต</p>\n<p>Lazada Group ยังสัญญาว่าจะเพิ่มประสิทธิภาพของอัลกอริทึม LazzieChat อย่างต่อเนื่อง เพื่อคัดกรองเนื้อหาที่เหมาะสมให้ตอบสนองต่อคำถามของผู้ใช้</p>\n<p><img alt=\"No Description\" src=\"https://www.blognone.com/sites/default/files/externals/2dd0136b7d00a23ecd10804ef60395b8.png\" /></p>\n<p>ที่มา: <a href=\"https://www.marketing-interactive.com/lazada-unveils-new-ecommerce-ai-chatbot-lazziechat\">marketing</a></p>\n</div></div></div><div><div>Topics: </div><div><div><a href=\"/topics/lazada\">Lazada</a></div><div><a href=\"/topics/chat-bot\">Chat Bot</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft-azure\">Microsoft Azure</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6fba14e51b0d1ddf63d4b5156b7c4687c5a0ebd2e7fe98d3ab5d0d6c034e2f4","category":"Thai"}