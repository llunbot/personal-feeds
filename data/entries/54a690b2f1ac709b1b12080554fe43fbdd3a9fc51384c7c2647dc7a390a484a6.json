{"title":"GNOME 46 ออกแล้ว รองรับ Global Search ค้นหาข้อมูลทั้งระบบเดสก์ท็อป","link":"https://www.blognone.com/node/138829","date":1710995679000,"content":"<div><div><div><p>GNOME 46 ออกเวอร์ชันใหม่ตามรอบทุก 6 เดือน เวอร์ชันนี้มีของใหม่หลายอย่างดังนี้</p>\n<ul>\n<li>Global Search กดปุ่ม Ctrl + Shift + F หรือไอคอนรูปแว่นขยาย จะเป็นการค้นหาข้อมูลทั้งระบบเดสก์ท็อป (ตั้งค่าสิ่งที่จะค้นหาได้)</li>\n<li>แอพจัดการไฟล์ Files เพิ่มแถบสถานะการคัดลอกหรือย้ายไฟล์ไว้ด้านล่างของหน้าต่าง, เพิ่มประสิทธิภาพในการแสดงผลไฟล์และ thumbnail ในโฟลเดอร์ให้เร็วกว่าเดิม, แสดงเวลาของไฟล์ได้ละเอียดขึ้น, รองรับการดึงข้อมูลจาก OneDrive มาแสดงในแอพ</li>\n<li>การล็อกอินทางไกล Remote Desktop ปรับปรุงให้รองรับการล็อกอินเข้าเครื่องที่ล็อกอินแบบรีโมทล้วนๆ 100% (fully remote) การคอนฟิกระบบจากทางไกลจะง่ายขึ้น</li>\n<li>แอพตั้งค่า Settings ปรับปรุง UI การตั้งค่าหลายอย่าง รองรับการตั้งค่าทัชแพดเพิ่มเติม เช่น คลิกขวา คลิกสองนิ้ว คลิกตรงมุม ปิดทัชแพดตอนกำลังพิมพ์ เป็นต้น</li>\n<li>ปรับปรุงการแสดงผลข้อความแจ้งเตือน สามารถขยายดูรายละเอียดของการจ้างเตือนได้แบบเดียวกับ OS ในมือถือ</li>\n<li>รองรับการแสดงผลบนหน้าจอแบบ variable refresh rates (VRR) แต่ยังเป็นฟีเจอร์ระดับทดสอบ (experimental)</li>\n</ul>\n<p>ที่มา - <a href=\"https://release.gnome.org/46/\">GNOME</a></p>\n<p><img alt=\"No Description\" src=\"https://www.blognone.com/sites/default/files/externals/0d9b08c2a5f95747a49ce84dc432c433.png\" /></p>\n<p><img alt=\"No Description\" src=\"https://www.blognone.com/sites/default/files/externals/8ad79a351330c121d00c26217e4e7187.png\" /></p>\n<p><img alt=\"No Description\" src=\"https://www.blognone.com/sites/default/files/externals/ed2c1e8e141a5615e1cd9fb3a71e66c2.png\" /></p>\n<p><img alt=\"No Description\" src=\"https://www.blognone.com/sites/default/files/externals/5c74dddb45cc675afc469e285a98edf1.jpeg\" /></p>\n</div></div></div><div><div>Topics: </div><div><div><a href=\"/topics/gnome\">GNOME</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54a690b2f1ac709b1b12080554fe43fbdd3a9fc51384c7c2647dc7a390a484a6","category":"Thai"}