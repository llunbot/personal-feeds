{"title":"ทวิตเตอร์กำลังสร้างทีมโฟกัสคริปโต, NFT, เทคโนโลยีกระจายศูนย์ ชี้ถึงเวลาต้องสำรวจจริงจัง","link":"https://www.blognone.com/node/125783","date":1636592442000,"content":"<div><div><div><p>Tess Rinearson วิศวกรซอฟต์แวร์ผู้พัฒนาเทคโนโลยีบล็อคเชน เผยว่าเธอได้เข้าร่วมงานกับทวิตเตอร์ เพื่อมาดูแลทีมที่กำลังโฟกัสเทคโนโลยีคริปโต, บล็อคเชน และเทคโนโลยีกระจายศูนย์อื่นๆ ที่ไม่จำกัดอยู่เพียง cryptocurrency</p>\n<p>ความเคลื่อนไหวที่ผ่านมาของทวิตเตอร์ แสดงให้เห็นชัดเจนมาสักพักแล้วว่า ทวิตเตอร์จะเข้าสู่โลกคริปโตอย่างจริงจัง ตั้งแต่<a href=\"https://twitter.com/af_mada/status/1443243702156206089\">ทดสอบฟังก์ชันเชื่อมต่อระบบการใช้งาน NFT</a>, <a href=\"https://www.blognone.com/node/124922\">จ่ายทิปด้วยเงินบิทคอยน์ได้</a> เป็นต้น นอกจากนี้ ทวิตเตอร์ก็มีวิสัยทัศน์ชัดเจนเรื่องโซเชียลมีเดียแบบกระจายศูนย์ หรือที่รู้จักในโปรเจกต์ <a href=\"https://blueskyweb.org/\">BlueSky</a> ที่เชื่อกันว่าเป็นวิธีการใหม่บนโซเชียลมีเดียที่เหมาะกับสังคมในทวิตเตอร์</p>\n<p><img src=\"https://www.blognone.com/sites/default/files/externals/8d228911e2f6666499014dcd92834e46.png\" /></p>\n<p>โฆษกทวิตเตอร์ระบุว่า บล็อคเชน และ คริปโต ช่วยปลดล็อกความเป็นไปได้ใหม่ๆ ที่สอดคล้องกับการเดิมพันของบริษัท รวมถึงการสร้างรายได้จากครีเอเตอร์ด้วย จึงถึงเวลาแล้วที่ทวิตเตอร์จะต้องสำรวจเทคโนโลยีเหล่านั้นอย่างจริงจัง และ Tess ซึ่งเป็นผู้นำทีมวิศวกรรมที่ Interchain, Tendermint, Interstellar และ Chain มีประสบการณ์ที่จะเป็นผู้นำทีม</p>\n<blockquote><p>I’m thrilled to share that I’ve joined Twitter, to lead a new team focused on crypto, blockchains, and other decentralized technologies—including and going beyond cryptocurrencies.✨ <a href=\"https://t.co/HaP0k5hUOq\">pic.twitter.com/HaP0k5hUOq</a></p>\n<p>— Tess Rinearson (@_tessr) <a href=\"https://twitter.com/_tessr/status/1458466734327963648?ref_src=twsrc%5Etfw\">November 10, 2021</a></p></blockquote>\n<p>ที่มา - <a href=\"https://mashable.com/article/twitter-cryptocurrency-blockchain-technology\">Mashable</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/cryptocurrency\">Cryptocurrency</a></div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e29b244220c0c9edf4dc3eb778c2fc66cdbecaa01fe8d189f272b82cf455323","category":"Thai"}