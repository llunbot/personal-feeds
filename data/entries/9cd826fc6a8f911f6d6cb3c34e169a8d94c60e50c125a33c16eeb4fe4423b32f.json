{"title":"Western Digital ออก SSD WD_Black ขนาด M.2 2230 เจาะตลาดเครื่องเล่นเกมพกพา","link":"https://www.blognone.com/node/135696","date":1694532204000,"content":"<div><div><div><p>Western Digital ออก SSD แบรนด์ WD_Black ที่ออกแบบสำหรับเครื่องเล่นเกมพกพาที่ใช้สเปกแบบพีซี ที่เป็นพาร์ทเนอร์กันและระบุชื่อคือ ROG Ally แต่ก็สามารถนำไปใช้กับเครื่องยี่ห้ออื่นๆ เช่น Steam Deck รวมถึงอุปกรณ์ใกล้เคียงอย่าง Microsoft Surface ได้ด้วยเช่นกัน</p>\n<p>SSD รุ่นนี้มีชื่อเต็มๆ ว่า WD_BLACK M.2 2230 NVMe SSD มีคุณสมบัติตามชื่อคือเป็น SSD ความเร็วสูงแบบ NVMe ในฟอร์มขนาด M.2 2230 ที่ใช้โดยเครื่องเล่นเกมพกพาเหล่านี้ (แต่ในตลาดกลับไม่ค่อยมีขายเท่าไรนัก) รองรับการอ่านข้อมูลที่ความเร็วสูงสุด 5,150 MB/s ความเร็วการเขียนสูงสุด 4000MB/s</p>\n<p>Western Digital บอกว่าเครื่องเล่นเกมพกพาได้รับความนิยมมากขึ้นเรื่อยๆ แต่เจอข้อจำกัดเรื่องเกมระดับ AAA มีขนาดไฟล์ใหญ่ขึ้นเรื่อยๆ เช่นกัน เหล่าเกมเมอร์จึงต้องหาทางออกด้วยการเปลี่ยนมาใช้ SSD ที่ใหญ่ขึ้น ซึ่งสินค้ารุ่นนี้ออกมาเพื่อตอบโจทย์นี้</p>\n<p>ตัว SSD มีให้เลือก 3 ขนาดคือ 500GB ราคา 74.99 ดอลลาร์, 1TB ราคา 109.99 ดอลลาร์, 2TB ราคา 219.99 ดอลลาร์</p>\n<p>ที่มา - <a href=\"https://www.westerndigital.com/company/newsroom/press-releases/2023/2023-09-12-western-digital-gives-gamers-more-capacity-with-new-mobile-nvme-ssd\">Western Digital</a></p>\n<p><img alt=\"No Description\" src=\"https://www.blognone.com/sites/default/files/externals/444f257f793d9a07b926f12d4d421ce0.jpg\" /></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/ssd\">SSD</a></div><div><a href=\"/topics/handheld\">Handheld</a></div><div><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cd826fc6a8f911f6d6cb3c34e169a8d94c60e50c125a33c16eeb4fe4423b32f","category":"Thai"}