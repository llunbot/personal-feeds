{"title":"LG ประเทศไทย จะเพิ่มสินค้า AI เป็น 40% พร้อมพัฒนาสินค้าให้เรียนรู้พฤติกรรมการใช้งาน","link":"https://www.blognone.com/node/144416","date":1738231460000,"content":"<div><div><div><p>LG ประเทศไทย ปี 2025 จะเน้นการพัฒนาเทคโนโลยี AI เพื่อยกระดับผลิตภัณฑ์และคุณภาพชีวิตของผู้ใช้งาน ผ่านแนวคิด Affectionate Intelligence โดยจะเพิ่มสินค้า AI ในพอร์ตให้เป็น 40% จากเดิม 20% ในปีที่แล้ว พร้อมทั้งยังมุ่งสู่การเป็น Smart Life Solution Company เต็มรูปแบบ</p>\n<p>LG จะใช้ AI ในผลิตภัณฑ์ โซลูชัน และบริการต่าง ๆ เพื่อสร้างประสบการณ์ที่ดีที่สุดให้กับลูกค้า ยกตัวอย่างเช่น:</p>\n<ul>\n<li>นำมาใช้ในเครื่องซักผ้า LG WashTower รุ่นใหม่ ที่ปรับแต่งตามพฤติกรรมการใช้งานของลูค้าแต่ละคน</li>\n<li>นำมาใช้ใน LG SIGNATURE OLED M และ OLED T ทีวีไร้สายรุ่นแรกของโลก และ LG QNED evo AI ทีวีที่ใช้ AI ปรับภาพและเสียงอัตโนมัติ ผ่านชิปประมวลผล alpha 11 ซึ่งประมวลผลดีขึ้น 4 เท่าจากรุ่นก่อน</li>\n<li>นำมาใช้ในเครื่องปรับอากาศ ผ่านนวัตกรรม AI Air ที่เข้าใจและเรียนรู้ไลฟ์สไตล์ผู้ใช้งาน รวมทั้งประหยัดพลังงาน</li>\n<li>เก็บข้อมูลจากเซ็นเซอร์ด้วยโซลูชัน LG AI Brain และ LG Shield ในการวิเคราะห์ ประสานการทำงานของอุปกรณ์ และดูแลความปลอดภัยของข้อมูลลูกค้า</li>\n</ul>\n<p>ส่วนการพัฒนาเทคโนโลยี AI LG จะทำให้เครื่องใช้ไฟฟ้าสามารถเรียนรู้พฤติกรรมของผู้ใช้งาน และตอบสนองความต้องการได้อย่างแม่นยำ ผ่าน 3 ปัจจัยดังนี้:</p>\n<ol>\n<li><strong>Connected Devices</strong> เชื่อมต่ออุปกรณ์ IoT กว่า 170 แบรนด์ทั่วโลก จากการเข้าซื้อกิจการ Athom</li>\n<li><strong>Capable AI Agents</strong> ยกระดับ LG FURON ด้วย AI เชิงสร้างสรรค์จากโมเดลภาษาขนาดใหญ่ เพื่อวิเคราะห์รูปแบบการใช้ชีวิต และให้อุปกรณ์ต่าง ๆ ทำงานร่วมกัน</li>\n<li><strong>Integrated Services</strong> ร่วมมือกับไมโครซอฟท์เพื่อให้บริการครบวงจรด้วย AI ที่เข้าใจความรู้สึกของผู้ใช้งาน รวมถึงแอปพลิเคชัน LG ThinQ ที่ช่วยให้ผู้ใช้งานตรวจสอบ และสั่งการเครื่องใช้ไฟฟ้าได้ทุกที่ทุกเวลา</li>\n</ol>\n<p>ที่มา: ข่าวประชาสัมพันธ์</p>\n<p><img alt=\"alt=&quot;LG&quot;\" src=\"https://www.blognone.com/sites/default/files/externals/129575245bbd89eb526be2bb717e55a4.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/electronics\">Electronics</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cb367b0742049126f5026bb5bae263c20206aef0c9d982b8681458f6f29e3b7","category":"Thai"}