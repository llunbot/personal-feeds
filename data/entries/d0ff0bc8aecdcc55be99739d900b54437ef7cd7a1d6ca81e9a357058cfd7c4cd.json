{"title":"ผลจาก YouTube แบน Ad Blocker - บางแอปคน Uninstall ทำสถิติ แต่บางแอปยอด Install ก็ทำสถิติสูงสุด","link":"https://www.blognone.com/node/136567","date":1699051664000,"content":"<div><div><div><p>หลังจาก YouTube <a href=\"https://www.blognone.com/node/136508\">เอาจริง</a>กับการบล็อกไม่เล่นคลิป หากพบการใช้ตัวบล็อกโฆษณาที่เบราว์เซอร์ ในระดับวงกว้างกับผู้ใช้ทั่วโลก จากที่<a href=\"https://www.blognone.com/node/135741\">ทดสอบ</a>มาระยะหนึ่ง ตอนนี้เริ่มเห็นผลกระทบบ้างแล้ว แต่ผลกระทบนั้นไม่ได้เกิดกับ YouTube</p>\n<p>รายงานของ Wired พบว่านับตั้งแต่ YouTube เริ่มขยายการบล็อกทั่วโลก มีการถอนการติดตั้ง (uninstall) โปรแกรมบล็อกโฆษณาในระดับหลายแสนครั้ง เดือนตุลาคมผู้พัฒนาซอฟต์แวร์บล็อกโฆษณาหลายราย มีจำนวนคนถอนการติดตั้งเป็นสถิติสูงสุดด้วย</p>\n<p>อย่างไรก็ตามหลายผู้พัฒนาซอฟต์แวร์บางรายก็พบเรื่องตรงกันข้าม จำนวนการติดตั้งเดือนที่ผ่านมาทำสถิติสูงสุด ซึ่งคาดว่ามาจากคนสลับลองเปลี่ยนมาใช้งาน เพื่อดูว่าจะสามารถหลบการบล็อกของ YouTube ได้หรือไม่นั่นเอง</p>\n<p>Ghostery หนึ่งในบริษัทผู้พัฒนาซอฟต์แวร์บล็อกโฆษณาบอกว่าข้อมูลจากแบบสำรวจ ที่ถามเมื่อผู้ใช้งานถอนการติดตั้ง พบว่า YouTube เป็นสาเหตุหลักในตอนนี้ ขณะเดียวกันก็พบว่าการลง Ghostery ใน Microsoft Edge เพิ่มขึ้น 30% เนื่องจากผู้ใช้งานพบว่าการเปลี่ยนเบราว์เซอร์สามารถหลบโฆษณาได้ตอนนี้</p>\n<p>ที่มา: <a href=\"https://9to5google.com/2023/11/03/youtube-ad-blocker-uninstall-report/\">9to5Google</a></p>\n<p><img src=\"https://www.blognone.com/sites/default/files/externals/6a712f9ae88d882235187f71f96b3a9c.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0ff0bc8aecdcc55be99739d900b54437ef7cd7a1d6ca81e9a357058cfd7c4cd","category":"Thai"}