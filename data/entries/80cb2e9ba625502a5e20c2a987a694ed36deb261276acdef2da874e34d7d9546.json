{"title":"[ไม่ยืนยัน] Google เตรียมปิดแอป Jacquard ที่เชื่อมต่อสมาร์ทโฟนกับเครื่องแต่งกาย","link":"https://www.blognone.com/node/133076","date":1679193135000,"content":"<div><div><div><p>Project Jacquard เป็นโครงการหนึ่งของทีม Google ATAP (Advanced Technology and Projects) เพื่อพัฒนาเสื้อผ้าเครื่องแต่งกายอัจฉริยะ ซึ่งเริ่มต้นมาตั้งแต่ปี 2015 โดยมีสินค้าที่ออกมาแล้วเช่น <a href=\"https://www.blognone.com/node/68960\">แจ็คเก็ต Levi's</a> ที่ใช้ด้ายนำไฟฟ้าในการตัดเย็บ ทำให้สามารถเชื่อมต่อกับสมาร์ทโฟนได้ หรือ<a href=\"https://atap.google.com/jacquard/products/ysl/\">กระเป๋าสะพายหลัง Cit-e</a> ของ Saint Laurent ที่สามารถควบคุมการเล่นเพลงของสมาร์ทโฟนได้จากสายสะพาย</p>\n<p>อย่างไรก็ตาม 9to5Google พบข้อมูลน่าสนใจของ<a href=\"https://play.google.com/store/apps/details?id=com.google.android.apps.jacquard&amp;hl=en&amp;gl=US\">แอป Jacquard</a> ที่ใช้สำหรับเชื่อมต่ออุปกรณ์ผ่านบลูทูธ โดยอัปเดตเวอร์ชันล่าสุดระบุว่าเพิ่มการแจ้งผู้ใช้งาน เกี่ยวกับแผนสนับสนุนผลิตภัณฑ์ในอนาคต และการทดสอบก็พบข้อความว่าแอปเตรียมหยุดการสนับสนุนด้วย จึงเป็นไปได้ว่ากูเกิลเตรียมปิดตัวแอป Jacquard เร็ว ๆ นี้ ซึ่งอาจรวมถึงโครงการพัฒนาสินค้าด้วย</p>\n<p>ทั้งนี้ตัวแทนของกูเกิลยังไม่ได้ออกมาชี้แจงในประเด็นดังกล่าว</p>\n<p>ที่มา: <a href=\"https://9to5google.com/2023/03/17/google-shutting-down-jacquard-app/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/57584f7fde169cb6ec5170a16763e720.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/jacquard\">Jacquard</a></div><div><a href=\"/topics/wearable-computing\">Wearable Computing</a></div><div><a href=\"/topics/google-atap\">Google ATAP</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80cb2e9ba625502a5e20c2a987a694ed36deb261276acdef2da874e34d7d9546","category":"Thai"}