{"title":"[ลือ] Resident Evil 1 กำลังถูกรีเมคอีกรอบคาดจะวางจำหน่ายในปี 2026 ฉลอง 30 ปีแฟรนไชส์","link":"https://www.blognone.com/node/139847","date":1716195090000,"content":"<div><div><div><p>ข้อมูลจากยูทูบช่อง Biohazard Declassified เผยตนได้รับข้อมูลจากผู้ไม่ประสงค์ออกนามบอกว่า Capcom กำลังนำเกม Resident Evil ภาคแรกกลับมาสร้างใหม่อีกครั้ง ในชื่ออย่างไม่เป็นทางการว่า Biohazard: Resident Evil 1 มีรายละเอียดคร่าว ๆ ของเกมมีดังนี้</p>\n<ul>\n<li>มี Pacing ที่ช้ากว่า Resident Evil 2 Remake</li>\n<li>เปลี่ยนมุมกล้องเป็นมุมมองบุคคลที่ 3</li>\n<li>ซอมบี้แต่ละตัวจะมีโมเดลที่เป็นเอกลักษณ์เนื่องจากเกมต้นฉบับมีชนิดศัตรูน้อย</li>\n<li>ในเกมยังมี Crimson Head หรือซอมบี้ตัวแดงอยู่</li>\n<li>การฆ่าซอมบี้ในภาคนี้จะใช้กระสุนเยอะกว่า Resident Evil 2 Remake</li>\n<li>เนื้อหาบางส่วนในเกมต้นฉบับจะถูกขยายเพิ่มเติม</li>\n<li>ไม่ใช้พื้นหลังแบบ Pre-Rendered แล้ว</li>\n</ul>\n<p>นอกจากนี้ Dusk Golem นักปล่อยข่าวลือข่าวหลุดที่ให้ข้อมูลค่อนข้างแม่นยำยังบอกอีกว่าเกม Resident Evil 1 Remake มีแผนจะวางจำหน่ายในปี 2026 เพื่อฉลองครบรอบ 30 ปีของแฟรนไชส์</p>\n<p>เกม Resident Evil ภาคแรกวางจำหน่ายครั้งแรกในปี 1996 บนเครื่อง PlayStation 1 เคยถูกนำกลับมาสร้างใหม่ในปี 2002 บนเครื่อง GameCube ในชื่อ Resident Evil และปี 2006 บนเครื่อง Nintendo DS ในชื่อ Resident Evil: Deadly Silence ภายหลังตัวเกมฉบับปี 2002 ถูกนำมารีมาสเตอร์เพื่อลงเครื่องเกมยุค PS3, PS4 ด้วย</p>\n<p><em>ภาพจาก Resident Evil Remake เวอร์ชันปี 2002</em><br />\n<img alt=\"No Description\" src=\"https://www.blognone.com/sites/default/files/externals/a50d4b49c7da240b6a0c03d338f24ee9.png\" /></p>\n<p>ที่มา - <a href=\"https://www.youtube.com/watch?v=LyzceHb79II\">Biohazard Declassified</a> via <a href=\"https://www.eurogamer.net/resident-evil-1-remake-is-in-production-and-will-release-in-2026-leaker-says\">Eurogamer</a></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div><div><a href=\"/topics/rumour\">Rumour</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ecdf0c16d28fa95c3c7fc0d0f7f0575394b6b3b74a61f644ec24361f0a43424","category":"Thai"}