{"title":"Alan Wake 2 ออกแพตช์ใหม่ ประสิทธิภาพเกมดีขึ้น ถึงขั้นลดสเปกจีพียูขั้นต่ำลงจากเดิม","link":"https://www.blognone.com/node/138556","date":1709690426000,"content":"<div><div><div><p>Remedy Entertainment เตรียมออกแพตช์ใหม่ให้เกม Alan Wake 2 ปรับปรุงคุณภาพของเกมให้ทำงานกับจีพียูรุ่นเก่าๆ ได้ดีขึ้น ผลคือเกม Alan Wake 2 ปรับ<strong>ลดสเปกขั้นต่ำ</strong>ที่ต้องใช้รันเกมลง ซึ่งเป็นสิ่งที่หาได้ยากในเกมทั่วไป</p>\n<p>รายละเอียดทางเทคนิคของแพตช์ตัวนี้คือ เดิมทีเกม Alan Wake 2 จำเป็นต้องใช้ฟีเจอร์ Mesh Shading ที่มีในจีพียูรุ่นใหม่ๆ ที่รองรับ DirectX 12 Ultimate ขึ้นไป (เช่น GeForce RTX 20, AMD RDNA 2) ผลคือจีพียูที่เก่ากว่านั้นอย่าง GeForce RTX 10 ที่รองรับแค่ DirectX 12 แต่ไม่ถึงขั้น Ultimate จะเล่นเกมได้ประสิทธิภาพที่แย่มาก</p>\n<p>สิ่งที่ทีมงาน Remedy ทำคือปรับปรุงการเรนเดอร์เกมให้ทำงานดีขึ้น แม้ไม่มี Mesh Shader มาช่วย เมื่อประสบความสำเร็จแล้ว (เพิ่มเฟรมเรตได้ 45-100% จากเดิม) จึงสามารถปรับลดสเปกขั้นต่ำของเกมลงมา เล่นบน GeForce RTX 1070 หรือ Radeon RX 5600 XT ได้แล้ว (1060 รันได้แต่ประสิทธิภาพยังต่ำเกินไป จึงแนะนำเป็น 1070)</p>\n<p>ที่มา - <a href=\"https://www.eurogamer.net/digitalfoundry-2024-upcoming-alan-wake-2-patch-drastically-improves-gtx-10-series-performance\">Eurogamer</a>, <a href=\"https://videocardz.com/newz/alan-wake-2-update-boosts-nvidia-pascal-gpu-performance-game-now-playable-with-gtx-1070\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/9c874e9cd5529969c6f2eb70d4ef28e2.jpeg\" /></p>\n<blockquote><p>We'll be releasing an update to the PC version of Alan Wake 2 later this week. <a href=\"https://twitter.com/alanwake?ref_src=twsrc%5Etfw\">@alanwake</a> This will lower the GPU min specs to GeForce GTX 1070 / Radeon RX 5600 XT. Check out Digital Foundry's report on it before it launches! <a href=\"https://t.co/9CaNNCLd4l\">https://t.co/9CaNNCLd4l</a></p>\n<p>— Remedy Entertainment (@remedygames) <a href=\"https://twitter.com/remedygames/status/1764667867876970725?ref_src=twsrc%5Etfw\">March 4, 2024</a></p></blockquote>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/games\">Games</a></div><div><a href=\"/topics/gpu\">GPU</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/directx\">DirectX</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e78e99903d7df138987e80bc9180dfe0022a25ad921942372cb4a11b3113b979","category":"Thai"}