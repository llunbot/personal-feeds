{"title":"โซนี่กำลังพัฒนาให้แว่น PS VR2 ใช้งานกับเกมฝั่งพีซีได้ เปิดให้ใช้งานภายในปี 2024","link":"https://www.blognone.com/node/138346","date":1708642465000,"content":"<div><div><div><p>โซนี่เปิดเผยผ่าน PlayStation Blog ว่ากำลังเริ่มทดสอบการใช้งานแว่น PS VR2 กับพีซีแล้ว เพื่อขยายการใช้งานของแว่นกับเกมฝั่งพีซี นอกเหนือจากเกม PS VR2 บน PS5 โดยจะเปิดให้ใช้งานภายในปี 2024 และจะประกาศรายละเอียดเพิ่มเติมในภายหลัง</p>\n<p>แว่น PS VR1 รุ่นแรกสามารถใช้งานกับพีซีได้ โดยต้องอาศัยซอฟต์แวร์ภายนอกเข้าช่วย (เช่น Trinus PSVR) กรณีของ PS VR2 นั้นโซนี่ถูกถามมาตลอดว่าจะเปิดให้ใช้งานกับพีซีได้ด้วยหรือไม่ ซึ่งบริษัทเลี่ยงตอบคำถามเรื่องนี้มาตลอด แต่ตอนนี้มันกำลังจะเกิดขึ้นแล้ว</p>\n<p>โซนี่ยังเปิดตัวเกม PS VR2 อีกจำนวนหนึ่งที่จะวางขายในเร็วๆ นี้ Zombie Army VR, Little Cities: Bigger!, Wanderer: The Fragments of Fate, The Wizards – Dark Times: Brotherhood รวมถึงเกมใหญ่ๆ ที่จะออกในอีก 12 เดือนข้างหน้า เช่น Soul Covenant, Synapse, Red Matter, Resident Evil 4 VR Mode เป็นต้น</p>\n<p>ที่มา - <a href=\"https://blog.playstation.com/2024/02/22/coming-soon-to-ps-vr2-zombie-army-vr-little-cities-bigger-wanderer-the-fragments-of-fate-the-wizards-dark-times-brotherhood-and-more/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/c2345cf36e2c1d2371000406abe03506.jpg\" /></p>\n</div></div></div><div><div>Topics: </div><div><div><a href=\"/topics/playstation-vr\">PlayStation VR</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c7fb8bbc113a7c844bc0da302eb1ca7d2ece77c21a8b6fb5d13e3a6c8d30d10","category":"Thai"}