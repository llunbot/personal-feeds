{"title":"Notepad++ มีอายุครบ 20 ปีแล้ว ออกเวอร์ชันใหม่ 8.6","link":"https://www.blognone.com/node/136961","date":1701137388000,"content":"<div><div><div><p>แอพแก้ไขข้อความแบบโอเพนซอร์ส Notepad++ มีอายุครบ 20 ปีแล้ว (ออกเวอร์ชันแรก 23 พฤศจิกายน 2003) ทางทีมพัฒนาจึงออกอัพเดตใหม่เวอร์ชัน 8.6 มาฉลองโอกาสพิเศษนี้</p>\n<p>Don Ho นักพัฒนาหลักของ Notepad++ เล่าว่าตลอด 20 ปีนี้ มีการออกซอฟต์แวร์เวอร์ชันใหม่รวม 238 เวอร์ชัน ในยุคแรกๆ เขาต้องไปไล่โพสต์โฆษณา Notepad++ ตามเว็บบอร์ดต่างๆ แต่เมื่อแอพได้รับความนิยมมากขึ้น ก็ไม่จำเป็นต้องทำแบบนั้นอีกต่อไป แถมยังมีนักพัฒนาคนอื่นๆ เข้ามาช่วยกันพัฒนาสิ่งต่างๆ เป็นจำนวนมาก</p>\n<p>หน้าตาของ Notepad++ เวอร์ชันแรก 1.0 beta</p>\n<p><img alt=\"No Description\" src=\"https://www.blognone.com/sites/default/files/externals/5db3cd826e2d8c47e5743d50dccfbcdd.jpg\" /></p>\n<p>ฟีเจอร์ใหม่ของ Notepad++ v8.6 คือ multi-edit หรือการแก้ไขข้อความหลายบรรทัดพร้อมๆ กัน มักใช้กับการเขียนโค้ดที่มีชื่อตัวแปรซ้ำๆ กัน ต่างกันแค่ตัวเลข เราสามารถลากข้อความที่ต้องการแก้ (ตัวอย่างในภาพคือคำว่า object) แล้วกดพิมพ์แก้ครั้งเดียวเพื่อให้แอพแก้แบบเดียวกันทุกบรรทัดได้</p>\n<p><img alt=\"No Description\" src=\"https://www.blognone.com/sites/default/files/externals/1e2e2f1b8fe1998e50fd46b76056434a.png\" /></p>\n<p>ที่มา - <a href=\"https://notepad-plus-plus.org/news/v86-20thyearanniversary/\">Notepad++</a>, <a href=\"https://www.omgubuntu.co.uk/2023/11/notepad-plus-plus-20th-anniversary-update\">OMG Ubuntu</a></p>\n</div></div></div><div><div>Topics: </div><div><div><a href=\"/topics/notepad-plus-plus\">Notepad++</a></div><div><a href=\"/topics/open-source\">Open Source</a></div><div><a href=\"/topics/editor\">Editor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a2e83ec14fa876e7b9dcf1337f80c56438520c4624d5b859aaf3b0389667465","category":"Thai"}