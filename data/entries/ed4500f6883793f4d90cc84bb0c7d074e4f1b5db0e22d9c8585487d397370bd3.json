{"title":"Google Maps ใช้โมเดล AI ตรวจจับข้อมูลปลอม, บล็อครีวิวปลอมได้ 115 ล้านรีวิว","link":"https://www.blognone.com/node/133268","date":1680406196000,"content":"<div><div><div><p>กูเกิลเผยสถิติการต่อสู้กับ \"ข้อมูลปลอม\" ใน Google Maps ที่เปิดให้ผู้ใช้คนไหนก็ได้สามารถอัพเดตข้อมูลสถานที่และแผนที่ได้</p>\n<p>เทคนิคของกูเกิลต่างจาก <a href=\"https://www.blognone.com/node/133180\">OpenStreetMap ที่ใช้แรงคนคอยตรวจสอบ</a> โดยใช้โมเดล machine learning เข้ามาช่วยตรวจจับด้วย ล่าสุดกูเกิลยังอัพเดตโมเดล AI ตัวใหม่ให้ตรวจจับข้อมูลปลอมเหล่านี้ได้เร็วและมีประสิทธิภาพกว่าเดิม</p>\n<p>แพทเทิร์นใหม่ที่กูเกิลพบคือการสร้างโปรไฟล์ธุรกิจปลอมโดยใช้โดเมน .design หรือ .top และการอัพโหลดรูปที่มีเบอร์โทรปลอมๆ ลงในรูป เพื่อล่อให้คนที่ค้นหาธุรกิจโทรไปยังเบอร์ปลอมเหล่านี้แทนเบอร์จริง ซึ่งโมเดลตัวใหม่ของกูเกิลตรวจจับได้</p>\n<p>สถิติการตรวจจับของปี 2022 มีดังนี้</p>\n<ul>\n<li>บล็อครีวิวที่ผิดเงื่อนไขการใช้งานได้ 115 ล้านรีวิว รีวิวจำนวนมากถูกดักจับได้ก่อนโผล่เข้าในระบบ และโมเดล AI ใหม่สามารถตรวจจับรีวิวปลอมได้เพิ่มขึ้น 20% เทียบกับปี 2021</li>\n<li>บล็อคหรือลบรูปภาพที่คุณภาพต่ำ เบลอ หรือผิดเงื่อนไขการใช้งาน จำนวน 200 ล้านรูป และวิดีโอ 7 ล้านคลิป</li>\n<li>บล็อคการสร้างโปรไฟล์ธุรกิจปลอม 20 ล้านโปรไฟล์ เพิ่มขึ้น 8 ล้านโปรไฟล์จากปี 2021 และเพิ่มการคุ้มครองโปรไฟล์ธุรกิจ 185,000 แห่งจากความพยายามแก้ไขข้อมูลปลอม</li>\n</ul>\n<p>กูเกิลยังเปิดเผยว่าใช้วิธีฟ้องร้องกลุ่มคนที่ปลอมตัวเป็นพนักงานของกูเกิล และนำเสนอขายรีวิวปลอมไปยังภาคธุรกิจต่างๆ ด้วย</p>\n<p><img alt=\"No Description\" src=\"https://www.blognone.com/sites/default/files/externals/cbc96a306783ed9477a87c65f2cb3114.png\" /></p>\n<p>ที่มา - <a href=\"https://blog.google/products/maps/google-maps-fake-contributions-ai-machine-learning/\">Google</a></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/machine-learning\">Machine Learning</a></div><div><a href=\"/topics/fake\">Fake</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed4500f6883793f4d90cc84bb0c7d074e4f1b5db0e22d9c8585487d397370bd3","category":"Thai"}