{"title":"Google อัปเดต Gemini Gems รองรับไฟล์หลายประเภท, เพิ่ม Premade แชทบอตความสามารถเฉพาะด้าน","link":"https://www.blognone.com/node/143147","date":1731668601000,"content":"<div><div><div><p>กูเกิลประกาศเพิ่มความสามารถใหม่ให้ Gemini สำหรับลูกค้าองค์กร Google Workspace เพื่อให้ใช้งาน Gemini ในเชิงลึกมากยิ่งขึ้น</p>\n<p>โดย Gems เครื่องมือสร้างคัสตอมแชทบอตที่กำหนดความสามารถเฉพาะ ซึ่งกูเกิลบอกว่าเป็นเครื่องมือหนึ่งที่ลูกค้า Gemini Advanced ใช้งานมากที่สุด รองรับไฟล์ข้อมูลหลายฟอร์แมตได้แก่ Google Docs, Google Sheets, TXT, DOC, DOCX, PDF, RTF, DOT, DOTX, HWP, HWPX, XLS, XLSX, CSV, TSV โดยกรณีของ Google Docs และ Google Sheets นั้น Gems จะเรียนรู้ข้อมูลใหม่เมื่อพบการอัปเดตไฟล์ด้วย</p>\n<p>กูเกิลยังเพิ่ม Premade Gems ชุดคัสตอมแชทบอตที่กำหนดความสามารถเฉพาะด้านมาแล้ว เช่น การตลาด, การขาย, การจ้างงาน, การเขียนก๊อปปี้ เป็นต้น</p>\n<p>Gemini ที่อัปเดตนี้เริ่มใช้งานได้แล้วสำหรับลูกค้า Google Workspace ที่มี Gemini และอยู่ในประเทศ-ภาษาที่รองรับ</p>\n<p>ที่มา: <a href=\"https://workspace.google.com/blog/product-announcements/new-gemini-gems-deeper-knowledge-and-business-context\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/9840f435c594becabc5fdd36514bc98c.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78c17b03f43e076a1d8c68c262582f8c0025e26303b600f936a29bddce2e9ac7","category":"Thai"}