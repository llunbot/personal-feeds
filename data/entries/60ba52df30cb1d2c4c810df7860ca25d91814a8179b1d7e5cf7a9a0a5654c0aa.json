{"title":"GitHub ออกฟีเจอร์ Auto-generate Release Notes ช่วยนักพัฒนาที่ขี้เกียจเขียนเอง","link":"https://www.blognone.com/node/125108","date":1633422793000,"content":"<div><div><div><p>GitHub มีฟีเจอร์ที่เรียกว่า Releases เป็นตัวช่วยจัดการเรื่องออกเวอร์ชันของซอฟต์แวร์ โดยผู้ใช้งานจะเห็นเลขเวอร์ชัน และข้อมูลการเปลี่ยนแปลงของเวอร์ชันนั้นๆ บนหน้าเว็บของโครงการบน GitHub (<a href=\"https://github.com/atom/atom/releases/tag/v1.58.0\">ตัวอย่างหน้า Releases ของโครงการ Atom</a>)</p>\n<p>Releases เป็นฟีเจอร์ที่มีมายาวนานตั้งแต่ปี 2013 แต่เมื่อ GitHub สอบถามนักพัฒนาที่ใช้งานว่าอยากได้อะไร คำตอบคือ \"ขี้เกียจเขียน Release Notes\" เพื่อบอกว่าในเวอร์ชันนั้นมีอะไรบ้าง</p>\n<p>GitHub จึงพัฒนาฟีเจอร์เขียน Release Notes ให้อัตโนมัติ (Auto-generate release notes) โดยดึงข้อมูลจาก pull request ของเวอร์ชันนั้นมาสรุปให้เสร็จสรรพเลย นักพัฒนาเพียงแค่ตรวจสอบความถูกต้องแล้วกดโพสต์เท่านั้น</p>\n<p><img src=\"https://www.blognone.com/sites/default/files/externals/97402aecb45c4fee5238cb0ce06a75c9.png\" /></p>\n<p>ที่มา - <a href=\"https://github.blog/2021-10-04-beta-github-releases-improving-release-experience/\">GitHub</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60ba52df30cb1d2c4c810df7860ca25d91814a8179b1d7e5cf7a9a0a5654c0aa","category":"Thai"}