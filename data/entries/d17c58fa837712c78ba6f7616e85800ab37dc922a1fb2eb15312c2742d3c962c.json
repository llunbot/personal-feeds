{"title":"Windows 11 เปิดตัวฟีเจอร์ Click to Do ค้นหาภาพที่ปรากฏบนหน้าจอ แบบเดียวกับ Circle to Search","link":"https://www.blognone.com/node/142317","date":1727827464000,"content":"<div><div><div><p>ไมโครซอฟท์เปิดตัวฟีเจอร์ใหม่ชื่อ Click to Do ให้กับ Windows 11 v24H2 รุ่นใหม่ล่าสุด แต่เฉพาะกับพีซีกลุ่ม Copilot+ PC เท่านั้น</p>\n<p>คนที่เคยใช้ฟีเจอร์ Circle to Search ของฝั่ง Android น่าจะคุ้นเคยกับฟีเจอร์ลักษณะนี้ มันคือการคลิกที่ภาพใดๆ บนหน้าจอ ณ ตอนนั้น แล้วค้นหาข้อมูลเกี่ยวกับภาพนั้น (ของไมโครซอฟท์ผ่าน Bing Visual Search) หรือสั่งงานอื่นๆ เกี่ยวกับการแต่งภาพ เช่น ลบภาพพื้นหลัง ลบวัตถุ</p>\n<p>วิธีใช้งาน Click to Do บน Windows 11 คือกดปุ่ม Windows บนคีย์บอร์ดค้างไว้ แล้วเอาเมาส์คลิกที่ภาพใดๆ บนหน้าจอได้เลย หรือจะกดช็อตคัต Win+Q ก็ได้เช่นกัน (ใช้กับแอพอะไรก็ได้ เพราะเป็นการทำงานระดับวินโดวส์ มองภาพที่ปรากฏบนจอ ไม่ว่าจะเป็นข้อความ ภาพนิ่ง หรือวิดีโอ)</p>\n<p>เราจะเห็นเมนู Click to Do ขึ้นมาว่าต้องการบันทึกภาพนั้น แชร์ภาพ หรือเอาภาพไปค้นหาใน Bing เป็นต้น หากเราคลิกที่ข้อความบนหน้าจอ สามารถสั่งให้สรุปข้อความได้ ซึ่ง<a href=\"https://support.microsoft.com/en-us/topic/copilot-pc-feature-availability-d3b23f25-4791-4d88-8bfe-7487cee17c22\">รองรับภาษาไทยด้วย</a> (ประเทศ tier 1 ได้เป็นกลุ่มแรก)</p>\n<p>ฟีเจอร์ Click to Do จะเริ่มทดสอบแบบพรีวิวกับ Copilot+ PC กลุ่ม Insiders ในเดือนตุลาคม</p>\n<p>ที่มา - <a href=\"https://blogs.windows.com/windowsexperience/2024/10/01/new-experiences-coming-to-copilot-pcs-and-windows-11/\">Microsoft</a>, <a href=\"https://www.theverge.com/2024/10/1/24258337/microsoft-windows-ai-features-click-to-do-super-resolution-photos\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b9f8693230bfc2d43ec6ba5d0f73baa2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/acfefcea381fb6b82c0afdeec63b5916.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9f5362546b60d3e613920518e524961b.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div><div><a href=\"/topics/bing\">Bing</a></div><div><a href=\"/topics/search-engine\">Search Engine</a></div><div><a href=\"/topics/copilot-pc\">Copilot+ PC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d17c58fa837712c78ba6f7616e85800ab37dc922a1fb2eb15312c2742d3c962c","category":"Thai"}