{"title":"คณะกรรมาธิการยุโรปเตรียมสอบสวน Telegram อาจแจ้งจำนวนผู้ใช้งานน้อยกว่าตัวเลขจริง เพื่อเลี่ยงกฎหมายแพลตฟอร์มขนาดใหญ่","link":"https://www.blognone.com/node/141726","date":1724930651000,"content":"<div><div><div><p>คณะกรรมาธิการยุโรปหรือ European Commission (EC) เปิดเผยว่าหน่วยงานเตรียมสอบสวน Telegram เพิ่มเติม ว่าอาจมีความผิดในการเปิดเผยข้อมูลจำนวนผู้ใช้งานแพลตฟอร์มในภูมิภาคยุโรป</p>\n<p>ในสหภาพยุโรปมีกฎหมายดิจิทัล DSA ซึ่งระบุว่าแพลตฟอร์มออนไลน์ที่มีขนาดใหญ่มาก จะต้องปฏิบัติตามกฎระเบียบเพิ่มเติม เงื่อนไขคือมีผู้ใช้งานมากกว่า 45 ล้านบัญชี ซึ่งรายงานที่ Telegram ส่งให้ EC ล่าสุดบอกว่ามีจำนวน 41 ล้านบัญชี อย่างไรก็ตามทาง EC ก็ยังไม่สามารถพิสูจน์ได้เช่นกันว่าตัวเลขนี้ต่ำกว่าจริงหรือไม่ แต่ในเดือนที่ผ่านมา Telegram ยังไม่ได้ส่งจำนวนผู้ใช้งานให้กับ EC บอกเพียงน้อยกว่า 45 ล้าน เท่านั้น ทำให้ EC พิจารณาสอบสวนเรื่องนี้</p>\n<p>ก่อนหน้านี้ Telegram ได้แถลงหลังเหตุการณ์ซีอีโอ Pavel Durov ถูกจับกุมที่ฝรั่งเศส โดยยืนยันว่าบริษัท<a href=\"https://www.blognone.com/node/141629\">ปฏิบัติตามกฎหมายดิจิทัล</a> แต่หาก Telegram มีผู้ใช้งานมากกว่า 45 ล้านบัญชี เข้าเกณฑ์แพลตฟอร์มขนาดใหญ่ ก็จะมีสิ่งที่ต้องปฏิบัติเพิ่มเติม รวมทั้งการให้ความร่วมมือกับการสอบสวนของหน่วยงานรัฐ</p>\n<p>ที่มา: <a href=\"https://www.rt.com/news/603225-eu-investigation-telegram-users/\">RT</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19e958150a8a259a023d0aa037a513fb1c180c56fbd358a478a783c85ea01106","category":"Thai"}