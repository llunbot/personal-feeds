{"title":"ตอบโต้สหรัฐ? รัฐบาลจีนประกาศสอบสวนกูเกิล ข้อหาละเมิดกฎหมายผูกขาดของจีน","link":"https://www.blognone.com/node/144494","date":1738678657000,"content":"<div><div><div><p>หน่วยงานกำกับดูแลการแข่งขันของรัฐบาลจีน (State Administration for Market Regulation หรือตัวย่อ SAMR) ประกาศสอบสวนกูเกิล โดยให้เหตุผลว่าละเมิดกฎหมายด้านการผูกขาดของจีน</p>\n<p>ข้อมูลบนหน้าเว็บของ SAMR มีเพียงเท่านี้ ยังไม่มีรายละเอียดว่ากูเกิลไปละเมิดกฎหมายผูกขาดของจีนอย่างไร แถมกูเกิลเองก็ถอนตัวจากธุรกิจเกือบทั้งหมดในจีนมาตั้งแต่ปี 2010 แล้ว แม้ยังมีธุรกิจบางส่วนเหลืออยู่บ้าง เช่น ธุรกิจโฆษณา และธุรกิจคลาวด์</p>\n<p>ประกาศสอบสวนกูเกิลในข้อหาผูกขาด มาพร้อมกับประกาศของรัฐบาลจีนที่ตอบโต้รัฐบาลสหรัฐของ Donald Trump ขึ้นภาษีสินค้าจากจีน 10% โดยฝั่งจีนขึ้นภาษีกลับ 10-15% ทำให้สื่อตะวันตกมองว่าการเข้ามาสอบสวนกูเกิล น่าจะเป็นหนึ่งในมาตรการโต้ตอบสหรัฐอเมริกา</p>\n<p>ที่มา - <a href=\"https://www.samr.gov.cn/xw/zj/art/2025/art_396a9ab3aa6d4c4bbd40833815afd245.html\">SAMR</a>, <a href=\"https://www.theguardian.com/us-news/2025/feb/04/trump-china-tariffs\">Guardian</a>, <a href=\"https://apnews.com/article/google-china-antitrust-investigation-tariffs-ab02b906733666cb0d348d2b416b7fa5\">AP</a></p>\n<p><img alt=\"No Description\" src=\"https://www.blognone.com/sites/default/files/externals/0b705394502023fe300197ec99dbca31.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80b6b7a1337835872ed1e0ec55722caf5f3bd23683b8dc46833edefd4ba3d29d","category":"Thai"}