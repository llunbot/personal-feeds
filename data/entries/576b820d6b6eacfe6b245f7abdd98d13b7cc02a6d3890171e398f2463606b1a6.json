{"title":"Stability.ai อัปเดตโมเดล Stable Audio 2.0 สร้างเพลงได้ยาวขึ้นเป็น 3 นาที, รองรับอินพุทไฟล์เสียง","link":"https://www.blognone.com/node/139050","date":1712191500000,"content":"<div><div><div><p>Stability.ai เปิดตัวโมเดล Stable Audio 2.0 ที่เป็น AI สร้างเพลงเวอร์ชันล่าสุด โดยสิ่งที่พัฒนาจาก<a href=\"https://www.blognone.com/node/135723\">เวอร์ชันแรก</a> สามารถสร้างเพลงได้ยาวขึ้นเป็น 3 นาที (เวอร์ชันแรก 95 วินาที) คุณภาพเสียง 44.1 kHz</p>\n<p>ตัวโมเดลยังเพิ่มความสามารถจากอินพุทข้อความ text-to-audio โดยเพิ่มการรองรับ audio-to-audio ด้วย ผู้ใช้งานอัปโหลดไฟล์เสียงเป็นตัวอย่างตั้งต้น และใช้ prompt เพื่อปรับให้ได้เสียงเพลงในรูปแบบที่ต้องการ</p>\n<p>Stable Audio 2.0 เทรนด้วยชุดข้อมูลเสียงมากกว่า 8 แสนไฟล์ จาก <a href=\"https://www.audiosparx.com/\">AudioSparx</a> โดยศิลปินที่มีผลงานอยู่บน AudioSparx สามารถตั้งค่าไม่ให้ข้อมูลถูกนำไปเทรนได้ (opt-out) และ Stability.ai ยังร่วมมือกับ Audible Magic เพื่อตรวจสอบคอนเทนต์ป้องกันปัญหาละเมิดลิขสิทธิ์จาก AI อีกด้วย</p>\n<p>โมเดล Stable Audio 2.0 สามารถใช้งานได้แล้ววันนี้ผ่าน<a href=\"https://stableaudio.com/\">เว็บไซต์ของ Stable Audio</a> และจะเปิดให้ใช้งานผ่าน Stable Audio API เร็ว ๆ นี้ นอกจากนี้ยังสามารถลองฟังผลงานเพลงที่สร้างจาก AI ได้ 24/7 ผ่าน <a href=\"https://www.youtube.com/@StableAudio/streams\">YouTube: Stable Radio</a></p>\n<p>ที่มา: <a href=\"https://stability.ai/news/stable-audio-2-0\">Stability.ai</a></p>\n<p><img alt=\"No Description\" src=\"https://www.blognone.com/sites/default/files/externals/744a40c5759040834ff1a3adf7dc48ea.jpeg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"576b820d6b6eacfe6b245f7abdd98d13b7cc02a6d3890171e398f2463606b1a6","category":"Thai"}