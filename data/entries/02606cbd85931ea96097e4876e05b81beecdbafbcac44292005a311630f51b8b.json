{"title":"Nvidia เปิดศูนย์ข้อมูลของ GeForce Now ในไทย 2 แห่งคาดเตรียมเปิดตัวบริการในไทย","link":"https://www.blognone.com/node/137691","date":1705402245000,"content":"<div><div><div><p>ในงาน CES 2024 ที่ผ่านมา Nvidia ประกาศความคืบหน้าของบริการ GeForce Now บริการเล่นเกมแบบสตรีมมิ่งว่าเปิดบริการไปทั้งหมด 110 ประเทศแล้ว พร้อมเปิดศูนย์ข้อมูลแห่งใหม่ในโปแลนด์, ชิลิ และ ประเทศไทย</p>\n<p>ประเทศไทยมีศูนย์ข้อมูล 2 แห่งได้แก่ ปทุมธานี และ กาญจนบุรี (บ้านเสาทอง) ในแผนที่ระบุว่าให้บริการโดย GFNA (geforce now alliance) เลยคาดว่าน่าจะกำลังหาพาร์ทเนอร์ในไทยอยู่</p>\n<p><img alt=\"No Description\" src=\"https://www.blognone.com/sites/default/files/externals/e7e4cc4fda6a12e462dd54ade866228e.png\" /><img alt=\"No Description\" src=\"https://www.blognone.com/sites/default/files/externals/7ea74b31d199edd62ff68d94f53a1101.png\" /></p>\n<p>นอกจากนี้ Nvidia นำเกมจาก Activision Blizzard อย่าง Diablo IV และ Overwatch 2 เข้ามาในบริการ และนำเทคโนโลยี G-SYNC เข้ามาเพิ่มประสิทธิภาพการสตรีมบควบคู่ไปกับ Reflex ที่ขยายเฟรมเรทไปถึง 60FPS และ 120FPS ให้ผู้เล่นเล่นเกมผ่านระบบ Cloud แต่ได้กราฟิกระดับ RTX 4080 และประกาศรองรับความละเอียด 1440p บนโทรศัพทมือถือ ทำให้ผู้เล่นสามารถนำโทรศัพท์ไปต่อกับจอมอนิเตอร์เพื่อเล่นเกมในความละเอียดนั้นได้</p>\n<p><img alt=\"No Description\" src=\"https://www.blognone.com/sites/default/files/externals/ca73c775e3e2181194c6ce8a8ff0c9ea.png\" /></p>\n<p>พร้อมกันนี้ Nvidia จะเปิดบริการ GeForce NOW ในญี่ปุ่นในช่วงฤดูใบไม้ผลิ โดยบริหารร่วมกับ KDDI ส่วนในไทยตอนนี้ยังไม่มีการเปิดตัวอย่างเป็นทางการ แต่ผู้ใช้งานในไทยสามารถสมัครได้ผ่าน Game Hub+ ที่บริหารโดย Star Hub พันธมิตรของ Nvidia ในสิงคโปร์</p>\n<p>ที่มา - <a href=\"https://blogs.nvidia.com/blog/ces-2024-geforce-now-activision-blizzard-day-passes-g-sync/\">Nvidia Blog</a> via <a href=\"https://www.theverge.com/2024/1/8/24029674/nvidia-geforce-now-cloud-g-sync-day-pass-support\">The Verge</a></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/data-center\">Data Center</a></div><div><a href=\"/topics/cloud-gaming\">Cloud Gaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02606cbd85931ea96097e4876e05b81beecdbafbcac44292005a311630f51b8b","category":"Thai"}