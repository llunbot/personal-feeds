{"title":"เนื้อหอมกว่าใคร TSMC กำลังหารือโซนี่ เตรียมตั้งโรงงานผลิตชิปที่ญี่ปุ่น","link":"https://www.blognone.com/node/125220","date":1634011774000,"content":"<div><div><div><p>ท่ามกลางวิกฤตชิปขาดตลาดยาวนาน บริษัทที่โดดเด่นที่สุดในตอนนี้ย่อมเป็น TSMC (Taiwan Semiconductor Manufacturing Co.) ในฐานะโรงงานผลิตชิปที่ใหญ่ที่สุดในทำให้หลายๆ ประเทศเชิญชวนให้ TSMC ไปตั้งโรงงานในแผ่นดินของตัวเอง</p>\n<p>ประเทศล่าสุดที่กำลังจะชวน TSMC มาอยู่ด้วยสำเร็จคือญี่ปุ่น ที่ TSMC กำลังหารือกับ Sony Group เพื่อตั้งโรงงานผลิตชิปมูลค่า 7 พันล้านดอลลาร์ที่จังหวัดคุมาโมโต้ ตอนนี้ยังไม่มีข่าวประกาศอย่างเป็นทางการ แต่คาดว่าน่าจะเริ่มเดินสายการผลิตได้ในปี 2024</p>\n<p>แม้ยังเป็นโรงงานที่ใช้เทคโนโลยีการผลิตขนาด 20 นาโนเมตร แต่ก็จะตอบโจทย์อุตสาหกรรมรถยนต์และการผลิต ที่ไม่จำเป็นต้องใช้ชิปขนาดเล็กที่สุด แต่ประสบปัญหาขาดแคลนชิปจนต้องหยุดสายการผลิตกันบ้างแล้ว</p>\n<p>ที่ผ่านมา TSMC มีความร่วมมือกับมหาวิทยาลัยโตเกียวตั้งแต่ปี 2019 และเมื่อต้นปีนี้ก็ประกาศตั้งศูนย์วิจัยที่เมือง Tsukuba ซึ่งอยู่ใกล้ๆ กับโตเกียว เพื่อพัฒนาเทคโนโลยีด้านการผลิตชิปแบบ 3D เรียงวงจรซ้อนทับกันเป็นชั้นๆ</p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n<p>ที่มา - <a href=\"https://asia.nikkei.com/Business/Tech/Semiconductors/Japan-s-wooing-of-TSMC-pays-off-with-7bn-chip-plant\">Nikkei</a>, <a href=\"https://www.reuters.com/technology/tsmc-sony-eye-joint-chips-factory-japan-govt-help-nikkei-2021-10-08/\">Reuters</a></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/sony\">Sony</a></div><div><a href=\"/topics/semiconductor\">Semiconductor</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fc76a6b20c2f954eeed55449f6e18f362c72aa3c96a309927dc287b9eaa440b","category":"Thai"}