{"title":"จีพียู Intel Arc รุ่นแรกจะรองรับ Ray Tracing, AI Supersampling, Variable Rate Shading","link":"https://www.blognone.com/node/124256","date":1629170594000,"content":"<div><div><div><p>จากข่าว <a href=\"https://www.blognone.com/node/124250\">อินเทลเปิดตัวจีพียูเกมมิ่ง Intel Arc</a> ตอนนี้ยังมีรายละเอียดอย่างเป็นทางการออกมาไม่มากนัก เพราะตัวสินค้าต้องรออีกนานกว่าจะวางขายจริงในช่วงต้นปี 2022</p>\n<p>ในคลิปวิดีโอแนะนำของอินเทล มีข้อมูลเพิ่มเติมเรื่องฟีเจอร์ของ Intel Arc รุ่นก่อนผลิตจริง (pre-production) ได้แก่ Mesh Shading, Variable Rate Shading (VRS), เทคนิคการทำ AI Upscaling/Supersampling ลักษณะเดียวกับ NVIDIA DLSS (ฝั่ง AMD ยังไม่มี AI มาช่วย), การทำ Ray Tracing ที่ระดับฮาร์ดแวร์</p>\n<p>นอกจากนี้ อินเทลยังมีคลิปโชว์การเล่นเกมต่างๆ เช่น Forza Horizon 4, Psychonauts 2, PUBG, Subnautica Below Zero, Metro Exodus, Days Gone, Crysis Remastered เป็นต้น</p>\n<p><img src=\"https://www.blognone.com/sites/default/files/externals/c35b2d2862a6c3ada9b962fda57f690c.jpg\" /></p>\n<p>เว็บไซต์ AnandTech ยังชี้ว่าอินเทลเลือกใช้โค้ดเนมของ Arc เป็นชื่อจากเกม RPG ทั้งหมด แสดงให้เห็นว่าต้องการเจาะตลาดเกมเมอร์แบบจริงจัง และการเปิดเผยโค้ดเนมออกมา 4 เจนเลย ก็เพื่อให้มั่นใจว่าอินเทลจะเล่นในตลาดนี้จริงจัง วางแผนระยะยาวไปแล้ว</p>\n<ul>\n<li>Alchemist</li>\n<li>Battlemage (ชื่อคลาสใน <a href=\"https://elderscrolls.fandom.com/wiki/Battlemage\">The Elder Scrolls</a>)</li>\n<li>Celestial</li>\n<li>Druid (ชื่อคลาสใน Diablo)</li>\n</ul>\n<p>ส่วนเว็บไซต์ ExtremeTech อ้างถึงข้อมูลที่หลุดออกมาเมื่อเดือนเมษายน 2021 ว่าจีพียู Xe-HPG DG2 ของอินเทล (Alchemist) จะมีหน่วยประมวลผล 512 EU, TDP 275 วัตต์, ใช้โรงงานผลิตของ TSMC, มีประสิทธิภาพในระดับทัดเทียมกับ GeForce RTX 3070 หรือ 3070 Ti และในอนาคตจะมีรุ่น 128 EU กับ 256 EU ตามมา</p>\n<p>ที่มา - <a href=\"https://www.anandtech.com/show/16886/intel-video-cards-get-a-brand-name-arc-coming-q1-2022\">AnandTech</a>, <a href=\"https://www.extremetech.com/computing/325854-intels-new-arc-branded-gpus-will-battle-nvidia-amd-in-q1-2022\">ExtremeTech</a></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5258c877971d1aa3eb58871a5d1f4e2700d8bc55aaea1ac608f9f97bd194654a","category":"Thai"}