{"title":"iOS 15 แก้ไขช่องโหว่ ที่สามารถใช้โมเดล 3D หลอกยืนยันตัวตน Face ID ได้","link":"https://www.blognone.com/node/124846","date":1632179186000,"content":"<div><div><div><p>แอปเปิล<a href=\"https://support.apple.com/th-th/HT212814\">รายงาน</a>การแก้ไขช่องโหว่ด้านความปลอดภัยใน iOS 15 และ iPadOS 15 ที่<a href=\"https://www.blognone.com/node/124844\">เพิ่งออกอัพเดต</a>เมื่อคืนนี้ หลายรายการ โดยมีช่องโหว่ที่น่าสนใจคือ Face ID</p>\n<p>โดยเอกสารระบุว่าช่องโหว่ CVE-2021-30863 นั้น สามารถใช้โมเดล 3D ที่สร้างขึ้นมาเหมือนกับผู้ใช้งาน เพื่อยืนยันตัวตนและปลดล็อก Face ID ได้ รายงานโดย Wish Wu จาก Light-Year Security Lab ของ Ant-financial ซึ่งช่องโหว่นี้ได้ทำการปรับปรุงแล้ว</p>\n<p>ทั้งนี้ช่องโหว่ดังกล่าวมีผลกับ iPhone และ iPad ทุกรุ่นที่รองรับ Face ID</p>\n<p>ครั้งหนึ่ง Wish Wu <a href=\"https://www.blognone.com/node/107401\">เคยเตรียมนำเสนอ</a>ช่องโหว่ของ Face ID ในงานสัมมนา Black Hat ที่สิงคโปร์เมื่อปี 2019 แต่ได้ยกเลิก เนื่องจากผลการวิจัยไม่สมบูรณ์ ซึ่งในรายละเอียดนั้นเป็นคนละช่องโหว่กับการหลอก Face ID ด้วยโมเดล 3D</p>\n<p>ที่มา: <a href=\"https://appleinsider.com/articles/21/09/20/apples-ios-15-patches-face-id-vulnerability-includes-other-security-upgrades\">Apple Insider</a></p>\n<p><img src=\"https://www.blognone.com/sites/default/files/externals/4f75afb74505087a4fbe83483623c94c.png\" /></p>\n</div></div></div><div><div>Topics: </div><div><div><a href=\"/topics/face-id\">Face ID</a></div><div><a href=\"/topics/ios-15\">iOS 15</a></div><div><a href=\"/topics/ipados-15\">iPadOS 15</a></div><div><a href=\"/topics/security\">Security</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50c4260efc24daed79c27be4cd451e14f06be5bb7ebf102b72ce07fb3999c1b0","category":"Thai"}