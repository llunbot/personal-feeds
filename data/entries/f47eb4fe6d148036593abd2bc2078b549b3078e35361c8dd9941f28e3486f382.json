{"title":"Tencent Cloud เปิดบริการสร้างโมเดลสามมิติเหมือนจริงแทนตัว ใช้เพียงวิดีโอยาว 3 นาทีและเสียง 100 ประโยค","link":"https://www.blognone.com/node/133609","date":1682672905000,"content":"<div><div><div><p>Tencent Cloud เปิดบริการสร้างตัวตนสามมิติเสมือนจริง โดยผู้ใช้สามารถใส่วิดีโอของตัวเองความยาวสามนาที เสียงพูดอีก 100 ประโยค จากนั้นระบบจะสามารถสร้างวิดีโอแทนตัวจริงออกมาให้ภายใน 24 ชั่วโมง</p>\n<p>บริการนี้มุ่งเป้าไปที่บริการอีคอมเมิร์ชในจีนที่ผู้ใช้มักชินกับการพูดคุยกับคนในไลฟ์สตรีม โดยตัวแทนของเซเลบริตี้จะสามารถตอบคำถามผ่านข้อความแต่ลูกค้าสามารถพูดคุยเหมือนคุยกับตัวจริง โมเดลที่ได้สามารถสร้างตัวแทน ได้ 5 รูปแบบ ได้แก่ แบบสามมิติเหมือนจริง, สามมิติกึ่งเสมือนจริง, สามมิติแบบการ์ตูน, สองมิติเหมือนจริง, หรือสองมิติแบบการ์ตูน ค่าสร้างโมเดลแทนตัวจริงประมาณ 145 ดอลลาร์ หรือ 5,000 บาท</p>\n<p>แม้ว่าโมเดลสามมิติเหมือนมนุษย์จริงๆ จะใช้ในงานที่ถูกกฎหมายได้ แต่หากสมจริงจนแยกแยะได้ยากก็มีความเสี่ยงต่อการนำไปใช้หลอกลวงได้ในอนาคต</p>\n<p>ที่มา - <a href=\"https://www.theregister.com/2023/04/28/tencent_digital_humans/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/ebc213d3317fa5fd167a38fe31c92cab.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepfake\">Deepfake</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f47eb4fe6d148036593abd2bc2078b549b3078e35361c8dd9941f28e3486f382","category":"Thai"}