{"title":"ซีอีโอ Telegram ยืนยันแพลตฟอร์มไม่ได้เปลี่ยนไป หลังประกาศเรื่องข้อมูล IP Address","link":"https://www.blognone.com/node/142347","date":1727925493000,"content":"<div><div><div><p>เมื่อสัปดาห์ที่แล้ว Telegram <a href=\"https://www.blognone.com/node/142144\">ประกาศแนวทางการให้บริการ</a> ว่าจะให้ข้อมูลผู้ใช้งานส่วน IP Address และหมายเลขโทรศัพท์ หากมีหน่วยงานของรัฐร้องขอเข้ามาอย่างถูกต้อง ทำให้ผู้ใช้งานหลายคนมองว่า Telegram กำลังเปลี่ยนไป ซึ่งอาจเป็นผลต่อเนื่องจากที่<a href=\"https://www.blognone.com/node/141722\">ซีอีโอ Pavel Durov ถูกจับกุม</a>ที่ฝรั่งเศส</p>\n<p>ล่าสุด Durov โพสต์ข้อความชี้แจงประเด็นนี้ ยืนยันว่าแนวทางของ Telegram ไม่มีการเปลี่ยนแปลง เรื่องการให้ข้อมูล IP Address ก็เป็นการเปลี่ยนแปลงแค่เล็กน้อยเท่านั้น (little has changed) เพราะ Telegram เริ่มรองรับการให้ข้อมูลนี้กับหน่วยงานรัฐหากมีการร้องขอเข้ามาตั้งแต่ปี 2018 แล้ว ซึ่งเขาย้ำว่าต้องเป็นการร้องขอที่ถูกต้องตามกฎหมาย (legal request) ผ่านช่องทางที่เกี่ยวข้องกับหน่วยงานนั้นเท่านั้น</p>\n<p>เขาบอกว่าการประกาศแนวทางก่อนหน้านี้ เป็นการปรับปรุงกระบวนการต่าง ๆ ในแต่ละประเทศที่ Telegram ให้บริการ ให้เป็นไปในรูปแบบเดียวกัน โดยยังคงสนับสนุนเสรีภาพในการสื่อสารและปกป้องความเป็นส่วนตัวผู้ใช้งาน</p>\n<p>ที่มา: <a href=\"https://t.me/durov/346\">Pavel Durov</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"240fb2aeaacb57b1caac646d62efd7d691ad9ae025421a46a85aa83c492e2365","category":"Thai"}