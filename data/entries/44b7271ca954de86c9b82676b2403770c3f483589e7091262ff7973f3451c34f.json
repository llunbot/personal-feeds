{"title":"Lisa Su ระบุกฎของมัวร์ยังไม่ตาย แค่ใช้ระยะเวลามากขึ้น","link":"https://www.blognone.com/node/133742","date":1683600859000,"content":"<div><div><div><p>\"กฎของมัวร์\" ที่หลายคนรู้จักกันดีและมีอิทธิพลในวงการเซมิคอนดักเตอร์มาหลายสิบปี เริ่มถูกพูดถึงในช่วงหลายปีที่ผ่านมาว่า น่าจะใช้ไม่ได้แล้วบ้าง หรืออย่าง Jensen Huang ซีอีโอของ NVIDIA <a href=\"https://www.blognone.com/node/130571\">ก็บอกว่ากฎนี้ตายแล้ว</a></p>\n<p>ขณะที่ Lisa Su ซีอีโอของ AMD มองต่าง เจ้าตัวบอกว่ากฎนี้ยังไม่ตาย แต่แค่มันจะต้องใช้เวลานานมากขึ้น (\"<em>I don't think Moore's Law is dead. I think Moore's Law has slowed down</em>\") โดยเหตุผลที่เธอมองแบบนี้ ก็คล้ายๆ กับเหตุผลเดียวกับ Jensen คือต้นทุนแผ่นเวเฟอร์แพงขึ้นมาก ขณะที่กระบวนการเพิ่มความหนาแน่นของทรานซิสเตอร์และการลดการใช้พลังงานก็ลดลงจากรุ่นก่อนหน้าไม่มาก แต่เธอก็ยังมองว่า อย่างน้อยมันก็ยังมีการพัฒนาจากรุ่นหนึ่งไปสู่อีกรุ่น</p>\n<p>ที่มา - <a href=\"https://www.barrons.com/articles/amd-stock-ceo-lisa-su-interview-397aeef1\">Barron's</a> via <a href=\"https://www.reddit.com/r/AMD_Stock/comments/136ya9p/amds_lisa_su_still_believes_in_moores_law_but_we/\">Reddit</a></p>\n<p><img src=\"https://www.blognone.com/sites/default/files/externals/b211842dbe37aa2d3b2689dd80299e1c.jpeg\" alt /><em>ภาพจาก <a href=\"https://twitter.com/AMDRyzen/status/1083078240988790784\">AMD</a></em></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/semiconductor\">Semiconductor</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44b7271ca954de86c9b82676b2403770c3f483589e7091262ff7973f3451c34f","category":"Thai"}