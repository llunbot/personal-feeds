{"title":"Apple ระบุ ไม่ได้กั๊กรีเฟรชหน้าจอ 120Hz กับแอปทั่วไป แต่จะให้นักพัฒนาแจ้งข้อมูลเพิ่มเติม","link":"https://www.blognone.com/node/124934","date":1632533367000,"content":"<div><div><div><p>หลังจากแอปเปิลเริ่มส่งมอบ iPhone 13 Pro และ Pro Max ซึ่งมี<a href=\"https://www.blognone.com/node/124752\">จุดขาย</a>คือหน้าจอที่อัตรารีเฟรชสูงสุด 120Hz อย่างไรก็ตามนักพัฒนาพบว่าส่วนของแอนิเมชันในแอปนั้น กลับไม่ได้อัตรารีเฟรชสูงสุดที่ 120Hz แต่ถูกจำกัดไว้ที่ 60Hz เท่าเดิม</p>\n<p>แอปเปิลได้ชี้แจงปัญหาดังกล่าวว่า นักพัฒนาจะสามารถใช้ประสิทธิภาพการรีเฟรชจอได้เต็มที่ถึง 120Hz แต่ต้องระบุรายละเอียดไว้ใน plist entry ของแอป ซึ่งแอปเปิลชี้แจงรายละเอียดกับนักพัฒนาในภายหลัง ทั้งนี้เพื่อควบคุมการใช้แบตเตอรี่ของ iPhone นอกจากนี้มีปัญหาการแสดงผลแอนิเมชันที่สร้างด้วย Core Animation แอปเปิลบอกว่าจะแก้ไขในอัพเดตซอฟต์แวร์ถัดไป</p>\n<p>ในตอนนี้ผู้ใช้ iPhone 13 Pro จะได้อัตรารีเฟรช 120Hz จากหน้าจอ ProMotion เมื่อปัดเลื่อนหน้าจอ หรือเวลาปิดเปิดแอป แต่ยังไม่รองรับการแสดงแอนิเมชันในแอปของนักพัฒนาภายนอก</p>\n<p>ที่มา: <a href=\"https://www.macrumors.com/2021/09/24/apple-promotion-third-party-app-support/\">MacRumors</a></p>\n<p><img src=\"https://www.blognone.com/sites/default/files/externals/10245594b199f5155f0c9c3ab4d99171.png\" /></p>\n</div></div></div><div><div>Topics: </div><div><div><a href=\"/topics/iphone-13-pro\">iPhone 13 Pro</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/display\">Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ff1ad097c4da78a56bf33be1a749267545aaadabfcbc3a72be18b665c0bae0a","category":"Thai"}