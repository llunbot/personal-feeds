{"title":"Apple ฟ้องอดีตวิศวกรดูแล iOS ระบุเป็นคนปล่อยข้อมูลหลุดแอป Journal และ Vision Pro","link":"https://www.blognone.com/node/138957","date":1711672836000,"content":"<div><div><div><p>แอปเปิลยื่นฟ้องต่อศาลแคลิฟอร์เนีย ระบุว่า Andrew Aude อดีตพนักงานแอปเปิล ที่เป็นวิศวกรซอฟต์แวร์ iOS เป็นคนปล่อยข้อมูลเกี่ยวกับรายละเอียดสินค้าที่ยังไม่เปิดตัวของแอปเปิลซึ่งเป็นความลับ</p>\n<p>ตัวอย่างกรณีข้อมูลหลุดที่มาจาก Aude เช่น รายละเอียดการทำงานของ<a href=\"https://www.blognone.com/node/137183\">แอป Journal</a> ใน iOS 17, ข้อมูลการพัฒนาผลิตภัณฑ์ใหม่ Spatial Computing (ก็คือ Vision Pro)</p>\n<p>Aude ทำงานที่แอปเปิลตั้งแต่ปี 2016 ตอนนี้สถานะคือถูกไล่ออกแล้ว งานสำคัญหนึ่งที่รับผิดชอบคือการดูแลปรับแต่งให้แบตเตอรีทำงานอย่างมีประสิทธิภาพร่วมกับ iOS ซึ่งแบตเตอรีกับ iOS เป็นประเด็นในช่วงที่ผ่านมา แอปเปิลจึงระบุในการฟ้องร้องว่า Aude ตอนนี้ก็ทราบข้อมูลความลับแอปเปิลอีกหลายอย่าง เช่น โครงการพัฒนาเกี่ยวกับฮาร์ดแวร์ ชิปรุ่นใหม่ และ iPhone รุ่นใหม่</p>\n<p>ที่มา: <a href=\"https://9to5mac.com/2024/03/28/apple-sues-former-ios-engineer-for-leaking-journal-app-vision-pro-details-and-more/\">9to5Mac</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/leak\">Leak</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0e26d4785029eb50f8d3e5c600c2256ff0bddb9d94660851561396f88e3a59e","category":"Thai"}