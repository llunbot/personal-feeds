{"title":"YouTube ยกเลิกแพกเกจ Premium Lite ในยุโรป ในกลุ่มประเทศที่ให้บริการที่แรก","link":"https://www.blognone.com/node/135933","date":1695699211000,"content":"<div><div><div><p>YouTube Premium Lite แพ็คเกจราคาถูก ไม่มีโฆษณาในวิดีโอส่วนใหญ่ ยกเว้นกลุ่มเพลง และจะปรากฎแค่แบนเนอร์และในหน้าค้นหา ไม่สามารถเล่นคลิปแบบล็อกหน้าจอหรือดาวน์โหลดได้ ประกาศยกเลิกการให้บริการในทวีปยุโรปหลังวันที่ 25 ตุลาคมเป็นต้นไป</p>\n<p>กลุ่มประเทศในแรกยุโรปที่ให้บริการ Premium Lite คือเบลเยี่ยม, เดนมาร์ค, ฟินแลนด์, ลักแซมเบิร์ก, เนเธอร์แลนด์, นอร์เวย์และสวีเดนมาตั้งแต่ช่วงกลางปี 2021 โดยบริการนี้ไม่เคยขยายไปยังประเทศอื่นของยุโรปเลยด้วย โดยลูกค้าที่ใช้แพ็คเกจนี้ จะได้รับแพ็คเกจ Premium แบบทดลองใช้ฟรี 1 เดือน แม้จะเคยทดลองใช้มาแล้ว</p>\n<p>การเปลี่ยนแปลงนี้มีขึ้นหลัง <a href=\"https://www.blognone.com/node/134946\">YouTube ประกาศขึ้นราคา Premium ในสหรัฐ</a> และ<a href=\"https://www.blognone.com/node/135741\">บล็อคการเล่นคลิปที่ใช้ตัวบล็อคโฆษณาในเบราว์เซอร์</a></p>\n<p>ขณะที่กรณีของประเทศไทย น่าจะยังไม่มีการเปลี่ยนแปลง เพราะ<a href=\"https://www.blognone.com/node/134947\">Premium Lite จะเพิ่งเปิดตัวในไทยเมื่อเดือนกรกฎาคมที่ผ่านมา</a></p>\n<p>ที่มา - <a href=\"https://9to5google.com/2023/09/25/youtube-premium-lite-shut-down/\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/517a0b95ae30d163f4b836f02cee0b38.png\" /></p>\n</div></div></div><div><div>Topics: </div><div><div><a href=\"/topics/youtube-premium\">YouTube Premium</a></div><div><a href=\"/topics/youtube\">YouTube</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3da2af47f5695b906ae627f8376beead983f7e55541b6e8b5777a9b0434da63","category":"Thai"}