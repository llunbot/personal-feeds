{"title":"สถิติชี้ Xbox Series S เป็นแชมป์คอนโซล Black Friday เพราะมีสต๊อกเยอะที่สุด","link":"https://www.blognone.com/node/126035","date":1638063373000,"content":"<div><div><div><p>Adobe Digital Economy Index ระบบเก็บสถิติอีคอมเมิร์ซของ Adobe รายงานว่า แชมป์ยอดขายคอนโซลในเทศกาล Black Friday ปี 2021 คือ Xbox Series S คอนโซลรุ่นเล็กของไมโครซอฟท์</p>\n<p>เหตุผลที่ Xbox Series S ทำยอดขายได้ดีก็ตรงไปตรงมา เพราะมีสต๊อกสินค้ามากกว่าทั้ง PlayStation 5 และ Xbox Series X รุ่นใหญ่ เมื่อบรรดาเกมเมอร์หาซื้อคอนโซลรุ่นใหญ่ไม่ได้ ก็เลยหันมาซื้อ Xbox Series S กันแทนนั่นเอง (Adobe ไม่ได้เปิดเผยตัวเลขว่าเท่าไร บอกแค่ว่าขายดีที่สุด)</p>\n<p>Xbox Series S ยังมีจุดเด่นเรื่องราคาเครื่องเพียง 299 ดอลลาร์ (เทียบกับ Series X ที่ 499 ดอลลาร์) เมื่อบวกกับการเล่นเกมเหมาจ่ายผ่าน Xbox Game Pass (ราคาเริ่มต้นที่ 9.99 ดอลลาร์/เดือน) ก็ทำให้ Xbox Series S เป็นเครื่องเกมที่มีราคารวมต่ำมากสำหรับเกมเมอร์</p>\n<p>ที่มา - <a href=\"https://www.businessinsider.com/most-popular-game-console-black-friday-2021-xbox-2021-11\">Business Insider</a></p>\n<p><img src=\"https://www.blognone.com/sites/default/files/externals/67e32b4c648a3e92b8bda1b38f7805a7.jpg\" /></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cde87a2ddca619c99afa0af0e7e0d0d9e617ba88905712591913002d1a8131b0","category":"Thai"}