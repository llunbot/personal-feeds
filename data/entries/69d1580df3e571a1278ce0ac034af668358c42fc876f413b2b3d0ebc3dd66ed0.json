{"title":"คิดถึงฉันไหม - พบแบตเตอรี่ Apple Vision Pro ส่วนต่อกับเฮดเซตปลายสายเป็น Lightning รุ่นพิเศษ","link":"https://www.blognone.com/node/137991","date":1706783636000,"content":"<div><div><div><p>เฮดเซต Apple Vision Pro นั้นใช้พลังงานจากแบตเตอรี่ที่ต่อแยกออกมาอีกที ตอนนี้มีสื่อที่ได้รับอุปกรณ์มารีวิว จึงมีการทดสอบหลายอย่าง และค้นพบความน่าสนใจในแบตเตอรี่ส่วนนี้</p>\n<p>โดยแบตเตอรี่แยกของ Vision Pro นั้น มีช่องชาร์จไฟเป็นพอร์ต USB-C ตรงนี้คงไม่น่าแปลกใจเพราะแอปเปิลย้ายอุปกรณ์มาเป็น USB-C เกือบทั้งหมดแล้ว แต่ส่วนที่แบตเตอรี่ไปเชื่อมต่อกับ Vision Pro เป็นสายชาร์จที่ล็อกติดกับแบตเตอรีเลย ซึ่งสามารถแยกชิ้นส่วนได้โดยใช้เข็มจิ้มแบบที่ใช้กับถาดใส่ซิม จึงพบว่าปลายสายเป็นหัวชาร์จหน้าตาคล้ายกับ Lightning แต่มีจำนวนขั้วมากกว่าสาย Lightning แบบเดิม</p>\n<p>เรื่องนี้จึงมีสองประเด็นที่ตามมา อย่างแรกคือ จะมีผู้ผลิตอุปกรณ์ 3rd Party ที่สามารถทำแบตเตอรี่เสริมออกมาได้หรือไม่ และแอปเปิลจะต้องเปลี่ยนหัวชาร์จฝั่งนี้เป็น USB-C หรือไม่ในอนาคต หากมีประเด็นเรื่องมาตรฐานแบบที่เกิดกับ Lightning เดิม</p>\n<p>ที่มา: <a href=\"https://www.theverge.com/2024/1/31/24057392/apple-vision-pro-battery-lightning-cable\">The Verge</a> ภาพ <a href=\"https://twitter.com/raywongy/status/1752787114071298255\">@raywongy</a></p>\n<p><img alt=\"No Description\" src=\"https://www.blognone.com/sites/default/files/externals/67538c188b3dd7e9c1a030302a690691.jpg\" /></p>\n<p>ภาพอุปกรณ์แบตเตอรี่เสริม Apple Vision Pro จาก<a href=\"https://www.apple.com/shop/product/MW283LL/A/apple-vision-pro-battery\">เว็บแอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/9c4823b2d3545e30590bd8c8347b6b86.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/84a1789d54fd029fc190140eeef07379.jpeg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/battery\">Battery</a></div><div><a href=\"/topics/lightning\">Lightning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69d1580df3e571a1278ce0ac034af668358c42fc876f413b2b3d0ebc3dd66ed0","category":"Thai"}