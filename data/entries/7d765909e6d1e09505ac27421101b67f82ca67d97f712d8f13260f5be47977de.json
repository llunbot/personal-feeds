{"title":"รองประธานฝ่าย Google Workspace เทียบ กูเกิลไม่มีเหตุข้อมูลหลุดเลยในช่วงหลายปีนี้ ขณะที่ไมโครซอฟต์หลุดหลายครั้ง","link":"https://www.blognone.com/node/139177","date":1712963859000,"content":"<div><div><div><p>ที่งาน Google Cloud Next 2024 ปีนี้ Yulie Kwon Kim รองประธานกูเกิลที่ดูแล Google Workspace ให้สัมภาษณ์ถึงฟีเจอร์ใหม่ๆ และความปลอดภัยของ Google Workspace ว่ามีการใช้งาน AI อย่างต่อเนื่อง</p>\n<p>Kim ระบุว่ากูเกิลลงทุนอย่างหนักและมีประสิทธิภาพ พร้อมกับพูดถึงคู่แข่งอย่างไมโครซอฟท์ที่กระทรวงความมั่นคงแห่งมาตุภูมิสหรัฐ (U.S. Department of Homeland Security - DHS) <a href=\"https://www.cisa.gov/sites/default/files/2024-04/CSRB_Review_of_the_Summer_2023_MEO_Intrusion_Final_508c.pdf\">เพิ่งออกรายงานสอบสวนเหตุการณ์ระบบรัฐบาลถูกแฮก</a> (<a href=\"https://www.blognone.com/node/134870\">ข่าวเก่า</a>) รายงานระบุว่าเป็นเหตุที่ป้องกันได้ และวัฒนธรรมการให้ความสำคัญกับความปลอดภัยของไมโครซอฟท์ไม่เพียงพอ</p>\n<p>กระบวนการป้องกันภายในของกูเกิลนั้น Kim ระบุว่ามีหลายเทคนิค รวมถึงเทคโนโลยีที่ใช้ LLM เพื่อการป้องกันภายในของกูเกิลเอง</p>\n<p>ในงาน Next ครั้งนี้กูเกิลเปิดบริการ AI Security เป็นส่วนเสริมสำหรับ Google Workspace ให้ AI ช่วยจัดระดับความสำคัญของเอกสาร โดยลูกค้าต้องเตรียมเอกสารเพื่อฝึกการจัดระดับความสำคัญด้วยตัวเองเพื่อให้ตรงกับนโยบายของแต่ละบริษัท เริ่มต้นเอกสารที่ใช้อาจจะระดับร้อยชิ้นเท่านั้น โดยระบบนี้กูเกิลเองก็ใช้เองเป็นการภายในสำหรับจัดระดับชั้นความลับเอกสารถึง 900 ล้านชิ้น และฝ่ายความปลอดภัยไซเบอร์สามารถดูความแม่นยำก่อนใช้งานทั่วองค์กร</p>\n<p><img alt=\"No Description\" src=\"https://www.blognone.com/sites/default/files/externals/4a5c796891cc4548e0e32ba154af03d9.jpeg\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/security\">Security</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d765909e6d1e09505ac27421101b67f82ca67d97f712d8f13260f5be47977de","category":"Thai"}