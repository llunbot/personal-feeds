{"title":"เปลี่ยนมา USB-C ดียังไง? iPhone 15 สามารถชาร์จอุปกรณ์อื่นได้, รองรับต่อจอ 4K 60Hz","link":"https://www.blognone.com/node/135775","date":1694926639000,"content":"<div><div><div><p>แอปเปิลเพิ่มข้อมูลในหน้า<a href=\"https://support.apple.com/th-th/HT213839\">ซัพพอร์ต</a> อธิบายความสามารถใหม่ของ iPhone 15 ที่เป็นผลจากการเปลี่ยนมาใช้พอร์ต USB-C ซึ่งสมาร์ทโฟนอื่นที่ใช้ USB-C อาจทำได้อยู่นานแล้ว</p>\n<p>ความสามารถแรกคือการชาร์จอุปกรณ์อื่นด้วย iPhone 15 เงื่อนไขคือเป็นอุปกรณ์ขนาดเล็ก ใช้ไฟจาก USB สูงสุด 4.5 วัตต์ เช่น AirPods หรือ Apple Watch</p>\n<p>ถัดคือการต่อ iPhone กับจอภายนอก โดยรองรับเพิ่มขึ้นเป็นจอ 4K 60Hz เมื่อใช้ USB-C และ DisplayPort หรือสาย USB-C Thunderbolt 4 ต่อกับ iPhone 15 Pro ที่รองรับ USB 3.1 ในการใช้งานยังสามารถปรับการแสดงผลจอระหว่าง SDR กับ HDR ได้ด้วย</p>\n<p>ที่มา: <a href=\"https://9to5mac.com/2023/09/16/iphone-15-usb-c-external-displays/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/3844a9a60d2662290810ef8c7d1a83ca.png\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div><div><a href=\"/topics/usb-c\">USB-C</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62c3ac6cf5e2bcbb8f5fdd8966deafadfd9003ac86ebfc67ac89c093cd6808e5","category":"Thai"}