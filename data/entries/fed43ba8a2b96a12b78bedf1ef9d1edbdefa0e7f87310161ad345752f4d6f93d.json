{"title":"Apex Legends ถูกรุมถล่มรีวิวใน Steam หลังผู้เล่นเจอปัญหาเซิร์ฟเวอร์เรื้อรัง","link":"https://www.blognone.com/node/125231","date":1634035939000,"content":"<div><div><div><p>เกม Apex Legends เป็นเกมยิงแนว Battle Royale ของ Respawn ผู้สร้าง Titanfall และเป็นหนึ่งในเกม<a href=\"https://www.blognone.com/node/124087\">ที่เป็นกำลังสำคัญในเครื่องจักรผลิตเงินของ EA</a> แต่ช่วงหลังๆ ผู้เล่นประสบปัญหากับระบบเซิร์ฟเวอร์มากขึ้นเรื่อยๆ ทั้งปัญหาหลุด แลค ค้าง ยังไม่นับปัญหาการโกงเกมที่ยังจัดการได้ไม่หมดเสียที</p>\n<p>ล่าสุดผู้เล่น Apex Legends ใน Steam เข้าไปรุมถล่มรีวิวแย่ๆ พร้อมกับคำรีวิวที่วิจารณ์คุณภาพของเซิร์ฟเวอร์อย่างล้นหลาม ทำให้คะแนนรวมบทวิจารณ์ล่าสุดอยู่ในระดับ “Mixed” จากบทวิจารณ์ทั้งหมดที่อยู่ในระดับ “Very Positive” หรือแง่บวกเป็นอย่างมาก ซึ่งถึงจะไม่ใช่วิธีที่ถูกต้องนัก แต่ก็คงเป็นเพียงอีกช่องทางหนึ่งที่ผู้เล่นที่เหลืออดอยากส่งเสียงให้ทีมพัฒนาได้ยิน</p>\n<p>คงต้องติดตามกันต่อว่า EA และ Respawn จะเร่งปรับปรุงเซิร์ฟเวอร์เกมในเร็วๆ นี้ และดึงคะแนนกลับมาในแง่บวกได้หรือไม่</p>\n<p><img src=\"https://www.blognone.com/sites/default/files/externals/34fcb4b778782fbb30e21b6a29071441.jpg\" /></p>\n<p>ที่มา - <a href=\"https://store.steampowered.com/app/1172470/Apex_Legends/\">Steam</a></p>\n</div></div></div><div><div>Topics: </div><div><div><a href=\"/topics/apex-legends\">Apex Legends</a></div><div><a href=\"/topics/respawn\">Respawn</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fed43ba8a2b96a12b78bedf1ef9d1edbdefa0e7f87310161ad345752f4d6f93d","category":"Thai"}