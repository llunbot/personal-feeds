{"title":"TikTok ขยายโครงการ Effect Creator Rewards ให้ครีเอเตอร์อีก 33 ประเทศ มีประเทศไทยด้วย","link":"https://www.blognone.com/node/138668","date":1710304747000,"content":"<div><div><div><p>TikTok ประกาศขยายโครงการ Effect Creator Rewards ให้กับครีเอเตอร์เพิ่มเติมอีก 33 ประเทศ ซึ่งรวมทั้งประเทศไทยด้วย ทำให้โครงการนี้ครอบคลุมรวม 53 ประเทศ</p>\n<p>โครงการ Effect Creator Rewards เป็นการให้ส่วนแบ่งผลตอบแทนกับครีเอเตอร์ ที่สร้างเอฟเฟกต์วิดีโอผ่านแพลตฟอร์ม AR ของ TikTok โดยมีเงื่อนไขคือเอฟเฟกต์นั้นต้องถูกใช้งานอย่างน้อย 100,000 วิดีโอที่ผ่านการตรวจสอบ และเป็นสาธารณะ ภายในระยะเวลา 90 วัน ที่เอฟเฟกต์นั้นเริ่มมีผลในการคำนวณ</p>\n<p>TikTok บอกว่าตั้งแต่โครงการนี้เริ่มต้นเมื่อปีที่แล้ว ครีเอเตอร์บางคนสามารถทำเงินได้สูงถึง 14,000 ดอลลาร์ต่อ 1 เอฟเฟกต์เลยทีเดียว</p>\n<p>ที่มา: <a href=\"https://effecthouse.tiktok.com/latest/news/ecr-updates-march24/\">TikTok</a></p>\n<p><img src=\"https://www.blognone.com/sites/default/files/externals/64779cc7682cc86ec682618c37dc25df.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06fd25633f09b44b2e5a7d57905376104379169513f16c95312e4c6aca1940ae","category":"Thai"}