{"title":"เกาหลีใต้เคาะแล้ว Apple และ Google ต้องเปิดให้นักพัฒนาใช้ระบบจ่ายเงินภายนอกได้","link":"https://www.blognone.com/node/124517","date":1630411873000,"content":"<div><div><div><p>ในที่สุด เกาหลีใต้ก็ผ่านกฎหมายที่ป้องกันไม่ให้เจ้าของแพลตฟอร์มรายใหญ่อย่าง Google และ Apple จำกัดนักพัฒนาแอปไม่ให้ไปใช้ระบบจ่ายเงินภายนอก โดยขั้นตอนอยู่ระหว่างรอประธานาธิบดี มุนแจอิน ลงนาม</p>\n<p>กฎหมายฉบับนี้เป็นการแก้ไขพระราชบัญญัติธุรกิจโทรคมนาคมของเกาหลีใต้ หรือ Telecommunications Business Act ซึ่งคาดว่าจะกระทบต่อการดำเนินธุรกิจทั่วโลกของทั้งสองบริษัท</p>\n<p>แน่นอนว่าทั้ง Google และ Apple ไม่เห็นด้วยกับกฎหมายดังกล่าว ทาง Google บอกว่า เช่นเดียวกันกับนักพัฒนาที่ต้องมีค่าใช้จ่ายเพื่อพัฒนาแอป แต่ Google เองก็มีค่าใช้จ่ายเพื่อสร้างและบำรุงรักษาระบบปฏิบัติการและร้านค้าแอปเช่นกัน ซึ่ง Google จะกลับไปหาวิธีที่จะปฏิบัติตามกฎหมายนี้ ในขณะที่ยังรักษาคุณภาพของระบบจัดการร้านค้าแอปต่อไป</p>\n<p>ด้าน Apple ให้ความเห็นก่อนหน้านี้ว่า กฎหมายอาจทำกระทบความปลอดภัยแก่ผู้ใช้งานในการซื้อบริการแอปพลิเคชัน นอกจากนี้ฟีเจอร์ Ask to Buy และ Parental Controls ก็จะมีประสิทธิภาพน้อยลง และส่งผลกระทบต่อนักพัฒนาในเกาหลีกว่า 482,000 คนด้วย</p>\n<p><img src=\"https://www.blognone.com/sites/default/files/externals/f8b297ee8cfb01659391489636e62851.jpg\" /></p>\n<p>ที่มา - <a href=\"https://www.theverge.com/2021/8/31/22643800/apple-google-south-korea-app-store-payment-legislation-passes\">The Verge</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div><div><a href=\"/topics/law\">Law</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53a8a65002eff645bfa6c2e343d17cd34677836a941aaadd82da9ad0a0d22a89","category":"Thai"}