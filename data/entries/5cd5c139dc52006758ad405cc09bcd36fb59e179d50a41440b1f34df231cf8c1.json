{"title":"บริษัทพันธุกรรม 23andMe ยื่นขอล้มละลายกิจการแล้ว","link":"https://www.blognone.com/node/145443","date":1742816554000,"content":"<div><div><div><p>23andMe บริษัทด้านพันธุกรรม ซึ่งมีข่าวถูกแฮ็กระบบ <a href=\"https://www.blognone.com/node/137088\">ข้อมูลลูกค้ารั่วไหลตั้งแต่ปลายปี 2023</a> ล่าสุดบริษัทได้ยื่นข้อล้มละลายกิจการตามกฎหมาย Chatper 11 แล้ว ซึ่ง Anne Wojcicki ซีอีโอและผู้ร่วมก่อตั้งบริษัทก็<a href=\"https://x.com/annewoj23/status/1904036140077969563\">ประกาศ</a>ลาออกจากตำแหน่งมีผลทันที โดยให้ซีเอฟโอ Joe Selsavage มาเป็นซีอีโอรักษาการแทน</p>\n<p>สินค้าหลักของ 23andMe คือชุดตรวจสอบข้อมูลพันธุกรรมซึ่งสามารถทำได้เองที่บ้าน เพื่อใช้ตรวจสอบความสัมพันธ์ของญาติหรือบรรพบุรุษ บริษัทเข้าตลาดหุ้นในปี 2021 ด้วยมูลค่ากิจการถึง 6 พันล้านดอลลาร์ แต่มูลค่าก็ลดลงมาเหลือราว 50 ล้านดอลลาร์ หลังจากไม่สามารถดำเนินงานให้มีกำไรได้ เหตุการณ์ข้อมูลรั่วไหลยังทำให้บริษัทถูกฟ้องเรียกค่าเสียหายอีก 30 ล้านดอลลาร์</p>\n<p>ก่อนหน้านี้ Wojcicki ได้ยื่นข้อเสนอขอซื้อกิจการทั้งหมดเองที่มูลค่า 50 ล้านดอลลาร์ แต่คณะกรรมการอิสระที่แต่งตั้งเข้ามาคัดค้านข้อเสนอนี้ โดยบอกว่าการให้บริษัทเข้าสู่ขั้นตอนปรับโครงสร้างกิจการตามกฎหมาย จะให้ผลประโยชน์ที่ดีกว่ากับผู้ถือหุ้น</p>\n<p>ที่มา: <a href=\"https://www.theverge.com/news/634497/23andme-chapter-11-bankruptcy-gene-testing\">The Verge</a></p>\n<p><img src=\"https://www.blognone.com/sites/default/files/externals/d418683f5f7894c055f015f237eb2621.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/23andme\">23andMe</a></div><div><a href=\"/topics/bankruptcy\">Bankruptcy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cd5c139dc52006758ad405cc09bcd36fb59e179d50a41440b1f34df231cf8c1","category":"Thai"}