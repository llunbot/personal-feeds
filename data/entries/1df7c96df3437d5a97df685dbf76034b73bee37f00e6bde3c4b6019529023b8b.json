{"title":"[Counterpoint] Apple Watch มีฐานผู้ใช้งานมากกว่า 100 ล้านคนแล้ว","link":"https://www.blognone.com/node/124443","date":1629995776000,"content":"<div><div><div><p>บริษัทวิจัยตลาด Counterpoint Research รายงานภาพรวมตลาดสมาร์ทวอทช์ของไตรมาสที่ 2 ปี 2021 โดยมีจำนวนส่งมอบเพิ่มขึ้น 27% เทียบกับช่วงเดียวกันในปีก่อน ปัจจัยหลักคือสมาร์ทวอทช์ราคาต่ำกว่า 100 ดอลลาร์ ที่ทำให้ตลาดเติบโตสูง</p>\n<p>แอปเปิลยังครองส่วนแบ่งตลาดอันดับ 1 ที่ 28.0% ถึงแม้ตัวเลขส่วนแบ่งจะลดลงจากปีก่อน แต่ก็ยังเป็นอันดับ 1 ที่สูงกว่ารายอื่นมาก โดยหัวเหว่ย ซัมซุง และ Imoo อยู่ในลำดับที่ 2-4 ด้วยส่วนแบ่ง 9.3, 7.6 และ 6.0% ตามลำดับ</p>\n<p>Sujeong Lim นักวิเคราะห์อาวุโสของ Counterpoint ให้ข้อมูลว่า Apple Watch มีฐานผู้ใช้งานในไตรมาสนี้มากกว่า 100 ล้านคนแล้ว และยังมีแนวโน้มเติบโตต่อเนื่อง มีอเมริกาเป็นตลาดหลักที่คิดเป็นส่วนแบ่งสูงกว่า 50% ขณะเดียวกันสมาร์ทวอทช์ที่ทำราคาออกมาไม่สูง ระดับน้อยกว่า 100 ดอลลาร์ ตัดฟีเจอร์บางอย่าง และเน้นฟีเจอร์สุขภาพ ก็มียอดขายที่เติบโตสูง เนื่องจากการระบาดของโควิด 19 ทำให้คนให้ความสำคัญกับสุขภาพมากขึ้น เฉพาะตลาดส่วนนี้นั้นเติบโตถึง 547%</p>\n<p>สมาร์ทวอทช์รุ่นที่มียอดขายสูงสุดในไตรมาสที่ผ่านมา อันดับ 1 คือ Apple Watch Series 6, อันดับ 2 Apple Watch SE, อันดับ 3 Samsung Galaxy Watch Active 2, อันดับ 4 Apple Watch Series 3 และอันดับ 5 คือ Imoo Z6-4G</p>\n<p>ที่มา: <a href=\"https://www.counterpointresearch.com/smartwatch-market-grows-27-yoy-q2-2021-apple-watch-user-base-crosses-100-million/\">Counterpoint</a> รูป <a href=\"https://pixabay.com/images/id-821558/\">Pixabay</a></p>\n<p><img src=\"https://www.blognone.com/sites/default/files/externals/421987b53b13e30df3fed18f559caf71.jpg\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/counterpoint-research\">Counterpoint Research</a></div><div><a href=\"/topics/smartwatch\">Smartwatch</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1df7c96df3437d5a97df685dbf76034b73bee37f00e6bde3c4b6019529023b8b","category":"Thai"}