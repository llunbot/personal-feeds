{"title":"PlatinumGames เตรียมปิดบริการเกม World of Demons วันที่ 31 มกราคมนี้","link":"https://www.blognone.com/node/137928","date":1706528551000,"content":"<div><div><div><p>PlatinumGames สตูดิโอสร้างเกมที่มีผลงานเด่นอย่าง Bayonetta และ Nier: Automata เคยพัฒนาเกมลง Apple Arcade โดยเฉพาะอยู่ 1 เกมมีชื่อว่า World of Demons ล่าสุด PlatinumGames ประกาศว่าตัวเกมดังกล่าวจะไม่สามารเล่นได้อีกต่อไปในวันที่ 31 มกราคมนี้ หลังสตูดิโอถอดเกมนี้ออกจาก Apple Arcade และ App Store ไปเมื่อวันที่ 18 มกราคมที่ผ่านมา</p>\n<p>เกม World of Demons เป็นเกมแอคชั่นที่ผสมผสานระหว่างงานภาพสไตล์พู่กันญี่ปุ่นแบบเกม Okami ของ Capcom เข้ากับเกมแนว Hack and Slash ตามแนวทางที่ถนัดของ Platinum Games โดยมีภูตผีปีศาจของญี่ปุ่นเป็นศัตรูหลักของเกม กำกับโดย Hideki Kamiya ที่<a href=\"https://www.blognone.com/node/135915\">ลาออกจาก PlatinumGames</a> ไปได้ไม่นาน</p>\n<p><img alt=\"No Description\" src=\"https://www.blognone.com/sites/default/files/externals/75a30fe6405eb5621944c349fac63211.png\" /></p>\n<blockquote><p>There has been a slight change in the schedule regarding the end of service of the game World of Demons.World of Demons will become unavailable to play on January 31 2024.We apologize for the inconvienience caused by the change.<a href=\"https://twitter.com/hashtag/WorldofDemons?src=hash&amp;ref_src=twsrc%5Etfw\">#WorldofDemons</a> <a href=\"https://t.co/tdxis6qE3o\">https://t.co/tdxis6qE3o</a></p>\n<p>— PlatinumGames Inc. (@platinumgames) <a href=\"https://twitter.com/platinumgames/status/1751798874879181234?ref_src=twsrc%5Etfw\">January 29, 2024</a></p></blockquote>\n<p>ที่มา - <a href=\"https://twitter.com/platinumgames/status/1751798874879181234\">PlatinumGames</a> via <a href=\"https://www.videogameschronicle.com/news/platinum-slightly-delays-closure-of-world-of-demons/\">VGC</a></p>\n</div></div></div><div><div>Topics: </div><div><div><a href=\"/topics/platinumgames\">PlatinumGames</a></div><div><a href=\"/topics/apple-arcade\">Apple Arcade</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7f5926766a16f78c57d40a7c594676cc631e53307f640365bad8103064a8aa9","category":"Thai"}