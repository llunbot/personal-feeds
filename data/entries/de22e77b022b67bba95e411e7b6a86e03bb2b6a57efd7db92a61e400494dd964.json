{"title":"[ไม่ยืนยัน] Netflix ลงทุนใน Squid Game 21 ล้านเหรียญ ถือว่าน้อยเมื่อเทียบกับ Stranger Things, The Crown","link":"https://www.blognone.com/node/125264","date":1634193441000,"content":"<div><div><div><p>Squid Game ใน Netflix ดังมากจนสร้างปรากฏการณ์ใหม่ ล่าสุดมีรายงานจาก Bloomberg ไปเจาะงบลงทุนในซีรีส์เรื่องนี้ ได้รับรายงานมาว่า Netflix ลงทุน 21.4 ล้านเหรียญ ซึ่งถือว่ายังน้อยเมื่อเทียบกับซีรีส์เรื่องอื่นที่ประสบความสำเร็จเช่นกันบน Netflix อย่าง Stranger Things และ The Crown</p>\n<p>เท่ากับว่า Squid Game ลงทุนตกตอนละ 2.4 ล้านเหรียญ เทียบกับ Stranger Things ตกตอนละ 8 ล้านเหรียญ และ The Crown ตอนละ 10 ล้านเหรียญ</p>\n<p>ส่วนซีรีส์ค่ายคู่แข่งอย่าง Disney+ เช่นเรื่อง WandaVision และ The Falcon and the Winter Soldier ใช้เม็ดเงินลงทุนก้อนใหญ่กว่า ข้อมูลจาก  Hollywood Reporter ระบุในปี 2019 ว่าใช้เงินลงทุนตอนละราวๆ 25 ล้านเหรียญ ส่วน Star Wars และ The Mandalorian ใช้งบลงทุนตกตอนละ 15 ล้านเหรียญ</p>\n<p>มาที่ค่าย Amazon กันบ้าง Hollywood Reporter  รายงานว่าบริษัทลงทุนถึง 465 ล้านดอลลาร์สำหรับซีซันแรกของซีรีส์เรื่อง \"Lord of the Rings\" ที่กำลังจะออกฉาย ในจำนวนนี้มี 250 ล้านดอลลาร์ที่ใช้ไปกับค่าใช้จ่ายด้านลิขสิทธิ์</p>\n<p><img src=\"https://www.blognone.com/sites/default/files/externals/42b0c4eceb52cf38bee72761a5abf422.jpg\" /></p>\n<p>ที่มา - <a href=\"https://www.businessinsider.com/how-netflix-squid-game-budget-cost-compares-to-other-shows-2021-10?utm_source=feedburner&amp;utm_medium=feed&amp;utm_campaign=Feed%3A+typepad%2Falleyinsider%2Fsilicon_alley_insider+%28Silicon+Alley+Insider%29\">Business Insider</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/south-korea\">South Korea</a></div><div><a href=\"/topics/streamin\">streamin</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de22e77b022b67bba95e411e7b6a86e03bb2b6a57efd7db92a61e400494dd964","category":"Thai"}