{"title":"Spotify ประกาศแผนผลักดันพอดคาสต์แบบวิดีโอ ไม่มีโฆษณาแทรก ดูได้แบบ background","link":"https://www.blognone.com/node/143125","date":1731578617000,"content":"<div><div><div><p>Spotify ประกาศแผนสนับสนุนครีเอเตอร์ในการสร้างคอนเทนต์พอดคาสต์บนแพลตฟอร์มมากขึ้น โดยต้องการผลักดันฟอร์แมตวิดีโอพอดคาสต์ เริ่มจากการเพิ่ม Spotify Partner Program สำหรับครีเอเตอร์ที่เข้าเงื่อนไข สามารถสมัครสร้างคอนเทนต์พอดคาสต์แบบวิดีโอ และรับส่วนแบ่งทั้งจากจำนวนการฟังและโฆษณา เบื้องต้นรองรับในสหรัฐอเมริกา, สหราชอาณาจักร, แคนาดา และออสเตรเลีย ตั้งแต่มกราคมเป็นต้นไป</p>\n<p>รายการพอดคาสต์แบบวิดีโอกลายเป็นฟอร์แมตที่ได้รับความนิยมมากขึ้น ซึ่ง<a href=\"https://www.blognone.com/node/141627\">แพลตฟอร์มยอดนิยมก็คือ YouTube</a> จึงเป็นที่มาว่าทำไม Spotify จึงผลักดันคอนเทนต์แบบวิดีโอด้วยเช่นกัน</p>\n<p>ในส่วนผู้ใช้งาน การรับชมพอดคาสต์วิดีโอนี้สามารถดูได้ทั้งผ่านแอป หรือรับชมแบบรันเบื้องหลังขณะใช้งานแอปอื่น ได้ทั้งผู้ใช้งานพรีเมียมและแบบฟรี ซึ่งความต่อเนื่องนี้น่าจะเป็นจุดแข็งที่ทำให้แข่งขันกับ YouTube ได้</p>\n<p>ที่มา: <a href=\"https://newsroom.spotify.com/2024-11-13/spotify-unveils-uninterrupted-video-podcasts-audience-driven-payments-and-the-new-spotify-for-creators-platform/\">Spotify</a></p>\n<p><img src=\"https://www.blognone.com/sites/default/files/externals/9f8cc196f1abc62eb102bbb71bbd5c44.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8567a9d4177617bc455c5f5aa4282e96a2a33a6512ebac550e17df7e2ac4bc3d","category":"Thai"}