{"title":"TSMC เตรียมสร้างโรงงานเพิ่มในญี่ปุ่น สำหรับการผลิตชิป 3 นาโนเมตร","link":"https://www.blognone.com/node/136868","date":1700564274000,"content":"<div><div><div><p>มีรายงานว่า TSMC กำลังพิจารณาสร้างโรงงานแห่งที่ 3 ในประเทศญี่ปุ่นสำหรับการผลิตชิป 3 นาโนเมตร เพื่อกระจายการผลิตชิปในโซนเอเชียตะวันออก โดยโรงงานนี้มีโค้ดเนมในการก่อสร้างว่า TSMC Fab-23 Phase 3 อยู่ในจังหวัด Kumamoto</p>\n<p>ก่อนหน้านี้ TSMC <a href=\"https://www.blognone.com/node/129066\">มีแผนสร้างโรงงาน</a>ผลิตชิปในญี่ปุ่นที่ Kumamoto สองโรงงาน โดยโรงงานแรกเป็นชิป 12 นาโนเมตร เริ่มสายการผลิตปี 2024 อีกโรงงานที่สองสำหรับชิป 5 นาโนเมตร เริ่มสายการผลิตปี 2025 ส่วนโรงงานที่ 3 ตามรายงานนั้นยังไม่มีกำหนดเวลา</p>\n<p>TSMC มีแผนขยายโรงงานผลิตชิปออกไปยังภูมิภาคต่าง ๆ ทั่วโลก เพื่อกระจายความเสี่ยงจากประเด็นภูมิรัฐศาสตร์ โดยมีทั้ง<a href=\"https://www.blognone.com/node/131585\">โรงงานในรัฐแอริโซนา</a> สหรัฐอเมริกา และ<a href=\"https://www.blognone.com/node/135179\">โรงงานในเดรสเดน เยอรมนี</a></p>\n<p>ที่มา: <a href=\"https://www.japantimes.co.jp/business/2023/11/21/tech/tsmc-third-plant-in-kumamoto/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/efce518aa2f4ce177f1311d83549b4f8.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/japan\">Japan</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e636f3689750e46320520452d899eaf33990a65a4a28b3d8ef44bc7c7ac8b7c8","category":"Thai"}