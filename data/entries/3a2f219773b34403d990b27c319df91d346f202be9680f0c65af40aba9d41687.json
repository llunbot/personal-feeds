{"title":"แก้ปัญหาสายไหม้? กลุ่ม PCI-SIG กำลังออกแบบหัวต่อใหม่ 12V-2×6 มาแทน 12VHPWR","link":"https://www.blognone.com/node/134667","date":1688437651000,"content":"<div><div><div><p>ถ้ายังจำกันได้ เมื่อปลายปีที่แล้ว<a href=\"https://www.blognone.com/node/131566\">มีกรณี GeForce RTX 4090 สายไหม้</a> โดยสาเหตุเกิดจากหัวเชื่อมต่อสายเคเบิลแบบใหม่ 12VHPWR เสียบไม่แน่นมากพอ</p>\n<p>ล่าสุดมีข้อมูลหลุดออกมาว่า 12VHPWR จะอยู่กับเราอีกไม่นานแล้ว โดยจะมีหัวเชื่อมต่อแบบใหม่กว่าชื่อ 12V-2×6 มาแทน</p>\n<p>ข้อมูลนี้มาจากเว็บไซต์ฮาร์ดแวร์ Igors Lab ของเยอรมนีที่อ้างว่าได้ข้อมูลมาจากกลุ่ม PCI SIG ผู้ควบคุมมาตรฐาน PCI ซึ่งตอนนี้กำลังร่างสเปกของการเชื่อมต่อแบบใหม่ชื่อ CEM 5.1 กันอยู่ (12VHPWR อยู่บนสเปก CEM 5.0) ในร่างสเปกเวอร์ชันใหม่กำหนดให้มีหัวเชื่อมต่อแบบใหม่ 12V-2×6 มาแทน</p>\n<p>หัวเชื่อมต่อแบบ 12V-2×6 รองรับกระแสไฟฟ้าสูงสุด 55A, กำลังไฟฟ้าสูงสุด 600W หน้าตาของมันคล้ายกับ 12VHPWR เป็นแบบ 12 พินเหมือนกัน จุดต่างสำคัญคือสัญลักษณ์ H++ แทนของเดิมที่เขียนว่า H+ และเงื่อนไขการออกแบบสายเคเบิลที่เข้มงวดกว่าเดิม เพื่อป้องกันปัญหาหัวเสียบเชื่อมต่อไม่แน่นแบบที่เคยเกิดขึ้นนั่นเอง</p>\n<p>ที่มา - <a href=\"https://www.igorslab.de/en/rest-in-peace-12vhpwr-connector-welcome-12v-2x6-connector/\">Igors Lab</a></p>\n<p><img alt=\"No Description\" src=\"https://www.blognone.com/sites/default/files/externals/6603b3f917be6988ad8a9966eeb855d5.jpg\" /></p>\n</div></div></div><div><div>Topics: </div><div><div><a href=\"/topics/pci-sig\">PCI-SIG</a></div><div><a href=\"/topics/pci\">PCI</a></div><div><a href=\"/topics/hardware\">Hardware</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a2f219773b34403d990b27c319df91d346f202be9680f0c65af40aba9d41687","category":"Thai"}