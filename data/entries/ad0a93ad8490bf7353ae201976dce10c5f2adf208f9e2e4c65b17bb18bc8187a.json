{"title":"ASUS เซ็นสัญญา รับมอบธุรกิจ NUC ต่อจากอินเทลอย่างเป็นทางการ","link":"https://www.blognone.com/node/136045","date":1696302734000,"content":"<div><div><div><p>ASUS ทำพิธีเซ็นสัญญาซื้อธุรกิจ Next Unit of Computing (NUC) จากอินเทล <a href=\"https://www.blognone.com/node/134901\">ตามที่ประกาศไว้เมื่อเดือนกรกฎาคม</a></p>\n<p>ในเบื้องต้น ASUS จะรับช่วงการผลิตและขาย NUC รุ่นเดิม 10th-13th Gen (<a href=\"https://www.blognone.com/node/135587\">เริ่มขายมาตั้งแต่ 1 กันยายน</a> เพิ่งมาทำพิธีเซ็นสัญญา) ส่วนในระยะยาวก็จะพัฒนาผลิตภัณฑ์ NUC รุ่นใหม่ออกสู่ตลาดต่อไป</p>\n<p>ASUS ตั้งหน่วยธุรกิจ NUC BU ขึ้นมาใหม่ ภายใต้วิสัยทัศน์ว่าต้องการขายสินค้า edge computing สำหรับภาคธุรกิจและอุตสาหกรรมเป็นหลัก โดย ASUS จะรับโอนพนักงานของอินเทลมาจำนวนหนึ่งด้วย</p>\n<p>ที่มา - <a href=\"https://press.asus.com/news/asus-intel-nuc-signing-ceremony/\">ASUS</a> via <a href=\"https://www.anandtech.com/show/21080/asus-formally-completes-acquisition-of-intels-nuc-business\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/d05a94d57432fa4f31845a1a2bcf9d0a.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/nuc\">NUC</a></div><div><a href=\"/topics/intel\">Intel</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad0a93ad8490bf7353ae201976dce10c5f2adf208f9e2e4c65b17bb18bc8187a","category":"Thai"}