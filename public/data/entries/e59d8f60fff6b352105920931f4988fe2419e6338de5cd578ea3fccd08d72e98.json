{"title":"สีเหลือง Yellow! - Apple เปิดตัว iPhone 14, iPhone 14 Plus สีใหม่","link":"https://www.blognone.com/node/132918","date":1678199133000,"content":"<div><div><div><p>แอปเปิลเปิดตัว iPhone สีใหม่โดยใช้ชื่อเรียกว่า สีเหลืองใหม่หรือ New Yellow มีเฉพาะรุ่น iPhone 14 และ iPhone 14 Plus เท่านั้น ไม่มีในรุ่น Pro <a href=\"https://www.blognone.com/node/132886\">ตรงตามข่าวลือ</a> ทำให้สีเหลืองใหม่นี้เป็นตัวเลือกสีที่หกของ iPhone 14 เพิ่มจากสีมิดไนท์, สตาร์ไลท์, แดง Product RED, ฟ้า และม่วง</p>\n<p>การออก iPhone สีใหม่เพิ่มเติม หลังเปิดตัว iPhone รุ่นใหม่ประจำปีช่วงเดือนกันยายน-ตุลาคม ดูจะเป็นธรรมเนียมไปแล้วของแอปเปิล โดย <a href=\"https://www.blognone.com/node/122268\">iPhone 12 ได้เพิ่มสีม่วง</a> ส่วน iPhone 13 ก็<a href=\"https://www.blognone.com/node/127530\">เพิ่มสีเขียวอัลไพน์</a>เข้ามา</p>\n<p>iPhone 14 และ iPhone 14 Plus สีเหลืองใหม่ จะเปิดให้สั่งซื้อล่วงหน้าตั้งแต่วันศุกร์ที่ 10 มีนาคมนี้ และเริ่มวางจำหน่ายทั่วไปตั้งแต่วันที่ 14 มีนาคม 2023 มี 3 ขนาดความจุ 128GB, 256GB และ 512GB ราคาเริ่มต้นที่ 32,900 บาท สำหรับ iPhone 14 และ 37,900 บาท สำหรับ iPhone 14 Plus</p>\n<p>ที่มา: <a href=\"https://www.apple.com/th/newsroom/2023/03/hello-yellow-apple-introduces-new-iphone-14-and-iphone-14-plus/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/8f0e2ee2cba48d655a33257855e80bf9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/57234c69275704869acc9dbb42f0028c.jpg\" /></p>\n</div></div></div><div><div>Topics: </div><div><div><a href=\"/topics/iphone-14\">iPhone 14</a></div><div><a href=\"/topics/apple\">Apple</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e59d8f60fff6b352105920931f4988fe2419e6338de5cd578ea3fccd08d72e98","category":"Thai"}