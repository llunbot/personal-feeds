{"title":"[ไม่ยืนยัน] Microsoft สั่งหยุดผลิต Surface Laptop Studio 2 แล้ว เพื่อปรับไลน์สินค้า","link":"https://www.blognone.com/node/146432","date":1747365149000,"content":"<span>[ไม่ยืนยัน] Microsoft สั่งหยุดผลิต Surface Laptop Studio 2 แล้ว เพื่อปรับไลน์สินค้า</span>\n\n  <div>\n    <div>Body</div>\n              <div><p>Tom Warren แห่ง The Verge อ้างแหล่งข่าวที่เกี่ยวข้องในไมโครซอฟท์บอกว่าบริษัทได้สั่งหยุดการผลิต Surface Laptop Studio 2 ไปเมื่อต้นเดือน และเตรียมประกาศยุติสินค้าในเดือนมิถุนายน ทั้งนี้ Warren ได้สอบถามไมโครซอฟท์ แต่ไม่มีการยืนยันข้อมูลนี้ ขณะที่ข้อมูลจากตัวแทนจำหน่ายบอกว่าตอนนี้สินค้ามีเหลือไม่มาก และไม่มีการเพิ่มสต็อกแล้ว โดยไมโครซอฟท์ยังคงซัพพอร์ตต่อไปตามระยะเวลา</p>\n<p>เขายังได้ข้อมูลว่าไมโครซอฟท์ไม่มีแผนออก Surface Laptop Studio 3 ด้วย จึงเท่ากับเป็นการยุติไลน์สินค้าตระกูล Surface ไปอีกหนึ่งอย่าง ต่อจาก <a href=\"https://www.blognone.com/node/142461\">Surface Duo</a> และ <a href=\"https://www.blognone.com/node/143513\">Surface Studio</a> ซึ่งคาดว่าเพื่อทำให้ไลน์สินค้า Surface มีความเรียบง่ายมากขึ้น จากที่ผ่านมามีรุ่นย่อยค่อนข้างมาก</p>\n<p>นอกจากนี้แหล่งข่าวบอกว่าไมโครซอฟท์มีแผนปรับสินค้า Surface ให้ชูการทำงานร่วมกับ AI Copilot มากขึ้น จึงเตรียมปรับสินค้าใหม่ให้รองรับนั่นเอง</p>\n<p>ที่มา: <a href=\"https://www.theverge.com/notepad-microsoft-newsletter/667664/surface-laptop-studio-2-end-of-life-notepad\">The Verge</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 10:12</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d89c49d9e6cf4b6c192ee572e8c7eb31f1bbe3d74f38ec45905234849989fad","category":"Thai"}