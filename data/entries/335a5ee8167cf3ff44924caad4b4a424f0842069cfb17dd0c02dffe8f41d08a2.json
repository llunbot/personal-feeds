{"title":"Arm รายงานผลประกอบการ รายได้ไลเซนส์เติบโตทำสถิติใหม่","link":"https://www.blognone.com/node/141185","date":1722473074000,"content":"<div><div><div><p>Arm รายงานผลประกอบการประจำไตรมาสเดือนมิถุนายน 2024 มีรายได้รวม 939 ล้านดอลลาร์ เพิ่มขึ้น 39% จากช่วงเวลาเดียวกันในปีก่อน และมีกำไรสุทธิตามบัญชี GAAP 223 ล้านดอลลาร์</p>\n<p>รายได้ของ Arm แบ่งเป็นสองส่วนคือค่ารอยัลตี้ เพิ่มขึ้น 17% เป็น 467 ล้านดอลลาร์ และกลุ่มรายได้จากไลเซนส์และอื่น ๆ เพิ่มขึ้น 72% เป็น 472 ล้านดอลลาร์ เป็นสถิติสูงสุดภายในไตรมาส ซึ่ง Arm บอกว่าเป็นผลจากการได้ทำข้อตกลงมูลค่าสูงหลายสัญญา กับบริษัทเทคโนโลยีผู้นำในตลาด</p>\n<p>ในไตรมาสนี้ Arm แจ้งนักลงทุนว่าบริษัทจะหยุดการให้ตัวเลขจำนวนอุปกรณ์ส่งมอบที่ใช้ชิปสถาปัตยกรรม Arm ซึ่งเดิมรายงานทุกไตรมาส ด้วยเหตุผลว่าบริษัทเปลี่ยนมาโฟกัสการทำตลาดที่มีมูลค่าสูง และจำนวนชิปที่ส่งมอบมีน้อยกว่า เช่น ชิปประมวลผล AI, ชิปในศูนย์ข้อมูล, สมาร์ทโฟนพรีเมียม โดยให้นักลงทุนพิจารณาส่วนรายได้ของรอยัลตี้แทน</p>\n<p>ใน<a href=\"https://www.blognone.com/node/139648\">ไตรมาสก่อนหน้านี้</a> Arm รายงานว่ามีการส่งมอบอุปกรณ์ที่ใช้ชิป Arm ประมาณ 7.0 พันล้านชิ้น</p>\n<p>ที่มา: <a href=\"https://investors.arm.com/static-files/559eabc5-4dce-4cfe-bfaf-bb19735eeb40\">Arm</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/611801136d5b94cb41ae770febff4b28.png\" /></p>\n<p><img alt=\"No Description\" src=\"https://www.blognone.com/sites/default/files/externals/38f3c445195e2b4da0335824e97bf21b.png\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"335a5ee8167cf3ff44924caad4b4a424f0842069cfb17dd0c02dffe8f41d08a2","category":"Thai"}