{"title":"Pinterest เพิ่มฟีเจอร์แชร์เนื้อหาภาพรวมทั้ง Board ลง Instagram Story","link":"https://www.blognone.com/node/140606","date":1719414225000,"content":"<div><div><div><p>Pinterest เพิ่มฟีเจอร์ใหม่ในการแชร์คอนเทนต์ไปยังแพลตฟอร์มโซเชียลอื่นเช่น Story ใน Instagram จากเดิมผู้ใช้งานสามารถเลือกแชร์คอนเทนต์หรือ Pin ที่ต้องการ แล้วลิงก์กลับมาที่ Pinterest แต่บางครั้งผู้ใช้งานต้องการแชร์ในภาพรวมมากกว่านั้น</p>\n<p>โดย Pinterest เปิดให้ผู้ใช้งานสามารถเลือกแชร์ทั้ง Board ที่รวบรวม Pin ต่าง ๆ ตามหมวดที่จัดเอาไว้ ซึ่งมีลิงก์กลับมาเพื่อดูเนื้อหาทั้งบอร์ดได้เช่นกัน</p>\n<p>Pinterest อธิบายว่าการแชร์เนื้อหาทั้ง Board สำหรับผู้ใช้งานกลุ่มคนรุ่นใหม่นั้น เป็นการนำเสนอความฝัน ภาพที่ชื่นชม และสไตล์ส่วนตัว</p>\n<p>การแชร์ Board ของผู้ใช้งาน ต้องตั้งค่า Board นั้นเป็นสาธารณะก่อน ฟอร์แมตคอนเทนต์ที่ถูกแชร์จะเป็นวิดีโอที่แสดง Pin ในบอร์ดแบบเลือกให้อัตโนมัติ ซึ่งจะมีลิงก์กลับมาที่ Pinterest ติดมาด้วย</p>\n<p>ที่มา: <a href=\"https://newsroom.pinterest.com/news/introducing-a-new-way-to-share-pinterest-boards-on-social-media/\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/88c1d29a78e2a0e43911f9cfdd0017ce.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1c8475fd008df449f7f6833d4b6f0304b2ca1cf76bfc11bfb69c67416d52f35","category":"Thai"}