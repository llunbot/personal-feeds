{"title":"Apple ลงทุนในอินเดีย ขยายซัพพลายเชนผ่านโรงงาน Foxconn มูลค่า 1.5 พันล้านดอลลาร์","link":"https://www.blognone.com/node/146577","date":1747992822000,"content":"<span>Apple ลงทุนในอินเดีย ขยายซัพพลายเชนผ่านโรงงาน Foxconn มูลค่า 1.5 พันล้านดอลลาร์</span>\n\n  <div>\n    <div>Body</div>\n              <div><p>Apple ลงทุนเงินกว่า 1.5 พันล้านดอลลาร์ฯ ขยายซัพพลายเชนในอินเดีย ผ่าน Yuzhan Technology India บริษัทลูกของ Foxconn โดยจะสร้างโรงงานประกอบชิ้นส่วนหน้าจอแห่งใหม่ ใกล้เมืองเจนไน ในรัฐทมิฬนาฑู ทางตอนใต้ของอินเดีย</p>\n<p>โรงงานใหม่นี้จะตั้งอยู่ติดกับโรงงาน iPhone เดิมของ Foxconn และจะผลิตชิ้นส่วนสำคัญที่อยู่ใต้กระจกหน้าจอ iPhone ซึ่งเป็นชิ้นที่ทำให้ผู้ใช้สัมผัสหน้าจอได้ รวมถึงควบคุมความสว่างและสีต่างๆ</p>\n<p>อย่างไรก็ตาม <a href=\"https://www.blognone.com/node/146420\">Donald Trump ประธานาธิบดีสหรัฐฯ เคยออกมาเรียกร้องให้ Apple กลับไปตั้งโรงงานที่สหรัฐฯ แทน</a> แต่ก็ไม่ได้ทำให้ Apple หยุดการลงทุน และเดินหน้าเต็มที่ โดยโรงงานใหม่นี้น่าจะสร้างงานได้ถึงประมาณ 14,000 ตำแหน่ง และถือเป็นหนึ่งในการลงทุนครั้งใหญ่สุดของอินเดียในอุตสาหกรรมอิเล็กทรอนิกส์</p>\n<p>ปัจจุบันอินเดียผลิต iPhone ได้ประมาณ 18% ของทั้งโลกในปี 2024 และตัวเลขนี้ก็คาดว่าจะพุ่งขึ้นเป็น 32% ในปี 2025 และตั้งเป้าผลิต iPhone ที่จะขายในสหรัฐฯ ทั้งหมด 60 ล้านเครื่องจากอินเดียภายในสิ้นปีหน้า</p>\n<p>ที่มา: <a href=\"https://www.ft.com/content/3939b8e6-641c-443e-8b76-ac77eaad91ca\">Financial Times</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Fri, 23/05/2025 - 16:33</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb19cd88b170e547109f671a293313df72030f074f5895e00a41e2a753456745","category":"Thai"}