{"title":"ไมโครซอฟท์ไม่บล็อคการติดตั้ง Windows 11 บนเครื่องตกรุ่น แต่แบกรับความเสี่ยงกันเอง","link":"https://www.blognone.com/node/124468","date":1630113401000,"content":"<div><div><div><p>ไมโครซอฟท์ให้ข้อมูลเรื่องการติดตั้ง Windows 11 ที่เจอข้อกำหนดเรื่องสเปกฮาร์ดแวร์ขั้นต่ำ ดังนี้</p>\n<ul>\n<li><strong>การติดตั้ง Windows 11 ผ่านการอัพเกรดจาก Windows 10</strong> ระบบจะ \"เช็ค\" สเปกฮาร์ดแวร์ขั้นต่ำก่อนติดตั้ง</li>\n<li><strong>การติดตั้ง Windows 11 ผ่านไฟล์ ISO (Media Creation Tool)</strong> ระบบจะ \"ไม่เช็ค\" สเปกฮาร์ดแวร์ขั้นต่ำก่อนติดตั้ง</li>\n</ul>\n<p>เท่ากับว่าคอมพิวเตอร์ที่ไม่ผ่านเกณฑ์สเปกฮาร์ดแว์ขั้นต่ำ สามารถเลือกติดตั้ง Windows 11 ด้วยวิธีที่สองได้ โดยไมโครซอฟท์ระบุว่าต้องแบกรับความเสี่ยงกันเอง (คือไม่รองรับอย่างเป็นทางการ แต่ไม่บล็อคการติดตั้ง) และเผยสถิติจากการทดสอบในกลุ่ม Insiders ว่า ฮาร์ดแวร์ที่ไม่ผ่านเกณฑ์ขั้นต่ำ จะมีปัญหาเคอร์เนลแครชมากกว่าฮาร์ดแวร์ที่ผ่านเกณฑ์ถึง 52% และมีปัญหาแอพค้างมากกว่ากัน 17%</p>\n<p><img src=\"https://www.blognone.com/sites/default/files/externals/70ebab206ce5adad6430c35b9d4599c9.jpg\" /></p>\n<p><a href=\"https://www.microsoft.com/en-us/windows/windows-11-specifications#primaryR2\">สเปกฮาร์ดแวร์ขั้นต่ำของ Windows 11</a> คือ</p>\n<ul>\n<li>ซีพียู 64 บิตรุ่นที่รองรับ <a href=\"http://aka.ms/CPUlist\">รายชื่อ</a></li>\n<li>แรม 4GB</li>\n<li>สตอเรจ 64GB</li>\n<li>รองรับ UEFI, Secure Boot</li>\n<li>TPM 2.0</li>\n</ul>\n<p>ที่มา - <a href=\"https://www.theverge.com/22644194/microsoft-windows-11-minimum-system-requirements-processors-changes?scrolla=5eb6d68b7fedc32c19ef33b4\">The Verge</a>, <a href=\"https://www.windowscentral.com/windows-11-official-iso-media-will-not-block-unsupported-cpu-hardware\">Windows Central</a>, <a href=\"https://www.thurrott.com/windows/windows-11/254865/microsoft-keeps-windows-11-hardware-requirements-but-will-placate-enthusiasts\">Thurrott</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae61bd35c634022ad3e0b9c123f57cc7ab12c65224d2fbd5d435c5ebe40a4de3","category":"Thai"}