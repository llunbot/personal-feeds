{"title":"โตโยต้าหยุดใช้รถยนต์ไร้คนขับในพาราลิมปิก 2020 ชั่วคราว หลังชนกับนักกีฬาบาดเจ็บ","link":"https://www.blognone.com/node/124474","date":1630134828000,"content":"<div><div><div><p>การแข่งขันโอลิมปิกและพาราลิมปิก 2020 ที่กรุงโตเกียว ประเทศญี่ปุ่น มีโตโยต้าเป็นสปอนเซอร์ และโตโยต้าก็นำรถยนต์ไร้คนขับรุ่น e-Palette มาให้บริการขนส่งนักกีฬาในหมู่บ้านนักกีฬาด้วย (เป็นรถยนต์ไร้คนขับ Level 4 แต่วิ่งที่ความเร็วต่ำ)</p>\n<p>อย่างไรก็ตาม เมื่อวันพฤหัสที่ผ่านมา (26 ส.ค.)​ ระหว่างการแข่งขันพาราลิมปิกที่กำลังดำเนินอยู่ในช่วงนี้ เกิดเหตุรถยนต์ไร้คนขับชนกับนักกีฬาที่พิการทางสายตา (เป็นนักยูโดของญี่ปุ่นเอง) จนนักกีฬาได้รับบาดเจ็บที่หัวและขา ต้องพักรักษาตัวประมาณ​ 2 สัปดาห์ ทำให้โตโยต้าต้องระงับการใช้งาน e-Palette ทั้งหมดชั่วคราว</p>\n<p>โตโยต้ายังไม่ได้ให้รายละเอียดของการชนกันครั้งนี้มากนัก (<a href=\"https://global.toyota/en/newsroom/corporate/35952477.html\">แถลงการณ์ของโตโยต้า</a>) จากข้อมูลเท่าที่สื่อญี่ปุ่นรายงาน ระบุว่ารถยนต์มองเห็นนักกีฬากำลังเดินข้ามถนนและหยุดให้ แต่ผู้ดูแลรถบัสคิดว่านักกีฬาจะหยุดรอรถบัส เลยกดปุ่มให้รถขับต่อและเป็นเหตุให้ชนกัน</p>\n<p>Akio Toyoda ซีอีโอของโตโยต้าออกมาขอโทษเรื่องนี้ และยอมรับว่าเหตุการณ์ครั้งนี้แสดงให้เห็นว่ารถยนต์ไร้คนขับยังไม่พร้อมสำหรับการใช้งานบนถนนจริง</p>\n<p>ภาพรถยนต์ e-Palette รุ่นที่ใช้รับส่งนักกีฬาในหมุ่บ้านนักกีฬา - <a href=\"https://global.toyota/en/newsroom/corporate/29232815.html\">Toyota</a></p>\n<p><img src=\"https://www.blognone.com/sites/default/files/externals/4002daeef20e3741cde3c73d5258c791.jpg\" /></p>\n<p>ที่มา - <a href=\"https://japantoday.com/category/national/visually-impaired-paralympian-hit-by-self-driving-bus\">Japan Today</a>, <a href=\"https://electrek.co/2021/08/27/toyota-suspends-all-self-driving-vehicles-at-paralympic-games-after-collision-with-athlete/\">Electrek</a></p>\n</div></div></div><div><div>Topics: </div><div><div><a href=\"/topics/toyota\">Toyota</a></div><div><a href=\"/topics/olympic\">Olympic</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85e0b493c17f7a13c6d941b8e20ec0034f00b884d16bcff0a6e084a650ff1bf1","category":"Thai"}