{"title":"ทีมวิจัยจากสวิตเซอร์แลนด์สร้างโดรน AI สามารถบินแข่งขันเอาชนะโดรนที่มนุษย์ควบคุมได้","link":"https://www.blognone.com/node/135521","date":1693443840000,"content":"<div><div><div><p>ทีมนักวิจัยจาก University of Zurich ประเทศสวิตเซอร์แลนด์เผยแพร่ผลงาน นำโดรนมาฝึกเรียนรู้ AI ทำให้สามารถบินในสนามแข่งบินโดรนและเอาชนะโดรนที่มีผู้ควบคุมระดับแชมป์โลกได้ โดยผลการแข่งขันใน 25 รอบ โดรนสามารถเอาชนะมนุษย์ได้ 15 รอบ</p>\n<p>Elia Kaufmann หัวหน้าทีมวิจัยโครงการนี้ บอกว่ากระบวนการเทรนโดรนนั้น ใช้การรู้จำลักษณะของรั้วหรือสิ่งกีดขวางที่มีในสนามแข่งจากเซตรูปภาพ และเรียนรู้การบินในทิศทางและตำแหน่งต่าง ๆ แบบ Reinforcement ซึ่งทั้งหมดทำบนสนามแข่งแบบเสมือน จนกระทั่งโค้ดถูกเรียนรู้แก้ไขได้แนวทางการเคลื่อนที่ดีและเร็วที่สุด</p>\n<p>อย่างไรก็ตามงานวิจัยนี้ต้องการนำเสนอ AI ที่สามารถแข่งขันกับมนุษย์ได้ในสภาพแวดล้อมที่กว้างกว่าหมากกระดาน แต่ยังมีข้อจำกัด เช่น ต้องแข่งขันในสถานที่ปิด มีแสงไฟที่เหมาะสมกับที่เทรนมา รวมทั้งโดรนยังไม่ได้ฝึกแก้ปัญหาอุปสรรคอื่น เช่น ถูกโดรนอีกฝ่ายบินมาชน มีลมพัดแรงจนเสียทิศทาง สิ่งกีดขวางมีสภาพไม่ชัดเจน เป็นต้น</p>\n<p>ที่มา: <a href=\"https://www.npr.org/2023/08/30/1196777528/an-ai-quadcopter-has-beaten-human-champions-at-drone-racing\">NPR</a></p>\n</div></div></div><div><div>Topics: </div><div><div><a href=\"/topics/switzerland\">Switzerland</a></div><div><a href=\"/topics/drone\">Drone</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5dc0f09cd3fb3b111d12c43b3b21910dc2a0512c44cef977e4ed9cb3fe9df03","category":"Thai"}