{"title":"Apple อัพเดต Logic Pro ใน Mac และ iPad เพิ่มเครื่องมือปรับแต่งเสียงใหม่ ๆ","link":"https://www.blognone.com/node/136601","date":1699311821000,"content":"<div><div><div><p>แอปเปิลอัพเดต Logic Pro เครื่องมือสำหรับงานวิศวกรรมเสียง ทั้งเวอร์ชันบน Mac และเวอร์ชัน iPad ที่<a href=\"https://www.blognone.com/node/133754\">เพิ่งออกมา</a>เมื่อเดือนพฤษภาคม โดยของใหม่ที่มีเพิ่มมาทั้งสองเวอร์ชันคือ Mastering Assistant เครื่องมือประมวลผลเสียงที่มิกซ์เสร็จ และปรับรายละเอียดให้เบื้องต้น เพื่อนำไปปรับแต่งทีละส่วนต่อไป อีกความสามารถคือการบันทึกเสียงแบบ 32-bit Float</p>\n<p>ของใหม่ที่เพิ่มมาเฉพาะ Logic Pro 10.8 บน Mac ได้แก่ Sample Alchemy สำหรับสร้างเสียงจากเครื่องดนตรี และ Beat Breaker สำหรับปรับทิศทางหรือใส่เอกเฟกต์เสียง ส่วนของใหม่สำหรับ Logic Pro 1.1 บน iPad คือ Quick Sampler สร้างเสียง Sampler จากเครื่องดนตรีได้ทั้งหมดจากการบันทึกผ่านไมโครโฟน ปรับปรุงระบบการค้นหาเสียง และเพิ่มเนื้อหาในส่วน Lessons</p>\n<p>Logic Pro 10.8 บน Mac เป็นระบบซื้อขาดราคา 6,990 บาท ผู้ใช้เวอร์ชันเดิมสามารถอัพเดตเป็นเวอร์ชันใหม่ได้ฟรี โดยต้องเป็น macOS Ventura 13.5 ขึ้นไป ส่วน Logic Pro 1.1 บน iPad เป็นแบบจ่ายรายเดือน 199 บาทต่อเดือน หรือ 1,990 บาทต่อปี รองรับ iPadOS 17 และอุปกรณ์เป็นชิปอย่างต่ำ A12 Bionic</p>\n<p>ที่มา: <a href=\"https://www.apple.com/newsroom/2023/11/apple-supercharges-logic-pro-for-mac-and-ipad/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/42c9ceffe9ab0e505a313ad2961d4972.jpg\" /></p>\n</div></div></div><div><div>Topics: </div><div><div><a href=\"/topics/logic-pro\">Logic Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92dcbf8dfd6e64dd5b085d86a453ffd826a30b11dc961fc113b99a5e49d20abb","category":"Thai"}