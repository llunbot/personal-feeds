{"title":"X ปรับปรุงข้อกำหนดใช้งาน โพสต์เนื้อหา NSFW ได้ แต่ต้องติดป้ายกำกับทุกครั้ง","link":"https://www.blognone.com/node/140119","date":1717433748000,"content":"<div><div><div><p>X <a href=\"https://help.x.com/en/rules-and-policies/adult-content\">ปรับปรุงข้อกำหนดการใช้งานแพลตฟอร์ม</a> โดยพูดถึงการโพสต์เนื้อหาสำหรับผู้ใหญ่ (Adult Content) แบบเป็นทางการครั้งแรก ระบุว่าผู้ใช้งานสามารถโพสต์เนื้อหาทางเพศที่ผลิตโดยความยินยอมได้ และต้องติดป้ายกำกับว่าเป็นเนื้อหาสำหรับผู้ใหญ่</p>\n<p>รายละเอียดเพิ่มเติมนั้น เนื้อหาสำหรับผู้ใหญ่ที่กำหนดนี้ยังรวมถึง การ์ตูน เฮ็นไท อนิเมชัน จนถึงคอนเทนต์ที่สร้างด้วย AI</p>\n<p>X แนะนำให้ผู้ใช้งานที่โพสต์เนื้อหาผู้ใหญ่เป็นประจำ ให้ปรับการตั้งค่า Media ให้ทุกโพสต์มีค่าเริ่มต้นเป็นเนื้อหาสำหรับผู้ใหญ่ แต่ก็สามารถตั้งค่าครั้งเดียวสำหรับแต่ละโพสต์ได้ ซึ่งจะเป็นการจำกัดไม่ให้ผู้ใช้งานที่อายุกว่า 18 ปี หรือผู้ใช้งานผู้ใหญ่ที่ตั้งค่าไม่ให้แสดงเนื้อหาประเภทดังกล่าว เข้าถึงเนื้อหาผู้ใหญ่นี้ได้</p>\n<p>ก่อนหน้านี้ X ก็ได้ประกาศฟีเจอร์<a href=\"https://www.blognone.com/node/138979\">คอนเทนต์สำหรับผู้ใหญ่ใน Communities</a></p>\n<p>ที่มา: <a href=\"https://www.theverge.com/2024/6/3/24170352/x-xxx-porn-adult-content-terms-of-service-policy-update\">The Verge</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/adult-only\">Adult-Only</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a3ab5addd5927d28cfdf93403150c8e8b63f3da45be6c80307d84db4f348b96","category":"Thai"}