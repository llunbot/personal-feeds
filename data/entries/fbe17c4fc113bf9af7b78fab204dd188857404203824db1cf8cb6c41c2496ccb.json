{"title":"กสทช. ยอมรับส่ง SMS เตือนภัยช้า เพราะระบบส่งได้ครั้งละไม่เกิน 200,000 เบอร์ และต้องรอข้อความเตือนภัยจาก ปภ.","link":"https://www.blognone.com/node/145533","date":1743174738000,"content":"<div><div><div><p>กสทช. ยอมรับส่ง SMS แจ้งเตือนแผ่นดินไหวล่าช้า เพราะต้องรอข้อความแจ้งเตือนจากกรมป้องกันและบรรเทาสาธารณภัย (ปภ.) ซึ่งเป็นหน่วยงานหลักที่กำหนดเนื้อหาการแจ้งเตือน รวมทั้งมีข้อจำกัดของระบบส่ง SMS ของผู้ให้บริการมือถือที่ส่งได้ครั้งละไม่เกิน 200,000 เลขหมาย ทำให้เกิดความล่าช้าเมื่อมีข้อความแจ้งเตือนจำนวนมาก</p>\n<p>สำหรับระบบแจ้งเตือนภัยผ่าน Cell Broadcast ทางผู้ให้บริการโทรศัพท์มือถือได้เตรียมความพร้อมแล้ว แต่ยังต้องรอการดำเนินการจาก ปภ. ซึ่งเป็นผู้รับผิดชอบหลักในการกำหนดข้อความและจัดทำระบบ หากยังไม่สามารถใช้งานได้ ผู้ให้บริการมือถือก็ไม่สามารถดำเนินการต่อได้ เนื่องจากระบบต้องเชื่อมต่อกัน</p>\n<p>กสทช. ยืนยันว่าทำงานเต็มที่ ประสานงานทันทีที่ได้รับข้อความ และเตือนประชาชนให้ระวังกลุ่มมิจฉาชีพที่อาจฉวยโอกาสใช้ SMS หลอกลวง โดยส่งลิงก์ปลอมมาให้กดติดตามข่าวสาร ซึ่งอาจนำไปสู่การโจรกรรมข้อมูลส่วนตัว จึงขอให้ประชาชนหลีกเลี่ยงการกดลิงก์จากข้อความที่ไม่น่าเชื่อถือ</p>\n<p>ที่มา: กสทช.</p>\n<p><img src=\"https://www.blognone.com/sites/default/files/externals/41d4d8513dee1e8213fb3ab00ab9d4ef.png\" alt=\"NBTC\" /></p>\n<p><img alt=\"alt=&quot;Release&quot;\" src=\"https://www.blognone.com/sites/default/files/externals/c8f7c3dffe7f529dfe0d2ad2d6ad9bb8.jpeg\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/telecom\">Telecom</a></div><div><a href=\"/topics/thailand\">Thailand</a></div><div><a href=\"/topics/sms\">SMS</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbe17c4fc113bf9af7b78fab204dd188857404203824db1cf8cb6c41c2496ccb","category":"Thai"}