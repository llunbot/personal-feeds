{"title":"SQLite ออกเวอร์ชั่น 3.45.0 เปลี่ยนโครงสร้าง JSON เป็น JSONB เพื่อเร่งความเร็ว","link":"https://www.blognone.com/node/137695","date":1705408282000,"content":"<div><div><div><p>SQLite โครงการฐานข้อมูล SQL ขนาดเล็กออกเวอร์ชั่น 3.45.0 เวอร์ชั่นแรกของปีนี้ โดยมีความเปลี่ยนแปลงสำคัญคือการเปลี่ยนโครงสร้างข้อมูลของฟิลด์แบบ JSON ให้เป็น JSONB เพื่อเร่งประสิทธิภาพการทำงาน</p>\n<p>การเปลี่ยนแปลงครั้งนี้ทำให้การประมวลผล JSON ทำได้เร็วขึ้นเพราะไม่ต้อง parse ข้อมูลจากข้อความโดยตรงทุกรอบที่ต้องการประมวลผลอีกต่อไป การทำงานยังคงแทบเหมือนเดิม โดยฟังก์ชั่นใน SQL ทั้งหมดที่เคยรองรับ JSON เดิมจะรองรับ JSONB ด้วย และแทบทุกฟังก์ชั่นที่คืนค่าเป็น JSON จะมีฟังก์ชั่นเทียบเคียงกันแต่คืนค่าเป็น JSONB</p>\n<p>JSONB เป็นชื่อประเภทข้อมูลที่เริ่มใช้งานโดย PostgreSQL เพื่อเร่งความเร็วการประมวลผล JSON อย่างไรก็ดี SQLite นั้นไม่ได้ใช้โค้ดของ PostgreSQL แต่เขียนขึ้นใหม่เอง และมีความแตกต่างกันพอสมควร การประมวลผลบางอย่างมี big-O ไม่เท่ากัน</p>\n<p>ตัวฟิลด์ JSONB นั้นเป็น BLOB ธรรมดา และผู้ใช้สามารถแก้ไขไบนารีได้โดยตรง แต่ทางโครงการเตือนว่าการแก้ไขจน JSONB ไม่ผิดรูปแบบ (malformed) อาจจะทำให้ผลลัพธ์คาดเดาไม่ได้ บางทีอาจจะคืนค่าถูก บางทีอาจจะคืนค่า error ว่าอ่านไม่ได้ รวมถึงแต่ละเวอร์ชั่นก็จะไม่รับประกันว่าจะได้ค่าเหมือนเดิม</p>\n<p>ที่มา - <a href=\"https://www.sqlite.org/changes.html\">SQLite</a></p>\n<p><img src=\"https://www.blognone.com/sites/default/files/externals/2efc0517927be94524f899b508bfd2da.png\" /></p>\n</div></div></div><div><div>Topics: </div><div><div><a href=\"/topics/sqlite\">SQLite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e24eabe3555e377235801e42318ca24965f573727453d25c7f8715863a7cff","category":"Thai"}