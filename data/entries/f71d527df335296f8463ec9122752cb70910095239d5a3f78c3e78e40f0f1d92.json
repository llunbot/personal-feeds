{"title":"ศูนย์กลางธนาคารกลางชี้ AI จะเร่งเศรษฐกิจแม้จะแทนแรงงานบางส่วน แต่อาจกระทบเงินเฟ้อในอนาคต","link":"https://www.blognone.com/node/140670","date":1719813751000,"content":"<div><div><div><p>Bank of International Settlements (BIS) หรือธนาคารแห่งธนาคารกลาง ออกรายงานเศรษฐกิจประจำปี 2024 โดยระบุว่าเศรษฐกิจโลกกำลังฟื้นตัวจาก COVID-19 และสงครามในยูเครน แต่ยังมีประเด็นน่ากังวลในอนาคตอีกหลายอย่าง โดยจุดสำคัญของรายงานนี้คือการปิดรายงานด้วยการพูดถึงกระแส AI ในตอนนี้ว่าจะกระทบการทำงานของธนาคารกลางต่อไปในอนาคต</p>\n<p>รายงานระบุว่า AI จะกระทบต่อการควบคุมเศรษฐกิจ เริ่มจากภาคแรงงานที่ AI จะเข้าไปแทนแรงงานเดิมบางส่วน, เพิ่มผลิตภาพให้แรงงานบางส่วน, และสร้างงานใหม่ๆ เลย ทำให้การเติบโตเศรษฐกิจเปลี่ยนไป สิ่งหนึ่งที่น่ากังวลคือ AI ทำให้บริษัทต่างๆ มีความสามารถในการปรับราคาเพื่อตอบสนองต่อตลาดได้เร็วขึ้นมากในอนาคต กระทบต่อเงินเฟ้อที่เป็นเป้าหมายการทำงานของธนาคารกลางต่างๆ</p>\n<p>สำหรับการใช้งาน AI ในธนาคารกลางเอง สามารถใช้งานเพื่อพยากรณ์เศรษฐกิจได้เร็วขึ้นแบบเดียวกับที่ภาคเอกชนใช้ AI ในการพยากรณ์ธุรกิจอยู่ก่อนแล้ว ตัว LLM ทำให้ธนาคารกลางต้องเปลี่ยนแนวทางจากเดิมที่ใช้ข้อมูลแบบ structured เป็นหลักมาสำรวจว่าจะใช้งานข้อมูลแบบ unstructured ได้อย่างไรบ้าง</p>\n<p>ที่มา - <a href=\"https://www.bis.org/publ/arpdf/ar2024e3.pdf\">BIS</a></p>\n<p><img alt=\"No Description\" src=\"https://www.blognone.com/sites/default/files/externals/d5957b151e5537eb8eb573c67cdfc37e.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f71d527df335296f8463ec9122752cb70910095239d5a3f78c3e78e40f0f1d92","category":"Thai"}