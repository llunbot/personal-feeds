{"title":"รัฐบาลสหรัฐประกาศข้อสรุปให้เงินสนับสนุน Micron เป็นเงิน 6.1 พันล้านดอลลาร์","link":"https://www.blognone.com/node/143564","date":1733846158000,"content":"<div><div><div><p>กระทรวงการค้าสหรัฐประกาศข้อสรุปในการให้เงินอุดหนุน Micron ในการสร้างโรงงานในสหรัฐอเมริกา เป็นเงินรวมมากกว่า 6.1 พันล้านดอลลาร์ ภายใต้กฎหมาย CHIPS Act ต่อจากแผนเบื้องต้นที่<a href=\"https://www.blognone.com/node/139420\">ประกาศเมื่อเดือนเมษายน</a></p>\n<p>Micron จะนำเงินสนับสนุนนี้ไปใช้ในการก่อสร้างโรงงานที่เมือง Clay รัฐนิวยอร์ก และเมือง Boise รัฐไอดาโฮ จากแผนเงินลงทุนรวม 1.25 แสนล้านดอลลาร์ ในระยะเวลามากกว่า 10 ปีข้างหน้า คาดว่าจะสร้างงานได้มากกว่า 2 หมื่นตำแหน่ง</p>\n<p>กระทรวงการค้าสหรัฐยังมีข้อตกลงเบื้องต้น ให้เงิน Micron อีก 275 ล้านดอลลาร์ สำหรับการขยายโรงงานในเมือง Manassas รัฐเวอร์จิเนีย ซึ่งเป็นโรงงานผลิตชิ้นส่วนสำหรับการทหาร ยานยนต์ และส่วนเทคโนโลยีด้านความปลอดภัยของประเทศ</p>\n<p>ที่มา: <a href=\"https://www.whitehouse.gov/briefing-room/statements-releases/2024/12/10/statement-from-vice-president-kamala-harris-on-chips-and-science-act-investments-in-micron-technology/\">The White House</a></p>\n<p><img alt=\"No Description\" src=\"https://www.blognone.com/sites/default/files/externals/d7e1097d1bd5e2f9f052247cf96225d1.jpeg\" /></p>\n</div></div></div><div><div>Topics: </div><div><div><a href=\"/topics/micron\">Micron</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9498035714979f2f271acc97e7791bd3acd35c5898bff883501142237a2beb9","category":"Thai"}