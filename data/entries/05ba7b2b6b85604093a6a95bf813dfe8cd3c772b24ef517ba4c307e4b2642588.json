{"title":"รายงานเผย Alexa ใหม่ที่มี LLM ยังไม่พร้อมตามกำหนดเดิม ยังห่างไกลความพร้อมให้บริการ","link":"https://www.blognone.com/node/140392","date":1718359963000,"content":"<div><div><div><p>จากกระแส LLM ที่กำลังมาแรง เจ้าตลาด AI Assistant เดิมอย่าง Amazon เหมือนจะยังคงตามหลังคู่แข่งอยู่ไกล และน่าจะถูกแซงไปเรื่อย ๆ เมื่อล่าสุดมีรายงานจากทั้งนิตยสาร Fortune และ Yahoo! Finance รายงานอ้างอิงการสัมภาษณ์คนในไปในทางเดียวกันว่า ความพร้อมของ Alexa LLM ยังคงห่างไกลความเป็นจริง หลังเคยเผย<a href=\"https://www.aboutamazon.com/news/devices/amazon-alexa-generative-a\">พรีวิว</a> เมื่อปลายปีที่แล้ว</p>\n<p>อดีตพนักงานของ Amazon ให้สัมภาษณ์กับทางนิตยสารว่า Alexa ตัวใหม่จะไม่มีวันตามใครทัน ถ้า Amazon ยังไม่ยอมทิ้ง Alexa ตัวเก่าเพื่อมาพัฒนาตัวใหม่ และถึงเปิดตัวออกมา ก็จะยังสู้คู่แข่งไม่ได้</p>\n<p>นอกจากนี้ อดีตพนักงานบางส่วนยังเสริมว่า Amazon ยังไม่รู้วิธีปรับจูนเทคโนโลยีเข้ากับ AI ของตัวเอง แต่ทาง Amazon ก็ออกมาแย้งว่าเป็นเพราะอดีตพนักงานเหล่านั้นล้าหลังเอง และตอนนี้ Alexa LLM ก็ไม่ได้มีปัญหาเรื่องนี้แล้ว</p>\n<p>แต่ก็ยังมีอีกหนึ่งปัญหาที่ทำให้การพัฒนา Alexa ตัวใหม่มีความล่าช้าและไม่บรรลุเป้าหมายสักที นั่นเป็นเพราะโครงสร้างองค์กรของ Amazon ที่แบ่งทีมผู้พัฒนาออกเป็นหลายทีมทำให้การทำงานเกิดความขัดแย้งและยุ่งยากหลายครั้ง</p>\n<p>เมื่อวันพุธที่ผ่านมา Mihail Eric อดีตนักวิจัยที่ออกจากบริษัทไปเมื่อปี 2021 ก็ออกมา<a href=\"https://x.com/mihail_eric/status/1800578001564057754\">โพสต์ลงบัญชี X ของตัวเอง</a>ว่าเป็นเพราะโครงสร้างขององค์กรดังกล่าวและความยึดติดของ Amazon ที่เอาแต่จะผูกการวิจัยไปกับการเปิดตัวสินค้า (น่าจะหมายถึงว่า ทีมวิจัย ขึ้นตรงทีม Product Development) ที่ทำให้การพัฒนา Alexa ในส่วนของเขา ไม่ประสบความสำเร็จ  เขาบอกด้วยว่า งานวิจัยของเขา ถ้าผลักดันถูกที่ถูกทาง คงเป็นจุดกำเนิดของกระแส LLM ก่อนหน้า ChatGPT ไปแล้ว</p>\n<p>ที่มา: <a href=\"https://fortune.com/2024/06/12/amazon-insiders-why-new-alexa-llm-generative-ai-conversational-chatbot-missing-in-action/\">Fortune</a>, <a href=\"https://www.theverge.com/2024/6/13/24177664/amazon-llm-alexa-delayed-fortune\">TheVerge</a></p>\n<blockquote><p>How Alexa dropped the ball on being the top conversational system on the planet—A few weeks ago OpenAI released GPT-4o ushering in a new standard for multimodal, conversational experiences with sophisticated reasoning capabilities.Several days later, my good friends at PolyAI…</p>\n<p>— Mihail Eric (@mihail_eric) <a href=\"https://twitter.com/mihail_eric/status/1800578001564057754?ref_src=twsrc%5Etfw\">June 11, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/06a94743bf2d737b9f88f2cb34884469.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/alexa\">Alexa</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05ba7b2b6b85604093a6a95bf813dfe8cd3c772b24ef517ba4c307e4b2642588","category":"Thai"}