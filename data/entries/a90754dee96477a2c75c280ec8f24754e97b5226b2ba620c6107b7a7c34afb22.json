{"title":"ไฟไหม้ศูนย์ข้อมูล Alibaba Cloud ในสิงคโปร์ จากเหตุแบตเตอรีลิเธียมระเบิด","link":"https://www.blognone.com/node/141953","date":1726033374000,"content":"<div><div><div><p>เมื่อวานนี้เกิดเหตุไฟไหม้ศูนย์ข้อมูล Alibaba Cloud Zone C ในสิงคโปร์ กระทบบริการจำนวนมา โดยต้นเพลิงเกิดจากแบตเตอรีลิเธียมในศูนย์ข้อมูล</p>\n<p>กระบวนการดับเพลิงกินเวลา 4 ชั่วโมง ตั้งแต่ 10:20-14:40 ตามเวลาปักกิ่ง แต่หลังจากควบคุมเพลิงได้แล้วก็ยังมีความร้อนอยู่ ทำให้ทีมงานไม่สามารถเข้าพื้นที่ได้ และอุปกรณ์เน็ตเวิร์คทำงานผิดปกติ ตลอดจนมีน้ำดับเพลิงเข้าไปในห้องเซิร์ฟเวอร์ ทำให้กระบวนการกู้คืนระบบใช้เวลา</p>\n<p>ทาง Alibaba Cloud ระบุว่าระบบที่เปิด high availability เอาไว้สามารถย้ายระบบออกไปโดยอัตโนมัติได้ตามที่คาดหวัง เช่น Redis, MongoDB, MySQL แต่บริการที่เปิดใช้แบบ single availability zone เช่น object storage หรือฐานข้อมูลต่างๆ หากอยู่ใน Zone C ก็จะดับไป</p>\n<p>น้ำดับเพลิงที่รั่วไหลทำให้ทีมงานต้องตัดไฟฟ้าไปหนึ่งอาคารแบบฉุกเฉิน หลังจากนี้กำลังกู้คืนระบบให้กลับคืนมาต่อไป</p>\n<p>ที่มา - <a href=\"https://status.alibabacloud.com/#/eventDetail?eventId=21\">Alibaba Cloud</a></p>\n<p><img src=\"https://www.blognone.com/sites/default/files/externals/093e95f2af999552a0be642750fd72e4.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/data-center\">Data Center</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a90754dee96477a2c75c280ec8f24754e97b5226b2ba620c6107b7a7c34afb22","category":"Thai"}