{"title":"อินเทลร่วมมือบริษัทผลิตชิป UMC นำเครื่องจักรเก่าไปรับผลิตชิปจากภายนอก","link":"https://www.blognone.com/node/137875","date":1706202877000,"content":"<div><div><div><p>อินเทลประกาศความร่วมมือกับ UMC บริษัทผลิตชิปจากไต้หวัน พัฒนาสายการผลิต 12 นาโนเมตร FinFET ที่โรงงานในรัฐแอริโซนา สายการผลิตใหม่นี้จะใช้เครื่องจักรเดิมจำนวนมาก และเน้นให้บริการผลิตชิปจำนวนมากสำหรับลูกค้าภายนอก คาดว่าจะเริ่มเดินสายการผลิตได้จริงปี 2027</p>\n<p>UMC นั้นให้บริการผลิตชิปจากโรงงานในไต้หวันมานาน และมีจุดเด่นที่ชุดพัฒนา Process Design Kit (PDK) พร้อมกับบริการช่วยเหลือในการออกแบบชิป ทำให้ครองตลาดกลุ่มยานยนต์, อุตสาหกรรม, ชิปแสดงผล, และชิปสื่อสาร ได้มาก โดยปัจจุบัน UMC มีโรงงาน 12 แห่ง รวมกำลังผลิต 880,000 เวเฟอร์ (เทียบเท่าเวเฟอร์ 8 นิ้ว) ต่อเดือน</p>\n<p>อินเทลมีสายการผลิตชิประดับเก่ากว่า 10 นาโนเมตรอยู่จำนวนมาก แต่ที่ผ่านมาก็สั่งซื้อเครื่องจักรรุ่นใหม่ๆ เพื่อแข่งขันกับ TSMC อย่างหนักทำให้น่าจะเปิดสายการผลิตชิปประสิทธิภาพสูงได้เร็วๆ นี้ การจับมือกับ UMC ก็น่าจะช่วยให้อินเทลรับผลิตชิปจากภายนอกบริษัทได้ตามแผน โดยอินเทลตั้งเป้าจะเป็นโรงงานรับจ้างผลิตอันดับสองของโลกภายในปี 2030</p>\n<p>คาดว่าสายการผลิตใหม่นี้จะเดินสายการผลิตได้ในปี 2027</p>\n<p>ที่มา - <a href=\"https://www.intel.com/content/www/us/en/newsroom/news/ifs-manufacturing-news-2024.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/cd4d845caa8d1e6279158bb8ed20240d.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c41387d594ccbd2aecc120c78a41c87f2466ca8e4c181ed339e0f9fec899b6b","category":"Thai"}