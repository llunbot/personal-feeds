{"title":"กูเกิลประกาศแผนอัพเกรด Wear OS 3 กลางปี 2022, มีนาฬิกาได้ไปต่อแค่ไม่กี่รุ่น","link":"https://www.blognone.com/node/123855","date":1627006539000,"content":"<div><div><div><p>กูเกิลประกาศข้อมูลเพิ่มเติมของ<a href=\"https://www.blognone.com/node/122748\">โครงการ Wear ที่ร่วมพัฒนากับซัมซุง</a> โดยฝั่งกูเกิลจะเรียกระบบปฎิบัติการนี้ว่า <strong>Wear OS 3</strong> (<a href=\"https://www.blognone.com/node/123476\">ฝั่งซัมซุงเรียก One UI Watch</a> ทำให้ยิ่งงงเข้าไปอีก)</p>\n<p>ข่าวร้ายตามความคาดหมายคือจะมีนาฬิกา Wear OS เดิมเพียงไม่กี่รุ่นเท่านั้นที่ได้อัพเกรดเป็น Wear OS 3 ได้แก่ TicWatch Pro 3 GPS, TicWatch Pro 3 Cellular/LTE, TicWatch E3 เท่านั้น กระบวนการอัพเกรดจะเริ่มในช่วงกลางถึงปลายปี 2022 โน่นเลย</p>\n<p>กูเกิลบอกว่าการอัพเกรด OS จะทำให้ข้อมูลเดิมทั้งหมดหายไปด้วย ทำให้กูเกิลจะเสนอการอัพเกรดเป็นทางเลือก (opt-in) ผู้ใช้สามารถเลือกใช้งาน Wear OS เดิมต่อได้ โดยยังจะได้อัพเดตฟีเจอร์บางอย่าง (เช่น Gboard) และการันตีอัพเดตความปลอดภัยอย่างน้อย 2 ปีนับจากวันวางขาย</p>\n<p>นอกจากนี้ กูเกิลยังประกาศว่าฮาร์ดแวร์ของ Mobvoi TicWatch และ Fossil ในอนาคตจะใช้ Wear OS 3 ด้วย ถ้านับรวมซัมซุงด้วย ตอนนี้เรามีนาฬิกาที่ใช้ OS ตัวใหม่แล้ว 3 แบรนด์</p>\n<blockquote><p>Wear OS 3 is coming.Find out what it means for you and your smartwatch, here: <a href=\"https://t.co/hhhHg71uBy\">https://t.co/hhhHg71uBy</a></p>\n<p>— Wear OS by Google (@WearOSbyGoogle) <a href=\"https://twitter.com/WearOSbyGoogle/status/1418253305122369539?ref_src=twsrc%5Etfw\">July 22, 2021</a></p></blockquote>\n<p><img src=\"https://www.blognone.com/sites/default/files/externals/5a0c8ac5b92e8ae15625e853f8ee9164.png\" /></p>\n<p>ที่มา - <a href=\"https://support.google.com/wearos/thread/118166873/what-wear-os-3-means-for-you\">Google</a></p>\n</div></div></div><div><div>Topics: </div><div><div><a href=\"/topics/wear-os\">Wear OS</a></div><div><a href=\"/topics/fossil\">Fossil</a></div><div><a href=\"/topics/mobvoi\">Mobvoi</a></div><div><a href=\"/topics/google\">Google</a></div><div><a href=\"/topics/smart-watch\">Smart Watch</a></div><div><a href=\"/topics/wearable-computing\">Wearable Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"796f43fb4f9632d4b58472f324a3c5ed97f5faf28221747827d2f9b66ad425c3","category":"Thai"}