{"title":"Meituan รายงานผลประกอบการไตรมาส ยังเติบโตตามแนวโน้มการบริโภคที่ฟื้นตัว","link":"https://www.blognone.com/node/140230","date":1717826771000,"content":"<div><div><div><p>Meituan แพลตฟอร์ม O2O (Online-to-Offline) รายใหญ่ในจีน รายงานผลประกอบการประจำไตรมาสเดือนมีนาคม 2024 มีรายได้รวม 73,275 ล้านหยวน เพิ่มขึ้น 25.0% จากไตรมาสเดียวกันในปีก่อน มีกำไรสุทธิตามบัญชี Non-IFRS 7,488 ล้านหยวน</p>\n<p>Wang Xing ซีอีโอและผู้ก่อตั้ง Meituan กล่าวในช่วงแถลงผลประกอบการ ว่าบริษัทสามารถตามแนวโน้มของอุตสาหกรรมที่ฟื้นตัว และการบริโภคในประเทศดีขึ้น ทำให้ผลการดำเนินงานในไตรมาสแรกออกมาดีต่อเนื่อง</p>\n<p>Wang ยังกล่าวถึงแผนงานในอนาคต ว่าบริษัทมีแผนให้บริการในต่างประเทศ โดยมองภูมิภาคเอเชียตะวันออกเฉียงใต้ในตอนนี้</p>\n<p>รายได้เฉพาะธุรกิจคอมเมิร์ซในประเทศ ซึ่งเป็นรายได้หลักบริษัทที่รวม เดลิเวอรีทุกแบบ ตลอดจนบริการจองโรงแรม-ตั๋วเครื่องบิน มีรายได้เพิ่มขึ้น 27.4% เป็น 54,625 ล้านหยวน ส่วนกลุ่มธุรกิจใหม่ เช่น อีคอมเมิร์ซแบบ Group-buying ยังขาดทุนแต่ลดลงเป็น 2,757 ล้านหยวน</p>\n<p>ที่มา: <a href=\"https://www.scmp.com/tech/big-tech/article/3265668/chinese-food-delivery-giant-meituan-beats-estimates-post-25-quarterly-revenue-increase\">South China Morning Post</a></p>\n<p><img src=\"https://www.blognone.com/sites/default/files/externals/ddd32645d10981efe052e54b61fffd85.png\" /></p>\n</div></div></div><div><div>Topics: </div><div><div><a href=\"/topics/meituan\">Meituan</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08fa40009268b14dfb3a6a5410b7dfe4c87317dd141f73272ae003aaa373bcc7","category":"Thai"}