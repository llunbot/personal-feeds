{"title":"Threads เตรียมให้บริการในกลุ่มประเทศ EU เดือนธันวาคมนี้","link":"https://www.blognone.com/node/137023","date":1701360886000,"content":"<div><div><div><p>ถึงแม้แพลตฟอร์มโซเชียลข้อความ Threads จะออกมาแล้วระยะหนึ่ง แต่ประเทศในกลุ่มสหภาพยุโรปหรือ EU นั้น ก็ยังไม่ได้ให้บริการ เนื่องจาก Meta มีประเด็นเกี่ยวกับการกำกับดูแลข้อมูลส่วนบุคคล จึงเลือกยังไม่ให้บริการในกลุ่มประเทศนี้ในช่วงแรก</p>\n<p>ล่าสุดมีรายงานว่า Threads เตรียมเปิดให้ใช้งานในประเทศกลุ่ม EU แล้ว ในเดือนธันวาคม และถือเป็นการขยายตลาดประเทศผู้ใช้งานรอบใหญ่ที่สุดครั้งหนึ่ง</p>\n<p>อย่างไรก็ตามการให้บริการ Threads ใน EU ก็มาพร้อมเงื่อนไขหลายอย่าง เช่น ต้องเปิดให้สมัครใช้งานเพื่อ<strong>อ่านอย่างเดียว</strong>ได้ ไม่ต้องมีโปรไฟล์สำหรับการโพสต์เนื้อหา เป็นต้น รวมถึงสามารถลบเฉพาะบัญชี Threads ได้ โดยไม่ต้องลบบัญชี Instagram ซึ่ง Threads <a href=\"https://www.blognone.com/node/136728\">เพิ่งประกาศรองรับ</a>ไปก่อนหน้านี้</p>\n<p>คาดว่าการขยายสู่ตลาด EU จะทำให้ Threads มีคนสมัครใช้งานเพิ่มอีกประมาณ 40 ล้านบัญชี และอย่างน้อยก็ทำให้เนื้อหาการสนทนาบนแพลตฟอร์มมีกลุ่มประชากรอีกภูมิภาคเพิ่มเข้ามา</p>\n<p>ที่มา: <a href=\"https://www.wsj.com/tech/meta-threads-europe-launch-98448df5\">The Wall Street Journal</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"990296790cb8e40b5a19560a9fcb32d591b6fbfc5c1ced0dadd29acef1df8c13","category":"Thai"}