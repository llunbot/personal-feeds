{"title":"Waymo เริ่มทดสอบรถอัตโนมัติเก็บข้อมูลบนถนนในเมืองโตเกียวแล้ว","link":"https://www.blognone.com/node/145777","date":1744281060000,"content":"<div><div><div><p>Waymo บริการรถแท็กซี่ไร้คนขับในเครือ Alphabet บริษัทแม่ของกูเกิล แถลงข่าวว่า Waymo จะเริ่มเดินรถเพื่อเก็บข้อมูลในพื้นที่เมืองโตเกียว ประเทศญี่ปุ่น โดยในกระบวนการทดสอบนี้รถทั้งหมดจะมีคนขับรถควบคุมพวงมาลัย เริ่มต้นตั้งแต่สัปดาห์หน้า ใน 7 เขตของโตเกียว รวมทั้ง มินาโตะ และ ชิบูยะ</p>\n<p>การเริ่มทดสอบ Waymo ในโตเกียวเป็นหมุดหมายสำคัญ เพราะเป็นการนำรถวิ่งบนถนนสาธารณะครั้งแรกนอกสหรัฐอเมริกา และยังเป็นการทดสอบรถอัตโนมัติพวงมาลัยขวาครั้งแรกด้วย โดย Waymo ประกาศแผนการให้บริการ<a href=\"https://www.blognone.com/node/143692\">ตั้งแต่เดือนธันวาคมที่ผ่านมา</a> ใช้รถยนต์ไฟฟ้า Jaguar I-PACE จำนวน 25 คัน</p>\n<p>รถของ Waymo จะดำเนินการโดยร่วมมือกับ Nihon Kotsu บริษัทแท็กซี่รายใหญ่ในญี่ปุ่น และ Go ที่เป็นแพลตฟอร์มเรียกรถแท็กซี่ซึ่ง Nihon Kotsu ร่วมถือหุ้นด้วย หลังจากเก็บข้อมูล ขั้นถัดไปคือการวิ่งบริการรถแบบอัตโนมัติ โดยยังมีเจ้าหน้าที่อยู่หลังพวงมาลัย ซึ่ง Waymo ยังไม่ได้บอกว่าจะเริ่มให้บริการขั้นถัดไปได้เมื่อใด</p>\n<p>ที่มา: <a href=\"https://www.reuters.com/business/autos-transportation/waymo-begin-data-collection-tokyo-with-driver-operated-test-rides-2025-04-10/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/84749ff7ce8a732ac7db2da388baef78.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/tokyo\">Tokyo</a></div><div><a href=\"/topics/japan\">Japan</a></div><div><a href=\"/topics/robotaxi\">Robotaxi</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8d246a044738a04be8cdb9417b62ddbfcc9f27c745a0cf579846e8969c768cf","category":"Thai"}