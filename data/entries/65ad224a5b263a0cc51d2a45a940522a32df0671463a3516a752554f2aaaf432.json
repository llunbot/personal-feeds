{"title":"Google Play แบนแอพละเมิดกฎไปแล้ว 2.28 ล้านตัว, แบนบัญชีนักพัฒนา 3.3 แสนบัญชี","link":"https://www.blognone.com/node/139495","date":1714519615000,"content":"<div><div><div><p>กูเกิลสรุปสถิติการต่อสู้กับแอพประสงค์ร้าย แอพเสี่ยงภัยต่างๆ บน Google Play ในปี 2023 ดังนี้</p>\n<ul>\n<li>ป้องกันแอพที่ละเมิดกฎของสโตร์จำนวน 2.28 ล้านตัว ไม่ให้เผยแพร่บน Play Store โดยเป็นผลจากระบบตรวจจับและกระบวนการรีวิวที่ดีกว่าเดิม</li>\n<li>เข้มงวดกับบัญชีนักพัฒนามากขึ้น แบนแอพนักพัฒนาที่ประสงค์ร้ายไป 333,000 บัญชี</li>\n<li>มีแอพที่ถูกปฏิเสธการขึ้นสโตร์ด้วยเหตุผลเรื่องสิทธิการเข้าถึงตำแหน่ง background location และ SMS ไปแล้วเกือบ 200,000 ครั้ง</li>\n<li>ร่วมมือกับผู้สร้าง SDK ภายนอกยอดนิยม 31 ตัว ปรับแก้เรื่องสิทธิการเข้าถึงข้อมูลที่อ่อนไหว ช่วยลดความเสี่ยงของแอพลงไปได้ 790,000 ตัว</li>\n<li>สร้าง<a href=\"https://play.google.com/sdks\">ฐานข้อมูล Google Play SDK Index</a> ให้นักพัฒนาดูสถิติการใช้งาน SDK ต่างๆ ในระบบของ Android</li>\n<li><a href=\"https://www.blognone.com/node/139047\">ระบบสแกนมัลแวร์แบบเรียลไทม์ของ Google Play Protect</a> สามารถตรวจจับการติดตั้งแอพอันตรายนอก Play Store ไปได้แล้ว 5 ล้านครั้ง</li>\n<li>เริ่มถอดแอพเก่าจากสโตร์ โดย<a href=\"https://www.blognone.com/node/127961\">แอพเก่าที่ไม่อัพเดต และไม่เลือก target API เวอร์ชันที่ใหม่มากพอ จะไม่ถูกแสดงให้ผู้ใช้ใหม่เห็น</a> มีแอพกลุ่มนี้ 1.5 ล้านตัว</li>\n</ul>\n<p>ที่มา - <a href=\"https://security.googleblog.com/2024/04/how-we-fought-bad-apps-and-bad-actors-in-2023.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/b32d021713b536551e25fd5c84f70873.jpeg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65ad224a5b263a0cc51d2a45a940522a32df0671463a3516a752554f2aaaf432","category":"Thai"}