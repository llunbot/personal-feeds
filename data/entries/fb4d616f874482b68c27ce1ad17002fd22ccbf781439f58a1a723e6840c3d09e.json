{"title":"PayPal ซื้อกิจการ Paidy แพลตฟอร์ม Buy now, pay later ในญี่ปุ่น","link":"https://www.blognone.com/node/124646","date":1631143401000,"content":"<div><div><div><p>PayPal ประกาศบรรลุข้อตกลงเพื่อซื้อกิจการ Paidy แพลตฟอร์มการเงินจากญี่ปุ่น สำหรับการซื้อก่อนจ่ายทีหลัง (Buy now, pay later - BNPL) ที่มูลค่า 3 แสนล้านเยน หรือราว 8.9 หมื่นล้านบาท โดยจ่ายด้วยเงินสดเป็นหลัก คาดว่าดีลจะเสร็จสิ้นในไตรมาสที่ 4 ของปี 2021 โดย Paidy จะยังดำเนินธุรกิจภายใต้แบรนด์เดิมต่อไป</p>\n<p>Paidy เป็นบริการจ่ายเงินสำหรับการซื้อสินค้าออนไลน์ในแบรนด์ 3-Pay ที่ให้ผู้ซื้อสามารถแบ่งจ่ายรายเดือนได้ โดยนำบิลไปจ่ายที่ร้านสะดวกซื้อหรือโอนผ่านบัญชีธนาคาร มีการจัดระบบให้คะแนนเครดิตผู้ใช้งาน รวมทั้งการันตีการจ่ายเงินให้กับทางร้านค้า วิธีการของ BNPL ทำให้ผู้ซื้อสบายใจในการจับจ่ายออนไลน์มากขึ้น เพิ่มยอดซื้อ และความถี่ในการซื้อ</p>\n<p>Peter Kenevan รองประธานส่วนธุรกิจ PayPal ในญี่ปุ่นกล่าวว่า Paidy เป็นผู้บุกเบิกบริการ BNPL ในญี่ปุ่น และเป็นผู้นำในด้านนี้อย่างรวดเร็ว จึงเป็นโอกาสกับทาง PayPal ในการเข้าถึงตลาดญี่ปุ่นที่มีความเฉพาะตัวให้มากขึ้น</p>\n<p>ที่มา: <a href=\"https://www.prnewswire.com/news-releases/paypal-to-acquire-paidy-301370860.html\">PayPal</a></p>\n<p><img src=\"https://www.blognone.com/sites/default/files/externals/3bb21cbac930ae491376f7f8fb205954.jpg\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/fintech\">FinTech</a></div><div><a href=\"/topics/acquisition\">Acquisition</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb4d616f874482b68c27ce1ad17002fd22ccbf781439f58a1a723e6840c3d09e","category":"Thai"}