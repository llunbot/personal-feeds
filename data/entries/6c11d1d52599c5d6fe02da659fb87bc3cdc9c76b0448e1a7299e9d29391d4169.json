{"title":"รัฐบาลกรุงโตเกียวเตรียมใช้ ChatGPT พิมพ์เอกสารและทำงานธุรการ ตั้งแต่เดือนสิงหาคม","link":"https://www.blognone.com/node/134344","date":1686719662000,"content":"<div><div><div><p>รัฐบาลท้องถิ่นกรุงโตเกียวประกาศจะเริ่มใช้ ChatGPT สำหรับงานเอกสารและงานธุรการภายในสำนักงาน ตั้งแต่เดือนสิงหาคม</p>\n<p>รัฐบาลกรุงโตเกียวจะใช้ ChatGPT สำหรับงานเอกสารต่าง ๆ เช่น การเตรียมเอกสารในรูปแบบถาม-ตอบ รวมถึงจะสอบถามความเห็นข้าราชการของกรุงโตเกียวว่าควรจะนำ Generative AI ไปใช้ทำอะไรต่อไป</p>\n<p>Koike ผู้ว่าการกรุงโตเกียวเผยว่า การประเมินข้อดีข้อเสียของเครื่องมือ AI ที่จะนำมาใช้งาน จะช่วยให้การบริหารจัดการภาครัฐดีมากขึ้น ส่วนประเด็นความลับของข้อมูล รัฐบาลท้องถิ่นมีการจัดตั้งทีมงานขึ้นมาทดสอบทั้งประสิทธิภาพ และวางแนวทางการใช้งานเพื่อป้องกันข้อมูลรั่วไหล</p>\n<p>เมืองโยโกสุกะ จังหวัด คานางาวะ เป็นรัฐบาลท้องถิ่นที่แรกที่นำ ChatGPT มาช่วยเพิ่มประสิทธิภาพในการทำงานด้านเอกสาร โดยรัฐบาลท้องถิ่นโยโกสุกะคาดว่า การใช้ ChatGPT จะช่วยลดระยะเวลาทำงานเฉลี่ยราว 10 นาทีต่อวัน</p>\n<p>ที่มา: <a href=\"https://japantoday.com/category/tech/tokyo-gov%27t-to-start-using-chatgpt-from-aug\">JapanToday</a></p>\n<p><img alt=\"alt=&quot;JPN_Metro&quot;\" src=\"https://www.blognone.com/sites/default/files/externals/435842dd07d06c60525a04928f150671.png\" /><em>ศาลาว่าการกรุงโตเกียวจาก Shutterstock</em></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/chat-bot\">Chat Bot</a></div><div><a href=\"/topics/japan\">Japan</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c11d1d52599c5d6fe02da659fb87bc3cdc9c76b0448e1a7299e9d29391d4169","category":"Thai"}