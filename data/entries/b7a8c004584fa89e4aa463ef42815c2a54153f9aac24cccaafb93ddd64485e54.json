{"title":"Uber จับมือ Volkswagen นำรถตู้ไร้คนขับ ID. Buzz AD ให้บริการในสหรัฐปี 2026","link":"https://www.blognone.com/node/146074","date":1745638953000,"content":"<div><div><div><p>Uber ประกาศความร่วมมือกับ Volkswagen ว่าจะนำรถตู้ไฟฟ้าไร้คนขับ ID. Buzz AD มาให้บริการกับลูกค้าของ Uber ในสหรัฐอเมริกา</p>\n<p>Uber และ VW ตั้งเป้าให้บริการเชิงพาณิชย์ในเมืองลอสแอนเจลิสในปีหน้า 2026 โดยจะเริ่มทดสอบกับถนนจริงแบบมีคนขับนั่งไปด้วยในช่วงปลายปี 2025</p>\n<p>Volkswagen มีแบรนด์ลูกชื่อ MOIA ทำระบบรถยนต์ไร้คนขับ จะทำหน้าที่เชื่อมระบบของรถยนต์ ID. Buzz AD เข้ากับระบบของ Uber</p>\n<p>Volkswagen ถือเป็นแบรนด์รถยนต์รายล่าสุดที่ลงสนามรถยนต์ไร้คนขับในสหรัฐอเมริกา จากที่ก่อนหน้านี้มี Waymo ของ Alphabet ให้บริการอยู่แล้ว, <a href=\"https://www.blognone.com/node/132641\">Zoox ที่ขายกิจการให้ Amazon</a>,  <a href=\"https://www.blognone.com/node/146035\">Tesla ที่ประกาศลงสู่ตลาดด้วย Cybercab</a> และ <a href=\"https://www.blognone.com/node/143568\">Cruise ของ GM ที่ปิดตัวไปแล้ว</a></p>\n<p>ที่มา - <a href=\"https://investor.uber.com/news-events/news/press-release-details/2025/Volkswagen-and-Uber-Launch-Long-Term-Strategic-Partnership-to-Deploy-Autonomous-ID--Buzz-Vehicles-on-the-Uber-Platform/default.aspx\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/40315008ea606414ce4214fd80532c7f.jpeg\" /></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/uber\">Uber</a></div><div><a href=\"/topics/driverless-car\">Driverless Car</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7a8c004584fa89e4aa463ef42815c2a54153f9aac24cccaafb93ddd64485e54","category":"Thai"}