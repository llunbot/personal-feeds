{"title":"Trump เก็บภาษีนำเข้าสินค้ามูลค่าต่ำ 800 ดอลลาร์​ ปิดช่องเลี่ยงภาษีจากอีคอมเมิร์ซจีน","link":"https://www.blognone.com/node/144479","date":1738568490000,"content":"<div><div><div><p>ในคำสั่งประธานาธิบดีของ Donald Trump ที่ขึ้นภาษีนำเข้าสินค้าจากแคนาดาและเม็กซิโก 25% และจีน 10% มีประเด็นที่น่าสนใจคือ คำสั่งนี้ครอบคลุมเรื่องสินค้ามูลค่าต่ำ (ภาษาในวงการคือ de minimis)​ ซึ่งเดิมทีได้รับการยกเว้นภาษีเป็นพิเศษตามข้อตกลงด้านไปรษณีย์สากลที่มีมาตั้งแต่ทศวรรษ 1930s แต่คราวนี้ Trump จะเก็บภาษีทุกกรณีแล้ว</p>\n<p>ที่ผ่านมา การสั่งซื้อสินค้าจากแพลตฟอร์มอีคอมเมิร์ซต่างชาติ เช่น Aliexpress, Temu, Shein แล้วส่งสินค้าราคาต่ำกว่า 800 ดอลลาร์มาจากประเทศจีน จะได้รับการยกเว้นภาษีตามกฎ de minimis นี้ กลายเป็นช่องโหว่ (loophole) ของการขายสินค้าออนไลน์ข้ามประเทศโดยไม่ต้องเสียภาษีนำเข้า ตัวเลขของรัฐบาลสหรัฐเองระบุว่าในปี 2024 มีพัสดุที่เข้าข่าย de minimis เข้ามายังสหรัฐอเมริกาจำนวน 1.3 พันล้านชิ้น มูลค่าถึง 4.8 หมื่นล้านดอลลาร์</p>\n<p>ประเทศไทยเองมีกฎ de minimis ลักษณะเดียวกันกับพัสดุที่มูลค่าต่ำกว่า 1,500 บาท และคณะรัฐมนตรีเพิ่งประกาศให้เก็บภาษีมูลค่าเพิ่ม (VAT) กับพัสดุเหล่านี้ แต่ยังยกเว้นภาษีนำเข้าให้เหมือนเดิม (<a href=\"https://www.customs.go.th/cont_strc_simple_with_date.php?current_id=14232a324146505f4b464b49464b4d\">หน้าเว็บอธิบายของกรมศุลกากร</a>)</p>\n<p>ที่มา - <a href=\"https://www.nbcnews.com/news/world/trump-tariffs-take-aim-trade-loophole-used-chinese-online-retailers-te-rcna190386\">NBC</a>, <a href=\"https://fortune.com/2025/02/02/trump-tariffs-de-minimis-loophole-chinese-online-retailers-temu-alibaba-shein/\">Fortune</a></p>\n<p><img alt=\"No Description\" src=\"https://www.blognone.com/sites/default/files/externals/eefdfa624364b6303bfb1f54dc1ffebc.jpg\" /></p>\n<p>ภาพจาก <a href=\"https://th.shein.com/About-Us-a-117.html\">Shein</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/e-commerce\">E-commerce</a></div><div><a href=\"/topics/china\">China</a></div><div><a href=\"/topics/alibaba\">Alibaba</a></div><div><a href=\"/topics/temu\">Temu</a></div><div><a href=\"/topics/shein\">Shein</a></div><div><a href=\"/topics/tax\">Tax</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4725b77ee8c3692c921a065b3e4aab31d4b7e3d48473ae364ecd3d892b00562c","category":"Thai"}