{"title":"The Day Before เลื่อนวันวางจำหน่ายครั้งที่ 3 แต่เตรียมเปิด Early Access วันที่ 7 ธันวาคมนี้","link":"https://www.blognone.com/node/136541","date":1698914418000,"content":"<div><div><div><p>ตำนานเกมเลื่อนยังคงดำเนินต่อไปกับเกม The Day Before ที่มีกำหนดวางจำหน่ายในวันที่ 11 พฤศจิกายน แต่ล่าสุดตัวเกมปล่อยเทรลเลอร์อัปเดตข้อมูลใหม่ ๆ ของตัวเกมที่ตอนท้ายประกาศว่าตัวเกมจะเปิดให้เล่นแบบ Early Access ในวันที่ 7 ธันวาคม 2023 บนพีซีผ่าน Steam โดยที่ไม่กล่าวถึงเวอร์ชันคอนโซลแต่อย่างใด</p>\n<p>Fntasitc ผู้พัฒนาเกมบอกว่า The Day Before เป็นเกมใหญ่เกมแรกของทีมที่ใช้เวลาพัฒนามากว่า 5 ปี และการวางจำหน่ายเกมเวอร์ชันเต็มจะเกิดขึ้นเมื่อทีมงานมั่นใจว่านี่เป็นเกมเวอร์ชันที่ดีที่สุดแล้วเท่านั้น และเชื่อว่าข้อเสนอแนะ และการมีส่วนร่วมของผู้เล่นใน Early Access จะมีส่วนช่วยในการพัฒนาเกมอย่างมาก</p>\n<p><img alt=\"No Description\" src=\"https://www.blognone.com/sites/default/files/externals/d61aef19ff2b80d81828d0a3225540f3.png\" /></p>\n<p>The Day Before เป็นเกมแนว MMO ผจญภัยเอาตัวรอดจากการระบาดของไวรัสซอมบี้รูปแบบเกมคล้ายกับ The Division โดยเราจะได้รับบทเป็นตัวละครที่เราสร้างขึ้นเองผจญภัยในเมือง New Fortune City</p>\n<p>ตัวเกมเปิดตัวครั้งแรกเมื่อปี 2021 โดยกำหนดวางจำหน่ายในช่วงเดือนมิถุนายน 2022 แล้วเลื่อนออกมาเป็น 1 มีนาคม 2023 ตามด้วย 11 พฤศจิกายน และเปลี่ยนมาเปิด Early Access ในวันที่ 7 ธันวาคม 2023 แทน โดย Fntasitc บอกว่าตัวเกมเวอร์ชัน Early Access จะขายในราคา 39 ดอลลาร์ ส่วนตัวเต็มจะขายในราคา 49 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/494fdaa240cf0177688e0563acca8403.png\" /><img alt=\"No Description\" src=\"https://www.blognone.com/sites/default/files/externals/489f3c3197670f630cbdd0dbdb161512.png\" /><img alt=\"No Description\" src=\"https://www.blognone.com/sites/default/files/externals/a346dbbab50bcff1f09eb952f335c43e.png\" /></p>\n<p>ที่มา - <a href=\"https://www.ign.com/articles/the-day-before-delayed-again-fntastic-shares-new-trailer-and-big-update\">IGN</a></p>\n</div></div></div><div><div>Topics: </div><div><div><a href=\"/topics/the-day-before\">The Day Before</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f45d151e323d05b558966d90935f42eb5f27fb6aa3f60d1048e0c3e5745f1f7","category":"Thai"}