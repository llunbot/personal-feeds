{"title":"ไมโครซอฟท์จะเปิดตัว Surface Copilot+ PC ใหม่วันที่ 6 พ.ค. นี้","link":"https://www.blognone.com/node/146219","date":1746227050000,"content":"<div><div><div><p>ไมโครซอฟท์ประกาศผ่านบัญชี Microsoft Surface บน X.com ว่า \"Something new is coming… find out next week\" พร้อมระบุคำว่า \"Copilot+ PC\" และวันที่ 6 พ.ค. จึงสื่อได้ว่าบริษัทฯ มีแผนจะเปิดตัว  Surface Copilot+ PC ในวันดังกล่าว</p>\n<p>ก่อนหน้านี้มีข่าวลือว่าไมโครซอฟท์กำลังพัฒนา <a href=\"https://www.blognone.com/node/144343\">Surface Pro หน้าจอ 11 หรือ 12 นิ้ว</a> ซึ่งจะมาเป็นคู่แข่งโดยตรงกับ iPad Pro หน้าจอ 11 นิ้วของแอปเปิล Engadget ยังคาดว่าไมโครซอฟท์อาจเปิดตัวผลิตภัณฑ์ที่ใช้ชิป <a href=\"https://www.blognone.com/node/143954\">Snapdragon X</a> ที่ได้รับการเปิดตัวไปเมื่อต้นปีนี้อีกด้วย</p>\n<p>ยังไม่เป็นที่แน่ชัดว่าบริษัทฯ จะจัดงานเปิดตัวหรือเพียงแค่ขึ้นข่าวประชาสัมพันธ์ทางเว็บไซต์เท่านั้น และหากมีการเปิดตัวในวันที่ 6 พ.ค. นี้จริงก็ไม่เป็นที่แน่ชัดว่าบริษัทฯ จะเปิดตัวอุปกรณ์อะไรที่งาน Build 2025 ที่มีกำหนดจัดขึ้นในวันที่ 19 พ.ค. หรือไม่ โดยปีที่แล้วก่อนงาน Build 2024 เพียงหนึ่งวัน <a href=\"https://www.blognone.com/node/139853\">ไมโครซอฟท์ได้เปิดตัว Surface Laptop รุ่นที่ 7 และ Surface Pro รุ่นที่ 11 รองรับ Copilot+ PC</a></p>\n<p>ที่มา: <a href=\"https://x.com/surface/status/1918032688730034445\">Microsoft Surface (X.com)</a> ผ่าน <a href=\"https://www.engadget.com/computing/laptops/microsoft-surface-team-has-something-new-coming-next-week-121507230.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/b172d330c3f731ff30b2f89713a4d000.jpg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/copilot-pc\">Copilot+ PC</a></div></div></div>","author":"nuntawat","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0284d695b8ce356d1c923270957438ef44a4723ba1c772bad9a1815b1d465357","category":"Thai"}