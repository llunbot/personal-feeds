{"title":"Disney+ จำนวนสมาชิกทั่วโลกลดลงอีกไตรมาส แต่ตัวเลขรายได้ดีขึ้น ขาดทุนน้อยลง","link":"https://www.blognone.com/node/133782","date":1683761282000,"content":"<div><div><div><p>ดิสนีย์รายงานผลการดำเนินงานไตรมาสที่ 2 ตามปีการเงินบริษัท 2023 สิ้นสุดเดือนมีนาคม 2023 จำนวนสมาชิก Disney+ ลดลงต่ออีกไตรมาส โดยลดลง 4 ล้านบัญชี จำนวนสุทธิเป็น 157.8 ล้านบัญชี จำนวนที่ลดลงส่วนใหญ่มาจากผู้ใช้งานในอินเดียที่เป็นลูกค้า Disney+ Hotstar ลดลง 6 แสนราย</p>\n<p>ถึงแม้จำนวนสมาชิกสตรีมมิ่งจะลดลง แต่ตัวเลขทางการเงินส่วนธุรกิจ Direct-to-Consumer ก็ขาดทุนเฉพาะส่วนนี้ลดลงเป็น 659 ล้านดอลลาร์ ขณะที่รายได้ส่วนนี้เพิ่มขึ้น 12% เป็น 5.51 พันล้านดอลลาร์</p>\n<p>Bob Iger ซีอีโอ Disney เปิดเผยว่าสำหรับผู้ใช้งานในอเมริกา คอนเทนต์ของ Hulu แพลตฟอร์มสตรีมมิ่งอีกตัวของดิสนีย์ จะนำมารวมกับใน Disney+ เพื่อให้ผู้ใช้งานใช้แอปเดียวเข้าถึงเนื้อหาได้ทั้งหมด</p>\n<p>ที่มา: <a href=\"https://www.cnbc.com/2023/05/10/disney-dis-earnings-report-q2-2023.html\">CNBC</a> (1) และ <a href=\"https://www.cnbc.com/2023/05/10/disney-plus-add-hulu-content-raise-price-ad-free-service.html\">(2)</a></p>\n<p><img src=\"https://www.blognone.com/sites/default/files/externals/e166bcf0a15c8a3c9a01e408053456ec.jpg\" alt /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div><div><a href=\"/topics/hulu\">Hulu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a448113b74ca6ae5ea04848b0b32dc2eb1d6e1c0855ef6cb77f6a74c6639845b","category":"Thai"}