{"title":"ภูมิธรรม ย้ำอย่าพึ่งรัฐแก้ปัญหาแก๊งคอลเซ็นเตอร์ฝ่ายเดียว เอกชน-ประชาชนต้องร่วมมือกัน เพื่อให้ปี 2568 เป็น “ปีแห่งความปลอดภัยไซเบอร์”","link":"https://www.blognone.com/node/146330","date":1746704777000,"content":"<div><div><div><p>ภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม ย้ำในงานแถลงข่าว “ปีแห่งความปลอดภัยไซเบอร์” ว่ารัฐบาลยังเดินหน้ารับมือกับภัยไซเบอร์ โดยเฉพาะแก๊งคอลเซ็นเตอร์ที่สร้างความเสียหายให้กับประชาชนอย่างต่อเนื่อง</p>\n<p>โดยสภาความมั่นคงแห่งชาติ เดินหน้ากำหนดนโยบาย พัฒนากฎหมาย ร่วมมือและประสานงานกับหน่วยงานต่าง ๆ เช่น สำนักงานสภาความมั่นคงแห่งชาติ, สำนักงานตำรวจแห่งชาติ, กระทรวงดีอี, กสทช., AIS, และธนาคารภาคเอกชน เพื่อยกระดับความมั่นคงของประเทศ และจัดการกับอาชญากรรมข้ามชาติ และแก๊งคอลเซ็นเตอร์ให้ได้มากที่สุด</p>\n<p>ภูมิธรรม ยังบอกว่าความปลอดภัยทางไซเบอร์เป็นเรื่องที่ประเทศใดประเทศหนึ่งแก้เองไม่ได้ ต้องร่วมมือกับหลายประเทศ หรือแม้แต่ภายในประเทศเอง ที่ต้องพึ่งพาหลาย ๆ ภาคส่วน เช่นเดียวกับในไทย ที่จะให้รัฐทำหน้าที่แก้ปัญหาอย่างเดียวไม่ได้</p>\n<p>ภาคเอกชนก็มีความจำเป็นต้องเข้ามาช่วยเหมือนกัน เพราะมีทั้งเครื่องมือ และข้อมูลพื้นฐานที่ช่วยรัฐบาลได้ และส่วนสำคัญที่สุดคือ “ประชาชน” ที่จะต้องเข้ามาร่วมมือช่วยแก้ปัญหาเหมือนกัน เพราะนี่คือวาระแห่งชาติ ที่ทุกคนในประเทศมีส่วนร่วม</p>\n<p>รัฐบาลและหน่วยงานต่าง ๆ มีการจัดอบรมให้ความรู้ประชาชน เพื่อให้รู้เท่าทันกับภัยรูปแบบใหม่ ๆ ที่พัฒนาอยู่ตลอดเวลา โดยขอให้ทุกคนร่วมมือกันผลักดันให้ปี 2568 เป็น \"ปีแห่งความมั่นคงปลอดภัยไซเบอร์\" ปีแห่งการสร้างประเทศไทยให้ปลอดภัยในโลกดิจิทัลอย่างจริงจัง</p>\n<p>ด้าน พล.ต.ท.ไตรรงค์ ผิวพรรณ ผู้บัญชาการตำรวจสืบสวนสอบสวนอาชญากรรมทางเทคโนโลยี บอกว่า ตั้งแต่วันที่ 1 มีนาคม 2565 - 30 เมษายน 2568 มีคดีออนไลน์ที่แจ้งความมา 887,315 เรื่อง สร้างความเสียหายรวมกว่า 8.9 หมื่นล้านบาท หรือเฉลี่ยวันละ 77 ล้านบาท โดยส่วนใหญ่มาจากการถูกหลอกให้โอนเงินผ่านแอปปลอม ถูกดูดเงินจากบัญชีโดยไม่รู้ตัว และถูกดูดข้อมูลส่วนตัวไปใช้</p>\n<p>ซึ่งสำนักงานตำรวจแห่งชาติได้จัดตั้งศูนย์ปราบปรามอาชญากรรมทางเทคโนโลยีสารสนเทศ (ศปอส.ตร.) เพื่อรวบรวมข้อมูล วิเคราะห์ และปฏิบัติการเชิงรุก ด้วย AI และระบบวิเคราะห์ธุรกรรม เพื่อติดตามเส้นทางการเงินของขบวนการอาชญากรด้วย</p>\n<p>ส่วน สมชัย เลิศสุทธิวงค์ ประธานเจ้าหน้าที่บริหาร AIS บอกว่าบริษัทได้เสริมทักษะความรู้ไซเบอร์ผ่านโครงการ “Cyber Wellness for THAIs” และยังร่วมมือกับตำรวจลงพื้นที่ปราบปรามแก๊งคอลเซ็นเตอร์ รวมถึงพัฒนาเทคโนโลยีเพื่อเสริมความปลอดภัยทางไซเบอร์</p>\n<p>ที่มา: งานแถลงข่าว “ปีแห่งความปลอดภัยไซเบอร์” โดย AIS</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/77ac3f2d3a619c3b1cc7ef5f2456662c.jpeg\" /></p>\n</div></div></div><div><div>Topics: </div><div><div><a href=\"/topics/government\">Government</a></div><div><a href=\"/topics/thailand\">Thailand</a></div><div><a href=\"/topics/ais\">AIS</a></div><div><a href=\"/topics/cyber-security\">Cyber Security</a></div><div><a href=\"/topics/scam\">Scam</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c01024ca4b889fa780ef16bcacf4b80dd0a0d35484725e6bc1c1d65b1738b55","category":"Thai"}