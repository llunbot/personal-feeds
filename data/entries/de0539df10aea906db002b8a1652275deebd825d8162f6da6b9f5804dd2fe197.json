{"title":"Google TV ออกอัพเดต ทำงานเร็วขึ้น ใช้แรมน้อยลง ใช้พื้นที่สตอเรจน้อยลง","link":"https://www.blognone.com/node/137223","date":1702528516000,"content":"<div><div><div><p>กูเกิลออกอัพเดต Google TV ให้หน้าจอหลัก (home screen) และแอพหลักๆ ของระบบใช้แรมน้อยลง รวมถึงพรีโหลดข้อมูลและปรับแต่งการทำงานของหน้าจอหลักให้ตอบสนองได้เร็วขึ้นกว่าเดิม</p>\n<p>นอกจากเรื่องแรมและความเร็วแล้ว กูเกิลยังปรับปรุงระบบสตอเรจ ลดขนาดสตอเรจของแอพที่ติดมากับเครื่องและเราไม่ได้ใช้งาน (กูเกิลไม่ได้อธิบายละเอียด แต่น่าจะเป็นฟีเจอร์ของ Play Store ที่ถอนแอพไม่ได้ใช้ แล้วดึงมาติดตั้งในภายหลัง) เพิ่มพื้นที่สตอเรจว่างคืนให้ผู้ใช้</p>\n<p>กูเกิลไม่ได้ระบุกรอบเวลาที่ชัดเจน แต่บอกว่าทยอยปล่อยอัพเดตชุดนี้ให้กับอุปกรณ์ต่างๆ ที่ใช้ Google TV แล้ว</p>\n<p>ที่มา - <a href=\"https://support.google.com/googletv/thread/248147559?hl=en\">Google</a> via <a href=\"https://www.androidcentral.com/streaming-tv/google-tv-update-new-features-optimizations-dec-2023\">Android Central</a></p>\n<p><img alt=\"No Description\" src=\"https://www.blognone.com/sites/default/files/externals/b43817e4fd49cc0226c1226cdfec4c87.jpg\" /></p>\n</div></div></div><div><div>Topics: </div><div><div><a href=\"/topics/google-tv\">Google TV</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de0539df10aea906db002b8a1652275deebd825d8162f6da6b9f5804dd2fe197","category":"Thai"}