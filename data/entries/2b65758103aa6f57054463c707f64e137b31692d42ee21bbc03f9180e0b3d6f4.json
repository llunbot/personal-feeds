{"title":"ไมโครซอฟท์สัญญาพนักงาน OpenAI ย้ายบริษัทแล้วใช้เครื่องมือเดิมได้ต่อไปไม่ต้องใช้ Teams","link":"https://www.blognone.com/node/136872","date":1700585068000,"content":"<div><div><div><p>หลัง OpenAI เกิดปัญหาในบริษัทจนกระทั่ง Sam Altman อดีตซีอีโอย้ายไปอยู่ไมโครซอฟท์ และ<a href=\"https://www.blognone.com/node/136849\">พนักงานแสดงความไม่พอใจบอร์ดจำนวนมากจนมีแนวโน้มว่าจะเกิดเหตุการณ์บริษัทแตก</a> บริษัทต่างๆ ก็ยื่นข้อเสนอให้กับพนักงาน OpenAI กันยกใหญ่ โดยเฉพาะ <a href=\"https://www.blognone.com/node/136854\">Salesforce ที่ถึงกับออกมายืนยันว่าจะเสนอผลประโยชน์ให้เท่าเดิม</a></p>\n<p>ประเด็นหนึ่งที่หลายคนอาจสังเกตคือ OpenAI ประชุมไล่ Sam Altman ออกด้วย Google Meet แม้ไมโครซอฟท์เคยลงทุนใน OpenAI มาแล้วอาจจะถึงหมื่นล้านดอลลาร์</p>\n<p>Steven Heidel หนึ่งในพนักงานด้านเทคนิคที่เพิ่งเข้ามาทำงาน OpenAI ได้เพียงไม่กี่เดือนออกมาโพสเรื่องนี้ว่ายินดีย้ายไปอยู่ไมโครซอฟท์ <a href=\"https://twitter.com/stevenheidel/status/1726650611016642567\">แต่ยังไงก็จะไม่ขอใช้ Microsoft Teams</a></p>\n<p>หลังจากนั้นไม่นาน Dona Sarkar ผู้พัฒนาฟีเจอร์ Copilot ก็ออกมายืนยันว่าพนักงานที่ย้ายมาสามารถใช้เครื่องมือที่ถนัดได้ ไม่ว่าจะเป็น Slack, Zoom, หรือ WebEx แม้แต่ตอนนี้เองทีม GitHub ก็ใช้ Slack อยู่</p>\n<p>ที่มา - <a href=\"https://twitter.com/donasarkar/status/1726775365618819559\">@donasarkar</a></p>\n<p><img alt=\"No Description\" src=\"https://www.blognone.com/sites/default/files/externals/2d662c839319878c7bc2ed9a6eaadf76.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/google-meet\">Google Meet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b65758103aa6f57054463c707f64e137b31692d42ee21bbc03f9180e0b3d6f4","category":"Thai"}