{"title":"Alibaba เปิดตัวโมเดล Qwen2-VL สามารถเข้าใจรูปภาพ และวิดีโอที่มีความยาวระดับ 20 นาทีได้","link":"https://www.blognone.com/node/141754","date":1725022955000,"content":"<div><div><div><p>Alibaba Cloud ปล่อยโมเดล LLM ตระกูล Qwen 2 รุ่นล่าสุด Qwen2-VL โดย VL ย่อมาจาก Vision Language ที่พัฒนาบนพื้นฐานของ Qwen2</p>\n<p>Qwen2-VL มีจุดเด่นคือความสามารถในการทำความเข้าใจรูปภาพ ที่มีความละเอียดและอัตราส่วนภาพหลากหลาย ผลการทดสอบทำงานได้ดีกว่าโมเดลประเภทเดียวกัน ซึ่งสามารถนำไปประยุกต์ใช้ได้กับอุปกรณ์ที่ต้องใช้การทำความเข้าใจภาพที่เห็น เช่น สมาร์ทโฟน, หุุ่นยนต์ หรือระบบอัตโนมัติอื่นที่ต้องอาศัยภาพในการตัดสินใจ</p>\n<p>ความสามารถของ Qwen2-VL ยังสามารถสรุปเนื้อหาวิดีโอได้ที่ความยาวถึง 20 นาที โดยสามารถตอบคำถามเนื้อหาจากวิดีโอ หรือสรุปบทสนทนาได้ด้วย ภาษาที่รองรับได้แก่ ภาษาเกือบทั้งหมดที่ใช้ในทวีปยุโรป, ภาษาญี่ปุ่น, ภาษาเกาหลี, ภาษาอาหรับ, ภาษาเวียดนาม และอื่น ๆ</p>\n<p>Qwen2-VL มีสามขนาดโมเดล โดย Qwen2-Vl-2B และ Qwen2-VL-7B โอเพนซอร์สภายใต้ไลเซนส์ Apache 2.0 และโมเดลใหญ่ Qwen2-VL-72B เปิดให้ใช้งานผ่าน API ของ Alibaba Cloud ดูรายละเอียดเพิ่มเติมได้ที่ <a href=\"https://huggingface.co/collections/Qwen/qwen2-vl-66cee7455501d7126940800d\">Hugging Face</a></p>\n<p>ที่มา: <a href=\"https://qwenlm.github.io/blog/qwen2-vl/\">Alibaba Cloud</a></p>\n<p><img alt=\"No Description\" src=\"https://www.blognone.com/sites/default/files/externals/b1590a9416ee0b8c78b3687893902109.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d67e3dff1590a4a8d47be3e859ed3166b90afc8c255a53c68b5af576d5db1532","category":"Thai"}