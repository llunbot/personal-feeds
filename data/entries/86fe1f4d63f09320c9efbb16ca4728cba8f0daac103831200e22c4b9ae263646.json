{"title":"Apple เปิดตัว Powerbeats Pro 2 หูฟังไร้สายใหม่ พร้อมคุณสมบัติวัดอัตราการเต้นหัวใจ","link":"https://www.blognone.com/node/144607","date":1739323311000,"content":"<div><div><div><p>แอปเปิลและ Beats เปิดตัวหูฟังไร้สายใหม่ <strong>Powerbeats Pro 2</strong> ที่ออกแบบมาสำหรับการออกกำลังกาย พร้อมคุณภาพเสียงรอบทิศทาง และเซ็นเซอร์วัดอัตราการเต้นของหัวใจขณะออกกำลังกาย</p>\n<p>แอปเปิลบอกว่า Powerbeats Pro 2 ได้รับการทดสอบกับนักกีฬามากกว่า 1,000 คน จนได้การออกแบบเป็นหูฟังที่กระชับพอดีที่สุดที่เคยมีมา ขอเกี่ยวหูที่เบาเป็นพิเศษ ภาพรวมน้ำหนักเบาลง 20% จาก<a href=\"https://www.blognone.com/node/109018\">รุ่นก่อนหน้า</a> ส่วนเซ็นเซอร์วัดอัตราหัวใจสามารถส่งข้อมูลไปยังแอปออกกำลังกายได้แบบเรียลไทม์</p>\n<p>Powerbeats Pro 2 รองรับการใช้งาน 10 ชั่วโมง ต่อการชาร์จเต็ม 1 ครั้ง สำหรับการชาร์จแบบ Fast Fuel ใช้งานได้ 90 นาที ด้วยการชาร์จ 5 นาที เคสชาร์จมีขนาดเล็กลง 33% และรองรับการชาร์จไร้สาย กันเหงื่อและน้ำที่ระดับ IPX4 พร้อมชิป H2 ของแอปเปิล</p>\n<p>สินค้ามีตัวเลือก 4 สี โดยสีไฮไลท์ที่ทำการตลาดคือส้มอิเล็คทริค ราคา 8,500 บาท สามารถสั่งซื้อได้ตั้งแต่วันนี้</p>\n<p>ที่มา: <a href=\"https://www.beatsbydre.com/company/press\">Beats</a></p>\n<p><img alt=\"No Description\" src=\"https://www.blognone.com/sites/default/files/externals/3374cbd6345397c87009e49d1ba8439d.jpeg\" /></p>\n</div></div></div><div><div>Topics: </div><div><div><a href=\"/topics/beats\">Beats</a></div><div><a href=\"/topics/apple\">Apple</a></div><div><a href=\"/topics/earphones\">Earphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86fe1f4d63f09320c9efbb16ca4728cba8f0daac103831200e22c4b9ae263646","category":"Thai"}