{"title":"PiVPN ออกเวอร์ชั่น 4.6.0 สั่งลา ปิดโครงการ","link":"https://www.blognone.com/node/139103","date":1712447191000,"content":"<div><div><div><p>โครงการ PiVPN ที่เป็น shell script สำหรับการติดตั้ง VPN อย่างง่าย ประกาศออกเวอร์ชั่น 4.6.0 เป็นการสั่งลา หลังจากเริ่มโครงการมา 7 ปี รวมมีผู้ร่วมพัฒนา 84 คน โดย @4s3ti เป็นผู้ดูแลโครงการที่รับต่อมาจาก @0-kaladin</p>\n<p>@4s3ti ระบุว่าเขาจะไม่ส่งต่อโครงการให้ใครยกเว้นผู้ก่อตั้งโครงการเริ่มต้นเท่านั้น สำหรับผู้สนใจคนอื่นๆ ที่ต้องการดูแลโครงการต่อต้อง fork โครงการไปเท่านั้น</p>\n<p>แม้จะเป็นเวอร์ชั่นสั่งลา แต่ก็มีการแก้บั๊ก และเพิ่มฟีเจอร์รองรับ Pi-hole เข้ามาด้วย พร้อมกับแก้บั๊กเล็กๆ น้อยๆ และ refactor โค้ด</p>\n<p>ที่มา - <a href=\"https://github.com/pivpn/pivpn/releases/tag/v4.6.0\">PiVPN</a></p>\n<p><img alt=\"No Description\" src=\"https://www.blognone.com/sites/default/files/externals/e855ddc625deda795271e7ae2b52f0ad.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/vpn\">VPN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51160748cb77fc99af5d8a31f9c5feeae0aef8ec61cbda0c57c8cacc99936cdf","category":"Thai"}