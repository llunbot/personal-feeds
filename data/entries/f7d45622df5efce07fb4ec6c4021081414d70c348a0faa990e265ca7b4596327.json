{"title":"ผู้บริหาร OpenAI บอกพร้อมซื้อกิจการ Chrome หากศาลสหรัฐสั่งแยกธุรกิจนี้จาก Google","link":"https://www.blognone.com/node/145994","date":1745367904000,"content":"<div><div><div><p>การไต่สวนพิจารณามาตรการเยียวยาที่เริ่มต้นสัปดาห์นี้ จากคดีกูเกิลผูกขาดธุรกิจ Search ที่<a href=\"https://www.blognone.com/node/119134\">กระทรวงยุติธรรมสหรัฐฯ เป็นโจทก์ฟ้อง</a> และ<a href=\"https://www.blognone.com/node/141254\">กูเกิลถูกตัดสินแพ้</a>ไปตั้งแต่สิงหาคมปีที่แล้ว มีประเด็นน่าสนใจเมื่อตัวแทนของ OpenAI ได้ให้การต่อศาล</p>\n<p>Nick Turley หัวหน้าฝ่าย ChatGPT ของ OpenAI บอกว่าบริษัทไม่ได้ต้องการสร้างแชทบอตอย่าง ChatGPT แต่ต้องการสร้างผู้ช่วยความสามารถสูงที่ทำงานได้หลากหลายและซับซ้อน เพื่อเสริมส่วนนี้บริษัทจึงต้องมีเทคโนโลยีระบบค้นหาหรือ Search ที่ทำให้ AI ได้ข้อมูลปัจจุบันที่สุด</p>\n<p>อย่างไรก็ตามในระหว่างให้การต่อศาล Turley บอกว่า OpenAI ใช้บริการระบบค้นหาหลัก ผ่านบริษัทพาร์ตเนอร์ลำดับที่ 1 ซึ่งไม่ระบุชื่อแต่ก็เดาได้ว่าคือไมโครซอฟท์ แต่เครื่องมือค้นหายังไม่ดีนัก เมื่อเทียบกับของอีกบริษัทคือกูเกิลซึ่ง OpenAI พยายามเจรจาความร่วมมือหลายครั้ง แต่ถูกปฏิเสธ จึงเป็นสาเหตุที่บริษัทเข้าร่วมให้การต่อศาลเรื่องผูกขาด</p>\n<p>ข้อเสนอหนึ่งของกระทรวงยุติธรรมสหรัฐฯ คือให้กูเกิลขายธุรกิจ แยก Chrome ออกมาเป็นอีกบริษัท ซึ่งในประเด็นนี้ Turley บอกว่า OpenAI พร้อมเป็นผู้ที่ซื้อกิจการ Chrome นี้หากศาลตัดสินให้แยกธุรกิจ และบริษัทได้รับการพิจารณา ซึ่ง OpenAI บอกว่าจะทำให้บริษัทสามารถพัฒนาประสบการณ์ใช้งาน AI ผ่านเบราว์เซอร์ได้เต็มรูปแบบยิ่งขึ้น</p>\n<p>ที่มา: Bloomberg <a href=\"https://www.bloomberg.com/news/articles/2025-04-22/openai-would-buy-google-s-chrome-browser-chatgpt-chief-says\">[1]</a>, <a href=\"https://www.bloomberg.com/news/articles/2025-04-22/chatgpt-chief-calls-search-crucial-for-openai-in-google-trial\">[2]</a></p>\n<p><img src=\"https://www.blognone.com/sites/default/files/externals/23ed7ec8072cc7cd57675f474c4b267b.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/search-engine\">Search Engine</a></div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/doj\">DoJ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7d45622df5efce07fb4ec6c4021081414d70c348a0faa990e265ca7b4596327","category":"Thai"}