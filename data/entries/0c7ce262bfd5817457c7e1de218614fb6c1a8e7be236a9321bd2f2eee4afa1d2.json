{"title":"Konami เปลี่ยนชื่อเกม Winning Eleven/PES มาเป็น eFootball, เปิดเป็น Free-to-Play","link":"https://www.blognone.com/node/123821","date":1626874120000,"content":"<div><div><div><p>Konami ประกาศช็อควงการเกมฟุตบอล เลิกใช้ชื่อเกม PES หรือ Pro Evolution Soccer ที่คนทั้งโลกคุ้นเคยมากว่า 25 ปี มาใช้ชื่อใหม่ eFootball พร้อมเปลี่ยนโมเดลเป็น free-to-play ดาวน์โหลดอย่างเดียว เลิกขายแผ่นแล้ว</p>\n<p>Konami เริ่มใช้แบรนด์คู่คือ eFootball PES ครั้งแรกในภาค 2020 (ที่ออกปี 2019 โดยมีอัพเดตเนื้อหาเป็นฤดูกาล 2021 ในภายหลัง) และคราวนี้คือถอดชื่อ PES ออกไปเลย เหลือแต่คำว่า eFootball เท่านั้น โดยเกมภาคใหม่จะเรียกว่า <strong>eFootball 2022</strong></p>\n<p>eFootball 2022 จะเปลี่ยนมาใช้เอนจินใหม่คือ Unreal แทนของเดิมที่ใช้ Fox Engine ของ Konami เอง (เอนจินของ Metal Gear Solid V), เปลี่ยนระบบแอนิเมชันและการควบคุม ทำให้บริษัทตัดสินใจเปลี่ยนชื่อเกมเป็น eFootball เพื่อสะท้อนตัวตนสู่ยุคใหม่</p>\n<p>เกม eFootball 2022 ยังเปลี่ยนมาใช้โมเดล free-to-play ตามยุคสมัย หาเงินจากการขายของในเกม เกมจะลงเกือบทุกแพลตฟอร์มคือ PS5, PS4, Xbox Series X|S, Xbox One, Windows 10, iOS, Android เกมจะเริ่มเปิดให้เล่นในช่วงฤดูใบไม้ร่วงนี้</p>\n<p><img src=\"https://www.blognone.com/sites/default/files/externals/7e81f20d2ec5236e7ca83f58117b4c6a.jpg\" /></p>\n<p><img src=\"https://www.blognone.com/sites/default/files/externals/1a524e37a6d9369f71242d1c76804f8e.jpg\" /></p>\n<blockquote><p>Introducing <a href=\"https://twitter.com/hashtag/eFootball?src=hash&amp;ref_src=twsrc%5Etfw\">#eFootball</a>™, an all-new football simulation platform from the makers of PES.Overhauled graphics, animations and gameplay signal a new era of virtual football. Free-to-play this Autumn.▼Reveal Trailer<a href=\"https://t.co/hOTjXlfrcO\">https://t.co/hOTjXlfrcO</a>▼Details<a href=\"https://t.co/HHSkl2gjGz\">https://t.co/HHSkl2gjGz</a></p>\n<p>— eFootball (@play_eFootball) <a href=\"https://twitter.com/play_eFootball/status/1417756326948753410?ref_src=twsrc%5Etfw\">July 21, 2021</a></p></blockquote>\n<p>คำถามที่หลายคนแถวนี้น่าจะสงสัยกันคือ ชื่อ PES กลายเป็น eFootball แล้วชื่อ Winning Eleven ที่ใช้ในญี่ปุ่น (และคนไทยเรียกตาม) จะเป็นอย่างไร คำตอบใน<a href=\"https://www.konami.com/efootball/ja/\">หน้าเว็บ eFootball ภาษาญี่ปุ่น</a> ก็ชัดเจนว่าจะเลิกใช้แบรนด์ Winning Eleven ด้วย เปลี่ยนมาเป็น eFootball ชื่อเดียวใช้ทั้งโลก</p>\n<p><img src=\"https://www.blognone.com/sites/default/files/externals/ccd67ec76215a66b8bf5291e7274ad7e.png\" /></p>\n<p>ที่มา - <a href=\"https://www.konami.com/efootball/en-us/\">Konami</a></p>\n</div></div></div><div><div>Topics: </div><div><div><a href=\"/topics/efootball\">eFootball</a></div><div><a href=\"/topics/winning-eleven\">Winning Eleven</a></div><div><a href=\"/topics/games\">Games</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c7ce262bfd5817457c7e1de218614fb6c1a8e7be236a9321bd2f2eee4afa1d2","category":"Thai"}