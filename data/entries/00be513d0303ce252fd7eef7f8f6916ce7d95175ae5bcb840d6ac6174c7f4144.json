{"title":"เผย iOS 18 วางแผนให้ต้องน่าสนใจ ฟีเจอร์ครบ คนอยากอัพเดต จึงเป็นเหตุผลที่ต้องจัดสัปดาห์แก้บั๊ก","link":"https://www.blognone.com/node/136708","date":1699831880000,"content":"<div><div><div><p>ก่อนหน้านี้ Mark Gurman แห่ง Bloomberg รายงานว่าแอปเปิล<a href=\"https://www.blognone.com/node/136629\">ได้สั่งหยุดพัก</a>การพัฒนาซอฟต์แวร์ระบบปฏิบัติของปีหน้าชั่วคราว และจัดสรรเวลาทั้งสัปดาห์ให้ทีมงานแก้บั๊กอย่างเดียว ซึ่งปกติแอปเปิลไม่เคยทำขนาดนี้ ล่าสุด Gurman มีข้อมูลเพิ่มเติม</p>\n<p>เขาบอกว่าเป้าหมายของแอปเปิลโดยเฉพาะกับ iOS 18 นั้น คือการออกอัพเดตที่ทำให้คนอยากมาใช้งานและมีความน่าสนใจ จึงต้องมาพร้อมกับฟีเจอร์ใหม่ที่สำคัญ และหน้าตาการใช้งานใหม่ ตลอดจนประสิทธิภาพและความปลอดภัย ทำให้ต้องมีสัปดาห์แก้บั๊กเพื่อปิดช่องว่างของปัญหาที่อาจเกิดขึ้นได้ด้วย</p>\n<p>จนถึงตอนนี้ Gurman ยังไม่มีข้อมูลว่าฟีเจอร์ใหม่ที่สำคัญคืออะไร ก่อนหน้านี้มีเพียงรายงานว่าแอปเปิลน่าจะใส่ฟีเจอร์ด้าน Generative AI เข้ามาใน iOS 18</p>\n<p>ที่มา: <a href=\"https://www.bloomberg.com/news/newsletters/2023-11-12/apple-aapl-plans-ambitious-ios-18-and-macos-15-updates-seeks-to-squash-bugs-lovjlsf6\">Bloomberg</a></p>\n<p><img src=\"https://www.blognone.com/sites/default/files/externals/42aec588f44173c4a206543c5173e482.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00be513d0303ce252fd7eef7f8f6916ce7d95175ae5bcb840d6ac6174c7f4144","category":"Thai"}