{"title":"Doctor Anywhere แอปการแพทย์สิงคโปร์เข้าซื้อ Raksa สตาร์ทอัพแอปการแพทย์ของไทย","link":"https://www.blognone.com/node/125813","date":1636697357000,"content":"<div><div><div><p><a href=\"https://www.doctoranywhere.co.th/\">Doctor Anywhere</a> แอปการแพทย์ทางไกล (telemedicine) จากสิงคโปร์ ที่เปิดให้บริการในไทยด้วย เข้าซื้อแอป <a href=\"https://www.doctorraksa.com/th-TH\">Doctor Raksa</a> หรือ Raksa สตาร์ทอัพแอปการแพทย์ทางไกลของไทย โดยไม่เปิดเผยจำนวนเงิน</p>\n<p>Raksa เป็นแอปการแพทย์ทางไกล ให้บริการในประเทศไทย มีบริการให้คำปรึกษาออนไลน์โดยแพทย์ จัดใบสั่งยาแบบอิเล็กทรอนิกส์ รวบรวมข้อมูลสุขภาพแบบอิเล็กทรอนิกส์ ให้คำปรึกษาทางออนไลน์โดยเภสัชกร และจัดยาจากใบสั่งยาแบบต่อเนื่อง คล้ายคลึงกับ Doctor Anywhere</p>\n<p><img src=\"https://www.blognone.com/sites/default/files/externals/3d41525f7e2eb5a5e366d088693d5167.png\" /><br />\n*ภาพ: เว็บไซต์ <a href=\"https://www.doctoranywhere.co.th/\">Doctor Anywhere</a></p>\n<p>Lim Wai Mun ซีอีโอของ Doctor Anywhere ระบุว่าแอป Raksa เป็นแอปการแพทย์ทางไกลที่ติดตลาดในประเทศไทย และการเข้าซื้อ Raksa ครั้งนี้ เป็นการดำเนินกลยุทธ์ผสานความแข็งแกร่งของทั้งสองบริการ เพื่อตอบโจทย์ความต้องการด้านการดูแลสุขภาพทางไกล (telehealth) ในไทยให้ได้ดียิ่งขึ้น</p>\n<p>ส่วนคุณสุรังคนา สุรไพฑูรย์ ผู้จัดการทั่วไปของ Doctor Anywhere ประเทศไทย ระบุว่าการเข้าซื้อครั้งนี้จะทำให้ Doctor Anywhere มีความสามารถในการปรับบริการให้เข้ากับท้องถิ่น เพื่อตอบโจทย์ความต้องการของตลาดในบ้านเราให้ดีขึ้น</p>\n<p>Doctor Anywhere ปัจจุบันให้บริการในประเทศสิงคโปร์ มาเลเซีย ไทย เวียดนาม และฟิลิปปินส์ ล่าสุดเพิ่งระดมทุนระดับ Series C มูลค่า 65.7 ล้านดอลลาร์สำเร็จเมื่อเดือนสิงหาคมที่ผ่านมา ในประเทศไทยมีพันธมิตรเป็นโรงพยาบาลขนาดใหญ่เช่น โรงพยาบาลกรุงเทพ โรงพยาบาลสมิติเวช โรงพยายาลบำรุงราษฎร์ และมีแผนขยายการให้บริการในไทยเป็น 38 จังหวัด ภายในไตรมาสแรกของปี 2022</p>\n<p>ที่มา - <a href=\"https://www.businesstimes.com.sg/garage/doctor-anywhere-acquires-thailand-based-telemedicine-platform\">The Business Times</a></p>\n</div></div></div><div><div>Topics: </div><div><div><a href=\"/topics/doctor-anywhere\">Doctor Anywhere</a></div><div><a href=\"/topics/raksa\">Raksa</a></div><div><a href=\"/topics/telemedicine\">Telemedicine</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79eda39c0c3d5f06c92e8d842b123f39183bfd7fc5c5de6dafe547733038564a","category":"Thai"}