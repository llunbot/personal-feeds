{"title":"Axiom Space จับมือ Red Hat ทดสอบยิงศูนย์ข้อมูลขนาดเล็กขึ้นอวกาศ ทำงานบน ISS","link":"https://www.blognone.com/node/145168","date":1741577569000,"content":"<div><div><div><p><a href=\"https://www.blognone.com/node/142671\">บริษัทอวกาศ Axiom Space สร้างชื่อจากการออกแบบชุดอวกาศให้โครงการ NASA Artemis</a> แต่จริงๆ แล้วธุรกิจหลักของบริษัทคือ <a href=\"https://www.axiomspace.com/axiom-station\">Axiom Station</a> สถานีอวกาศเอกชน ที่ตั้งเป้ายิงชิ้นส่วนแรกขึ้นสู่อวกาศในปี 2027</p>\n<p>สัปดาห์ที่แล้ว Axiom Space ประกาศความร่วมมือกับ Red Hat เตรียมส่ง \"ยูนิตศูนย์ข้อมูล\" (Data Center Unit) ขึ้นไปทดสอบการทำงานบนสถานีอวกาศนานาชาติ ISS ในช่วงฤดูใบไม้ผลิ 2025</p>\n<p>ยูนิตศูนย์ข้อมูลตัวนี้มีชื่อเรียกว่า Axiom Space’s Data Center Unit-1 (AxDCU-1) ชื่ออาจดูโอเวอร์ไปหน่อย แต่จริงๆ แล้วมันคือเซิร์ฟเวอร์ขนาดเล็กตระกูล Red Hat Device Edge รันงานคลาวด์, AI, ข้อมูล, ความปลอดภัย ภายในใช้ชุดซอฟต์แวร์ของ Red Hat ทั้ง RHEL, OpenShift, Ansible</p>\n<p>เป้าหมายของการทดสอบคือการทดสอบการรันศูนย์ข้อมูลขนาดเล็กในอวกาศ หรือเรียกเท่ๆ หน่อยคือ Orbital Data Center (ODC) เพื่อลดการพึ่งพาการส่งข้อมูลกลับไปยังโลกที่อาจล่าช้า</p>\n<p>ที่มา - <a href=\"https://www.axiomspace.com/release/red-hat-teams-up-with-axiom-space-to-launch-optimize-axiom-spaces-data-center-unit-1-on-orbit\">Axiom Space</a>, <a href=\"https://www.techradar.com/pro/is-the-moon-too-far-for-your-data-ibms-red-hat-is-teaming-up-with-axiom-space-to-send-a-data-center-into-space\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/4f257630d639cbe7323a51fa206ff3b3.jpeg\" /></p>\n</div></div></div><div><div>Topics: </div><div><div><a href=\"/topics/axiom-space\">Axiom Space</a></div><div><a href=\"/topics/red-hat\">Red Hat</a></div><div><a href=\"/topics/server\">Server</a></div><div><a href=\"/topics/data-center\">Data Center</a></div><div><a href=\"/topics/space\">Space</a></div><div><a href=\"/topics/iss\">ISS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d690499526e91b448d3441634c738fd5ac8055eed5bb1e4c66cab16b274d281","category":"Thai"}