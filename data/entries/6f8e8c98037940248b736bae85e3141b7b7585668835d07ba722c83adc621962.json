{"title":"Sony เปิดราคาไทย Xperia 1 VI ที่ 49,990 บาท วางจำหน่าย 21 มิถุนายนนี้","link":"https://www.blognone.com/node/140487","date":1718786781000,"content":"<div><div><div><p>Sony ประเทศไทยเปิดตัว Xperia 1 VI โทรศัพท์มือถือเรือธงของค่ายอย่างเป็นทางการแล้ว หลังจากเปิดตัวในต่างประเทศ<a href=\"https://www.blognone.com/node/139766\">เมื่อเดือนก่อน</a> โดยจะวางขายในราคา 49,990 บาท เริ่มขายวันที่ 21 มิถุนายนนี้</p>\n<p><img alt=\"No Description\" src=\"https://www.blognone.com/sites/default/files/externals/c814a6b71c92070d8fc93705e9d99e72.jpeg\" /></p>\n<p>ฟีเจอร์ และสเปคเด่น ๆ ของ Xperia 1 VI ด้านกล้องที่มีเลนส์ซูมเทเลโฟโต้แบบออปติคอลทางยาวโฟกัสตั้งแต่ 85 - 170 mm มาพร้อม AF Tracking แบบใหม่ ตรวจจับท่าทางของมนุษย์ด้วย AI ที่พัฒนาขึ้นจากกล้อง Alpha ในขณะที่แอปกล้องถูกปรับปรุงใหม่ให้ใช้งานได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/4dee0e333d28c138c859f0c8d65e9f71.jpeg\" /></p>\n<p>หน้าจอใช้เทคโนโลยีเดียวกับทีวี BRAVIA ใช้ AI ยกระดับความเปรียบต่างสี และความคมชัด ทำให้แสดงผลได้อย่างดีขึ้นมาพร้อมฟีเจอร์ Sunlight Vision ปรับปรุงการใช้งานกลางแจ้งให้สว่างขึ้น 1.5 เท่า</p>\n<p>Game Enhancer มีฟีเจอร์ใหม่ FPS Optimizer ปรับการใช้งาน CPU และเฟรมเรทให้เหมาะสมตามสภาพแวดล้อมการเล่นเกมแบบไดนามิก รวมถึงอินพุตการสัมผัสที่ได้รับการปรับปรุงใหม่ให้มีความเร็วในการติดตาม 3 ระดับ และความแม่นยำในการแตะ 2 ระดับ ที่มีชิป Snapdragon 8 Gen 3 for Mobile และ Snapdragon Elite Gaming เป็นตัวขับเคลื่อน</p>\n<p><img alt=\"No Description\" src=\"https://www.blognone.com/sites/default/files/externals/215d198c32b4c0b27b5683e12dd4fd90.jpeg\" /></p>\n<p>ด้านบรรจุภัณฑ์ใช้ Original Blended Material ที่ทำจากไม้ไผ่ใยอ้อย และกระดาษรีไซเคิล นอกจากนี้เทปพลาสติกที่ใช้ปิดกล่องบรรจุภัณฑ์ยังถูกแทนที่ด้วยกระดาษเพื่อเพิ่มความเป็นมิตรต่อสิ่งแวดล้อม ส่วนเคสของ Xperia 1 VI ใช้ SORPLAS พลาสติกรีไซเคิลประสิทธิภาพสูงที่ทนไฟมี รวม ๆ แล้วมีวัสดุรีไซเคิลถึง 85%</p>\n<p>Xperia 1 VI มีให้เลือก 2 สี คือ สีดำ (Black) และสีเขียวกากี (Khaki Green) หากซื้อตั้งแต่วันที่ 21 มิถุนายน ถึง 31 กรกฎาคม 2024 เลือกรับส่วนลดเงินสด 9,000 บาท หรือหูฟังรุ่น WH-1000XM5 สีดำ 14,990 บาทฟรีได้</p>\n<p><img alt=\"No Description\" src=\"https://www.blognone.com/sites/default/files/externals/123815594dc7832c4ebe176b8bbbf9cf.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/sony\">Sony</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f8e8c98037940248b736bae85e3141b7b7585668835d07ba722c83adc621962","category":"Thai"}