{"title":"ไหลลงไม่หยุด Threads เหลือคนใช้งาน 8 ล้านบัญชีต่อวัน ใช้เวลาในแอปเฉลี่ยไม่ถึง 3 นาที","link":"https://www.blognone.com/node/135122","date":1691111711000,"content":"<div><div><div><p>สถานการณ์ของแพลตฟอร์มโซเชียล Threads ดูจะเหนื่อยมากขึ้น โดยข้อมูลล่าสุด ณ วันที่ 31 กรกฎาคม 2023 จาก Sensor Tower ระบุว่าตอนนี้มีผู้ใช้งานแอปเป็นประจำทุกวันเหลือประมาณ 8 ล้านบัญชีแล้ว ลดลงมากนับจากตัวเลขผู้ใช้งานสูงสุดต่อวันที่ประมาณ 44 ล้านบัญชี</p>\n<p>Sensor Tower บอกว่าข้อมูลที่พบ คนที่ยังใช้งาน Threads ก็เปิดแอปในแต่ละวันด้วยความถี่ลดลง รวมถึงใช้เวลาในแอปน้อยลงด้วย ตัวเลขล่าสุดนั้นระยะเวลาใช้งานในแอปเฉลี่ยลดลงมาที่ 2.9 นาทีต่อวัน เปิดแอปเฉลี่ย 2.6 ครั้งต่อวัน</p>\n<p>ข้อมูลจาก Similarweb ก็เป็นไปในทิศทางเดียวกัน จำนวนผู้ใช้งาน ณ วันที่ 29 กรกฎาคม 2023 อยู่ที่ประมาณ 11 ล้านบัญชีต่อวัน</p>\n<p>Mark Zuckerberg ซีอีโอ Meta <a href=\"https://www.blognone.com/node/135042\">ให้ข้อมูลล่าสุด</a>ในการแถลงผลประกอบการไตรมาส โดยบอกว่า Threads มีผู้สมัครใช้งานมากกว่า 100 ล้านบัญชี และเชื่อว่าจำนวนผู้ใช้งานจะมีตัวเลขที่ดีขึ้นเมื่อพัฒนาฟีเจอร์ใหม่ ๆ เพิ่มเติม</p>\n<p>ที่มา: <a href=\"https://edition.cnn.com/2023/08/03/tech/threads-user-count-falls/\">CNN</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/sensor-tower\">Sensor Tower</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b586caacd8e963ebf1b64d978ef41c142c2aff794dc2f0a81cd36c32c84a67d8","category":"Thai"}