{"title":"Apple Watch Series 9 และ Apple Watch Ultra 2 ใช้ฟีเจอร์แตะนิ้ว 2 ครั้งได้แล้วใน watchOS 10.1","link":"https://www.blognone.com/node/136405","date":1698279412000,"content":"<div><div><div><p>ผู้ใช้ Apple Watch Series 9 และ Apple Watch Ultra 2 สามารถใช้งานฟีเจอร์เด่นที่<a href=\"https://www.blognone.com/node/135704\">โปรโมต</a>ตอนเปิดตัว <strong>Double Tap</strong> หรือการแตะนิ้วสองครั้งเพื่อสั่งการไปที่ Apple Watch โดยไม่ต้องแตะหน้าจอได้แล้ว ในอัพเดต watchOS 10.1 ที่ออกมาพร้อม<a href=\"https://www.blognone.com/node/136401\">อัพเดตระบบปฏิบัติการอื่น</a>ของแอปเปิลวันนี้</p>\n<p>การใช้งาน Double Tap ทำได้โดยแตะนิ้วโป้งและนิ้วชี้ของมือข้างที่ใส่ Apple Watch สองครั้งเร็ว ๆ เพื่อทำคำสั่งเช่น แตะ ปัดจอ หรือคำสั่งอื่น ๆ นอกจากนี้สามารถตั้งค่าเพิ่มเติมได้สำหรับการเล่นเพลง และการเรียกดูลิสต์แอปใน Smart Stack</p>\n<p>แอปเปิลอธิบายเพิ่มเติมว่า Double Tap จะไม่รองรับการทำงานกับแอปพื้นฐานของ watchOS หลายรายการ ได้แก่ ECG, Heart Rate, Blood Oxygen, Sleep Focus, Walkie-Talkie, Maps (ขณะใช้นำทาง), Mindfulness (เวลาใช้งาน), ฟีเจอร์ SOS (Emergency SOS, Fall Detection, Crash Detection) และขณะใช้ Workout ออกกำลังกาย เนื่องจากรูปแบบการแตะนิ้วอาจเกิดขึ้นได้และส่งผลที่ไม่ต้องการกับแอปกลุ่มนี้</p>\n<p>นอกจากนี้แอปเปิลยังเพิ่มข้อมูลในหน้าสนับสนุน แนวทางแก้ปัญหาเบื้องต้นหากไม่สามารถใช้ Double Tap ได้ ซึ่งอาจเกิดจากหลายสาเหตุ เช่น นาฬิกาไม่ได้ปลดล็อก, นาฬิกาถูกจับคู่เป็นนาฬิกาครอบครัว, กำลังขึ้นลงบันได-เดิน-ปั่นจักรยาน, มีรอยสักบนข้อมือ ฯลฯ <a href=\"https://support.apple.com/th-th/HT213942\">ดูรายละเอียดที่นี่</a></p>\n<p>ที่มา: <a href=\"https://www.apple.com/newsroom/2023/10/apple-watch-double-tap-gesture-now-available-with-watchos-10-1/\">แอปเปิล</a> และ <a href=\"https://9to5mac.com/2023/10/25/apple-watch-double-tap-not-working/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/97d1a5eab8a8f5ee1849f834a9ff47e8.jpg\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/apple\">Apple</a></div><div><a href=\"/topics/watchos-10\">watchOS 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46c8fff07464f44bf8e24f741365407100272e41faaa676340e927abc40cf17a","category":"Thai"}