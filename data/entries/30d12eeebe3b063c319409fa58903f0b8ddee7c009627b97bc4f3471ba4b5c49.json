{"title":"สัดส่วนยอดขายมือถือในสหรัฐ iPhone ลดต่ำลงเหลือ 33% ต่ำสุดในรอบ 6 ปี","link":"https://www.blognone.com/node/139434","date":1714136491000,"content":"<div><div><div><p>บริษัทวิจัยตลาด Consumer Intelligence Research Partners (CIRP) ออกรายงานว่าสัดส่วนการเปิดใช้สมาร์ทโฟนใหม่ในสหรัฐ (new smart phone activations) นั้น iPhone มีส่วนแบ่งตลาดลดลงจาก 40% มาเหลือ 33% ในรอบ 12 เดือนล่าสุด เมื่อเทียบกับช่วงเดียวกันของปีที่แล้ว และถือเป็นส่วนแบ่งตลาดต่ำที่สุดของ iPhone ในรอบ 6 ปี</p>\n<p>ตัวเลขนี้เท่ากับว่าตลาดมือถือใหม่ในสหรัฐ 2/3 คือ Android และ 1/3 คือ iPhone ซึ่ง CIRP ให้เหตุผลว่าเป็นเพราะสมาร์ทโฟนราคาแพงขึ้น ทนทานกว่าเดิม การออกฟีเจอร์ใหม่ๆ ก็เริ่มช้าลง อีกทั้งตลาดมือถือในสหรัฐเริ่มเปลี่ยนจากการซื้อมือถือราคาถูกๆ พ่วงแพ็กเกจนาน 2 ปี มาเป็นการซื้อตัวเครื่องอย่างตรงไปตรงมามากขึ้น ส่งผลให้ผู้บริโภคอัพเกรดมือถือกันช้าลง ซึ่งกระทบกับแอปเปิลมากกว่าคู่แข่งฝั่ง Android นั่นเอง</p>\n<p>ที่มา - <a href=\"https://cirpapple.substack.com/p/iphone-us-smartphone-sales-share\">CIRP</a> via <a href=\"https://9to5mac.com/2024/04/24/iphone-market-share-new-low-android-dominates/\">9to5mac</a></p>\n<p><img alt=\"No Description\" src=\"https://www.blognone.com/sites/default/files/externals/b9a4570383af89ead1400ea38e0fc7e0.png\" /></p>\n</div></div></div><div><div>Topics: </div><div><div><a href=\"/topics/iphone\">iPhone</a></div><div><a href=\"/topics/apple\">Apple</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30d12eeebe3b063c319409fa58903f0b8ddee7c009627b97bc4f3471ba4b5c49","category":"Thai"}