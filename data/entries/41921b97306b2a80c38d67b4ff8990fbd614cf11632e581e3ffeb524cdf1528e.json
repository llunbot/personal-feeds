{"title":"VMware ส่งจดหมายสั่งลูกค้าที่ซื้อไลเซนส์ถาวร ต้องถอนอัพเดตทั้งหมดที่ออกหลังวันหมดสัญญาซัพพอร์ต","link":"https://www.blognone.com/node/146338","date":1746754202000,"content":"<div><div><div><p>ลูกค้า VMware ที่เคยซื้อไลเซนส์แบบถาวร (perpertual license) ก่อนที่ทางบริษัทจะเปลี่ยนนโยบาย<a href=\"https://www.blognone.com/node/137197\">ขายเฉพาะไลเซนส์แบบสมัครสมาชิก</a> ได้รับหนังสือเตือนว่าการใช้อัพเดตใดๆ หลังวันที่หมดสัญญาซัพพอร์ตเป็นการละเมิดทรัพย์สินทางปัญญาต่อ VMware</p>\n<p>โดยปกติแล้วแม้ลูกค้าจะซื้อไลเซนส์แบบถาวร ก็มักจะมาพร้อมช่วงเวลาซัพพอร์ตให้ด้วย ทำให้สามารถดาวน์โหลดแพตช์ใหม่ๆ มาติดตั้งได้ช่วงเวลาหนึ่ง แต่แม้จะหมดสัญญาไปแล้ว ตามไลเซนส์ก็สามารถใช้งานซอฟต์แวร์ไปได้เรื่อยๆ แต่ไม่สามารถอัพเดตอะไรเพิ่มเติมได้อีก ซึ่งลูกค้าบางรายก็เลือกใช้งานไปโดยไม่มีซัพพอร์ตเลย หรือลูกค้าบางรายอาจจะต้องการใช้งานระหว่างที่ย้ายไปยังระบบอื่นยังไม่เสร็จ</p>\n<p>ลูกค้าที่ได้รับจดหมายมักเป็นลูกค้าที่ซื้อไลเซนส์ถาวรและไม่ต่อสัญญาซัพพอร์ต บางรายได้จดหมายหลังหมดสัญญาซัพพอร์ตไม่กี่วัน หรือบางรายได้จดหมายแม้จะย้ายโครงสร้างทั้งหมดออกไปแพลตฟอร์มอื่นแล้ว โดยปกติการออกจดหมายเตือนแบบนี้มักเป็นการเตือนเพราะตรวจพบการใช้งานผิดสัญญาชัดเจน เช่น พบการใช้งานจากบริษัทต่างๆ โดยไม่ได้ซื้อไลเซนส์ แต่กรณีนี้ดูเหมือนเป็นการส่งจดหมายทันทีที่ลูกค้าไม่ต่อสัญญา</p>\n<p>ตัวซอฟต์แวร์ VMware มี<a href=\"https://www.blognone.com/node/145114\">ช่องโหว่ใหม่เข้ามาเรื่อยๆ</a></p>\n<p>ที่มา - <a href=\"https://arstechnica.com/gadgets/2025/05/broadcom-sends-cease-and-desist-letters-to-subscription-less-vmware-users/\">ArsTechnica</a></p>\n<p><img src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/licensing\">Licensing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41921b97306b2a80c38d67b4ff8990fbd614cf11632e581e3ffeb524cdf1528e","category":"Thai"}