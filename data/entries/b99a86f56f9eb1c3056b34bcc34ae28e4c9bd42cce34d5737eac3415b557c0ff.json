{"title":"Snapcraft โดนโจมตีด้วยแพ็กเกจกระเป๋าคริปโตปลอม, Canonical ปรับนโยบายตรวจด้วยมนุษย์","link":"https://www.blognone.com/node/139015","date":1712023968000,"content":"<div><div><div><p>Canonical ประกาศนโยบายรีวิวทุกแพ็กเกจที่ส่งเข้าระบบ Snap Store หรือรู้จักกันในชื่อ Snapcraft (สำหรับใช้ใน Ubuntu) ด้วยมนุษย์ หลังจากถูกโจมตีด้วยการส่งแพ็กเกจแอพ crypto wallet ปลอมเข้ามาในระบบ และมีผู้ใช้ถูกขโมยเหรียญคริปโตไปบ้างแล้ว</p>\n<p>การลงทะเบียนแพ็กเกจ snap ใหม่จำเป็นต้องกรอกฟอร์ม อธิบายรูปแบบการทำงานของแพ็กเกจ และรอการรีวิวจากวิศวกรของ Canonical ก่อน (ใช้เวลา 2 วันทำการ) เมื่อผ่านแล้วจึงสามารถส่งแพ็กเกจเข้าระบบได้</p>\n<p>การโจมตีคลังซอฟต์แวร์ยอดนิยมเป็นสิ่งที่เกิดขึ้นเรื่อยๆ ในช่วงหลัง โดยเคสล่าสุดคือ <a href=\"https://www.blognone.com/node/138961\">PyPI ถึงขั้นต้องปิดรับแพ็กเกจใหม่ชั่วคราว</a> และคลังอื่นๆ อย่าง GitHub, RubyGems, npm ก็เจอปัญหาแบบนี้กันถ้วนหน้า</p>\n<p>ที่มา - <a href=\"https://forum.snapcraft.io/t/manual-review-of-all-new-snap-name-registrations/39440\">Snapcraft</a>, <a href=\"https://arstechnica.com/information-technology/2024/03/ubuntu-will-manually-review-snap-store-after-crypto-wallet-scams/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/bdfc6f0d2906ecdb61c095e5b3e7e807.png\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/canonical\">Canonical</a></div><div><a href=\"/topics/linux\">Linux</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b99a86f56f9eb1c3056b34bcc34ae28e4c9bd42cce34d5737eac3415b557c0ff","category":"Thai"}