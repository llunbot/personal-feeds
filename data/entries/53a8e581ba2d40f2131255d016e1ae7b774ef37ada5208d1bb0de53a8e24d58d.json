{"title":"เปิดตัว Analogue 3D เครื่องเกมย้อนยุค รองรับตลับเกม N64 ทั้งหมด 100% ผ่าน FPGA","link":"https://www.blognone.com/node/142607","date":1729140913000,"content":"<div><div><div><p>Analogue บริษัทผู้ผลิตเครื่องเล่นเกมย้อนยุคที่ใช้ตลับเกมเก่ามาเสียบแล้วเล่นได้เลย ก่อนหน้านี้เคยมีผลงานผลิตเครื่อง Super Nt (SNES), Mega Sg (Mega Drive) และ <a href=\"https://www.blognone.com/node/126350\">Pocket (Game Boy)</a> มาแล้ว ล่าสุดเปิดตัวเครื่อง <strong>Analogue 3D</strong> ที่เป็นเครื่องเทียบของ Nintendo 64</p>\n<p>แนวทางของ Analogue ต่างไปจากการใช้ Emulator จำลองการรันเกมยุคก่อนบนฮาร์ดแวร์ยุคใหม่ แต่ใช้วิธีสร้างวงจรลักษณะเดียวกับเครื่องยุคเก่าด้วย FPGA แทน ทำให้ได้ประสิทธิภาพดีกว่าและรักษาความเข้ากันได้มากกว่า แล้วยังเพิ่มฟีเจอร์ของฮาร์ดแวร์ยุ่คปัจจุบัน เช่น Dual-band Wi-Fi, Bluetooth LE, SD card เข้ามาในเครื่องด้วย</p>\n<p>Analogue บอกว่า Nintendo 64 เป็นเครื่องเกมที่ออกแบบมาเพื่อเกมมัลติเพลเยอร์ (แบบเล่นด้วยกันหน้าเครื่อง ไม่ใช่ออนไลน์) อย่างแท้จริง โดย 70% เกมบน N64 รองรับมัลติเพลเยอร์ บริษัทจึงตั้งเป้าจับตลาดคนที่อยากหวนคืนสู่ความสนุกยุค N64 อีกครั้ง โดยนำเกมเก่ามาเล่นบนเครื่องยุคใหม่ รองรับทีวี 4K HDMI แต่ก็มีโหมดปรับภาพให้อารมณ์เหมือนเล่นผ่านทีวี CRT ในอดีต</p>\n<p>เครื่อง Analogue 3D รองรับตลับเกมเก่าของ N64 (การันตีเล่นได้ 100%) ถ้ายังมีจอย N64 เดิมก็นำมาใช้ต่อได้เลย หรือจะนำจอยอื่นๆ มาเสียบผ่าน USB หรือต่อผ่าน Bluetooth ด้วยก็ได้ ในโอกาสนี้ Analogue ยังร่วมมือกับบริษัทผู้ผลิตอุปกรณ์เสริมชื่อดังคือ 8BitDo ออกจอยย้อนยุค 64 Controller มาขายแยกในราคา 39.99 ดอลลาร์ด้วย มีคุณสมบัติครบถ้วนตามอย่างจอยสมัยใหม่ เช่น จอยสติ๊กแบบ Hall Effect แต่ก็รองรับการเล่นไร้สายกับอุปกรณ์อื่นๆ ได้</p>\n<p>เครื่อง Analogue 3D ราคา 249.99 ดอลลาร์ (ราคาไม่รวมจอย) มีให้เลือกสองสีคือดำกับขาว เปิดพรีออเดอร์วันที่ 21 ตุลาคม 2024</p>\n<p>ที่มา - <a href=\"https://www.analogue.co/3d\">Analogue</a>, <a href=\"https://www.videogameschronicle.com/news/pre-orders-for-analogue-3d-a-reimagining-of-the-n64-open-next-week/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/ec1157d95e00847d9b811248441cd2fe.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a756fd65dbbfd89c625d7d6c634f4a73.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/95f4cf6f8650da721c084757956b4130.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7619a1abc43d5f465a6b6d0fd6b37364.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/46fb3c37c5a21fb6e2e3410391275e98.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/99edef64b0d26b407d6aa4daef954c3b.jpg\" /></p>\n<blockquote><p>Introducing Analogue 3D. A reimagining of the N64. In 4K resolution. Perhaps the greatest multiplayer system of all time. Analogue 3D is the worlds first 100% compatible with every original N64 game ever made. Region Free. Bluetooth LE. Dual-band Wifi. Four original-style… <a href=\"https://t.co/7WM3ByIU6C\">pic.twitter.com/7WM3ByIU6C</a></p>\n<p>— Analogue (@analogue) <a href=\"https://twitter.com/analogue/status/1846567133788147838?ref_src=twsrc%5Etfw\">October 16, 2024</a></p></blockquote>\n</div></div></div><div><div>Topics: </div><div><div><a href=\"/topics/analogue\">Analogue</a></div><div><a href=\"/topics/nintendo-64\">Nintendo 64</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div><div><a href=\"/topics/fpga\">FPGA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53a8e581ba2d40f2131255d016e1ae7b774ef37ada5208d1bb0de53a8e24d58d","category":"Thai"}