{"title":"Apple ประกาศแอปสตรีมมิ่ง และคอนเทนต์พิเศษใน Vision Pro ที่เปิดตัวพร้อมกับวันแรกที่ขายในอเมริกา","link":"https://www.blognone.com/node/137704","date":1705449988000,"content":"<div><div><div><p>แอปเปิลประกาศรายชื่อแอปสตรีมมิ่ง, ดูวิดีโอ และกีฬา ที่สามารถรับชมได้บน Vision Pro ตั้งแต่วันแรกที่เริ่มขายในอเมริกาวันที่ 2 กุมภาพันธ์ ได้แก่ Disney+, ESPN, NBA, MLB, PGA Tour, Max, Discovery+, Amazon Prime Video, Paramount+, Peacock, Pluto TV, Tubi, Fubo, Crunchyroll, Red Bull TV, IMAX, TikTok และ MUBI นอกจากนี้ยังสามารถเข้าถึงคอนเทนต์ผ่าน Safari ใน Vision Pro ได้อีกช่องทาง</p>\n<p>จุดขายหนึ่งของ Vision Pro คือรองรับการชมภาพยนตร์ทั้งแบบ 2D และ 3D ซึ่งได้ Disney+ เป็นพาร์ตเนอร์ที่นำภาพยนตร์บางส่วนให้เลือกชมแบบ 3D ได้ด้วย โดยเรื่องที่ระบุเช่น Avatar: The Way of Water, Dune, Spider-Man: Into the Spider-Verse และ The Super Mario Bros. Movie</p>\n<p>นอกจากนี้ Apple TV จะมีคอนเทนต์พิเศษที่บันทึกในฟอร์แมต Apple Immersive Video ให้มุมมองภาพ 180 องศา 3D 8K ระบบเสียง Spatial Audio ซึ่งเรื่องที่ประกาศในชุดแรกได้แก่ Alicia Keys: Rehearsal Room, Adventure, Wild Life และ Prehistoric Planet Immersive</p>\n<p>ที่มา: <a href=\"https://www.apple.com/newsroom/2024/01/apple-previews-new-entertainment-experiences-launching-with-apple-vision-pro/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/23759401d7a677701f8fc5734384a95c.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/disney-plus\">Disney+</a></div><div><a href=\"/topics/apple-tv\">Apple TV</a></div><div><a href=\"/topics/movies\">Movies</a></div><div><a href=\"/topics/3d\">3D</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"654f7e618f2de5ab43af48585d35e7e2109119c8a7a149a8f08e969723d07839","category":"Thai"}