{"title":"Twitch เตรียมปลดพนักงานอีกประมาณ 35%","link":"https://www.blognone.com/node/137574","date":1704843030000,"content":"<div><div><div><p>มีรายงานว่า Twitch แพลตฟอร์มไลฟ์สตรีมเตรียมปลดพนักงานประมาณ 35% ของพนักงานทั้งหมด คิดเป็นจำนวนประมาณ 500 ตำแหน่ง</p>\n<p>ปัจจุบัน Twitch มี Amazon เป็นเจ้าของ และตัวธุรกิจเองยังคงขาดทุน ช่วงที่ผ่านมาผู้บริหารระดับสูงของ Twitch ก็ทยอยลาออก และเพิ่งประกาศ<a href=\"https://www.blognone.com/node/137105\">ปิดการให้บริการในเกาหลีใต้</a> ที่เป็นหนึ่งประเทศตลาดสำคัญของบริการไลฟ์สตรีม เนื่องจากต้นทุนการเชื่อมต่อเครือข่ายที่สูง จนไม่สามารถทำธุรกิจให้มีกำไรได้</p>\n<p>เมื่อปีที่แล้ว Twitch ก็ประกาศ<a href=\"https://www.blognone.com/node/133088\">ปลด</a>พนักงานไปสอง<a href=\"https://www.blognone.com/node/136725\">รอบ</a> รวมประมาณ 400 ตำแหน่ง</p>\n<p>ที่มา: <a href=\"https://themessenger.com/tech/twitch-layoffs-amazon-cuts-jobs-livestreaming\">The Messenger</a></p>\n<p><img src=\"https://www.blognone.com/sites/default/files/externals/141b87d9280c7b063206d1231eebaa4e.jpg\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4549f9b11b528133506918e2bf5280a7f8d8e4f9e06bd46935e62245e3b21167","category":"Thai"}