{"title":"สมาคม Thai Startup เปิดตัวฐานข้อมูลสตาร์ตอัพไทย (Thai Startup Directory)","link":"https://www.blognone.com/node/139941","date":1716524915000,"content":"<div><div><div><p>สมาคม Thai Startup เปิดตัว<a href=\"https://data.thaistartup.org/\">ฐานข้อมูลสตาร์ตอัพไทย</a> เพื่อเป็นศูนย์รวมข้อมูลของสตาร์ตอัพในประเทศไทย เพื่อเปิดให้ค้นหาข้อมูลบริการ และข้อมูลบริษัทเพื่อการระดมทุนได้ง่ายขึ้น</p>\n<p>บริษัทสตาร์ตอัพในไทยสามารถสมัครและกรอกข้อมูลของบริษัทตัวเองได้ และทางสมาคมฯ จะมีกิจกรรมเชื่อมต่อระหว่างสตาร์ตอัพกับแหล่งทุนต่างๆ ทั้งในและต่างประเทศต่อไป</p>\n<p><img alt=\"No Description\" src=\"https://www.blognone.com/sites/default/files/externals/1ba338c63a18e045fc673321c5b6f01c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2dd19c1d868f9c4fc12b743c84ca0b5c.jpeg\" /></p>\n<p>ทางสมาคมฯ บอกว่าเคยสำรวจความต้องการของบริษัทสมาชิก และพบว่าปัญหาสำคัญยังเป็นเรื่องการเข้าถึงแหล่งทุน ดังนั้น นอกจากการทำฐานข้อมูลสตาร์ตอัพเพื่อให้นักลงทุนเข้ามาค้นหาข้อมูลบริษัทต่างๆ ได้ง่าย ทางสมาคมยังทำข้อมูลด้านกลับให้ด้วย นั่นคือ แผนภาพแหล่งทุนทั้งจากภาคเอกชน (VC Mapping) และแหล่งทุนภาครัฐ (Grant Map ซึ่งอาจเป็นเงินให้เปล่าหรือสิทธิประโยชน์อื่นๆ) เพื่อให้ฝั่งสตาร์ตอัพเองเข้าใจฝั่งของผู้ให้ทุนมากขึ้น และรู้ว่าควรเข้าหาหน่วยงานใดจึงจะเหมาะสมกับรูปแบบธุรกิจของตัวเอง โดยแผนภาพเหล่านี้จะเผยแพร่ทางเว็บไซต์ของสมาคมฯ ในระยะต่อไป</p>\n<p><img alt=\"No Description\" src=\"https://www.blognone.com/sites/default/files/externals/c592b4f9a0806248fe2da7a5407c7e04.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4d2d4489e721f4a682842230139fe9a5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0da84fe9db1cb673ce201f9c0eef02fd.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6f288003d6ff5935537a0fcad95b2dbd49f00fc8fd87c89d670533bb9e7419c","category":"Thai"}