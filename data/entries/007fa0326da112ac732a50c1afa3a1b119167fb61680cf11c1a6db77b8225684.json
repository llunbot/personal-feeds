{"title":"เงินคริปโตราคาตกยกกระดานหลังไบเดนผ่านกฎหมายตามเก็บภาษี บังคับยืนยันตัวตน","link":"https://www.blognone.com/node/125856","date":1637046763000,"content":"<div><div><div><p>เมื่อคืนที่ผ่านมาประธานาธิบดีโจ ไบเดน ลงนามกฎหมายปรับปรุงโครงสร้างพื้นฐานสหรัฐฯ (infrastructure bill) ที่เตรียมลงทุนปรับปรุงโครงสร้างรวมมูลค่าถึง 1 ล้านล้านดอลลาร์สหรัฐฯ หรือ 33 ล้านล้านบาท แต่ส่วนหนึ่งของกฎหมายระบุถึงแนวทางการเก็บภาษีเงินคริปโตทำให้เงินแทบทุกสกุลราคาตกลงโดยถ้วนหน้า</p>\n<p>กฎหมายใหม่บังคับให้ตัวแทนซื้อขายสินทรัพย์ดิจิทัลทั้งหมดต้องรายงานภาษีไปยังสรรพากรสหรัฐฯ โดยนิยามกว้างไปถึงบริการขุดเงินคริปโตไปด้วย นอกจากนี้ยังบังคับให้ผู้รับเงินคริปโตมูลค่าเกิน 10,000 ดอลลาร์ต้องยืนยันตัวคนผู้ส่งเงิน และเก็บหมายเลขประกันสังคม (เทียบเท่ากับหมายเลขบัตรประชาชนของไทย) พร้อมเหตุผลของการโอนเงิน และรายงานธุรกรรมทั้งหมดไปยังรัฐบาลภายใน 15 วัน</p>\n<p>เงินคริปโตสกุลหลักๆ เช่น BTC, ETH ล้วนราคาตกลง 6-10% โดยถ้วนหน้า แม้ว่ากฎบังคับให้รายงานธุรกรรมนี้จะมีผลบังคับใช้จริงมกราคม 2024 ก็ตาม</p>\n<p>ที่มา - <a href=\"https://www.cnbc.com/2021/11/15/crypto-news-updates-infrastructure-bill-to-be-signed-bitcoin-taproot-upgrade.html\">CNBC</a>, <a href=\"https://www.straitstimes.com/business/economy/bitcoin-drops-ether-falls-amid-broad-crypto-dip\">Strait Times</a></p>\n<p><img src=\"https://www.blognone.com/sites/default/files/externals/d6e2d1f8f613fa0a837656e07f816012.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"007fa0326da112ac732a50c1afa3a1b119167fb61680cf11c1a6db77b8225684","category":"Thai"}