{"title":"ระบบเก็บข้อมูลโควิดผู้เดินทางเข้าออกอินโดนีเซียเปิดฐานข้อมูล Elasticsearch ออกอินเทอร์เน็ต ใช้เวลาหนึ่งเดือนจึงปิด","link":"https://www.blognone.com/node/124511","date":1630388420000,"content":"<div><div><div><p>ทีมวิจัยจาก vpnMentor พบฐานข้อมูล Elasticsearch ของระบบ eHAC ที่ใช้เก็บข้อมูลโควิดสำหรับผู้เดินทางเข้าออกจากอินโดนีเซีย เปิดสู่อินเทอร์เน็ตโดยไม่มีการป้องกัน รวมฐานข้อมูล 1.4 ล้านชุดกระทบคนประมาณ 1.3 ล้านคน</p>\n<p>ข้อมูลประกอบไปด้วยข้อมูลระบุตัวตน เช่น ชื่อ, หมายเลขประจำตัว, หมายเลขโทรศัพท์, เพศ, วันเกิด, ภาพหนังสือเดินทาง, ข้อมูลโรงแรมที่เข้าพัก, โรงพยาบาลที่ตรวจโควิด, ผลการตรวจ</p>\n<p>ทาง vpnMentor พบฐานข้อมูลนี้ตั้งแต่วันที่ 15 กรกฎาคมที่ผ่านมา และพยายามติดต่อกระทรวงสาธารณสุขอินโดนีเซียแต่ไม่สำเร็จ จึงแจ้งไปยัง Indonesian CERT และกูเกิลผู้ให้บริการคลาวด์ สุดท้ายทางกระทรวงสาธารณสุขอินโดนีเซียจึงปิดฐานข้อมูลนี้ในวันที่ 24 สิงหาคมที่ผ่านมา</p>\n<p>ที่มา - <a href=\"https://www.vpnmentor.com/blog/report-ehac-indonesia-leak/\">vpnMentor</a></p>\n<p><img src=\"https://www.blognone.com/sites/default/files/externals/7f81efbe25bb0b3bf73ec777f8d2bb17.png\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/covid-19\">COVID-19</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fab9d9c928435a8b8f70fe0aa50f61c49ecc66f75e753af21a4f570d6bcfdfd","category":"Thai"}