{"title":"XRP เงินคริปโตของ Ripple มาแรง มูลค่าตลาดรวมแซง Tether USDT แล้ว","link":"https://www.blognone.com/node/143415","date":1733145592000,"content":"<div><div><div><p>เงินคริปโต XRP ของบริษัท Ripple เป็นเหรียญที่มีราคาปรับเพิ่มสูงขึ้นในช่วงสัปดาห์ที่ผ่านมา และล่าสุดมูลค่าเหรียญรวม (Market Cap.) ก็สลับตำแหน่งอันดับ 3 กับ Tether หรือเหรียญ Stablecoin USDT อยู่ โดยในขณะเขียนข่าว อันดับใน <a href=\"https://coinmarketcap.com/\">CoinMarketcap</a> สลับกันระหว่าง 3 กับ 4</p>\n<p>XRP มีราคาปรับเพิ่มสูงในช่วงที่ผ่านมา โดยเมื่อสามสัปดาห์ที่แล้วเหรียญยังมีมูลค่าอันดับ 7 เพราะเพิ่งถูก<a href=\"https://www.blognone.com/node/143101\">เหรียญ Dogecoin แซง</a>ไป แต่ตอนนี้มาแรงแซงหมดทั้ง BNB และ Solana ราคาเหรียญสูงกว่า 2 ดอลลาร์ต่อ 1 XRP เป็นครั้งแรกในรอบ 7 ปี</p>\n<p>มีหลายปัจจัยสนับสนุนให้ราคาของ XRP ปรับเพิ่มขึ้น โดยสาเหตุหนึ่งคือ Gary Gensler ประธาน SEC หรือคณะกรรมการกำกับดูแลหลักทรัพย์สหรัฐ ประกาศจะลาออกจากตำแหน่งต้นปีหน้า ซึ่งทำให้ตลาดคาดว่าการกำกับดูแลเรื่องเงินคริปโตน่าจะผ่อนคลาย โดยเฉพาะ XRP ที่มีคดีกับ SEC อยู่ นอกจากนี้ยังมีกองทุนหลายแห่งเริ่มเสนอจัดตั้ง ETF อ้างอิง XRP แบบเดียวกับ <a href=\"https://www.blognone.com/node/137601\">Bitcoin</a> และ <a href=\"https://www.blognone.com/node/139932\">Ethereum</a></p>\n<p>ที่มา: <a href=\"https://cointelegraph.com/news/xrp-price-surge-trump-win-sec-legal-battle\">CoinTelegraph</a></p>\n<p><img src=\"https://www.blognone.com/sites/default/files/externals/e623749a20c7b432ca314dd3d129cb5a.png\" /></p>\n</div></div></div><div><div>Topics: </div><div><div><a href=\"/topics/ripple\">Ripple</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70241c1b8b87478afbaebf40484089daa9d4845c95c8df8324b685b23dc90129","category":"Thai"}