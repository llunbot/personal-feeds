{"title":"AWS เปิดตัว Amazon WorkSpaces Thin Client อุปกรณ์สำหรับ Virtual Desktop","link":"https://www.blognone.com/node/136949","date":1701061513000,"content":"<div><div><div><p>AWS หรือ Amazon Web Services เปิดตัว Amazon WorkSpaces Thin Client อุปกรณ์คอมพิวเตอร์ขนาดเล็กทรงกล่องสี่เหลี่ยม สำหรับใช้เชื่อมต่อใช้งานเดสก์ท็อปเสมือนผ่านคลาวด์ เหมาะสำหรับลูกค้าองค์กรในการให้พนักงานใช้งานคอมพิวเตอร์ ด้วยต้นทุนที่ถูกกว่า</p>\n<p>Melissa Stein หัวหน้าฝ่ายผลิตภัณฑ์สำหรับ End user ของ AWS บอกว่า สิ่งที่ท้าทายลูกค้าองค์กรในบางสายงานที่มีการเข้าออกของพนักงานสูงเช่น Call Center หรือบริการชำระเงิน ทำให้มีความต้องการฮาร์ดแวร์สำหรับเข้าถึงเดสก์ท็อปบนคลาวด์ ด้วยต้นทุนที่ต่ำลง</p>\n<p>Amazon WorkSpaces Thin Client มีพอร์ตเชื่อมต่อพื้นฐานครบสำหรับอุปกรณ์คอมพิวเตอร์ทั้ง USB, HDMI ในการต่อจอ เมาส์ คีย์บอร์ด และอื่น ๆ ราคาขายเริ่มต้นที่ 195 ดอลลาร์ ขึ้นอยู่กับคอนฟิกที่ต้องการ จัดจำหน่ายผ่านเฉพาะช่องทางลูกค้าธุรกิจของ Amazon เท่านั้น</p>\n<p>Amazon ยังบอกด้วยว่าแม้หน้าตา Amazon WorkSpaces Thin Client จะดูเหมือนกับ <a href=\"https://www.blognone.com/node/102931\">Fire TV Cube</a> เพราะใช้ดีไซน์เดียวกัน แต่การทำงานนั้นก็คนละอย่างกัน</p>\n<p>ที่มา: <a href=\"https://www.aboutamazon.com/news/aws/amazon-workspaces-thin-client\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/245c96fa6d12a7ad3f76e89049de3569.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/faff2621395f3ee27bba78ff7d0914fe.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/thin-client\">Thin Client</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"669d2d89f729127f71babae8f3fcbcb8294442be7ea5cbf550475145e75fb9c9","category":"Thai"}