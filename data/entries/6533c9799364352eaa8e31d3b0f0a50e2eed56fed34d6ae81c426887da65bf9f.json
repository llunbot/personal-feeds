{"title":"OpenSSH ออกเวอร์ชั่น 10.0 ยกเลิกลายเซ็น DSA ถาวรหลังแนะนำให้เลิกใช้มาแล้วสิบปี ใช้กระบวนการเข้ารหัสทนคอมพิวเตอร์ควอนตัวเป็นค่าเริ่มต้น","link":"https://www.blognone.com/node/145794","date":1744355170000,"content":"<div><div><div><p>OpenSSH ออกเวอร์ชั่น 10.0 โดยมีความเปลี่ยนแปลงสำคัญที่กระบวนการเข้ารหัส ที่ปรับปรุงให้ทันสมัยขึ้น ได้แก่</p>\n<ul>\n<li>เปิดใช้กระบวนการแลกกุญแจ mlkem768x25519-sha256 เป็นค่าเริ่มต้น <a href=\"https://www.blognone.com/node/141419\">เนื่องจากมาตรฐานนี้ได้รับการรับรองจาก NIST แล้ว</a> และไม่อ่อนแอกว่ากระบวนการที่ใช้อยู่เดิม</li>\n<li><a href=\"https://www.blognone.com/node/137625\">ถอดโค้ดการตรวจลายเซ็นดิจิตอล DSA อย่างสมบูรณ์</a> โดย OpenSSH ปิด DSA เป็นค่าเริ่มต้นมาตั้งแต่ปี 2015 และในช่วงหลังก็ขึ้นข้อความเตือนมาโดยตลอด</li>\n</ul>\n<p>นอกจากกระบวนการเข้ารหัสแล้ว ฟีเจอร์ทั่วๆ ไปของ ssh ก็ยังปรับปรุงหลายอย่าง เช่น การกำหนด <code>AuthorizedKeysFile</code> นั้นสามารถกำหนดเป็น pattern แบบ glob ได้แล้ว ทำให้อ่านไฟล์เป็นชุดได้ และปรับปรุงการรับมาตรฐาน FIDO ให้รองรับการใช้งานเช่น Windows Hello ได้</p>\n<p>ที่มา - <a href=\"https://www.openssh.com/releasenotes.html\">OpenSSH</a></p>\n<p><img src=\"https://www.blognone.com/sites/default/files/externals/7fa62017d85b7d628097c69b92db166f.png\" alt=\"\" /></p>\n</div></div></div><div><div>Topics: </div><div><div><a href=\"/topics/openssh\">OpenSSH</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6533c9799364352eaa8e31d3b0f0a50e2eed56fed34d6ae81c426887da65bf9f","category":"Thai"}