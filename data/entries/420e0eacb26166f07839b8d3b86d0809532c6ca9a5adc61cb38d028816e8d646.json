{"title":"World Economic Forum สำรวจนายจ้าง ส่วนใหญ่เชื่อระบบอัตโนมัติจะทดแทนคนจำนวนมากในอีก 5 ปีข้างหน้า","link":"https://www.blognone.com/node/144038","date":1736505745000,"content":"<div><div><div><p>World Economic Forum ออกรายงาน Future of Job สำรวจความเห็นจากนายจ้าง 1,000 ราย ใน 22 อุตสาหกรรม รวมจ้างงาน 14 ล้านคน ถึงมุมมองต่องานในอนาคต 5 ปีข้างหน้าช่วง 2025-2030 ผลพบว่าตลาดแรงงานจะเปลี่ยนไปมากจากระบบอัตโนมัติต่างๆ แต่คนทำงานด่านหน้า เช่น พยาบาล, เซลล์, พ่อครัว จะเพิ่มขึ้น ขณะที่งานด้านธุรการ เช่น แคชเชียร์, คนขายตั๋ว, พนักงานเคาน์เตอร์ธนาคาร, ตลอดจนพนักงานกรอกข้อมูล จะลดลงอย่างหนัก</p>\n<p>โดยรวมแล้วแม้จะมีงานที่ต้องการคนเพิ่มขึ้น และงานบางส่วนต้องการคนน้อยลง แต่ผลสำรวจรวมก็ยังเชื่อว่าปริมาณคนทำงานรวมน่าจะต้องการมากขึ้น</p>\n<p>ในแง่ของส่วนแบ่งงานโดยรวม รายงานพบว่าสัดส่วนงานที่ต้องทำโดยมนุษย์อย่างเดียวจะลดลงมาก จากตอนนี้อยู่ที่ 47% เหลือ 33% เป็นการทดแทนโดยระบบอัตโนมัติแทบทั้งหมด บางอุตสาหกรรมเช่นน้ำมันนั้นเชื่อว่าจะใช้ระบบอัตโนมัติอย่างหนัก จนกระทั่งสัดส่วนงานที่ต้องทำร่วมกันระหว่างเครื่องจักรและคนก็ยังลดลงไปด้วย</p>\n<p>ที่มา - <a href=\"https://reports.weforum.org/docs/WEF_Future_of_Jobs_Report_2025.pdf\">World Economic Forum</a></p>\n<p><img alt=\"No Description\" src=\"https://www.blognone.com/sites/default/files/externals/d4c7dbf7a9c847c7e4be2f17f00b3e30.png\" /></p>\n</div></div></div><div><div>Topics: </div><div><div><a href=\"/topics/employment\">Employment</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"420e0eacb26166f07839b8d3b86d0809532c6ca9a5adc61cb38d028816e8d646","category":"Thai"}