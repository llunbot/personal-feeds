{"title":"OpenAI เปิดโมเดล o3 ทำข้อสอบ ARC-AGI เหนือมนุษย์ แต่ค่ารันข้อละ 120,000 บาท","link":"https://www.blognone.com/node/143771","date":1734720377000,"content":"<div><div><div><p>OpenAI เปิดตัวโมเดล o3 โมเดลที่พยายามคิดเป็นขั้น โดยมุ่งเป้าแก้ปัญหาที่ยากมาก เช่น ปัญหาคณิตศาสตร์ระดับงานวิจัยที่แม้แต่นักคณิตศาสตร์ก็อาจจะใช้เวลาเป็นวัน หรือชุดทดสอบ ARC-AGI ที่เป็นชุดทดสอบวัดไอคิว โดย<a href=\"https://www.blognone.com/node/114694\">เปิดตัวมาตั้งแต่ปี 2019</a> ที่ผ่านมาไม่มีปัญญาประดิษฐ์ใดได้คะแนนถึง 50% แม้มนุษย์จะได้คะแนนประมาณ 85%</p>\n<p>ก่อนหน้านี้ GPT-3 ทำคะแนน ARC-AGI ได้ 0% GPT-4o ได้ 5% และ o1 ได้สูงสุด 32% ความพิเศษของ ARC-AGI คือมันเป็นปัญหาที่ต้องทำความเข้าใจกฎของแต่ละปัญหาโดยไม่ซ้ำกันเลยในแต่ละข้อ แต่ o3 ในโหมดคำนวณแบบไม่สนงบประมาณสามารถทำคะแนนได้สูงถึง 87.5% แซงหน้ามนุษย์ทั่วไปแล้ว ขณะที่โหมดปกติทำคะแนนได้ 75.7% มีต้นทุนการรันข้อละ 20 ดอลลาร์ ทาง OpenAI ไม่เปิดเผยต้นทุนการรันในโหมดไม่สนงบประมาณโดยตรง แต่อยู่ที่ประมาณ 172 เท่าตัว จากโหมดปกติ คิดเป็น 3,440 ดอลลาร์หรือประมาณ 120,000 บาท</p>\n<p>ทาง ARC-AGI ระบุว่าที่ผ่านมาสามารถจ้างคนมานั่งแก้ปัญหาโดยใช้เงินประมาณข้อละ 5 ดอลลาร์ ตอนนี้ต้นทุนการรัน AI จึงแพงกว่ามนุษย์อยู่ดี แต่ก็คาดว่าต้นทุนการรันจะถูกลงมากในอนาคต</p>\n<p>ทาง OpenAI จะเปิดให้สมัครเข้าไปทดสอบความปลอดภัยของ o3 กันได้ โดยหากมีการทดสอบมาพอก็น่าจะเปิดโมเดลให้ใช้งานได้เร็วๆ นี้ โดยคาดว่าจะเปิด o3-mini ให้ใช้งานได้ก่อนภายในเดือนมกราคม 2025</p>\n<p>ที่มา - <a href=\"https://openai.com/12-days/?day=12\">OpenAI</a>, <a href=\"https://arcprize.org/blog/oai-o3-pub-breakthrough\">ARC-PRIZE</a></p>\n<p><img alt=\"No Description\" src=\"https://www.blognone.com/sites/default/files/externals/36ab91565f962149a48681cc247117fa.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c26a6ac85acc616798bcc6d41bec818c90e37cd70a16bdc7aed33b49c1e5784b","category":"Thai"}