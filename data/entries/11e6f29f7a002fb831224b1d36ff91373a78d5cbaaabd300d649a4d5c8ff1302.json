{"title":"Intel รายงานผลประกอบการไตรมาส รายได้รวมลดลง 7%, ยังคงหาซีอีโอคนใหม่อยู่","link":"https://www.blognone.com/node/144427","date":1738284682000,"content":"<div><div><div><p>อินเทลรายงานผลการดำเนินงานของไตรมาสที่ 4 ปี 2024 รายได้รวมลดลง 7% จากช่วงเดียวกันในปีก่อนเป็น 14,260 ล้านดอลลาร์ และขาดทุนสุทธิ 153 ล้านดอลลาร์</p>\n<p>Michelle Johnston Holthaus หัวหน้าฝ่ายผลิตภัณฑ์ของอินเทล และ David Zinsner ซีเอฟโออินเทล ซึ่งทั้งสองคนมีตำแหน่งซีอีโอรักษาการร่วม บอกว่าตอนนี้อินเทลกำลังรักษาสถานะการแข่งขัน และสร้างมูลค่าตอบแทนให้กับผู้ถือหุ้น</p>\n<p>ทั้งสองบอกว่าการสรรหาซีอีโออินเทลคนใหม่<a href=\"https://www.blognone.com/node/143416\">แทนที่ Pat Gelsinger</a> ยังคงดำเนินการอยู่ และยังไม่มีความคืบหน้ามารายงานตอนนี้</p>\n<p>รายได้จากกลุ่มธุรกิจ Intel Products อยู่ที่ 13,027 ล้านดอลลาร์ โดยแบ่งเป็นกลุ่ม Client ลดลง 9% และ Data Center กับ AI ลดลง 3% ส่วนกลุ่มการผลิต Intel Foundry มีรายได้ 14,260 แต่ยังขาดทุนจากการดำเนินงานส่วนนี้ 2,260 ล้านดอลลาร์</p>\n<p>ที่มา: <a href=\"https://www.intc.com/news-events/press-releases/detail/1726/intel-reports-fourth-quarter-and-full-year-2024-financial\">อินเทล</a> และ <a href=\"https://www.cnbc.com/2025/01/30/intel-intc-q4-earnings-report-2024.html\">CNBC</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/e05d4efe60fe7e85461d91cefaad0160.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11e6f29f7a002fb831224b1d36ff91373a78d5cbaaabd300d649a4d5c8ff1302","category":"Thai"}