{"title":"โซนี่ซื้อบริษัทเกม Firesprite เสริมทัพ PlayStation Studios นับเป็นสตูดิโอที่ 14","link":"https://www.blognone.com/node/124643","date":1631117168000,"content":"<div><div><div><p>โซนี่ประกาศซื้อกิจการสตูดิโอ Firesprite เข้าเป็นส่วนหนึ่งของ PlayStation Studios นับเป็นสตูดิโอรายที่ 14 ในสังกัด</p>\n<p>Firesprite เป็นสตูดิโอเกมจากเมืองลิเวอร์พูล สหราชอาณาจักร ก่อตั้งในปี 2012 โดยอดีตทีมงาน Studio Liverpool ของโซนี่เองที่ถูกยุบไปในปีเดียวกัน (ผลงานในยุคก่อนคือซีรีส์ Wipeout)</p>\n<p>ที่ผ่านมาสตูดิโอ Firesprite ก็ทำงานกับโซนี่อย่างใกล้ชิดอยู่แล้ว ทำเกม The Playroom และ The Playroom VR ในยุค PS4 และผลงานล่าสุดคือเกม The Persistence ซึ่งเป็นเกม VR เอ็กซ์คลูซีฟของ PS VR ในช่วงแรก (ช่วงหลังถึงลงแพลตฟอร์มอื่นที่ไม่ใช่ VR ด้วย)</p>\n<p>ถ้าแข่งที่จำนวนสตูดิโอพัฒนาเกมเพียงอย่างเดียว (ไม่ต้องสนใจปัจจัยอื่น) ตอนนี้ฝั่งไมโครซอฟท์มีสตูดิโอในสังกัดทั้งหมด 23 แห่ง (Xbox 15 แห่ง + Bethesda อีก 8 แห่ง)</p>\n<p><img src=\"https://www.blognone.com/sites/default/files/externals/e2f594482b4282aa61c06992e6fbf7a2.jpg\" /></p>\n<p>ที่มา - <a href=\"https://blog.playstation.com/2021/09/08/welcoming-firesprite-to-the-playstation-studios-family/?\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73aad2841b825e9f88e22ee77c7295012f72a407ec039f61cea093a2dd274c0a","category":"Thai"}