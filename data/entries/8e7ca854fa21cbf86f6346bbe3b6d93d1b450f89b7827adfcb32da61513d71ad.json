{"title":"Apple เปิดบริการ SOS ฉุกเฉินผ่านดาวเทียมเพิ่มอีก 2 ประเทศออสเตรเลียและนิวซีแลนด์","link":"https://www.blognone.com/node/133833","date":1684128211000,"content":"<div><div><div><p><a href=\"https://www.blognone.com/node/130304\">จากต้นปีที่ Apple เปิดตัว iPhone 14 พร้อมเปิดตัวคุณสมบัติใหม่ใช้บริการเชื่อมต่อดาวเทียมเมื่อเกิดเหตุฉุกเฉิน</a> ซึ่งตอนนี้ Apple เริ่มเปิดให้ใช้ฟีเจอร์เชื่อมต่อดาวเทียม ใน iPhone 14, iPhone 14 Plus, iPhone 14 Pro และ iPhone 14 Pro Max ให้กับลูกค้าเพิ่มอีก 2 ประเทศใน ออสเตรเลียและนิวซีแลนด์</p>\n<p>ฟีเจอร์เชื่อมต่อดาวเทียมสามารถใช้ได้เมื่อผู้ใช้เกิดเหตุฉุกเฉินบริเวณที่ไม่มีเครือข่ายสัญญาณโทรศัพท์หรือ Wifi โดยสามารถใช้ Emergency SOS ผ่านดาวเทียมเพื่อส่งข้อความขอความช่วยเหลือสั้นๆ ไปยังหน่วยช่วยเหลือ และยังสามารถแชร์ตำแหน่งที่อยู่กับเพื่อนและครอบครัวในแอปฯ Find My</p>\n<p>โดยในตอนนี้ฟีเจอร์เชื่อมต่อดาวเทียมสามารถใช้งานได้ใน 14 ประเทศ สหรัฐอเมริกา, สหราชอาณาจักร, ออสเตรีย, เบลเยียม, แคนาดา, ฝรั่งเศส, เยอรมนี, ไอร์แลนด์, อิตาลี, ลักเซมเบิร์ก, เนเธอร์แลนด์, โปรตุเกสและ 2 ประเทศล่าสุด ออสเตรเลียและนิวซีแลนด์</p>\n<p>การใช้งานเชื่อมต่อดาวเทียมจะเปิดใช้งานอัตโนมัติเมื่อผู้ใช้งาน iPhone 14 ต้องการโทรฉุกเฉินแต่ไม่มีการเชื่อมต่อสัญญาณโทรศัพท์หรือ Wifi ระบบจะแสดงตัวเลือกให้โทรผ่านดาวเทียมแทน</p>\n<p>โดยหน้าจอจะแสดงแนะนำให้ผู้ใช้ชูโทรศัพท์เหนือศีรษะไปยังทิศทางของดาวเทียมและต้องอยู่ในจุดที่เห็นท้องฟ้าชัดเจนเพื่อให้ง่ายต่อการเชื่อมต่อ ซึ่งผู้ใช้ iPhone 14 ในรุ่นที่กำหนดสามารถทดลองการเชื่อมต่อดาวเทียมได้ เข้าไปที่การตั้งค่า &gt; SOS &gt; Emergency SOS via Satellite &gt; Try Demo</p>\n<p>เนื่องจากการส่งข้อมูลผ่านเครือข่ายดาวเทียมค่อนข้างช้ามาก ดังนั้น จึงควรส่งข้อความสั้นๆ ไปยังหน่วยบริการฉุกเฉิน ซึ่งสามารถโต้ตอบได้ในกรณีที่จำเป็นเท่านั้นและการส่งสัญญาณผ่านดาวเทียมจะเชื่อมต่อกับหน่วยงานบริการฉุกเฉินโดยตรง หรืออีกกรณี สัญญาณจะส่งไปที่ศูนย์ของ Apple และจะส่งต่อไปยังหน่วยบริการฉุกเฉินให้เข้าช่วยเหลือแทน</p>\n<p>ทาง Apple บอกว่าจะเปิดให้ใช้ฟีเจอร์เชื่อมต่อดาวเทียมฟรี 2 ปี โดยอาจจะคิดตามจากเวลาเปิดใช้งานอุปกรณ์หรือคิดจากการเปิดใช้ตามพื้นที่ และยังไม่ได้เปิดเผยว่าจะคิดค่าบริการเท่าไหร่</p>\n<p>ที่มา: <a href=\"https://9to5mac.com/2023/05/14/iphone-14-satellite-features-australia-new-zealand/\">9to5mac</a></p>\n<p><img alt=\"No Description\" src=\"https://www.blognone.com/sites/default/files/externals/6178b01a0482dbada06654ae2553d41e.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/satellite\">Satellite</a></div><div><a href=\"/topics/iphone-14\">iPhone 14</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e7ca854fa21cbf86f6346bbe3b6d93d1b450f89b7827adfcb32da61513d71ad","category":"Thai"}