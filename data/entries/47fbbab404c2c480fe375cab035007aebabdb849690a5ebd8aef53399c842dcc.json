{"title":"Android เพิ่มฟีเจอร์ auto-archive แบ็คอัพแอพขึ้นคลาวด์ เวลาเนื้อที่ในเครื่องไม่พอ","link":"https://www.blognone.com/node/133387","date":1681265420000,"content":"<div><div><div><p>กูเกิลประกาศฟีเจอร์ใหม่ของ Android ชื่อ auto-archive เป็นการแบ็คอัพแอพที่นานๆ ใช้ทีขึ้นคลาวด์ของกูเกิล เพื่อประหยัดเนื้อที่ในเครื่อง</p>\n<p>กูเกิลบอกว่าผู้ใช้มักลบ (uninstall) แอพเก่า หากต้องการติดตั้งแอพใหม่แล้วพื้นที่สตอเรจไม่พอ ซึ่งจะทำให้ข้อมูลทั้งหมดในแอพของผู้ใช้ถูกลบไปด้วย</p>\n<p>ฟีเจอร์ auto-archive ออกแบบมาเพื่อแก้ปัญหานี้ โดยข้อมูลบางส่วนของแอพที่ไม่ค่อยได้ใช้จะถูกส่งขึ้นไปเก็บบนคลาวด์ของกูเกิลแทน แต่ยังคงไอคอนของแอพในเครื่องไว้ พร้อมแปะป้ายรูปก้อนเมฆเพื่อบอกว่าไฟล์อยู่ในคลาวด์ หากคลิกที่แอพก็จะโหลดข้อมูลกลับลงมาในเครื่องให้เหมือนเดิม</p>\n<p>วิธีนี้ข้อมูลจะไม่หาย และผู้ใช้ยังสามารถติดตั้งแอพใหม่ๆ เพิ่มเติมได้ด้วย ฟีเจอร์นี้เป็นแบบ opt-in คือผู้ใช้ต้องเป็นคนเปิดใช้งานเองเวลาพื้นที่ไม่พอ โดยสามารถประหยัดเนื้อที่ได้เกือบ 60% ของแอพแต่ละตัว</p>\n<p>การทำ auto-archive นักพัฒนาต้องรองรับ<a href=\"https://www.blognone.com/node/116900\">แพ็กเกจแบบ App Bundle ของ Google Play</a> ด้วยเท่านั้น ส่วนงานที่เหลือ Google Play จะจัดการให้เอง</p>\n<p><img alt=\"No Description\" src=\"https://www.blognone.com/sites/default/files/externals/e7fc9b7dba7fe15b5cb31040a1492c30.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/69762b43e8c9e36d9b24009ea3538e88.jpg\" /></p>\n<p>ที่มา - <a href=\"https://android-developers.googleblog.com/2023/04/reduce-uninstalls-for-your-app-with-auto-archive.html?m=1\">Android Developers</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google-play\">Google Play</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47fbbab404c2c480fe375cab035007aebabdb849690a5ebd8aef53399c842dcc","category":"Thai"}