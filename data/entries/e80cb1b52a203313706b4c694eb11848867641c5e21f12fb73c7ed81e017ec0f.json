{"title":"เปิดตัว Mortal Kombat 1 เกมภาคที่ 12 แต่รีเซ็ตจักรวาลใหม่ทั้งหมดเลยใช้เลข 1","link":"https://www.blognone.com/node/133897","date":1684417276000,"content":"<div><div><div><p>Warner Bros. Games และ NetherRealm Studios เปิดตัวเกม Mortal Kombat 1 ซึ่งเป็นภาคที่ 12 ของซีรีส์ แต่ตั้งใจใช้เลขภาคเป็น 1 เพื่อรีเซ็ตจักรวาลของเกมใหม่ทั้งหมด</p>\n<p>เนื้อเรื่องของ Mortal Kombat 1 บอกคร่าวๆ ว่าเป็นการกำเนิดใหม่ของจักรวาลในเกมทีสร้างโดยเทพแห่งไฟ Liu Kang โดยตัวละครที่เราคุ้นเคยจากซีรีส์นี้จะถูก \"จินตนาการใหม่\" (reimagine) ให้แตกต่างไปจากเดิมบ้าง ตัวละครที่โผล่มาในเทรลเลอร์ได้แก่ Liu Kang, Scorpion, Sub-Zero, Raiden, Kung Lao, Kitana, Mileena, Shang Tsung, Johnny Cage แต่ตอนนี้ยังไม่โชว์เกมเพลย์</p>\n<p>เกมมีกำหนดขาย 19 กันยายน 2023 ลง PlayStation 5, Xbox Series, Nintendo Switch, PC</p>\n<p><a href=\"https://www.blognone.com/node/107613\">เกม Mortal Kombat 11 ออกเมื่อปี 2019</a> และประสบความสำเร็จอย่างมาก เกมได้คะแนนรีวิวเฉลี่ย 82/100 และมียอดขายรวมเกิน 15 ล้านชุด ต้องติดตามดูกันว่า NetherRealm จะรักษาโมเมนตัมนี้ต่อได้แค่ไหนในภาคใหม่นี้</p>\n<p><img alt=\"No Description\" src=\"https://www.blognone.com/sites/default/files/externals/c409ddec8da1132245b3b3202457f7e3.jpg\" /></p>\n<blockquote><p>A new era has begun. <a href=\"https://twitter.com/hashtag/MK1?src=hash&amp;ref_src=twsrc%5Etfw\">#MK1</a> <a href=\"https://t.co/gC0mHALFeF\">pic.twitter.com/gC0mHALFeF</a></p>\n<p>— Mortal Kombat 30 (@MortalKombat) <a href=\"https://twitter.com/MortalKombat/status/1659182088954986496?ref_src=twsrc%5Etfw\">May 18, 2023</a></p></blockquote>\n<p>ที่มา - <a href=\"https://www.ign.com/articles/mortal-kombat-12-revealed-as-mortal-kombat-1\">IGN</a></p>\n</div></div></div><div><div>Topics: </div><div><div><a href=\"/topics/mortal-kombat\">Mortal Kombat</a></div><div><a href=\"/topics/games\">Games</a></div><div><a href=\"/topics/warner-bros\">Warner Bros.</a></div><div><a href=\"/topics/netherrealm\">NetherRealm</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e80cb1b52a203313706b4c694eb11848867641c5e21f12fb73c7ed81e017ec0f","category":"Thai"}