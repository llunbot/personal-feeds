{"title":"Ubuntu 24.04 LTS ออกแล้ว เคอร์เนล 6.8, .NET 8, ตัวติดตั้งใหม่บนเดสก์ท็อป","link":"https://www.blognone.com/node/139419","date":1714091379000,"content":"<div><div><div><p>Canonical ประกาศออก Ubuntu 24.04 LTS โค้ดเนม Noble Numbat ซึ่งถือเป็นรุ่นซัพพอร์ตระยะยาว LTS รุ่นที่ 10 ของ Ubuntu ด้วย (รุ่นแรกคือ 6.04 LTS)</p>\n<p>ของใหม่ใน Ubuntu 24.04 LTS มีจำนวนมาก ได้แก่</p>\n<ul>\n<li>เคอร์เนล 6.8 โดยทีม Ubuntu ได้รวมแพตช์ low-latency kernel เข้ากับเคอร์เนลหลักด้วย</li>\n<li>ปรับปรุงประสิทธิภาพหลายจุด เช่น เปิดใช้ frame pointer เป็นดีฟอลต์ ช่วยเรื่องการทำ CPU profiling, เปิดใช้ bpftrace เป็นมาตรฐาน</li>\n<li>ร่วมมือกับอินเทล รองรับฟีเจอร์ Intel QuickAssist Technology (Intel QAT) ของซีพียูอินเทล ช่วยเรื่องประสิทธิภาพการเข้ารหัสและการบีบอัดข้อมูลบน Intel Xeon Scalable 4th Gen ขึ้นไป</li>\n<li>รองรับ .NET 8 เต็มรูปแบบบนทุกสถาปัตยกรรมซีพียู ใช้ได้แม้กระทั่งบน IBM System Z โดยร่วมกับไมโครซอฟท์ให้ .NET ทำงานบน Ubuntu ได้เป็นอย่างดี ย้อนไปถึง 22.04 LTS ด้วย</li>\n<li>รองรับ OpenJDK 21 เป็นดีฟอลต์ โดยยังรองรับ Java เวอร์ชันเก่าคือ 8, 11, 17 เหมือนเดิม</li>\n<li>Python 3.12, Ruby 3.2, PHP 8.3, Go 1.22, Rust 1.75</li>\n<li>ตัวติดตั้งของ Ubuntu Desktop เปลี่ยนมาใช้<a href=\"https://www.blognone.com/node/121511\">ตัวติดตั้งแบบใหม่ของ Ubuntu Server ที่เขียนใหม่ด้วย Flutter</a> ทำให้การจัดการอิมเมจของแอดมินทำได้ง่ายขึ้น ใช้เครื่องมือตัวเดียวกัน</li>\n<li>ปรับปรุงการทำงานของ Ubuntu บน WSL ของวินโดวส์ รองรับการทำ cloud-init สำหรับปรับแต่งอิมเมจแล้ว</li>\n<li>รองรับการทำ confidential VM บนคลาวด์ เพื่อรักษาความลับของงานที่รันอยู่ เริ่มต้นบนเครื่อง VM ของ Azure แบบพรีวิว</li>\n</ul>\n<p>ที่มา - <a href=\"https://ubuntu.com/blog/canonical-releases-ubuntu-24-04-noble-numbat\">Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/62a733b729fbb05a64f2b1c06c511434.jpeg\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/canonical\">Canonical</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e33e0c88e9a265277bd55680b282792e440363415a170ffde0d09ad2b1debac","category":"Thai"}