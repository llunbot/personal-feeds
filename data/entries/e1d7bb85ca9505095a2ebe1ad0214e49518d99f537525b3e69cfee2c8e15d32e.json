{"title":"Qualcomm โชว์ผลเบนช์มาร์ค Snapdragon X Elite ชนะซีพียูคู่แข่งอื่นๆ ทั้งหมด","link":"https://www.blognone.com/node/136492","date":1698732855000,"content":"<div><div><div><p>Qualcomm โชว์ผลการรันเบนช์มาร์คของ<a href=\"https://www.blognone.com/node/136385\">ชิป Snapdragon X Elite ที่เพิ่งเปิดตัว</a> และคุยว่ามีสมรรถนะเหนือซีพียูรุ่นอื่นๆ ในตลาดทั้ง x86 และ Apple M2 (ผลเบนช์มาร์คออกมาก่อน M3 ที่เพิ่งเปิดตัวเมื่อเช้านี้)</p>\n<p>การทดสอบของ Qualcomm อยู่บนโน้ตบุ๊กรุ่นต้นแบบ 2 เครื่องที่ใช้ชิป X Elite ตัวเดียวกัน โดยเครื่อง A มีค่า TDP 80W และเครื่อง B อยู่ที่ 23W เพื่อแสดงให้เห็นโปรไฟล์ของการใช้พลังงานที่ต่างกัน</p>\n<p><img alt=\"No Description\" src=\"https://www.blognone.com/sites/default/files/externals/5d91cb192fffc118d0fa0323b9100517.jpg\" /></p>\n<p>ผลการเบนช์มาร์คเน้นไปที่การวัดซีพียูด้วย Geekbench มีทั้งแบบเธร็ดเดี่ยว (ST) และมัลติเธร็ด (MT) ผลออกมาคือการรันแบบเธร็ดเดี่ยวชนะคู่แข่งด้วยความห่างสูงสุด 10% และแบบมัลติเธร็ดชนะสูงสุด 50%</p>\n<p><img alt=\"No Description\" src=\"https://www.blognone.com/sites/default/files/externals/7ad4ecc574fa48b5a14aeb8288777cfb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c1022684963d9a4d1a85397e2fb473c4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/df3cd50d6d3f4717b521b3a9a46d30d8.jpg\" /></p>\n<p>เบนช์มาร์คตัวอื่นที่ทดสอบคือ Cinebench โดยแรงกว่าสูงสุด 20% (ST) และ 2 เท่า (MT)</p>\n<p><img alt=\"No Description\" src=\"https://www.blognone.com/sites/default/files/externals/4704bcbfdae7e182db7f2383c99875a2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/93aeb249fe6a9adcef24172b6e042d9e.jpg\" /></p>\n<p>เบนช์มาร์คด้าน AI ใช้ UL Procyon AI คุยว่าแรงกว่าซีพียูกลุ่ม x86 ถึง 10 เท่า ทั้งนี้ต้องโน้ตว่าซีพียูของ Intel/AMD รุ่นที่นำมาเทียบไม่มีชิป NPU ในตัวเหมือนกับ Qualcomm</p>\n<p><img alt=\"No Description\" src=\"https://www.blognone.com/sites/default/files/externals/42985c1e6c4cf9b7950c7b2750f4655b.jpg\" /></p>\n<p>วัดประสิทธิภาพกราฟิก ใช้ GFXBench Aztec Ruins วัดเฟรมเรต สูงกว่าคู่แข่งสูงสุด 2.5 เท่า</p>\n<p><img alt=\"No Description\" src=\"https://www.blognone.com/sites/default/files/externals/adeab8ea6443d12801394cddc2a1bb03.jpg\" /></p>\n<p>เบนช์มาร์คกราฟิกอีกตัว 3DMark Wild Life Extreme สูงกว่าคู่แข่งสูงสุด 67%</p>\n<p><img alt=\"No Description\" src=\"https://www.blognone.com/sites/default/files/externals/e4ed90e22d6f57f01dc6026916a32168.jpg\" /></p>\n<p>ทั้งหมดนี้เป็นตัวเลขที่ Qualcomm วัดให้ดูต่อหน้าสื่อหลายราย (เช่น <a href=\"https://www.anandtech.com/show/21112/qualcomm-snapdragon-x-elite-performance-preview-a-first-look-at-whats-to-come\">AnandTech</a>) ยังไม่ใช่เครื่องที่สื่อได้รับมาทดสอบเองโดยตรง</p>\n<p>Ryan Smith บรรณาธิการของ AnandTech มองว่าเบนช์มาร์คบางอันที่เลือกมาอาจดูแปลกๆ อยู่บ้าง และการนำซีพียูคู่แข่งมาเทียบกันตรงๆ อาจทำได้ยาก แต่อย่างน้อยคะแนนที่ออกมาก็ \"น่าสนใจ\" (interesting) และน่าติดตามว่าสินค้าจริงๆ จะออกมาเป็นอย่างไร</p>\n<p>Snapdragon X Elite จะเริ่มใช้ในสินค้ากลุ่มโน้ตบุ๊กที่วางขายช่วงกลางปี 2024 โน่นเลย ต้องรอกันอีกหลายเดือนกว่าจะได้ใช้กันจริงๆ</p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/benchmark\">Benchmark</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1d7bb85ca9505095a2ebe1ad0214e49518d99f537525b3e69cfee2c8e15d32e","category":"Thai"}