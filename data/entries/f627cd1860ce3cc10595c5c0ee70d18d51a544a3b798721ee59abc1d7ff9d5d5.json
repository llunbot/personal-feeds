{"title":"Konami โชว์เทรลเลอร์ Silent Hill f นางเอกเป็นนักเรียนญี่ปุ่นยุค 60s เปลี่ยนมาเจอผีสไตล์ญี่ปุ่น","link":"https://www.blognone.com/node/145273","date":1741944118000,"content":"<div><div><div><p>เมื่อปี 2022 <a href=\"https://www.blognone.com/node/131024\">Konami เปิดตัวโครงการ Silent Hill ชุดใหญ่ นำโดย Silent Hill 2 Remake</a> ซึ่งวางขายไปเรียบร้อย ประสบความสำเร็จเป็นอย่างดี</p>\n<p>แต่หนึ่งในโครงการที่ประกาศพร้อมกันแล้วเงียบหายไปคือ <strong>Silent Hill f</strong> ที่เหตุการณ์เกิดในญี่ปุ่นยุค 60s</p>\n<p>หลังเงียบหายไปเกือบ 3 ปี ล่าสุดเมื่อเช้านี้ Konami เปิดเผยเทรลเลอร์ใหม่ของ Silent Hill f มาให้ดูกันแล้ว เนื้อเรื่องเป็นนักเรียนหญิงวัยรุ่นชื่อ Hinako ที่อาศัยอยู่ในหมู่บ้านห่างไกลแห่งหนึ่งชื่อ Ebisugaoka แล้วต้องเผชิญกับเหตุการณ์สยองขวัญที่หมอกลง และปีศาจร้ายบุกหมู่บ้าน ทำให้เธอต้องพยายามเอาตัวรอดตามลำพัง</p>\n<p>เกม Silent Hill f จะให้บรรยากาศต่างไปจาก Silent Hill แบบเมืองตะวันตกที่เราคุ้นเคยกัน เปลี่ยนมาเป็น \"ผีญี่ปุ่น\" และบรรยากาศแบบญี่ปุ่นย้อนยุค เนื้อเรื่องของเกมภาคนี้เขียนบทโดย Ryukishi07 นักเขียนชื่อดังของญี่ปุ่น เกมใช้ Unreal Engine</p>\n<p>เกมจะลงเครื่อง PS5, Xbox Series X|S, พีซี แต่ยังไม่ประกาศวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/3c4d4f1b81cfeecbf04fa4959d11b280.jpg\" /></p>\n<blockquote><p>Find the beauty in terrorFace a in new chapter in the timeless psychological horror franchise.▼ SILENT HILL f is now available to Wishlist:<a href=\"https://t.co/Us3DkuMRK0\">https://t.co/Us3DkuMRK0</a><a href=\"https://twitter.com/hashtag/SILENTHILL?src=hash&amp;ref_src=twsrc%5Etfw\">#SILENTHILL</a> <a href=\"https://twitter.com/hashtag/SILENTHILLf?src=hash&amp;ref_src=twsrc%5Etfw\">#SILENTHILLf</a> <a href=\"https://t.co/g9PwV0UACs\">pic.twitter.com/g9PwV0UACs</a></p>\n<p>— Silent Hill Official (@SilentHill) <a href=\"https://twitter.com/SilentHill/status/1900317493803327781?ref_src=twsrc%5Etfw\">March 13, 2025</a></p></blockquote>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/games\">Games</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f627cd1860ce3cc10595c5c0ee70d18d51a544a3b798721ee59abc1d7ff9d5d5","category":"Thai"}