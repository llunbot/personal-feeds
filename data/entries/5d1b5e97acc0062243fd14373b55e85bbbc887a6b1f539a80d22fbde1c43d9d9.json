{"title":"Android 16 Beta 2 เพิ่มฟีเจอร์และ API ใหม่ด้านกล้องและการประมวลผลภาพ","link":"https://www.blognone.com/node/144665","date":1739496705000,"content":"<div><div><div><p>กูเกิลออก Android 16 Beta 2 เวอร์ชันนี้มีฟีเจอร์ใหม่เกี่ยวกับ API กล้องและการประมวลผลภาพหลายอย่าง</p>\n<ul>\n<li>ระบบกล้อง Camera2 เพิ่มฟีเจอร์ hybrid auto-exposure เปิดให้แอพสามารถควบคุม exposure ได้บางส่วน ที่เหลือจะให้อัลกอริทึมควบคุมผ่าน auto-exposure (AE) เช่น ควบคุม ISO+AE, exposure time+AE เป็นต้น ถือเป็นทางสายกลาง นอกเหนือจาก manual ทั้งหมด และ auto ทั้งหมด ในอดีต</li>\n<li>การถ่ายวิดีโอ เพิ่มการควบคุมสี precise color temperature และ tint adjustment ได้ละเอียดกว่าเดิม (ดูภาพประกอบ)</li>\n<li>เพิ่ม API ขอให้กล้องจับภาพ motion photo ได้แล้ว</li>\n<li>รองรับภาพแบบ UltraHDR ในฟอร์แมต HEIC</li>\n<li>เพิ่ม API การใส่ฟิลเตอร์ให้ภาพ  RuntimeColorFilter และ RuntimeXfermode</li>\n</ul>\n<p>ฟีเจอร์และการเปลี่ยนแปลงอื่นๆ</p>\n<ul>\n<li>บังคับแอพแสดงผลแบบ edge-to-edge ไม่สามารถหนีได้แล้ว</li>\n<li>ขอสิทธิการเข้าถึงข้อมูลสุขภาพและฟิตเนสที่ละเอียดขึ้น แทนสิทธิ BODY_SENSORS ของเดิมที่ขอแล้วได้ทุกอย่าง</li>\n<li>ยกเลิก API การแสดงผลฟอนต์ elegantTextHeight ที่กำหนดค่าความสูงของบรรทัด เพราะเปลี่ยนมาแสดงผลฟอนต์ที่บรรทัดสูงกว่าเดิมเป็นดีฟอลต์แล้ว ไม่ต้องมี API ย่อยอีก</li>\n<li>เพิ่ม compatibility mode ให้แอพที่เขียนมาสำหรับ memory page ขนาด 4KB ของเดิม รันบนฮาร์ดแวร์ที่ใช้ <a href=\"https://www.blognone.com/node/141614\">memory page 16KB</a> ที่เริ่มใช้ใน Android 15</li>\n</ul>\n<p>Android 16 มีกำหนดออกในไตรมาส 2/2025 ถือเป็น Android Major SDK รุ่นแรกของปี 2025 ที่เป็นการเปลี่ยนแปลงใหญ่ (behavior changes) แล้วในไตรมาส 4/2025 จะมี Minor SDK ออกตามมา</p>\n<p>ที่มา - <a href=\"https://android-developers.googleblog.com/2025/02/second-beta-android16.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/24d46e13ba8baab510ba1acfdb2d9d7c.png\" /></p>\n</div></div></div><div><div>Topics: </div><div><div><a href=\"/topics/android-16\">Android 16</a></div><div><a href=\"/topics/operating-system\">Operating System</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d1b5e97acc0062243fd14373b55e85bbbc887a6b1f539a80d22fbde1c43d9d9","category":"Thai"}