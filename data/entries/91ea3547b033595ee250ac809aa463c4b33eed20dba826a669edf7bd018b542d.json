{"title":"เปิดตัวหูฟัง Galaxy Buds 3 และ Buds 3 Pro ใช้ดีไซน์ใหม่มีก้านหูฟังแล้ว พร้อมมีไฟที่ก้าน","link":"https://www.blognone.com/node/140833","date":1720623011000,"content":"<div><div><div><p>ซัมซุงเปิดตัวหูฟังไร้สาย Galaxy Buds 3 และ Buds 3 Pro ที่มากับดีไซน์แบบใหม่ เปลี่ยนมาใช้หูฟังแบบมีก้านไมค์ (เหมือน AirPod) แทน<a href=\"https://www.blognone.com/node/129770\">ดีไซน์แบบเดิมที่เป็นทรงเมล็ดถั่ว</a> โดยเพิ่มกิมมิคเป็นไฟที่ตัวก้านให้ส่องแสงได้ เรียกว่า Blade Lights</p>\n<p>ซัมซุงบอกว่าไมโครโฟนของ Galaxy Buds 3 สามารถวิเคราะห์เสียงได้ทั้งภายนอกและภายในแบบเรียลไทม์ ทำให้ยกระดับการตัดเสียงรบกวน Active Noise Cancellation (ANC) ได้ดีขึ้น ส่วนรุ่น Buds 3 Pro เพิ่มฟีเจอร์ตรวจจับเสียงภายนอกและปรับคุณภาพเสียงหูฟังอัตโนมัติ ดักจับเสียงพูดและเสียงไซเรนภายนอกได้ ฟีเจอร์อื่นของ Buds 3 Pro ยังรองรับ SSC codec สำหรับคุณภาพเสียงแบบ Hi-res และ 2-way speakers กับ Dual Amplifiers</p>\n<p>ส่วนเหตุผลที่ปรับดีไซน์ใหม่ ซัมซุงให้เหตุผลว่าปรับให้ดูล้ำสมัยกว่าเดิม ตัวก้านที่ยาวขึ้นทำให้แตะที่หูฟังเพื่อควบคุมเสียงได้สะดวกขึ้น</p>\n<p>ดีไซน์ของ Buds 3 และ Buds 3 Pro ยังต่างกันเล็กน้อย โดย Buds 3 Pro มีจุกเข้าไปในโพรงหู (Canal Type) เพื่อให้เสียงที่ครบถ้วนรอบด้าน ส่วน Buds 3 ตัวธรรมดาเป็นแบบไม่มีจุก (Open Type) เน้นให้ใส่สบายขึ้นเมื่อใส่หูฟังเป็นเวลานาน</p>\n<p><img alt=\"No Description\" src=\"https://www.blognone.com/sites/default/files/externals/40bb4ff4947ebeecbff8462bd7d7f414.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0270f8ec2cac43d58eb56d6cba985c1a.jpg\" /></p>\n<p>Buds 3 Pro</p>\n<p><img alt=\"No Description\" src=\"https://www.blognone.com/sites/default/files/externals/aa208ab9e3d050145c3eaa6b24be5136.jpg\" /></p>\n<p>Buds 3</p>\n<p><img alt=\"No Description\" src=\"https://www.blognone.com/sites/default/files/externals/4a2d701b8c1fcc05b23ab5b086958070.jpg\" /></p>\n<p>คลิปโปรโมท Galaxy Buds 3 มาถ่ายที่ประเทศไทยด้วย มีทั้งตุ๊กๆ และรถเมล์ไทย</p>\n<p>ที่มา - <a href=\"https://news.samsung.com/global/samsung-galaxy-z-fold-6-and-z-flip-6-elevate-galaxy-ai-to-new-heights\">Samsung</a></p>\n</div></div></div><div><div>Topics: </div><div><div><a href=\"/topics/galaxy-buds\">Galaxy Buds</a></div><div><a href=\"/topics/earphones\">Earphones</a></div><div><a href=\"/topics/samsung\">Samsung</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91ea3547b033595ee250ac809aa463c4b33eed20dba826a669edf7bd018b542d","category":"Thai"}