{"title":"เอกสารเผย Phil Spencer หัวหน้าทีม Xbox ซื้อเครื่อง PS5 โดนบังคับพ่วงเกม Horizon","link":"https://www.blognone.com/node/135812","date":1695089590000,"content":"<div><div><div><p>ข้อมูลเพิ่มเติมจากเอกสารคดี FTC vs Microsoft นอกเหนือจาก<a href=\"https://www.blognone.com/node/135798\">เวลาคาดการณ์ The Elder Scrolls 6</a> ยังมีข่าวสนุกๆ อย่าง Phil Spencer หัวหน้าทีม Xbox ไปซื้อเครื่อง PS5 มาเล่นเองส่วนตัว และพบว่าเขาถูกบังคับซื้อชุดบันเดิล PS5 พ่วงเกม Horizon Forbidden West ด้วย เพราะไม่มีสต๊อคเครื่องเปล่าอย่างเดียวขายในเวลานั้น</p>\n<p>ข้อมูลนี้มาจากอีเมลของ Spencer ในเดือนสิงหาคม 2025 เขียนถึงทีมผู้บริหารของ Xbox ด้วยกัน ถกประเด็น<a href=\"https://www.blognone.com/node/130025\">เรื่อง PS5 ขึ้นราคาในตอนนั้น</a> โดยทีมฝั่งไมโครซอฟท์บอกว่าเป็นสิ่งที่คาดเดาอยู่แล้วว่าจะเกิดขึ้น และแนวทางของไมโครซอฟท์ตอนนั้นคือ<a href=\"https://www.blognone.com/node/130037\">ยังไม่ขึ้นราคา Xbox ตาม</a> (<a href=\"https://www.blognone.com/node/134479\">ก่อนมาขึ้นราคา Series X ในเดือนมิถุนายน 2023</a>) เพื่ออาศัยจังหวะนั้นสร้างฐานเกมเมอร์ใหม่ๆ ให้จงได้</p>\n<p>Spencer ตอบเมลนี้โดยเล่าว่าโซนี่เจอปัญหาสต๊อกไม่เพียงพอ ทำให้ต้องขายเครื่องแบบบันเดิลในราคาแพงขึ้น 50 ดอลลาร์ ตัวเขาเองเพิ่งซื้อ PS5 เมื่อสองสัปดาห์ก่อน และมีตัวเลือกเดียวคือชุดบันเดิล Horizon ในราคา 549 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/7487b937dc30cc57853479f91ac79663.jpg\" /></p>\n<p>ที่มา - <a href=\"https://www.theverge.com/2023/9/18/23878386/microsoft-sony-ps5-playstation-reaction-price-increase-internal-emails\">The Verge</a></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/horizon\">Horizon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"465250091f5c613e03d466d39031f94936c691465a5d17f6e637c64dd9765a9f","category":"Thai"}