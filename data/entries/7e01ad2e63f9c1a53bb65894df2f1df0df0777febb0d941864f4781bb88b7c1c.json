{"title":"Oculus ประกาศเลิกใช้ API ของตัวเองปี 2022 เปลี่ยนมาใช้มาตรฐานกลาง OpenXR","link":"https://www.blognone.com/node/123885","date":1627267520000,"content":"<div><div><div><p>Oculus ประกาศเลิกใช้ Proprietary API ของตัวเอง เปลี่ยนมาใช้<a href=\"https://www.blognone.com/node/111182\">มาตรฐานกลาง OpenXR ที่ดูแลโดยกลุ่ม Khronos</a> (กลุ่มเดียวกับ OpenGL และ Vulkan) การเปลี่ยนแปลงนี้จะทำให้เกม AR/VR บนแพลตฟอร์ม Oculus สามารถใช้กับแพลตฟอร์ม VR อื่นๆ ได้ง่ายขึ้นด้วย</p>\n<p>นโยบายใหม่ของ Oculus จะเริ่มจาก SDK v31 โดยฟีเจอร์ใหม่ๆ จะถูกเขียนขึ้นตามสเปกของ OpenXR แทน จากนี้ไป OpenXR จะมีสถานะเป็น preferred API แทน Oculus API เดิม (ที่ยังใช้งานได้ต่อไปจนถึงเดือนสิงหาคม 2022)</p>\n<p>ในแง่ของเครื่องมือพัฒนา Oculus จะออกปลั๊กอิน OpenXR กับทั้ง Unity และ Unreal เพื่อใช้ทดแทนปลั๊กอิน Oculus VR (OVR) ของเดิมด้วย</p>\n<p>Oculus อยู่ในกลุ่มร่วมก่อตั้ง OpenXR มาตั้งแต่แรก การเปลี่ยนมาใช้ OpenXR เต็มตัวจึงไม่ใช่เรื่องน่าแปลกใจนัก และถือเป็นทิศทางที่ดี ที่เราเห็นผู้เล่นรายสำคัญๆ ของตลาด VR มุ่งเข้าสู่มาตรฐานกลางเดียวกัน</p>\n<p>ที่มา - <a href=\"https://developer.oculus.com/blog/oculus-all-in-on-openxr-deprecates-proprietary-apis/\">Oculus</a></p>\n<p><img src=\"https://www.blognone.com/sites/default/files/externals/6e8c31db903239c0df01e5f8062cc7fb.png\" /></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/openxr\">OpenXR</a></div><div><a href=\"/topics/virtual-reality\">Virtual Reality</a></div><div><a href=\"/topics/khronos\">Khronos</a></div><div><a href=\"/topics/open-standard\">Open Standard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e01ad2e63f9c1a53bb65894df2f1df0df0777febb0d941864f4781bb88b7c1c","category":"Thai"}