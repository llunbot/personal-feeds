{"title":"Google ถูกสั่งปรับ 32.5 ล้านดอลลาร์ ในคดีละเมิดสิทธิบัตรลำโพงของ Sonos","link":"https://www.blognone.com/node/134038","date":1685144033000,"content":"<div><div><div><p>คณะลูกขุนแห่งศาลซานฟรานซิสโกมีคำตัดสิน ให้กูเกิลจ่ายค่าเสียหายให้ Sonos รวม 32.5 ล้านดอลลาร์ จากคดีที่ Sonos <a href=\"https://www.blognone.com/node/114030\">ฟ้องว่ากูเกิลละเมิดสิทธิบัตร</a>เทคโนโลยีลำโพง ซึ่งมาจากที่ Sonos ร่วมมือกับกูเกิลพัฒนาลำโพงตั้งแต่ปี 2013 แล้วต่อมากูเกิลลงมาทำตลาดลำโพงอัจฉริยะแข่งเอง</p>\n<p>ก่อนหน้านี้ Sonos ก็<a href=\"https://www.blognone.com/node/126601\">ชนะคดีฟ้องร้อง</a>ดังกล่าวที่คณะกรรมการการค้าระหว่างประเทศ (ITC) ของสหรัฐอเมริกา ส่งผลให้กูเกิลถูกสั่งห้ามนำเข้าสินค้าที่เกี่ยวกับสิทธิบัตร และตัดฟีเจอร์จัดการลำโพงแบบกลุ่มออกจาก Google Home, Google Nest</p>\n<p>ตัวแทนของกูเกิลออกแถลงการณ์ในคดีดังกล่าว บอกว่าคำตัดสินนี้ยืนยันว่าปัญหาการละเมิด มาจากฟีเจอร์ที่จำกัดและไม่ค่อยมีผู้ใช้งานในสิทธิบัตรรายการเดียว ส่วนสิทธิบัตรอีก 5 รายการที่ Sonos ฟ้องร้องด้วยถูกตัดสินว่าไม่ได้ละเมิด อย่างไรก็ตามยังมีคดีที่<a href=\"https://www.blognone.com/node/116879\">กูเกิลฟ้องกลับ Sonos</a> ว่าละเมิดสิทธิบัตรเช่นกัน ซึ่งยังอยู่ในระหว่างการพิจารณาคดี</p>\n<p>ที่มา: <a href=\"https://www.theverge.com/2023/5/26/23739273/google-sonos-smart-speaker-patent-lawsuit-ruling\">The Verge</a></p>\n<p><img src=\"https://www.blognone.com/sites/default/files/externals/560d5376a82ddacbdad86cc8629f5f13.jpg\" alt /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/google-home\">Google Home</a></div><div><a href=\"/topics/google\">Google</a></div><div><a href=\"/topics/patent\">Patent</a></div><div><a href=\"/topics/smart-speaker\">Smart Speaker</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbb3134dacde1b13d5e3a6fe35cdf3a46371e889408c2aad9f92b1d36736cd77","category":"Thai"}