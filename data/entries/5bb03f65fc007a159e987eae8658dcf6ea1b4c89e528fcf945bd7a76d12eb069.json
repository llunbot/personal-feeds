{"title":"Anthropic เปิดตัวโมเดล Claude 2.1 รองรับอินพุตยาว 200K token, ตอบผิดน้อยลง 2 เท่า","link":"https://www.blognone.com/node/136880","date":1700618620000,"content":"<div><div><div><p>ระหว่างที่มหากาพย์ OpenAI ยังไม่จบลง ฝั่งคู่แข่ง Anthropic (<a href=\"https://www.blognone.com/node/136870\">ที่มีข่าวว่ามีข้อเสนอให้ควบรวมกัน</a>) ก็เดินหน้าออกโมเดลเวอร์ชันใหม่ Claude 2.1</p>\n<p>จุดเด่นของ Claude 2.1 คือการรองรับอินพุตความยาว 200,000 token หรือตีเป็นคำได้ 150,000 คำ เทียบได้กับหนังสือราว 500 หน้า การรองรับอินพุตที่ยาวขนาดนี้ทำให้ Claude สามารถอ่านเอกสารการเงินขนาดยาว, วรรณกรรมขนาดยาว หรืออ่านโค้ดทั้งหมดขององค์กรได้จบทีเดียว แล้วนำไปสรุป วิเคราะห์ ตอบคำถาม ฯลฯ ตามโจทย์ของแต่ละองค์กรได้สบายๆ (ตัวอย่างของ Anthropic คือเอาเอกสารงบประมาณของรัฐสภาสหรัฐ ย้อนหลัง 3 ปีใส่เข้าไปใน Claude แล้วให้สรุปแนวโน้มงบประมาณ)</p>\n<p><img alt=\"No Description\" src=\"https://www.blognone.com/sites/default/files/externals/e050143a6108c74493fa57ec44fff65a.png\" /></p>\n<p>ในแง่ของคุณภาพ Claude 2.1 แก้ปัญหาเรื่องข้อมูลผิดลงไปได้มาก ตัวเลขของ Anthropic บอกว่าลดลง 2 เท่าเมื่อเทียบกับ Claude 2.0 และอัตราการตอบว่าไม่แน่ใจ (แทนการเลือกตอบผิดๆ มั่วๆ) นั้นเพิ่มขึ้นเช่นกัน</p>\n<p><img src=\"https://www-images.anthropic.com/production/images/2.1_accuracy_resized.png?w=1712&amp;h=1442&amp;auto=compress%2Cformat&amp;fit=crop&amp;dm=1700581415&amp;s=da2dfe110eee265e27a293eeedb2180f\" /></p>\n<p><img src=\"https://www-images.anthropic.com/production/images/2.1_errors.png?w=1597&amp;h=1203&amp;auto=compress%2Cformat&amp;fit=crop&amp;dm=1700580783&amp;s=392cfde363f820f651397fb182cde721\" /></p>\n<p>นอกจากตัวโมเดลเวอร์ชันใหม่แล้ว Anthropic ยังเพิ่ม API ให้นักพัฒนาภายนอกเข้ามาเชื่อมต่อกับ Claude ในงานเฉพาะด้านต่างๆ เช่น การคำนวณตัวเลขที่ซับซ้อน, การแปลภาษา, การค้นหาข้อมูลในฐานข้อมูลหรือค้นเว็บผ่าน API ด้วย</p>\n<p>ตอนนี้ Claude 2.1 เริ่มนำมาใช้งานแล้วทั้งผ่าน API และการแชทผ่านหน้าเว็บ Claude.ai ทั้งผู้ใช้กลุ่มฟรีและเสียเงิน แต่ฟีเจอร์ 200K token ยังจำกัดเฉพาะผู้ใช้แบบเสียเงินเท่านั้น</p>\n<p>ที่มา - <a href=\"https://www.anthropic.com/index/claude-2-1\">Anthropic</a></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bb03f65fc007a159e987eae8658dcf6ea1b4c89e528fcf945bd7a76d12eb069","category":"Thai"}