{"title":"Google เปิดตัวชิป TPU v5p อัดชิปได้ 8,960 ชิปต่อตู้, อัดแรม 3 เท่า เน้นงาน Generative AI","link":"https://www.blognone.com/node/137115","date":1701878492000,"content":"<div><div><div><p>กูเกิลเปิดตัวชิป TPU v5p รุ่นใหม่ล่าสุดที่เตรียมจะใช้เร่งความเร็วในการพัฒนา Generative AI โดยเฉพาะ</p>\n<p>พลังประมวลผลต่อชิปของ TPU v5p นั้นสูงกว่ารุ่นก่อนหน้ามาก แต่จุดเด่นเป็นพิเศษคือ จำนวนชิปต่อตู้ (pod) นั้นสูงถึง 8,960 ชิป มากกว่าสองเท่าตัวของ TPU v4 และแรมต่อชิปนั้นสูงถึง 95GB เทียบกับ TPU v4 ที่เคยรับแรม 32GB แนวทางนี้ <a href=\"https://www.blognone.com/node/133109\">NVIDIA ก็เคยออกการ์ดรุ่นพิเศษเพื่องานกลุ่ม LLM</a> ที่ต้องการแรมปริมาณสูงมาก</p>\n<p>แม้ว่ากูเกิลจะเปิดตัว TPU v5p มาพร้อมกับ Gemini แต่ตัว Gemini เองก็ใช้ TPU รุ่นก่อนหน้านี้มาก่อน แต่จะใช้รุ่นนี้ในการพัฒนา Gemini รุ่นต่อไป โดยนอกจากชิป TPU แล้วกูเกิลยังเปิดบริการ AI Hypercomputer ชุดฮาร์ดแวร์และซอฟต์แวร์เพื่อการฝึกปัญญาประดิษฐ์โดยเฉพาะ</p>\n<p>ที่มา - <a href=\"https://cloud.google.com/blog/products/ai-machine-learning/introducing-cloud-tpu-v5p-and-ai-hypercomputer\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/f0f62e3acb24a6d1127a148b744f2651.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/semiconductor\">Semiconductor</a></div><div><a href=\"/topics/tpu\">TPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f0213a79778fdac01205cdcd2098524a1f90ec4307ff134015ae3e4e8698a5a","category":"Thai"}