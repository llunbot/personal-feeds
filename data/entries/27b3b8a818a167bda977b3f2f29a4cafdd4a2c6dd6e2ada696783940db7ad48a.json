{"title":"พบกับ AI Steve ผู้สมัครชิงตำแหน่ง สส. ในการเลือกตั้งสหราชอาณาจักรเดือนหน้า ที่เป็น AI","link":"https://www.blognone.com/node/140407","date":1718463116000,"content":"<div><div><div><p>สหราชอาณาจักรจะจัดการเลือกตั้งทั่วไปในวันที่ 4 กรกฎาคมนี้ ซึ่งมีผู้สมัครสมาชิกสภาผู้แทนราษฎรรายหนึ่งที่น่าสนใจ เพราะเขาไม่ใช่คน แต่เป็น AI</p>\n<p><strong>AI Steve</strong> คือชื่อของผู้สมัครชิงตำแหน่ง สส. ของ<a href=\"https://whocanivotefor.co.uk/elections/parl.brighton-pavilion.2024-07-04/brighton-pavilion/\">เขต Brighton Pavillion</a> ที่มีผู้สมัคร 7 คน และบวกอีก 1 ที่มาในรูปแบบ AI นั่นคือ AI Steve</p>\n<p>AI Steve เป็นผู้สมัครพรรคอิสระ มีการทำงานเบื้องหลังโดย Steve Endacott เจ้าของบริษัท Neural Voice ที่พัฒนา AI Steve นี้ ซึ่งเขาต้องการให้เป็นตัวแทนความคิดเห็นจากประชาชนอย่างอิสระ เปิดเว็บไซต์ให้ประชาชนเข้าไปเสนอนโยบายที่ต้องการ ผ่านการพูดคุยกับแชทบอต AI Steve จากนั้นจะรวบรวมข้อมูลต่าง ๆ และสรุปออกมาเป็นนโยบายในการหาเสียง แนวทางเบื้องต้นคือนโยบายที่ได้รับการสนับสนุนมากกว่า 50% จะถูกนำมาพิจารณาเป็นนโยบายหลัก</p>\n<p>คำถามคือถ้าเกิด AI Steve เกิดชนะเลือกตั้งในเขตจริง ๆ แล้วเขาจะเข้าสภาฯ อย่างไร? Endacott บอกว่า ตัวเขาจะเข้าสภาฯ ไปในฐานะตัวแทนของ AI Steve แต่นโยบายและการลงมติในทุกหัวข้อ จะทำผ่านการตัดสินใจของแพลตฟอร์ม AI ทั้งหมด</p>\n<p>ทำความ<a href=\"https://www.ai-steve.co.uk/\">รู้จักกับ AI Steve เพิ่มเติมได้ที่นี่</a></p>\n<p>ที่มา: <a href=\"https://www.euronews.com/next/2024/06/13/meet-ai-steve-the-uks-avatar-election-candidate\">Euro News</a></p>\n<p><img alt=\"No Description\" src=\"https://www.blognone.com/sites/default/files/externals/fb854b18e7bb3c3ba22360b47cff7277.png\" /></p>\n</div></div></div><div><div>Topics: </div><div><div><a href=\"/topics/uk\">UK</a></div><div><a href=\"/topics/election\">Election</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27b3b8a818a167bda977b3f2f29a4cafdd4a2c6dd6e2ada696783940db7ad48a","category":"Thai"}