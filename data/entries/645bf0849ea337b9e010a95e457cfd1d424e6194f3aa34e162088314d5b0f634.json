{"title":"Netflix เตรียมลบคอนเทนต์แบบ Interactive เกือบทั้งหมดเดือนธันวาคมนี้ - Black Mirror ยังอยู่","link":"https://www.blognone.com/node/142943","date":1730781293000,"content":"<div><div><div><p>ในช่วงที่ผ่านมา Netflix ได้ผลิตคอนเทนต์แนว interactive ที่ผู้ชมสามารถกำหนดการดำเนินเรื่องฉากต่อไปได้ระหว่างการรับชม ออกมาหลายเรื่อง แต่นี่คงเป็นข่าวร้ายของใครที่ชอบคอนเทนต์แบบนี้ เพราะ Netflix บอกว่าคอนเทนต์แบบ interactive กำหนดเนื้อเรื่องได้จะถูก<strong>ลบ</strong>ออกจากแพลตฟอร์มเกือบทั้งหมด มีผลตั้งแต่ 1 ธันวาคม เป็นต้นไป</p>\n<p>ปัจจุบันคอนเทนต์แบบ interactive บน <a href=\"https://www.netflix.com/browse/genre/2869704\">Netflix มีทั้งหมด 24 เรื่อง</a> ซึ่งในเดือนธันวาคมจะเหลือเพียง 4 เรื่อง ได้แก่ <a href=\"https://www.blognone.com/node/107242\">Black Mirror: Bandersnatch</a>, Unbreakable Kimmy Schmidt: Kimmy vs. the Reverend, Ranveer vs. Wild with Bear Grylls และ <a href=\"https://www.blognone.com/node/108710\">You vs. Wild</a></p>\n<p>ก่อนหน้านี้ Netflix เคยบอกว่าจะเพิ่มการผลิต<a href=\"https://www.blognone.com/node/108609\">คอนเทนต์แบบ interactive มากขึ้น</a> และเคยออกรายการเกมโชว์ตอบคำถามซึ่งสามารถใช้ประโยชน์จาก interactive มากที่สุดอย่าง <a href=\"https://www.blognone.com/node/127469\">Trivia Quest</a> มาแล้ว แต่ Netflix บอกในคำชี้แจงนี้ว่าเทคโนโลยีนี้มีข้อจำกัดหลายอย่าง ทำให้บริษัทเลือกโฟกัสพัฒนาเทคโนโลยีใหม่ ๆ แทน</p>\n<p>ที่มา: <a href=\"https://www.theverge.com/2024/11/4/24287857/netflix-removing-interactive-titles-games\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9bdf6a87e64ac6af859ca6550afca4ac.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"645bf0849ea337b9e010a95e457cfd1d424e6194f3aa34e162088314d5b0f634","category":"Thai"}