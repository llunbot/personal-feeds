{"title":"[ลือ] ทีมพัฒนา Apple Vision Pro เชื่อว่าสินค้าจะลงตัว และเข้าถึงผู้ใช้งานทั่วไปในรุ่นที่ 4","link":"https://www.blognone.com/node/138155","date":1707697822000,"content":"<div><div><div><p>จดหมายข่าวรายสัปดาห์ Power On โดย Mark Gurman แห่ง Bloomberg ตอนล่าสุด เขาอ้างข้อมูลจากทีมพัฒนา Apple Vision Pro ที่มองว่าเฮดเซต Vision Pro นี้ อาจต้องใช้เวลาถึงรุ่นที่ 4 ลูกค้าทั่วไปจึงจะเริ่มซื้อมาใช้งานแบบเป็นประจำทุกวัน</p>\n<p>โจทย์ท้าทาย Vision Pro มีหลายอย่าง หลังจากสินค้าเริ่มขายให้กับลูกค้าทั่วไป ทั้งปัญหาฮาร์ดแวร์ ที่ยังมีความหนัก แบตเตอรีที่ใช้งานได้ในเวลาจำกัด แอปยังมีไม่เยอะ และบั๊กที่พบหลายอย่างใน visionOS ซึ่งหากแอปเปิลแก้ไขปัญหาเหล่านี้ได้ Vision Pro ก็จะเป็นอีกสินค้าหลักของแอปเปิลเหมือน iPhone, iPad และ Apple Watch</p>\n<p>Gurman ยังให้ข้อมูลเพิ่มเติมว่าทีมพัฒนา Vision Pro มองเป้าหมายระยะไกลตอนนี้ว่าเฮดเซตนี้่จะแทนที่ iPad ได้ ซึ่งเขามองว่าแนวทางนี้ อาจทำให้ผลิตภัณฑ์มีความสับสนมากขึ้น แบบที่ iPad กำลังเป็นอยู่ตอนนี้ จากแท็บเล็ต กลายเป็นอุปกรณ์ที่ทำได้แทนที่ Mac แต่ยังไม่ครบครันพอนั่นเอง</p>\n<p>ที่มา: <a href=\"https://www.bloomberg.com/news/newsletters/2024-02-11/apple-vision-pro-review-3-499-headset-will-eventually-replace-the-ipad-lshk59z1\">Bloomberg</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3299d384ed08d1775d56683c021439bb7043a14df76d84895bed0bbc188ff402","category":"Thai"}