{"title":"Joe Gebbia ผู้ร่วมก่อตั้ง Airbnb เตรียมร่วม DOGE นำแนวคิดนักออกแบบ และจิตวิญญาณสตาร์ทอัพ เพิ่มประสิทธิภาพรัฐบาล","link":"https://www.blognone.com/node/145038","date":1740996686000,"content":"<div><div><div><p>Business Insider รายงานว่า Joe Gebbia ผู้ร่วมก่อตั้ง Airbnb เตรียมเข้าร่วมหน่วยงาน DOGE ของ Elon Musk โดยเขารู้สึกตื่นเต้นเป็นอย่างมาก และพร้อมใช้ความคิดแบบนักออกแบบ และจิตวิญญาณสตาร์ทอัป เพื่อช่วยเพิ่มประสิทธิภาพให้กับรัฐบาล</p>\n<p>สิ่งแรกที่ Gebbia จะทำคือ แก้ระบบเกษียณอายุของพนักงานรัฐบาลกลางที่ยังใช้เอกสารกระดาษให้ทันสมัยขึ้น โดยตั้งเป้าลดระยะเวลาการดำเนินการจาก 64 วันให้เหลือ 1 สัปดาห์</p>\n<p>ก่อนหน้านี้ Musk วิจารณ์ว่าระบบประมวลผลใบสมัครเกษียณอายุของพนักงานรัฐบาลล่าช้ามาก ทำให้พนักงานสามารถเกษียณอายุได้เดือนละ 10,000 คนเท่านั้น เพราะเอกสารจดบันทึกเป็นกระดาษ</p>\n<p>การเข้าร่วมหน่วยงาน DOGE ของ Gebbia ไม่ได้บอกไว้ว่าเขาจะได้รับเงินเดือนหรือไม่ เมื่อต้นเดือนนี้ ทำเนียบขาวระบุว่า Musk เป็นพนักงานรัฐบาลพิเศษ และไม่ได้รับค่าตอบแทน</p>\n<p>Gebbia มีความสัมพันธ์ที่ดีกับ Musk และเคยเป็นสมาชิกคณะกรรมการของ Tesla ตั้งแต่ปี 2022 Gebbia เคยให้สัมภาษณ์กับ Reuters ว่า Musk เคยสนใจซื้อบ้านจาก Samara ซึ่งเป็นบริษัทสตาร์ทอัปของ Gebbia</p>\n<p>ที่มา: <a href=\"https://www.businessinsider.com/airbnb-cofounder-apply-designer-brain-start-up-spirit-doge-2025-2\">Business Insider</a></p>\n<p><img src=\"https://www.blognone.com/sites/default/files/externals/a286e5dac4196a1c045ce0ffbbe7aa49.jpg\" alt=\"Airbnb\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/politics\">Politics</a></div><div><a href=\"/topics/united-states\">United States</a></div><div><a href=\"/topics/doge\">DOGE</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91f612924cd605862e4abbbd354a895fa2aef29ab109412ebd239fc60cb0cedc","category":"Thai"}