{"title":"AEON ในญี่ปุ่นเริ่มใช้ AI ฝึกพนักงานให้ยิ้มจริงใจขึ้น","link":"https://www.blognone.com/node/141081","date":1721883842000,"content":"<div><div><div><p>AEON ในญี่ปุ่นเริ่มใช้งานแอปพลิเคชั่นฝึกการพูดคุยอย่างยิ้มแย้มกับพนักงาน โดยพบว่าหลังพนักงานฝึกยิ้มแล้ว ผลตอบรับจากลูกค้าดีขึ้น</p>\n<p>แอป \"スマイルくん\" หรือ Smile-kun พัฒนาโดยบริษัท InstaVR เป็นแอปให้คะแนนใบหน้าและน้ำเสียง และให้คะแนนความจริงใจในการยิ้มด้วยการวิเคราะห์จากรูปปากและตา ฐานข้อมูลมีการวิเคราะห์ใบหน้า 450 รูปแบบ และให้คะแนนการยิ้มเต็ม 100 คะแนน พนักงานจะต้องฝึกยิ้มทุกวันและมีการรายงานความคืบหน้าในการฝึกยิ้มขึ้นไปเรื่อยๆ</p>\n<p>ทาง AEON และ InstaVR ทดลองใช้งานแอปนี้ครั้งแรกตั้งแต่กลางปี 2023 ใน 8 สาขา รวมพนักงาน 3,400 คนพบว่าผลตอบรับการให้บริการดีขึ้น 1.6 เท่าในช่วงเวลาสามเดือน</p>\n<p>หลังจากนี้ทาง AEON จะขยายการใช้งานแอป Smile-kun ไปยังร้านของตัวเองทั้งหมด 240 สาขา</p>\n<p>ที่มา - <a href=\"https://www.instavr.co.jp/news/aeon-retail-smile-2024-07-01/\">InstaVR</a></p>\n<p><img alt=\"No Description\" src=\"https://www.blognone.com/sites/default/files/externals/eb286ace0c86a6f722c7f840413a1e81.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/japan\">Japan</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d95a2cb6cb34ce164c25a8caedfa6683b63ea6b243830fe73cd722eaf1cad00","category":"Thai"}