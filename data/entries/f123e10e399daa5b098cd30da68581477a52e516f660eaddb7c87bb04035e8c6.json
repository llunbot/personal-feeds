{"title":"Cruise กลับมาให้บริการอีกครั้งหลังถูกพักใบอนุญาต แต่ช่วงแรกใช้คนควบคุมรถไปก่อน","link":"https://www.blognone.com/node/139172","date":1712755454000,"content":"<div><div><div><p>Cruise บริษัทรถยนต์ไร้คนขับในเครือ GM ประกาศกลับมาทดสอบการให้บริการอีกครั้ง หลังจากถูกสั่งหยุดให้บริการทั้งหมดไปตั้งแต่เดือนตุลาคม 2023 เนื่องจาก<a href=\"https://www.blognone.com/node/136398\">กรณีอุบัติเหตุ</a>รถชนคนแล้วลากคนบาดเจ็บต่อไปอีก 20 ฟุต เกิดผลสืบเนื่องทั้ง<a href=\"https://www.blognone.com/node/136840\">ซีอีโอ</a> <a href=\"https://www.blognone.com/node/136853\">ผู้ร่วมก่อตั้ง</a>ลาออก และการ<a href=\"https://www.blognone.com/node/137240\">ปลดพนักงาน</a>จำนวนมาก</p>\n<p>Cruise บอกว่าบริษัทยังคงมีเป้าหมายเดิม คือกลับมาให้บริการรถยนต์ไร้คนขับ แต่ระหว่างนี้บริษัทต้องกลับมาสร้างความเชื่อถือให้ได้ โดยจะทดสอบวิ่งในบางเมือง แบบใช้คนควบคุมรถ ตามแผนที่และข้อมูลเส้นทางที่ระบบสร้างขึ้น ขั้นตอนนี้เป็นพื้นฐานก่อนจะก้าวไปสู่รถยนต์ไร้คนขับอีกครั้ง ซึ่ง Cruise จะทดสอบที่เมืองฟีนิกซ์ รัฐแอริโซนา เป็นแห่งแรก</p>\n<p>ในช่วงที่หยุดให้บริการรถยนต์ไร้คนขับนั้น Cruise บอกว่าบริษัทได้ทำการทดสอบรถ ในสถานการณ์ที่ซับซ้อน และปรับปรุงระบบ โดยได้แผนที่และข้อมูลเส้นทางความละเอียดสูง ประกอบการให้บริการที่มีความปลอดภัยมากยิ่งขึ้น ซึ่งขั้นตอนนี้ต้องทยอยทำและทดสอบไปทีละเมือง เนื่องจากสภาพแวดล้อมที่แตกต่างกันไป</p>\n<p>ที่มา: <a href=\"https://www.getcruise.com/news/blog/2024/cruise-resumes-manual-driving-as-next-step-in-return-to-driverless-mission/\">Cruise</a></p>\n<p><img alt=\"No Description\" src=\"https://www.blognone.com/sites/default/files/externals/0c6da096d7b3b388606fd7e2f1d01163.jpeg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f123e10e399daa5b098cd30da68581477a52e516f660eaddb7c87bb04035e8c6","category":"Thai"}