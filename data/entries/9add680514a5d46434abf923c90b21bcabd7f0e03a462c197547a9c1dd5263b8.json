{"title":"New Outlook จะเข้าสถานะ GA สำหรับผู้ใช้องค์กร 1 สิงหาคม 2024, ยังไม่บังคับเปลี่ยน","link":"https://www.blognone.com/node/140867","date":1720835039000,"content":"<div><div><div><p>ไมโครซอฟท์ประกาศแจ้งเตือนลูกค้าองค์กรผ่าน  Microsoft 365 Admin Center ว่าไคลเอนต์อีเมล New Outlook จะเข้าสถานะ generally available (GA) ในวันที่ 1 สิงหาคม 2024 ซึ่ง <a href=\"https://www.blognone.com/node/135870\">New Outlook ฝั่งของลูกค้าคอนซูเมอร์ทั่วไปนั้นเข้าสถานะ GA ไปก่อนแล้วตั้งแต่เดือนกันยายน 2023</a></p>\n<p>การปรับสถานะ New Outlook เป็น GA มีผลในเชิงการซัพพอร์ตผ่านช่องทางของไมโครซอฟท์เท่านั้น ไมโครซอฟท์ยังไม่บังคับใช้งาน New Outlook ตัวใหม่แต่อย่างใด และ <a href=\"https://www.blognone.com/node/138615\">Outlook Classic ตัวเดิมจะยังซัพพอร์ไปถึงปี 2029</a></p>\n<p>New Outlook ถูกวิจารณ์ว่ายังขาดฟีเจอร์สำคัญๆ อีกมากมายที่เคยมีใน Outlook Classic โดย<a href=\"https://www.microsoft.com/en-us/microsoft-365/roadmap?filters=Outlook\">ไมโครซอฟท์ทำหน้า Microsoft 365 Roadmap</a> ให้ดูกันง่ายๆ ว่าฟีเจอร์ไหนจะมาเมื่อไร ตัวอย่างคือการรองรับไฟล์ .pst หรือไฟล์อีเมลของ Outlook Classic จะต้องรอกันถึงเดือนมีนาคม 2025 โน่นเลย</p>\n<p>นอกจากนี้ ไมโครซอฟท์ยังมี <a href=\"https://feedbackportal.microsoft.com/feedback/forum/89a8afa3-2e1c-ec11-b6e7-0022481f8472\">Feedback Forum</a> ให้ผู้ใช้เข้าไปส่งความเห็นว่าอยากได้ฟีเจอร์ไหน และโหวตได้ลักษณะเดียวกับกระทู้ใน Reddit ด้วย</p>\n<p>ที่มา - <a href=\"https://www.neowin.net/news/the-new-outlook-for-windows-will-be-generally-available-august-1-for-commercial-users/\">Neowin</a></p>\n<p><img src=\"https://www.blognone.com/sites/default/files/externals/6117ac697b51cde0949b2b0687be316c.jpg\" /></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/e-mail\">E-mail</a></div><div><a href=\"/topics/microsoft-365\">Microsoft 365</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9add680514a5d46434abf923c90b21bcabd7f0e03a462c197547a9c1dd5263b8","category":"Thai"}