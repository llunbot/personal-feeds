{"title":"Wiz รายงานช่องโหว่ SAP AI Core ระบุบริการ AI กลายเป็นจุดสำคัญเพราะองค์กรใส่ข้อมูลเข้าไปเยอะ","link":"https://www.blognone.com/node/140939","date":1721272662000,"content":"<div><div><div><p>บริษัทวิจัยความปลอดภัย Wiz ออกรายงานถึงการทดสอบบริการ SAP AI Core สำหรับการฝึกโมเดลปัญญาประดิษฐ์ด้วยข้อมูลภายในองค์กร โดยทีมงานสามารถเจาะเข้าไปถึง container registry ของ SAP แล้วเจาะทะลุไปจนถึงข้อมูลของลูกค้า SAP รายอื่นๆ ได้</p>\n<p>SAP AI Core เป็นการเปิดให้ลูกค้า SAP สร้าง Argo Workflow มารันงาน แม้ฟีเจอร์นี้จะเปิดให้ลูกค้ารันงานอะไรก็ได้ แต่ในความเป็นจริงสิทธิของโปรเซสจะจำกัดมาก แต่คอนฟิกเปิดให้ใช้คอนฟิก <code>shareProcessNamespace</code> ทำให้ทีมวืจัยเข้าถึงสิทธิของ Istio ได้เปิดทางออกเน็ตเวิร์คภายในคลัสเตอร์ของ SAP หลังจากนั้นทีมพบเซิร์ฟเวอร์ Grafana Loki ที่ไม่ได้ป้องกัน <code>/config</code> เอาไว้ เมื่ิอดึงข้อมูลออกมาก็พบ AWS Access Key ที่เข้าถึง S3 ได้ แต่ทาง SAP ระบุว่าไม่ใช่ข้อมูลอันตรายแต่อย่างใด</p>\n<p>แต่จุดสำคัญคือทีมงานสแกนพบ AWS Elastic File System (EFS) ที่ไม่ได้ล็อกรหัสผ่านเอาไว้ และเมื่อเปิดไฟล์ออกมาก็พบข้อมูลลูกค้าจำนวนมาก และยังพบ Helm Server และ Docker Registry ที่ไม่ได้ล็อกรหัสผ่านเอาไว้</p>\n<p>ทาง Wiz ทดสอบช่องโหว่บริการ AI หลายตัวก่อนหน้านี้แล้ว ทั้ง HuggingFace และ Replicate โดยงานครั้งนี้แสดงให้เห็นว่าการสร้างบริการ AI ที่ปลอดภัยนั้นทำได้ยากเพราะต้องเปิดให้ลูกค้าเข้าไปรันโค้ดบนแพลตฟอร์ม และข้อมูลที่ใส่เข้าไปในแพลฟตอร์มเหล่านี้ก็มีจำนวนมาก ขณะที่การสร้างแพลตฟอร์มบน Kubernetes ก็ทำได้ยาก ผู้สร้างบริการแยกลูกค้าออกจากกันอย่างผิดพลาดบ่อยครั้ง</p>\n<p>ทีมวิจัยรายงานช่องโหว่เหล่านี้ไปยัง SAP ตั้งแต่มกราคมที่ผ่านมา และทาง SAP ก็แก้ไขภายในเวลาไม่นานแต่ทีมงานรายงานช่องโหว่เพิ่มเติมภายหลัง เมื่อ SAP แก้ไขทั้งหมดแล้วจึงเปิดเผยงานวิจัยทั้งหมดออกมาในวันนี้</p>\n<p>ที้ี่มา - <a href=\"https://www.wiz.io/blog/sapwned-sap-ai-vulnerabilities-ai-security\">Wiz</a></p>\n<p><img alt=\"No Description\" src=\"https://www.blognone.com/sites/default/files/externals/51414dcf73eecb54a16668f6341ee310.png\" /></p>\n</div></div></div><div><div>Topics: </div><div><div><a href=\"/topics/wiz\">Wiz</a></div><div><a href=\"/topics/security\">Security</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17127b9f4c7f696a64b44317b4f88a42965b1b86736fdd0f897aadf31b757e6f","category":"Thai"}