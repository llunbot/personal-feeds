{"title":"Samsung หลุดแผนปล่อยอัปเดต One UI 6 (Android 14) รุ่นเบต้า","link":"https://www.blognone.com/node/135177","date":1691482675000,"content":"<div><div><div><p>Samsung เผลอปล่อยประกาศเปิดตัว One UI 6 (Android 14) รุ่นเบต้า ผ่านโพสต์ใน Samsung  Newsroom Deutschland แม้ Samsung จะลบโพสต์ดังกล่าวหลังเผยแพร่ได้ไม่นาน แต่ผู้ติดตามจำนวนหนึ่งก็ได้เห็นรายละเอียดในประกาศนั้น</p>\n<p>ประกาศดังกล่าวระบุถึง รายละเอียดการปรับปรุง UI และการพัฒนาฟีเจอร์ใหม่ สำหรับ One UI 6 รุ่นเบต้า รวมถึงระบุว่า One UI 6 รุ่นเบต้านี้ จะรองรับเฉพาะ Galaxy S23 series และจะเปิดให้บริการในประเทศสหรัฐอเมริกา เกาหลีใต้ และเยอรมนี</p>\n<p>โดยจุดที่น่าสนใจของการปรับปรุง ได้แก่</p>\n<ul>\n<li>ปรับ UI ของ Quick Setting เช่น ปรับปุ่ม Wi-Fi และบลูทูธ ให้มีขนาดใหญ่ขึ้น, เพิ่มปุ่ม Eye Comfort Shield และ Dark Mode</li>\n<li>ปัดที่มุมขวาบนของจอ 1 ครั้งเพื่อเปิด Quick Setting (เดิมทีต้องปัด 2 ครั้ง)</li>\n<li>เพิ่มฟีเจอร์เปลี่ยนภาพพื้นหลังตาม Mode เช่น ภาพป่าที่ดูเงียบสงบเมื่ออยู่ใช้ Sleep Mode</li>\n<li>ปรับ Widget Camera ระบุตำแหน่งจัดเก็บภาพถ่ายล่วงหน้าได้</li>\n</ul>\n<p>ที่มา : <a href=\"https://www.androidcentral.com/apps-software/one-ui-6-beta-accidentally-announced-prematurely\">Android Central</a>, <a href=\"https://9to5google.com/2023/08/07/samsung-announces-one-ui-6-beta-with-android-14-then-deletes-it/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/93b7642c9226462f40320e51a354cbdd.png\" /></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div><div><a href=\"/topics/mobile\">Mobile</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0ddd79aaca6fc9fa6e9bad16231b6f603ed5873c07d607c0944cd8c9248e058","category":"Thai"}