{"title":"ผลสำรวจพบ 1 ใน 3 ของผู้ใช้แอปหาคู่ในนิวซีแลนด์ เจอสแกมเมอร์ใช้ AI หลอกให้รัก","link":"https://www.blognone.com/node/144604","date":1739268402000,"content":"<div><div><div><p>รายงาน Norton Cyber Safety Insights Report พบเกือบ 1 ใน 3 ของผู้ใช้งานแอปหาคู่ในนิวซีแลนด์เจอกับสแกมหลอกให้รัก (romance scam) โดยมิจฉาชีพใช้แชทบอท AI เพื่อทำให้การหลอกลวงดูน่าเชื่อถือยิ่งขึ้น</p>\n<p>นอกจากนี้ รายงานพบว่าผู้ใช้แอปหาคู่ครึ่งหนึ่ง เชื่อว่าพวกเขาเคยพูดคุยกับคนที่ใช้ AI เขียนข้อความ ซึ่งตรวจจับได้ยากกว่าการหลอกจากมนุษย์ เพราะ AI สามารถตอบกลับได้ทันที และพูดคุยได้ตลอดทั้งวัน</p>\n<p>ทั้งนี้ คนนิวซีแลนด์พบความพยายามหลอกลวงประมาณ 35 ล้านครั้ง หรือเฉลี่ยคนละ 7 ครั้ง พูดง่าย ๆ คือเกิดขึ้นทุกวินาที โดยการหลอกลวงที่พบบ่อยที่สุด คือการหลอกให้รัก การแอบอ้างตัวตน เว็บไซต์หาคู่ปลอม การหลอกลวงเรื่องวีซ่าหรือการย้ายถิ่นฐาน และการหลอกเป็นชูการ์แดดดี้ (sugar daddy)</p>\n<p>ที่มา: <a href=\"https://www.nzherald.co.nz/business/ai-sex-chat-robots-among-romance-scams-hitting-almost-one-third-of-kiwi-dating-app-users/XED2EUDD2BA5TGWLTO5OB2CVAE/\">The New Zealand Herald</a></p>\n<p><img alt=\"alt=&quot;Romance&quot;\" src=\"https://www.blognone.com/sites/default/files/externals/0337aacc4159cd93dc662fb3c80ab431.jpeg\" /></p>\n</div></div></div><div><div>Topics: </div><div><div><a href=\"/topics/scam\">Scam</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d33401eb7f552f44a860c7ecac063ef1b4d7b22dcb92bf9e62ea6baef83c95db","category":"Thai"}