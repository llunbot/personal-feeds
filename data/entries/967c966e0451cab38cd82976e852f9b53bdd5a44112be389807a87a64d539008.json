{"title":"เปิดตัว ThinkBook Plus Gen 6 จอ Rollable ยืดได้แนวตั้ง ขยายจาก 14\" เป็น 16.7\"","link":"https://www.blognone.com/node/144014","date":1736424300000,"content":"<div><div><div><p>พบกันทุกปีกับโน้ตบุ๊กคอนเซปต์หน้าจอแปลกๆ ในแบรนด์ ThinkBook Plus ที่ปีนี้มาถึง Gen 6 แล้ว (<a href=\"https://www.blognone.com/node/137615\">ข่าวของ Gen 5 ปีที่แล้ว</a>) รอบนี้เป็นจอแบบยืดได้ (Rollable Display) ขยายพื้นที่ทำงานแนวตั้งให้กว้างขึ้น</p>\n<p>หน้าจอปกติของ ThinkBook Plus Gen 6 เป็นจอ OLED ขนาด 14\" แต่เมื่อกดปุ่มยืดหน้าจอ จะขยายเป็น 16.7\" เพิ่มพื้นที่แนวตั้งมาอีกเกือบ 50% เหมาะสำหรับคนทำงานสายธุรกิจที่ต้องทำงานเอกสารเยอะๆ โดยยังคงขนาดเครื่องเท่ากับโน้ตบุ๊ก 14\" ทั่วไป น้ำหนัก 1.7 กิโลกรัม</p>\n<p>สเปกอื่นคือ ซีพียู Intel Core Ultra 200, จีพียู Intel Arc Xe 2, แรมสูงสุด 32GB, สตอเรจสูงสุด 1TB, เว็บแคม 5MP + IR</p>\n<p>ราคาเริ่มต้นที่ 3,499 ดอลลาร์ (ค่าจอแปลกก็แพงหน่อย) เริ่มวางขายเดือนมิถุนายน 2025</p>\n<p>ที่มา - <a href=\"https://news.lenovo.com/pressroom/press-releases/lenovo-at-ces-2025-redefining-business-technology-with-bold-innovations-and-ai-powered-solutions/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/d60d9fe30db94b1c2d9c2899fe0b6f9e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b1999d226cb7f8e069df82c7626315e4.png\" /></p>\n</div></div></div><div><div>Topics: </div><div><div><a href=\"/topics/thinkbook\">ThinkBook</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/display\">Display</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"967c966e0451cab38cd82976e852f9b53bdd5a44112be389807a87a64d539008","category":"Thai"}