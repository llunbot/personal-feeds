{"title":"กสทช. ออกมาตรการ ผู้ถือครองซิม 6 เลขหมายขึ้นไป ต้องยืนยันตนให้เป็นปัจจุบันภายใน 180 วัน","link":"https://www.blognone.com/node/137642","date":1705055214000,"content":"<div><div><div><p>กสทช. ออกมาตรการกำหนดให้ผู้ถือครองซิมจำนวนมาก (6 เลขหมายขึ้นไป) ต้องยืนยันตัวตนและให้ข้อมูลการใช้บริการกับผู้ให้บริการเครือข่ายโทรศัพท์ มีผลบังคับใช้ตั้งแต่วันที่ 16 มกราคม 2567 เป็นต้นไป รายละเอียดสำคัญระบุว่า</p>\n<ul>\n<li>ผู้ที่ถือครองซิมการ์ด ตั้งแต่ 6-100 หมายเลข ให้ยืนยันตัวตนภายใน 180 วัน</li>\n<li>ผู้ที่ถือครองซิมการ์ด 101 หมายเลข ขึ้นไป ให้ยืนยันตัวตนภายใน 30 วัน</li>\n</ul>\n<p>หากไม่ยืนยันตัวตนในระยะเวลาที่กำหนด จะถูกพักใช้งานทั้งโทรออกและอินเทอร์เน็ต (ยกเว้นโทรเบอร์ฉุกเฉิน) หลังจากนั้น 30 วัน ถ้าไม่มีการยืนยันตัวตน จะถูกเพิกถอนการใช้เบอร์ของซิมการ์ดในครอบครองทั้งหมด</p>\n<p>กสทช. บอกว่ามาตรการดังกล่าวจะไม่ส่งผลกับผู้ใช้งานส่วนใหญ่ โดยมีผู้ใช้งานที่เข้าข่ายต้องยืนยันตัวตนประมาณ 3 แสนราย หรือร้อยละ 0.5 มาตรการนี้เป็นการออกมาเพิ่มเติมเพื่อป้องกันปัญหามิจฉาชีพ จากที่มีอยู่แล้วหลายมาตรการ</p>\n<p>ทั้งนี้ AIS ได้<a href=\"https://www.facebook.com/photo?fbid=782057100627773&amp;set=a.652543870245764\">ประกาศ</a>ว่าจะส่ง SMS แจ้งลูกค้าที่ถือครองหมายเลขตั้งแต่ 6 เบอร์ขึ้นไปให้ยืนยันตัวตน ในวันที่ 16 มกราคม 2567 นี้</p>\n<p>ที่มา: <a href=\"https://www.nbtc.go.th/News/Information/64341.aspx?lang=th-TH\">กสทช.</a></p>\n<p><img src=\"https://www.blognone.com/sites/default/files/externals/41d4d8513dee1e8213fb3ab00ab9d4ef.png\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/telecom\">Telecom</a></div><div><a href=\"/topics/thailand\">Thailand</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99b19af8220b1563bdf62dd09ba3997f84835151336d8c73d27313b489f1d4cc","category":"Thai"}