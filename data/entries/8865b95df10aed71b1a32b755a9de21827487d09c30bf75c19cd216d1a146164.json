{"title":"พบ Siri ตอบไม่ตรงคำถาม เมื่อถามว่าเดือนนี้เดือนอะไร?","link":"https://www.blognone.com/node/145420","date":1742706566000,"content":"<div><div><div><p>ยังอยู่กับเรื่องราวของ Siri ที่แอปเปิลเพิ่งประกาศ<a href=\"https://www.blognone.com/node/145143\">เลื่อนการออกฟีเจอร์ใหม่</a> ที่เพิ่มความสามารถการใช้งานออกไปแบบไม่มีกำหนด แต่รายงานนี้ว่าด้วยปัญหา Siri ปัจจุบันที่ดูเหมือนยังไม่ได้แก้ไข</p>\n<p>John Gruber บล็อกเกอร์ที่มีความสัมพันธ์ดีกับแอปเปิล<a href=\"https://daringfireball.net/linked/2025/03/19/hey-siri-what-month-is-it\">บอกว่า</a>เขาพบ<a href=\"https://www.reddit.com/r/iphone/comments/1jehkpm/apple_intelligence_this_apple_intelligence_that/\">โพสต์ใน Reddit</a> ที่น่าสนใจ เมื่อมีคนลองถาม Siri ด้วยคำถามว่า \"เดือนนี้เดือนอะไร?\" (What is this month?) แต่ไม่มีใครได้คำตอบว่าเดือนมีนาคม (March) เลย</p>\n<p>กรณีแรก Siri ตอบว่าไม่เข้าใจคำถาม (Sorry, I don't understand.) บางกรณีตอบว่าตอนนี้ปี 2025 (It is 2025.) เมื่อลองทดสอบเองพบว่า Siri ตอบเป็นวัน-เดือน-ปี ปัจจุบัน ซึ่งก็ไม่ได้ตอบให้ตรงคำถามว่าเป็นเดือนอะไรอยู่ดี ปัญหานี้พบใน Siri ภาษาไทยเช่นกัน โดยตอบออกมาเป็นวัน-เดือน-ปี</p>\n<p><img alt=\"No Description\" src=\"https://www.blognone.com/sites/default/files/externals/e83c3b806c819a1f18a6beaec544e39d.png\" /></p>\n<p><img alt=\"No Description\" src=\"https://www.blognone.com/sites/default/files/externals/9a88e9189101dd5eb7219e9038e797fe.jpeg\" /></p>\n<p>Gruber บอกว่าเขาพบวิธีที่จะถามคำถามนี้กับ Siri บน Apple Intelligence ให้ได้คำตอบที่ถูกต้อง นั่นคือเปิดด้วยคำสั่ง ChatGPT เพื่อให้ Siri ไปถาม ChatGPT แทน ก็จะได้คำตอบแค่เดือนมีนาคมตามต้องการ</p>\n<p><img alt=\"No Description\" src=\"https://www.blognone.com/sites/default/files/externals/df9a92bbbfe8a0e6e38c4c923df7be43.png\" /></p>\n<p>ที่มา: <a href=\"https://9to5mac.com/2025/03/19/siri-cant-answer-what-month-is-it/\">9to5Mac</a></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8865b95df10aed71b1a32b755a9de21827487d09c30bf75c19cd216d1a146164","category":"Thai"}