{"title":"มีลูกค้า 3 ราย จ่ายเงินให้ NVIDIA มากกว่า 1 หมื่นล้านดอลลาร์ ในช่วง 9 เดือนของปีนี้","link":"https://www.blognone.com/node/143288","date":1732321241000,"content":"<div><div><div><p>NVIDIA รายงานข้อมูลเพิ่มเติมของ<a href=\"https://www.blognone.com/node/143249\">ผลประกอบการไตรมาสที่ผ่านมา</a> 10-Q มีข้อมูลน่าสนใจเกี่ยวกับรายได้จากลูกค้ารายใหญ่ บอกว่า 36% ของรายได้ในไตรมาสที่ผ่านมา มาจากลูกค้าเพียง 3 รายเท่านั้น หรือประมาณ 12,600 ล้านดอลลาร์</p>\n<p>NVIDIA ไม่ได้บอกว่าลูกค้าเป็นใครบ้าง แต่เรียกว่าลูกค้า A B และ C โดยแต่ละรายเป็นรายได้ 12% ของรายได้รวม</p>\n<p>นอกจากนี้ NVIDIA ให้ข้อมูลรายได้รวม 9 เดือน บอกว่า ลูกค้า B และ C เป็นรายได้รายละ 11% และมีลูกค้า D ที่เป็นรายได้ 12% ซึ่งคิดเป็น 10,000 ล้านดอลลาร์ และ 11,000ล้านดอลลาร์ ตามลำดับ ทั้งนี้หากรายได้น้อยกว่า 10% ในรายงานจะไม่ระบุตัวเลข</p>\n<p>ข้อมูลนี้ทำให้เราทราบว่า NVIDIA มีลูกค้ารายสำคัญ 4 ราย ซึ่งแม้ไม่ระบุชื่อ แต่คาดเดาว่าเป็น Google, Meta, Microsoft และ Tesla</p>\n<p>ที่มา: <a href=\"https://qz.com/nvidia-customers-10-billion-ai-chips-blackwell-1851706059\">Quartz</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bf05730e776d923132898d049b968eaa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"735411496278732595e5f1215619431172fa95b80af5702c3d051be4a9e4881e","category":"Thai"}