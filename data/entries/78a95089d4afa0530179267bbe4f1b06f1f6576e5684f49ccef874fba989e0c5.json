{"title":"เปิดตัว Star Ocean The Divine Force ภาคใหม่ในรอบ 6 ปี กำหนดขายปี 2022","link":"https://www.blognone.com/node/125520","date":1635387081000,"content":"<div><div><div><p>ค่ายเกม tri-Ace และผู้จัดจำหน่าย Square Enix เปิดตัว <strong>Star Ocean The Divine Force</strong> ภาคใหม่ของเกม RPG ซีรีส์ Star Ocean ในรอบ 6 ปี กำหนดวางขายคร่าวๆ คือปี 2022 (ภาคสุดท้ายก่อนหน้านี้คือ Star Ocean: Integrity and Faithlessness ออกปี 2016)</p>\n<p>เนื้อเรื่องของเกมภาคนี้เป็นลูกผสมระหว่างไซไฟกับแฟนตาซี ตัวเอก Raymond เป็นกัปตันยานอวกาศที่ตกลงมาบนดาวแฟนตาซี และเจอกับเจ้าหญิง Laeticia ทำให้ต้องร่วมกันผจญภัยและกอบกู้วิกฤต เนื้อเรื่องในเกมจะปรับเปลี่ยนตามตัวเลือกของผู้เล่น เกมเพลย์เปิดให้ผู้เล่น \"บิน\" สำรวจดวงดาวได้อย่างอิสระ และมีระบบการต่อสู้คุยที่จังหวะรวดเร็วที่สุดในซีรีส์</p>\n<p>Star Ocean ออกภาคแรกในปี 1996 มีเกมภาคหลักบนคอนโซลมาแล้วทั้งหมด 5 ภาค (ภาคนี้นับเป็นภาคที่ 6) เนื้อเรื่องเกิดขึ้นในจักรวาลเดียวกันที่มีสหพันธ์ Pangalactic Federation เป็นผู้ปกครอง แต่เรื่องของเกมแต่ละภาคเกิดขึ้นในต่างช่วงเวลา ต่างดวงดาวกัน</p>\n<p>Star Ocean The Divine Force จะมีให้เล่นบน PS4, PS5, Xbox One, Xbox Series X|S, PC (Steam)</p>\n<p><img src=\"https://www.blognone.com/sites/default/files/externals/35ece4df239e7e0dccfcd8748adfba42.jpg\" /></p>\n<p>ที่มา - <a href=\"https://square-enix-games.com/en_EU/news/star-ocean-the-divine-force\">Square Enix</a>, <a href=\"https://blog.playstation.com/2021/10/27/star-ocean-the-divine-force-announced-for-ps4-and-ps5-coming-2022/\">PlayStation Blog</a></p>\n</div></div></div><div><div>Topics: </div><div><div><a href=\"/topics/star-ocean\">Star Ocean</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78a95089d4afa0530179267bbe4f1b06f1f6576e5684f49ccef874fba989e0c5","category":"Thai"}