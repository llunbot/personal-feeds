{"title":"ทรู คอร์ปอเรชั่น รายงานผลประกอบการไตรมาส 4/2566 รายได้รวมเติบโต 4.4%","link":"https://www.blognone.com/node/138349","date":1708644626000,"content":"<div><div><div><p>ทรู คอร์ปอเรชั่น รายงานผลประกอบการของไตรมาสที่ 4 ปี 2566 และผลประกอบการประจำปี 2566 โดยไตรมาสที่ 4 ปี 2566 มีรายได้รวมตามการจัดประเภทรายการใหม่ 52,348 ล้านบาท เพิ่มขึ้น 4.4% เมื่อเทียบกับไตรมาสเดียวกันในปีก่อน จากรายได้การให้บริการและจากการขายที่เพิ่มขึ้น และขาดทุนสุทธิส่วนที่เป็นของบริษัท 11,279 ล้านบาท</p>\n<p>กลุ่มทรูรายงานว่าในปี 2566 บริษัทมีการเติบโตอย่างต่อเนื่องของรายได้ จากการเพิ่มขึ้นของนักท่องเที่ยวและแรงงานต่างด้าว โดยเฉพาะในไตรมาสที่ 4 ทำให้ภาพรวมธุรกิจเป็นไปในทิศทางที่ดีขึ้น รวมทั้งได้ประโยชน์จากการลดลงของอัตราค่าพลังงานไฟฟ้า</p>\n<p>จำนวนผู้ใช้งานโทรศัพท์เคลื่อนที่ เพิ่มขึ้น 0.5 ล้านราย จากไตรมาสก่อนหน้านี้รวมเป็น 51.886 ล้านราย มีรายได้เฉลี่ยต่อผู้ใช้บริการหรือ ARPU เพิ่มขึ้นเป็น 420 บาทต่อเดือน</p>\n<p>ธุรกิจออนไลน์มีฐานผู้ใช้งาน 3.778 ล้านราย รายได้เฉลี่ยต่อผู้ใช้บริการเพิ่มเป็น 494 บาทต่อเดือน ขณะที่ธุรกิจโทรทัศน์บอกรับสมาชิก รายได้ลดลงเป็น 1,418 ล้านบาท จากปัจจัยฤดูกาลและรายได้จากการจัดคอนเสิร์ตที่สูงในไตรมาสก่อนหน้า</p>\n<p>กลุ่มทรูประเมินภาพรวมในปี 2567 คาดรายได้จากการให้บริการเติบโตได้ 3-4% มีงบลงทุนในปีนี้ประมาณ 3 หมื่นล้านบาท และรับรู้ผลประโยชน์จากการควบรวมและเพิ่มประสิทธิภาพในการดำเนินงาน</p>\n<p>ที่มา: <a href=\"https://investor.truecorp.co.th/newsroom/220220242010400481T.pdf\">ทรู คอร์ปอเรชั่น</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/cd8501f1765da294647e65c2066277d8.png\" /></p>\n<p><img alt=\"No Description\" src=\"https://www.blognone.com/sites/default/files/externals/3165d74bca59d0c2931ae543bd1437f7.png\" /></p>\n<p><img alt=\"No Description\" src=\"https://www.blognone.com/sites/default/files/externals/e6528007a6b8f67c80baf5760964416c.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div><div><a href=\"/topics/dtac\">dtac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b6bccc50eec53ba249fb7b060ca72367ccf4bc606994a5213cb35d92ae5f794","category":"Thai"}