{"title":"Khan Academy เปิดระบบ AI ผู้ช่วยสอนให้ครูสหรัฐใช้งานฟรี ใช้โมเดลขนาดเล็ก Phi 3 ทำให้ต้นทุนต่ำลง","link":"https://www.blognone.com/node/139913","date":1716433534000,"content":"<div><div><div><p>Khan Academy เว็บไซต์คอร์สออนไลน์ชื่อดัง ประกาศความร่วมมือกับไมโครซอฟท์ เปิดบริการผู้ช่วย AI สำหรับช่วยสอนวิชาการให้นักเรียน ชื่อว่า Khanmigo และเปิดให้บริการฟรี</p>\n<p>รูปแบบการทำงานของ Khanmigo ไม่ต่างอะไรจากแชทบอท AI อื่นๆ มากนัก แต่ปรับความเชี่ยวชาญของบอทให้เป็นเหมือนติวเตอร์สอนวิชา มีความรู้ความเชี่ยวชาญในสาขาวิชานั้นๆ เหมือนกับครูคนหนึ่ง เหมือนเป็นผู้ช่วยสอน (TA) ประจำตัวของนักเรียนแต่ละคน สามารถตอบคำถาม ช่วยแนะนำวิธีการทำโจทย์ได้ (ดูคลิปประกอบ)</p>\n<p>ประเด็นที่น่าสนใจคือ เดิมที Khan Academy ต้องคิดค่าบริการ Khanmigo ในราคา 44 ดอลลาร์ต่อปี เพราะมีต้นทุนค่ารัน AI ที่ค่อนข้างแพง แต่ไมโครซอฟท์เข้ามาช่วยสนับสนุน โดยเปลี่ยนมาใช้<a href=\"https://www.blognone.com/node/139893\">โมเดล Phi 3 ที่มีขนาดเล็ก ต้นทุนการรันต่ำ</a> จึงประหยัดต้นทุนลงได้มากที่คุณภาพระดับเดียวกัน บวกกับการสนับสนุนระบบเซิร์ฟเวอร์ของไมโครซอฟท์ ทำให้ Khan Academy สามารถให้บริการได้ฟรีสำหรับครูทุกคนในสหรัฐอเมริกาแล้ว ครูเหล่านี้สามารถใช้ Khanmigo ช่วยเขียนโจทย์ (เบื้องต้นคือวิชาคณิตศาสตร์) ช่วยนักเรียนทำโจทย์ และตรวจคำตอบได้ ลดภาระงานในส่วนนี้ลงได้</p>\n<p>Khan Academy ยังบอกว่าในอนาคตตั้งเป้าให้รันโมเดลแบบ on device ภายในเครื่องของผู้ใช้ เพื่อลดต้นทุนค่ารัน AI  ลงไปอีกขั้น รวมถึงขยายโอกาสให้ครูในพื้นที่ห่างไกลที่เข้าไม่ถึงอินเทอร์เน็ตด้วย</p>\n<p>ที่มา - <a href=\"https://blog.khanacademy.org/khanmigo-now-free-for-u-s-teachers-trusted-ai-to-streamline-your-prep/\">Khan Academy</a>, <a href=\"https://news.microsoft.com/source/features/ai/khan-academy-and-microsoft-partner-to-expand-access-to-ai-tools/\">Microsoft</a></p>\n<p>หน้าตาของ Khanmigo</p>\n<p><img alt=\"No Description\" src=\"https://www.blognone.com/sites/default/files/externals/1b3f9f1299f225e82bfcdab133ed83f7.png\" /></p>\n</div></div></div><div><div>Topics: </div><div><div><a href=\"/topics/khan-academy\">Khan Academy</a></div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fed9cc05a106697b382e1245f15fa3fbec7b67243f44485cd8b33b6f0462cf2","category":"Thai"}