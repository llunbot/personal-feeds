{"title":"Google Search AI Overviews เปิดใช้งานเพิ่มเติมอีกกว่า 100 ประเทศ รวมทั้งประเทศไทย","link":"https://www.blognone.com/node/142816","date":1730165510000,"content":"<div><div><div><p>กูเกิลประกาศว่า <strong>Google Search AI Overviews</strong> ฟีเจอร์ที่ใช้ AI ช่วยตอบคำถามและให้ข้อมูล แสดงผลด้านบนสุดในหน้าผลการค้นหา เตรียมทยอยเปิดใช้งานกับผู้ใช้งานเพิ่ม<a href=\"https://support.google.com/websearch/answer/14901683?sjid=3911880977568570131-NA#:~:text=AI%20Overviews%20availability\">มากกว่า 100 ประเทศ</a>ทั่วโลก รวมทั้งประเทศไทย ซึ่งทำให้ AI Overviews เข้าถึงผู้ใช้งานมากกว่า 1 พันล้านคนต่อเดือนตาม<a href=\"https://www.blognone.com/node/139757\">แผนที่กูเกิลประกาศ</a>ในเดือนพฤษภาคม</p>\n<p>AI Overviews เริ่มเปิดให้ผู้ใช้งานในสหรัฐอเมริกาทุกคนมาตั้งแต่เดือนพฤษภาคม และขยาย<a href=\"https://www.blognone.com/node/141454\">เพิ่มเติมอีก 6 ประเทศ</a>ในเดือนสิงหาคม กูเกิลบอกว่าผลตอบรับจากผู้ใช้งานในช่วงที่ผ่านมาเป็นไปในทางบวก จึงตัดสินใจขยายบริการนี้ให้มากขึ้น</p>\n<p>ผู้ใช้งานยังสามารถปรับแต่งภาษาที่ตอบของ AI Overviews ได้ด้วย ถ้าหากภาษานั้นรองรับ เช่น คนที่อยู่สหรัฐอเมริกา ก็สามารถกำหนดให้คำตอบออกมาเป็นภาษาสเปนได้ เป็นต้น</p>\n<p>ที่มา: <a href=\"https://blog.google/products/search/ai-overviews-search-october-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/e7beb2683864b042cdd78637bb62b836.jpeg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2472e11b5e0fb23d444d4edc26535ac952da37a1f4c0adec2f78cb23d51ee720","category":"Thai"}