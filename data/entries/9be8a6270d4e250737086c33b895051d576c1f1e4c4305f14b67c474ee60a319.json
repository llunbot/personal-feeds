{"title":"AIS ย้ำวางโครงข่ายภาคเหนือครอบคลุมหลากหลายภูมิศาสตร์ รับท่องเที่ยวช่วงพีกหน้าหนาว ตอบโจทย์คนทุกกลุ่ม","link":"https://www.blognone.com/node/143677","date":1734320857000,"content":"<div><div><div><p>ภาคเหนือของประเทศไทยถือเป็นภูมิภาคที่มีความหลากหลายของผู้ใช้งานโครงข่ายโทรคมนาคม ไม่ว่าจะเป็น ผู้บริโภคทั่วไป นักท่องเที่ยว Digital Nomad กลุ่มชาติพันธุ์ ชนเผ่าพื้นเมือง แรงงานต่างชาติ และภาคธุรกิจบริการ ท่องเที่ยว โรงแรม ร้านอาหารในพื้นที่สูงหรือพื้นที่ห่างไกล ซึ่งใช้งานโครงข่ายด้วยหลากหลายจุดประสงค์</p>\n<p>ทว่าภูมิภาคนี้ก็ยังมีความท้าทายสำคัญ นั่นคือภูมิศาสตร์ที่มีความท้าทายในการขยายสัญญาณให้ครอบคลุมพื้นที่และประชากร ซึ่ง AIS ได้ขยายโครงสร้างพื้นฐานด้านดิจิทัลในพื้นที่ภาคเหนือต่อเนื่อง เพื่อรองรับช่วงพีกการท่องเที่ยวของภาคเหนือในช่วงฤดูหนาว และผลักดัน Digital Inclusion เพื่อสร้างการเติบโตระยะยาว</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/602ea608a8ed9c300cc4b4f48c0e014e.jpeg\" /></p>\n<h2>ขยายโครงข่ายในพื้นที่ท้าทาย</h2>\n<p>นายกิตติ งามเจตนรมย์ หัวหน้าคณะผู้บริหารด้านเทคโนโลยี AIS กล่าวว่า “แม้ว่าในวันนี้ AIS จะมีโครงข่ายสัญญาณทั้ง 5G และ 4G ครอบคลุมแล้วกว่า 95% ของพื้นที่ประชากร แต่ก็ยังคงเดินหน้ายกระดับความแข็งแกร่งของโครงข่ายอย่างต่อเนื่อง”</p>\n<p>นายกิตติย้ำว่า “พื้นที่ภาคเหนือซึ่งมีความท้าทายอย่างมาก ทั้งในด้านทางภูมิศาสตร์ที่มีลักษณะภูมิประเทศเป็นพื้นที่สูง มีทิวเขา เทือกเขา ภูเขา รวมถึงยังมีข้อจำกัดด้านแหล่งพลังงาน และปัญหาภัยทางธรรมชาติ แต่ AIS ก็ยังคงเป็นผู้นำที่สามารถส่งมอบประสบการณ์การดิจิทัลที่ตอบโจทย์ทั้ง ลึก สูง กว้าง ไกล ที่สุดในพื้นที่ภาคเหนือ”</p>\n<p>วิธีการที่จะช่วยให้ขยายโครงข่ายให้ครอบคลุมก็คือการนำ AI และ Autonomous Network เข้าเสริมศักยภาพของโครงข่ายสื่อสารเพื่อก้าวสู่การเป็นองค์กรโทรคมนาคมเทคโนโลยีอัจฉริยะหรือ Cognitive Tech-Co”</p>\n<p>นอกจากนี้ นายวสิษฐ์ วัฒนศัพท์ หัวหน้าหน่วยธุรกิจงานปฏิบัติการและสนับสนุนด้านเทคนิคทั่วประเทศ AIS กล่าวเสริมว่า “ทีมวิศวกรต้องใช้ความมุ่งมั่นอย่างมากในการแก้ปัญหา ต้องใช้พลังงานธรรมชาติอย่างโซลาร์เซล กังหันลม และไฮโดรเจน และผสมผสานระบบการกระจายสัญญาณและไมโครเวฟ ด้วย Super Cell LINK ที่จะเป็นการขยายระยะการส่งสัญญาณเพื่อเชื่อมโยงจากจุดต่อจุด ทั้งจากพื้นที่ราบและพื้นที่หลังทิวเขามาสู่พื้นที่ร่องเขาด้านล่าง เพื่อยกระดับ Digital Inclusion ในพื้นที่ห่างไกลหรือในมุมอับสัญญาณที่อาจจะถูกบดบังจากภูเขาและพื้นที่สูงได้อย่างมีประสิทธิภาพ”</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/a865289ee6a5e4a284b34355a692cdda.jpeg\" /></p>\n<h2>ครอบคลุมทุกกลุ่มคน สร้าง Digital Inclusion</h2>\n<p>นายอาทยา หยู่เย็น หัวหน้างานปฏิบัติการภูมิภาค-ภาคเหนือ AIS กล่าวต่อไปอีกว่า “วันนี้โครงข่ายสื่อสารของ AIS ภาคเหนือ ครอบคลุมแหล่งท่องเที่ยวใหม่ๆ อาทิ อุทยานแห่งชาติศรีลานนา, อุทยานแห่งชาติแม่ปิง, ห้วยกุ๊บกั๊บ, ทุ่งเกี๊ยะ, บ้านป่าข้าวหลาม, และดอยม่อนล้าน เพื่อเติมเต็มประสบการณ์การท่องเที่ยวให้มีความสะดวกสบาย พร้อมส่งต่อคอนเทนต์ผ่านโลกออนไลน์ได้แบบไร้ขีดจำกัด”</p>\n<p>นอกจากนี้ AIS ยังมุ่งสร้างการเข้าถึงดิจิทัลให้คนไทย ด้วยการเดินหน้าขยายโครงข่ายเพื่อยกระดับคุณภาพชีวิตความเป็นอยู่ให้กับผู้คน เช่น</p>\n<ul>\n<li>การขยายเครือข่ายสัญญาณและอินเทอร์เน็ตโรงเรียน ตชด. ในพื้นที่ห่างไกล</li>\n<li>การนำ AI เข้ามาช่วยบริหารจัดการเครือข่ายในช่วงวิกฤติน้ำท่วมให้เครือข่ายสื่อสารใช้งานได้</li>\n<li>สนับสนุนโครงข่ายดิจิทัลเพื่อระบบโทรมาตรอัตโนมัติ</li>\n<li>ทำงานร่วมกับ GULF และ สวพส. พัฒนาโครงสร้างพื้นฐานด้านพลังงานและโครงข่ายดิจิทัลในพื้นที่ห่างไกล</li>\n</ul>\n<p>ท้ายที่สุดแล้ว AIS เชื่อว่าโครงสร้างพื้นฐานด้านดิจิทัลที่แข็งแกร่ง เป็นอีกเครื่องมือสำคัญที่จะช่วยยกระดับคุณภาพชีวิตและพัฒนาสังคมไทยในทุกมิติ และหวังว่าศักยภาพของโครงข่ายอัจฉริยะ 5G ที่ครอบคลุมทุกพื้นที่จะสามารถสร้างความเชื่อมั่นด้านการท่องเที่ยว นำไปสู่การสร้างรายได้ สร้างเติบโตของเศรษฐกิจในช่วงเทศกาลท่องเที่ยวหน้าหนาว</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/6b593da208445133c2b9483512196754.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/telecom\">Telecom</a></div><div><a href=\"/topics/5g\">5G</a></div><div><a href=\"/topics/internet\">Internet</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9be8a6270d4e250737086c33b895051d576c1f1e4c4305f14b67c474ee60a319","category":"Thai"}