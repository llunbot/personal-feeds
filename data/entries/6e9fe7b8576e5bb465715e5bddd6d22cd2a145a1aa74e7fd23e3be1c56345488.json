{"title":"EU ประกาศเริ่มสอบสวน Corning ประเด็นมีพฤติกรรมผูกขาดตลาดกระจกหน้าจอสมาร์ทโฟน","link":"https://www.blognone.com/node/142971","date":1730904003000,"content":"<div><div><div><p>คณะกรรมาธิการแห่งสหภาพยุโรปหรือ European Commission (EC) ประกาศเริ่มการสอบสวน Corning ว่าอาจมีพฤติกรรมต่อต้านการแข่งขันในตลาดกระจกหน้าจออุปกรณ์อิเล็กทรอนิกส์</p>\n<p>EC อ้างข้อมูลประกอบการสอบสวนว่า Corning มีข้อกำหนดกับผู้ผลิตสมาร์ทโฟน ให้เปิดคำสั่งซื้อกระจกแบบ Alkali-Aluminosilicate ที่บริษัทผลิต คราวละทั้งหมดหรือเกือบทั้งหมดที่มี โดยบริษัทจะให้ส่วนลดเพิ่มเติม นอกจากนี้ผู้ผลิตสมาร์ทโฟนต้องให้ข้อมูลกับ Corning หากได้รับข้อเสนอจากผู้ผลิตกระจกหน้าจอรายอื่นด้วย และห้ามรับข้อเสนอเหล่านั้นเว้นแต่ Corning ไม่สามารถทำราคาสู้ได้</p>\n<p>นอกจากนี้ EC ยังบอกว่า Corning ทำข้อตกลงคล้ายกับฝั่งซัพพลายเออร์วัตถุดิบกระจก ให้รับคำสั่งซื้อทั้งหมดจากบริษัทโดยมีผลตอบแทนเพิ่ม</p>\n<p>EC บอกว่าได้แจ้ง Corning และคณะกรรมการดูแลการแข่งขันเพื่อเริ่มการสอบสวนในประเด็นนี้แล้ว โดยไม่มีกำหนดระยะเวลา</p>\n<p>ที่มา: <a href=\"https://ec.europa.eu/commission/presscorner/detail/en/ip_24_5681\">European Commission</a></p>\n<p><img src=\"https://www.corning.com/media/worldwide/global/images/Iris_2048x1067.jpg/jcr:content/renditions/retina_1422.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/corning\">Corning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e9fe7b8576e5bb465715e5bddd6d22cd2a145a1aa74e7fd23e3be1c56345488","category":"Thai"}