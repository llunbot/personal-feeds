{"title":"Fujifilm เปิดตัว GFX50S II กล้อง medium format ราคาถูกที่สุดจาก Fujifilm","link":"https://www.blognone.com/node/124589","date":1630723619000,"content":"<div><div><div><p>Fujifilm เปิดตัว GFX50S II กล้อง medium format 51 ล้านพิกเซลใหม่ภาคต่อจากรุ่น <a href=\"https://www.blognone.com/node/85743\">GFX50S</a> ทำให้เป็นกล้องดิจิทัล medium format ที่มีราคาถูกที่สุดในตลาดตอนนี้</p>\n<p>Fujifilm GFX50S II ใช้เซนเซอร์ CMOS 51.4 ล้านพิกเซลขนาด medium format พร้อมระบบประมวลผลภาพ X-Processor 4 มาพร้อมกันสั่นในตัว (IBIS) 5 แกนที่กันสั่นได้สูงสุดถึง 6.5 สตอป โดยนำเซนเซอร์วัดความเร่งและการหมุนมาใช้เพื่อช่วยให้ระบบกันสั่นให้ทำงานได้อย่างมีประสิทธิภาพ มีฟีเจอร์ Pixel Shift Multi-Shot สำหรับถ่ายภาพ 200 ล้านพิกเซลในตัวและลดความเพี้ยนของสีได้ด้วย</p>\n<p>ส่วนออโต้โฟกัส Fujifilm ระบุว่าใช้โปรเซสเซอร์และระบบกันสั่นทำงานร่วมกับอัลกอริทึมเพื่อให้ระบบออโต้โฟกัสทำงานได้อย่างรวดเร็วและแม่นยำ พร้อมเพิ่มฟีเจอร์ตรวจจับตาและหน้าเพิ่มมาจากโมเดลเดิม </p>\n<p>ตัวกล้องมีจอ LCD ขนาดเล็ก 1.8 นิ้วด้านบนสำหรับแสดงข้อมูล EXIF เบื้องต้น ส่วนจอหลักเป็น LCD ขนาด 3.2 นิ้ว 2.36 ล้านจุด ปรับหมุนได้ 3 ทิศทาง ช่องเสียบการ์ดมีสองช่อง รองรับได้สูงสุดถึง UHS-II</p>\n<p>Fujifilm GFX50S II จะเริ่มวางจำหน่ายจริงในเดือนตุลาคมนี้ ราคาขายปลีกอยู่ที่ 3,999 ดอลลาร์หรือราว 129,200 บาท ส่วนกล้องพร้อมเลนส์ GF35-70mm F4.5-5.6 WR อยู่ที่ 4,499 ดอลลาร์หรือราว 145,300 บาท</p>\n<p>ที่มา - <a href=\"https://www.dpreview.com/news/9372460520/the-fujifilm-gfx-50s-ii-is-the-least-expensive-medium-format-digital-camera-ever\">dpreview</a></p>\n<p><img src=\"https://www.blognone.com/sites/default/files/externals/359a5b8d5692a22c976d9ebd4e1cd7be.jpg\" /></p>\n<p><img src=\"https://www.blognone.com/sites/default/files/externals/107140b79d39e038f6c5f3f843353d26.jpg\" /></p>\n<p><img src=\"https://www.blognone.com/sites/default/files/externals/017b60a5a939152f46d37f88e53dfc91.jpg\" /></p>\n</div></div></div><div><div>Topics: </div><div><div><a href=\"/topics/fujifilm\">Fujifilm</a></div><div><a href=\"/topics/medium-format\">Medium Format</a></div><div><a href=\"/topics/camera\">Camera</a></div><div><a href=\"/topics/dslr\">DSLR</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a76cc72041d5f3dfe271bd785cd5c3560ff8dc5b6caa058db99b20c8fbe0314d","category":"Thai"}