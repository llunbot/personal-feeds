{"title":"Apple ตกลงซื้อหุ้น 20% ใน Globalstar ผู้ให้บริการโทรศัพท์เคลื่อนที่ผ่านดาวเทียม","link":"https://www.blognone.com/node/142898","date":1730503747000,"content":"<div><div><div><p>Globalstar ผู้ให้บริการโทรศัพท์เคลื่อนที่ผ่านดาวเทียม <a href=\"https://investors.globalstar.com/node/15606/html\">เปิดเผย</a>ว่าบริษัทได้ทำข้อตกลงกับแอปเปิล โดยแอปเปิลจะจ่ายเงินล่วงหน้า เป็นการร่วมลงทุนขยายโครงสร้างพื้นฐานให้รองรับบริการ เป็นเงินสูงสุด 1,100 ล้านดอลลาร์ โดย Globalstar จะนำเงินลงทุนนี้ไปขยายและเพิ่มเติมดาวเทียม</p>\n<p>บริษัทบอกว่าเครือข่ายที่เกิดจากส่วนการลงทุนดาวเทียมเพิ่มเติมนี้ จะถูกจัดสรรไว้ 85% ให้กับแอปเปิล ที่เหลือจะให้สำหรับลูกค้าของบริษัทรายอื่น</p>\n<p>นอกจากนี้แอปเปิลยังทำข้อตกลงซื้อหุ้นของ Globalstar เป็นจำนวน 20% ที่มูลค่า 400 ล้านดอลลาร์อีกด้วย</p>\n<p>เรื่องนี้เป็นการยืนยันว่าแอปเปิลต้องการขยายบริการโทรศัพท์ผ่านดาวเทียมมากขึ้น ซึ่งตอนนี้มีในรูปแบบการโทรฉุกเฉิน <a href=\"https://www.blognone.com/node/130304\">Emergency SOS</a> ในพื้นที่ซึ่งสัญญาณโทรศัพท์เข้าไม่ถึง จำกัดการให้บริการเฉพาะบางประเทศ ถึงตอนนี้แอปเปิลยังคงให้ใช้งานได้ฟรี โดย<a href=\"https://www.blognone.com/node/136768\">ต่อเวลา</a>โปรโมชันไปถึงปี 2025 และยังไม่มีรายละเอียดราคาค่าบริการออกมา</p>\n<p>ที่มา: <a href=\"https://9to5mac.com/2024/11/01/apple-expands-iphone-satellite-services-deal/\">9to5Mac</a></p>\n<p><img src=\"https://www.blognone.com/sites/default/files/externals/ee6ab125c1e6a52afb56cacb41fb1c88.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/globalstar\">Globalstar</a></div><div><a href=\"/topics/satellite\">Satellite</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a72d8b3e4e2c04d389fa0320f41524d00b2e0a771988b5fccdc341f537a9dd3","category":"Thai"}