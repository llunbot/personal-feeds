{"title":"Coursera เผย ปีที่ผ่านมามีคนสมัครเรียนคอร์สเกี่ยวกับ AI เฉลี่ยทุก 1 นาที","link":"https://www.blognone.com/node/137763","date":1705678925000,"content":"<div><div><div><p>Jeff Maggioncalda ซีอีโอ Coursera ให้ข้อมูลน่าสนใจว่า จากที่ปี 2023 กระแสเกี่ยวกับ AI มาแรงมาก จึงทำให้แพลตฟอร์มมีผู้สมัครเรียนรายใหม่ในคอร์สเกี่ยวกับ AI เฉลี่ยทุก 1 นาที สะท้อนว่าผู้คนต่างต้องการอัพสกิลความรู้ในหัวข้อดังกล่าว</p>\n<p>Maggioncalda ยังกล่าวในงาน World Economic Forum ที่ Davos ว่าจุดเปลี่ยนสำคัญที่เขามองว่าทำให้คนสนใจ AI มากขึ้น ก็คือ Generative AI หรือ AI สร้างเนื้อหานั่นเอง</p>\n<p>Coursera ปัจจุบันมีคอร์สเกี่ยวกับ AI มากกว่า 800 เนื้อหา ซึ่งหลายหลักสูตรเป็นความร่วมมือกับบริษัทชั้นนำในด้านนี้ เช่น OpenAI หรือ DeepMind ของกูเกิล จำนวนการลงทะเบียนเรียนรวมมีมากกว่า 7.4 ล้านครั้ง</p>\n<p>Maggioncalda ยังบอกว่าตัว Coursera เองก็นำเทคโนโลยี AI มาช่วยบนแพลตฟอร์มเช่นกัน ทั้งแชทบอตผู้ช่วย Coach ที่พัฒนาจากโมเดลภาษาขนาดใหญ่ของ OpenAI และ Gemini, เครื่องมือแปลภาษาคอร์สเรียนกว่า 4,000 เนื้อหา เป็นภาษาต่าง ๆ และยังมีแผนนำ AI มาใช้งานด้านอื่นเพิ่มเติมด้วย</p>\n<p>ที่มา: <a href=\"https://www.livemint.com/ai/courseras-ai-courses-experience-explosive-growth-with-a-new-user-every-minute-in-2023-11705653852250.html\">Mint</a></p>\n<p><img alt=\"No Description\" src=\"https://www.blognone.com/sites/default/files/externals/ccf52a0f4663c5e961deb5e061ae0f11.jpg\" /></p>\n</div></div></div><div><div>Topics: </div><div><div><a href=\"/topics/coursera\">Coursera</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"884fad6065b8c259e3722b35d6eab7a138ed42637f0e042efb1116a2f3f1c412","category":"Thai"}