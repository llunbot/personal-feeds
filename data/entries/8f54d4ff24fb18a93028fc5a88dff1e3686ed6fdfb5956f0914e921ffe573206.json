{"title":"ไม่ต้องคิดเอง - Instagram ทดสอบฟีเจอร์ใหม่ ใช้ Meta AI ช่วยเขียนคอมเมนต์ให้","link":"https://www.blognone.com/node/145405","date":1742628360000,"content":"<div><div><div><p>Meta พยายามผลักดันฟีเจอร์ปัญญาประดิษฐ์บน Meta AI ให้กับผู้ใช้งานในหลายช่องทางบนแพลตฟอร์มต่าง ๆ กรณีนี้เป็นรูปแบบล่าสุด ที่อาจจะช่วยให้ชีวิตง่ายขึ้นไปอีก (?)</p>\n<p>ผู้ใช้งาน Jonah Manzano โพสต์การพบฟีเจอร์ใหม่บน Instagram ซึ่งอยู่ในขั้นตอนทดสอบ โดยแสดงตัวเลือก \"Write with Meta AI\" หรือให้ Meta AI ช่วยเขียนข้อความให้ เมื่อกำลังคอมเมนต์ในโพสต์บน Instagram สร้างตัวเลือกแนะนำข้อความที่จะใช้คอมเมนต์ในรูป-วิดีโอนั้น</p>\n<p>ข้อความที่ให้เลือกนั้นแสดงให้เห็นว่า Meta AI ดูสิ่งที่ปรากฏในภาพ เพื่อนำมาประกอบในข้อความ หากผู้ใช้งานไม่ชอบตัวเลือกที่ให้มา สามารถรีเฟรชให้ Meta AI สร้างข้อความอื่นให้เลือกได้</p>\n<p>ตัวแทนของ Meta ยืนยันการทดสอบฟีเจอร์นี้ แต่บอกว่าบริษัททดสอบฟีเจอร์ใหม่อยู่ตลอด โดยเฉพาะการนำ Meta AI มาทดลองใช้ในส่วนต่าง ๆ ของแอป แต่ไม่ได้บอกว่าจะนำมาใช้งานทั่วไปหรือไม่</p>\n<p>ที่มา: <a href=\"https://techcrunch.com/2025/03/21/meta-spotted-testing-ai-generated-comments-on-instagram/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/d6907fd7c576db2ab04f934d5fdd03e8.png\" /></p>\n<blockquote><p>Short video how it works <a href=\"https://t.co/WdVOxcumZa\">pic.twitter.com/WdVOxcumZa</a></p>\n<p>— Jonah Manzano (@jonah_manzano) <a href=\"https://twitter.com/jonah_manzano/status/1901006620530024842?ref_src=twsrc%5Etfw\">March 15, 2025</a></p></blockquote>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta-ai\">Meta AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f54d4ff24fb18a93028fc5a88dff1e3686ed6fdfb5956f0914e921ffe573206","category":"Thai"}