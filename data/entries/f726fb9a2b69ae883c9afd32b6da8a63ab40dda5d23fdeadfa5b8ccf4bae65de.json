{"title":"Google Pixel รองรับการถ่ายคลิป HDR ลง Instagram, Pixel 7 ได้ Circle to Search","link":"https://www.blognone.com/node/138536","date":1709599235000,"content":"<div><div><div><p>กูเกิลออกอัพเดตฟีเจอร์ Pixel Feature Drop รอบเดือนมีนาคม 2024 (ช่วงนี้มารัวๆ) ให้กับสินค้าตระกูล Pixel หลายตัว</p>\n<p><strong>สมาร์ทโฟน Pixel</strong></p>\n<ul>\n<li><a href=\"https://www.blognone.com/node/138244\">หน้าจอ Call Screen ที่ให้ AI ช่วยคุยโทรศัพท์แทนเรา</a> เพิ่มปุ่ม Hello เพื่อสั่งให้ AI ทักคู่สนทนาไปอีกรอบ ในกรณีที่คู่สนทนาเงียบไม่พูดอะไร เพื่อให้เราเข้าใจได้ว่าเป็นสแปม หรือเป็นคนจริงๆ กันแน่</li>\n<li>Pixel 7 และ 8 สามารถถ่ายคลิปวิดีโอเป็น 10-bit HDR แชร์ลง Instagram Reels ได้แล้ว (<a href=\"https://www.blognone.com/node/137730\">Galaxy S24 ทำได้ไปก่อนหน้านี้</a>)</li>\n<li>Pixel 7 ได้ฟีเจอร์ Circle to Search ที่เริ่มใช้ใน Galaxy S24 และ Pixel 8 ไปก่อนแล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/80d03d0b7c5b3c26b2e29f08d1bf8cb4.jpeg\" /></p>\n<p><strong>แท็บเล็ตและสมาร์ทโฟน Pixel</strong></p>\n<ul>\n<li><a href=\"https://www.blognone.com/node/138409\">Google Docs สามารถขีดแสดงความเห็นในเอกสารด้วยลายมือหรือปากกา (handwritten annotation)</a></li>\n<li>การเชื่อมอุปกรณ์ Bluetooth จะเห็นอุปกรณ์เก่าที่เคยใช้งานกับบัญชีผู้ใช้นี้ แม้ใช้ในอุปกรณ์ใหม่ที่ยังไม่เคยเชื่อมกันมาก่อน</li>\n<li>การใช้แท็บเล็ต Pixel แล้วสั่งพิมพ์ด้วยเสียงพูด ตัวคีย์บอร์ด Gboard จะหดขนาดลงเพื่อไม่ให้บังหน้าจอเกะกะ</li>\n<li>การแชร์หน้าจอตอนวิดีโอคอลล์ สามารถเลือกแชร์เฉพาะหน้าต่างแอพ ไม่ต้องแชร์ทั้งจอได้ ต้องใช้กับ Pixel Tablet, Pixel Fold, Pixel 5a with 5G ขึ้นไป</li>\n</ul>\n<p><img alt=\"No Description\" src=\"https://www.blognone.com/sites/default/files/externals/28d234a1806866818cac1d4b51d801bc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ef0dbb00a0e40cc38e9a89319336149e.png\" /></p>\n<p><strong>Pixel Watch 1</strong></p>\n<p>ได้ฟีเจอร์หลายอย่างจาก Pixel Watch 2</p>\n<ul>\n<li>ฟีเจอร์ทำสมาธิจากแอพ Fitbit Relax</li>\n<li>ฟีเจอร์ด้านออกกำลังกาย Pace Training, Heart Zone Training, auto-start/auto-stop</li>\n<li>ฟีเจอร์นำทางด้วยขนส่งสาธารณะ (public transit)</li>\n</ul>\n<p>ที่มา - <a href=\"https://blog.google/products/pixel/pixel-feature-drop-march-2024\">Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/hdr\">HDR</a></div><div><a href=\"/topics/instagram\">Instagram</a></div><div><a href=\"/topics/pixel-watch\">Pixel Watch</a></div><div><a href=\"/topics/google-pixel-7\">Google Pixel 7</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f726fb9a2b69ae883c9afd32b6da8a63ab40dda5d23fdeadfa5b8ccf4bae65de","category":"Thai"}