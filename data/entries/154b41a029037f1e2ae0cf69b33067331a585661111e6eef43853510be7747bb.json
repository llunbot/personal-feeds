{"title":"Pixel 9 เพิ่มฟีเจอร์ Adaptive Touch แตะจอได้แม่นยำแม้นิ้ว-หน้าจอเปียกน้ำ","link":"https://www.blognone.com/node/141660","date":1724765717000,"content":"<div><div><div><p>Mishaal Rahman บล็อกเกอร์สาย Android ชื่อดัง เปิดเผยฟีเจอร์เล็กๆ ของมือถือ Pixel 9 ที่กูเกิลไม่เคยพูดถึง แต่มีให้ใช้งานในรอมของ Pixel รุ่นที่วางขายจริง ฟีเจอร์นี้คือ Adaptive Touch ที่ช่วยให้นิ้วมือเปียกน้ำแตะจอได้แม่นยำขึ้น</p>\n<p>ใน <a href=\"https://www.blognone.com/node/137527\">Pixel 8 มีฟีเจอร์ Screen Protector Mode ตรวจจับการแปะฟิล์มกันรอย</a> เพื่อเพิ่มระดับการตรวจการสัมผัส (touch sensitivity) มาก่อนแล้ว ส่วนฟีเจอร์ Adaptive Touch ของ Pixel 9 เพิ่มตัวเลือกใหม่มาอยู่ข้างๆ กัน สำหรับกิจกรรมอื่นๆ ด้วย ซึ่งรวมถึงหน้าจอเปียกน้ำ หรือนิ้วเปียกน้ำ (ตัวเลือกทั้งสองอยู่ในหน้า Settings &gt; Display &gt; Touch sensitivity)</p>\n<p>ตอนนี้ยังไม่ชัดเจนว่ากูเกิลจะอัพเดต Pixel รุ่นก่อนๆ เพื่อเพิ่ม Adaptive Touch ให้ด้วยหรือไม่</p>\n<p>ที่มา - <a href=\"https://www.androidauthority.com/google-pixel-9-adaptive-touch-feature-3474994/\">Android Authority</a></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/android\">Android</a></div><div><a href=\"/topics/touchscreen\">Touchscreen</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"154b41a029037f1e2ae0cf69b33067331a585661111e6eef43853510be7747bb","category":"Thai"}