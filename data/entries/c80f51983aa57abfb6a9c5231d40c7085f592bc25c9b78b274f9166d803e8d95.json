{"title":"LG เปิดตัวโปรเจคเตอร์ 3-in-1 ที่ใช้เป็นโคมไฟ LED แต่งบ้านได้ด้วย","link":"https://www.blognone.com/node/143929","date":1736131453000,"content":"<div><div><div><p>LG เปิดตัวโปรเจคเตอร์รุ่นใหม่ที่ใช้เป็น... โคมไฟ และ...ลำโพงได้ด้วยในตัว</p>\n<p>โปรเจคเตอร์รุ่นนี้ชื่อ LG PF600U ที่เรียกว่าเป็น 3-in-1 เป็นได้ทั้งโปรเจคเตอร์ฉายภาพไปยังกำแพง, ลำโพง Bluetooth และโคมไฟ LED ส่องไฟเข้ากำแพงสร้างอารมณ์ตามโทนสี หน้าตาของมันได้แรงบันดาลใจมาจากโคมไฟทรงสูงที่นิยมใช้แต่งบ้าน หัวโคมไฟสามารถหมุนได้ 110 องศา</p>\n<p>ตัวสเปกรองรับการฉายภาพความละเอียด FHD (1920x1080), ความสว่าง 300 lumens, อัตราคอนทราสต์ 150,000:1, น้ำหนัก 7.5 กิโลกรัม, ระบบปฏิบัติการ LG webOS รองรับการสตรีมภาพยนตร์ผ่านแอพ OTT ยอดนิยม</p>\n<p><img alt=\"No Description\" src=\"https://www.blognone.com/sites/default/files/externals/d1baa0ed7f7e2932b55157e906f1ac67.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c30dfed2442f228391d832616bd0866f.jpeg\" /></p>\n<p>นอกจากนี้ LG ยังเปิดตัวโปรเจคเตอร์แนวตั้งวางชิดกำแพง (Ultra Short Throw หรือ UST) รุ่น CineBeam S PU615U ขนาดเล็กที่สุดที่สามารถฉายภาพความละเอียด 4K ได้ ความสว่าง 500 lumens ให้ภาพขนาด 40-100 นิ้ว</p>\n<p><img alt=\"No Description\" src=\"https://www.blognone.com/sites/default/files/externals/7679dbefc46ca0f3f0bb3e32c997cdfe.jpeg\" /></p>\n<p>ที่มา - <a href=\"https://www.lgnewsroom.com/2025/01/lg-reveals-multifunctional-3-in-1-projector-combining-lighting-and-speaker-at-ces-2025/\">LG</a></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/projector\">Projector</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c80f51983aa57abfb6a9c5231d40c7085f592bc25c9b78b274f9166d803e8d95","category":"Thai"}