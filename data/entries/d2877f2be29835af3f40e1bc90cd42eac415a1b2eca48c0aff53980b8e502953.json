{"title":"VS Code 1.85 สามารถแยกแท็บ Editor ออกเป็นหน้าต่างใหม่ได้แล้ว","link":"https://www.blognone.com/node/137162","date":1702089628000,"content":"<div><div><div><p>Visual Studio Code ออกเวอร์ชัน 1.85 อัพเดตรอบเดือนพฤศจิกายน 2023 มีของใหม่ที่โปรแกรมเมอร์หลายๆ คนน่าจะอยากได้คือ floating editor windows หรือการลากแท็บ editor ออกมาเป็นหน้าต่างใหม่ต่างหาก</p>\n<p>หน้าต่าง editor ที่แยกออกมาจะมีแต่ editor และแท็บเท่านั้น (ด้านขวาในภาพ) ไม่มีแถบเครื่องมือด้านซ้ายแบบเดียวกับหน้าต่างหลักของ VS Code (ด้านซ้ายในภาพ) แต่หน้าต่าง editor สามารถจัดเลย์เอาท์ภายในได้ตามต้องการ เช่น มี terminal หรือผลการค้นหาได้</p>\n<p><img alt=\"No Description\" src=\"https://www.blognone.com/sites/default/files/externals/f27126e5d44a1f381d8f78dc7ce90558.png\" /></p>\n<p><img alt=\"No Description\" src=\"https://www.blognone.com/sites/default/files/externals/ee00586d6de39c672d59538ea136f3e3.png\" /></p>\n<p>การมาถึงของฟีเจอร์แยกหน้าต่าง ยังทำให้เราสามารถคลิกขวาที่แท็บ แล้วเลือก Move/Copy into New Windows ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ae0ccf55169abe55206b6c859c193c0b.png\" /></p>\n<p>ฟีเจอร์ใหม่อย่างอื่นของ VS Code 1.85</p>\n<ul>\n<li>native paste สามารถคัดลอกไฟล์จาก Explorer ของระบบปฏิบัติการ แล้วมา paste ในหน้าต่าง VS Code เป็นการเปิดไฟล์นั้นๆ ได้ด้วย</li>\n<li>เลือก auto-update ส่วนขยายเป็นรายตัวได้ สำหรับคนที่ไม่ต้องการ auto-update ทีเดียวทั้งหมด</li>\n<li>ตั้งค่า Code Actions On Save ให้รันโค้ดอัตโนมัติหลังเซฟหรือ Auto Save ได้แล้ว</li>\n<li>รองรับภาษา TypeScript 5.3 เวอร์ชันใหม่</li>\n</ul>\n<p>ที่มา - <a href=\"https://code.visualstudio.com/updates/v1_85\">VS Code</a></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/ide\">IDE</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2877f2be29835af3f40e1bc90cd42eac415a1b2eca48c0aff53980b8e502953","category":"Thai"}