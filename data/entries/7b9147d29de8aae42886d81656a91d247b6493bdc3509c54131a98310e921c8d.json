{"title":"Apple เพิ่มเครื่องมือช่วยเหลือการเข้าถึงใหม่ - คุม iPhone ด้วยดวงตา, Apple Music แบบสั่น, หน้าจอลดการเมารถ","link":"https://www.blognone.com/node/139769","date":1715811080000,"content":"<div><div><div><p>แอปเปิลประกาศเพิ่มคุณสมบัติช่วยเหลือการเข้าถึง (Accessibility) ทั้ง Eye Tracking หรือการติดตามด้วยดวงตา, Music Haptics ช่วยให้เพลงเข้าถึงได้มากขึ้น และ Vocal Shortcuts สร้างทางลัดด้วยเสียงพูด รายละเอียดทั้งหมดดังนี้</p>\n<ul>\n<li>Eye Tracking ใช้เพียงดวงตาในการควบคุมส่วนต่าง ๆ ใน iPhone หรือ iPad โดยอาศัยกล้องหน้าในการติดตามดวงตา แล้วใช้ตัวควบคุมการอยู่นิ่งเพื่อเรียกเปิดใช้งานแต่ละส่วนที่ต้องการ</li>\n<li>Music Haptics เป็นความสามารถให้คนที่มีมีปัญหาการได้ยิน สามารถเข้าถึงเพลงได้ โดยตัวสั่น Taptic Engine ใน iPhone สามารถสั่นปรับแต่งให้เข้ากับเพลงใน Apple Music</li>\n<li>Vocal Shortcuts กำหนดเสียงบันทึกเพื่อเป็นคำสั่งลัดที่ต้องการใน iPhone</li>\n<li>Vehicle Motion Cues แสดงจุดบนหน้าจอ ซึ่งขยับตามการเคลื่อนที่ของรถยนต์ ช่วยลดความขัดแย้งของประสาทสัมผัส ที่ส่งผลให้เกิดอาการเมารถ</li>\n</ul>\n<p>นอกจากนี้แอปเปิลยังเพิ่มความสามารถช่วยเหลือการเข้าถึงเพิ่มเติมทั้งใน CarPlay และ visionOS อีกด้วย ฟีเจอร์ทั้งหมดจะเริ่มเปิดใช้งานช่วงปลายปี จึงคาดว่าจะมาพร้อม iOS 18</p>\n<p><img alt=\"No Description\" src=\"https://www.blognone.com/sites/default/files/externals/cc346df06539825d0884cced0df80fd7.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessibility\">Accessibility</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b9147d29de8aae42886d81656a91d247b6493bdc3509c54131a98310e921c8d","category":"Thai"}