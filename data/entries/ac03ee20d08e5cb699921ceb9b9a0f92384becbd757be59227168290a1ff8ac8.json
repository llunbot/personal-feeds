{"title":"Apple อัพเดต watchOS 9.6.1 แก้ไขปัญหาแอปใช้ Movement Disorder API ไม่ได้","link":"https://www.blognone.com/node/135297","date":1692142906000,"content":"<div><div><div><p>แอปเปิลออกอัพเดตย่อย watchOS 9.6.1 ระบบปฏิบัติการสำหรับ Apple Watch ซึ่งออกมา 2 สัปดาห์ หลังจาก <a href=\"https://www.blognone.com/node/134979\">watchOS 9.6</a></p>\n<p>ในอัพเดตนี้ แอปเปิลบอกว่าแก้ไขปัญหาที่ทำให้แอปใน Apple Watch ไม่สามารถเข้าถึงข้อมูลผ่าน Movement Disorder API ได้ ซึ่ง API นี้ใช้สำหรับตรวจจับความเคลื่อนไหวหรือดูอาการของผู้ป่วยโรคพาร์กินสัน</p>\n<p>การอัพเดตทำได้โดยไปที่แอป Apple Watch ใน iPhone เลือก General และ Software Update โดยขณะอัพเดต Apple Watch ต้องมีแบตเตอรีอย่างน้อย 50% และอยู่บนแท่นชาร์จ</p>\n<p>ที่มา: <a href=\"https://www.macrumors.com/2023/08/15/apple-releases-watchos-9-6-1/\">MacRumors</a></p>\n<p><img src=\"https://www.blognone.com/sites/default/files/externals/ed6446e6986812c37dc4cdf9d83710a7.png\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/watchos\">watchOS</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac03ee20d08e5cb699921ceb9b9a0f92384becbd757be59227168290a1ff8ac8","category":"Thai"}