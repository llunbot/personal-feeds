{"title":"Roblox แยกโครงการ Luau ภาษาโปรแกรมมิ่งที่ใช้ในเกมออกเป็นโครงการโอเพนซอร์ส","link":"https://www.blognone.com/node/125835","date":1636950402000,"content":"<div><div><div><p>Roblox แพลตฟอร์มวิดีโอเกมตัวเหลี่ยมประกาศแยกโครงการภาษาโปรแกรมมิ่ง Luau ที่พัฒนาจากภาษา Lua แต่เขียนใหม่เกือบทั้งหมดออกมาเป็นโครงการแยกจากตัว Roblox เอง ออกมาเป็นภาษาโปรแกรมมิ่งโอเพนซอร์สที่ชุมชนสามารถเสนอความเปลี่ยนแปลงได้เอง</p>\n<p>ตัวภาษา Luau ทำงานร่วมกับ Lua 5.1 ได้ แต่จะพัฒนาแยกไปตามแนวทางของตัวเอง โดยความต้องการของ Roblox คือการวิเคราะห์โค้ดอย่างละเอียดก่อนรันเนื่องจากตัว Roblox เป็นแพลตฟอร์มที่ต้องรับโค้ดจากนักพัฒนาภายนอก ทำให้ภาษา Lua มีข้อจำกัดเนื่องจากตัว parser โค้ดนั้นฝังรวมกับคอมไพล์เลอร์ นอกจากนี้ตัวไลบรารีของ Luau จะถูกปรับแต่งให้ทำงานใน sandbox ได้อย่างปลอดภัย</p>\n<p>ก่อนหน้านี้ Luau ก็ใช้พัฒนาอยู่ใน Roblox Studio อยู่ก่อนแล้ว แต่การแยกโครงการออกมาทำให้นำไปใช้ที่อื่นได้ และน่าจะมีเครื่องมือเพิ่มเติมออกมาในอนาคต</p>\n<p>ที่มา - <a href=\"https://devforum.roblox.com/t/luau-goes-open-source/1534471\">Roblox</a></p>\n<p><img src=\"https://www.blognone.com/sites/default/files/externals/157aa16948d609c22210db8cc85e0b66.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/programming\">Programming</a></div><div><a href=\"/topics/lua\">Lua</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d22b17d9133f7d03775d388936d7831489de196598bedbfdf9dd500e8e873a5","category":"Thai"}