{"title":"Rubrik บริษัท Cloud Data Management ที่ Microsoft ลงทุน ไอพีโอเข้าตลาดหุ้นแล้ว","link":"https://www.blognone.com/node/139441","date":1714181236000,"content":"<div><div><div><p>Rubrik บริษัทซอฟต์แวร์จัดการความปลอดภัยข้อมูลบนคลาวด์สำหรับองค์กร นำบริษัทไอพีโอเข้าตลาดหุ้นนิวยอร์กเมื่อคืนวันพฤหัสบดีที่ผ่านมา ด้วยตัวย่อ RBRK ราคาหุ้นล่าสุดอยู่ที่ 38.0 ดอลลาร์ต่อหุ้น เพิ่มขึ้นจากราคาไอพีโอ 32 ดอลลาร์ มูลค่ากิจการ 6.7 พันล้านดอลลาร์</p>\n<p>Rubrik มีหนึ่งในผู้ถือหุ้นรายสำคัญคือไมโครซอฟท์ ซึ่งร่วมลงทุนในบริษัทตั้งแต่ปี 2021 ส่วนซีอีโอและผู้ก่อตั้ง Bipul Sinha มีหุ้น 8% ผลประกอบการในปีที่ผ่านมาขาดทุนสุทธิ 354 ล้านดอลลาร์ รายได้ 91% มาจากการขาย Subscription</p>\n<p>ในปีนี้บริษัทเทคโนโลยีไอพีโอเข้าตลาดหุ้นสหรัฐมากขึ้นจากปีก่อน ก่อนหน้านี้มี <a href=\"https://www.blognone.com/node/138845\">Reddit</a> และ Astera Labs</p>\n<p>ที่มา: <a href=\"https://www.cnbc.com/2024/04/25/rubrik-ipo-rbrk-starts-trading-on-new-york-stock-exchange.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/43af06869130d56818336465a68face0.jpg\" /></p>\n</div></div></div><div><div>Topics: </div><div><div><a href=\"/topics/rubrik\">Rubrik</a></div><div><a href=\"/topics/microsoft\">Microsoft</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e95797a65cb62c640bc32a54f709b3a2f2f786eab5857c732aa6a6a7f29fd11d","category":"Thai"}