{"title":"Apple อัพเดต iOS 17 ปรับแต่งได้มากขึ้น เพิ่มการจัดการและบันทึกข้อมูลส่วนตัว","link":"https://www.blognone.com/node/134168","date":1685991888000,"content":"<div><div><div><p>แอปเปิลเปิดตัว iOS 17 ระบบปฏิบัติการสำหรับ iPhone เวอร์ชันใหม่ของปีนี้ ซึ่งมาพร้อมของใหม่หลายรายการ เน้นไปที่การปรับแต่งและเพิ่มการจัดการข้อมูลส่วนตัว</p>\n<h4>Phone</h4>\n<p>แอปโทรศัพท์เพิ่มของใหม่หลายอย่าง โปสเตอร์ของรายชื่อผู้ติดต่อ ที่เต็มหน้าจอและใส่ลูกเล่นได้มากขึ้น, Voice Mail รองรับการถอดเสียงออกมาเป็นข้อความ ในกรณีที่ไม่สะดวกแม้แต่ฟังข้อความเสียง และสามารถฝากข้อความไว้หากปลายสายไม่สะดวกรับ FaceTime</p>\n<p><img alt=\"No Description\" src=\"https://www.blognone.com/sites/default/files/externals/096c695abddef0c33ebf7b4ceff8877f.jpg\" /></p>\n<h4>Messages</h4>\n<p>Messages เพิ่มความสามารถการค้นหาข้อความที่ต้องการได้ละเอียดมากขึ้น, ฟีเจอร์ Check In สำหรับส่งข้อความเมื่อกำลังออกเดินทาง และยืนยันการถึงที่หมายอย่างปลอดภัย</p>\n<p><img alt=\"No Description\" src=\"https://www.blognone.com/sites/default/files/externals/60b9fcf23ec0da0fcd3c9db6f5e13a7f.jpg\" /></p>\n<h4>NameDrop</h4>\n<p>NameDrop เป็นวิธีการแชร์คอนเทนต์ระหว่าง iPhone แบบใหม่ที่ใช้โปรโตคอล AirDrop โดยนำ iPhone มาแตะใกล้กันเพื่อแสดงชื่อและส่งข้อมูลหากันได้ โดยสามารถทำได้ระหว่าง iPhone กับ Apple Watch ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/9abd5c755c7bf1d09fc12664d0cf009f.png\" /></p>\n<h4>StandBy</h4>\n<p>StandBy เป็นคุณสมบัติปรับหน้าจอ iPhone ให้แสดงข้อมูลแบบพักหน้าจอในแนวนอนระหว่างชาร์จอยู่ จึงเหมาะทั้งการวางในห้องนอน ห้องครัว หรือโต๊ะในห้องนั่งเล่น ปรับแต่งรายละเอียดสิ่งที่แสดงผลได้</p>\n<p><img alt=\"No Description\" src=\"https://www.blognone.com/sites/default/files/externals/fd848943741c50b0879381a5d5905a9c.png\" /></p>\n<h4>Journal</h4>\n<p>Journal เป็นแอปใหม่ที่เพิ่มมาใน iOS 17 เป็นแอปไดอารี่จดบันทึกเรื่องราวที่เกิดขึ้นในแต่ละวัน ผ่านการใช้งานแอป โดยข้อมูลทั้งหมดที่นำมาประมวลผลเกิดขึ้นบนอุปกรณ์ทั้งหมด และมีการเข้ารหัสทุกจุด</p>\n<p><img alt=\"No Description\" src=\"https://www.blognone.com/sites/default/files/externals/7710b59115ccf9e2a43cc632b77b5206.jpg\" /></p>\n<p>ของใหม่อื่นที่เพิ่มมาใน iOS 17 ยังมีอีกหลายรายการเช่น</p>\n<ul>\n<li>Health เพิ่มคุณสมบัติด้านสุขภาพจิต (Mental) ช่วยบันทึกเหตุการณ์ที่อาจส่งผลต่อสภาพจิตใจ ซึ่งช่วยได้ในการประเมินภาวะซึมเศร้า</li>\n<li>Screen Time รองรับกล้องวัดระยะ TrueDepth ช่วยเตือนหากผู้ใช้งานถืออุปกรณ์ใกล้สายตามากเกินไป</li>\n<li>Maps รองรับการดาวน์โหลดเพื่อใช้งานแผนที่ออฟไลน์</li>\n<li>Siri เปิดการใช้งานโดยพูดแค่คำว่า Siri ไม่ต้องมี Hey แล้ว</li>\n<li>Photos เพิ่มความสามารถจำแนกสัตว์เลี้ยง แมวและสุนัข</li>\n<li>Autocorrect การแก้ไขคำอัตโนมัติขณะพิมพ์ ปรับปรุงใหญ่ให้ดีขึ้น รวมทั้งส่วนของภาษาไทย พร้อมแสดงเส้นใต้หากคำนั้นถูกแก้ไข</li>\n</ul>\n<p><img alt=\"No Description\" src=\"https://www.blognone.com/sites/default/files/externals/156265f5fe61fdda0467e72b1838e351.png\" /></p>\n<p>iOS 17 เปิดให้นักพัฒนาใช้งานเวอร์ชันทดสอบเบต้าตั้งแต่วันนี้เป็นต้นไป เวอร์ชันพับลิกเบต้าเปิดให้ใช้งานเดือนกรกฎาคม และเปิดให้ดาวน์โหลดสำหรับผู้ใช้งานทุกคนภายในปีนี้</p>\n<p>ที่มา: <a href=\"https://www.apple.com/newsroom/2023/06/ios-17-makes-iphone-more-personal-and-intuitive/\">แอปเปิล</a></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89439b3c275c6728c81ed11b1fd5b0ab51f1203880ed58715c40f076a61b2d10","category":"Thai"}