{"title":"Huawei เผยแผนการ HarmonyOS Next รุ่นถัดไป จะรันแอพ Android ไม่ได้แล้ว","link":"https://www.blognone.com/node/136732","date":1699948956000,"content":"<div><div><div><p>Huawei เคยประกาศไว้เมื่อกลางปีว่าจะออกระบบปฏิบัติการ HarmonyOS Next (นับเป็นเวอร์ชัน 5) ในช่วงต้นปี 2024 ตอนนี้เริ่มมีรายละเอียดออกมาแล้วว่า มันจะรันแอพ APK จาก Android ไม่ได้อีกต่อไป</p>\n<p><a href=\"https://www.blognone.com/node/123024\">HarmonyOS แท้จริงแล้วคือการ fork ระบบปฏิบัติการ Android เป็นเวอร์ชันของตัวเอง</a> แต่หลังจากปรับแต่งมาสักระยะเวลาหนึ่ง ดูเหมือนว่า Huawei พร้อมแล้วสำหรับการปลดแอกจาก Android (อย่างน้อยก็ในจีน)</p>\n<p>เดิมที HarmonyOS รองรับแอพ 2 ประเภทคือแอพ APK ของ Android และแอพของ HarmonyOS เอง (<a href=\"https://developer.harmonyos.com/en/docs/documentation/doc-guides/basic-fundamentals-0000000000041611\">นามสกุล .app ข้างในเป็นไฟล์แพ็กเกจเรียกว่า HarmonyOS Ability Package หรือ HAP</a> ที่ใช้<a href=\"https://developer.harmonyos.com/en/docs/documentation/doc-guides/ets-get-started-0000001412054073\">ภาษา ArkTS ซึ่งเป็นซูเปอร์เซ็ตของ TypeScript</a>) การเปลี่ยนแปลงใน HarmonyOS Next คือจะตัดการซัพพอร์ตไฟล์ APK ออก รองรับเฉพาะแอพแบบ HAP เท่านั้น</p>\n<p><a href=\"https://www.scmp.com/tech/big-tech/article/3241371/chinese-big-tech-firms-jdcom-netease-and-meituan-rush-hire-harmonyos-based-app-developers-huawei\">หนังสือพิมพ์ South China Morning Post รายงานข่าวว่า</a> บริษัทเทคโนโลยีจีนหลายราย เช่น NetEase, JD.com, Meituan เริ่มประกาศรับสมัครพนักงานที่มีประสบการณ์ทำแอพแบบ HAP แล้ว แสดงให้เห็นว่า Huawei เริ่มส่งสัญญาณให้กับบริษัทเหล่านี้ทราบแล้ว</p>\n<p>ที่มา - <a href=\"https://pandaily.com/huaweis-harmonyos-will-no-longer-support-android-apps/\">Pandaily</a>, <a href=\"https://www.huaweicentral.com/cutting-ties-with-android-harmonyos-next-is-ready-to-release-native-harmonyos-app-ecosystem/\">Huawei Central</a>, <a href=\"https://9to5google.com/2023/11/13/huawei-harmonyos-next-android/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/b16e33e4e8d1e11aa69bbf51711fb064.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/328d6840ee29ac975138ff26ce472030.png\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/harmonyos\">HarmonyOS</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"465723aed05b6d00cfa316270e932f2dc5f15eebd03d98e291aef1d3c4727be1","category":"Thai"}