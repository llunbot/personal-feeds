{"title":"xAI ซื้อกิจการ Hotshot สตาร์ทอัปพัฒนาเครื่องมือสร้างวิดีโอด้วย AI","link":"https://www.blognone.com/node/145329","date":1742303426000,"content":"<div><div><div><p>xAI บริษัทปัญญาประดิษฐ์ของ Elon Musk ซื้อกิจการ Hotshot สตาร์ทอัปพัฒนาเครื่องมือสร้างวิดีโอด้วย AI แบบเดียวกับ Sora ของ OpenAI โดยไม่มีการเปิดเผยมูลค่าของดีลนี้</p>\n<p>การยืนยันเรื่องซื้อกิจการนี้มาจากฝั่งของ Hotshot โดย Aakash Sastry แจ้งข่าวว่าหลังจาก 2 ปีที่ผ่านมา บริษัทได้พัฒนาโมเดล AI สร้างวิดีโอออกมา 3 ตัวคือ <code>Hotshot-XL</code>, <code>Hotshot Act One</code> และ <code>Hotshot</code> ตอนนี้ถึงเวลาที่จะสเกลการทำงานไปบนคลัสเตอร์ที่ใหญ่ที่สุดในโลก Colossus ของ xAI แล้ว</p>\n<p>ปัจจุบัน xAI ยังไม่มีโมเดลสร้างวิดีโอให้บริการ แต่ Elon Musk เคยบอกก่อนหน้านี้ว่าจะมี Grok Video ออกมาเร็ว ๆ นี้ ซึ่งอาจเป็นส่วนหนึ่งจากการซื้อกิจการ Hotshot นั่นเอง</p>\n<p>Hotshot บอกว่าผู้ใช้งานปัจจุบันบนแพลตฟอร์มจะไม่สามารถสร้างวิดีโอใหม่ได้อีก ส่วนวิดีโอที่สร้างไปแล้วสามารถดาวน์โหลดได้จนถึงวันที่ 30 มีนาคมนี้</p>\n<p>ที่มา: <a href=\"https://techcrunch.com/2025/03/17/elon-musks-ai-company-xai-acquires-a-generative-ai-video-startup/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/7c117c5e2714c4af79ea97e81a4b815d.jpeg\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6accf88946d4a73241a3c3fc88d4d75defa63428d63b56c0f0d1125f7b71be60","category":"Thai"}