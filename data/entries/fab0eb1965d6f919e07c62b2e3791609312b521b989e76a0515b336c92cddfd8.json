{"title":"Whoscall เปิดตัว Scam Alert ฐานข้อมูลกลางป้องกันมิจฉาชีพ จากพาร์ทเนอร์รัฐ-เอกชน","link":"https://www.blognone.com/node/142037","date":1726563620000,"content":"<div><div><div><p>Whoscall ร่วมกับกับภาคีภาครัฐและเอกชน 11 ราย เปิดตัว Scam Alert ฟีเจอร์ใหม่บน Whoscall ซึ่งเป็นฐานข้อมูลรวมศูนย์ ที่จะเตือนภัยมิจฉาชีพจากหน่วยงานรัฐ รวมถึงข้อมูลเตือนภัยกลโกง สามารถใช้งานได้ทั้งลูกค้าฟรีและพรีเมี่ยม โดยแบ่งเป็น 2 ฟีเจอร์หลักๆ</p>\n<ul>\n<li>เตือนภัยกลโกงล่าสุด (Scam Trending Alert) - ผู้ใช้งาน Whoscall สามารถเปิดการแจ้งเตือน อัตโนมัติบนแอปพลิเคชันเพื่อรับข้อมูลแจ้งเตือนภัยมิจฉาชีพที่สำคัญและเร่งด่วน เช่น การแอบอ้าง หน่วยงานที่สำคัญ การหลอกลวงที่มีมูลค่าความเสียหายขนาดใหญ่และก่อให้เกิดความเสียหายในวงกว้างและการโจรกรรมข้อมูลส่วนบุคคลจากองค์กรภาครัฐ</li>\n<li>เตือนภัยกลโกงรู้ทันมิจฉาชีพ (Scam Education Content) – ฟีเจอร์นี้จะเป็นแพลตฟอร์มที่รวมความรู้เกี่ยวกับ กลวิธีการหลอกลวง และเคล็ดลับการป้องกันต่างๆ จากภาคีเครือข่ายภาคเอกชน และภาคประชาสังคม เช่น การหลอกลวงด้านการลงทุน การหลอกลวงการชำระบิล การหลอกลวง ในการซื้อของ การหลอกลวงทางอีคอมเมิร์ซ รวมถึงรายงานและข้อมูลเชิงลึกจาก Whoscall และ องค์กร Global Anti-Scam Alliance (GASA)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4be7a39cb27e2b621974c23be2d40189.jpeg\" /></p>\n<p>องค์กรต่อต้านกลโกงระดับโลก Global Anti-Scam Alliance (GASA) ออกรายงานประจำปี 2567 เผยว่าคนไทยเพียง 55% ที่มั่นใจว่ารู้เท่าทันมิจฉาชีพ และ 89% เผยว่าต้องรับมือกับมิจฉาชีพ อย่างน้อยเดือนละครั้ง</p>\n<p>นอกจานี้ ในช่วงหกเดือนแรกของปีนี้ Whoscall สามารถตรวจพบสายโทรเข้าจากมิจฉาชีพได้เกือบถึง 19 ล้านครั้ง ในขณะที่กระทรวงดิจิทัล เพื่อเศรษฐกิจ และสังคม (MDES) สามารถปิดกับเว็ปไซต์ที่บิดเบือน/หลอกลวง  จำนวนกว่า 47,000 รายการ ระหว่างเดือนตุลาคม 2566 - สิงหาคม 2567</p>\n<p>ที่มา - อีเมลประชาสัมพันธ์</p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/fraud\">Fraud</a></div><div><a href=\"/topics/thailand\">Thailand</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fab0eb1965d6f919e07c62b2e3791609312b521b989e76a0515b336c92cddfd8","category":"Thai"}