{"title":"เปิดตัว Opera Air เว็บเบราว์เซอร์ฮีลใจ Mindfulness มีฟีเจอร์พักเบรกหน้าจอ ทำสมาธิ","link":"https://www.blognone.com/node/144512","date":1738747976000,"content":"<div><div><div><p>Opera เปิดตัว Opera Air เว็บเบราว์เซอร์เฉพาะทางสำหรับสายฮีลใจ (ภาษาทางการเรียก mindfulness) ใช้ธีม frosted glass หน้าตาแนวมินิมัลแบบสแกนดิเนเวีย (ใช้คำนี้จริงๆ) และมีฟีเจอร์เพิ่มจาก Opera เวอร์ชันปกติ 2 อย่าง</p>\n<ul>\n<li><strong>Take a Break</strong> ฟีเจอร์บอกให้เราพักผ่อนจากหน้าจอ ระหว่างนั้นจะมีแอนิเมชันขึ้นบนหน้าจอ ช่วยฝึกลมหายใจ บริหารคอ ฝึกสมาธิ</li>\n<li><strong>Boosts</strong> ฟีเจอร์กลับด้านกันคือช่วยเร่งสมาธิ ด้วยการเล่นไฟล์เสียงแบบ binaural beats ที่ความถี่ในหูฟังแต่ละข้างต่างกันเล็กน้อย หลอกให้สมองเกิดความถี่เสมือนที่สาม ช่วยผ่อนคลาย มีสมาธิในการทำงาน สามารถปรับค่าความยาวเสียงได้ 15 นาทีจนถึงเปิดไปเรื่อยๆ ไม่มีวันจบ</li>\n</ul>\n<p>Opera Air ไม่ใช่เป็นเบราว์เซอร์เฉพาะทางตัวแรกของ Opera เพราะก่อนหน้านี้มี <a href=\"https://www.blognone.com/node/110287\">Opera GX ที่เน้นฟีเจอร์สำหรับเกมเมอร์</a> และ <a href=\"https://www.blognone.com/node/126783\">Crypto Browser สำหรับชาวคริปโต</a></p>\n<p>ตอนนี้ Opera Air ยังมีเฉพาะเวอร์ชันเดสก์ท็อป ดาวน์โหลดได้จาก <a href=\"https://www.opera.com/air\">Opera Air</a></p>\n<p>ที่มา - <a href=\"https://press.opera.com/2025/02/04/opera-air-browser/\">Opera</a></p>\n<p><img alt=\"No Description\" src=\"https://www.blognone.com/sites/default/files/externals/fc4ca326f408d9cad1fb12dfcf81932c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cfb964c9b3d21c04f2e8106d77ee15f8.jpg\" /></p>\n</div></div></div><div><div>Topics: </div><div><div><a href=\"/topics/opera\">Opera</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3765b1eb75375ba0d84dfade500ec0d3eca67e8bd1762271485da71653a1daf9","category":"Thai"}