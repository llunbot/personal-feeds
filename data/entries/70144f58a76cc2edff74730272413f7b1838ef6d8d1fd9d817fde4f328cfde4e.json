{"title":"Amazon ทดสอบใช้ Generative AI มาเขียนสรุปรีวิวสินค้าจากผู้ใช้งาน ไม่ต้องอ่านทีละรีวิว","link":"https://www.blognone.com/node/134323","date":1686655032000,"content":"<div><div><div><p>Amazon เริ่มขยับสู่วงการ AI สร้างเนื้อหาหรือ Generative AI แล้ว โดยบริษัทเริ่มทดสอบฟีเจอร์ใหม่ในแอป นำ AI มาเขียนสรุปรีวิวที่ผู้ใช้งานเขียนรีวิวให้บางสินค้า เนื้อหาสรุปนี้ทำให้เห็นภาพรวมของสินค้า และ Amazon จะขึ้นข้อความกำกับด้วยว่าเป็นเนื้อหาที่ใช้ AI สรุปรีวิวอีกที</p>\n<p>ส่วนการสรุปรีวิวนี้ทำให้ลูกค้าที่กำลังพิจารณาสินค้าอยู่ ไม่ต้องไล่อ่านทีละรีวิวทั้งหมด เพราะ AI จะสรุปมาให้เลยว่าลูกค้าส่วนใหญ่ชอบอะไร และเขียนรีวิวแง่ลบด้านใดบ้าง</p>\n<p>ตัวแทนของ Amazon ยืนยันว่ากำลังทดสอบฟีเจอร์นี้ แต่ไม่ได้ให้รายละเอียดเพิ่มเติมว่า AI นี้ทำงานอย่างไร ใช้โมเดลไหนในการสร้างเนื้อหา แต่บอกเพียงบริษัทมีการลงทุนพัฒนาด้าน AI สร้างเนื้อหาอยู่ และจะนำมาใช้กับทุกผลิตภัณฑ์ของบริษัท</p>\n<p>ที่มา: <a href=\"https://www.cnbc.com/2023/06/12/amazon-is-using-generative-ai-to-summarize-product-reviews.html\">CNBC</a></p>\n<p><img src=\"https://www.blognone.com/sites/default/files/externals/066e3c81b9010cb23805039d83ac4a5c.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70144f58a76cc2edff74730272413f7b1838ef6d8d1fd9d817fde4f328cfde4e","category":"Thai"}