{"title":"[ลือ] Amazon เตรียมเปิดตัวแชทบอต AI ของตนเอง โค้ดเนม Metis อาจทำงานร่วมกับ Alexa","link":"https://www.blognone.com/node/140562","date":1719294101000,"content":"<div><div><div><p>มีรายงานจาก <a href=\"https://www.businessinsider.com/amazon-chatgpt-rival-codenamed-metis-2024-6\">Business Insider</a> อ้างเอกสารและข้อมูลที่เกี่ยวข้อง ระบุว่า Amazon กำลังพัฒนาแชทบอต AI ของตนเองแบบเดียวกับ ChatGPT คาดว่าจะเปิดตัวได้ภายในปีนี้ โค้ดเนมคือ <strong>Metis</strong></p>\n<p>ข้อมูลเพิ่มเติมของ Metis สามารถใช้งานได้ผ่านเว็บเบราว์เซอร์ ซึ่งโมเดล AI ที่ใช้ เป็นตัวใหม่ที่ Amazon พัฒนาขึ้นเอง อย่างไรก็ตาม Amazon ปฏิเสธที่จะให้ความเห็นต่อข่าวนี้</p>\n<p>Amazon เป็นบริษัทเทคโนโลยีรายใหญ่ ที่ยังไม่มีผลิตภัณฑ์ด้าน AI ออกมาชัดเจน บริษัทมีผู้ช่วยอัจฉริยะ Alexa อยู่แล้ว และมีรายงานก่อนหน้านี้ว่าบริษัทมีแผนออก <a href=\"https://www.blognone.com/node/137771\">Alexa Plus</a> ที่เพิ่มความสามารถด้าน AI โดยต้องจ่ายเงินเพิ่ม ซึ่งตอนนี้ก็ยังไม่มีออกมาอย่างเป็นทางการ</p>\n<p>ที่มา: <a href=\"https://www.geekwire.com/2024/report-amazon-developing-ai-chatbot-that-would-compete-with-chatgpt-and-others/\">GeekWire</a></p>\n<p><img src=\"https://www.blognone.com/sites/default/files/externals/06a94743bf2d737b9f88f2cb34884469.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d24536d19261bc270bff2ea62206180b611b8471e1649d455b94cda97de268db","category":"Thai"}