{"title":"Quantic Dream เปิดตัวเกมแนวเนื้อเรื่องผจญภัยเกมใหม่ในนาม Under The waves","link":"https://www.blognone.com/node/134265","date":1686299287000,"content":"<div><div><div><p><strong>Quantic Dream</strong> ได้เปิดตัวเกม Narrative Adventure เกมใหม่ในชื่อ <strong>Under the Waves</strong> พัฒนาโดย <strong>Parallel Studios</strong> ที่เคยพัฒนาเกมอย่าง White Night และ Dark Days ซึ่ง Under the Waves จะใช้เทคโนโลยี Motion Capture, Voice recording และ Animation tools ของ Quantic Dream ที่เคยเคยมีผลงานอย่าง Heavy Rain และ Detroit Become Human</p>\n<p><img alt=\"No Description\" src=\"https://www.blognone.com/sites/default/files/externals/263de83ea08e2e9209d582800861ec9c.png\" /></p>\n<p>เกมจะวางจำหน่ายในวันที่ 29 สิงหาคมนี้ในเครื่อง PlayStation, Xbox และ PC โดยตัวเกมจะเป็นการผจญภัยใต้น้ำที่เกี่ยวโยงกับบทกวีแห่งความโศกเศร้า โดยเทรลเลอร์ที่เปิดตัวภายในงาน Summer Game Fest 2023 เป็นที่แรก แสดงเกมเพลย์ในส่วนของเรือ Submarine และ การดำน้ำแบบ Scuba ในมหาสมุทรอันลึกสุดใจ</p>\n<p><img alt=\"No Description\" src=\"https://www.blognone.com/sites/default/files/externals/85b9c08a7329f0fee9508ec9e8d5a003.jpg\" /></p>\n<p>นอกจากนี้ในเทรลเลอร์ยังได้เกริ่นถึงเนื้อเรื่องคร่าว ๆ โดยเราจะได้รับบทเป็นนักดำมืออาชีพชื่อ Stan ที่ใช้ชีวิตในมหาสมุทรคนเดียวมาเป็นเวลา 3 ปี ตัวเกมยังมีบรรยากาศของ Techno-Furistic ที่ฮิตในช่วง 1970s อีกด้วย</p>\n<p>ที่มา - <a href=\"https://www.gamespot.com/articles/quantic-dreams-reveals-new-adventure-game-under-the-waves/1100-6514984/?ftag=CAD-01-10abi2f\">Gamespot</a></p>\n</div></div></div><div><div>Topics: </div><div><div><a href=\"/topics/quantic-dream\">Quantic Dream</a></div><div><a href=\"/topics/ps5\">PS5</a></div><div><a href=\"/topics/xbox-series-x\">Xbox Series X</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f19278c98d9d6694bf2624fda63abccf5b9566f5df643387fb7b73108587bf5","category":"Thai"}