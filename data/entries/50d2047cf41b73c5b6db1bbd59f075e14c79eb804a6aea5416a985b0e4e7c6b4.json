{"title":"Microsoft ซื้อกิจการ Peer5 ผู้พัฒนา eCDN สำหรับงานถ่ายทอดสดที่รองรับผู้ชมจำนวนมาก","link":"https://www.blognone.com/node/124203","date":1628783117000,"content":"<div><div><div><p>ไมโครซอฟท์ประกาศซื้อกิจการ Peer5 บริษัทจากอิสราเอลผู้พัฒนาระบบวิดีโอสตรีมมิ่งสำหรับลูกค้าองค์กร โดยไม่ได้เปิดเผยมูลค่าของดีลนี้ ซึ่งไมโครซอฟท์จะนำเทคโนโลยีของ Peer5 มาใช้กับ Microsoft Teams</p>\n<p>Peer5 เป็นผู้พัฒนาเทคโนโลยี CDN สำหรับใช้งานในองค์กร (eCDN - Enterprise Content Delivery Networks) ที่อิงจากโครงการโอเพนซอร์ส <a href=\"https://www.blognone.com/news/24197/webrtc-%E0%B9%80%E0%B8%A1%E0%B8%B7%E0%B9%88%E0%B8%AD%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5%E0%B8%99%E0%B8%B3%E0%B9%80%E0%B8%97%E0%B8%84%E0%B9%82%E0%B8%99%E0%B9%82%E0%B8%A5%E0%B8%A2%E0%B8%B5%E0%B8%81%E0%B8%B2%E0%B8%A3%E0%B8%95%E0%B8%B4%E0%B8%94%E0%B8%95%E0%B9%88%E0%B8%AD%E0%B8%AA%E0%B8%B7%E0%B9%88%E0%B8%AD%E0%B8%AA%E0%B8%B2%E0%B8%A3%E0%B9%81%E0%B8%9A%E0%B8%9A%E0%B9%80%E0%B8%A3%E0%B8%B5%E0%B8%A2%E0%B8%A5%E0%B9%84%E0%B8%97%E0%B8%A1%E0%B9%8C%E0%B8%A1%E0%B8%B2%E0%B9%80%E0%B8%9B%E0%B9%87%E0%B8%99%E0%B9%82%E0%B8%AD%E0%B9%80%E0%B8%9E%E0%B8%99%E0%B8%8B%E0%B8%AD%E0%B8%A3%E0%B9%8C%E0%B8%AA%E0%B9%82%E0%B8%9B%E0%B8%A3%E0%B9%80%E0%B8%88%E0%B8%84\">WebRTC</a> ของกูเกิล ช่วยลดการใช้งานแบนด์วิธ แต่ยังได้วิดีโอคุณภาพสูงให้กับกลุ่มคนจำนวนมากในองค์กร โดยไม่ต้องลงโปรแกรมใดเพิ่มเติมเพราะสามารถทำงานได้ผ่านเบราว์เซอร์</p>\n<p>Hadar Weiss ซีอีโอ Peer5 กล่าวเทคโนโลยีของบริษัท เคยผ่านการรองรับงานถ่ายทอดสด ระดับที่มีผู้เข้าร่วมต่อเนื่องถึง 2 ล้านบัญชีมาแล้ว จนถึงปัจจุบันมีผู้ใช้งานแล้วมากกว่า 1 พันล้านบัญชี จากนี้บริษัทจะร่วมมือกับไมโครซอฟท์เพื่อนำโซลูชัน eCDN ไปใช้งานกับลูกค้าองค์กรทั่วโลก</p>\n<p>ที่มา: <a href=\"https://techcommunity.microsoft.com/t5/microsoft-teams-blog/microsoft-acquires-peer5-to-enhance-live-video-streaming-in/ba-p/2628950\">ไมโครซอฟท์</a> และ <a href=\"https://blog.peer5.com/peer5-joins-microsoft/\">Peer5</a></p>\n<p><img src=\"https://www.blognone.com/sites/default/files/externals/a0799583d631d1ed675720500107c5a6.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/microsoft-teams\">Microsoft Teams</a></div><div><a href=\"/topics/live-streaming\">Live Streaming</a></div><div><a href=\"/topics/cdn\">CDN</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50d2047cf41b73c5b6db1bbd59f075e14c79eb804a6aea5416a985b0e4e7c6b4","category":"Thai"}