{"title":"Facebook Watch เปลี่ยนชื่อเป็น Facebook Video, นำคลิป Reels จาก Instagram เข้ามาด้วย","link":"https://www.blognone.com/node/134874","date":1689646503000,"content":"<div><div><div><p>Facebook ประกาศเปลี่ยนชื่อแท็บ Facebook Watch มาเป็น Facebook Video เพื่อให้สะท้อนทุกรูปแบบของวิดีโอที่ชมได้ ทั้งไลฟ์, วิดีโอสั้น Reels และวิดีโอยาวแบบปกติ</p>\n<p>หน้าตาของ Facebook Video ยังเหมือนเดิมเกือบทุกอย่าง แต่เพิ่มเซคชัน Reels แบบในหน้า Feed หลักเข้ามาให้ และเลื่อนแนวขวางเพื่อดูคลิปสั้น Reels อื่นๆ ได้</p>\n<p>Facebook Video ยังเพิ่มเซคชั่น Explore เมื่อกดปุ่มค้นหา ซึ่งจะแสดงรายการวิดีโอแนะนำตาม hashtag แบบเดียวกับหน้า Explore ของ Instagram และหากผู้ใช้เชื่อมบัญชี Facebook+Instagram ของตัวเองเข้าด้วยกัน ยังสามารถชมคลิปจาก Instagram Reels พร้อมคอมเมนต์ได้จากแอพ Facebook โดยตรงด้วย</p>\n<p>สุดท้าย Facebook ยังนำตัวตัดต่อวิดีโอของ Reels มาใช้กับการโพสต์วิดีโอหลักลง Feed ด้วย ทำให้ตอนนี้ตัวตัตด่อวิดีโอของ Facebook เป็นตัวเดียวกันทั้งหมดแล้ว</p>\n<p>ที่มา - <a href=\"https://about.fb.com/news/2023/07/facebook-video-keeps-getting-better/\">Facebook</a></p>\n<p><img alt=\"No Description\" src=\"https://www.blognone.com/sites/default/files/externals/83e7989f9c5abeb502d84d5560a3ca2e.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/reels\">Reels</a></div><div><a href=\"/topics/online-video\">Online Video</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0913b5ae3afea2c419e4fdbca81059e0253c40e1fe6dcc547390e80289a31f7","category":"Thai"}