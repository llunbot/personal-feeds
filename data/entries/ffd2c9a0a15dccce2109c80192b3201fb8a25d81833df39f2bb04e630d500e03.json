{"title":"เผยฝ่ายวิจัยใน OpenAI รายงานการพบปัญญาประดิษฐ์ขั้นสูง ก่อนบอร์ดตัดสินใจไล่ Sam Altman","link":"https://www.blognone.com/node/136917","date":1700751765000,"content":"<div><div><div><p>เรื่องราวความชุลมุนใน OpenAI ในช่วงเกือบหนึ่งสัปดาห์ที่ผ่านมา ยังมีประเด็นเพิ่มเติม โดยสำนักข่าว Reuters รายงานว่า ก่อนที่บอร์ดจะตัดสินใจไล่ Sam Altman ออกจากซีอีโอนั้น ไม่กี่วันก่อนหน้า ฝ่ายวิจัยของ OpenAI ได้ทำรายงานแจ้งต่อบอร์ดถึงความคืบหน้าการค้นพบ AI โมเดลใหม่ ซึ่งอาจเป็นสาเหตุให้บอร์ดตัดสินใจไล่ Sam ออก</p>\n<p>เนื่องจากภารกิจหลักของบอร์ด OpenAI คือการกำกับดูแลและติดตามการพัฒนา AI ที่ทำงานได้ครอบจักรวาล (Artificial Generative Intelligence - AGI) รายงานจากฝ่ายวิจัยนี้พูดถึงโครงการชื่อ Q* (อ่านว่า Q-Star) ซึ่งเป็นความก้าวหน้าของ AGI ที่ทำงานได้มากขึ้น และสามารถทดแทนงานของมนุษย์ได้มากขึ้น</p>\n<p>Q* มีความสามารถที่สูงกว่า Generative AI ที่ OpenAI ออกมาก่อนหน้านี้ เพราะนอกจากความสามารถ Generative AI แล้ว Q* ถูกระบุว่าสามารถคำนวณปัญหาทางคณิตศาสตร์ได้อย่างถูกต้อง ซึ่งตอนนี้ทำได้ในระดับคณิตศาสตร์ชั้นประถม แต่ก็มากพอสำหรับ Generative AI ที่มีตอนนี้ นักวิจัยมองว่านี่เป็นก้าวแรกสู่ AI ความสามารถสูงและอาจส่งผลกระทบต่อมนุษย์ได้ แม้ไม่ชัดเจนว่า Q* มีผลอะไรมากจนทำให้บอร์ดไล่ Sam แต่ก็คาดเดาว่าอาจมาจากความไม่พอใจของบอร์ด ที่มองว่า Sam โฟกัสกับ ChatGPT ส่วนธุรกิจ For-Profit มาก จนไม่สนใจ AGI</p>\n<p>ทั้งนี้ OpenAI ยังไม่ให้ความเห็นต่อประเด็นดังกล่าว แต่บอกว่าภายในบริษัทมีการพูดคุยเรื่องนี้หลังจากรายงานข่าวออกมา</p>\n<p>ที่มา: <a href=\"https://www.reuters.com/technology/sam-altmans-ouster-openai-was-precipitated-by-letter-board-about-ai-breakthrough-2023-11-22/\">Reuters</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffd2c9a0a15dccce2109c80192b3201fb8a25d81833df39f2bb04e630d500e03","category":"Thai"}