{"title":"รัฐมนตรีไต้หวันเผย TSMC เตรียมสร้างโรงงานในยุโรปเพิ่ม - TSMC บอกยังไม่มีแผน","link":"https://www.blognone.com/node/142546","date":1728884052000,"content":"<div><div><div><p>Wu Cheng-wen รัฐมนตรีสภาวิทยาศาสตร์และเทคโนโลยีของไต้หวัน เปิดเผยว่า TSMC มีแผนสร้างโรงงานเพิ่มเติมในยุโรป จาก<a href=\"https://www.blognone.com/node/135179\">แผนเดิมที่จะก่อสร้างโรงงานในเมืองเดรสเดน</a> ประเทศเยอรมนี ซึ่งตอนนี้การก่อสร้างกำลังดำเนินอยู่</p>\n<p>อย่างไรก็ตามตัวแทนของ TSMC บอกว่ายังไม่มีกำหนดเรื่องการขยายโรงงานเพิ่มเติมในยุโรป ตอนนี้บริษัทยังดำเนินการไปตามแผนที่เคยประกาศไว้ และยังไม่มีโครงการใหม่เพิ่มเติม</p>\n<p>โรงงานของ TSMC ในเดรสเดน มีแผนเริ่มเดินสายการผลิตในปี 2027 ซึ่งจะเป็นโรงงาน TSMC แห่งแรกในภูมิภาคยุโรปด้วย โรงงานนี้เป็นการร่วมทุนกับบริษัทเซมิคอนดักเตอร์ของยุโรปอีก 3 รายได้แก่ Bosch, Infineon และ NXP โดย TSMC ถือหุ้น 70% และบริษัทที่เหลือถือรายละ 10%</p>\n<p>ที่มา: <a href=\"https://www.businesstimes.com.sg/companies-markets/telcos-media-tech/tsmc-plans-more-chip-plants-europe-taiwan-official-says\">Business Times</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/taiwan\">Taiwan</a></div><div><a href=\"/topics/semiconductor\">Semiconductor</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6238ea1f9ffba40958b5e28e0f9f28ac3331501d58873d5efda31b7f95fe22a1","category":"Thai"}