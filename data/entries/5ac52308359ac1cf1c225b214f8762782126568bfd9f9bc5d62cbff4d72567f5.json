{"title":"[ลือ] Counterplay Games สตูดิโอผู้สร้างเกม Godfall ปิดตัวแล้ว","link":"https://www.blognone.com/node/144100","date":1736850156000,"content":"<div><div><div><p><a href=\"https://www.blognone.com/node/113673\">Godfall เป็นเกมแรกที่ประกาศลงเครื่อง PS5 ตั้งแต่เครื่องยังไม่วางจำหน่าย ก่อนเกมของโซนี่เองด้วยซ้ำ</a> แม้ว่าเกมไม่ประสบความสำเร็จมากนัก แต่<a href=\"https://www.blognone.com/node/127721\">ก็ถูกพอร์ตไปยังแพลตฟอร์มอื่นๆ เช่น PS4 และ Xbox ในภายหลัง</a> ล่าสุดมีข่าวอย่างไม่เป็นทางการว่าสตูดิโอ Counterplay Games ผู้พัฒนาเกมนี้ได้ปิดตัวอย่างเงียบๆ ช่วงปลายปีที่ผ่านมา</p>\n<p>ข่าวนี้มาจากโพสต์ใน LinkedIn จากพนักงานของสตูดิโออีกแห่งชื่อ Jackalyptic Games ที่ระบุว่ามีโครงการพัฒนาเกมร่วมกับ Counterplay Games แต่ไม่สามารถจบโครงการได้ เพราะ Counterplay Games ปิดตัวไปแล้ว</p>\n<p>สตูดิโอ Counterplay Games ตั้งอยู่ในย่าน Bay Area ของแคลิฟอร์เนีย เคยมีผลงานเป็นเกมออนไลน์ชื่อ Duelyst ปิดตัวไปในปี 2020 ส่วนผลงานเกมล่าสุดคือ Godfall ซึ่งตอนนี้ยังมีขายอยู่บนทุกแพลตฟอร์ม ไม่ถูกถอดออกจากสโตร์แต่อย่างใด (ผู้จัดจำหน่ายเกมคือ Gearbox ซึ่งเป็นคนละบริษัทกัน)</p>\n<p>ที่มา - <a href=\"https://www.playstationlifestyle.net/2025/01/10/ps5-launch-exclusive-godfall-dev-counterplay-games-disbanded/\">PlayStation Lifestyle</a>, <a href=\"https://www.gamedeveloper.com/business/report-godfall-dev-counterplay-games-quietly-closed-down\">Game Developer</a></p>\n<p><img src=\"https://www.blognone.com/sites/default/files/externals/bce1389b941f43a3679ffd964352c37e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/godfall\">Godfall</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/layoff\">Layoff</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ac52308359ac1cf1c225b214f8762782126568bfd9f9bc5d62cbff4d72567f5","category":"Thai"}