{"title":"Microsoft ร่วมกับห้องวิจัย Pacific Northwest ใช้ AI ผสม HPC ค้นพบวัสดุใหม่สำหรับแบตเตอรี่","link":"https://www.blognone.com/node/137587","date":1704879359000,"content":"<div><div><div><p>ไมโครซอฟท์ร่วมมือห้องวิจัยแห่งชาติ <a href=\"https://www.pnnl.gov\">Pacific Northwest National Laboratory (PNNL)</a> ใช้งาน AI ร่วมกับเครื่องมือ HPC ค้นหาวัสดุชนิดใหม่ที่มาใช้กับแบตเตอรี่</p>\n<p>โครงการนี้เป็นการคัดกรองวัสดุอนินทรีย์ที่มีศักยภาพ มากกว่า 32 ล้านองค์ประกอบ และได้ค้นพบอิเล็กโทรไลต์แข็งชนิดใหม่สำหรับโซลูชันการจัดเก็บพลังงานที่ปลอดภัยกว่าอิเล็กโทรไลต์ที่เป็นของเหลว ซึ่งอาจลดการใช้ลิเธียมในแบตเตอรี่ได้มากถึง 70%</p>\n<p>เครื่องมือที่ใช้งานคือ <a href=\"https://quantum.microsoft.com/en-us/our-story/quantum-elements-overview\">Azure Quantum Elements</a> เป็นบริการคอมพิวเตอร์ควอนตัมบนคลาวด์ที่สร้างขึ้นเพื่อเร่งการค้นพบทางวัสดุศาสตร์ เป็นเครื่องมือด้าน HPC ที่มีความแม่นยำสูง แต่ใช้พลังประมวลผลสูงตามไปด้วย รวมถึงฟีเจอร์ Copilot ใน <a href=\"https://www.blognone.com/node/120978\">Azure Quantum</a> ที่ได้รับการเทรนด้านเคมีและสิ่งพิมพ์ทางวิทยาศาสตร์</p>\n<p><img alt=\"No Description\" src=\"https://www.blognone.com/sites/default/files/externals/9b9e0e10a68cf8b6f7ec4f6dfeece6ad.png\" /></p>\n<p>ทีม PNNL ได้ทดสอบการสังเคราะห์วัสดุใหม่ชนิดนี้แล้ว แต่ยังไม่ได้สร้างและทดสอบวัสดุใหม่ประเภทอื่น ๆ ที่โมเดล AI ของไมโครซอฟท์แนะนำ จึงยังมีโอกาสค้นพบวัสดุใหม่ ๆ ประเภทอื่นได้อีก</p>\n<p><img alt=\"No Description\" src=\"https://www.blognone.com/sites/default/files/externals/ef67642d5a8a832649c6a0adb845fde9.png\" /></p>\n<p>ที่มา - <a href=\"https://news.microsoft.com/source/features/sustainability/how-ai-and-hpc-are-speeding-up-scientific-discovery\">Microsoft</a>, <a href=\"https://cloudblogs.microsoft.com/quantum/2024/01/09/unlocking-a-new-era-for-scientific-discovery-with-ai-how-microsofts-ai-screened-over-32-million-candidates-to-find-a-better-battery\">Microsoft Azure Quantum Blog</a> และ <a href=\"https://www.pnnl.gov/pnnl-microsoft-collaboration\">PNNL</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-azure\">Microsoft Azure</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/research\">Research</a></div><div><a href=\"/topics/material\">Material</a></div><div><a href=\"/topics/high-performance-computing\">High Performance Computing</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5584ec7d9ec3b988850f52e56b701a63c0b237b87805348db626a36906e4ad7","category":"Thai"}