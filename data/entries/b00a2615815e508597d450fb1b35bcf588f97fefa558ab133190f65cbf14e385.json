{"title":"Panasonic ระบุโรงงานแบตเตอรี่ 4680 เสร็จแล้ว เตรียมเดินสายการผลิตเต็มตัว","link":"https://www.blognone.com/node/141908","date":1725863440000,"content":"<div><div><div><p>Panasonic Energy ประกาศว่าการปรับปรุงโรงงานที่เมือง Wakayama สำเร็จแล้ว และเตรียมเดินสายการผลิตแบตเตอรี่ 4680 สำหรับรถยนต์เมื่อการทดสอบสายการผลิตเสร็จสิ้น</p>\n<p>แบตเตอรี่ 4680 นั้น<a href=\"https://www.blognone.com/node/123378\">เปิดตัวโดย Tesla มาตั้งแต่ปี 2020</a> โดยเป็นความหวังว่าจะเป็นแบตเตอรี่มาตรฐานสำหรับรถไฟฟ้าในอนาคต เพราะความจุสูงกว่าแบตเตอรี่เดิมๆ ถึง 5 เท่าตัว แต่กระบวนการเปิดสายการผลิตจริงก็ใช้เวลายาวนาน ประกอบกับความสัมพันธ์ของ Panansonic และ Tesla ก็ขึ้นๆ ลงๆ เรื่อยมา</p>\n<p>โรงงาน Wakayama จะเป็นโรงงานแม่สำหรับการผลิตเซลล์ 4680 และจะเป็นศูนย์พัฒนาเทคโนโลยีแบตเตอรี่รุ่นใหม่ๆ ต่อไปด้วย โดยตัวโรงงานมีพื้นที่ในอาคารกว่า 60,000 ตารางเมตร เมื่อเดินสายการผลิตเต็มคาดว่าจะมีพนักงาน 400 คน</p>\n<p>ที่มา - <a href=\"https://news.panasonic.com/global/press/en240909-7\">Panasonic</a></p>\n<p><img alt=\"No Description\" src=\"https://www.blognone.com/sites/default/files/externals/f5a62d9548b96fdd2fa5dbfc74d934cd.jpg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/battery\">Battery</a></div><div><a href=\"/topics/electric-car\">Electric Car</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b00a2615815e508597d450fb1b35bcf588f97fefa558ab133190f65cbf14e385","category":"Thai"}