{"title":"MeowJot แอปจดรายจ่ายจากสลิป ออกระบบ Subscription จัดหมวดรายการอัตโนมัติ","link":"https://www.blognone.com/node/142424","date":1728283258000,"content":"<div><div><div><p>KBTG เปิดตัวระบบ Subscription สำหรับ “เหมียวจด” (MeowJot) แอปจดรายจ่ายอัตโนมัติจากสลิปโอนเงิน รองรับสลิปจาก 16 แอปการเงินของธนาคารหลักในไทย มาใน 2 แพ็กเกจใหม่ และราคาพิเศษประจำปี 2567</p>\n<p>ฟีเจอร์พื้นฐานของเหมียวจดที่ผู้ใช้งานสามารถใช้งานแบบฟรี ประกอบด้วย</p>\n<ul>\n<li>จดรายจ่ายและจำนวนเงินให้อัตโนมัติ โดยดึงข้อมูลจากสลิปโอนเงิน (e-Slip) ในโทรศัพท์มือถือ</li>\n<li>สรุปรายจ่ายจากทุกแอปธนาคารไว้ที่เดียว รองรับกว่า 16 สลิปธนาคาร</li>\n<li>เพิ่มรายการที่จ่ายผ่านช่องทางอื่นเองได้ เช่น การจ่ายด้วยเงินสด หรือบัตรเครดิต</li>\n</ul>\n<p><img alt=\"alt=&quot;MeowJot&quot;\" src=\"https://www.blognone.com/sites/default/files/externals/b9dbb06341642766ed46ab00b44ce050.png\" /></p>\n<p>ซึ่งจากการเปิดตัวเหมียวจดอย่างไม่เป็นทางการเมื่อเดือนธันวาคม 2566 มียอดดาวน์โหลด 10,000 ดาวน์โหลดใน 10 ชั่วโมงแรก และทะลุ 100,000 คนภายในเวลา 6 เดือน</p>\n<p>ล่าสุด เหมียวจดจึงได้เปิดตัวระบบสมาชิก (Subscription) ถึง 2 แพ็กเกจ ดังนี้<br />\n<strong>1. แพ็กเกจ MeowJot Silver (79 บาท/เดือน)</strong> มาพร้อมฟีเจอร์</p>\n<ul>\n<li>1.จัดหมวดหมู่ให้อัตโนมัติสำหรับ 200,000 ร้านค้ายอดนิยม</li>\n<li>2.ดูรายการย้อนหลังไม่จำกัดเดือน</li>\n<li>3.ใช้ แท็ก# เพื่อติดตามรายจ่าย สูงสุด 5 แท็ก</li>\n<li>4.ธีมเหมียวซิลเวอร์</li>\n<li>5.กราฟเทียบข้ามเดือนและตัวกรองสรุป (พร้อมให้บริการเร็ว ๆ นี้)</li>\n</ul>\n<p><strong>2. แพ็กเกจ MeowJot Gold (149 บาท/เดือน)</strong> มาพร้อมฟีเจอร์เพิ่มเติมจาก MeowJot Silver คือ</p>\n<ul>\n<li>1.เพิ่มจำนวน แท็ก# สูงสุด 100 แท็ก</li>\n<li>2.เพิ่มธีมพิเศษ 5 ธีม ทั้งธีมเหมียวโกลด์และธีมเหมียวมงคลเสริมดวง 4 ดีไซน์</li>\n<li>3.สามารถส่งออกข้อมูลได้ในรูปแบบไฟล์ CSV (พร้อมให้บริการเร็ว ๆ นี้)</li>\n</ul>\n<p>สำหรับแอปพลิเคชันของธนาคารหลัก 16 แอป ที่เหมียวจดรองรับ ได้แก่ K PLUS, MAKE by KBank, Krungthai NEXT, Bangkok Bank, CIMB Thai Digital Banking, UOB TMRW Thailand, SCB Easy, ttb touch, Mymo by GSB, KMA-Krungsri, Kept, Dime!, KKP MOBILE, GHB ALL GEN, TISCO My Wealth และ LHB You</p>\n<p>ทั้งนี้ KBTG ตั้งเป้ามีผู้ใช้งานเหมียวจด เพิ่มเป็น 200,000 ราย และมียอดสมาชิก 6,000 ราย ภายในสิ้นปี 2567 นี้</p>\n<p>ที่มา: ข่าวประชาสัมพันธ์</p>\n<p><img src=\"https://www.blognone.com/sites/default/files/externals/9e0196269f89a5f34ae28cbdf30880c9.png\" alt=\"MeowJot\" /></p>\n</div></div></div><div><div>Topics: </div><div><div><a href=\"/topics/meowjot\">MeowJot</a></div><div><a href=\"/topics/app\">App</a></div><div><a href=\"/topics/finance\">Finance</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b11436465638211f1684cba08df2c9a1a93f397a7398940f997e037bec58126d","category":"Thai"}