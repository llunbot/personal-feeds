{"title":"เปิดตัว Samsung Galaxy A52s 5G ใช้ชิป Snapdragon 778G แถมที่ชาร์จ 25W นอกนั้นเหมือนเดิม","link":"https://www.blognone.com/node/124289","date":1629287721000,"content":"<div><div><div><p>Samsung เปิดตัว Samsung Galaxy A52s 5G รุ่นอัพเกรดจาก <a href=\"https://www.blognone.com/node/121740\">A52 5G</a> ช่วงต้นปี ปรับซีพียูจาก Snapdragon 750G กระบวนการผลิต 8nm เป็น Snapdragon 778G กระบวนการผลิต 6nm จีพียู Adreno 642L</p>\n<p>อีกจุดที่แตกต่างคือแถมที่ชาร์จ 25W มาให้ในกล่องเลย หลังจากที่ A52 5G แม้จะรองรับชาร์จเร็ว 25W แต่แถมที่ชาร์จมาให้แค่ 15W เท่านั้น คุณสมบัติอื่นเหมือนเดิมคือหน้าจอ Super AMOLED 6.5 นิ้ว อัตรารีเฟรช 120Hz ความละเอียด FullHD+ สแกนรอยนิ้วมือใต้จอ แบตเตอรี่ 4,500 mAh กันน้ำกันฝุ่น IP67</p>\n<p><img src=\"https://www.blognone.com/sites/default/files/externals/4d665de98d9a9e7b1561729b544474f4.jpg\" /></p>\n<p>กล้องหน้า 32MP f/2.2 กล้องหลัง 4 กล้อง กล้องหลัก 64MP f/1.8 มีกันสั่น OIS, กล้องอัลตร้าไวด์ 12MP f/2.2, กล้องมาโคร 5MP f/2.4 และ เซ็นเซอร์วัดระยะ 5MP f/2.4 ไม่แตกต่างจาก A52 5G</p>\n<p>A52s 5G มี 4 สี คือ Awesome Mint, Awesome Violet, Awesome White และ Awesome Black มี 3 สเปก คือรุ่นแรม 6GB พร้อมหน่วยความจำภายใน 128GB, รุ่นแรม 8GB พร้อมหน่วยความจำภายใน 128GB และรุ่นแรม 8GB หน่วยความจำภายใน 256GB ทุกรุ่นใส่ microSD card ได้เหมือนเคย</p>\n<p>เริ่มสั่งจองในประเทศอังกฤษได้วันที่ 24 สิงหาคมเป็นต้นไป วางจำหน่ายวันที่ 3 กันยายน ราคา 409 ปอนด์ (ราว 18,800 บาท) แพงกว่า A52 5G ที่ราคาเปิดตัว 399 ปอนด์ (ราว 18,300 บาท) เล็กน้อย</p>\n<p>ที่มา - <a href=\"https://news.samsung.com/uk/the-samsung-galaxy-a52s-5g-provides-enriched-entertainment-at-excellent-value\">Samsung</a></p>\n<p><img src=\"https://www.blognone.com/sites/default/files/externals/1a44fda17a51f33d1353781bdcdceaba.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-a\">Galaxy A</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5c0063d0b61a677931726b103b75d697672e5a9c28c829b6c9d46ef0911ff19","category":"Thai"}