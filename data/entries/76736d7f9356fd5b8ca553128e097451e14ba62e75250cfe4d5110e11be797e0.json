{"title":"[ลือ] OpenAI พบปัญหาในการพัฒนา GPT-5 ยังไม่ฉลาดมากพอ, ต้นทุนเทรนสูง แถมข้อมูลมีไม่พอ","link":"https://www.blognone.com/node/143790","date":1734866622000,"content":"<div><div><div><p>The Wall Street Journal มีรายงานโดยอ้างแหล่งข่าวที่เกี่ยวข้อง ถึงปัญหาและอุปสรรค์ของการพัฒนา GPT-5 โมเดลแชทบอตปัญญาประดิษฐ์เวอร์ชันใหม่ของ OpenAI หรือที่มี<a href=\"https://www.blognone.com/node/142767\">โค้ดเนมภายในว่า Orion</a> ซึ่งพัฒนามานาน 18 เดือนแล้ว</p>\n<p>OpenAI ได้เทรนข้อมูลครั้งใหญ่สำหรับ Orion แล้วสองครั้ง โดยมีเป้าหมายให้ Orion เป็นปัญญาประดิษฐ์ที่ฉลาดรอบรู้มากขึ้น แต่ปัญหาที่พบว่าคือความสามารถของ Orion ยังไม่ก้าวกระโดดไปจาก GPT-4 อย่างที่คาดหวัง และอีกปัญหาสำคัญคือการเทรนแต่ละครั้ง กินเวลา 6 เดือน ใช้ทรัพยากรเพื่อประมวลผลอย่างเดียวราว 500 ล้านดอลลาร์ ซึ่งเป็นต้นทุนทั้งเงินและเวลาที่สูงกว่าทุกครั้ง</p>\n<p>สาเหตุหนึ่งที่อาจทำให้ Orion ยังไม่ฉลาดมากพอคือข้อมูลที่ใช้เทรน ซึ่งเป็นข้อมูลสาธารณะที่มีนั้นไม่เพียงพอ แนวทางแก้ไขของ OpenAI เรื่องนี้คือการสร้างคนมาสร้างข้อมูล ด้วยการเขียนโค้ดผลิตเนื้อหา หรือให้คนมาแก้โจทย์คณิตศาสตร์ ซึ่งกระบวนการนี้ส่วนหนึ่งถูกนำมาใช้เทรนข้อมูลของ<a href=\"https://www.blognone.com/node/141976\">โมเดล o1</a> ด้วย</p>\n<p>ที่มา: <a href=\"https://www.wsj.com/tech/ai/openai-gpt5-orion-delays-639e7693\">The Wall Street Journal</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76736d7f9356fd5b8ca553128e097451e14ba62e75250cfe4d5110e11be797e0","category":"Thai"}