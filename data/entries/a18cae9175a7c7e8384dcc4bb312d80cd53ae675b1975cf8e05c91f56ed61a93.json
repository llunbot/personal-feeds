{"title":"พบ Sam Altman เป็นผู้ถือหุ้นใหญ่อันดับ 3 ของ Reddit มีหุ้นอยู่ 8.7%","link":"https://www.blognone.com/node/138358","date":1708658023000,"content":"<div><div><div><p>จากเอกสารไฟลิ่งเพื่อ<a href=\"https://www.blognone.com/node/138352\">ไอพีโอเข้าตลาดหุ้น</a>ของ Reddit แพลตฟอร์มชุมชนออนไลน์รายใหญ่ มีข้อมูลน่าสนใจของรายชื่อผู้ถือหุ้นใหญ่ Reddit นั่นคือมี Sam Altman ซีอีโอและผู้ร่วมก่อตั้ง OpenAI รวมอยู่ด้วย โดยเขามีหุ้น Reddit คิดเป็นมูลค่ารวม 8.7% ของหุ้นทั้งหมดก่อนไอพีโอ แบ่งเป็นหุ้นคลาส A 4.5% และคลาส B (อำนาจโหวต 10 เท่า) 9.3%</p>\n<p>Altman เป็นผู้ถือหุ้นใหญ่ลำดับที่ 3 ของ Reddit โดยกลุ่มสื่อสิ่งพิมพ์ Advance Publications เป็นผู้ถือหุ้นใหญ่อันดับหนึ่ง 30.1% (เคยซื้อกิจการ Reddit และ<a href=\"https://www.blognone.com/node/26190/\">แยกบริษัท</a>ออกมา) ส่วนอันดับสองคือ Tencent บริษัทอินเทอร์เน็ตรายใหญ่ของจีน 11.0% ส่วนซีอีโอและผู้ร่วมก่อตั้ง Steve Huffman ถือหุ้นอยู่ 3.3%</p>\n<p>Sam Altman เคยเป็นประธานบอร์ดของ Reddit และ<a href=\"https://www.blognone.com/node/70251\">เคยเป็น</a>ซีอีโอชั่วคราวด้วยในปี 2015 หลังเกิดเหตุประท้วงในชุมชนจน Ellen Pao ซีอีโอในเวลานั้นต้องประกาศลาออก จนต้องให้ Huffman กลับมาเป็นซีอีโออีกครั้ง ซึ่งต่อมา Altman ก็ลาออก เพื่อมาโฟกัสกับงานด้าน AI จนถึงปัจจุบันนั่นเอง</p>\n<p>ที่มา: <a href=\"https://www.hollywoodreporter.com/business/business-news/reddit-files-ipo-sam-altman-newhouse-family-investors-1235833080/\">The Hollywood Reporter</a></p>\n<p><img src=\"https://www.blognone.com/sites/default/files/externals/17cd0532ffe20b41cc985b71160806e7.jpg\" /></p>\n<p>รายชื่อผู้ถือหุ้นใหญ่ Reddit ก่อนไอพีโอ</p>\n<p><img alt=\"No Description\" src=\"https://www.blognone.com/sites/default/files/externals/8eec9c608078e4c8138742b9c837591b.jpeg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/reddit\">Reddit</a></div><div><a href=\"/topics/ipo\">IPO</a></div><div><a href=\"/topics/tencent\">Tencent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a18cae9175a7c7e8384dcc4bb312d80cd53ae675b1975cf8e05c91f56ed61a93","category":"Thai"}