{"title":"Sea Group รายงานผลประกอบการ - Shopee เติบโตแข็งแกร่ง","link":"https://www.blognone.com/node/141387","date":1723555431000,"content":"<div><div><div><p>Sea Group รายงานผลประกอบการประจำไตรมาสที่ 2 ปี 2024 มีรายได้รวมตามบัญชี GAAP เพิ่มขึ้น 23.0% จากช่วงเดียวกันในปีก่อนเป็น 3,807 ล้านดอลลาร์ และมีกำไรสุทธิ 80 ล้านดอลลาร์</p>\n<p>รายได้เฉพาะส่วนธุรกิจอีคอมเมิร์ซหรือ Shopee เพิ่มขึ้น 33.7% เป็น 3,029 ล้านดอลลาร์ มีมูลค่าการซื้อสุทธิ (GMV) เพิ่มขึ้น 29.1% เป็น 23.3 พันล้านดอลลาร์ จากจำนวนคำสั่งซื้อ 2.5 พันล้านคำสั่งซื้อ ขณะที่กลุ่มธุรกิจความบันเทิงดิจิทัล (Garena) รายได้ 435.6 ล้านดอลลาร์ และธุรกิจการเงินดิจิทัล (SeaMoney) มีรายได้ 519.3 ล้านดอลลาร์</p>\n<p>Forrest Li ซีอีโอกลุ่ม Sea กล่าวว่าจากผลการดำเนินงานที่แข็งแกร่งในครึ่งแรกของปีนี้ และแนวโน้มที่แข็งแกร่งในครึ่งหลังของปี คาดว่า Shopee จะมีกำไร EBITDA เป็นบวกได้ตั้งแต่ไตรมาสที่ 3 ปีนี้ โดยมี GMV ตลอดปีเติบโตที่ประมาณ 25%</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/2Q2024/TWIFPvNsKrWONCEaa711/2024.08.13%20Sea%20Second%20Quarter%202024%20Results.pdf\">Sea</a></p>\n<p><img src=\"https://www.blognone.com/sites/default/files/externals/290c04463a522903f788e56f362fd0b0.jpg\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/financial-report\">Financial Report</a></div><div><a href=\"/topics/garena\">Garena</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ada04a3449349a241a55c41e7b0ea6fa8f70d47bad2abb0b98b9a7ee4556a793","category":"Thai"}