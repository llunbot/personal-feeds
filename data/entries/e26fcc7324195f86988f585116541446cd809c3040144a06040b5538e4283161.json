{"title":"Raspberry Pi เปิด datasheet ชิป RP1 สำหรับการพอร์ตระบบปฎิบัติการ มีซีพียูและแรมในตัว","link":"https://www.blognone.com/node/136137","date":1696732959000,"content":"<div><div><div><p>Raspberry Pi Foundation ปล่อย<a href=\"https://datasheets.raspberrypi.com/rp1/rp1-peripherals.pdf\">เอกสาร datasheet ของชิป RP1</a> ที่ใช้ใน<a href=\"https://www.blognone.com/node/135974\">บอร์ด Rospberry Pi 5</a> สำหรับจัดการ I/O เช่น GPIO, SDIO, USB, กล้อง, จอภาพ, และอีเธอร์เน็ต โดยเอกสารที่เปิดออกมายังเป็นเพียงฉบับร่าง แต่ทางมูลนิธิก็ระบุว่าน่าจะช่วยให้นักพัฒนาระบบปฎิบัติการอื่นๆ สามารถพอร์ตระบบปฎิบัติการมาได้</p>\n<p>datasheet แสดงชิ้นส่วนภายใน RP1 ว่าส่วนประกอบหลักคือ bus fabric ที่เชื่อม PCIe จากซีพียูหลักมายัง I/O ต่างๆ และภายในมีซีพียู Cortex-M3 อีกสองคอร์ สำหรับคอนฟิกการทำงานของตัวชิปเอง พร้อม boot ROM และ RAM ขนาด 64kB ที่ใช้งานร่วมกับอุปกรณ์ต่างๆ ในชิป</p>\n<p>เป้าหมายของ RP1 คือแยกส่วน I/O ออกมาโดยใช้กระบวนการผลิตที่ราคาถูกกว่าชิปหลัก แต่ยังคงความเข้ากันได้กับ  I/O ของซีพียูเดิม ทีมงานเล่าถึงความยากเช่นการเลือกใช้แผ่นรองซิลิกอน (substrate) ที่ต้องกดต้นทุนด้วยการใช้แบบ 2 layer ซึ่งทำให้ออกแบบได้ยากขึ้นแต่ก็ทำได้สำเร็จ</p>\n<p>ที่มา - <a href=\"https://www.raspberrypi.com/news/rp1-the-silicon-controlling-raspberry-pi-5-i-o-designed-here-at-raspberry-pi/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/bc17a24d75573806b243bf89964a700a.png\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e26fcc7324195f86988f585116541446cd809c3040144a06040b5538e4283161","category":"Thai"}