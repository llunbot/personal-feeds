{"title":"Samsung ครองอันดับ 1 ของอุตสาหกรรมทีวีติดต่อกัน 18 ปี มีส่วนแบ่งตลาด 30.1% ในปี 2023","link":"https://www.blognone.com/node/138490","date":1709285758000,"content":"<div><div><div><p>บริษัทวิจัยตลาด Omdia รายงานว่า ในปี 2023 Samsung ครองส่วนแบ่งตลาด 30.1% ของตลาดทีวีทั่วโลกติดต่อกัน 18 ปี นับตั้งแต่ปี 2006 ความสำเร็จครั้งนี้เป็นผลมาจากกลยุทธ์ของ Samsung ที่เน้นทีวีในกลุ่มพรีเมียมและจอขนาดใหญ่ ที่ประกอบไปด้วย QLED TV และ OLED TV</p>\n<p>นับตั้งแต่เปิดตัวในปี 2017 ไลน์อัพ QLED TV ที่รวมถึง Neo QLED รุ่นล่าสุด มียอดขายสะสมกว่า 40 ล้านเครื่องเฉพาะปี 2023 ปีเดียว หากนับแค่ QLED จะมียอดขายทั้งหมด 8.31 ล้านเครื่อง</p>\n<p>ในขณะที่กลุ่มทีวีพรีเมียมที่มีขนาดหน้าจอ 75 นิ้วขึ้นไป และมีราคาสูงกว่า 2,500 ดอลลาร์สหรัฐ มีส่วนแบ่งตลาด 60.5% เมื่อคิดจากยอดขายทีวีที่มีราคาสูงกว่า 2,500 ดอลลาร์สหรัฐขึ้นไป และมีส่วนแบ่ง 33.9% สำหรับทีวีขนาด 75 นิ้วขึ้นไป ส่วนทีวีรุ่น 98 นิ้ว Samsung ยังรักษาตำแหน่งผู้นำในกลุ่มทีวีขนาด 90 นิ้วขึ้นไปได้ด้วยส่วนแบ่งตลาด 30.4%</p>\n<p>ด้านไลน์อัพ OLED มียอดขาย 1.01 ล้านเครื่อง ในปี 2023 ครองส่วนแบ่งตลาด 22.7% โดย Samsung คาดการณ์ว่าไลน์อัพของ OLED TV ในปี 2024 ส่วนแบ่งตลาดในกลุ่ม OLED จะเพิ่มขึ้น</p>\n<p>ในงาน CES 2024 ทาง Samsung ได้เปิดตัวโปรเซสเซอร์ NQ8 AI Gen3 ที่เปิดทางสู่ยุคหน้าจอ AI ทั้งในด้านชิปเซ็ตและความสามารถต่าง ๆ ผสานรวมกับ AI ที่มี Tizen OS เป็นตัวขับเคลื่อนเพื่อทำให้หน้าจอ AI เป็นศูนย์กลางของสมาร์ทโฮม</p>\n<p><img alt=\"No Description\" src=\"https://www.blognone.com/sites/default/files/externals/03f9e1e9776ca92146d3afe02f2d1656.png\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/television\">Television</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df252fe3d24c6ef20559f2c28a9cc9a1ece11c956a0e8da318c63716423aa1d6","category":"Thai"}