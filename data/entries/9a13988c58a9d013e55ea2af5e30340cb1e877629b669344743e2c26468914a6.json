{"title":"NVIDIA เปิดตัวจีพียู RTX Pro Blackwell มีทั้งเซิร์ฟเวอร์, เวิร์คสเตชัน, โน้ตบุ๊ก","link":"https://www.blognone.com/node/145364","date":1742432310000,"content":"<div><div><div><p>เก็บตกสินค้าใหม่ของ NVIDIA ในงาน GTC 2025 นอกจาก<a href=\"https://www.blognone.com/node/145338\">ชิประดับท็อปสุด Blackwell Ultra GB300</a> ในตลาดศูนย์ข้อมูลแล้ว ยังมีจีพียูตระกูล RTX Pro (Quadro เดิม) อัพเกรดแกนเป็น Blackwell สำหรับตลาดเดสก์ท็อปเวิร์คสเตชัน, โน้ตบุ๊กเวิร์คสเตชัน, เซิร์ฟเวอร์ทั่วไป เปิดตัวอีกชุดใหญ่ด้วย</p>\n<p>การเปลี่ยนมาใช้สถาปัตยกรรม Blackwell จะได้ฟีเจอร์ใหม่ๆ แบบเดียวกับการ์ดตระกูล GeForce RTX 50 ได้แก่ 4th Gen RT Core, 5th Gen Tensor Core, แรม GDDR7, ตัวเข้ารหัสวิดีโอ 9th Gen NVENC, ตัวถอดรหัสวิดีโอ 6th Gen NVDEC, PCIe 5.0, DisplayPort 2.1</p>\n<p><strong>เซิร์ฟเวอร์</strong></p>\n<ul>\n<li><strong>NVIDIA RTX PRO 6000 Blackwell Server Edition</strong> จีพียูตัวนี้มาแทนจีพียูกลุ่ม L40S ที่ใช้สถาปัตยกรรม Ada Lovelace ของเดิม มีประสิทธิภาพการรันโมเดล LLM ดีขึ้นสูงสุด 5 เท่า ให้แรม 96GB GDDR7</li>\n</ul>\n<p>เซิร์ฟเวอร์ที่ใช้ RTX Pro 6000 จากแบรนด์ต่างๆ เช่น  Cisco, Dell Technologies, Hewlett Packard Enterprise, Lenovo, Supermicro จะเริ่มวางขายในเดือนพฤษภาคม 2025 รวมถึงจะมีให้บริการเช่าใช้งานบนคลาวด์หลายๆ ค่ายด้วย</p>\n<p><img alt=\"No Description\" src=\"https://www.blognone.com/sites/default/files/externals/8cc3f39b8d1391645f9f12e363a7c4a7.jpg\" /></p>\n<p><strong>เดสก์ท็อป</strong></p>\n<ul>\n<li><strong>NVIDIA RTX PRO 6000 Blackwell Workstation Edition</strong> แรม 96GB GDDR7 (เทียบกับ 5090 แรม 32GB), พลังงาน 600W</li>\n<li><strong>NVIDIA RTX PRO 6000 Blackwell Max-Q Workstation Edition</strong> แรม 96GB เท่ากัน เป็นรุ่น Max-Q ลดการใช้พลังงานเหลือ 300W</li>\n<li><strong>NVIDIA RTX PRO 5000 Blackwell</strong> แรม 48GB, พลังงาน 300W</li>\n<li><strong>NVIDIA RTX PRO 4500 Blackwell</strong> แรม 32GB, พลังงาน 200W</li>\n<li><strong>NVIDIA RTX PRO 4000 Blackwell</strong> แรม 24GB, พลังงาน 140W</li>\n</ul>\n<p>ตัว Pro 6000 Workstation Edition ทั้งรุ่นปกติและ Max-Q จะเริ่มวางขายเดือนเมษายน รุ่นอื่นๆ จะวางขายช่วงฤดูร้อนกลางปี 2025</p>\n<p><img alt=\"No Description\" src=\"https://www.blognone.com/sites/default/files/externals/c7c2968ebdefa6518073dd85bc2e6e5c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ab2031b6b8f88f32dc43effded13f33c.png\" /></p>\n<p><strong>โน้ตบุ๊ก</strong></p>\n<ul>\n<li><strong>NVIDIA RTX PRO 5000 Blackwell</strong> แรม 24GB, พลังงาน 95-175W</li>\n<li><strong>NVIDIA RTX PRO 4000 Blackwell</strong> แรม 16GB, พลังงาน 80-175W</li>\n<li><strong>NVIDIA RTX PRO 3000 Blackwell</strong> แรม 12GB, พลังงาน 60-140W</li>\n<li><strong>NVIDIA RTX PRO 2000 Blackwell</strong> แรม 8GB, พลังงาน 45-115W</li>\n<li><strong>NVIDIA RTX PRO 1000 Blackwell</strong> แรม 8GB, พลังงาน 35-115W</li>\n<li><strong>NVIDIA RTX PRO 500 Blackwell</strong> แรม 6GB, พลังงาน 35-75W</li>\n</ul>\n<p>โน้ตบุ๊กกลุ่ม RTX Pro Blackwell จะวางขายภายในปี 2025 ยังไม่ระบุเดือน</p>\n<p><img alt=\"No Description\" src=\"https://www.blognone.com/sites/default/files/externals/4052b804966598c61bfc1b2a06146515.png\" /></p>\n<p>ที่มา - <a href=\"https://nvidianews.nvidia.com/news/nvidia-blackwell-rtx-pro-workstations-servers-agentic-ai\">NVIDIA</a>, <a href=\"https://blogs.nvidia.com/blog/rtx-pro-6000-blackwell-server-edition/\">NVIDIA (Server)</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/workstation\">Workstation</a></div><div><a href=\"/topics/quadro\">Quadro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a13988c58a9d013e55ea2af5e30340cb1e877629b669344743e2c26468914a6","category":"Thai"}