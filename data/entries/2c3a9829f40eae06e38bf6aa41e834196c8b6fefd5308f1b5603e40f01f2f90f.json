{"title":"Google บอกแก้ไขปัญหา Chromecast ใช้ไม่ได้ ให้ผู้ใช้งานทั้งหมดแล้ว รวมทั้งกรณีที่ Factory Reset","link":"https://www.blognone.com/node/145330","date":1742306953000,"content":"<div><div><div><p>ความคืบหน้าล่าสุดของ<a href=\"https://www.blognone.com/node/145203\">ปัญหา</a> Chromecast Gen 2 และ Chromecast Audio ไม่สามารถใช้งานได้โดยมีข้อความเตือนว่า \"อุปกรณ์ไม่น่าเชื่อถือ\" หรือ \"‘untrusted device\" หลังจากกูเกิลบอกว่าได้<a href=\"https://www.blognone.com/node/145275\">ทยอยออกอัปเดต</a>แก้ไขให้ผู้ใช้งานไป ตอนนี้กูเกิลบอกว่าผู้ใช้งานทั้งหมดควรใช้งาน Chromecast ได้ตามปกติแล้ว จากการปล่อยอัปเดตเฟิร์มแวร์เวอร์ชันล่าสุด แต่หากยังใช้ไม่ได้ให้ลองรีบูทอุปกรณ์เพื่อเรียกอัปเดตเฟิร์มแวร์</p>\n<p>ส่วนกรณีที่ผู้ใช้งานทำ Factory Reset ซึ่งส่งผลให้ไม่สามารถตั้งค่าอุปกรณ์ใหม่ได้ กูเกิลบอกว่าให้ผู้ใช้งานอัปเดตแอป Google Home บนสมาร์ทโฟนเป็นเวอร์ชันล่าสุด (3.30.1.6 สำหรับ Android และ 3.30.106 สำหรับ iOS) แล้วทำการติดตั้งอุปกรณ์อีกครั้งจะสามารถทำได้สำเร็จ ทั้งนี้แอปกำลังทยอยอัปเดต ผู้ใช้งานบางคนอาจยังไม่เห็นอัปเดตล่าสุดในสโตร์ตอนนี้</p>\n<p>กูเกิลขออภัยผู้ใช้งานต่อเหตุการณ์ที่เกิดขึ้น และสัญญาว่าจะแก้ไขปัญหาที่เกิดขึ้นให้เร็วที่สุด</p>\n<p>ที่มา: <a href=\"https://www.googlenestcommunity.com/t5/Streaming/Regarding-an-issue-with-Chromecast-2nd-gen-and-Chromecast-Audio/td-p/686992\">กูเกิล</a></p>\n<p><img src=\"https://www.blognone.com/sites/default/files/externals/2ae7922a77a005a37345c3f7a9e8103b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c3a9829f40eae06e38bf6aa41e834196c8b6fefd5308f1b5603e40f01f2f90f","category":"Thai"}