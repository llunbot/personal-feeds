{"title":"Bandai Namco เปิดตัว Studio 2 & Studio S สตูดิโอสร้างเกมที่ทำงานร่วมกับ Nintendo","link":"https://www.blognone.com/node/136734","date":1699960856000,"content":"<div><div><div><p>Bandai Namco เปิดตัว Studio 2 &amp; Studio S อย่างเป็นทางการ ซึ่งวางตัวให้เป็นสตูดิโอเกมภายในที่พัฒนาเกมตามที่ Nintendo ต้องการ โดยสตูดิโอนี้เป็นสตูดิโอสร้างเกมที่มีมานานหลายปีแล้ว และพัฒนาเกมตั้งแต่ Super Smash Bros. for 3DS &amp; WiiU, Super Smash Bros. Ultimate, Mario Kart 8, Mario Kart 8 Deluxe, Mario Kart Tour, Arms และ Mario Sports Superstars ให้กับ Nintendo แต่ยังไม่เคยมีชื่อสตูดิโอแต่อย่างใด</p>\n<p>ตามข้อมูลบนเว็บไซต์ ทีมงานสตูดิโอนี้ประกอบไปด้วยพนักงาน 152 คน โดย 32% เป็นเด็กจบใหม่ 40% เป็นฝ่ายศิลป์ ส่วนที่เหลือประกอบด้วยนักออกแบบ และโปรแกรมเมอร์ นอกจากนี้ข้อมูลในเว็บไซต์ยังรวมรายชื่อตำแหน่งงานจำนวนหนึ่งที่ระบุว่า Studio 2 &amp; Studio S มีโปรเจคพัฒนาเกมแอคชั่นสามมิติ และพัฒนาเกมของลูกค้า ที่มอบหมายโดย Nintendo ทั้ง 2 โปรเจค</p>\n<p><img alt=\"No Description\" src=\"https://www.blognone.com/sites/default/files/externals/068652e84cd6a461bca3db107af7d105.png\" /></p>\n<p>Bandai Namco ร่วมมือกับ Nintendo อยู่บ่อยครั้ง โดยก่อนหน้านี้มีเกม Donkey Konga, Star Fox Assault, Mario Kart Arcade, New Pokémon Snap และ Pokkén Tournament</p>\n<p>อย่างไรก็ตาม นี่เป็นครั้งแรกที่มีการตั้งชื่อสตูดิโอขึ้นมาโดยเฉพาะให้กับทีมที่ทำงานร่วมกันในโปรเจคที่นำโดย Nintendo นับตั้งแต่ยุค Wii U และ 3DS</p>\n<p>ที่มา - <a href=\"https://www.videogameschronicle.com/news/bandai-namco-formally-announces-studio-2-studio-s-its-nintendo-collaboration-studio/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ee6d86e5ae5042726758c5e3dc353317176501f928bfceb4c293a082d7bdb93","category":"Thai"}