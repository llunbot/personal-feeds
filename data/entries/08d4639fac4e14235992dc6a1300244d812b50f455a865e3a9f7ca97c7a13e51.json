{"title":"ยอดดาวน์โหลดแอปคุยเสียงครึ่งปีแรก Yalla แตะ 48.1 ล้าน แซง Clubhouse ที่ 30.2 ล้าน","link":"https://www.blognone.com/node/123952","date":1627532974000,"content":"<div><div><div><p>สถิติ Sensor Tower เปิดเผยแอปคุยเสียงที่มียอดดาวน์โหลดสูงสุดช่วง 1 มกราคม ถึง 25 กรกฎาคม 2021 ว่าไม่ใช่ Clubhouse แต่เป็น Yalla แอปคุยเสียงจากสหรัฐอาหรับเอมิเรตส์ ที่มียอดดาวน์โหลดถึง 48.1 ล้านครั้ง แต่ 44.3 ล้านครั้งมาจากฝั่ง Android มี iOS แค่ 3.8 ล้านครั้ง โดย Yalla แม้จะมีออฟฟิศหลักอยู่ในดูไบ แต่ผู้ก่อตั้งและเจ้าของคือ Yang Tao ชาวจีนที่เป็นอดีตผู้จัดการทั่วไปของ ZTE ในสหรัฐอาหรับเอมิเรตส์</p>\n<p>เทียบกับ Clubhouse ที่มียอดดาวน์โหลด 30.2 ล้านครั้ง ยอดดาวน์โหลดบน iOS กับ Android แบ่งกันที่ 18.7 และ 11.5 ล้านครั้ง ห่างกันแค่ราว 6.2 ล้านครั้ง แม้ iOS จะเปิดให้ดาวน์โหลดก่อนก็ตาม ส่วนอันดับสามเป็น Lizhi แอปห้องคุยเสียงจากจีน ยอดดาวน์โหลดรวม 29.5 ล้านครั้ง แทบจะทั้งหมดมาจาก iOS</p>\n<p>ส่วน <a href=\"https://www.blognone.com/node/123245\">Greenroom</a> แอปห้องคุยเสียงจาก Spotify ที่เปิดตัวมาเป็นคู่แข่ง Clubhouse มียอดดาวน์โหลดบน iOS ราว 1.4 แสนครั้งบน Android ข้อมูลจาก <a href=\"https://play.google.com/store/apps/details?id=io.bettylabs.disco\">Google Play Store</a> มียอดดาวน์โหลดเกิน 100,000 ครั้ง เมื่อรวมกัน แปลว่าแอปมียอดดาวน์โหลดราว 2.4 แสนครั้งแล้ว แต่ยังน้อยเมื่อเทียบกับแอปอื่น หรือยอดผู้ใช้ของแอป Spotify ที่มี<a href=\"https://www.cnbc.com/2021/07/28/spotify-stock-dips-after-reporting-weak-total-monthly-user-growth.html\">ราว 365 ล้านคนต่อเดือน</a></p>\n<p>ที่มา - <a href=\"https://techcrunch.com/2021/07/28/spotifys-clubhouse-rival-greenroom-tops-140k-installs-on-ios-100k-on-android/\">TechCrunch</a></p>\n<p><img src=\"https://www.blognone.com/sites/default/files/externals/91d052f96a501045e0eef7284a3e11ac.png\" /><em>ภาพ: Sensor Tower</em></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/social-network\">Social Network</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08d4639fac4e14235992dc6a1300244d812b50f455a865e3a9f7ca97c7a13e51","category":"Thai"}