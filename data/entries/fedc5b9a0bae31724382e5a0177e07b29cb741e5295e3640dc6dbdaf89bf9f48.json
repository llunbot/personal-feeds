{"title":"ไปอีกเจ้า Google Pixel 6 และ 6 Pro จะไม่แถมที่ชาร์จมาในกล่อง","link":"https://www.blognone.com/node/124281","date":1629259237000,"content":"<div><div><div><p>หลัง <a href=\"https://www.blognone.com/node/124270\">Google เปิดตัว Pixel 5a เมื่อคืน</a> ก็ระบุเพิ่มเติมไว้ว่า Pixel 5a จะเป็นรุ่นสุดท้ายที่แถมที่ชาร์จมาในกล่อง ส่วน Pixel 6 และ 6 Pro จะไม่มีที่ชาร์จแถม โดย Google ระบุว่าผู้ใช้ส่วนใหญ่ มีที่ชาร์จ USB-C อยู่แล้ว คงไม่จำเป็นต้องแถมมาอีกต่อไป</p>\n<p>Apple เป็น<a href=\"https://www.blognone.com/node/119004\">ผู้เริ่มต้นแนวทางนี้</a> โดยให้เหตุผลว่าช่วยลดการใช้ทรัพยากร ลดโลกร้อน หลังจากนั้น Samsung ที่จิกกัด Apple เรื่องไม่แถมที่ชาร์จอยู่สักพัก ก็<a href=\"https://www.blognone.com/node/120614\">ไม่แถมที่ชาร์จมากับ Galaxy S21 เช่นกัน</a> จนต้อง<a href=\"https://www.blognone.com/node/120250\">ลบโพสต์ที่เคยแซว Apple ออก</a></p>\n<p>ส่วน Xiaomi ก็<a href=\"https://www.blognone.com/node/120280\">เกือบไม่แถมที่ชาร์จมากับ Mi 11</a> แต่สุดท้ายก็<a href=\"https://www.blognone.com/node/120294\">ให้ผู้ใช้เลือกได้ว่าจะรับที่ชาร์จหรือไม่ในราคาเท่ากัน</a> ซึ่งดูน่าจะเป็นทางออกที่ดีที่สุดสำหรับผู้ใช้ แต่ก็ยังแถมที่ชาร์จแบบชาร์จเร็วอยู่ในรุ่นต่อๆ มา เช่น <a href=\"https://www.blognone.com/node/122545\">Mi 11 Ultra</a> เหมือนเดิม</p>\n<p><img src=\"https://www.blognone.com/sites/default/files/externals/e0512180fd2a21fb24359d8b0cde58d1.jpeg\" /></p>\n<p>ที่มา - <a href=\"https://www.theverge.com/2021/8/17/22628702/google-pixel-6-charger-not-included\">The Verge</a></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/google\">Google</a></div><div><a href=\"/topics/charging\">Charging</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fedc5b9a0bae31724382e5a0177e07b29cb741e5295e3640dc6dbdaf89bf9f48","category":"Thai"}