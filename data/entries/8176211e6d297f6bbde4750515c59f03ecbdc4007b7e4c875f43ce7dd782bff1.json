{"title":"จีนถอนร่างกำกับดูแลเกมออนไลน์ฉบับใหม่ - ราคาหุ้น Tencent, NetEase ปรับขึ้นทันทีหลังมีข่าว","link":"https://www.blognone.com/node/137815","date":1705992155000,"content":"<div><div><div><p>ทางการจีนได้ถอดรายละเอียดร่างกฎหมายกำกับดูแลเกมออนไลน์ออกจากเว็บไซต์ โดยลิงก์ไม่สามารถเข้าถึงได้ ซึ่งคาดว่าหน่วยงานจะทบทวนร่างกฎหมายนี้ใหม่ทั้งหมดตามที่เคย<a href=\"https://www.blognone.com/node/137383\">บอกก่อนหน้านี้</a> หลังจากร่างกฎหมายนี้<a href=\"https://www.blognone.com/node/137359\">สร้างความสับสน</a>ในอุตสาหกรรมเกมของจีน จนราคาหุ้นของบริษัทเกมรายใหญ่ปรับลดลงมาก</p>\n<p>ท่าทีนี้อาจไม่สร้างความประหลาดใจมากนัก เพราะก่อนหน้านี้มีข่าวว่าทางการจีนได้<a href=\"https://www.blognone.com/node/137490\">สั่งปลด</a>หัวหน้าฝ่ายประชาสัมพันธ์ของสำนักงานสื่อและสิ่งพิมพ์แห่งชาติของจีน (NPPA) ที่เผยแพร่ร่างกำกับดูแลดังกล่าว</p>\n<p>ราคาหุ้นของ Tencent และ NetEase สองบริษัทเกมรายใหญ่ปรับเพิ่มขึ้นทันทีหลังมีรายงานข่าวนี้ออกมา</p>\n<p>ร่างกำกับดูแลที่มีประเด็นนี้กำหนดเงื่อนไขหลายอย่าง ที่น่าจะส่งผลมากกับอุตสาหกรรมเกมในจีน เช่น จำกัดวงเงินใช้งานต่อเกมต่อบัญชี, ห้ามใช้ระบบรางวัล หรือวิธีการที่ทำให้ผู้เล่นต้องมาเล่นเป็นประจำ เป็นต้น</p>\n<p>ที่มา: <a href=\"https://techcrunch.com/2024/01/22/china-quietly-pulls-draft-gaming-rules-from-website/\">TechCrunch</a></p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/games\">Games</a></div><div><a href=\"/topics/tencent\">Tencent</a></div><div><a href=\"/topics/netease\">NetEase</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8176211e6d297f6bbde4750515c59f03ecbdc4007b7e4c875f43ce7dd782bff1","category":"Thai"}