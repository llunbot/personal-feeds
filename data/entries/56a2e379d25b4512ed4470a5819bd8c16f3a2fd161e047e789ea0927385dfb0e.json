{"title":"ลาก่อนยุค FIFA ได้เวลา EA Sports FC 24 เปิดตัวอย่างเป็นทางการ","link":"https://www.blognone.com/node/134768","date":1689038613000,"content":"<div><div><div><p>EA เปิดตัวเกม EA Sports FC 24 อย่างเป็นทางการ ถือเป็นการเปลี่ยนผ่านสู่ยุคใหม่ที่ไม่ใช้แบรนด์ FIFA อีกต่อไป</p>\n<p>ตอนนี้สิ่งที่เผยออกมายังมีแค่เทรลเลอร์ประกาศเปิดตัว รวมนักฟุตบอลดังๆ จำนวนมากทั้งชายและหญิง ทั้งในปัจจุบันและในอดีต (เช่น Pele, Johan Cruyff, Zinedine Zidane, David Beckham) มาในร่างโมเดล 3D เพื่อเปิดตัวเกมใหม่ ส่วนรายละเอียดอื่นๆ จะแถลงเพิ่มเติมในวันที่ 13 กรกฎาคมนี้ (ตามปกติแล้ว EA FIFA เปิดตัวภาคใหม่ในเดือนกรกฎาคม และวางขายจริงในเดือนกันยายน)</p>\n<p>ส่วนชื่อแบรนด์เกม FIFA นั้น ทาง <a href=\"https://www.blognone.com/node/128423\">FIFA เคยประกาศเอาไว้ว่าจะหาพาร์ทเนอร์รายใหม่เข้ามาเสียบแทน และตั้งเป้าออกเกมภาคใหม่ในปีหน้า 2024</a></p>\n<p><img alt=\"No Description\" src=\"https://www.blognone.com/sites/default/files/externals/3d7fb8cda8b42e6d5b461984ab13213b.jpg\" /></p>\n<p>ที่มา - <a href=\"https://www.ea.com/games/ea-sports-fc/fc-24\">EA</a></p>\n</div></div></div><div><div>Topics: </div><div><div><a href=\"/topics/ea-sports-fc\">EA Sports FC</a></div><div><a href=\"/topics/ea-fifa\">EA FIFA</a></div><div><a href=\"/topics/games\">Games</a></div><div><a href=\"/topics/football\">Football</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56a2e379d25b4512ed4470a5819bd8c16f3a2fd161e047e789ea0927385dfb0e","category":"Thai"}