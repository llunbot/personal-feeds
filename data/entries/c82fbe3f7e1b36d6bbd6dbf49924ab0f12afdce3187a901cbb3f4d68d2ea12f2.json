{"title":"ศาลอาญาวางแนวการปิดเว็บไซต์ ส่งหมายแจ้งผู้ดูแลให้เข้ามาคัดค้านได้ภายใน 7 วัน","link":"https://www.blognone.com/node/123890","date":1627283051000,"content":"<div><div><div><p>นายสิทธิโชค อินนทรวิเศษ อธิบดีผู้พิพากษาศาลอาญาออก <em>\"คำแนะนำอธิบดีผู้พิพากษาศาลอาญาว่าด้วยแนวทางการพิจารณาคำร้องขอให้ระงับการเผยแพร่ข้อมูลคอมพิวเตอร์ ตามพระราชบัญญัติว่าด้วยความผิดเกี่ยวกับคอมพิวเตอร์ พ.ศ.2550 มาตรา 20\"</em> วางแนวทางการไต่สวนคำร้องขอบล็อคเว็บจากกระทรวงดิจิทัลเพื่อให้เว็บไซต์สามารถเข้ามาโต้แย้งได้ หลัง<a href=\"https://www.blognone.com/node/119119\">กระทรวงดิจิทัลยื่นคำร้องขอให้ปิด VoiceTV ทุกช่องทางออนไลน์เมื่อปี 2020</a> ไม่ใช่เพียงแค่ปิดกั้นข้อความที่ผิดกฎหมายเท่านั้น</p>\n<p>จากเดิมที่การปิดเว็บไซต์เป็นการไต่สวนจากเจ้าหน้าที่ของกระทรวงดิจิทัลฝ่ายเดียว แนวทางหลังจากนี้เมื่อกระทรวงดิจิทัลยื่นขอปิดเว็บไซต์ ศาลจะแจ้งผู้รับผิดชอบผ่านทางเว็บไซต์ศาล (e-Notice System) พร้อมกับกระทรวงดิจิทัลแจ้งผ่านช่องทางอื่นๆ เช่นแชตหรืออีเมล โดยให้เวลา 7 วันในการขอคัดค้าน ในกรณีเป็นเหตุฉุกเฉินหรือผู้ถูกกล่าวหาไม่มาคัดค้านก็จะไต่สวนฝ่ายเดียวต่อไป</p>\n<p>แนวทางนี้ทำให้รายชื่อเว็บไซต์ที่ถูกกระทรวงดิจิทัลยื่นคำร้องขอสั่งปิดจะไปปรากฎบนเว็บไซต์ศาล อย่างไรก็ดีตัวประกาศนั้นจะระบุเพียงชื่อหน่วยงานผู้ร้อง, เว็บไซต์ที่ถูกกล่าวหา, และวันที่ไต่สวนเท่านั้น จะไม่ระบุรายละเอียดความผิดแต่อย่างใด</p>\n<p>ที่มา - <a href=\"https://www.facebook.com/121882511847085/posts/832187710816558/?d=n\">Facebook: สื่อศาล</a></p>\n<p><img src=\"https://www.blognone.com/sites/default/files/externals/8c406430133ec2d998cf24d1d82b4e6e.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/law\">Law</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c82fbe3f7e1b36d6bbd6dbf49924ab0f12afdce3187a901cbb3f4d68d2ea12f2","category":"Thai"}