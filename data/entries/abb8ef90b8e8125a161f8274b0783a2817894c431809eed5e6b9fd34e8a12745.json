{"title":"Alibaba ขายธุรกิจห้างสรรพสินค้า Intime แบบขาดทุน 1.3 พันล้านดอลลาร์ เพื่อโฟกัสที่ออนไลน์","link":"https://www.blognone.com/node/143708","date":1734437174000,"content":"<div><div><div><p>Alibaba Group เปิดเผยว่ากลุ่มบริษัทได้ตกลงขายธุรกิจห้างสรรพสินค้าในจีน Intime โดยจะบันทึกขาดทุนจากดีลนี้ 1,300 ล้านดอลลาร์ โดยการขายธุรกิจห้างสรรพสินค้านี้ เพื่อเป็นไปตามการปรับกลยุทธ์บริษัทที่จะ<a href=\"https://www.blognone.com/node/138033\">โฟกัสธุรกิจหลักอีคอมเมิร์ซ</a></p>\n<p>เมื่อเดือนที่แล้ว Alibaba รายงานความคืบหน้าแผน<a href=\"https://www.blognone.com/node/133198\">แยกบริษัท</a>ตามกลุ่มธุรกิจ โดยจะรวมธุรกิจอีคอมเมิร์ซในจีน และอีคอมเมิร์ซต่างประเทศมาเป็นบริษัทเดียว (เดิมจะแยกกัน) เพื่อให้สามารถแข่งขันกับคู่แข่งที่ตอนนี้ใช้กลยุทธ์ทำตลาดจีนและต่างประเทศแยกสองแบรนด์ ไม่ว่าจะเป็น PDD Holding ที่มี Pinduoduo ในจีน และ Temu ในต่างประเทศ หรือ ByteDance ที่มี Douyin ในจีน และ TikTok ในต่างประเทศ</p>\n<p>ผู้ซื้อกิจการ Intime จาก Alibaba คือกลุ่มบริษัท Youngor Fashion ด้วยมูลค่ารวม 1,020 ล้านดอลลาร์ ซึ่งเป็นราคาที่ขาดทุนจากที่ Alibaba <a href=\"https://brandinside.asia/alibaba-intime-offer-department-store/\">ซื้อกิจการในปี 2017</a> ราว 2,600 ล้านดอลลาร์</p>\n<p>ตามแผนที่ Alibaba ประกาศก่อนหน้านี้ บริษัทเตรียมขายธุรกิจค้าปลีกออฟไลน์ตัวอื่นด้วยทั้ง ซูเปอร์มาร์เก็ต Freshippo และซูเปอร์มาร์เก็ต RT-Mart</p>\n<p>ที่มา: <a href=\"https://www.reuters.com/markets/deals/alibaba-sell-mall-chain-1-bln-part-latest-overhaul-2024-12-17/\">Reuters</a></p>\n<ul>\n<li><strong>ดูเพิ่มเติม:</strong> <a href=\"https://www.youtube.com/watch?v=L24H3HlRwzc\">ห้างยังไม่ตาย ค้าปลีกยังอยู่ได้ พาชม Intime ห้างจีนของ Alibaba | Brand Inside Review</a></li>\n</ul>\n<p><img src=\"https://www.blognone.com/sites/default/files/externals/b353227c9b91059422f09818c10a8d1e.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/retail\">Retail</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abb8ef90b8e8125a161f8274b0783a2817894c431809eed5e6b9fd34e8a12745","category":"Thai"}