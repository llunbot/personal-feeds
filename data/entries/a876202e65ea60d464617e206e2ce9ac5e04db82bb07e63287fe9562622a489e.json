{"title":"Hunger ขึ้น Top 10 ภาพยนตร์ภาษาต่างประเทศ ที่ถูกรับชมสูงสุดตลอดกาลใน Netflix","link":"https://www.blognone.com/node/133605","date":1682660225000,"content":"<div><div><div><p>Netflix ประเทศไทยประกาศว่า \"Hunger คนหิว เกมกระหาย\" ภาพยนตร์ออริจินัลของประเทศไทย ทำสถิติใหม่อีกครั้ง โดยจำนวนชั่วโมงรับชมรวมตลอดกาล ขึ้นอันดับ Top 10 ในหมวดภาพยนตร์ภาษาต่างประเทศ (Non-English)</p>\n<p>ตัวเลขชั่วโมงรับชมของ Hunger ล่าสุดคือ 68.89 ล้านชั่วโมง เป็นอันดับ 9 ของภาพยนตร์ต่างประเทศทั้งหมด ทั้งนี้ Netflix จัดอันดับโดยใช้จำนวนชั่วโมงที่ถูกรับชมใน 28 วันแรก (4 สัปดาห์) ที่คอนเทนต์นั้นลงแพลตฟอร์ม ซึ่ง Hunger ฉายในแพลตฟอร์มแล้ว 3 สัปดาห์ ตัวเลขจึงสามารถเพิ่มขึ้นได้อีก ส่วนอันดับ 1 ของหมวดภาพยนตร์ภาษาต่างประเทศคือ Troll ภาพยนตร์จากนอร์เวย์ การรับชม 155.56 ล้านชั่วโมง</p>\n<p>Hunger ขึ้น<a href=\"https://www.blognone.com/node/133481\">อันดับ 1 ของโลก หมวดภาพยนตร์</a>บน Netflix ในสัปดาห์ 10-16 เมษายน 2023 ส่วนสัปดาห์ที่ผ่านมา 17-23 เมษายน 2023 อยู่ในอันดับที่ 2 เฉพาะกลุ่มภาพยนตร์ภาษาต่างประเทศ ขณะที่ในประเทศไทย ล่าสุดเป็นอันดับที่ 3</p>\n<p>ที่มา: <a href=\"https://twitter.com/netflixth/status/1651783299138998272\">Netflix Thailand</a> และ <a href=\"https://top10.netflix.com/films-non-english\">Netflix Top 10</a></p>\n<p><img alt=\"No Description\" src=\"https://www.blognone.com/sites/default/files/externals/ebd5621d249279e5ed4551147303ce6a.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/thailand\">Thailand</a></div><div><a href=\"/topics/movies\">Movies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a876202e65ea60d464617e206e2ce9ac5e04db82bb07e63287fe9562622a489e","category":"Thai"}