{"title":"กูเกิลออกโฆษณา Pixel แซะ iPhone ว่าในที่สุดก็ชาร์จผ่าน USB-C ได้แล้วเหรอ","link":"https://www.blognone.com/node/135575","date":1693879278000,"content":"<div><div><div><p>กูเกิลออกคลิปโฆษณา Pixel คลิปใหม่ เป็นการนำมือถือ Pixel กับ iPhone มานั่งคุยกันในสปา คุยกันถึงวันเก่าๆ ในยุคที่เปิดตัวฟีเจอร์ Swipe to Unlock แล้วคนปรบมือ</p>\n<p>iPhone บอกว่ามือถือรุ่นหลังๆ นำหน้าตัวเองไปมาก มีฟีเจอร์ใหม่ๆ (แบบที่ Pixel โฆษณา) เช่น แก้ภาพเบลอเก่าๆ ให้คมชัด, ใช้ AI ตรวจจับสายเข้าจากคนที่ไม่รู้จัก, แปลภาษาอัตโนมัติ ฯลฯ แต่ iPhone ก็บอกว่ายังมีทีเด็ดเตรียมไว้อยู่ โดยเกี่ยวกับ USB-C แต่ไม่ยอมบอกว่าคืออะไร</p>\n<p>Pixel จึงตอบว่า ชาร์จผ่าน USB-C ได้แล้วเหรอ ซึ่ง iPhone ก็ตกใจว่าทำไมคนอื่นรู้ความลับนี้ และ Pixel ตอบว่าเดามั่วๆ กระมัง</p>\n<p>คลิปจบลงด้วยการโฆษณาว่า <a href=\"https://www.blognone.com/node/135519\">Pixel 8 จะเปิดตัววันที่ 4 ตุลาคม</a></p>\n<p><img alt=\"No Description\" src=\"https://www.blognone.com/sites/default/files/externals/a4d12d97fc0e090d4c32ad69410318ea.jpg\" /></p>\n<p>ที่มา - <a href=\"https://www.androidpolice.com/google-pixel-ad-iphone-usb-c/\">Android Police</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/usb-c\">USB-C</a></div><div><a href=\"/topics/iphone\">iPhone</a></div><div><a href=\"/topics/google\">Google</a></div><div><a href=\"/topics/iphone-15\">iPhone 15</a></div><div><a href=\"/topics/google-pixel-8\">Google Pixel 8</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"866d400bb714a2ef8196d32909453d90736788842cdbb48ab205ad8c9ec96e14","category":"Thai"}