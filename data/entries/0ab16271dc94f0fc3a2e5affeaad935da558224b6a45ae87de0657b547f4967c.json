{"title":"[ลือ] Apple สั่งเลื่อนแผนผลิตเฮดเซต Mixed Reality อีกรอบ และอาจยังไม่เปิดตัวในงาน WWDC","link":"https://www.blognone.com/node/133239","date":1680218317000,"content":"<div><div><div><p>Ming-Chi Kuo นักวิเคราะห์ขาประจำของแอปเปิล ให้ข้อมูลล่าสุดเกี่ยวกับเฮดเซต Mixed Reality <a href=\"https://www.blognone.com/node/132158\">ที่มีข่าวมานาน</a> และคาดว่าจะเปิดตัวใน<a href=\"https://www.blognone.com/node/133213\">งาน WWDC กลางปีนี้</a> โดยบอกว่าเฮดเซตนี้เลื่อนแผนการผลิตออกไปอีก เป็นช่วงปลายไตรมาสที่ 3</p>\n<p>Kuo บอกว่าเหตุผลนั้นมาจากการประเมินภายใน ว่าการเปิดตัวเฮดเซตนี้อาจไม่สร้างความตื่นตาและเป็นที่สนใจ ในระดับเดียวกับตอน<a href=\"https://www.blognone.com/news/3720/apple-iphone-%E0%B8%AD%E0%B8%AD%E0%B8%81%E0%B8%A1%E0%B8%B2%E0%B9%81%E0%B8%A5%E0%B9%89%E0%B8%A7%E0%B8%84%E0%B8%A3%E0%B8%B1%E0%B8%9A-%E0%B8%9E%E0%B8%A3%E0%B9%89%E0%B8%AD%E0%B8%A1%E0%B8%81%E0%B8%B1%E0%B8%9A%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%8A%E0%B8%B7%E0%B9%88%E0%B8%AD%E0%B8%9A%E0%B8%A3%E0%B8%B4%E0%B8%A9%E0%B8%B1%E0%B8%97%E0%B8%94%E0%B9%89%E0%B8%A7%E0%B8%A2\">แอปเปิลเปิดตัว iPhone</a> และการเลื่อนแผนผลิตนี้ ก็อาจทำให้เฮดเซตนี้ไม่มีการเปิดตัวในงาน WWDC ด้วย</p>\n<p>จากรายงานที่มีก่อนหน้านี้ ปัญหาที่แอปเปิลยังกังวลในสินค้าเฮดเซตนี้มีหลายอย่าง ทั้งตลาดอาจยังไม่ตอบรับมาก ปัญหาเศรษฐกิจโลก ราคาที่อาจสูงถึง 3,000 ดอลลาร์ น้ำหนักเฮดเซต ไปจนถึงปัญหาแอปและคอนเทนต์ที่มีไม่มากพอ</p>\n<p>ที่มา: <a href=\"https://www.macrumors.com/2023/03/30/kuo-apple-headset-may-not-appear-at-wwdc/\">MacRumors</a></p>\n<p><img src=\"https://www.blognone.com/sites/default/files/externals/dd6bcefb7f45f23ac2f50e5dc1188e83.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/mixed-reality\">Mixed Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ab16271dc94f0fc3a2e5affeaad935da558224b6a45ae87de0657b547f4967c","category":"Thai"}