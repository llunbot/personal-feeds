{"title":"LinkedIn เวอร์ชันจีนจะปิดให้บริการในปีนี้ เตรียมออกแอปใหม่ สำหรับการค้นหางานอย่างเดียว","link":"https://www.blognone.com/node/125275","date":1634227309000,"content":"<div><div><div><p>ไมโครซอฟท์ประกาศปิดให้บริการ LinkedIn เวอร์ชันในจีน โดยให้เหตุผลว่าแม้แพลตฟอร์มจะช่วยให้สมาชิกผู้ใช้งานในจีน สามารถค้นหางานและโอกาสใหม่ ๆ ได้ แต่ในมุมของการเป็นแพลตฟอร์มโซเชียลนั้น มีความท้าทาย ต่อการปฏิบัติให้ได้ตามข้อกำหนดของทางการจีน ทำให้บริษัทตัดสินใจปิดบริการดังกล่าวภายในปีนี้</p>\n<p>เนื่องจากไมโครซอฟท์ยังเห็นโอกาสในการให้บริการแพลตฟอร์มสำหรับค้นหางานในจีน บริษัทจึงเตรียมเปิดตัว InJobs แอปแยกตัวใหม่สำหรับการหางานโดยเฉพาะ ซึ่งตัดฟีเจอร์โซเชียลออกไป แอปนี้จะเปิดตัวภายในปีนี้</p>\n<p>LinkedIn เริ่มให้บริการในเวอร์ชันสำหรับจีนโดยเฉพาะในปี 2014 ซึ่งมีการปรับให้เป็นไปตามข้อกำหนด ข้อมูลจาก Statista ระบุว่า LinkedIn ถือเป็นตลาดค้นหางานที่ใหญ่เป็นอันดับ 3 ในจีน</p>\n<p>ที่มา: <a href=\"https://blog.linkedin.com/2021/october/14/china-sunset-of-localized-version-of-linkedin-and-launch-of-new-injobs-app\">LinkedIn</a> และ <a href=\"https://www.cnbc.com/2021/10/14/microsoft-to-shut-down-linkedin-in-china.html\">CNBC</a></p>\n<p><img src=\"https://www.blognone.com/sites/default/files/externals/d573a3fe65dc8cce7d13f35445f9ceb1.jpg\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/microsoft\">Microsoft</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"866c3d0fb05922fe5bdc14cc251e80ebf458ecbd4abd03ad9001495c37713c8a","category":"Thai"}