{"title":"Apple เตรียมปิดบริการแอป iTunes Movie Trailers นำไปรวมกับ Apple TV","link":"https://www.blognone.com/node/135248","date":1691826965000,"content":"<div><div><div><p>แอปเปิลแจ้งเตรียมปิดบริการแอป iTunes Movie Trailers ซึ่งผู้ใช้งานในไทยอาจไม่คุ้นนักเพราะแอปนี้มีเฉพาะ App Store บางประเทศ เช่น อเมริกา โดยบอกว่าเนื้อหาเทรลเลอร์ภาพยนตร์ที่อยู่ในแอปนี้ จะย้ายไปที่แอป Apple TV แทน</p>\n<p>iTunes Movie Trailers เป็นแอปที่ออกมาสำหรับผู้ใช้ iOS ในปี 2011 ซึ่งรวมเทรลเลอร์ตัวอย่างของภาพยนตร์ พร้อมฟังก์ชันการซื้อภาพยนตร์ใน iTunes หรือจองบัตรชมภาพยนตร์ แต่ถ้าพูดถึงบริการของแอปเปิลสำหรับชมเทรลเลอร์ภาพยนตร์นั้น แอปเปิลทำมาตั้งแต่ช่วงปลายยุค 90s ในชื่อเว็บไซต์ Quicktime Movie Trailers ที่รวมเทรลเลอร์ภาพยนตร์ให้ดาวน์โหลดเพื่อดูผ่านโปรแกรม Quicktime เพราะเวลานั้นยังไม่มี YouTube</p>\n<p>คาดว่าอีกเหตุผลที่แอปเปิลเลือกปิดตัวแอปนี้ เนื่องจากต้องการยุติแบรนด์ iTunes ตามแนวทางในช่วงหลัง ที่ผลักดัน Apple Music และ Apple TV มาแทน</p>\n<p>ที่มา: <a href=\"https://www.macrumors.com/2023/08/11/apple-to-sunset-itunes-movie-trailers-app/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/b272335bcd06c7aa8d8e4d2055e0c932.png\" /></p>\n</div></div></div><div><div>Topics: </div><div><div><a href=\"/topics/itunes\">iTunes</a></div><div><a href=\"/topics/apple\">Apple</a></div><div><a href=\"/topics/apple-tv\">Apple TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"457924af7b24ab28afcf18f9030d7c184a9ac381c935743a84772932e028d23b","category":"Thai"}