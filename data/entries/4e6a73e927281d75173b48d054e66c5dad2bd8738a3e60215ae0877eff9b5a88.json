{"title":"Minecraft ประกาศทำเวอร์ชัน PS5 แบบเนทีฟ, ออกอัพเดตเนื้อหาเกมให้บ่อยขึ้น","link":"https://www.blognone.com/node/141932","date":1725933625000,"content":"<div><div><div><p>Minecraft ประกาศทำเกมเวอร์ชัน PS5 แบบเนทีฟอย่างเป็นทางการ หลัง<a href=\"https://www.minecraft.net/en-us/article/minecraft-playstation-5\">ออกเวอร์ชันพรีวิว</a>ให้ทดสอบกันมาสักระยะหนึ่ง แต่ยังไม่ให้รายละเอียดว่าจะออกให้เล่นกันเมื่อไร</p>\n<p>ในรอบ 10 กว่าปีที่ผ่านมาเราเห็นเกม Minecraft อยู่บนแพลตฟอร์มจำนวนมาก แต่เกมเวอร์ชันคอนโซลกลับหยุดอยู่แค่บน<a href=\"https://en.wikipedia.org/wiki/Eighth_generation_of_video_game_consoles\">คอนโซลเจ็น 8</a> ได้แก่ Nintendo Switch, PS4 และ Xbox One โดยใช้วิธีนำเกมเวอร์ชัน PS4 ไปเล่นได้บน PS5 และเวอร์ชัน Xbox One เล่นบน Xbox Series X|S</p>\n<p>เกมเวอร์ชัน PS5 จะดึงพลังของฮาร์ดแวร์ PS5 ได้ดีขึ้น รองรับกราฟิก 4K และฟีเจอร์ด้านกราฟิกระดับสูงอื่นๆ โดยฟีเจอร์เหล่านี้มีอยู่ก่อนแล้วสำหรับ Minecraft บน Xbox Series X|S</p>\n<p>นอกจากข่าวเกมเวอร์ชัน PS5 แล้ว Minecraft ยังประกาศว่าจะออกอัพเดตเนื้อหาใหม่ๆ (feature drop) ให้ถี่ขึ้น จากเดิมออกอัพเดตปีละคั้ง, งานแถลง Minecraft Live เปลี่ยนมาจัดปีละสองครั้ง จากเดิมจัดปีละครั้ง</p>\n<p>ที่มา - <a href=\"https://www.minecraft.net/en-us/article/the-future-of-minecrafts-development\">Minecraft</a>, <a href=\"https://www.ign.com/articles/minecraft-retires-mob-vote-after-players-unionize-to-put-an-end-to-it\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/c9e3066ac480ac752ce69d56fe0e2ca8.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e6a73e927281d75173b48d054e66c5dad2bd8738a3e60215ae0877eff9b5a88","category":"Thai"}