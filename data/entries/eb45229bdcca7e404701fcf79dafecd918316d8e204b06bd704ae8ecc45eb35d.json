{"title":"เกม Golden Axe ของ Sega จะกลายเป็นซีรีส์แอนิเมชันทางช่อง Comedy Central","link":"https://www.blognone.com/node/139287","date":1713450556000,"content":"<div><div><div><p>Golden Axe เกมแอคชั่นเดินหน้าลุยในโลกแฟนตาซียุคกลางของ Sega กำลังจะถูกดัดแปลงเป็นซีรีส์แอนิเมชันความยาว 10 ตอนทางช่อง Comedy Central</p>\n<p>เนื้อเรื่องของ Golden Axe ภาคแอนิเมชัน นำเอาตัวละครหลัก 3 ตัวจากเกมภาคแรกคือ Ax Battler นักรบเผ่าคนเถื่อน, Tyris Flare แม่มดหญิง และ Gilius Thunderhead คนแคระ มาร่วมเดินทางกับ Hampton Squib นักผจญภัยหน้าใหม่ ส่วนตัวร้ายคือ Chronos “Evil” Lait จากเกมภาค 3</p>\n<p>Comedy Central เป็นช่องเคเบิลในเครือ Paramount มีรายการทั้งคนแสดงและแอนิเมชัน โดยแอนิเมชันที่โด่งดังของช่องคือ South Park ส่วน Golden Axe เป็นเกมตั้งแต่ยุคอาเขตและ Mega Drive ล่าสุดเมื่อปลายปี 2023 <a href=\"https://www.blognone.com/node/137153\">Sega เพิ่งประกาศจะคืนชีพแฟรนไชส์นี้อีกครั้ง</a> แต่ยังไม่มีรายละเอียดมากไปกว่านี้</p>\n<p>ที่มา - <a href=\"https://www.eurogamer.net/segas-old-school-beat-em-up-golden-axe-is-being-turned-into-an-animated-series\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/201e58e9038168a7fba401b1557cca7f.jpg\" /></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb45229bdcca7e404701fcf79dafecd918316d8e204b06bd704ae8ecc45eb35d","category":"Thai"}