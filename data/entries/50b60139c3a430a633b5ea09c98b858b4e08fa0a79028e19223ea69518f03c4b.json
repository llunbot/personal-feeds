{"title":"Qualcomm จับมือกูเกิล พัฒนาแพลตฟอร์ม SoC สำหรับหน้าจอรถยนต์ รองรับฟีเจอร์ AI","link":"https://www.blognone.com/node/142715","date":1729658956000,"content":"<div><div><div><p>คู่มากับ<a href=\"https://www.blognone.com/node/142714\">การเปิดตัวชิป Snapdragon Ride/Cockpit Elite สำหรับรถยนต์</a> Qualcomm ยังประกาศความร่วมมือกับกูเกิล พัฒนาระบบแสดงผลในหน้าจอรถยนต์ (digital cockpit) ร่วมกัน</p>\n<p>ฝั่ง Qualcomm มีแพลตฟอร์มฮาร์ดแวร์สำหรับรถยนต์ที่เรียกรวมๆ ว่า <a href=\"https://www.blognone.com/node/126554\">Snapdragon Digital Chassis</a> (มีทั้ง Ride, Cockpit และส่วนอื่นๆ) ส่วนกูเกิลมีระบบปฏิบัติการรถยนต์ Android Automotive OS (AAOS) ภายใต้ข้อตกลงนี้ ทั้งสองบริษัทจะร่วมมือกันให้ฝั่งฮาร์ดแวร์-ซอฟต์แวร์ทำงานร่วมกันได้ดีขึ้น อัพเกรดง่ายขึ้น ส่งข้อมูลจากรถยนต์ขึ้นคลาวด์สะดวก กลายเป็นแพลตฟอร์มมาตรฐานสำหรับบริษัทรถยนต์นำไปใช้ต่อได้ง่าย</p>\n<p>นอกจากนี้ยังมีความร่วมมือเรื่อง Generative AI ที่จะใช้พลังของโมเดล Google Cloud มาร่วมกับชิปประมวลผล AI ของ Qualcomm รองรับการใช้งานบนรถยนต์ เช่น ฟีเจอร์สั่งงานด้วยเสียง การแยกแยะวัตถุ การแสดงผล เป็นต้น</p>\n<p>Qualcomm บอกว่าความร่วมมือกับกูเกิลมีระยะเวลานานหลายปี (multi-year) แต่ไม่บอกว่านานแค่ไหน และไม่บอกว่าจะเห็นผลลัพธ์ชิ้นแรกจากข้อตกลงนี้เมื่อไร</p>\n<p>ที่มา - <a href=\"https://www.qualcomm.com/news/releases/2024/10/qualcomm-announces-multi-year-strategic-collaboration-withgoogle\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/a9c90f86db10ad09e2bb6c379fa01aa7.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/google\">Google</a></div><div><a href=\"/topics/automobile\">Automobile</a></div><div><a href=\"/topics/snapdragon\">Snapdragon</a></div><div><a href=\"/topics/soc\">SoC</a></div><div><a href=\"/topics/android-automotive\">Android Automotive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50b60139c3a430a633b5ea09c98b858b4e08fa0a79028e19223ea69518f03c4b","category":"Thai"}