{"title":"Gartner คาดอีกสองปี ข้อมูลที่เกี่ยวกับ AI ราว 40% ที่รั่วไหล จะเกิดจากการใช้ Generative AI ข้ามประเทศไม่เหมาะสม","link":"https://www.blognone.com/node/145119","date":1741257759000,"content":"<div><div><div><p>Gartner คาดภายในปี 2027 ข้อมูลรั่วไหลที่เกี่ยวข้องกับ AI มากกว่า 40% เกิดจากการใช้ Generative AI ข้ามประเทศไม่เหมาะสม เช่น การส่งหรือถ่ายโอนข้อมูลระหว่างประเทศ โดยไม่มีมาตรการกำกับดูแลที่เพียงพอ เนื่องจากการกำกับดูแลด้านข้อมูลและความปลอดภัย เติบโตไม่ทันกับอัตราการใช้งาน Generative AI</p>\n<p>รายงานบอกว่าช่องว่างของมาตรฐาน AI ทั่วโลก ทำให้การดำเนินการไม่มีประสิทธิภาพ องค์กรต้องพัฒนากลยุทธ์เฉพาะภูมิภาค ซึ่งจำกัดการขยายตัวในระดับโลก</p>\n<p>ภายในปี 2026 องค์กรที่ใช้ AI TRiSM จะลดการใช้ข้อมูลที่ผิดพลาด หรือผิดกฎหมายลงอย่างน้อย 50% พร้อมลดความเสี่ยงจากการตัดสินใจที่ผิดพลาด</p>\n<p>ส่วนภายในปี 2027 การกำกับดูแล AI จะกลายเป็นข้อบังคับระดับโลก เพื่อลดความเสี่ยงด้านข้อมูลรั่วไหล และการละเมิดกฎระเบียบ องค์กรที่ปรับตัวไม่ทันอาจเสียเปรียบในการแข่งขัน</p>\n<p>Gartner มีข้อแนะนำให้องค์กร ดังนี้:</p>\n<ul>\n<li>เพิ่มประสิทธิภาพการกำกับดูแลข้อมูล ตรวจสอบการถ่ายโอนข้อมูลข้ามประเทศ</li>\n<li>จัดตั้งคณะกรรมการกำกับดูแล AI เพื่อบริหารความเสี่ยง และความโปร่งใส</li>\n<li>เสริมความปลอดภัยข้อมูลผ่านเทคโนโลยีขั้นสูง เช่น การเข้ารหัส และการปกปิดตัวตน</li>\n<li>ลงทุนในผลิตภัณฑ์ด้านการจัดการความไว้วางใจ ความเสี่ยง และความปลอดภัย (TRiSM)</li>\n</ul>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Gartner&quot;\" src=\"https://www.blognone.com/sites/default/files/externals/fb776f24b2a5973dca0831b07fca66e3.jpeg\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/generative-ai\">Generative AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"249c2a821ea9beeb5a9eb89127834dec88b17c0bb77807ac013d57425fabb024","category":"Thai"}