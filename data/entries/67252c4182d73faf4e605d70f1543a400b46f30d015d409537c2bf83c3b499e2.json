{"title":"ChatGPT แอป นำ Bing เข้ามาหนึ่งในเครื่องมือค้นหา สำหรับผู้ใช้ที่สมัครแพ็กเกจ Plus","link":"https://www.blognone.com/node/134580","date":1687942766000,"content":"<div><div><div><p>ก่อนหน้านี้ OpenAI ได้ปล่อย <a href=\"https://www.blognone.com/node/134094\">ChatGPT แบบแอปสำหรับผู้ใช้งานระบบ iOS</a> เมื่อเดือนพฤษภาคมที่ผ่านมา ตอนนี้ได้มีการอัปเดตเพิ่ม Bing ของ Microsoft เข้ามาเป็นหนึ่งในเครื่องมือค้นหาร่วมด้วย สำหรับผู้ใช้ที่สมัครบริการ ChatGPT Plus</p>\n<p>เมื่อต้นปีที่ผ่านมา Microsoft ประกาศในงาน Build ว่า Bing จะกลายเป็นเครื่องมือค้นเริ่มต้นสำหรับ ChatGPT ซึ่งการที่นำ Bing เข้ามาเป็นหนึ่งในเครื่องมือค้นหาจะช่วยให้ผู้ใช้ได้คำตอบที่ตรงและมีข้อมูลอัปเดตมากขึ้น เนื่องจาก ChatGPT มีการเทรนข้อมูลถึงแค่ปี 2021 เท่านั้น</p>\n<p>สำหรับคนที่ต้องการใช้ Bing บน ChatGPT แอปสามารถเปิดใช้งานได้ที่ Settings &gt; กดเปิด Browse with Bing เมื่อเปิดหน้าแชตใหม่ กดเลือกค้นหาแบบ GPT-4 &gt; เลือก Browse with Bing</p>\n<p><img alt=\"No Description\" src=\"https://www.blognone.com/sites/default/files/externals/fdcedd208aa876deaa88cc8c6a00888d.jpg\" /></p>\n<p>ที่มา: <a href=\"https://www.theverge.com/2023/6/27/23776006/chatgpt-ios-app-bing-search\">The Verge</a>, <a href=\"https://9to5mac.com/2023/06/27/chatgpt-ios-bing/\">9to5mac</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/bing\">Bing</a></div><div><a href=\"/topics/chatgpt\">ChatGPT</a></div><div><a href=\"/topics/microsoft\">Microsoft</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67252c4182d73faf4e605d70f1543a400b46f30d015d409537c2bf83c3b499e2","category":"Thai"}