{"title":"YouTube ระงับรายได้จากโฆษณาช่อง Screen Culture และ KH Studio หลังใช้ AI สร้างดัดแปลงตัวอย่างหนังปลอม","link":"https://www.blognone.com/node/145612","date":1743579089000,"content":"<div><div><div><p>สำนักข่าวบันเทิง Deadline รายงานว่า YouTube ระงับรายได้จากโฆษณาของช่อง Screen Culture และ KH Studio หลังทำตัวอย่างภาพยนตร์ปลอม เช่น The Fantastic Four, Superman, และ James Bond โดยใช้ AI สร้างฉากหรือตัวละครบางส่วนที่ไม่เป็นจริง</p>\n<p>ก่อนหน้านี้ Warner Bros. Discovery และ Sony ไม่ได้พยายามลบวิดีโอพวกนี้ออก แต่ร่วมมือกับ YouTube เพื่อให้รายได้จากโฆษณาเข้าไปทางพวกเขาแทน ซึ่ง YouTube ได้ลบทั้งสองช่องออกจากโปรแกรมพาร์ทเนอร์ ด้วยข้อหาละเมิดกฎเกี่ยวกับการสร้างรายได้และข้อมูลเท็จ และอนุญาตให้ยื่นอุทธรณ์ได้</p>\n<p>ด้านผู้ก่อตั้ง KH Studio ยืนยันว่าวิดีโอของพวกเขาเป็นการสมมุติเพื่อความสนุกเฉย ๆ ไม่ได้ตั้งใจจะหลอกลวงใคร ขณะที่ผู้ก่อตั้ง Screen Culture ไม่ได้กังวลกับประเด็นนี้มากนัก และถามกลับว่า “มันเสียหายตรงไหน?”</p>\n<p>นอกจากนี้ Deadline ยังได้สอบถาม YouTube ว่าทำไมอัลกอริทึมถึงโปรโมตช่องตัวอย่างหนังปลอมมากกว่าช่อง official แต่ YouTube ปฏิเสธที่จะตอบ</p>\n<p>ที่มา: <a href=\"https://deadline.com/2025/03/youtube-ad-revenue-fake-movie-trailer-screen-culture-1236354143/\">Deadline</a></p>\n<p><img src=\"https://www.blognone.com/sites/default/files/externals/5724017bea3375743b6808db6284d7b0.png\" alt=\"YouTube\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/entertainment\">Entertainment</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd18dc4ab52a5b2e0b56893f7e1855c051f483a4c6a3657e499cc2f6a27ade0d","category":"Thai"}