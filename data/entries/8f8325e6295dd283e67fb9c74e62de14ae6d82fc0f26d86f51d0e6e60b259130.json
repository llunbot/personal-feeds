{"title":"ศาลสูงสุด EU ยืนคำตัดสินสั่งปรับ Google 2.4 พันล้านยูโร ประเด็นแสดงผลเว็บเทียบราคาสินค้า","link":"https://www.blognone.com/node/141950","date":1726016787000,"content":"<div><div><div><p>ศาลยุติธรรมของสหภาพยุโรป ซึ่งเป็นศาลสูงสุดของสหภาพฯ ออกคำตัดสินในคดีที่กูเกิลถูกกรรมการธิการสหภาพยุโรปสั่งปรับเงิน 2.4 พันล้านยูโร เรื่องการแสดงผลเปรียบเทียบราคาสินค้า Google Shopping ที่เหนือกว่าคู่แข่ง โดยตัดสินยืนตามศาลทั่วไปซึ่งเป็นศาลอุทธรณ์</p>\n<p>คณะกรรมการธิการสหภาพยุโรปได้<a href=\"https://www.blognone.com/node/93523\">สั่งปรับกูเกิล</a> 2.4 พันล้านยูโร เมื่อปี 2017 ประเด็นที่ Google Shopping แสดงผลเปรียบเทียบราคาสินค้าโดยผลค้นหาของกูเกิลมีการแสดงผลที่ดีกว่าเว็บไซต์อื่น ทำให้ทราฟิกเว็บไซต์อื่นลดลงอย่างรวดเร็ว ซึ่งกูเกิลได้ปรับแนวทางแสดงผลค้นหาหลังจากนั้น รวมทั้ง<a href=\"https://www.blognone.com/node/95408\">อุทธรณ์</a>คำตัดสินนี้</p>\n<p>ตัวแทนของกูเกิลบอกว่ารู้สึกผิดหวังกับคำตัดสินนี้ เนื่องจากเป็นการนำข้อมูลเพียงชุดหนึ่งมาตัดสิน ตลอด 7 ปี กูเกิลได้ปรับปรุงผลการค้นหา และสร้างทราฟิกหลายพันล้านครั้งให้กับมากกว่า 800 บริการเทียบราคาสินค้าออนไลน์</p>\n<p>ที่มา: <a href=\"https://www.cnbc.com/2024/09/10/googles-2point4-billion-euro-fine-upheld-by-europes-top-court.html\">CNBC</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f8325e6295dd283e67fb9c74e62de14ae6d82fc0f26d86f51d0e6e60b259130","category":"Thai"}