{"title":"The Witcher ภาคใหม่มีนักพัฒนาเกือบ 330 คนแล้ว เป็นเกมที่มีนักพัฒนาเยอะที่สุดของ CD Projekt","link":"https://www.blognone.com/node/136992","date":1701255979000,"content":"<div><div><div><p>จากรายงานผลประกอบการประจำไตรมาสของ CD Projekt คุณ Adam Kiciński ซีอีโอของ CD Projekt ระบุว่าทีม Polaris ที่กำลังพัฒนา The Witcher ภาคใหม่ มีจำนวนทีมงานเกือบ 330 คนแล้ว <a href=\"https://www.blognone.com/node/135536\">จากเดิมที่มี 260 คนเมื่อเดือนกรกฎาคม</a> และคิดว่ากลางปีหน้าทีมพัฒนาน่าจะเกิน 400 คน</p>\n<p>ตอนนี้ทีม Polaris กลายเป็นทีมที่มีนักพัฒนาเยอะที่สุดของ CD Projekt แซงทีมพัฒนา Cyperpunk 2077 ที่มีทีมงานราว 300 คนเมื่อเดือนกรกฎาคม และเหลือ 220 คนเมื่อเดือนตุลาคมที่ผ่านมา</p>\n<p>Adam Kiciński ยังบอกอีกว่าตอนนี้มีนักพัฒนาเกมเกือบ 700 คนที่ทำงานใน CD Projekt Red และ The Molassess Flood สตูดิโอเกมอเมริกันที่ CD Projekt ซื้อกิจการมาเมื่อปี 2021 ที่กำลังพัฒนาเกมภาคแยกของ The Witcher ที่มีรหัสลับว่า Project Sirius อยู่</p>\n<p>The Witcher ภาคใหม่จะเป็นการเริ่มตำนานบทใหม่ของจักรวาล The Witcher และเป็นเกมแรกของ CD Projekt ที่เปลี่ยนมาใช้ Unreal Engine 5 ในการพัฒนาแทนที่ REDengine ที่ใช้มาตั้งแต่ The Witcher 2 จนถึง Cyberpunk 2077: Phantom Liberty</p>\n<p><img src=\"https://www.blognone.com/sites/default/files/externals/912cdeb52b3b2b367e384bdff22d62ab.png\" /><img alt=\"No Description\" src=\"https://www.blognone.com/sites/default/files/externals/8b32af8008d0ade625042983adfa8c44.png\" /></p>\n<p>ที่มา - <a href=\"https://www.videogameschronicle.com/news/almost-330-developers-are-now-working-on-the-next-mainline-witcher-game/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c80bb75783c8dd04218e75972c4f161b5126a26f9675bea30ecdc4378954fb6d","category":"Thai"}