{"title":"นักเขียนนิยายฟ้อง OpenAI ละเมิดลิขสิทธิ์ นำหนังสือไปเทรนโมเดลโดยไม่ได้รับอนุญาต","link":"https://www.blognone.com/node/134709","date":1688652245000,"content":"<div><div><div><p>นักเขียนนิยาย 2 คนคือ Mona Awad และ Paul Tremblay ยื่นฟ้อง OpenAI ในข้อหานำนิยายไปใช้เทรนโมเดลโดยไม่ได้รับคำอนุญาต</p>\n<p>นักเขียนทั้งสองคนระบุในคำฟ้องว่า ChatGPT สามารถสรุปเนื้อหาในนิยายของพวกเขาออกมาได้อย่างแม่นยำ (<a href=\"https://llmlitigation.com/pdf/03223/tremblay-openai-complaint-exhibits.pdf\">ตัวอย่างจากในคำฟ้อง</a>) จึงเชื่อว่านิยายถูกนำไปใช้เทรนโมเดล และกลายเป็น OpenAI ได้รับผลประโยชน์อย่างไม่เป็นธรรมต่อผู้สร้างเนื้อหา ซึ่งได้รับความคุ้มครองตามกฎหมายลิขสิทธิ์อยู่แล้ว</p>\n<p>The Guardian ชี้ว่า การพิสูจน์ว่า OpenAI นำเนื้อหาไปใช้งานนั้นทำได้ยาก เพราะตัวโมเดลเองอาจมีความสามารถสรุปเนื้อหาได้โดยไม่จำเป็นต้องเทรนด้วยข้อความจากหนังสือมาก่อน เพราะโมเดลอาจเทรนด้วยเนื้อหาในอินเทอร์เน็ตที่สนทนาถึงหนังสือฉบับนั้นๆ แทนได้อยู่แล้ว</p>\n<p>OpenAI เองยังปิดบังไม่บอกแหล่งที่มาของข้อมูลที่ใช้เทรน โดยบอกเพียงแค่ว่าใช้ฐานข้อมูลหนังสือชื่อ Books2 ที่น่าจะมีหนังสือราว 294,000 เล่ม และเป็นไปได้ว่าอาจนำมาจากแหล่งหนังสือละเมิดลิขสิทธิ์อย่างเช่นใน BitTorrent</p>\n<p>ผู้สนใจคำฟ้องเรื่องลิขสิทธิ์กับ LLM (ซึ่งน่าจะเป็นเคสแรกในโลก) สามารถอ่านรายละเอียดได้ที่ <a href=\"https://llmlitigation.com/\">LLM Litigation</a></p>\n<p><img alt=\"No Description\" src=\"https://www.blognone.com/sites/default/files/externals/65a349e82941afb4ac8294f11a8442d2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/08c8c9d2e3bee2225db22e7924cd3947.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/20a7f823900061b7df8718cdf0388b73.png\" /></p>\n<p>ที่มา - <a href=\"https://www.theguardian.com/books/2023/jul/05/authors-file-a-lawsuit-against-openai-for-unlawfully-ingesting-their-books\">The Guardian</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/lawsuits\">Lawsuits</a></div><div><a href=\"/topics/copyright-infringement\">Copyright Infringement</a></div><div><a href=\"/topics/intellectual-property\">Intellectual Property</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e3b3c317d204da842f1667542ca53a651c87108fbb778e55485bd2a7294cb9d","category":"Thai"}