{"title":"ASML รายงานผลประกอบการไตรมาส 1/2025 ซีอีโอยอมรับคำสั่งภาษีนำเข้า สร้างความไม่แน่นอนในภาพใหญ่","link":"https://www.blognone.com/node/145879","date":1744801348000,"content":"<div><div><div><p>ASML รายงานผลประกอบการของไตรมาสที่ 1 ปี 2025 มียอดขายรวม 7,742 ล้านยูโร ลดลง 16% เมื่อเทียบกับไตรมาสที่ 4 ปี 2024 โดยมีกำไรสุทธิ 2,355 ล้านยูโร จำนวนเครื่องจักร Lithography ที่ขายไปรวม 77 เครื่อง แบ่งเป็นเครื่องใหม่ 73 เครื่อง และเครื่องมือสอง 4 เครื่อง เป็นเครื่องจักร EUV 14 เครื่อง</p>\n<p>ตัวเลขสำคัญของ ASML คือคำสั่งซื้อสุทธิ (Net bookings) ในไตรมาสที่ผ่านมาอยู่ที่ 3,936 ล้านยูโร เฉพาะที่เป็นเครื่องจักร EUV มูลค่า 1.2 พันล้านยูโร</p>\n<p>Christophe Fouquet ซีอีโอ ASML กล่าวว่าผลการดำเนินงานที่ออกมา เป็นไปตามที่บริษัทประเมินไว้ เครื่องจักร EUV High NA รุ่นใหม่ล่าสุดตอนนี้ติดตั้งแล้วในลูกค้า 3 รายของบริษัท ส่วนผลกระทบจากเหตุการณ์ขึ้นภาษีนำเข้าในสหรัฐ Fouquet บอกว่ามีผลต่อความไม่แน่นอนของเศรษฐกิจมหภาค แต่สำหรับอุตสาหกรรมเครื่องจักรเซมิคอนดักเตอร์นั้น AI ยังเป็นปัจจัยที่มีผลสูงสุด ซึ่งแนวโน้มยังคงเติบโต</p>\n<p>ที่มา: <a href=\"https://www.asml.com/en/news/press-releases/2025/q1-2025-financial-results\">ASML</a></p>\n<p><img src=\"https://www.blognone.com/sites/default/files/externals/e00499d39f9ee81351c830d559fd0134.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"661daec5e1a7ec952596027e1293b26740419531eaa5c31dc15c315c5eb5b870","category":"Thai"}