{"title":"Epic แจกเกมฟรี 15 เกม 15 วัน เริ่มจาก Shenmue 3, คูปองลดราคา 10 ดอลลาร์กลับมาแล้ว","link":"https://www.blognone.com/node/126357","date":1639704758000,"content":"<div><div><div><p>Epic Games เริ่มเทศกาลลดราคาช่วงท้ายปี Holiday Sale โดยใช้แนวทางเดียวกับปีที่แล้วคือ<a href=\"https://www.blognone.com/node/120170\">แจกเกมฟรี 15 วัน 15 เกม</a> ตลอดช่วงปลายปีนี้</p>\n<p>เกมแรกที่เปิดตัวมาแล้วคือ <a href=\"https://www.blognone.com/node/110721\">Shenmue 3 เกมแอคชั่น-ผจญภัยของ Sega</a> ที่ออกเมื่อปี 2019 สามารถกดรับสิทธิได้จนถึง 23.00 น. ของวันนี้ (17 ธันวาคม)</p>\n<p><img src=\"https://www.blognone.com/sites/default/files/externals/45345b7caeff45e8650c76d87ee07d83.png\" /></p>\n<p>นอกจากเกมฟรีแล้ว <a href=\"https://www.blognone.com/node/113778\">ระบบคูปองอันเลื่องชื่อของ Epic ที่ลด 10 ดอลลาร์ เมื่อซื้อเกม 14.99 ดอลลาร์</a> และใช้ได้ไม่จำกัดจำนวน ก็นำกลับมาด้วย (ราคาคิดเป็นเงินไทยคือ ลด 300 บาท สำหรับเกมราคา 399 บาทขึ้นไป) ใครที่รอซื้อเกมถูกในช่วงนี้ ก็<a href=\"https://www.epicgames.com/store/en-US/browse?sortBy=releaseDate&amp;sortDir=DESC&amp;tag=Holiday%20Sale%202021&amp;count=40\">กดเข้าไปดูรายชื่อเกมลดราคา</a>กันได้</p>\n<p>เกมใหม่ที่ลดราคาในรอบนี้ (บางเกมลดเยอะกว่า<a href=\"https://www.blognone.com/node/125997\">รอบ Black Friday Sales</a> ลดเพิ่มอีกเล็กน้อย) ได้แก่</p>\n<ul>\n<li><strong>Dead by Daylight</strong> ลด 50% เหลือ 184.50 บาท</li>\n<li><strong>Battlefield 2042</strong> ลด 34% เหลือ 1,055.34 บาท</li>\n<li><strong>Marvel's Guardian of Galaxy</strong> ลด 35% เหลือ 1,293.50 บาท</li>\n<li><strong>Riders Republic</strong> ลด 35% เหลือ 1,040 บาท</li>\n<li><strong>Back 4 Blood</strong> ลด 40% เหลือ 954 บาท</li>\n<li><strong>Far Cry 6</strong> ลด 35% เหลือ 1,040 บาท</li>\n<li><strong>Alan Wake Remastered</strong> ลด 20% เหลือ 327.20 บาท</li>\n<li><strong>Kena: Bridge of Spirits</strong> ลด 25% เหลือ 414 บาท (ใช้คูปองเหลือ 114 บาท)</li>\n</ul>\n<p><img src=\"https://www.blognone.com/sites/default/files/externals/b5201178152b8cfd92e5bc8454c915a6.jpg\" /></p>\n<p>ที่มา - <a href=\"https://www.epicgames.com/store/en-US/free-games\">Epic Games</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/shenmue\">Shenmue</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86a1d94179d7cd02e315971b1a52c6c93b669c00626791b324c258e9ac515897","category":"Thai"}