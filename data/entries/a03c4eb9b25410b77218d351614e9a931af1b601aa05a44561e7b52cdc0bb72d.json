{"title":"Google เปิดให้ใช้ Gemini Live ฟีเจอร์กล้องมือถืออธิบายสิ่งรอบตัว ฟรีสำหรับ Android ทุกคน","link":"https://www.blognone.com/node/145891","date":1744851207000,"content":"<div><div><div><p>เมื่อ<a href=\"https://www.blognone.com/node/145726\">สัปดาห์ที่แล้ว</a>กูเกิลได้เริ่มอัปเดตฟีเจอร์ Gemini Live หรือชื่อเดิม <a href=\"https://www.blognone.com/node/145053\">Project Astra</a> ที่สามารถใช้กล้องของโทรศัพท์มือถือดูภาพสิ่งต่าง ๆ รอบตัว แล้ว Gemini สามารถอธิบายสิ่งที่เห็นตรงหน้าได้ สำหรับผู้ใช้ Pixel 9 และ Galaxy S25 โดยต้องเป็นลูกค้าที่สมัคร Gemini Advanced แบบเสียเงิน</p>\n<p>มาวันนี้กูเกิลประกาศว่าความสามารถ Gemini Live จะเปิดให้กับผู้ใช้งาน <strong>Android</strong> ทุกคนฟรี เพียงแค่มีแอป Gemini เท่านั้น โดยคาดว่าจะอัปเดตให้ผู้ใช้แอป Gemini ครบทุกคนภายในไม่กี่สัปดาห์ข้างหน้า</p>\n<p>ช่วงนี้ถือว่ากูเกิลมีแนวทางการปล่อยของใหม่เกี่ยวกับ Gemini ที่เน้นเข้าถึงผู้ใช้งานให้มากที่สุดในเวลาสั้น โดยเริ่มกับกลุ่มลูกค้าเสียเงินก่อน จากนั้นไม่กี่วันก็ขยายมายังลูกค้าฟรีด้วยเช่น <a href=\"https://www.blognone.com/node/145550\">Gemini 2.5 Pro ก่อนหน้านี้</a></p>\n<p>ที่มา: <a href=\"https://9to5google.com/2025/04/16/gemini-live-camera-free/\">9to5Google</a></p>\n<p><img src=\"https://www.blognone.com/sites/default/files/externals/5cab07ebf25b0c2ea6512ffebf7bafac.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a03c4eb9b25410b77218d351614e9a931af1b601aa05a44561e7b52cdc0bb72d","category":"Thai"}