{"title":"Omise ประกาศรีแบรนด์ กลับมาใช้ชื่อเดิม และพัฒนาระบบชำระเงินให้มีความเป็นสากลขึ้น","link":"https://www.blognone.com/node/145324","date":1742288701000,"content":"<div><div><div><p>Omise ผู้ให้บริการการชำระเงินดิจิทัล ประกาศรีแบรนด์กลับมาใช้ชื่อเดิม (Omise) อีกครั้ง หลังจากที่ใช้ชื่อ Opn มากว่าสองปี โดย Omise บอกว่าการรีแบรนด์รอบนี้ถือเป็นการกลับไปที่รากเดิมของตนเอง</p>\n<p>ทิศทางหลังจากรีแบรนด์ของ Omise คือจะเพิ่มขนาด ความเสถียร และความจุ เพื่อพัฒนาระบบการชำระเงินให้ครอบคลุมระดับสากลมากขึ้น และจะนำ AI มาใช้ในการปรับปรุงธุรกรรมให้มีประสิทธิภาพ และพัฒนาการวิเคราะห์ข้อมูลให้ดีขึ้น</p>\n<p>Omise บอกว่าแม้บริษัทจะเป็น adopter ในด้าน AI แต่หลังจากรีแบรนด์ บริษัทเชื่อว่าจะเป็น innovator ในยุคที่ระบบการเงินซับซ้อนมากขึ้น โดยจะเปิดให้ทดลองเร็ว ๆ นี้ ซึ่งไทยและสหรัฐฯ จะได้ทดลองในเฟสแรก</p>\n<p>ปัจจุบัน Omise ให้บริการใน 5 ประเทศ (ไทย, มาเลเซีย, สิงคโปร์, ญี่ปุ่น, และสหรัฐอเมริกา) ร้านค้ากว่า 23,000 แห่ง วิธีชำระเงินกว่า 100 วิธี และปริมาณการชำระเงินราว ๆ 1.7 หมื่นล้านดอลลาร์ฯ ซึ่งอุตสาหกรรมที่ใช้งาน Omise มากที่สุด คืออีคอมเมิร์ซ ตามมาด้วยประกันภัย และโทรคมนาคม</p>\n<p>โดยประเทศไทยเป็นตลาดที่มีขนาดใหญ่ที่สุด และยังเอื้อการชำระเงินที่ไร้พรมแดนด้วย ส่วนสหรัฐฯ มีปริมาณการชำระเงินสูงที่สุด เนื่องจาก GDP ของสหรัฐฯ ใหญ่กว่าไทยถึง 51 เท่า รวมทั้งเป็นตลาดที่แข่งขันดุที่สุด Omise จึงเน้นไปที่กลุ่ม niche ในสหรัฐฯ แทน</p>\n<p>ที่มา: งานแถลงข่าวประกาศรีแบรนด์ Omise</p>\n<p><img alt=\"alt=&quot;Omise&quot;\" src=\"https://www.blognone.com/sites/default/files/externals/efb966146f24e913a0e350a3c6a9217f.png\" /></p>\n</div></div></div><div><div>Topics: </div><div><div><a href=\"/topics/omise\">Omise</a></div><div><a href=\"/topics/startup\">Startup</a></div><div><a href=\"/topics/fintech\">FinTech</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d6f890ef40485a3d379caf0ccfd5b07a5f0fe6e1bfca732e8bbcbbe9413b535","category":"Thai"}