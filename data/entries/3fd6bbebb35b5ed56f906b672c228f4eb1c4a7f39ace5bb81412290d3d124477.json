{"title":"หุ้น Apple ทำสถิติ All-time high หลังจากเปิดตัว Vision Pro เพียงสัปดาห์เดียว","link":"https://www.blognone.com/node/134321","date":1686642242000,"content":"<div><div><div><p>หลังแอปเปิลจัดงาน WWDC 2023 ที่ผ่านมา พร้อมกับ<a href=\"https://www.blognone.com/node/134171\">เปิดตัวผลิตภัณฑ์ใหม่ Vision Pro</a> ได้เพียงสัปดาห์เดียว ส่งผลให้ราคาหุ้น Apple (AAPL) เมื่อคืนที่ผ่านมามีราคาปิดอยู่ที่ $183.79 ซึ่งเป็นสถิติ All-time high ใหม่ในรอบกว่าหนึ่งปี</p>\n<p>การที่ทำราคาปิดสูงสุดใหม่ครั้งนี้ ทำให้มูลค่าบริษัท Apple อยู่ที่ประมาณ 2.89 ล้านล้านดอลลาร์ และถือเป็นครั้งแรกที่มูลค่าบริษัท เข้าไปใกล้เคียงตัวเลขสูงสุดนับตั้งแต่ที่เคยทำได้เมื่อปลายมกราคม 2022 ที่มูลค่า 3 ล้านล้านดอลลาร์ เพราะหลังจากนั้นแอปเปิลสูญเสียมูลค่าไปประมาณ 1 ล้านล้านดอลลาร์เนื่องจากข้อจำกัดเรื่องซัพพลายของ iPhone ทำให้ยอดขายลดลง และแทบไม่เคยกลับไปแตะตัวเลขดังกล่าวได้อีกแล้ว</p>\n<p>การมูลค่าบริษัทกลับไปแตะที่ 2.89 ล้านล้านดอลลาร์ครั้งนี้ ทำให้แอปเปิลเป็นบริษัทที่มีมูลค่าสูงสุดอีกครั้งตามการจัดอันดับของ Wall Street</p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" alt /></p>\n<p>ที่มา: <a href=\"https://9to5mac.com/2023/06/12/aapl-record-high-closing/\">9to5mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/wwdc\">WWDC</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fd6bbebb35b5ed56f906b672c228f4eb1c4a7f39ace5bb81412290d3d124477","category":"Thai"}