{"title":"Mira Murati อดีตซีทีโอ OpenAI กำลังเจรจากับนักลงทุน เพื่อตั้งสตาร์ทอัปใหม่ด้าน AI","link":"https://www.blognone.com/node/142664","date":1729393513000,"content":"<div><div><div><p>Reuters อ้างแหล่งข่าวที่เกี่ยวข้องเผยว่า Mira Murati <a href=\"https://www.blognone.com/node/142205\">อดีตซีทีโอ OpenAI</a> กำลังเจรจากับนักลงทุน เพื่อขอรับเงินสนับสนุนในการตั้งสตาร์ทอัปด้านปัญญาประดิษฐ์ใหม่ โดยจะเป็นการพัฒนาผลิตภัณฑ์บนโมเดล AI ที่เทรนขึ้นเอง</p>\n<p>รายงานบอกว่าตัวเลขเบื้องต้นที่ Murati ต้องการจากนักลงทุนอยู่ที่ประมาณ 100 ล้านดอลลาร์ ซึ่งส่วนใหญ่นำไปใช้กับทรัพยากรการเทรนโมเดล นอกจากนี้ Barret Zoph อดีตนักวิจัยที่ลาออกจาก OpenAI วันเดียวกับ Murati ก็จะเข้าร่วมเป็นผู้ก่อตั้งบริษัทใหม่นี้ด้วย</p>\n<p>ทั้ง Murati และ Zoph ยังไม่ได้ให้ความเห็นต่อรายงานข่าวนี้</p>\n<p>Mira Murati เป็นหนึ่งใน<a href=\"https://www.blognone.com/node/142332\">ผู้บริหารคนสำคัญของ OpenAI</a> ทั้งการพัฒนาผลิตภัณฑ์ ChatGPT และ DALL-E รวมทั้งมีส่วนในการเจรจารับเงินลงทุนระดับหมื่นล้านดอลลาร์ไมโครซอฟท์ โดยร่วมงานกับ OpenAI ในปี 2018 และถูกโปรโมตเป็นซีทีโอในปี 2022 ก่อนมาทำงานที่นี่ Murati เคยอยู่ที่ Leap Motion และ Tesla</p>\n<p>ที่มา: <a href=\"https://www.reuters.com/technology/artificial-intelligence/former-openai-technology-chief-mira-murati-raise-capital-new-ai-startup-sources-2024-10-18/\">Reuters</a></p>\n<p><img src=\"https://www.blognone.com/sites/default/files/externals/ac5c23a0027f70a424a2616e866180d3.jpeg\" /></p>\n</div></div></div><div><div>Topics: </div><div><div><a href=\"/topics/mira-murati\">Mira Murati</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/startup\">Startup</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e0af406c781934da4789349df37aa949520ba74236f0e9eff8ba6060d9bf33a","category":"Thai"}