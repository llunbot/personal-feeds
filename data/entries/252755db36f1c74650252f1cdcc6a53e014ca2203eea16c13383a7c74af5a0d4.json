{"title":"Cruise ประกาศปลดพนักงาน 900 ตำแหน่ง ผลจากอุบัติเหตุเมื่อเดือนตุลาคม","link":"https://www.blognone.com/node/137240","date":1702597920000,"content":"<div><div><div><p>Cruise บริษัทรถยนต์ไร้คนขับในเครือ GM ประกาศปลดพนักงาน 900 ตำแหน่ง คิดเป็น 24% ของพนักงานทั้งหมด ส่วนใหญ่เป็นกลุ่มพนักงานในฝ่ายดำเนินงานเชิงพาณิชย์ของรถไร้คนขับ และตำแหน่งต่าง ๆ ในองค์กร</p>\n<p>การปลดพนักงานชุดใหญ่รอบนี้ เกิดขึ้น 1 วัน หลังจากผู้บริหารระดับสูงของ Cruise ถึง 9 คน ลาออกจากบริษัท เนื่องจากมีการสอบสวน<a href=\"https://www.blognone.com/node/136398\">อุบัติเหตุเมื่อเดือนตุลาคม</a> ที่รถยนต์ชนคนแล้วลากไปต่อ 20 ฟุต ทำให้หน่วยงานขนส่งทางบกของรัฐแคลิฟอร์เนีย ระงับใบอนุญาตไม่มีกำหนด Cruise จึงต้องหยุดให้บริการรถยนต์ไร้คนขับทั้งหมด เพื่อสอบสวนและแก้ไขความปลอดภัย ตลอดจนเรียกคืนรถยนต์ และหยุดสายการผลิตทั้งหมด</p>\n<p>ตัวแทนของ Cruise บอกว่า GM ยังคงสนับสนุนแผนงาน และเชื่อมั่นว่า Cruise จะเรียกความเชื่อมั่นกลับคืนมาได้ โดยมีเป้าหมายตอนนี้คือการให้ถึงระบบรถไร้คนขับ L4 และกลับมาได้ใบอนุญาตเดินรถอีกครั้งใน 1 เมือง</p>\n<p>ที่มา: <a href=\"https://www.cnbc.com/2023/12/14/gms-cruise-laying-off-900-or-24percent-of-its-workforce.html\">CNBC</a></p>\n<p><img src=\"https://www.blognone.com/sites/default/files/externals/98f808fc726633af457f69fd416f613a.jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"252755db36f1c74650252f1cdcc6a53e014ca2203eea16c13383a7c74af5a0d4","category":"Thai"}