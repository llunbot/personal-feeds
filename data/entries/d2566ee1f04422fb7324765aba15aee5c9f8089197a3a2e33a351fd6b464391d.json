{"title":"GameStop ประกาศนำเงินบริษัทไปลงทุนใน Bitcoin ไม่กำหนดเพดานที่จะซื้อ","link":"https://www.blognone.com/node/145474","date":1742951790000,"content":"<div><div><div><p>GameStop ร้านค้าปลีกเกมในสหรัฐ ประกาศว่าบอร์ดบริษัทได้ลงมติเป็นเอกฉันท์ ให้สามารถนำเงินสดของบริษัทไปซื้อบิตคอยน์เพื่อเป็นสินทรัพย์สำรองของบริษัทได้</p>\n<p>บริษัทบอกว่ามีแผนใช้เงินส่วนหนึ่งที่มีอยู่ รวมถึงการออกหุ้นกู้หรือหุ้นเพิ่มทุนในอนาคตเพื่อไปลงทุนในบิตคอยน์ และ Stablecoin ที่อิงกับเงินดอลลาร์ ข้อมูลจากงบการเงินล่าสุดของ GameStop ระบุว่าบริษัทมีเงินสดและรายการเทียบเท่าประมาณ 4.8 พันล้านดอลลาร์ ทั้งนี้บริษัทไม่ได้กำหนดเพดานว่าสามารถซื้อบิตคอยน์ได้สูงสุดเท่าใด</p>\n<p>แนวทางของ GameStop อาจมองได้ว่าคล้ายกับบริษัทพัฒนาซอฟต์แวร์ MicroStrategy ที่ตอนนี้ชื่อ <a href=\"https://www.blognone.com/node/144521\">Strategy</a> ซึ่งซื้อบิตคอยน์ต่อเนื่อง จนตอนนี้กลายเป็นบริษัทที่ถือบิตคอยน์มากที่สุดในโลก ซึ่งส่งผลบวกต่อราคาหุ้นบริษัทตามราคาบิตคอยน์ที่ปรับขึ้นในช่วงไม่กี่ปีที่ผ่านมา</p>\n<p>ที่มา: <a href=\"https://www.cnbc.com/2025/03/25/gamestop-says-it-will-add-bitcoin-as-a-treasury-reserve-asset.html\">CNBC</a></p>\n<p><img src=\"https://www.blognone.com/sites/default/files/externals/be9edfa82fa1ad41f8c3bd42a6a2e50f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/gamestop\">GameStop</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2566ee1f04422fb7324765aba15aee5c9f8089197a3a2e33a351fd6b464391d","category":"Thai"}