{"title":"ผู้ชุมนุมนับหมื่นออกมาประท้วงหน่วยงาน DOGE ในวันประธานาธิบดี เพราะไม่พอใจ Elon Musk","link":"https://www.blognone.com/node/144751","date":1739854866000,"content":"<div><div><div><p>ช่วงวันประธานาธิบดีมีผู้ชุมนุมกว่า 10,000 คนรวมตัวกันในนครนิวยอร์ก เพื่อประท้วงแสดงจุดยืนต่อต้านรัฐบาล Trump และ<a href=\"https://www.blognone.com/node/143078\">หน่วยงาน DOGE ของ Elon Musk</a> โดยเดินขบวนจากยูเนียนสแควร์ไปยังวอชิงตันสแควร์พาร์ก พร้อมชูป้ายและตะโกนต่อต้านอิทธิพลของ Musk ในรัฐบาล</p>\n<p>สาเหตุของการประท้วงครั้งนี้ เกิดจากความกังวลว่า DOGE มีสิทธิ์เข้าถึงข้อมูลสำคัญ ปลดข้าราชการจำนวนมาก และให้ Musk มีอำนาจทั้งที่เขาไม่ได้มาจากการเลือกตั้ง บางคนมองว่านี่เป็นแค่ข้ออ้างเพื่อให้ Musk ได้ผลประโยชน์ทางการเงิน</p>\n<p>นอกจากนี้ บางคนกลัวว่าการเปลี่ยนแปลงนี้จะกระทบความมั่นคงของประเทศ และทำให้รัฐบาลไร้การตรวจสอบถ่วงดุล รวมถึงมองว่า DOGE กำลังรวบอำนาจของประเทศทั้งหมดไว้กับพวกกลุ่มมหาเศรษฐี</p>\n<p>อย่างไรก็ตาม ด้านกลุ่มคนที่สนับสนุนการมีของ DOGE บอกว่านี่เป็นการกำจัดคอร์รัปชัน คดีฟ้องร้องเกี่ยวกับการละเมิดข้อมูล และอำนาจเกินขอบเขตที่เริ่มมีมากขึ้น</p>\n<p><a href=\"https://www.blognone.com/node/141896\">Trump ออกคำสั่งบริหารตั้ง DOGE</a> เพื่อให้ Musk เข้ามาลดความไร้ประสิทธิภาพของรัฐบาล แต่สิ่งที่เกิดขึ้นคือ DOGE ไล่ข้าราชการออกนับหมื่น ยุบหน่วยงานหลายแห่ง และได้สิทธิเข้าถึงระบบการเงินของกระทรวงการคลัง ทำให้หลายฝ่ายตั้งคำถามถึงความโปร่งใส และความปลอดภัยของข้อมูล</p>\n<p>รวมถึงท่าทีของ Musk ที่พยายามลดบทบาทหน่วยงานที่กำกับดูแลธุรกิจของตัวเอง ทำให้ส่งผลเสียต่อแบรนด์ Tesla มีทั้งยอดขายตก และเกิดกระแสต่อต้านในยุโรป ภาพลักษณ์ของเขาเองก็แย่ลงไปอีกหลังถูกมองว่าสนับสนุนฝ่ายขวาจัด</p>\n<p>ที่มา: <a href=\"https://techcrunch.com/2025/02/17/thousands-protest-elon-musks-doge-in-nyc-on-presidents-day/?guccounter=1\">TechCrunch</a></p>\n<p><img src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" alt=\"DOGE\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/protesting\">Protesting</a></div><div><a href=\"/topics/united-states\">United States</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9ff1ee81d406f41fd5446683f2ce4ac2959f9a714101ed419ad6639e2ea26ba","category":"Thai"}