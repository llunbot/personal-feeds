{"title":"Microsoft 365 เริ่มติดตั้ง New Outlook เป็นดีฟอลต์ ยังเปลี่ยนกลับเป็น Classic Outlook ได้","link":"https://www.blognone.com/node/145459","date":1742875947000,"content":"<div><div><div><p>ไมโครซอฟท์เริ่มติดตั้ง New Outlook เป็นค่าดีฟอลต์ให้กับลูกค้า Microsoft 365 ที่ติดตั้งซอฟต์แวร์บนเดสก์ท็อปใหม่ มีผลในเวอร์ชันล่าสุด 2502 ที่เริ่มใช้ในเดือนมีนาคม 2025</p>\n<p>แอดมินองค์กรยังสามารถเปลี่ยนค่าตรงนี้กลับเป็น Classic Outlook ได้ หรือจะเลือกติดตั้ง Outlook ทั้งสองตัวพร้อมกันก็ได้ถ้าต้องการ</p>\n<p><a href=\"https://www.blognone.com/node/143534\">ไมโครซอฟท์ประกาศไว้เมื่อปลายปี 2024</a> ว่าจะเริ่มย้ายลูกค้าองค์กรจาก Classic Outlook เป็น New Outlook ในเดือนเมษายน 2026 (<a href=\"https://www.blognone.com/node/138615\">Classic Outlook จะซัพพอร์ตไปจนถึงปี 2029 เป็นอย่างต่ำ</a>)</p>\n<p>คำแนะนำ (recommend) ของไมโครซอฟท์ในตอนนี้คือ สามารถติดตั้ง Outlook สองตัวคู่กันไปได้ ระหว่างรอ New Outlook พัฒนาฟีเจอร์ที่ยังขาดไปจาก Classic Outlook เช่น ฟีเจอร์ออฟไลน์ (.pst), การทำ Mail merge ร่วมกับ Word เป็นต้น</p>\n<p>ที่มา - <a href=\"https://learn.microsoft.com/en-us/microsoft-365-apps/outlook/get-started/deployment-new-outlook#install-new-outlook-with-a-new-microsoft-365-deployment\">Microsoft</a> via <a href=\"https://www.neowin.net/news/microsoft-begins-default-deploying-new-outlook-for-windows-on-microsoft-365/\">Neowin</a></p>\n<p><img src=\"https://www.blognone.com/sites/default/files/externals/bbae28299b259f27c17d3cb0f2a1de42.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf8803a6ff12fb9264403075e8bfd1a60516a8e5d0d09257d20313d9aeb42b83","category":"Thai"}