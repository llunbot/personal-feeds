{"title":"Gulf ประกาศควบรวมบริษัทกับ Intouch เพื่อปรับโครงสร้างการถือหุ้น","link":"https://www.blognone.com/node/140922","date":1721195978000,"content":"<div><div><div><p>บริษัท กัลฟ์ เอ็นเนอร์จี ดีเวลลอปเมนท์ จำกัด (มหาชน) (GULF) ประกาศแผนควบรวมบริษัทกับ บริษัท อินทัช โฮลดิ้งส์ จำกัด (มหาชน) (INTUCH) โดยจัดตั้งบริษัทใหม่ด้วยอัตราหุ้นจัดสรร 1 หุ้นเดิมใน GULF เป็น 1.02974 หุ้นในบริษัทใหม่ และ 1 หุ้น INTUCH เป็น 1.69335 หุ้นบริษัทใหม่</p>\n<p>ทั้งสองบริษัทให้เหตุผลของการควบรวมบริษัทเพื่อลดความซับซ้อนของโครงสร้างการถือหุ้น และลดความซ้ำซ้อนของการเป็นบริษัทจดทะเบียนในตลาดหลักทรัพย์</p>\n<p>ผลจากการควบรวมบริษัท ทำให้บริษัทใหม่เป็นผู้ถือหุ้นรายใหญ่ใหม่ของบริษัทในเครือ INTUCH ที่อยู่ในตลาดหลักทรัพย์เช่นกันคือ บริษัท แอดวานซ์ อินโฟร์ เซอร์วิส จำกัด (มหาชน) (ADVANC) และบริษัท ไทยคม จำกัด (มหาชน) (THCOM) ซึ่งบริษัทใหม่นี้จะทำคำสั่งเสนอซื้อหุ้นทั้งหมดของ ADVANC และ THCOM หรือ Tender Offer จากผู้ถือหุ้นเดิมด้วย</p>\n<p>GULF และ INTUCH ระบุในรายงานว่าการเสนอซื้อหุ้น ADVANC และ THCOM นี้ ไม่มีวัตถุประสงค์เพื่อเปลี่ยนแปลงโครงสร้างอำนาจการบริหารในสองบริษัท แต่เป็นประกาศตามเงื่อนไขของตลาดหลักทรัพย์ฯ ที่เป็นผลจากการควบรวมบริษัท</p>\n<p>ที่มา: <a href=\"https://www.intouchcompany.com/wp-content/uploads/2024/07/Notification-of-Resolutions_th.pdf\">อินทัช โฮลดิ้ง</a></p>\n<p><img alt=\"No Description\" src=\"https://www.blognone.com/sites/default/files/externals/878b32346cf8decde404a4ca74ea76fb.png\" /></p>\n<p><img alt=\"No Description\" src=\"https://www.blognone.com/sites/default/files/externals/da2c474cc7518d63715b02b253f75ab5.png\" /></p>\n</div></div></div><div><div>Topics: </div><div><div><a href=\"/topics/intouch\">InTouch</a></div><div><a href=\"/topics/gulf\">GULF</a></div><div><a href=\"/topics/merging\">Merging</a></div><div><a href=\"/topics/ais\">AIS</a></div><div><a href=\"/topics/thaicom\">Thaicom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"253376e46da281da30cb49e8118715da3df59f612839c954be10e6e8e98a02f6","category":"Thai"}