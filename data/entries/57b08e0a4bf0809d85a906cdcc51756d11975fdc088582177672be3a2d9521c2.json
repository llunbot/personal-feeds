{"title":"กูเกิลเพิ่มฟีเจอร์ให้ Magic Editor พิมพ์ prompt เพิ่มวัตถุในภาพ, แก้ไขภาพเอียงได้","link":"https://www.blognone.com/node/141399","date":1723576968000,"content":"<div><div><div><p>ฟีเจอร์ Magic Editor เป็นฟีเจอร์ของ Google Photos ที่นำ AI มาแก้ไขภาพ โดยก่อนหน้านี้ชูความสามารถด้านการลบวัตถุออกจากภาพ รวมถึงเคลื่อนย้ายและปรับขนาดวัตถุได้ ล่าสุดกูเกิลเพิ่มความสามารถใหม่คือแก้ไขภาพเอียง และเพิ่มวัตถุเข้าไปผ่านการพิมพ์ prompt</p>\n<p>การแก้ไขภาพเอียงเรียกว่า Auto frame โดยกดทีเดียว Magic Editor จะทำให้ภาพตรงพร้อมเติมส่วนที่ขาดหายไปให้ด้วย เช่นพื้นหญ้าและรองเท้าของแบบ</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/08afafb1f3fe52e49c9c133e98fbf30e.png\" /></p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/92b1b899ecc911d529cfeba7fc0ac07d.png\" /></p>\n<p>ส่วนการเพิ่มวัตถุ เดโมด้วยการแตะที่พื้นหญ้าแล้วพิมพ์ว่า wildflowers เข้าไป และ Magic Editor จะสร้างภาพดอกไม้บนพื้นหญ้าเข้ามาให้เลือก 3-4 ภาพ</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/d32d9484836891e7a2560473e9304c39.png\" /></p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/a3cf32611ebbc6189ba0153d988dcf97.png\" /></p>\n<p>ต่อมาก็ลองวงบนพื้นที่ว่างในท้องฟ้าและพิมพ์ว่า hot air balloons เพื่อเติมบอลลูนเข้าไปได้</p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/01d6e5942e337f74e991abe36eacef07.png\" /></p>\n<p><img alt=\"alt=&quot;image&quot;\" src=\"https://www.blognone.com/sites/default/files/externals/083fd98c63facdf55560b454da481885.png\" /></p>\n<p>ฟีเจอร์ใหม่ของ Magic Editor จะเปิดให้ใช้ก่อนบน Pixel 9 และน่าจะเปิดให้มือถือรุ่นอื่นใช้งานได้ในภายหลังเหมือนที่ผ่านมา</p>\n<p>ที่มา - <a href=\"https://www.youtube.com/watch?v=N_y2tP9of8A\">งาน Made by Google '24</a></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57b08e0a4bf0809d85a906cdcc51756d11975fdc088582177672be3a2d9521c2","category":"Thai"}