{"title":"[ไม่ยืนยัน] AWS ชะลอการสร้างศูนย์ข้อมูลบางแห่ง - ผู้บริหารบอกเป็นการปรับแผนตามปกติของธุรกิจ","link":"https://www.blognone.com/node/145989","date":1745324358000,"content":"<div><div><div><p>ข้อมูลนี้มาจากนักวิเคราะห์ของธนาคาร Wells Fargo อ้างแหล่งข่าวที่เกี่ยวข้องว่า Amazon ได้แจ้งระงับโครงการสร้างศูนย์ข้อมูล AWS ใหม่ที่เคยมีแผนไว้ชั่วคราวบางแห่ง โดยเป็นการแจ้งเปลี่ยนข้อตกลงสัญญาเช่าพื้นที่ซึ่งมีทั้งในอเมริกาและต่างประเทศ</p>\n<p>ก่อนหน้านี้<a href=\"https://www.blognone.com/node/144886\">มีรายงาน</a>ว่าไมโครซอฟท์ได้<a href=\"https://www.blognone.com/node/145666\">เลื่อนหรือยกเลิก</a>โครงการสร้างศูนย์ข้อมูล Azure ไปหลายแห่งเช่นกัน แต่ทั้งหมดไมโครซอฟท์ไม่ได้ออกมาประกาศอย่างเป็นทางการ</p>\n<p>Kevin Miller รองประธานส่วนศูนย์ข้อมูลทั่วโลกของ AWS <a href=\"https://www.linkedin.com/posts/kevinmiller_there-continues-to-be-significant-interest-activity-7320189474083127296-imlR/\">โพสต์ LinkedIn</a> เกี่ยวกับรายงานนี้บอกว่าเป็นการบริหารจัดการทรัพยากรตามปกติ ซึ่งอาจมีการเปลี่ยนแปลงสถานที่ตั้งศูนย์ข้อมูลหากประเมินว่าต้นทุนสูงเกินไป แต่ภาพรวมการขยายศูนย์ข้อมูลยังเพิ่มขึ้นเพื่อรองรับความต้องการทั้ง Generative AI และเวิร์กโหลดบน AWS</p>\n<p>ที่มา: <a href=\"https://www.cnbc.com/2025/04/21/amazon-has-paused-some-data-center-lease-commitments-wells-fargo.html\">CNBC</a> ภาพ <a href=\"https://commons.wikimedia.org/wiki/File:AWS_-_Amazon_Web_Services_Office_in_Houston,_Texas_(46600198075).jpg\">Wikimedia</a></p>\n<p><img src=\"https://www.blognone.com/sites/default/files/externals/e0115a044e9c59aa37697ec61d4858a4.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/rumors\">Rumors</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"503f6308ea37f799c75d98b4a3a5f84392eea4e7ec0c016702158516be5d03ab","category":"Thai"}