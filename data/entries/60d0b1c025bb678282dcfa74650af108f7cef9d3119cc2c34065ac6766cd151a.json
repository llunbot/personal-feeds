{"title":"เข้าสู่อีคอมเมิร์ซ TikTok ร่วมมือกับ Shopify เพิ่มปุ่มซื้อของ เริ่มในสหรัฐ, อังกฤษ, แคนาดา","link":"https://www.blognone.com/node/124404","date":1629859547000,"content":"<div><div><div><p>TikTok ประกาศความร่วมมือกับ Shopify ทดสอบประสบการณ์ซื้อของบน TikTok โดยผู้ค้าบน Shopify ที่มีบัญชี TikTok For Business จะสามารถเพิ่มแท็บ \"Shopping\" ลงในโปรไฟล์ TikTok และซิงค์แคตตาล็อกสินค้าเพื่อสร้างหน้าร้านขนาดเล็กบน TikTok ได้ เริ่มทดสอบประสบการณ์ซื้อชองในสหรัฐ, อังกฤษ, แคนาดา</p>\n<p>นอกจากสร้างหน้าร้านแล้ว ยังสามารถติดแท็กสินค้าในวิดีโอ และกดเพื่อดูรายการสินค้าได้โดยตรง Shopify และ TikTok เป็นพาร์ทเนอร์ร่วมกันมาก่อนแล้ว เริ่มจากเพิ่มความสามารถให้คนขายของบน Shopify สร้างแคมเปญการตลาด TikTok ได้โดยตรงจากแดชบอร์ดของ Shopify</p>\n<p>Shopify บอกด้วยว่า มีผู้ค้าที่อยากขายของบน TikTok เพิ่มขึ้น หลังจากร่วมมือเป็นพาร์ทเนอร์กับ TikTok ตั้งแต่เดือนกุมภาพันธ์ 2020 ถึงกุมภาพันธ์ 2021 มีการติดตั้งผ่านช่องทางโซเชียลคอมเมิร์ซของ Shopify เพิ่มขึ้น 76%</p>\n<p>Instagram ก็มีแนงทางโซเชียลคอมเมิร์ซมาก่อนแล้วประสบการณ์ซื้อของบน Instagram คือสามารถจ่ายได้บนแพลตฟอร์ม ต่างจาก TikTok ที่ลิงค์หน้าการจ่ายเงินไปยัง Shopify</p>\n<p><img src=\"https://www.blognone.com/sites/default/files/externals/94b5783f486db1d3bcf82aaa09cb9dfc.png\" /></p>\n<p>ที่มา - <a href=\"https://techcrunch.com/2021/08/24/tiktok-expands-shopify-partnership-pilots-tiktok-shopping-in-us-uk-and-canada/\">TechCrunch</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/shopify\">Shopify</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60d0b1c025bb678282dcfa74650af108f7cef9d3119cc2c34065ac6766cd151a","category":"Thai"}