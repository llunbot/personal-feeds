{"title":"Raspberry Pi นำบริษัทเข้าตลาดหุ้นลอนดอนแล้ว มูลค่ากิจการเริ่มต้น 541.6 ล้านปอนด์","link":"https://www.blognone.com/node/140310","date":1718101357000,"content":"<div><div><div><p>Raspberry Pi นำบริษัทเข้าซื้อขายในตลาดหลักทรัพย์ลอนดอนแล้ววันนี้ โดยราคาเปิดของหุ้นเพิ่มขึ้น 31% จากราคาไอพีโอ ตอนนี้ยังเป็นการซื้อขายหุ้นแบบมีเงื่อนไข โดยจะเปิดให้ซื้อขายทั่วไปได้ในวันศุกร์</p>\n<p>มูลค่ากิจการที่ราคาไอพีโอของ Raspberry Pi อยู่ที่ 541.6 ล้านปอนด์ สูงกว่าตัวเลขที่<a href=\"https://www.blognone.com/node/139764\">มีรายงาน</a>เมื่อเดือนที่แล้วเล็กน้อย ผู้ลงทุนรายสำคัญในบริษัทได้แก่ Arm (ที่มี SoftBank ถือหุ้นอีกที) และ Sony</p>\n<p>Raspberry Pi มีรายได้ในปี 2023 ที่ 265.8 ล้านดอลลาร์ เพิ่มขึ้น 41% จากปีก่อน ถึงแม้สินค้าของบริษัทจะเป็นที่นิยมในกลุ่มนักทดลองพัฒนาฮาร์ดแวร์ แต่รายได้หลัก 72% ของบริษัทมาจากลูกค้าอุตสาหกรรมเช่นโรงงาน</p>\n<p>ที่มา: <a href=\"https://www.cnbc.com/2024/06/11/rasperry-pi-ipo-computing-firm-to-raise-211-million.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/ebcd274553539e61c2194b4061afe785.jpeg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/arm\">Arm</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2580c60df98423a5706532256e2f1c8590c51d44caa7c1eb6e09f1c1d493aadd","category":"Thai"}