{"title":"Sony เปิดตัว ZV-E10 II กล้อง APS-C สาย Vlog เซนเซอร์และเทคโนโลยีเดียวกับ α6700, FX30","link":"https://www.blognone.com/node/140850","date":1720690282000,"content":"<div><div><div><p>Sony เปิดตัว ZV-E10 II กล้อง APS-C ที่เหมาะสำหรับงานวิดีโอแบบ Vlog ซึ่งเป็นรุ่นที่ 2 ของ <a href=\"https://www.blognone.com/node/123922\">ZV-E10</a> ที่เปิดตัว และวางขายในปี 2021 ในคราวนี้ได้รับการปรับปรุงขนานใหญ่ยกเซนเซอร์และเทคโนโลยีแบบเดียวกับ <a href=\"https://www.blognone.com/node/134922\">α6700</a>, FX30 มาใส่มีสเปคและฟีเจอร์เด่น ๆ ดังนี้</p>\n<ul>\n<li>เซนเซอร์ APS-C Exmor R CMOS ความละเอียด 27mp (ใช้งานได้จริงสูงสุด 26mp)</li>\n<li>ชิปประมวลผล BIONZ XR</li>\n<li>ถ่ายวิดีโอ 4K 30fps แบบไม่ครอป</li>\n<li>ถ่ายวิดีโอ 4K 60fps (Crop 1.1x) Oversampled จาก 5.6K</li>\n<li>ถ่ายวิดีโอ 1080p 120fps ในโหมด S&amp;Q ได้</li>\n<li>รองรับ Codec วิดีโอสี 10-bit 4:2:2 All-Intra</li>\n<li>มีโปรไฟล์สี S-Cinetone และ Creative Look ให้ 10 แบบ</li>\n<li>มีจุดโฟกัสทั้งหมด 759 จุด (เหลือ 495 จุดเมื่อถ่ายวิดีโอ)</li>\n<li>ช่วงความไวโฟกัส EV-3 ถึง EV20</li>\n<li>มีกันสั่น Active (แบบซอฟแวร์)</li>\n<li>นำ LUTs มาใส่ในกล้องใช้ได้ทั้งพรีวิว และใส่ไปยังตัววิดีโอได้เมื่อถ่ายเป็น S-log 3</li>\n<li>ไมค์หัวกล้องเป็นแคปซูล 3 ตัว มีฟังก์ชัน Automatic Directional Focus</li>\n<li>จอ LCD แบบปรับหมุนได้ 270 องศา พร้อมระบบสัมผัส 1.04 ล้านจุด</li>\n<li>มีโหมด Bokeh, Product Showcase</li>\n<li>รองรับ Wi-Fi 5 GHz</li>\n<li>มีช่องเสียบไมค์, หูฟัง, micro HDMI, USB-C (USB3.2 ความเร็ว 5Gbps)</li>\n<li>เปลี่ยนมาใช้แบตเตอรี่ NP-FZ100</li>\n<li>ช่องใส่ SD Card UHS-I/II 1 ช่อง</li>\n<li>น้ำหนัก 292 กรัม</li>\n<li>มี 2 สีได้แก่ สีขาว และสีดำ</li>\n</ul>\n<p>สำหรับในประเทศไทย Sony ยังไม่เปิดเผยว่าจะขายเมื่อไหร่ และราคาเท่าไหร่แต่ที่สหราชอาณาจักรขายอยู่ที่ 925 ปอนด์สำหรับตัวกล้องอย่างเดียวคิดเป็นเงินประมาณ 43,000 บาท แพงกว่ารุ่นแรกเกือบเท่าตัวเนื่องจาก ZV-E10 ปัจจุบันขายราคา 25,990 บาท (ราคาศูนย์ Sony แบบมีเลนส์ 16-50มม.) แถมราคายังใกล้เคียงกับ α6700 ที่ขายในไทยราคา 52,990 บาทด้วย</p>\n<p>ที่มา - <a href=\"https://www.sony.co.th/th/electronics/interchangeable-lens-cameras/zv-e10m2\">Sony</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f631a5ac6075456425311876482a37388ff3ef2a0ac433a7b7ca44ee5ddce1e","category":"Thai"}