{"title":"Motorola เปิดตัวไลน์อัป Moto ซีรีส์ G และ E จอและแบตดีขึ้น รองรับระบบเสียง Dolby Atmos","link":"https://www.blognone.com/node/143706","date":1734425230000,"content":"<div><div><div><p>Motorola เปิดตัวไลน์อัป Moto G 3 รุ่น Moto G15, Moto G15 Power, และ Moto G05 มาพร้อมกับจอแสดงผลที่สว่างขึ้น และแบตเตอรี่ที่ทนกว่าเดิม พร้อมเปิดตัว Moto E15 ตัวเลือกที่มาในราคาย่อมเยา</p>\n<p>ทั้ง 4 รุ่นมาพร้อมกับขนาดจอ 6.7 นิ้ว ชิปเซ็ต Helio G81 Extreme ของ MediaTek และระบบเสียง Dolby Atmos ในขณะที่จอแสดงผล แบตเตอรี่ และกล้องจะต่างกันไปตามรุ่น ดังนี้:</p>\n<ul>\n<li>Moto G15: จอแสดงผล Full HD+, แบตเตอรี่ 5,200mAh และกล้อง 4 ตัว ความคมชัด 50MP</li>\n<li>Moto G15 Power: จอแสดงผล Full HD+, แบตเตอรี่ 6,000mAh และกล้อง 4 ตัว ความคมชัด 50MP</li>\n<li>Moto G05: จอแสดงผล LCD 90Hz, Dolby Atmos ระบบเพิ่มเสียงเบส, และกล้อง 4 ตัว ความคมชัด 50MP</li>\n<li>Moto E15: จอแสดงผล LCD 90Hz, กล้องหลัก 32MP, และช่องเสียบหูฟัง 3.5 มม.</li>\n</ul>\n<p>ทั้ง 4 รุ่นจะเปิดตัวในยุโรปบางแห่ง ตะวันออกกลาง ละตินอเมริกา และเอเชียแปซิฟิก โดย Moto G15, G15 Power และ G05 จะมาพร้อมกับระะบบปฏิบัติการ Android 15 ส่วน Moto E15 จะเปิดตัวพร้อมกับระบบปฏิบัติการ Android 14 (Go Edition)</p>\n<p>ที่มา: <a href=\"https://www.androidpolice.com/new-moto-g-series/\">Android Police</a> via <a href=\"https://motorolanews.com/the-ultra-bright-moto-g15-moto-g15-power-moto-g05-and-moto-e15-pack-in-go-to-features-for-life-on-the-go/\">Motorola</a></p>\n<p><img alt=\"alt=&quot;Moto G Series&quot;\" src=\"https://www.blognone.com/sites/default/files/externals/f3be36a20f5a03e84418a5b3a73ef400.png\" /></p>\n</div></div></div><div><div>Topics: </div><div><div><a href=\"/topics/motorola\">Motorola</a></div><div><a href=\"/topics/moto-g\">Moto G</a></div><div><a href=\"/topics/moto-e\">Moto E</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0e464e774378d204d4a2796e91db2125ff645352ed33b2f94737335f3b2971b","category":"Thai"}