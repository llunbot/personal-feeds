{"title":"DeepMind เปิดตัว Genie 2 AI รับภาพและข้อความ สร้างเป็นเกมควบคุมทิศทาง สั่งโจมตีได้","link":"https://www.blognone.com/node/143468","date":1733374910000,"content":"<div><div><div><p>DeepMind เปิดตัวโมเดล Genie 2 โมเดลที่ต้องการเพียงภาพนิ่งภาพเดียวก็สามารถสร้างเกมที่สามารถควบคุมด้วยคีย์บอร์ดและเมาส์ได้ทันที</p>\n<p>ก่อนหน้านี้ DeepMind เคย<a href=\"https://www.blognone.com/node/141721\">เปิดโมเดล GameNGen สำหรับการสร้างเกม</a> และ <a href=\"https://deepmind.google/research/publications/60474/\">Genie</a> ที่สร้างเกมได้จำกัดมาก่อนแล้ว</p>\n<p>ความพิเศษของ Genie 2 คือ เมื่อใส่ภาพเข้าไปแล้วรันโมเดลโดยใส่อินพุตควบคุมตัวละคร Genie 2 จะรับรู้ว่าตัวละครหลักที่ต้องควบคุมคือตัวใด เช่น หากมีหุ่นยนต์ในป่าก็จะควบคุมหุ่นยนต์ไม่ใช่ต้นไม้ ตัวโมเดลมีความสามารถในการจำสภาพแวดล้อมที่เคยสร้างเอาไว้ประมาณหนึ่งนาที และยังสามารถจำลองฟิสิกส์ เช่น ลูกโป่งระเบิด, ควันไฟ, หรือแรงโน้มถ่วง</p>\n<p>กระบวนการฝึก Genie 2 อาศัยวิดีโอจำนวนมาก และระหว่างรันตัวโมเดลจะเห็นเฟรมวิดีโอย้อนหลังพร้อมกับอินพุตควบคุมปัจจุบัน</p>\n<p>แนวทางนี้ทำให้การสร้างเกมต้นแบบทำได้ง่ายขึ้นมาก โดยนักพัฒนาต้องการเพียงภาพนิ่งเท่านั้น อย่างไรก็ดี โมเดลยังมีข้อจำกัด การสร้างภาพความละเอียดสูงที่ DeepMind นำมาโชว์ยังต้องใช้เวลานาน และการทดลองเล่นเกมจริงต้องรันโมเดลแบบภาพความละเอียดต่ำ นอกจากนี้บางครั้งโมเดลยังสร้างเกมที่ไม่สมเหตุสมผล เช่น เกม snowboard ที่ตัวละครกลับพยายามวิ่งแทนที่จะเล่น snowboard</p>\n<p>ที่มา - <a href=\"https://deepmind.google/discover/blog/genie-2-a-large-scale-foundation-world-model/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/324fdf1c7d524f65ba2917fccfa11447.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/28f56da27dce95d84cfa106e0365e27a.jpeg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f59745b9aa5b29e5ea8708080150ba2ea9535bbfec9fe85ce3055655b0eee56c","category":"Thai"}