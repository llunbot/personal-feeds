{"title":"เผยทางการจีนอนุมัติระบบ FSD ของ Tesla ให้ทดสอบใช้งานในประเทศจีนแล้ว","link":"https://www.blognone.com/node/139482","date":1714416580000,"content":"<div><div><div><p>มีรายงานว่าหน่วยงานของจีนได้ตกลงเบื้องต้นอนุมัติให้ Tesla สามารถใช้งานระบบขับเคลื่อนรถยนต์อัตโนมัติ FSD (Full Self-Driving) ในประเทศได้ หลังจาก Elon Musk <a href=\"https://www.blognone.com/node/139461\">เดินทางไปที่ประเทศจีน</a>เมื่อวันอาทิตย์ที่ผ่านมา ซึ่งได้พูดคุยหารือกับตัวแทนของรัฐบาลรวมทั้ง Li Qiang นายกรัฐมนตรีของจีน</p>\n<p>ทั้งนี้ระบบแผนที่และการนำทางของ Tesla ในจีน จะใช้เทคโนโลยีของ Baidu ซึ่งช่วยลดประเด็นการจัดเก็บข้อมูลใช้งาน ที่เป็นหัวข้อหลักที่หน่วยงานกำกับดูแลของจีนใช้พิจารณา</p>\n<p>Elon Musk ได้<a href=\"https://twitter.com/elonmusk/status/1784575094679011401\">โพสต์ข้อความบน X</a> ถึงการเดินทางครั้งนี้ โดยบอกว่าเขาคุ้นเคยกับ Li Qiang มานานแล้ว ตั้งแต่ยังเป็นเลขาธิการพรรคคอมมิวนิสต์ ประจำเมืองเซี่ยงไฮ้ ซึ่งตอนนั้น Tesla กำลังสร้างโรงงานที่เมืองดังกล่าว</p>\n<p>ยอดขาย Tesla ในจีนในไตรมาสที่ผ่านมาลดลง 4% จากปีก่อน ขณะที่ภาพรวมตลาดรถยนต์ไฟฟ้าในจีนเติบโต 15% ซึ่ง Musk เคยให้ความเห็นว่า FSD ของ Tesla จะเป็นตัวเปลี่ยนเกมครั้งใหญ่</p>\n<p>ที่มา: <a href=\"https://www.wsj.com/tech/tesla-wins-chinas-backing-for-driver-assistance-service-20816802\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/97ff13a34037fc829afd941a7b058137.jpg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/elon-musk\">Elon Musk</a></div><div><a href=\"/topics/china\">China</a></div><div><a href=\"/topics/self-driving-car\">Self-Driving Car</a></div><div><a href=\"/topics/electric-vehicles\">Electric Vehicles</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb1141eefca4af79ebdfba0f5a0c69dd3e5610aad78e5f8ade5537cb663044a5","category":"Thai"}