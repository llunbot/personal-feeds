{"title":"Apple เผย ป้องกันการทำรายการฉ้อโกงบนแพลตฟอร์มได้มากกว่า 2 พันล้านดอลลาร์ ในปีที่แล้ว","link":"https://www.blognone.com/node/133861","date":1684283313000,"content":"<div><div><div><p>แอปเปิลประกาศข้อมูลความปลอดภัยของ App Store สำหรับผู้ใช้งาน โดยบอกว่าสามารถป้องกันการทำรายการที่มีลักษณะฉ้อโกง เฉพาะปี 2022 เป็นมูลค่ารวมประมาณ 2 พันล้านดอลลาร์ และยังปฏิเสธคำขอจากแอปที่ไม่ผ่านมาตรฐานด้านความเป็นส่วนตัว ความปลอดภัย สำหรับผู้ใช้งาน 1.7 ล้านครั้ง ในปีเดียว</p>\n<p>ด้านการจัดการบัญชีที่มีแนวโน้มฉ้อโกง เฉพาะในปี 2022 แอปเปิลยกเลิกบัญชีนักพัฒนาที่มีพฤติกรรมดังกล่าวได้ 428,000 บัญชี ลดลงจากปี 2021 ที่มีมากกว่า 8 แสนบัญชี หลังปรับปรุงขั้นตอนการสมัคร และยังลบบัญชีผู้ใช้งานที่มีพฤติกรรมเกี่ยวข้องกับบัญชีนักพัฒนาที่มีปัญหา มากกว่า 282 ล้านบัญชี</p>\n<p>นอกจากนี้แอปเปิลยังเปิดเผยสถิติอื่น เช่น ลบรีวิวให้ดาวที่ไม่ถูกต้องมากกว่า 147 ล้านรีวิว จากรีวิวที่มีมากกว่า 1 พันล้านรีวิว สามารถบล็อกการใช้บัตรเครดิตที่ถูกขโมยมาได้มากกว่า 3.9 ล้านรายการ</p>\n<p>แอปเปิลบอกว่าภารกิจหลักของการสร้าง App Store นอกจากเพื่อสร้างโอกาสให้กับนักพัฒนา ในอีกด้านก็คือการสร้างแพลตฟอร์มที่ปลอดภัยต่อการใช้งานนั่นเอง ทั้งนี้มีข้อสังเกตว่าแอปเปิลเลือกออกประกาศข่าวสำคัญในหลายหัวข้อ พร้อมกันในวันเดียว ก่อนที่งาน WWDC จะจัดขึ้นเดือนหน้า</p>\n<p>ที่มา: <a href=\"https://www.apple.com/newsroom/2023/05/app-store-stopped-more-than-2-billion-in-fraudulent-transactions-in-2022/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/2362842cb736f47a63a6fa06d2cbb658.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3aa7100bdb3904d03a6060821943c55bc71013d12545b38f2c2a7d6013e18018","category":"Thai"}