{"title":"Half-Life ออกอัพเดตฉลองครบ 25 ปี เพิ่มแผนที่ใหม่, แจกฟรีบน Steam ด้วย","link":"https://www.blognone.com/node/136805","date":1700268033000,"content":"<div><div><div><p>Valve ออกอัพเดตให้เกม Half-Life ในโอกาสครบรอบ 25 ปี (ยังไม่นับสาม) โดยเพิ่มของใหม่ดังนี้</p>\n<ul>\n<li>Half-Life Uplink เนื้อหาที่เคยออกเป็นเอ็กซ์คลูซีฟสำหรับพวกซีดีแถมนิตยสาร หรือของแถมฮาร์ดแวร์ เป็นโหมดเนื้อเรื่องที่สร้างหลังจากตัวเกมเสร็จแล้วอีกที ตอนนี้นำมาให้เล่นกันทั่วไปแล้ว</li>\n<li>แผนที่มัลติเพลเยอร์ใหม่ 4 แผนที่ Contamination, Pool Party, Disposal, Rocket Frenzy</li>\n<li>นำแผนที่มัลติเพลเยอร์จากซีดีรุ่นพิเศษ Half-Life: Further Data ในปี 1999 กลับมาให้เล่นกัน Double Cross, Rust Mill, Xen DM</li>\n<li>ปรับปรุงเอนจินกราฟิก รองรับจอกว้าง widescreen, แก้บั๊กเรื่องแสง, รองรับการเรนเดอร์ด้วยซอฟต์แวร์บนลินุกซ์</li>\n<li>ปรับปรุง UI ใหม่ให้รองรับหน้าจอขนาดใหญ่ความละเอียดสูงในปัจจุบัน เกมสร้างมาในยุคจอ CRT 640x480</li>\n<li>รองรับการเล่นด้วยจอยตั้งแต่แรก ไม่ต้องคอนฟิกเพิ่ม</li>\n<li>รองรับ Steam Networking ชวนเพื่อนมาเล่นได้ง่ายขึ้น</li>\n<li>รองรับการเล่นบน Steam Deck เต็มรูปแบบ ทีมงานบอกว่าพยายามมานานกว่าจะแก้ไขให้เล่นบน Steam Deck ได้ในที่สุด</li>\n</ul>\n<p>นอกจากนี้ เกม Half-Life ตอนนี้ยังแจกฟรีบน Steam (ปกติขายราคาเต็ม 189 บาท) กดรับสิทธิกันได้แล้วบน <a href=\"https://store.steampowered.com/app/70/HalfLife/\">Steam</a></p>\n<p>ที่มา - <a href=\"https://half-life.com/en/halflife25/\">Half-Life</a></p>\n<p><img alt=\"No Description\" src=\"https://www.blognone.com/sites/default/files/externals/02911b4847aac92954838a8fc76fccd0.jpg\" /></p>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29ebc68989612de85f86e71c95514fb65d5f5545dacf6070c80c99dac2230d96","category":"Thai"}