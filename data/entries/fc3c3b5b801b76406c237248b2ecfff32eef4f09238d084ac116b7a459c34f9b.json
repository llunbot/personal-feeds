{"title":"กูเกิลปล่อย Gemini Ultra ในชื่อ Gemini Advanced ขายผ่าน Google One เดือนละ 750 บาท","link":"https://www.blognone.com/node/138115","date":1707397612000,"content":"<div><div><div><p>กูเกิลปล่อย Gemini Ultra 1.0 โมเดลรุ่นใหญ่ที่สุดในตระกูล Gemini ที่<a href=\"https://www.blognone.com/node/137113\">กูเกิลระบุว่าคะแนนทดสอบสูงกว่า GPT-4</a> โดยเปิดบริการ Gemini Advanced ให้ผู้ใช้ Google One แพ็กเกจระดับ AI Premium ที่มาพร้อมพื้นที่เก็บข้อมูล 2TB ราคา<a href=\"https://one.google.com/explore-plan/gemini-advanced\">เดือนละ 750 บาท</a> พร้อมช่วงทดสอบฟรีสองเดือน</p>\n<p>ราคานี้ใกล้เคียงกับ <a href=\"https://www.blognone.com/node/137679\">Copilot Pro ของไมโครซอฟท์</a>ที่เปิดให้ผู้ใช้ทั่วไปซื้อแพ็กเกจ GPT-4 ใช้งาน แต่ถูกกว่า Copilot for Microsoft 365 สำหรับลูกค้าองค์กรที่ราคา 30 ดอลลาร์ต่อเดือน</p>\n<p>แพ็กเกจ AI Premium ยังสามารถใช้งาน Gemini ใน Gmail, Docs, Sheet, และ Slide ได้ด้วย แต่บริการส่วนนี้ยังไม่พร้อมในวันเปิดตัว สำหรับผู้ใช้องค์กรบริการนี้จะใช้ชื่อว่า Gemini for Workspace</p>\n<p>กูเกิลเปิดบริการนี้ในทุกประเทศที่ให้บริการ Google One และ Bard เดิม ประเทศไทยจึงใช้งานได้ตั้งแต่วันแรกด้วย ส่วนการใช้งานผ่าน API นั้นกูเกิลจะเปิดตัวสัปดาห์หน้า</p>\n<p>ที่มา - งานแถลงข่าวออนไลน์ Google</p>\n<p><img alt=\"No Description\" src=\"https://www.blognone.com/sites/default/files/externals/5d362d2ac854ce61b3ca00d54625301f.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc3c3b5b801b76406c237248b2ecfff32eef4f09238d084ac116b7a459c34f9b","category":"Thai"}