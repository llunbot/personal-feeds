{"title":"ไมโครซอฟท์บอกปี 2025 เป็นปีแห่งการอัพเกรดพีซีเครื่องใหม่ ใช้ Windows 11","link":"https://www.blognone.com/node/143966","date":1736255776000,"content":"<div><div><div><p>ไมโครซอฟท์ออกโพสต์ต้อนรับงาน CES 2025 ที่พาร์ทเนอร์ฮาร์ดแวร์ <a href=\"https://www.blognone.com/node/143941\">Intel</a>, <a href=\"https://www.blognone.com/node/143943\">AMD</a>, <a href=\"https://www.blognone.com/node/143957\">NVIDIA</a>, <a href=\"https://www.blognone.com/node/143954\">Qualcomm</a> ต่างเปิดตัวชิปใหม่ๆ กันถ้วนหน้า พร้อมกับพีซีรุ่นใหม่ๆ ของบรรดาแบรนด์ต่างๆ ที่จะทยอยออกสู่ตลาดกันในระยะถัดไป</p>\n<p>ถึงแม้เนื้อหาของโพสต์ไม่มีอะไรใหม่ แต่ไมโครซอฟท์ย้ำเรื่อง <a href=\"https://www.blognone.com/node/143912\">Windows 10 จะสิ้นอายุซัพพอร์ตในเดือนตุลาคม 2025</a> ทำให้ปี 2025 เป็นปีแห่งการอัพเกรดมาใช้พีซีใหม่ที่เป็น Windows 11 (The year of the Windows 11 PC refresh) ไม่ว่าจะเป็นการอัพเกรดตามรอบฮาร์ดแวร์ปกติ, การอัพเกรดเพื่อความปลอดภัยที่ดีขึ้น หรือเพื่อฟีเจอร์ใหม่ๆ ด้าน AI ของ Windows 11 ก็ตาม</p>\n<p>ท่าทีของไมโครซอฟท์นั้นชัดเจนว่าจะไม่มีการต่ออายุ Windows 10 ให้อีกแล้ว ยกเว้น<a href=\"https://www.blognone.com/node/142887\">ยอมจ่ายเงินซื้อแพตช์ต่ออายุเพิ่มเท่านั้น</a></p>\n<p>ที่มา - <a href=\"https://blogs.windows.com/windowsexperience/2025/01/06/ces-2025-the-year-of-the-windows-11-pc-refresh/\">Windows Blog</a></p>\n<p><img alt=\"No Description\" src=\"https://www.blognone.com/sites/default/files/externals/67d9a934db617ad89813478641da0b1a.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/windows-10\">Windows 10</a></div><div><a href=\"/topics/ces-2025\">CES 2025</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02750b531b30d37568a6533f3199dabc816bd0f164934187ccf8da31f3578ca8","category":"Thai"}