{"title":"ไม่ได้ผูกขาดนะ ไมโครซอฟท์นำเกมชุดแรกลงบริการคลาวด์คู่แข่ง Boosteroid","link":"https://www.blognone.com/node/133954","date":1684807686000,"content":"<div><div><div><p>ไมโครซอฟท์เดินหน้านำเกมลงแพลตฟอร์มคลาวด์เกมมิ่งของคู่แข่งตามสัญญาที่ให้ไว้ ไม่กี่วันที่ผ่านมาเราเห็น<a href=\"https://www.blognone.com/node/133895\">เกมไมโครซอฟท์ลง NVIDIA GeForce Now</a> คราวนี้เป็นคิวของ <a href=\"https://www.blognone.com/node/133014\">Boosteroid ผู้ให้บริการคลาวด์เกมมิ่งจากยูเครน เน้นลูกค้าในยุโรป ที่ไมโครซอฟท์เซ็นสัญญาไว้ตั้งแต่เดือนมีนาคม</a></p>\n<p>โมเดลธุรกิจของ Boosteroid คล้ายกับ GeForce Now คือเป็นการเช่าเครื่องเล่นเกม ผู้เล่นต้องเป็นเจ้าของเกมเอง แล้วมาเช่าเครื่องของ Boosteroid เดือนละ 7.49 ยูโร เพื่อเล่นเกมบนอุปกรณ์ใดก็ได้ (เช่น สมาร์ทโฟน สมาร์ททีวี) อีกทีหนึ่ง</p>\n<p>เกมชุดแรกของไมโครซอฟท์ที่เปิดให้เล่นบน Boosteroid มีทั้งหมด 4 เกมคือ Deathloop, Gears 5, Grounded,  Pentiment เริ่มให้บริการ 1 มิถุนายน 2023</p>\n<p>ที่มา - <a href=\"https://news.xbox.com/en-us/2023/05/22/pc-games-from-xbox-headed-to-boosteroid/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/d8a8b7ec0af377429a6c336f360c3315.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0177de2fb471edb56dde2034a86f13add5aae2dca2a76770e3d769c710193f1","category":"Thai"}