{"title":"[ลือ] Apple เดินหน้าพัฒนา MacBook จอพับได้ - จอ 18.8 นิ้ว - ชิป M5 - ขายปี 2026","link":"https://www.blognone.com/node/139942","date":1716529610000,"content":"<div><div><div><p>ข้อมูลนี้มาจาก Ming-Chi Kuo นักวิเคราะห์สายซัพพลายเชนคนเดิม คราวนี้ว่าด้วยแผนการออก MacBook จอพับได้ของแอปเปิล ซึ่งครั้งแรกที่เขาให้ข้อมูลนี้บอกว่า MacBook รุ่นดังกล่าว ขนาดหน้าจอเมื่อกางเต็มคือ 20.3 นิ้ว กำหนดวางขายปี 2027 แต่ข้อมูลใหม่ที่เขาได้มาเป็นดังนี้</p>\n<ul>\n<li>เลื่อนเปิดตัวเร็วขึ้นเป็นปี 2026</li>\n<li>แอปเปิลอาจเลือกทำรุ่นจอเล็กลง 18.8 นิ้ว ซึ่งเมื่อพับแล้วขนาดจะอยู่ที่ 13-14 นิ้ว ใกล้เคียงกับ MacBook Air</li>\n<li>ชิปที่ใช้คือ M5 โดยชิป M4 นั้น แอปเปิลจะใส่ในสินค้า Mac ทั้งหมดภายในปี 2025</li>\n<li>ราคาประเมินยังสูงมาก อาจไปถึงระดับ Vision Pro แต่แอปเปิลพยายามคุมต้นทุนนี้อยู่</li>\n</ul>\n<p>อีกข้อมูลที่ Kuo พูดตรงกับ Mark Gurman ในรายงานเรื่อง iPad จอพับ คือเป้าหมายของแอปเปิลในการทำผลิตภัณฑ์จอพับได้นั้น ต้องการให้จอที่กางออกมาเรียบตลอด ไม่มีรอยแบบที่เราเห็นในสมาร์ทโฟนจอพับปัจจุบัน ซึ่งยังมีความท้าทายในการพัฒนา</p>\n<p>ที่มา: <a href=\"https://9to5mac.com/2024/05/23/all-screen-m5-macbook-with-foldable-display-rumored-for-2026/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/85b496eaa8e588aea6ff041ffab34e67.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook\">Macbook</a></div><div><a href=\"/topics/foldable\">Foldable</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9039496bfabd12af9cb3e05b452c83f33d239d307001b21a8c9ce99eaa6c575b","category":"Thai"}