{"title":"LG เปิดตัว LG Gram Fold โน้ตบุ๊กจอพับได้ ขนาดจอ 17\" น้ำหนัก 1.25 กิโลกรัม","link":"https://www.blognone.com/node/135932","date":1695692445000,"content":"<div><div><div><p>LG เปิดตัวโน้ตบุ๊กจอพับได้ของตัวเองในชื่อ LG Gram Fold โดยยังวางขายเฉพาะในประเทศเกาหลีใต้เท่านั้น</p>\n<p>LG Gram Fold เป็นโน้ตบุ๊กจอ OLED ขนาด 17\" ที่พับครึ่งได้ (foldable) เหลือ 12\" รองรับการทำงานทั้งโหมดแท็บเล็ตจอใหญ่ ใช้ปากกาจดหรือวาดลงบนหน้าจอ, อีบุ๊กจอพับ, เปลี่ยนจอล่างเป็นคีย์บอร์ดเสมือน หรือวางคีย์บอร์ดบลูทูธทับลงบนหน้าจอเพื่อพิมพ์งาน</p>\n<p>ซีพียูใช้ Intel 13th Gen Core i5-1335U, แรม 16GB LPDDR5, สตอเรจ 512GB, จีพียู Iris Xe,  แบตเตอรี่ขนาดใหญ่ 72 WHr ในน้ำหนัก 1,250 กรัม (ไม่รวมคีย์บอร์ด) 1,530 กรัม (รวมคีย์บอร์ด)</p>\n<p>ราคา 4.992 ล้านวอน หรือประมาณ 1.35 แสนบาท</p>\n<p>ตลาดโน้ตบุ๊กแบบ foldable เริ่มมีตัวเลือกมากขึ้นเรื่อยๆ ก่อนหน้านี้เพิ่งมี <a href=\"https://www.blognone.com/node/135745\">HP Spectre Foldable PC</a> เปิดตัว ส่วนรุ่นที่ขายมาแล้วสักพักคือ <a href=\"https://www.blognone.com/node/130150\">Lenovo ThinkPad X1 Fold</a> และ <a href=\"https://www.blognone.com/node/131122\">ASUS Zenbook 17 Fold OLED</a></p>\n<p>ที่มา - <a href=\"https://live.lge.co.kr/lg-gram-fold/\">LG</a>, <a href=\"https://www.lge.co.kr/notebook/17x90r-ga50k\">LG</a>, <a href=\"https://www.androidauthority.com/lg-gram-fold-foldable-laptop-3367653/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/0b8121cc942ffb9736f3e80c28e4f1d8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fa89b26aa7bd038f5a01a50c0ef02053.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ac71c73e150160e8c318a5e39c1e9571.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/notebook\">Notebook</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79fe842caa6d078c0e04d866a6d601d6e44ee3c1a0e92d202bbfb3701968eb2a","category":"Thai"}