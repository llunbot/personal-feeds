{"title":"[ลือ] Amazon เตรียมเปิดตัวโมเดล AI โค้ดเนม Olympus สามารถประมวลผลได้ทั้งข้อความ-ภาพ-วิดีโอ","link":"https://www.blognone.com/node/143375","date":1732778895000,"content":"<div><div><div><p>The Information <a href=\"https://www.theinformation.com/articles/amazon-develops-video-ai-model-hedging-its-reliance-on-anthropic\">รายงาน</a>ว่า Amazon ได้พัฒนาโมเดล Generative AI ใหม่ขึ้นมาเอง ที่สามารถประมวลผลอินพุทได้ทั้งข้อความ รูปภาพ และวิดีโอ เหตุผลหนึ่งเพื่อลดการพึ่งพาโมเดล AI จาก Anthropic ซึ่งเป็นโมเดลยอดนิยมบน AWS และ <a href=\"https://www.blognone.com/node/143287\">Amazon เป็นหนึ่งในผู้ลงทุน</a></p>\n<p>รายงานบอกว่าโมเดล AI นี้มีโค้ดเนมเรียกภายในว่า Olympus มีจุดขายคือการประมวลผลข้อมูลสื่อผสมผสานได้ จึงทำให้สามารถค้นหาฉากหรือช่วงเวลาที่ต้องการในวิดีโอ โดยใช้อินพุทข้อความได้เช่น \"จังหวะที่ชูตบาสเกตบอลจนได้ชัยชนะ\" เป็นต้น</p>\n<p>คาดว่า Amazon จะเปิดตัวโมเดล Olympus นี้ ในงาน AWS re:Invent 2024 ที่กำหนดจัดในสัปดาห์หน้า</p>\n<p>ที่มา: <a href=\"https://www.channelnewsasia.com/business/amazon-develops-video-ai-model-information-reports-4775321\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/5b6a7fb373ec0c7468c9f037e5c864ba.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c1c2464c436c843c9b680f3f8741718cc597f70fb6a1a75a7357cded53cf679","category":"Thai"}