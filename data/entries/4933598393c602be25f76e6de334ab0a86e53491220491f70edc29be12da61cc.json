{"title":"Meta วางแผนเทรนโมเดล AI ตัวใหม่ - โอเพนซอร์ส และใช้ศูนย์ข้อมูลตนเองรัน","link":"https://www.blognone.com/node/135663","date":1694395693000,"content":"<div><div><div><p>มีรายงานจาก The Wall Street Journal พูดถึงแผนการพัฒนา AI ผู้ช่วยตัวใหม่ของ Meta บริษัทแม่ของ Facebook และ Instagram โดยมีเป้าหมายให้ความสามารถสูงกว่าโมเดล <a href=\"https://www.blognone.com/node/134893\">Llama 2</a> ที่เปิดตัวเมื่อสองเดือนที่แล้ว และสามารถแข่งขันกับ GPT-4 ของ OpenAI ได้</p>\n<p>แผนการเทรนโมเดลใหม่ดังกล่าวจะเริ่มในต้นปี 2024 เนื่องจาก Meta จะใช้เซิร์ฟเวอร์ประมวลผลในศูนย์ข้อมูลตนเองทั้งหมด แตกต่างจาก Llama 2 ที่<a href=\"https://www.blognone.com/node/134904\">ใช้ทรัพยากรของ Azure</a> จากไมโครซอฟท์ ซึ่งตอนนี้บริษัทก็รับสมัครพนักงานที่เกี่ยวข้อง รวมถึงสั่งซื้อจีพียู <a href=\"https://www.blognone.com/node/127733\">H100</a> จาก NVIDIA จำนวนมากอีกด้วย</p>\n<p>โมเดล AI ตัวใหม่นี้ Meta ยังคงใช้แนวทางเดิมคือโอเพนซอร์สให้องค์กรนำไปใช้งานต่อยอดได้ฟรี</p>\n<p>ที่มา: <a href=\"https://www.wsj.com/tech/ai/meta-is-developing-a-new-more-powerful-ai-system-as-technology-race-escalates-decf9451\">The Wall Street Journal</a></p>\n<p><img src=\"https://www.blognone.com/sites/default/files/externals/4a2c9a6e2f3da6f9fb6d724d37a9a0a4.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4933598393c602be25f76e6de334ab0a86e53491220491f70edc29be12da61cc","category":"Thai"}