{"title":"Meta เข้าซื้อ Within ผู้สร้าง Supernatural เกมแนวฟิตเนส VR ออกกำลังกายในโลกของเกม","link":"https://www.blognone.com/node/125570","date":1635557198000,"content":"<div><div><div><p>Meta หรือ Facebook เก่า เริ่มลุยงาน Metaverse ด้วยการเข้าซื้อบริษัท Within ผู้สร้างแอป Supernatural แอปเกมฟิตเนสที่ใช้แว่น VR สวมให้เหมือนเรากำลังออกกำลังกายอยู่ในอีกโลกหนึ่ง โดยมีเป้าหมายเพื่อให้ Within มาช่วยปรับปรุงฮาร์ดแวร์ใน Meta's Reality Labs เพื่อรองรับแอปฟิตเนส VR ในอนาคต</p>\n<p>ที่ผ่านมา Facebook เข้าซื้อสตูดิโอเกม VR มาหลายครั้ง เช่น ผู้พัฒนา Lone Echo, Ready at Dawn ผู้พัฒนาเกม Beat Saber และกำัลงทำโปรเจกต์เกม VR ในเวอร์ชันของ Fortnite และ Roblox</p>\n<p>Within อธิบายความโดดเด่นของเกม Supernatural โดยเป็นเกมที่ต้องการพิสูจน์ว่าทุกคนสามารถออกกำลังกายในโลก VR ได้สนุก ซึ่งในเกมมีจังหวะเพลงที่เข้ากับการออกกำลังกาย มีโค้ชคอยแนะนำการออกกำลังกาย รวมถึงการได้ออกกำลังกายในสถานที่แปลกใหม่อย่าง Machu Picchu ไปจนถึงผิวดาวอังคาร</p>\n<p><img src=\"https://www.blognone.com/sites/default/files/externals/2ecec4c8ce33c5e58ccaddd4cdfefcdc.png\" /></p>\n<p>ที่มา - <a href=\"https://www.theverge.com/2021/10/29/22753403/supernatural-within-studio-facebook-meta-oculus-vr-fitness-experiences-metaverse\">The Verge</a>, <a href=\"https://www.oculus.com/blog/within-to-join-meta/?utm_source=rakuten&amp;utm_medium=affiliate&amp;utm_campaign=nOD_rLJHOac-FQzu77dVwkTXGxVXUuh_Gw&amp;MID=43993\">Oculus</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/acquisition\">Acquisition</a></div><div><a href=\"/topics/virtual-reality\">Virtual Reality</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71c4dce0a789ce7eb430198070831963901c8effd71af9b6d9eece18d956a23c","category":"Thai"}