{"title":"Google Docs บนแท็บเล็ตแอนดรอยด์เพิ่ม Sidebar จัดฟอร์แมต, Google Slides เพิ่มวิดีโอจากกล้อง","link":"https://www.blognone.com/node/138281","date":1708395412000,"content":"<div><div><div><p>กูเกิลประกาศเพิ่มฟีเจอร์ใหม่ให้ Google Docs, Slides, Sheets บนแท็บเล็ตแอนดรอยด์ นั่นคือเพิ่ม formatting sidebar เข้ามารองรับพื้นที่จอแท็บเล็ต ช่วยลดจำนวนการแตะหน้าจอเพื่อปรับฟอร์แมตเอกสารลง เมื่อเทียบกับการใช้ toolbar แบบเดิม (ยังสามารถใช้งานได้ทั้งสองแบบตามชอบ โดยกดที่ปุ่มตัว A ใน toolbar) ฟีเจอร์นี้เริ่มปล่อยให้ใช้งานแล้ว และจะเปิดใช้ในวงกว้างวันที่ 6 มีนาคม 2024</p>\n<p><img alt=\"No Description\" src=\"https://www.blognone.com/sites/default/files/externals/adef1cd311defaa2988d95cc3ba0e9e6.png\" /></p>\n<p>ส่วน Google Slides เวอร์ชันเว็บก็รองรับการลากไฟล์รูปภาพจากระบบปฏิบัติการ มาวางทับตัวสไลด์ เพื่อเปลี่ยนภาพพื้นหลัง ช่วยอำนวยความสะดวกให้ผู้ใช้ที่อาจมีไฟล์รูปภาพเก็บไว้เป็นชุดในโฟลเดอร์ และชอบการลากไฟล์มากกว่าการเลือกไฟล์ทีละไฟล์</p>\n<p><img alt=\"No Description\" src=\"https://www.blognone.com/sites/default/files/externals/5f211dbeab00fbaf387cd69f20e017be.png\" /></p>\n<p>อีกฟีเจอร์ของ Google Slides คือ Speaker Spotlight เป็นการเพิ่มวัตถุประเภท video feed ลงในเอกสารนำเสนอ เมื่อเราเริ่มการนำเสนอ ก็จะดึงวิดีโอจากเว็บแคมของเรามาใส่ในช่องนี้โดยตรง เพื่อสร้างเอกสารนำเสนอแบบไลฟ์ ดึงความสนใจจากผู้ชมได้</p>\n<p><img alt=\"No Description\" src=\"https://www.blognone.com/sites/default/files/externals/a935a3a71a1eee7ab62f6b60a0943692.png\" /></p>\n<p><img alt=\"No Description\" src=\"https://www.blognone.com/sites/default/files/externals/05980acacd09c0a7bb078039f042a35c.jpeg\" /></p>\n<p>ที่มา - <a href=\"https://workspaceupdates.googleblog.com/2024/02/release-notes-02-16-2024.html\">Google Workspace</a></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google-docs\">Google Docs</a></div><div><a href=\"/topics/google-slides\">Google Slides</a></div><div><a href=\"/topics/google-sheets\">Google Sheets</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e036c34cc947d1d33e6bcdbae5b80286b2098553585250a6216313cde09e1c6a","category":"Thai"}