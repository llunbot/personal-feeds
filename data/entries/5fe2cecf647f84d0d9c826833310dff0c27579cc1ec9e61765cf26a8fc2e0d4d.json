{"title":"Kakao Pay ไอพีโอเข้าตลาดหุ้นเกาหลีแล้ว ราคาหุ้นวันแรกเพิ่มขึ้นเท่าตัว","link":"https://www.blognone.com/node/125656","date":1635940154000,"content":"<div><div><div><p>Kakao Pay บริการทางการเงินในเครือ Kakao แอปชื่อดังของเกาหลี ได้นำบริษัทไอพีโอเข้าตลาดหุ้นในประเทศ โดยราคาหุ้นปรับตัวเพิ่มขึ้นถึงเท่าตัวจากราคาไอพีโอที่ 90,000 วอนต่อหุ้น ทั้งนี้บริษัทได้เงินจากการขายหุ้นไอพีโอไปราว 1.5 ล้านล้านวอน หรือประมาณ 4.2 หมื่นล้านบาท</p>\n<p>บริษัทในเอกสารไฟลิ่งว่ามีแผนใช้เงินประมาณ 56% ของเงินที่ได้จากไอพีโอ สำหรับการควบรวมและซื้อกิจการ ส่วนที่เหลือจะใช้ในการพัฒนาแอปซื้อขายหุ้นออนไลน์ และการหาพันธมิตรบริษัทฟินเทคในภูมิภาคต่าง ๆ รวมทั้ง จีน เอเชียตะวันออกเฉียงใต้ และยุโรป</p>\n<p>Kakao Pay มีปริมาณเงินหมุนเวียนในระบบมากกว่า 67 ล้านล้านวอนในปี 2020 บริษัทมีผู้ลงทุนรายสำคัญคือ <a href=\"https://www.blognone.com/node/90294\">Ant Financial</a></p>\n<p>ที่มา: <a href=\"https://www.reuters.com/business/cop/shares-skorea-fintech-firm-kakao-pay-jump-debut-2021-11-03/\">Reuters</a></p>\n<p><img src=\"https://www.blognone.com/sites/default/files/externals/1c65e6a9a838b7e4ee50f98f85a56318.png\" /></p>\n</div></div></div><div><div>Topics: </div><div><div><a href=\"/topics/kakao-corp\">Kakao Corp</a></div><div><a href=\"/topics/fintech\">FinTech</a></div><div><a href=\"/topics/ipo\">IPO</a></div><div><a href=\"/topics/south-korea\">South Korea</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fe2cecf647f84d0d9c826833310dff0c27579cc1ec9e61765cf26a8fc2e0d4d","category":"Thai"}