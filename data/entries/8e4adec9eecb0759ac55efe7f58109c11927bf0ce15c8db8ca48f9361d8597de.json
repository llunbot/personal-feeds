{"title":"Disney+ ประกาศขึ้นราคาในสหรัฐ, เตรียมบีบลูกค้าที่หารบัญชีกัน แบบเดียวกับ Netflix","link":"https://www.blognone.com/node/141305","date":1723083834000,"content":"<div><div><div><p>Disney ประกาศขึ้นราคาบริการสตรีมมิ่งในสหรัฐอเมริกาทั้ง 3 ตัวคือ Disney+, Hulu, ESPN+ โดยแพ็กเกจ Disney+ แบบมีโฆษณาเพิ่มจากเดือนละ 7.99 ดอลลาร์เป็น 9.99 ดอลลาร์ และแพ็กเกจแบบไม่มีโฆษณาเพิ่มจาก 13.99 ดอลลาร์เป็น 15.99 ดอลลาร์</p>\n<p>การเปลี่ยนแปลงนี้จะมีผลในวันที่ 17 ตุลาคม 2024 เฉพาะลูกค้าในสหรัฐอเมริกา และไม่รวมถึงกรณีของไทยที่เป็นบริการแยกอีกตัวคือ Disney+ Hotstar ซึ่งขึ้นราคาไปก่อนแล้ว</p>\n<p><a href=\"https://www.blognone.com/node/141297\">ในงานแถลงผลประกอบการของ Disney เมื่อคืนนี้</a> ซีอีโอ Bob Iger ยืนยันว่าจะเริ่มใช้มาตรการแบนลูกค้าที่แชร์รหัสผ่านกันในเดือนกันยายน 2024 <a href=\"https://www.blognone.com/node/137093\">แบบเดียวกับที่ Netflix ทำมาก่อนแล้ว และประสบความสำเร็จดี</a></p>\n<p>ที่มา - <a href=\"https://thewaltdisneycompany.com/disney-streaming-playlists/\">Disney</a>, <a href=\"https://www.droid-life.com/2024/08/07/disney-hulu-and-espn-are-raising-prices-on-you-again/\">Droid Life</a>, <a href=\"https://www.theverge.com/2024/8/7/24215224/disney-password-sharing-crackdown-september\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1903f6a7e095485cac4e28d42cdbcd2a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/38c5213811d275765963d3dd75fe62a3.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/video-streaming\">Video Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e4adec9eecb0759ac55efe7f58109c11927bf0ce15c8db8ca48f9361d8597de","category":"Thai"}