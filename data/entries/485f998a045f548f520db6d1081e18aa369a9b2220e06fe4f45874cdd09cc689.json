{"title":"AMD เปิดตัว Radeon RX 7900 GRE รุ่นลดสเปกจาก 7900 XT, มันคือ 7800 XT ในเลขใหม่","link":"https://www.blognone.com/node/135049","date":1690599639000,"content":"<div><div><div><p>AMD เปิดตัวจีพียูรุ่นใหม่ Radeon RX 7900 GRE “Golden Rabbit Edition” โดยนับเป็นโมเดลรองลงมาจาก Radeon RX 7900 XT มีจำนวนคอร์และแรมน้อยลงเล็กน้อย</p>\n<ul>\n<li><strong>Radeon 7900 XT</strong> 84 CU, 5376 คอร์, แรม 20GB 320-bit แบนด์วิดท์ 800 GB/s, พลังงาน 315W</li>\n<li><strong>Radeon 7900 GRE</strong> 80 CU, 5120 คอร์, แรม 16GB 256-bit แบนด์วิดท์ 576 GB/s, พลังงาน 260W</li>\n</ul>\n<p>ราคาขายก็ลดลงมาจาก 899 ดอลลาร์ในรุ่น 7900 XT มาเป็น 649 ดอลลาร์ในรุ่น 7900 GRE</p>\n<p>หลายคนมองว่ามันคือ Radeon RX 7800 XT เวอร์ชันรีแบรนด์เลขมาเป็น 7900 แทนเพื่อหวังผลทางการตลาด (แบบนี้ก็ได้เหรอ!) แม้แต่ในสไลด์เปรียบเทียบของ AMD เองก็เทียบมันกับ Radeon RX 6800 XT ที่เป็นจีพียูระดับเดียวกันของเจนก่อน</p>\n<p>ตอนนี้ Radeon RX 7900 GRE วางขายในจีนแล้วผ่านผู้ผลิต 3 ยี่ห้อคือ Sapphire, PowerColor, XFX ส่วนการเปิดตัวนอกประเทศจีนต้องรอประกาศอีกครั้งหนึ่ง</p>\n<p><img alt=\"No Description\" src=\"https://www.blognone.com/sites/default/files/externals/1e848b80c1c0ed308b5976fdda13c197.jpg\" /></p>\n<p>ที่มา - <a href=\"https://videocardz.com/newz/amd-radeon-rx-7900-gre-officially-launches-with-5120-cores-16gb-memory-and-260w-tbp-costs-649\">Videocardz</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"485f998a045f548f520db6d1081e18aa369a9b2220e06fe4f45874cdd09cc689","category":"Thai"}