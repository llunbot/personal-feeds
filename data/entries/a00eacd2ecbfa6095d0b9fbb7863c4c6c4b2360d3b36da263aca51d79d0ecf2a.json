{"title":"Limbo โครงการเขียน SQLite ใหม่ทั้งหมดด้วย Rust แต่ยังใช้ฐานข้อมูลร่วมกันได้","link":"https://www.blognone.com/node/143605","date":1733995944000,"content":"<div><div><div><p>Turso สตาร์ตอัพด้านฐานข้อมูล ผู้ดูแล<a href=\"https://github.com/tursodatabase/libsql\">โครงการ libSQL</a> ที่เป็น fork ของ sqlite เพื่อแก้ปัญหา SQLite ไม่รับแพตช์ภายนอก ประกาศโครงการ Limbo ฐานข้อมูลใหม่เขียนด้วย Rust แต่ยังเข้ากันได้กับ SQLite</p>\n<p>โครงการนี้เริ่มจากโครงการทดลองของ Pekka Enberg ทีมงานของ Turso โดยทดลองส่วนตัวอยู่ระยะหนึ่ง แม้ไม่ได้โปรโมทแต่กลับได้รับความสนใจ GitHub Star เกินพันและมีผู้ส่งแพตช์หลายสิบคน</p>\n<p>ความยากของการพัฒนาคือ<a href=\"https://www.sqlite.org/th3.html\">ชุดทดสอบ SQLite นั้นไม่เปิดให้คนภายนอก</a> และต้องเสียค่าไลเซนส์เพื่อใช้งาน ทาง Turso เลือกใช้ Deterministic Simulation Testing (DST)  เพื่อจำลองการทำงานและตรวจสอบว่าพฤติกรรมเหมือนกับ SQLite ดั้งเดิม</p>\n<p>แม้จะเข้ากันได้กับ SQLite แต่ Turso ก็ระบุว่าจะไม่อิมพลีเมนต์ทุกฟีเจอร์ของ SQLite เน้นการทำงานบน WASM</p>\n<p>ที่มา - <a href=\"https://turso.tech/blog/introducing-limbo-a-complete-rewrite-of-sqlite-in-rust\">Turso.Tech</a></p>\n<p><img alt=\"No Description\" src=\"https://www.blognone.com/sites/default/files/externals/c1ee3b7d1aee779fb63d649854b4628a.png\" /></p>\n</div></div></div><div><div>Topics: </div><div><div><a href=\"/topics/sqlite\">SQLite</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a00eacd2ecbfa6095d0b9fbb7863c4c6c4b2360d3b36da263aca51d79d0ecf2a","category":"Thai"}