{"title":"Twilio ประกาศยุติ Authy เวอร์ชั่น Desktop มีผลเดือนสิงหาคม 2567","link":"https://www.blognone.com/node/137865","date":1706161862000,"content":"<div><div><div><p>Twilio ผู้ให้บริการแอป Authy ประกาศหยุดการสนับสนุนการใช้งานเวอร์ชั่น Desktop ได้แก่ Windows, macOS และ Linux ทั้งนี้ผู้ที่ใช้งานเครื่อง Mac ชิปตระกูล Apple Silicon M1 และ M2 จะยังสามารถดาวน์โหลดและติดตั้งได้ แต่จะเป็นเวอร์ชั่นของ iOS แทน โดยจะมีผลในเดือนสิงหาคม 2567</p>\n<p>Twilio ให้เหตุผลว่าต้องการเน้นพัฒนาเวอร์ชั่นมือถือที่เป็นบริการหลัก กับความต้องการใช้งานที่มากขึ้นในปัจจุบัน และแนะนำให้เปิดการตั้งค่ารหัสผ่านเพื่อซิงค์ไว้ใช้งานกับมือถือ</p>\n<p>สำหรับลูกค้าที่ใช้งาน Authy API จะได้รับผลกระทบจากการปิดบริการ Desktop เช่นกัน โดยต้องแจ้งผู้ใช้งานเปลี่ยนมาใช้แอป Authy บนมือถือก่อนจะปิดบริการในเดือนสิงหาคม 2567</p>\n<p>ทั้งนี้คาดว่ามาจากการ <a href=\"https://www.blognone.com/node/137545\">CEO ลาออกจากตำแหน่ง</a>เมื่อต้นปีทำให้ทิศทางบริษัทเปลี่ยน และจากการปลดพนักงานออกในเดือน<a href=\"https://www.blognone.com/node/132620\">กุมภาพันธ์</a>และ<a href=\"https://www.blognone.com/node/137086\">ธันวาคมในปี 2566</a>เพื่อให้บริษัทมีกำไร</p>\n<p>ที่มา - <a href=\"https://support.authy.com/hc/en-us/articles/17592416719003\">Authy</a> และ <a href=\"https://www.bleepingcomputer.com/news/security/twilio-will-ditch-its-authy-desktop-2fa-app-in-august-goes-mobile-only/\">BleepingComputer</a></p>\n<p><img alt=\"alt=&quot;Imgur&quot;\" src=\"https://www.blognone.com/sites/default/files/externals/60e6106d2aae81205b94489a6f4edb7c.png\" /></p>\n</div></div></div><div><div>Topics: </div><div><div><a href=\"/topics/twilio\">Twilio</a></div><div><a href=\"/topics/authentication\">Authentication</a></div></div></div>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15aa5b427656421870283e91ea74b482f1eb5d28096ab4d54921192b00f9c1b4","category":"Thai"}