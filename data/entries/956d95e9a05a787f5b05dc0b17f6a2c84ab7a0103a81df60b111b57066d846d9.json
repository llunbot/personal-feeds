{"title":"Facebook Messenger จะส่งข้อความแบบเข้ารหัส end-to-end เป็นค่าเริ่มต้นภายในปีนี้","link":"https://www.blognone.com/node/135400","date":1692752817000,"content":"<div><div><div><p>Facebook Messenger ประกาศจะทดสอบอัพเกรดการใช้งาน Messenger ให้เป็นการส่งข้อความเข้ารหัสแบบ end-to-end สำหรับผู้ใช้งานหลายล้านคน เพื่อให้เป็นไปตามแผนงานของ Messenger ในการปรับการส่งข้อความให้เป็นการเข้ารหัส end-to-end เป็นค่าเริ่มต้นสำหรับผู้ใช้งานทุกคนภายในปีนี้</p>\n<p>Meta บอกว่าการอัพเกรดระบบส่งข้อความเดิมที่มีทั้ง Messenger และ Instagram DM มาเป็น end-to-end เป็นเรื่องที่ท้าทายและซับซ้อน เพราะเดิมเซิร์ฟเวอร์ของ Meta จะเป็นตัวกลางในการผ่านข้อความระหว่างไคลเอนต์ของคู่สนทนา แต่ในรูปแบบการส่งข้อความแบบเข้ารหัส end-to-end ต้องออกแบบใหม่ทั้งหมด ให้ไคลเอนต์เป็นศูนย์กลางในการจัดการ ซึ่งการเปลี่ยนผ่านนี้ต้องไม่ทำให้ผู้ใช้งานได้รับผลกระทบ และยังสามารถเข้าไปดูข้อความเก่าได้เหมือนเดิมด้วย</p>\n<p>ที่มา: <a href=\"https://messengernews.fb.com/2023/08/22/expanding-testing-for-end-to-end-encryption-on-messenger/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/5d9cc24814b4b95539982f21cc05c5a7.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/encryption\">Encryption</a></div><div><a href=\"/topics/instant-messenger\">Instant Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"956d95e9a05a787f5b05dc0b17f6a2c84ab7a0103a81df60b111b57066d846d9","category":"Thai"}