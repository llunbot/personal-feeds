{"title":"KBTG แสดงผลการปรับโมเดล Qwen2-7B จนทำข้อสอบ CFA ผ่าน เปิดทางโมเดลขนาดเล็กแนะนำการเงิน","link":"https://www.blognone.com/node/140340","date":1718199892000,"content":"<div><div><div><p>NLP-Voice Research Lab, KBTG Labs ห้องวิจัยของ KASIKORN Business—Technology Group (KBTG) รายงานถึง THaLLE โมเดล LLM ที่ปรับแต่งเพื่อเพิ่มความสามารถด้านการเงิน โดยวัดจากการสอบ Chartered Financial Analyst (CFA)</p>\n<p>การสอบ CFA ระดับต้นนั้นเป็นการสอบแบบตัวเลือก โดยผู้สอบต้องทำคะแนนให้สูงกว่า 70% ที่ผ่านมามีปัญญาประดิษฐ์แบบ LLM ที่ทำคะแนนสูงกว่า 70% นี้อยู่แล้วแต่เป็นโมเดลขนาดใหญ่ เช่น GPT-4o นั้นทำคะแนนใน<a href=\"https://huggingface.co/datasets/ChanceFocus/flare-cfa?row=0\">ชุดทดสอบ Flare CFA</a> ได้ถึง 88% หรือ Gemini 1.5 Pro ก็ทำคะแนนได้ถึง 78% ขณะที่โมเดล LLM ขนาดเล็กไม่เกิน 8B นั้นนำคะแนนได้ไม่สูงนัก มีเพียง Qwen2-7B ที่ได้คะแนน 68%</p>\n<p>ทีม KBTG สร้างชุดข้อมูลข้อสอบ CFA จำลองขึ้นเอง และ finetune โมเดล Llama3-7B-Instruct และ Qwen2-7B-Instruct พบว่าสามารถทำให้ Qwen2-7B-Instruct ทำคะแนนเกิน 71.7% ผ่านการทดสอบได้</p>\n<p>รายงานระบุถึงบทเรียนที่ได้จากการทำ finetune โมเดลครั้งนี้ โดยจากอาศัยเทคนิค LoRA เช่นการใช้ LoRA rank เกิน 32 นั้นไม่ช่วยอะไรนัก, การใช้ all-linear target นั้นได้ผลดีกว่าการปรับแต่งเฉพาะ q_proj และ v_proj, การใส่ system prompt ลงไปในชุดข้อมูลที่ finetune ข่วยให้ผลดีขึ้น, ตลอดจนการจับกลุ่มข้อมูลตามความยาวนั้นก็ส่งผลลบต่อโมเดลที่ได้</p>\n<p>รายงานระบุว่าการวัดผลจากการสอบ CFA เป็นเพียงการประเมินเบื้องต้น และการนำ LLM มาใช้งานเป็นที่ปรึกษาทางการเงินตั้นต้องอาศัยการศึกษาต่อไป</p>\n<p>ที่มา - <a href=\"https://www.facebook.com/story.php?story_fbid=875592071263924&amp;id=100064394184310&amp;mibextid=WC7FNe&amp;rdid=6s9CCKnhcR2jUQfO\">KBTG</a>, <a href=\"https://arxiv.org/html/2406.07505v1\">ArXiv</a></p>\n<p><img alt=\"No Description\" src=\"https://www.blognone.com/sites/default/files/externals/86c8085dc4551053ce4bc60f61f06adf.png\" /></p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cc6968e240a8735b4151e1ec3f85160e0350b5282f1e237819d8acf9f625cd4","category":"Thai"}