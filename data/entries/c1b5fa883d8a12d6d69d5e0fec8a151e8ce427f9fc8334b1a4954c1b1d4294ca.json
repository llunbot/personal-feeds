{"title":"เป็นทางการแล้ว! McAfee ขายกิจการให้กลุ่มนักลงทุน มูลค่าดีล 14,000 ล้านดอลลาร์","link":"https://www.blognone.com/node/125737","date":1636416830000,"content":"<div><div><div><p>McAfee ประกาศบรรลุข้อตกลงขายกิจการทั้งหมด ให้กับกลุ่มนักลงทุน ประกอบด้วย Advent, Permira, Crosspoint Capital, CPP Investments กองทุนของประเทศแคนาดา, GIC และ ADIA ที่ราคา 26.00 ดอลลาร์ต่อหุ้น มูลค่าดีลรวมกับหนี้สินของ McAfee คิดเป็นราว 14,000 ล้านดอลลาร์</p>\n<p>ตัวเลขนี้สูงกว่าที่มี<a href=\"https://www.blognone.com/node/125710\">ข่าวลือเมื่อสัปดาห์ที่แล้ว</a>ว่าอยู่ราว 10,000 ล้านดอลลาร์</p>\n<p>Peter Leav ซีอีโอ McAfee กล่าวว่าดีลนี้เป็นการส่งต่อโซลูชันความปลอดภัยของ McAfee ในฐานะผู้นำตลาด พนักงานที่มีความสามารถ ตลอดจนลูกค้าและพาร์ทเนอร์ให้กับเจ้าของใหม่</p>\n<p>เดิม McAfee เคยถูก<a href=\"https://www.blognone.com/node/18095\">อินเทลซื้อกิจการ</a> แต่ต่อมาได้<a href=\"https://www.blognone.com/node/85286\">ขายหุ้น</a>ส่วนหนึ่งให้กองทุน TPG และบริษัทก็<a href=\"https://www.blognone.com/node/118693\">กลับเข้าตลาดหลักทรัพย์</a> รวมทั้ง<a href=\"https://www.blognone.com/node/121589\">ขายธุรกิจฝั่ง enterprise</a> ออกไปเมื่อต้นปี</p>\n<p>ที่มา: <a href=\"https://ir.mcafee.com/news-releases/news-release-details/mcafee-be-acquired-investor-group-over-14-billion\">McAfee</a></p>\n<p><img src=\"https://www.blognone.com/sites/default/files/externals/84c6672d27488509644fb3b919ec9fb8.jpg\" /></p>\n</div></div></div><div><div>Topics: </div><div><div><a href=\"/topics/mcafee\">McAfee</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1b5fa883d8a12d6d69d5e0fec8a151e8ce427f9fc8334b1a4954c1b1d4294ca","category":"Thai"}