{"title":"[ลือ] iPhone 16 Pro มี 2 สีชื่อใหม่ Desert Yellow กับ Cement Gray","link":"https://www.blognone.com/node/138279","date":1708395511000,"content":"<div><div><div><p>แม้จะเพิ่งกุมภาพันธ์ แต่ข่าวลือ iPhone รุ่นใหม่ของปีนี้ก็มากันเรื่อย ๆ ข้อมูลนี้มาจากผู้ใช้งาน X บัญชี Majin Bu คนเดิมกับที่ให้<a href=\"https://www.blognone.com/node/138259\">ข้อมูลกล้องหลังเรียงแนวตั้ง</a>ก่อนหน้านี้ <a href=\"https://twitter.com/MajinBuOfficial/status/1759581161423044677\">คราวนี้เขาพูด</a>ถึงตัวเลือกสี iPhone 16 รุ่น Pro โดยอ้างแหล่งข้อมูลที่มี</p>\n<p>เขาบอกว่ามี 2 สี (ชื่อ) ใหม่ที่จะมีให้เลือกใน iPhone 16 Pro คือ Desert Yellow (หรืออาจใช้คำว่า Desert Titanium) และ Cement Gray (อาจใช้คำว่า Titanium Gray) โดย Desert Yellow จะคล้ายสีทองใน <a href=\"https://www.blognone.com/node/130278\">iPhone 14 Pro</a> แต่สีเข้มชัดขึ้น ส่วน Cement Gray เป็นโทนสีเทาคล้ายกับใน <a href=\"https://www.blognone.com/node/60237\">iPhone 6</a></p>\n<p>ทั้งนี้ <a href=\"https://www.blognone.com/node/135702\">iPhone 15 Pro</a> ซึ่งเป็นรุ่นแรกที่ใช้ตัวเครื่องแบบไทเทเนียม มีตัวเลือกทั้งหมด 4 คือไทเทเนียมดำ ขาว น้ำเงิน และธรรมชาติ ตัวเลือกสีใน iPhone 16 Pro จึงน่าจะมีมากกว่านี้ ซึ่ง Majin Bu ก็บอกว่าเขาได้ข้อมูลสีอื่นมาด้วย แต่ยังไม่ชัดเจนจึงเลือกไม่เผยแพร่ตอนนี้ และเขาก็ย้ำว่าทั้งหมดเป็นข่าวลือจึงอาจไม่ถูกต้องก็ได้</p>\n<p>ที่มา: <a href=\"https://www.macrumors.com/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/dd88ae893a8cf3822e44643e3eeb7c72.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce2132cdd8fc072edc85c407a2cc7980e73c80318b18344b78fbf678115fa51d","category":"Thai"}