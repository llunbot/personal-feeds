{"title":"[ลือ] Meta เตรียมเปิดร้านค้าทั่วโลก เพื่อให้คนเข้าใจประสบการณ์โลก Metaverse มากขึ้น","link":"https://www.blognone.com/node/125705","date":1636156616000,"content":"<div><div><div><p>The New York Times อ้างแหล่งข่าวและเอกสารที่เกี่ยวข้อง เผยว่า Meta หรือ Facebook เดิม ได้พูดคุยถึงแผนเปิดร้านค้า เพื่อแนะนำผลิตภัณฑ์ของแผนก Reality Labs รวมทั้งเฮดเซต VR แว่นตา AR นอกจากนี้ยังอาจขายสินค้าอื่นจาก Facebook เช่น Portal ด้วย</p>\n<p>รูปแบบร้านค้านั้น Meta ต้องการให้ผู้คนได้เข้าถึงและเข้าใจโลก Metaverse มากขึ้น ซึ่งวิธีการหนึ่งก็คือนำอุปกรณ์เหล่านี้ไปให้ลูกค้าได้ทดลองประสบการณ์ใช้งานนั่นเอง ชื่อเดิมที่เคยพิจารณาใช้ก่อนประกาศตั้ง Meta มีทั้ง Facebook Hub, Facebook Innovations หรือ Facebook Reality Store</p>\n<p>ในเอกสารแผนงานนั้น Meta เตรียมเปิดร้านค้าดังกล่าวทั่วโลก แต่มีโอกาสเช่นกันที่แผนงานทั้งหมดนี้อาจไม่เกิดขึ้นเลยก็ได้</p>\n<p>ที่มา: <a href=\"https://www.nytimes.com/2021/11/05/technology/facebook-stores-meta-metaverse.html\">The New York Times</a> ภาพ <a href=\"https://www.oculus.com/blog/supernatural-adds-boxing-to-its-roster-of-vr-workouts/\">Oculus</a></p>\n<p><img src=\"https://www.blognone.com/sites/default/files/externals/5b98292963b22bb0911e663d981b9f23.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/rumors\">Rumors</a></div><div><a href=\"/topics/virtual-reality\">Virtual Reality</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"797b30dd7d21f4b1f1cd4f1a357bc457df5e48eb7e9cd4dc1ff4c79f7aebbe31","category":"Thai"}