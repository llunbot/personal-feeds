{"title":"Azure Cosmos DB มีช่องโหว่แฮกเกอร์ยึดฐานข้อมูลได้ ไมโครซอฟท์ระบุยังไม่พบคนร้ายใช้ช่องโหว่","link":"https://www.blognone.com/node/124455","date":1630038417000,"content":"<div><div><div><p>ทีมวิจัยจาก Wiz รายงานถึงช่องโหว่ใน Azure Cosmos DB บริการฐานข้อมูล NoSQL ของ Microsoft Azure ทำให้คนร้ายสามารถขโมยกุญแจ API เพื่อยึดฐานข้อมูลได้</p>\n<p>ช่องโหว่นี้อาศัยฟีเจอร์ Jupyter Notebook ของ Cosmos DB  โดยแฮกเกอร์สามารถเข้าไปอ่านข้อมูลใน Jupyter Notebook ของผู้ใช้รายอื่น ทำให้สามารถดึง Primary Key สำหรับอ่านเขียนข้อมูลใน Cosmos DB ออกมาได้</p>\n<p>ไมโครซอฟท์แก้ไขช่องโหว่นี้หลังได้รับแจ้ง 48 ชั่วโมง และระบุว่าตรวจสอบไม่พบความพยายามโจมตีแบบนี้กับลูกค้ารายอื่น แต่ก็จะแจ้งลูกค้าที่ได้รับผลกระทบต่อไป โดยผู้ใช้อาจจะเลือกสร้าง Primary Key ใหม่เพื่อความปลอดภัย</p>\n<p>ไมโครซอฟท์ให้รางวัลรายงานบั๊กสำหรับช่องโหว่นี้ 40,000 ดอลลาร์ หรือประมาณ 1.3 ล้านบาท</p>\n<p>ที่มา - <a href=\"https://chaosdb.wiz.io/\">Wiz: ChaosDB</a></p>\n<p><img src=\"https://www.blognone.com/sites/default/files/externals/271d37a2706185c9a66c86b7b9cb1d61.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/nosql\">NoSQL</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5a11264c09d1053d637af8de48d94a124935b328ed2bafab2b233b91e427bc5","category":"Thai"}