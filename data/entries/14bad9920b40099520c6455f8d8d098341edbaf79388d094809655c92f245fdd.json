{"title":"AWS Management Console ปรับดีไซน์ใหม่ สีสันสดใสขึ้น ออกแบบให้เลื่อนจอน้อยลง","link":"https://www.blognone.com/node/143423","date":1733193324000,"content":"<div><div><div><p>นานๆ ทีเราจะเห็น AWS ทำเรื่องความสวยความงานกันบ้าง ของใหม่อย่างหนึ่งในงาน AWS reInvent 2024 คือ AWS Management Console ปรับปรุงหน้าตาใหม่ให้สวยงาม ใช้งานง่ายขึ้น</p>\n<p>การเปลี่ยนแปลงที่เห็นได้ชัดเจนคือ เปลี่ยนสไตล์มาใช้กรอบมุมโค้งตามสมัยนิยม, เพิ่มความชัดเจนของเส้นแบ่ง (separator) ระหว่างเซคชั่น, เอาพื้นหลังสีเทาและเงา drop shadow ออก เปลี่ยนมาใช้สีขาวล้วนเรียบๆ, ปรับขนาดฟอนต์ให้ใหญ่ขึ้น สีเน้นที่ชัดขึ้น, เลือกใช้สีไฮไลท์ที่สดใส สะดุดตากว่าเดิม</p>\n<p>หน้าตาใหม่</p>\n<p><img alt=\"No Description\" src=\"https://www.blognone.com/sites/default/files/externals/8639913234c1ce19825889a76eb81aae.png\" /></p>\n<p>หน้าตาเดิม</p>\n<p><img alt=\"No Description\" src=\"https://www.blognone.com/sites/default/files/externals/0290cd709a408db0fe673758eccdc586.png\" /></p>\n<p>ตัวอย่างเปรียบเทียบเก่า vs ใหม่</p>\n<p><img alt=\"No Description\" src=\"https://www.blognone.com/sites/default/files/externals/b2078b5568fd8931a89f413e02acc8bf.png\" /></p>\n<p><img alt=\"No Description\" src=\"https://www.blognone.com/sites/default/files/externals/c068c72dfaec65768738f34824f524b3.png\" /></p>\n<p><img alt=\"No Description\" src=\"https://www.blognone.com/sites/default/files/externals/af8ab018261fc6fa1eab3139e5c8937b.png\" /></p>\n<p>นอกจากสไตล์ที่เปลี่ยนไปแล้ว AWS Management Console ยังปรับดีไซน์ของหน้าเว็บให้แสดงข้อมูลแน่นขึ้น (information density) ใช้พื้นที่คุ้มค่ากว่าเดิมโดยเฉพาะในแนวนอน เพื่อให้เห็นข้อมูลทุกอย่างได้ในหน้าจอเดียว ไม่ต้องเลื่อนจอ</p>\n<p>ตอนนี้ Management Console เวอร์ชันใหม่ทยอยเปิดใช้งานแล้วกับลูกค้าในทุกภูมิภาค</p>\n<p><img alt=\"No Description\" src=\"https://www.blognone.com/sites/default/files/externals/9a3c0dfe71902e0ba5263aeadca4c36b.png\" /></p>\n<p><img alt=\"No Description\" src=\"https://www.blognone.com/sites/default/files/externals/2d4b9f7b45414fc7196d7de20bbbe9b9.png\" /></p>\n<p>ที่มา - <a href=\"https://aws.amazon.com/blogs/aws/announcing-a-visual-update-to-the-aws-management-console-preview/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14bad9920b40099520c6455f8d8d098341edbaf79388d094809655c92f245fdd","category":"Thai"}