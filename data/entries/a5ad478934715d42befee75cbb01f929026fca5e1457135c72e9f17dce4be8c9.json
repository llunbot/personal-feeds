{"title":"Cloudflare ซื้อบริษัท Zaraz ย้ายสารพัดสคริปต์บนเว็บไปรันบน Cloudflare Workers","link":"https://www.blognone.com/node/126234","date":1639044215000,"content":"<div><div><div><p>Cloudflare ประกาศเข้าซื้อสตาร์ตอัพ Zaraz ผู้ให้บริการย้ายสคริปต์ภายนอก (third-party) เช่น Google Analytics, Facebook Pixel หรือสคริปต์โฆษณาต่างๆ ให้ไปรันบน Cloudflare Workers แทนที่จะรันในเบราว์เซอร์</p>\n<p>สคริปต์ภายนอกส่วนมากให้บริการวัดสถิติรูปแบบต่างๆ รวมถึงการแสดงโฆษณา แต่ปัญหาของสคริปต์เหล่านี้คือมันกลายเป็นจุดที่ช้าที่สุดของหน้าเว็บ และกลายเป็นความเสี่ยงในกรณีที่สคริปต์เหล่านี้ถูกแฮกเพื่อวางโค้ดโจมตี โดยเฉพาะในทุกวันนี้ที่มีสคริปต์รูปแบบคล้ายๆ กันนับสิบบริการรันในแต่ละเว็บ</p>\n<p><img src=\"https://www.blognone.com/sites/default/files/externals/27cb2c72d23c312d7caaccc20647bd93.png\" /></p>\n<p>Zaraz ย้ายสคริปต์ที่เคยฝังอยู่ในเว็บไปรันบน  Cloudflare Workers แทน และข้อมูลจากส่งจากเบราว์เซอร์ไปยัง Worker ครั้งเดียว หลังจากนั้นไม่ว่าจะต้องการรันสคริปต์ภายนอกกี่ตัวก็จะรันใน Worker ทั้งหมด ทำให้เว็บโหลดเร็วขึ้นมาก</p>\n<p><img src=\"https://www.blognone.com/sites/default/files/externals/a5e3543b85cc3df60ee3576aa5a287f2.png\" /></p>\n<p>ทาง Cloudflare ยกตัวอย่าง Instacart ที่ใช้ Zaraz เร่งความเร็วในบางโดเมน ทำให้ช่วงเวลาที่เว็บถูกบล็อคจากโค้ดต่างๆ ลดลงจาก 500ms เหลือ 0ms และขนาดสคริปต์รวมลดลงจาก 448KB เหลือ 165KB</p>\n<p>ตอนนี้ Cloudflare Zaraz ยังอยู่ระหว่าการทดสอบฟรี</p>\n<p>ที่มา - <a href=\"https://blog.cloudflare.com/cloudflare-acquires-zaraz-to-enable-cloud-loading-of-third-party-tools/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/cdn\">CDN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5ad478934715d42befee75cbb01f929026fca5e1457135c72e9f17dce4be8c9","category":"Thai"}