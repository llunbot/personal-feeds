{"title":"Microsoft ยื่นอุทธรณ์ให้ CMA กลับคำตัดสินที่ขวางดีลซื้อ Activision ในสหราชอาณาจักร","link":"https://www.blognone.com/node/133995","date":1684971840000,"content":"<div><div><div><p>ไมโครซอฟท์ยื่นอุทธรณ์ ขอให้หน่วยงานกำกับดูแลการแข่งขันของสหราชอาณาจักร (Competition and Markets Authority - CMA) กลับคำตัดสินที่<a href=\"https://www.blognone.com/node/133571\">ขัดขวางดีล</a>ควบรวมกิจการกับ Activision Blizzard โดยยังไม่มีข้อมูลว่าไมโครซอฟท์ให้เหตุผลใดประกอบคำอุทธรณ์นี้</p>\n<p>ก่อนหน้านี้ CMA ออกคำตัดสินให้ขัดขวางดีลนี้ โดยบอกว่าจะทำให้ไมโครซอฟท์มีอำนาจในตลาดคลาวด์เกมมิ่งมากขึ้นกว่าเดิม อย่างไรก็ตาม CMA เคยให้ความเห็นก่อนหน้านี้ว่าดีลนี้<a href=\"https://www.blognone.com/node/133162\">ไม่กระทบกับตลาดเกมคอนโซล</a></p>\n<p>กระบวนการพิจารณาอาจใช้เวลาสูงสุด 9 เดือน ซึ่งจะส่งผลให้ดีลนี้ล่าช้าออกไปอีก อย่างไรก็ตามหน่วยงานกำกับดูแลในหลายประเทศก็อนุมัติดีลนี้แล้ว เช่น <a href=\"https://www.blognone.com/node/133209\">ญี่ปุ่น</a> <a href=\"https://www.blognone.com/node/133841\">EU</a> และล่าสุดคือ<a href=\"https://www.blognone.com/node/133918\">จีน</a></p>\n<p>ที่มา: <a href=\"https://www.bloomberg.com/news/articles/2023-05-24/microsoft-appeals-uk-s-decision-to-block-activision-mega-deal\">Bloomberg</a></p>\n<p><img src=\"https://www.blognone.com/sites/default/files/externals/035d67487144ecdab7120fc6ec59af1a.jpg\" alt /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cma\">CMA</a></div><div><a href=\"/topics/antitrust\">Antitrust</a></div><div><a href=\"/topics/activision\">Activision</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2f5319c3ac34929cd615872655d5ed358bb54bd02f757f4491852aa9b9d23cb","category":"Thai"}