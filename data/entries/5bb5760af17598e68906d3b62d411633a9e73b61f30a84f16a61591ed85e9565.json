{"title":"แก้โค้ดไม่ต้องรอนาน Visual Studio 2022 รองรับ Hot Reload ทั้งบน .NET และ C++","link":"https://www.blognone.com/node/124018","date":1627888390000,"content":"<div><div><div><p>ไมโครซอฟท์โชว์ฟีเจอร์ Hot Reload ตัวใหม่ของ Visual Studio 2022 Preview 2 ที่รองรับทั้งการเขียน .NET และ C++ แบบเนทีฟ</p>\n<p>Hot Reload เป็นฟีเจอร์ของ IDE หลายตัวที่ช่วยให้แก้โค้ดแล้วเห็นการเปลี่ยนแปลงทันที ไม่ต้องรอรีสตาร์ตโปรแกรมที่เขียนอีกครั้ง ทำให้จังหวะการทำงานของโปรแกรมเมอร์เร็วขึ้นมาก อย่างไรก็ตาม การทำ Hot Reload ขึ้นกับภาษาและแพลตฟอร์มที่ใช้งานด้วย</p>\n<p>ก่อนหน้านี้ Visual Studio รองรับ Hot Reload เฉพาะการเขียน .NET และ XAML สำหรับส่วน UI เท่านั้น รอบนี้ไมโครซอฟท์กลับไปทำการบ้านมาใหม่ ให้ Hot Reload เวอร์ชันใหม่รองรับการเขียนโปรแกรมหลากหลายมากขึ้น ได้แก่</p>\n<ul>\n<li>ASP.NET (Blazor Server &amp; Razor Pages)</li>\n<li>C++ แบบใช้ debugger (Apply Code Changes)</li>\n<li>.NET 6 แบบไม่ต้องใช้ debugger</li>\n</ul>\n<p>ในอนาคต ไมโครซอฟท์ประกาศจะรองรับ Hot Reload เพิ่มเติมคือ</p>\n<ul>\n<li>Blazor Wasm</li>\n<li>การแก้ CSS แล้วเห็นการเปลี่ยนแปลงแบบเรียลไทม์</li>\n<li>.NET MAUI บน iOS/Android</li>\n</ul>\n<p><img src=\"https://www.blognone.com/sites/default/files/externals/28213062b6505ac983073271aef71049.jpg\" /></p>\n<p>ที่มา - <a href=\"https://devblogs.microsoft.com/visualstudio/speed-up-your-dotnet-and-cplusplus-development-with-hot-reload-in-visual-studio-2022/\">Microsoft</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/microsoft\">Microsoft</a></div><div><a href=\"/topics/ide\">IDE</a></div><div><a href=\"/topics/development\">Development</a></div><div><a href=\"/topics/net\">.NET</a></div><div><a href=\"/topics/c-0\">C++</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bb5760af17598e68906d3b62d411633a9e73b61f30a84f16a61591ed85e9565","category":"Thai"}