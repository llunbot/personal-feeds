{"title":"ตัวติดตั้ง Razer Synapse มีบั๊ก ทำให้ผู้ใช้ Windows ได้สิทธิ์ SYSTEM เพียงแค่เสียบเมาส์เข้าเครื่อง","link":"https://www.blognone.com/node/124385","date":1629778185000,"content":"<div><div><div><p>นักวิจัยความปลอดภัยที่ใช้ชื่อทวิตเตอร์ว่า jonhat เปิดเผยช่องโหว่ของตัวติดตั้ง  Razer Synapse ที่จะติดตั้งผ่านระบบ plug-and-play ของวินโดวส์หลังเสียบเมาส์หรือคีย์บอร์ดเข้ากับ USB ในคอมพิวเตอร์ที่รัน Windows 10/11 ทำให้ผู้ใช้สามารถรันคำสั่งในสิทธิ์ SYSTEM ที่เป็นสิทธิ์สูงสุดได้ แม้จะเป็นเพียงผู้ใช้ธรรมดาในระบบ</p>\n<p>ตัวติดตั้ง Razer Synapse มีชื่อไฟล์ว่า RazerInstall.exe นั้นได้รับสิทธิ์ระดับ SYSTEM อยู่แล้วเนื่องจากเป็นไดร์เวอร์ทางการของผู้ผลิต อย่างไรก็ดีระหว่างติดตั้งจะมี dialog ขึ้นมาถาม folder สำหรับติดตั้งโปรแกรม หากผู้ใช้กด SHIFT และคลิกขวา จะมีเมนูให้เลือกเปิด PowerShell ได้ แนะ PowerShell ก็จะได้สิทธิ์ SYSTEM ด้วยเช่นกัน</p>\n<p>การโจมตีช่องโหว่นี้ผู้โจมตีต้องอยู่หน้าเครื่องโดยตรงเท่านั้น แต่ก็มีคอมพิวเตอร์ในองค์กรจำนวนมากที่จำกัดสิทธิ์ผู้ใช้ ในกรณีนี้หากผู้ใช้นำเมาส์ Razer ไปเสียบก็สามารถเจาะระบบได้</p>\n<p>jonhat ระบุว่าตอนแรกไม่สามารถติดต่อ Razer ได้จึงออกมาทวีตเปิดเผย แต่ภายหลังทาง Razer ก็ติดต่อมาและกำลังรีบแก้ไขช่องโหว่นี้</p>\n<p>ที่มา - <a href=\"https://www.bleepingcomputer.com/news/security/razer-bug-lets-you-become-a-windows-10-admin-by-plugging-in-a-mouse/\">Bleeping Computer</a></p>\n<p><img src=\"https://www.blognone.com/sites/default/files/externals/fd4ba12bc71c084c91b569c909b231e8.jpg\" /></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dad6e7555f1c1acdab3479ded32c4c176b5f9239e08a9b16b2b9f24b8ea222a2","category":"Thai"}