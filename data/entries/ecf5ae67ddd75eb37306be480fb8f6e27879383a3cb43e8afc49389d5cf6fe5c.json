{"title":"Half-Space in Football","link":"https://markpeak.net/half-space-in-football/","date":1712909737000,"content":"<p>ช่วงหลังๆ เราเริ่มได้ยินคำว่า Half-Space ในการวิเคราะห์แท็คติคฟุตบอลมากขึ้นเรื่อยๆ เลยไปนั่งค้นข้อมูลสักหน่อยว่ามันคืออะไร</p>\n<p>Half-Space เป็นแนวคิดแบบหนึ่งในการวิเคราะห์พื้นที่บนสนามฟุตบอล แนวคิดนี้เริ่มมาจากโค้ชสายเยอรมันมาสักระยะหนึ่งแล้ว คำว่า Half-Space แปลมาจากภาษาเยอรมันว่า “Halbraum” ซึ่งหลายคนมองว่าไม่ใช่คำภาษาอังกฤษที่ตรงความหมายนัก (ผมคิดว่า Inter-Space น่าจะตรงกว่า แต่ชื่อ Half-Space ดันติดตลาดไปแล้ว)</p>\n<p>ผู้ที่ทำให้คำว่า Half-Space เป็นจุดสนใจในระดับนานาชาติคือ René Marić ซึ่งปัจจุบันเป็นโค้ชทีมเยาวชน U19 ของบาเยิร์นมิวนิก โดยเมื่อปี 2014 เขา (ซึ่งตอนนั้นอายุเพียง 22 ปีและเป็นโค้ชทีมสมัครเล่น) ได้เขียนบล็อกชื่อ <a href=\"https://spielverlagerung.com/2014/09/16/the-half-spaces/\">The Half-Spaces</a> วิเคราะห์พื้นที่ Halbraum เป็นภาษาอังกฤษ ทำให้แนวคิดนี้ถูกเผยแพร่ในวงกว้างขึ้นมาก</p>\n<p>ผมลองอ่านบล็อกของ Marić แล้วค่อนข้างยาวและมีรายละเอียดมาก คิดว่าถ้าอยากเข้าใจความหมายของ Half-Space แบบรวบรัด อาจดูคลิปที่มีหลายช่องทำไว้ เช่น Tifo Football ของ The Athletic ก็เข้าใจง่ายดี</p>\n<p></p>\n<p>อีกบทความที่เขียนอธิบายดี เข้าใจง่าย มีภาพประกอบคือ<a href=\"https://www.coachesvoice.com/cv/half-spaces-football-tactics-explained/\">ของ The Coach’s Voice</a></p>\n<div>\n\t\t\t<div>\n\t\t\t\t<a href=\"https://www.coachesvoice.com/cv/half-spaces-football-tactics-explained/\">\n\t\t\t\t\t<img src=\"https://www.coachesvoice.com/wp-content/webpc-passthru.php?src=https://www.coachesvoice.com/wp-content/uploads/2022/10/Half-spaces-1.jpg&amp;nocache=1\" alt=\"The half-spaces: football tactics explained - The Coaches' Voice\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.coachesvoice.com/cv/half-spaces-football-tactics-explained/\">\n\t\t\tThe half-spaces: football tactics explained - The Coaches' Voice\t\t</a>\n\t</div>\n\t<div>\n\t\t<a href=\"https://www.coachesvoice.com/cv/half-spaces-football-tactics-explained/\">\n\t\t\t<p>What are the half-spaces? Why are they important? How do David Silva, Lionel Messi and Pep Guardiola use them? Our coaches explain all</p>\n\t\t</a>\n\t</div>\n\t<div>\n\t\t<img src=\"https://www.coachesvoice.com/wp-content/themes/cv/assets/images/favicon.svg\" alt=\"The Coaches' Voice\" />\t\tThe Coaches' Voice\t</div>\n</div>\n<p>เท้าความแบบสั้นๆ ระบบการวิเคราะห์พื้นที่ในสนามฟุตบอลมีหลายสูตรมาก ที่เคยได้ยินคือสูตรตีช่องกริด 3×3 ในแต่ละครึ่งสนาม รวมเป็น 18 ช่อง (ผมเคยได้ยินสูตรนี้ครั้งแรกตอนเยอรมันชนะแชมป์โลกปี 2014) ซึ่งจะตีกริดแบบเท่ากันทุกช่องก็ได้ หรือจะใช้สูตรช่องตรงกลางกว้างหน่อยเท่ากับเส้นเขตโทษก็ได้ (René บอกว่า Louis van Gaal ใช้สูตรนี้)</p>\n<p>แต่สูตรการมองสนามแบบ Half-Space ใช้วิธีตีเส้นแนวยาวของสนาม แบ่งเป็น 5 เลน ได้แก่</p>\n<ul>\n<li>เลนด้านริมเส้น (Außen) x2</li>\n<li>เลนระหว่างนั้น (Halbraum) x2</li>\n<li>เลนตรงกลางสนาม (Zentrum) x1</li>\n</ul>\n<p>การพาลูกฟุตบอลบุกไปยังเลนตรงกลาง เป็นเส้นทางที่ตรงไปตรงมาที่สุด สั้นที่สุด แต่ฝ่ายตรงข้ามก็จะป้องกันแบบแน่นที่สุดเช่นกัน</p>\n<p>หากโยกไปเล่นฝั่งริมเส้น ก็จะเจอข้อจำกัดว่าต้องเลี้ยงบอลไต่เส้นไม่ให้ออก และมุมที่ใช้ส่งลูกให้เพื่อนร่วมทีมมีจำกัดคือด้านข้าง 180 องศาเท่านั้น</p>\n<p>แนวคิดของ Half-Space หรือ Halbraum คือพาลูกไปยังเลนระหว่างกลาง ซึ่งผสานคุณสมบัติของเลนตรงกลางและเลนริมเส้นเข้าด้วยกัน โดยที่การเล่นใน Half-Space ยังอยู่ใกล้หน้าประตูมากกว่าเลนริมเส้น</p>\n<p>เลน Half-Space ยังมีข้อดีตรงที่ผู้เล่นจะวิ่งเอียงๆ (เช่น ฉีกมาจากเลนกลาง) ทำให้มุมที่มองเห็นและสามารถส่งบอลได้เป็นมุมแทยงไปข้างหน้า (diagonal pass) ต่างจากเลนกลางที่กองหน้ามักต้องหันหลังให้ประตูเพื่อรับบอลจากเพื่อน การพลิกยิงทำได้ยาก หากรับเฉียงๆ ในพื้นที่ Half-Space จะลดการพลิกตัวตรงนี้ลงไป</p>\n<p><img src=\"https://markpeak.net/wp-content/uploads/2024/04/halfspaces_sonar_finished_no_labels-2048x1829-1-1024x915.png\" width=\"700\" height=\"625\" srcset=\"https://markpeak.net/wp-content/uploads/2024/04/halfspaces_sonar_finished_no_labels-2048x1829-1-1024x915.png 1024w, https://markpeak.net/wp-content/uploads/2024/04/halfspaces_sonar_finished_no_labels-2048x1829-1-300x268.png 300w, https://markpeak.net/wp-content/uploads/2024/04/halfspaces_sonar_finished_no_labels-2048x1829-1-768x686.png 768w, https://markpeak.net/wp-content/uploads/2024/04/halfspaces_sonar_finished_no_labels-2048x1829-1-1536x1372.png 1536w, https://markpeak.net/wp-content/uploads/2024/04/halfspaces_sonar_finished_no_labels-2048x1829-1-700x625.png 700w, https://markpeak.net/wp-content/uploads/2024/04/halfspaces_sonar_finished_no_labels-2048x1829-1.png 2048w\" /></p>\n<p>ตัวอย่างโค้ชที่ใช้ Half-Space ได้เก่งคงหนีไม่พ้น Pep Guardiola โดยในบล็อกต้นฉบับของ René ที่เขียนในปี 2014 (ตอนนั้นเป๊ปย้ายมาอยู่บาเยิร์นแล้ว) ก็ยกตัวอย่างสูตรของเป๊ปตอนอยู่บาร์เซโลนาอยู่บ่อยครั้ง</p>\n<p>หรือถ้าหาคลิปตัวอย่างใน YouTube ส่วนใหญ่จะเป็นนักเตะทีมของเป๊ปอยู่ดี ไม่ว่าจะเป็น David Silva, Bernado Silva หรือ DKB</p>\n<p></p>\n<p></p>\n<p></p>\n<p></p>\n<p>หมายเหตุ: เพื่อความแฟร์ Jurgen Klopp ก็เป็นโค้ชอีกคนที่ใช้งาน Half-Space ได้ดีเช่นกัน โดยนักเตะที่เชี่ยวชาญเรื่องนี้มากคือ Roberto Firmino</p>\n<p>ในปี 2021 <a href=\"https://theathletic.com/2968882/2021/11/23/whats-so-special-about-the-half-spaces-with-help-from-rene-maric/\">เว็บไซต์ The Athletic เขียนวิเคราะห์เรื่อง Half-Space</a> โดยเชิญ René มาให้สัมภาษณ์ด้วยในโอกาสที่เขียนบล็อกนี้มาครบ 7 ปี</p>\n<p>สิ่งที่ผมชอบคือ René ถ่อมตัวโดยบอกว่า Half-Space เป็นแค่เครื่องมือในการวิเคราะห์ “A half-space is just a visualisation,” ไม่ต่างอะไรกับสูตรการเล่นแบบ 4-4-2 หรือ 3-5-2 คือทุกอย่างเป็นแค่เครื่องมือในการมองหรือวิเคราะห์เกม ไม่ใช่เวทย์มนตร์ว่าจู่ๆ ใช้ Half-Space แล้วจะชนะ ประสบความสำเร็จไปซะทั้งหมด</p>\n<div>\n\t\t\t<div>\n\t\t\t\t<a href=\"https://theathletic.com/2968882/2021/11/23/whats-so-special-about-the-half-spaces-with-help-from-rene-maric/\">\n\t\t\t\t\t<img src=\"https://cdn.theathletic.com/app/uploads/2021/11/22064308/HalfSpaces_Article-scaled.jpg\" alt=\"What's so special about the half-spaces? (with help from Rene Maric)\" />\t\t\t\t</a>\n\t\t</div>\n\t\n\t<div>\n\t\t<a href=\"https://theathletic.com/2968882/2021/11/23/whats-so-special-about-the-half-spaces-with-help-from-rene-maric/\">\n\t\t\tWhat's so special about the half-spaces? (with help from Rene Maric)\t\t</a>\n\t</div>\n\t<div>\n\t\t<a href=\"https://theathletic.com/2968882/2021/11/23/whats-so-special-about-the-half-spaces-with-help-from-rene-maric/\">\n\t\t\t<p>Seven years on from his hugely popular blog about half-spaces, Rene Maric discusses their value and what they allow teams and players to do</p>\n\t\t</a>\n\t</div>\n\t<div>\n\t\t<img src=\"https://theathletic.com/static/img/athletic-icon-96x96.png\" alt=\"The Athletic\" />\t\tThe Athletic\t</div>\n</div>\n<p>René ยกตัวอย่างการเล่นของ Gundogan ในปี 2021 ที่วิ่งทะลุช่อง Half-Space ไปทำประตู เขาบอกว่านี่คือตัวอย่างที่เพอร์เฟคต์มาก เสียดายว่าเขาเป็นผู้ช่วยโค้ชของทีม Borussia Monchengladbach ที่ถูกทำประตูนี้</p>\n<blockquote>\n<p><a href=\"https://twitter.com/hashtag/UCL?src=hash&amp;ref_src=twsrc%5Etfw\">#UCL</a> <a href=\"https://twitter.com/ManCityFra?ref_src=twsrc%5Etfw\">@ManCityFra</a> a joué les patrons en 8es de finale <img src=\"https://s.w.org/images/core/emoji/15.0.3/72x72/1f44a.png\" alt=\"👊\" /></p>\n<p>Est-ce la bonne année pour les Cityzens <img src=\"https://s.w.org/images/core/emoji/15.0.3/72x72/1f914.png\" alt=\"🤔\" /><a href=\"https://twitter.com/hashtag/LdC?src=hash&amp;ref_src=twsrc%5Etfw\">#LdC</a> <a href=\"https://twitter.com/hashtag/ChampionsLeague?src=hash&amp;ref_src=twsrc%5Etfw\">#ChampionsLeague</a> <a href=\"https://twitter.com/hashtag/City?src=hash&amp;ref_src=twsrc%5Etfw\">#City</a> <a href=\"https://t.co/DiXt0UITDa\">pic.twitter.com/DiXt0UITDa</a></p>\n<p>— L'UEFA <img src=\"https://s.w.org/images/core/emoji/15.0.3/72x72/1f1eb-1f1f7.png\" alt=\"🇫🇷\" /> (@UEFAcom_fr) <a href=\"https://twitter.com/UEFAcom_fr/status/1373235106559692801?ref_src=twsrc%5Etfw\">March 20, 2021</a></p></blockquote>\n<p></p>\n<p>หลังจากฤดูกาลนั้น René Marić ก็ย้ายตามหัวหน้าคือ Marco Rose มาคุมดอร์ทมุนด์อยู่ 1 ฤดูกาล (2021-2022) แล้วย้ายมาเป็นผู้ช่วยโค้ชของ Jesse March ที่ลีดส์ในปี 2022-2023 ซึ่งหัวหน้าก็โดนปลดอีก หมดยุคของลีดส์แล้วจึงมาอยู่กับบาเยิร์นต่อ</p>The post <a href=\"https://markpeak.net/half-space-in-football/\">Half-Space in Football</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"ecf5ae67ddd75eb37306be480fb8f6e27879383a3cb43e8afc49389d5cf6fe5c","category":"Thai"}