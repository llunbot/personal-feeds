{"title":"Yann LeCun’s World Model","link":"https://markpeak.net/yann-lecuns-world-model/","date":1717405075000,"content":"<p>ปรับปรุงจาก<a href=\"https://www.facebook.com/markpeak/posts/pfbid0NsxDqqLnRTj4hpGBhBLoeXEETpJuJ7j6TKUtX1MpcUDp57s5e4Wt5wphfqHgADjJl?__cft__[0]=AZV7L_Tc6tSFLBtwhJp2diY5rrXBIMK8i92orwio4G_66alLVZGDvZvpXiqrLndyCcS3Aou4VEIO1fAfC3PgVP06YKTMq-afOChygvj4HemX1VteEAEuYf9Z2otR4SttvDEGuPvsX3VNTZzKc185UfyG-7P785c3Br0IqszsOtjW0Q&amp;__tn__=%2CO%2CP-R\">โพสต์ต้นฉบับใน Facebook</a></p>\n<p>ในรอบสัปดาห์ที่ผ่านมา ข้อความบรรทัดเดียวที่สั่นสะเทือนวงการ AI คือ อ.ยาน Yann LeCun ออกมาโพสต์ว่า “ถ้าคุณเป็นนักเรียนที่อยากทำเรื่อง AI ยุคถัดไป ก็อย่ามาทำเรื่อง LLM เลย”</p>\n<blockquote>\n<p>If you are a student interested in building the next generation of AI systems, don't work on LLMs <a href=\"https://t.co/H1qX3gClEu\">https://t.co/H1qX3gClEu</a></p>\n<p>— Yann LeCun (@ylecun) <a href=\"https://twitter.com/ylecun/status/1793326904692428907?ref_src=twsrc%5Etfw\">May 22, 2024</a></p></blockquote>\n<p></p>\n<p>ข้อความสั้นๆ ประโยคเดียว แต่พอคนโพสต์เป็น อ. Yann อิมแพคมันเลยสูงมาก สารภาพว่าผมเห็นข้อความนี้ตอนแรกก็อึ้งๆ ไปเล็กน้อย แต่พอมานั่งทบทวนดูก็ถือว่าไม่เกินคาด เมื่อเทียบกับสิ่งที่แกพูดบ่อยๆ ในช่วงหลัง (เพียงแต่ไม่คิดว่าแกจะพูดออกมาตรงๆ ขนาดนี้)</p>\n<p>สำหรับคนนอกวงการอาจไม่รู้จักว่า อ. Yann เป็นใคร ตำแหน่งอย่างเป็นทางการของแกคือ <a href=\"https://ai.meta.com/people/396469589677838/yann-lecun/\">Chief AI Scientist ของ Meta</a> (ชื่อในอดีตคือ Facebook AI Research หรือ FAIR) อธิบายง่ายๆ ว่าเป็นผู้นำสูงสุดในสายงานวิจัย AI ของ Meta/Facebook นั่นเอง</p>\n<p>อ. Yann ถือเป็นหนึ่งในสาม Godfathers of AI ของวงการ หากใครเริ่มเข้าสู่วงการ AI น่าจะเคยเขียนโค้ดฝึก AI ให้อ่านลายมือภาษาอังกฤษ ที่เทียบได้กับ Hello World ของวงการโปรแกรมมิ่ง <a href=\"http://yann.lecun.com/exdb/mnist/\">เจ้าฐานข้อมูลลายมือ MNIST</a> ก็สร้างโดย อ. Yann นี่ล่ะ ทุกวันนี้เรายังต้องดาวน์โหลดลายมือจากเว็บส่วนตัวของแกกันอยู่เลย</p>\n<p>เคยเขียนถึง อ. Yann ไปแล้วครั้งหนึ่ง <a href=\"https://markpeak.net/yann-lecun-and-the-ai-gold-rush/\">Yann LeCun and the AI Gold Rush</a></p>\n<p>เมื่อคนระดับ อ. Yann ออกมาวิจารณ์เรื่อง LLM ที่เป็นกระแสอยู่ในตอนนี้ จึงเป็นสิ่งที่น่าจับตา ต้นเหตุของโพสต์นี้มาจากแกไปพูดงาน VivaTech ที่ฝรั่งเศส (แกเป็นคนฝรั่งเศส) และบอกว่า LLM เป็นเกมของยักษ์ใหญ่เท่านั้น เราไม่สามารถประดิษฐ์คิดค้นอะไรเกี่ยวกับ LLM ได้เองลำพังอีกแล้ว เอาเวลาไปทำอย่างอื่นดีกว่า</p>\n<p>เรื่องนี้ก็ตรงกับที่ผมคิด และเคยเขียน-พูดตามเวทีต่างๆ ไว้ประมาณนึงว่า <a href=\"https://markpeak.net/three-pillars-of-large-ai/\">LLM มันเป็นเกมของยักษ์ใหญ่ระดับโลก</a> ต้องใช้ทรัพยากรมหาศาลทั้ง GPU/ข้อมูล/นักวิจัย มีบริษัทที่ทำได้จริงจังอยู่ไม่เกินนิ้วมือข้างเดียว และตอนนี้ดูเหมือนจะเหลือแค่สองขั้วคือ Google vs OpenAI/Microsoft ยืนซัดกันอยู่เท่านั้น บริษัทยักษ์ใหญ่รายอื่นก็หมดสิทธิต่อกรแล้ว</p>\n<p>แต่ถ้าใครติดตาม อ. Yann มา น่าจะเคยเห็นสิ่งที่แกวิจารณ์ข้อจำกัดของ LLM อยู่บ่อยๆ (แม้ Meta ของแกก็ทำโมเดล Llama) ว่ามันไม่มี “ตรรกะ” “เหตุผล” “การวางแผน” อะไรมากนัก มันเป็นแค่เครื่องมือพยากรณ์คำที่เก่งมากๆ ตัวหนึ่งเท่านั้น</p>\n<p><img src=\"https://markpeak.net/wp-content/uploads/2024/06/Screenshot-2024-05-26-221030.jpg\" width=\"800\" height=\"443\" srcset=\"https://markpeak.net/wp-content/uploads/2024/06/Screenshot-2024-05-26-221030.jpg 800w, https://markpeak.net/wp-content/uploads/2024/06/Screenshot-2024-05-26-221030-300x166.jpg 300w, https://markpeak.net/wp-content/uploads/2024/06/Screenshot-2024-05-26-221030-768x425.jpg 768w, https://markpeak.net/wp-content/uploads/2024/06/Screenshot-2024-05-26-221030-700x388.jpg 700w\" /></p>\n<p><img loading=\"lazy\" src=\"https://markpeak.net/wp-content/uploads/2024/06/llm-sucks.jpg\" width=\"800\" height=\"446\" srcset=\"https://markpeak.net/wp-content/uploads/2024/06/llm-sucks.jpg 800w, https://markpeak.net/wp-content/uploads/2024/06/llm-sucks-300x167.jpg 300w, https://markpeak.net/wp-content/uploads/2024/06/llm-sucks-768x428.jpg 768w, https://markpeak.net/wp-content/uploads/2024/06/llm-sucks-700x390.jpg 700w\" /></p>\n<p><img loading=\"lazy\" src=\"https://markpeak.net/wp-content/uploads/2024/06/Screenshot-2024-05-26-221158.jpg\" width=\"800\" height=\"446\" srcset=\"https://markpeak.net/wp-content/uploads/2024/06/Screenshot-2024-05-26-221158.jpg 800w, https://markpeak.net/wp-content/uploads/2024/06/Screenshot-2024-05-26-221158-300x167.jpg 300w, https://markpeak.net/wp-content/uploads/2024/06/Screenshot-2024-05-26-221158-768x428.jpg 768w, https://markpeak.net/wp-content/uploads/2024/06/Screenshot-2024-05-26-221158-700x390.jpg 700w\" /></p>\n<p><img loading=\"lazy\" src=\"https://markpeak.net/wp-content/uploads/2024/06/llm-vs-child.jpg\" width=\"900\" height=\"499\" srcset=\"https://markpeak.net/wp-content/uploads/2024/06/llm-vs-child.jpg 900w, https://markpeak.net/wp-content/uploads/2024/06/llm-vs-child-300x166.jpg 300w, https://markpeak.net/wp-content/uploads/2024/06/llm-vs-child-768x426.jpg 768w, https://markpeak.net/wp-content/uploads/2024/06/llm-vs-child-700x388.jpg 700w\" /></p>\n<p>ชาว Prompt Engineer อาจกรีดร้องกับสิ่งนี้ และอาจตั้งแง่กับ อ. Yann ว่า LLM มันเก่งฉกาจเบอร์นี้แล้ว ถามอะไรตอบได้ แต่งกลอนได้ เขียนโปรแกรมได้ ยังจะเรียกร้องอะไรอีก อ. อิจฉาที่ OpenAI ทำโมเดลได้เก่งกว่าตัวเองใช่ไหมเลยออกมาแซะเขาเสียๆ หายๆ อะไรแนวๆ นี้</p>\n<p>เผอิญว่า อ. Yann แกน่าจะเป็นสาย “คนจริง” แกเลย<a href=\"https://ai.meta.com/blog/yann-lecun-advances-in-ai-research/\">เสนอสถาปัตยกรรม AI</a> ที่น่าจะมีความฉลาด มีความเข้าใจต่อโลกภายนอก มีปัญญา มีเหตุผล ทัดเทียมกับมนุษย์ขึ้นมาได้จริงๆ มาได้สักพักหนึ่งแล้ว (ตั้งแต่ต้นปี 2022) โดยมีชื่อเรียกรวมๆ ว่าเป็น autonomous intelligence</p>\n<p>autonomous intelligence ของ อ. Yann นั้นเลียนแบบการทำงานของสมองมนุษย์ มีโมดูลชิ้นส่วนต่างๆ ทำงานร่วมกัน เช่น หน่วยควบคุม (configurator), หน่วยรับข้อมูลภายนอก (perception) และที่สำคัญที่สุดคือ ตัวสร้างโมเดลของโลก (world model) เพื่อพยากรณ์ว่าโลกภายนอกจะเปลี่ยนไปอย่างไร แล้วโมเดลจะสั่งการให้ทำอะไร</p>\n<p><img loading=\"lazy\" src=\"https://markpeak.net/wp-content/uploads/2024/06/llm-points.jpg\" width=\"900\" height=\"502\" srcset=\"https://markpeak.net/wp-content/uploads/2024/06/llm-points.jpg 900w, https://markpeak.net/wp-content/uploads/2024/06/llm-points-300x167.jpg 300w, https://markpeak.net/wp-content/uploads/2024/06/llm-points-768x428.jpg 768w, https://markpeak.net/wp-content/uploads/2024/06/llm-points-700x390.jpg 700w\" /></p>\n<p><img loading=\"lazy\" src=\"https://markpeak.net/wp-content/uploads/2024/06/Screenshot-2024-05-26-221225.jpg\" width=\"800\" height=\"449\" srcset=\"https://markpeak.net/wp-content/uploads/2024/06/Screenshot-2024-05-26-221225.jpg 800w, https://markpeak.net/wp-content/uploads/2024/06/Screenshot-2024-05-26-221225-300x168.jpg 300w, https://markpeak.net/wp-content/uploads/2024/06/Screenshot-2024-05-26-221225-768x431.jpg 768w, https://markpeak.net/wp-content/uploads/2024/06/Screenshot-2024-05-26-221225-700x393.jpg 700w\" /></p>\n<p>สถาปัตยกรรมของ อ. Yann นั้นซับซ้อนมาก (แกบอกว่ารวบรวมความคิดทั้งชีวิตมาทำเรื่องนี้) ผมพยายามอ่านงานเขียน-ดูคลิปแกบรรยายตามที่ต่างๆ แล้วพบว่ามันไกลเกินกว่าสติปัญญาของผมจะเข้าใจได้แล้ว พลังวัตรไม่พอ 555 หากใครสนใจลองดูคลิป ซึ่งเป็นคลิปที่ อ. Yann เองแนะนำให้ดู</p>\n<p>กล่าวโดยสรุปคือ ในโลกที่เราพูดคำว่า AI กันจนเฝือ และโมเดลภาษา LLM เริ่มมาถึงข้อจำกัดของมันแล้ว (หลังพัฒนาแบบก้าวกระโดดในช่วง 2 ปีนี้) ก้าวต่อไปของ AI ยังไม่ชัดเจนว่าจะไปทางไหนต่อ แต่อย่างน้อย อ. Yann ในฐานะหนึ่งในผู้ทรงอิทธิพลของโลกสายวิจัย ก็มีข้อเสนอที่ยิ่งใหญ่ มีพิมพ์เขียวว่ามันควรเป็นอย่างไร ซึ่งก็เป็นสิ่งที่พวกเราๆ ต้องศึกษากันต่อไปนั่นเอง</p>\n<p></p>The post <a href=\"https://markpeak.net/yann-lecuns-world-model/\">Yann LeCun’s World Model</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"0dbeaa9dd4fa0d036de59b5a3a1e8e93cebb31751e63dc18a6fd4bcd422eff10","category":"Thai"}