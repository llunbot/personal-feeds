{"title":"Microsoft ซื้อกิจการแอปตัดต่อวิดีโอ Clipchamp เตรียมนำมาเพิ่มใน Microsoft 365","link":"https://www.blognone.com/node/124627","date":1631058754000,"content":"<div><div><div><p>ไมโครซอฟท์ประกาศซื้อกิจการ Clipchamp ผู้พัฒนาแอปตัดต่อวิดีโอ โดยใช้การประมวลผลบนคลาวด์ ซึ่งเป็นผลิตภัณฑ์ที่สอดคล้องกับกลยุทธ์ของไมโครซอฟท์ ดีลดังกล่าวไม่มีการเปิดเผยมูลค่าอย่างเป็นทางการ</p>\n<p>ตัวแทนของไมโครซอฟท์บอกว่าบริการของ Clipchamp จะยังไม่รวมอยู่ในแผนสำหรับลูกค้า Microsoft 365 ตอนนี้ จนกว่าจะนำมารวมเข้าด้วยกันเสร็จสิ้น</p>\n<p>Clipchamp มีผู้สมัครใช้งานแล้วมากกว่า 17 ล้านคน สตาร์ทอัพนี้มีสำนักงานใหญ่ที่เมืองบริสเบน ประเทศออสเตรเลีย มีผู้ลงทุนรายสำคัญคือ Ten13 และ Tola Capital</p>\n<p>เมื่อสัปดาห์ก่อน Adobe ก็เพิ่งประกาศ<a href=\"https://www.blognone.com/node/124319\">ซื้อกิจการ</a>แพลตฟอร์มตัดต่อวิดีโอ Frame.io ไป</p>\n<p>ที่มา: <a href=\"https://www.cnbc.com/2021/09/07/microsoft-acquires-video-editing-software-start-up-clipchamp.html\">CNBC</a></p>\n<p><img src=\"https://www.blognone.com/sites/default/files/externals/d939d6d22698501c45b2da14793e8f4f.png\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/video-editing\">Video Editing</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1a9d8d9e02a1645d1e14268318454d129f3150cdc6a42b709230e1cf05412ca","category":"Thai"}