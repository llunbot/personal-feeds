{"title":"Amazon ปิด Amazon Style ร้านเครื่องแต่งกายแบบ Physical Store แล้ว หลังเปิดมาไม่ถึง 2 ปี","link":"https://www.blognone.com/node/136553","date":1698967223000,"content":"<div><div><div><p>เมื่อกลางปีที่แล้ว Amazon ได้เปิดร้านขายเสื้อผ้าแบบมีหน้าร้านในชื่อ <a href=\"https://www.blognone.com/node/128682\">Amazon Style</a> ซึ่งหลังเปิดมาได้เพียงสองสาขา ล่าสุด Amazon ก็ตัดสินใจปิดร้านทั้งหมดแล้วมีผลตั้งแต่ 9 พฤศจิกายน เป็นต้นไป</p>\n<p>ตัวแทนของ Amazon บอกว่าบริษัทได้พิจารณาอย่างรอบคอบ จึงเลือกปิด Amazon Style ทั้งสองแห่ง เพื่อโฟกัสการพัฒนาประสบการณ์ช้อปปิ้งสินค้าแฟชั่นผ่านทางออนไลน์แทน Amazon ยืนยันว่าการขายสินค้าแบบมีหน้าร้านยังคงเป็นสิ่งสำคัญในธุรกิจ โดยบริษัทยังคงลงทุนในธุรกิจร้านค้าซูเปอร์มาร์เก็ตของชำต่อไป</p>\n<p>ก่อนหน้านี้ Amazon ได้<a href=\"https://www.blognone.com/node/127437\">ทยอยปิดร้านค้า</a>แบบ Physical ทั้งหมด 68 แห่ง ในอเมริกาและอังกฤษ แต่ก็ประกาศเปิดตัวร้าน Amazon Style ในช่วงเวลาใกล้กัน มีจุดขายคือใส่เทคโนโลยีต่าง ๆ ตัดพื้นที่ชั้นวางสินค้าออกไป หากลูกค้าต้องการลองใส่ให้สแกนคิวอาร์โค้ดระบุรายละเอียด แล้วไปรับสินค้าที่ห้องลองเพื่อลองสวมใส่ได้เลย</p>\n<p>ที่มา: <a href=\"https://www.geekwire.com/2023/amazon-closing-its-style-physical-clothing-stores-will-continue-investing-in-grocery/\">GeekWire</a></p>\n<p><img src=\"https://www.blognone.com/sites/default/files/externals/bbffabb68c33df317a2ec8916779c7cb.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/retail\">Retail</a></div><div><a href=\"/topics/fashion\">Fashion</a></div><div><a href=\"/topics/amazon-style\">Amazon Style</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2afe96db282682a8c9a1f79c3f112b92758177c6a5075837eb9a57dcc735346","category":"Thai"}