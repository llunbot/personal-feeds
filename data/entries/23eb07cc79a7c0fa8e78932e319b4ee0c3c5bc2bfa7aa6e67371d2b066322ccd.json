{"title":"Venmo เปิดตัวแอปดีไซน์ใหม่ ถอด global feed ออก เปลี่ยนเป็น friends feed แทน","link":"https://www.blognone.com/node/123823","date":1626879070000,"content":"<div><div><div><p>Venmo เปิดตัวแอปเวอร์ชันใหม่บน Android และ iOS ซึ่งมีการรีดีไซน์หลายจุด ทั้งไอคอน, ฟอนต์ และอื่น ๆ เพื่อทำให้ดูสะอาดตามากขึ้น โดยจุดสำคัญคือแอปถอด global feed แสดงข้อมูลการจ่ายเงินที่เปิดแชร์เป็นสาธารณะแบบสุ่มออกไปแล้ว และแทนที่ด้วย friends feed ที่แสดงข้อมูลการจ่ายเงินของเพื่อนอย่างเดียวแทน</p>\n<p>Venmo เป็นแอปที่มีประเด็นเรื่องความเป็นส่วนตัวมาสักระยะแล้ว ซึ่งการออกแบบเป็น peer-to-peer และเน้นรูปแบบโซเชียลกับแอปจ่ายเงินที่ต้องการความเป็นส่วนตัวสูงทำให้ Venmo ถูกเพ่งเล็งในเรื่องนี้ค่อนข้างมาก ซึ่งฟีเจอร์ global feed ถือเป็นฟีเจอร์หนึ่งที่มีข้อถกเถียงเรื่องความเป็นส่วนตัวไม่น้อย</p>\n<p>นอกจากการปรับฟีดแล้ว Venmo ยังปรับส่วน navigation ด้วย มีปุ่มฟีด, การ์ดสำหรับจัดการและดูข้อมูลเกี่ยวกับบัตร, คริปโตสำหรับให้ข้อมูลเกี่ยวกับคริปโต รวมถึงซื้อ, ขาย และถือสกุลเงินคริปโต และ personal profile</p>\n<p>ที่มา - <a href=\"https://techcrunch.com/2021/07/20/venmo-removes-its-global-public-feed-in-a-significant-app-redesign/\">TechCrunch</a></p>\n<p><img src=\"https://www.blognone.com/sites/default/files/externals/6c36ef75aa512ed99a3fdf7753c0642f.jpg\" /></p>\n</div></div></div><div><div>Topics: </div><div><div><a href=\"/topics/venmo\">Venmo</a></div><div><a href=\"/topics/payment\">Payment</a></div><div><a href=\"/topics/mobile-app\">Mobile App</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23eb07cc79a7c0fa8e78932e319b4ee0c3c5bc2bfa7aa6e67371d2b066322ccd","category":"Thai"}