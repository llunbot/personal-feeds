{"title":"Star Citizen ระดมทุนได้ 750 ล้านดอลลาร์, เผยคลิปเกมเพลย์ช่วงต้นของ Squadron 42","link":"https://www.blognone.com/node/143410","date":1733126942000,"content":"<div><div><div><p>ยังสร้างตำนาน \"ขายยาน\" หากินกันต่อไป กับเกมยานรบอวกาศ Star Citizen ของค่าย Cloud Imperium ที่เริ่มโครงการมาตั้งแต่ปี 2012 และลากยาวข้ามทศวรรษ โดย<a href=\"https://www.blognone.com/node/142682\">ตั้งเป้าว่าจะวางขายเกมส่วนแรกชื่อ Squadron 42 ภายในปี 2026</a> (แค่ตั้งเป้านะ)</p>\n<p>แต่เกมลากช้าไปนานแค่ไหนก็ดูไม่ใช่ปัญหา เพราะ Star Citizen หาโมเดลธุรกิจเจอคือการระดมทุนผ่าน crowdfunding โดยผู้จ่ายเงินจะได้ยานอวกาศ สกิน และชุดตกแต่งต่างๆ ในเกมเป็นการตอบแทน หลักจากหาเงินได้<a href=\"https://www.blognone.com/node/125937\">ผ่านหลัก 400 ล้านดอลลาร์ในปี 2021</a>, <a href=\"https://www.blognone.com/node/135875\">600 ล้านดอลลาร์ในปี 2023</a> ตอนนี้เงินระดมทุนผ่านหลัก 750 ล้านดอลลาร์เรียบร้อยแล้ว โดยมีผู้จ่ายเงินร่วมลงทุนมากกว่า 5.44 ล้านบัญชี หากนับเฉพาะสัปดาห์ที่ผ่านมาเพียงสัปดาห์เดียว ได้เงินมาถึง 5 ล้านดอลลาร์</p>\n<p>Cloud Imperium ยังได้โชว์เทรลเลอร์เกมเพลย์ของ Squadron 42 ช่วง 1 ชั่วโมงแรกของเกมมาให้ดูกันด้วย</p>\n<p>ที่มา - <a href=\"https://www.thegamer.com/star-citizen-nearing-billion-dollars-crowdfunding-early-access/\">The Gamer</a></p>\n<p><img alt=\"No Description\" src=\"https://www.blognone.com/sites/default/files/externals/856e21cca480ebcacc1c6d7625fddf28.jpeg\" /><img alt=\"No Description\" src=\"https://www.blognone.com/sites/default/files/externals/aa4e196f6fe5fdca4f1edde287f884ec.jpeg\" /></p>\n</div></div></div><div><div>Topics: </div><div><div><a href=\"/topics/star-citizen\">Star Citizen</a></div><div><a href=\"/topics/games\">Games</a></div><div><a href=\"/topics/crowdfunding\">Crowdfunding</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"188a0d5a3a799c43789e411ab67cc2f3a91e7a364e690774ca0189c408ce8b7c","category":"Thai"}