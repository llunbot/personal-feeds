{"title":"Bluetooth 6.0 มาแล้ว เพิ่มเทคนิคตรวจจับระยะห่างให้แม่นยำกว่าเดิม ค้นหาอุปกรณ์ง่ายขึ้น","link":"https://www.blognone.com/node/141863","date":1725594415000,"content":"<div><div><div><p>กลุ่ม Bluetooth Special Interest Group (SIG) เผยสเปกของ <a href=\"https://www.bluetooth.com/core-specification-6-feature-overview/\">Bluetooth Core Specification เวอร์ชัน 6.0</a> มีของใหม่หลายอย่างดังนี้</p>\n<ul>\n<li><strong>Bluetooth Channel Sounding</strong> ช่วยให้อุปกรณ์ Bluetooth สามารถรู้ตำแหน่ง ระยะห่างและทิศทางระหว่างกัน (distance awareness) ด้วยเทคนิคด้านการส่งคลื่น (phase-based ranging) สามารถนำไปประยุกต์ใช้ทั้งเรื่องการตามหาอุปกรณ์หาย และกุญแจดิจิทัลเข้ารถยนต์-สถานที่ได้แม่นยำกว่าเดิม เช่น ปลดล็อครถได้เมื่ออุปกรณ์อยู่ใกล้รถมากๆ เท่านั้น - <a href=\"https://www.bluetooth.com/channel-sounding-tech-overview\">รายละเอียดเพิ่มเติม</a></li>\n<li><strong>Decision-Based Advertising Filtering</strong> เป็นส่วนต่อขยายของ Bluetooth LE ช่วยเรื่องการสแกนหาอุปกรณ์ โดยนำข้อมูลจากช่องสัญญาณหลัก (primary channel) ไปช่วยลดการสแกนช่องสัญญาณรอง (secondary channel) ลดพลังงานและเวลาในการค้นหาช่องสัญญาณรองลงจากเดิม</li>\n<li><strong>Monitoring Advertisers</strong> อุปกรณ์ที่เป็นโฮสต์ สามารถกรองแพ็กเกตข้อมูลประกาศตัว (advertising packet) ที่ซ้ำซ้อนกัน เพื่อให้โฮสต์รับแพ็กเกตตัวเดียวจากอุปกรณ์แต่ละตัว ช่วยประหยัดพลังงานของโฮสต์ลง แต่ก็มีข้อเสียคือโฮสต์อาจจับสัญญาณของอุปกรณ์อื่นในระยะได้ยากขึ้น</li>\n<li><strong>ISOAL Enhancement</strong> ปรับปรุง Isochronous Adaptation Layer (ISOAL) วิธีการส่งข้อมูลให้ลด latency ลง และเพิ่มความน่าเชื่อถือ (reliability) ของการส่งข้อมูลมากขึ้น</li>\n</ul>\n<p>ที่มา - <a href=\"https://www.bluetooth.com/blog/now-available-new-version-of-the-bluetooth-core-specification/\">Bluetooth SIG</a></p>\n<p><img alt=\"No Description\" src=\"https://www.blognone.com/sites/default/files/externals/0644868b9b360d7971638b8036d91925.jpeg\" /></p>\n</div></div></div><div><div>Topics: </div><div><div><a href=\"/topics/bluetooth\">Bluetooth</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6570786ff1cf1143003855e76ed8c9f5af19a4a31f8b69d6eff13b52d6ecc444","category":"Thai"}