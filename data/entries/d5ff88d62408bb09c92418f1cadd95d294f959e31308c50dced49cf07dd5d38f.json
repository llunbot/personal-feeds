{"title":"กูเกิลออก Wear OS 5.1 แกน Android 15, Pixel Watch 3 ได้ฟีเจอร์ตรวจจับหัวใจหยุดเต้น","link":"https://www.blognone.com/node/145160","date":1741528859000,"content":"<div><div><div><p><a href=\"https://www.blognone.com/node/143323\">หลังจากทดสอบมาตั้งแต่ปลายปี 2024</a> ล่าสุดกูเกิลออกอัพเดต Wear OS 5.1 ที่ใช้แกนของ Android 15 (Wear OS 5.0 เป็น Android 14) ให้กับสมาร์ทวอทช์ตระกูล Pixel Watch ทุกรุ่น (1-2-3) โดยผนวกมากับอัพเดตรอบเดือนมีนาคม 2025 ตามนโยบายอัพเดตซอฟต์แวร์ทุกไตรมาส</p>\n<p>กูเกิลไม่ได้บอกว่าตัวแกนของ Wear OS 5.1 มีอะไรใหม่บ้าง แต่ตัวซอฟต์แวร์มีฟีเจอร์ใหม่หลายอย่าง เช่น ปรับปรุงการควบคุมการเล่นเสียง (Podcast/YouTube Music), ปรับปรุงการนับก้าวให้แม่นยำมากขึ้นในการเดินที่ต่างไปจากปกติ (เข็นรถเข็นในห้าง, เดินเล่นแบบมีรถเข็นเด็ก)</p>\n<p>กรณีของ Pixel Watch 2 ได้ฟีเจอร์ Auto Bedtime ตรวจจับว่านอนหลับ-ตื่นแล้วโดยอัตโนมัติ ส่วน Pixel Watch 3 ยังได้ฟีเจอร์เพิ่มเติมคือ การนับรอบเดือน (menstrual health) และการตรวจสอบสัญญาณหัวใจหยุดเต้น (Loss of Pulse Detection) และแจ้งเตือนหน่วยกู้ชีพ ฟีเจอร์อย่างหลังยังเปิดใช้เฉพาะในสหรัฐ <a href=\"https://blog.google/feed/pixel-watch-3-loss-of-pulse-detection-fda/\">หลังได้รับอนุมัติจาก FDA แล้ว</a></p>\n<p>ที่มา - <a href=\"https://support.google.com/googlepixelwatch/thread/328790190/google-pixel-watch-update-march-2024\">Google Pixel Watch Update</a></p>\n<p><img alt=\"No Description\" src=\"https://www.blognone.com/sites/default/files/externals/daf603693cf87911e15fa53a8b43d65d.jpeg\" /></p>\n</div></div></div><div><div>Topics: </div><div><div><a href=\"/topics/wear-os\">Wear OS</a></div><div><a href=\"/topics/android-15\">Android 15</a></div><div><a href=\"/topics/pixel-watch\">Pixel Watch</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5ff88d62408bb09c92418f1cadd95d294f959e31308c50dced49cf07dd5d38f","category":"Thai"}