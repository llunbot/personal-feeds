{"title":"Chromecast และ Google TV รองรับ Fast Pair เชื่อมต่ออุปกรณ์ Bluetooth แบบรวดเร็ว","link":"https://www.blognone.com/node/137573","date":1704842575000,"content":"<div><div><div><p>กูเกิลมีฟีเจอร์ Fast Pair สำหรับเชื่อมต่ออุปกรณ์ Bluetooth (เช่น หูฟัง) เข้ากับ Android <a href=\"https://www.blognone.com/node/96752\">มาตั้งแต่ปี 2017</a> ล่าสุดกูเกิลประกาศขยาย Fast Pair ให้ใช้ร่วมกับ Chromecast with Google TV แล้ว และจะขยายไปยังสมาร์ททีวี Google TV ภายในปีนี้</p>\n<p>ผลคือเราสามารถเชื่อมต่อหูฟังไร้สายหรือลำโพงเข้ากับสมาร์ททีวีจอใหญ่ได้สะดวกขึ้น (เช่น ดูหนังบนทีวี แต่ให้เสียงออกเฉพาะในหูฟัง เพื่อไม่ให้รบกวนคนอื่นที่อยู่ในห้องเดียวกัน)</p>\n<p>นอกจากนี้ กูเกิลยังจับมือกับ TikTok รองรับการ Cast วิดีโอขึ้นจอทีวีที่รองรับ Chromecast แล้ว และ<a href=\"https://www.blognone.com/node/137560\">ข่าวก่อนหน้านี้</a> ว่าสมาร์ททีวีของ LG รองรับ Chromecast ในตัว รวมถึงทำตัวเป็นฮับควบคุมอุปกรณ์สมาร์ทโฮม Google Home ได้ด้วย</p>\n<p>ที่มา - <a href=\"https://blog.google/products/android/ces-2024-android-updates/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/7272a574dcf9c1a6c00d22add9538fe0.jpg\" /></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google-tv\">Google TV</a></div><div><a href=\"/topics/bluetooth\">Bluetooth</a></div><div><a href=\"/topics/google\">Google</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6df9a446dcb5ccb27b4b9dfe4e12503133186c17e82172460f06761469bdbd3c","category":"Thai"}