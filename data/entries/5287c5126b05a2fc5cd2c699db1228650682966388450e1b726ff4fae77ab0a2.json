{"title":"อินเทลโชว์ต้นแบบชิป Optical I/O ส่งข้อมูลด้วยแสง เชื่อมตรงเข้าซีพียู ส่งไกลกว่าชิปทองแดง","link":"https://www.blognone.com/node/140655","date":1719669197000,"content":"<div><div><div><p>อินเทลโชว์ชิปต้นแบบที่ส่งข้อมูล I/O ด้วยแสง optical compute interconnect (OCI) เชื่อมต่อเข้ากับซีพียู เพื่อให้ได้อัตราการส่งข้อมูลที่สูงขึ้นกว่าการส่งข้อมูล I/O ด้วยสัญญาณไฟฟ้าแบบดั้งเดิม</p>\n<p>ชิป OCI ตัวนี้รองรับการส่งข้อมูล 64 ช่องทาง อัตราการส่งช่องละ 32 Gbps ในแต่ละทิศทาง อัตราการส่งข้อมูลรวม 4 Tbps ข้อดีอีกประการของการส่งข้อมูลด้วยแสงคือสามารถส่งข้อมูลแสงจากชิปต่อไปยังไฟเบอร์ออปติกส์ได้ไกล 100 เมตร แก้ปัญหาของ I/O ไฟฟ้าแบบเดิมที่ใช้ทองแดง ส่งได้ไกลสุดประมาณ 1 เมตร ช่วยขยายการใช้งานในศูนย์ข้อมูลได้หลากหลายขึ้น</p>\n<p>อินเทลเปรียบเทียบการใช้ optical I/O แทน electrical I/O ว่าเหมือนเปลี่ยนจากม้ามาเป็นรถยนต์ โดยชิปต้นแบบเป็นการแพ็กเกจชิป OCI รวมอยู่กับซ๊พียู วางแบบ chiplet ซึ่งการวางชิปแบบนี้ยังใช้พลังงานต่ำลงเมื่อเทียบกับการแยกชิป-ซีพียู (ชิปแบบใหม่ใช้พลังงาน 5 pico-Joules per bit เทียบกับ 5 pico-Joules per bit ถ้าวางชิปแยกกัน)</p>\n<p>ชิปตัวนี้เป็นผลงานของทีม Integrated Photonics Solutions (IPS) Group ของอินเทล ชิปยังมีสถานะเป็นต้นแบบ และกำลังร่วมกับพาร์ทเนอร์บางรายเพื่อนำชิป OCI ไปวางในแพ็กเกจ SoC ต่อไป</p>\n<p>ที่มา - <a href=\"https://www.intel.com/content/www/us/en/newsroom/news/intel-unveils-first-integrated-optical-io-chiplet.html\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/2e14dae49fbea3082fdae3224c458dbd.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5287c5126b05a2fc5cd2c699db1228650682966388450e1b726ff4fae77ab0a2","category":"Thai"}