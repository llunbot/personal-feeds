{"title":"Meta ประเทศไทยขอความร่วมมือเจอเพจปลอมยิง Ads หลอก สามารถส่งรีพอร์ตซ้ำๆ ได้ เพราะ AI ไม่เก่งไปทุกอย่างทันที","link":"https://www.blognone.com/node/136413","date":1698299278000,"content":"<div><div><div><p>ที่ผ่านมามีประเด็นเรื่องเพจปลอมแล้วยิงโฆษณาหลอกลวงประชาชนมาโดยตลอด ที่เด่นๆ และเห็นกันบ่อยหน่อยก็กรณี<a href=\"https://amata.com/index.php?option=com_content&amp;view=article&amp;id=894\">เพจอมตะปลอม</a>หรือเพจ ดร. นิเวศน์ เหมวิชรวรากรปลอม ชักชวนลงทุน จนถึงขนาด<a href=\"https://www.blognone.com/node/135378\">กระทรวงดิจิทัลออกมาขู่จะบล็อคแพลตฟอร์ม</a></p>\n<p>ที่ผ่านมามีปัญหาว่าเจ้าของแพลตฟอร์มอย่าง Facebook ปล่อยปละละเลย โดยเฉพาะกรณีที่คุณ Shakrit Chanrungsakul โพสต์รูปการกดรีพอร์ต Ads ปลอมโดยใช้ชื่อเพจตลาดหลักทรัพย์ รวมถึงเพจปลอมที่ใช้ชื่อคนที่มีชื่อเสียงเช่น ดร.นิเวศน์, เสี่ยป๋อง วัชระ ชวนลงชื่อซื้อหุ้น, AIS ชวนเปิดพอร์ตลงทุน แต่ Facebook ตอบกลับ “ยืนยันไม่ถอนโฆษณา” โดยอ้างว่าไม่ผิดมาตรฐาน Facebook</p>\n<p><img alt=\"No Description\" src=\"https://www.blognone.com/sites/default/files/externals/90c96c70fa373a907045d0d6d8dc56ac.jpg\" /></p>\n<p>ล่าสุด<a href=\"https://www.blognone.com/node/136392?fbclid=IwAR1i_t3ln-74UipMGetCm98Wg49vU-K51V51OObJPjWEo7dDQqyLxe8FxzU\">ภายในงานมาตรการรับมือปัญหาภัยลวงออนไลน์ของ Meta เมื่อวาน</a> ที่ร่วมมือกับพันธมิตรอย่างกระทรวง DE และกลุ่มรักษาความปลอดภัยทางไซเบอร์จากกองบัญชาการตำรวจสืบสวนอาชญากรรมทางเทคโนโลยี สำนักงานตำรวจแห่งชาติ</p>\n<p>Meta ประเทศไทยถูกถามถึงประเด็นนี้ว่าทาง Meta มีวิธีการจัดการอย่างไร? ซึ่งทาง Meta บอกว่า Ads ทุกตัวจะต้องผ่านการประเมินมาตรฐานการโฆษณาก่อน โดยดูจากบัญชีที่ Verified และ AI ช่วยเช็คอีกที แต่ก็ไม่ใช่ว่าเทคโนโลยีจะสามารถตรวจสอบได้ทุกอย่าง จำเป็นต้องมีคนมาช่วยดูด้วย ทาง Meta จึงอยากให้ผู้ใช้งานช่วยกันระดมกด Report เบื้องต้นก่อน ถ้า Ads ยังไม่ถูกลบ ก็สามารถส่งซ้ำได้ เพราะ AI จะเรียนรู้มากขึ้นว่าแบบใดโฆษณาปลอมหรือจริง</p>\n<p>ตอนนี้ทาง Meta เริ่มทำงานร่วมกับหน่วยงาานต่างๆ มากขึ้น เช่น นโยบายเชิงรุกทำงานร่วมกับกระทรวง DE และแคมเปญ #StayingSafeOnline ให้ความรู้เท่าทันภัยทางออนไลน์กับประชาชนและหน่วยงานรัฐ</p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"590969cb34af01f395f425376db88b9d91c7ba98f3fea7b1dc855d35b1bdf6cb","category":"Thai"}