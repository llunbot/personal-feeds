{"title":"Yahoo Mail เพิ่มความสามารถใหม่ด้าน AI ตัวช่วยจัดการโค้ดส่วนลดช้อปปิ้งออนไลน์","link":"https://www.blognone.com/node/135479","date":1693263197000,"content":"<div><div><div><p>Yahoo Mail ประกาศเพิ่มความสามารถด้าน AI หลังจากทดสอบในสถานะเบต้ากับผู้ใช้ iOS ซึ่งตอนนี้ขยายมากลุ่มผู้ใช้งานผ่านเบราว์เซอร์ด้วย โดยมีฟีเจอร์เด่นรองรับการช้อปปิ้ง</p>\n<p>ความสามารถใหม่ที่เพิ่มเข้ามาชื่อว่า Shopping Saver ซึ่งจะค้นหาโค้ดและบัตรของขวัญในอินบอกซ์ เพื่อดูว่ามีเครดิตส่วนไหนที่ยังไม่ได้ใช้ และจะแนะนำเมื่อร่างอีเมลเพื่อเตือนให้ใช้งานโค้ดส่วนนี้</p>\n<p>นอกจากนี้ Yahoo Mail ยังเพิ่มและปรับปรุงความสามารถใหม่เกี่ยวกับ AI ซึ่งรองรับด้วยเทคโนโลยีของ Google Cloud เช่น ระบบเสิร์ชที่รองรับประโยคคำถาม ระบบแนะนำการเขียนอีเมลในฟอร์แมตที่ต้องการ และตัวช่วยสรุปเนื้อหาอีเมล</p>\n<p>ที่มา: <a href=\"https://www.businesswire.com/news/home/20230828869333/en/\">Yahoo</a></p>\n<p><img alt=\"No Description\" src=\"https://www.blognone.com/sites/default/files/externals/1eed5e484b60accdd54238379c3c1127.jpg\" /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1410709547654c5fc993e07aed77d8d83c987167bf5d14b082e80db71a6917ab","category":"Thai"}