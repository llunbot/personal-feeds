{"title":"OpenAI เปิดตัว ChatGPT Gov สำหรับให้หน่วยงานของรัฐบาลสหรัฐใช้","link":"https://www.blognone.com/node/144367","date":1738074555000,"content":"<div><div><div><p>OpenAI เปิดตัวผลิตภัณฑ์ใหม่ <strong>ChatGPT Gov</strong> ซึ่งนำ ChatGPT มาปรับแต่งสำหรับใช้งานกับหน่วยงานต่าง ๆ ของรัฐบาลสหรัฐอเมริกา พร้อมรองรับช่องทางในการใช้งานโมเดลใหม่ของ OpenAI ด้วย</p>\n<p>หน่วยงานของรัฐบาลสามารถนำ ChatGPT Gov มารันได้ทั้งบนคลาวด์ของ Microsoft Azure หรือคลาวด์ที่ควบคุมเฉพาะ Azure Government ผ่านบริษัท OpenAI ของ Azure ทำให้หน่วยงานสามารถบริหารจัดการความปลอดภัยและปกป้องข้อมูลได้ตามเงื่อนไขของหน่วยงานนั้น ซึ่งรวมทั้งการจัดการข้อมูลที่ไม่ได้เผยแพร่ต่อสาธารณะด้วย</p>\n<p>OpenAI บอกว่าในแง่ฟีเจอร์ทั่วไปของ ChatGPT Gov นั้นเหมือนกับ <a href=\"https://www.blognone.com/node/135477\">ChatGPT Enterprise</a> เช่น การบันทึกหรือแชร์บนสนทนาภายในเวิร์กสเปซขององค์กร, สามารถเลือกใช้ GPT-4o เพื่องานที่ต้องการการคิดเป็นขั้นตอน, ระบบแอดมินในการจัดการบัญชีผู้ใช้งาน, สร้าง GPTs ที่คัสตอมสำหรับงาน และระบบ SSO (Single Sign-on)</p>\n<p>ที่มา: <a href=\"https://openai.com/global-affairs/introducing-chatgpt-gov/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/64f387ef7f50a727f75502541a6d8c8d.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdc85aa26f5a68903b93a50fe9a5e7f08f7359ad821cf43d2bdfef289b7e29b9","category":"Thai"}