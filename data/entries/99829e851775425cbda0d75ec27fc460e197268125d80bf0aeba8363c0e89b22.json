{"title":"เกม Lord of the Rings: Gollum คะแนนรีวิวแย่ เฉลี่ย 34/100, ต้นสังกัดปลดทีมพัฒนาออกหมดแล้ว","link":"https://www.blognone.com/node/134637","date":1688256955000,"content":"<div><div><div><p>ปีนี้มีเกมหนึ่งที่น่าสนใจวางขายคือ <a href=\"https://www.blognone.com/node/108847\">Lord of the Rings: Gollum</a> จากสตูดิโอสัญชาติเยอรมัน Daedalic Entertainment เหตุเพราะคะแนนรีวิวของเกมออกมาระดับ \"หายนะ\" ได้<a href=\"https://www.metacritic.com/game/playstation-5/the-lord-of-the-rings---gollum\">คะแนนเฉลี่ย 34/100 บน Metacritic</a> ถือเป็นเกมคะแนนรีวิวต่ำสุดของปีนี้ แม้มีชื่อแบรนด์ Lord of the Rings แปะมาด้วยก็ตาม</p>\n<p>ตัวอย่างสื่อเกมรายใหญ่อย่าง <a href=\"https://www.gamespot.com/reviews/the-lord-of-the-rings-gollum-review-we-dont-wants-it-we-dont-needs-it/1900-6418070/\">Gamespot ให้คะแนน 2/10</a> สับเละว่าเกมดีไซน์มาแย่ เกมเพลย์ไม่น่าสนใจ เลเวลซ้ำซาก กราฟิกตกยุค และคุณภาพของเกมที่เต็มไปด้วยบั๊กมหาศาล ข้อดีของเกมมีเพียงซาวน์แทร็ค และเนื้อเรื่องของ Gollum ที่ถือว่าแปลกใหม่ แต่ก็เป็นเพราะฉบับนิยายทำไว้ดีแต่แรก</p>\n<p>ความล้มเหลวครั้งใหญ่ของเกมย่อมทำให้ธุรกิจไปไม่รอด หลังเกมออกเพียง 1 เดือน ต้นสังกัด Daedalic Entertainment ต้องประกาศปลดทีมพัฒนาเกมทั้งหมด 25 คนออก และบริษัทจะเหลือเฉพาะธุรกิจฝั่งจัดจำหน่ายเกมของสตูดิโอรายอื่นเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/9fc4b5234e54a61ca1aa6b3c404cc38d.png\" /></p>\n<p>ที่มา - <a href=\"https://www.videogameschronicle.com/news/daedalic-is-ending-all-internal-development-after-disastrous-lotr-gollum-release/\">VGC</a></p>\n</div></div></div><div><div>Topics: </div><div><div><a href=\"/topics/lord-rings\">The Lord of the Rings</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99829e851775425cbda0d75ec27fc460e197268125d80bf0aeba8363c0e89b22","category":"Thai"}