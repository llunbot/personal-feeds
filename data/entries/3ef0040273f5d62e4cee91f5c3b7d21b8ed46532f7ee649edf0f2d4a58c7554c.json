{"title":"เปิดตัว The Witcher 3 REDkit เครื่องมือม็อดเกม The Witcher 3 ดาวน์โหลดได้ฟรีแล้วบน PC","link":"https://www.blognone.com/node/139925","date":1716459452000,"content":"<div><div><div><p>CD PROJEKT RED ผู้พัฒนาเกมซีรี่ส์ The Witcher ร่วมมือกับ Yigsoft เปิดตัว The Witcher 3 REDkit เครื่องมือม็อดเกม The Witcher 3 ที่เคยแง้ม<a href=\"https://www.blognone.com/node/136777\">เมื่อหลายเดือนก่อน</a> ดาวน์โหลดฟรีได้แล้วบน PC ผ่าน Steam, Epic Games Store และ GOG เปิดโอกาสให้ผู้เล่นสามารถปรับแต่ง และขยายจักรวาลของ The Witcher 3: Wild Hunt ได้อย่างอิสระ โดยใช้เครื่องมือเดียวกันกับที่นักพัฒนาใช้สร้างเกมดั้งเดิมมีคุณสมบัติเด่น ๆ ดังนี้</p>\n<ul>\n<li>สร้างเนื้อหาใหม่: สร้างเควสต์, ตัวละคร, อนิเมชั่น, เสียง และ คัทซีนใหม่ ๆ เข้าไปในเกมได้</li>\n<li>ปรับแต่งโลกเกม: เปลี่ยนภูมิประเทศ เพิ่มสิ่งกีดขวางต่าง ๆ หรือสร้างพื้นที่ใหม่ได้</li>\n<li>ปรับแต่งตัวละคร: เปลี่ยนแปลงรูปลักษณ์ของตัวละครที่รวมไปถึงความสามารถ และพฤติกรรม</li>\n<li>แบ่งปันผลงาน: เผยแพร่ผลงาน Mod ของตนให้เหล่าชุมชนผู้เล่นได้โหลดไปลองเล่นได้</li>\n</ul>\n<p>นอกจากนี้ CD PROJEKT ยังเปิดเว็บไซต์สำหรับสอนการใช้งาน REDkit โดยเฉพาะแบ่งเป็น 6 หมวดหลักได้แก่ About REDkit, Setup, The Basics, Tutorials, Tools และ Modding</p>\n<p><img alt=\"No Description\" src=\"https://www.blognone.com/sites/default/files/externals/8e2292614fceabfb07aba66ab76347a3.png\" /><img alt=\"No Description\" src=\"https://www.blognone.com/sites/default/files/externals/d9cc3b4132e4746e315892ea858999b0.jpg\" /><img alt=\"No Description\" src=\"https://www.blognone.com/sites/default/files/externals/4b6344cf3f0e9de536d414e5e767f5a6.jpg\" /></p>\n<p>ที่มา - <a href=\"https://cdprojektred.atlassian.net/wiki/spaces/W3REDkit/overview?mode=global\">CD PROJEKT  Red</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ef0040273f5d62e4cee91f5c3b7d21b8ed46532f7ee649edf0f2d4a58c7554c","category":"Thai"}