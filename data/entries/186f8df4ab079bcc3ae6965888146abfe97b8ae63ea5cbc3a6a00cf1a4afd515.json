{"title":"ออสเตรเลียเสนอร่างกฎหมายห้ามเยาวชนต่ำกว่า 16 ปี ใช้งาน Social Media แบบไม่มีข้อยกเว้น","link":"https://www.blognone.com/node/142990","date":1730982607000,"content":"<div><div><div><p>รัฐสภาออสเตรเลียเตรียมพิจารณารับรองกฎหมายห้ามเยาวชนอายุต่ำกว่า 16 ปี ใช้งานโซเชียลมีเดียในทุกกรณี หลังจากรัฐบาลเสนอกฎหมายนี้ ซึ่งหากกฎหมายผ่านการลงมติคาดว่าจะมีผลในอีก 1 ปีข้างหน้า เพื่อให้แพลตฟอร์มโซเชียลเพิ่มเครื่องมือสำหรับตรวจสอบยืนยันอายุผู้ใช้งาน</p>\n<p>ประเด็นสำคัญของกฎหมายนี้คือการที่ออสเตรเลียใช้วิธีห้ามทั้งหมดและขยับช่วงอายุขึ้นมา ซึ่งแพลตฟอร์มโซเชียลมีเดียปัจจุบันส่วนใหญ่กำหนดเงื่อนไขไม่ให้ผู้ใช้งานต่ำกว่า 13 ปี ใช้งานอยู่แล้ว แต่หากยังเป็นเยาวชน ต้องได้รับการอนุมัติจากผู้ปกครองก่อนจึงสามารถสมัครใช้งานได้ นอกจากนี้หลายแพลตฟอร์มก็เพิ่มตัวเลือกออกแอปเวอร์ชันเยาวชน หรือเพิ่มระบบให้ผู้ปกครองควบคุมการใช้งาน (Parental Control)</p>\n<p>รัฐบาลออสเตรเลียบอกว่ากฎหมายนี้จะมีผลทั้งหมด ซึ่งรวมถึงบัญชีผู้ใช้งานอายุต่ำกว่า 16 ปี ที่ปัจจุบันใช้งานโซเชียลมีเดียได้แบบผ่านการยินยอมของผู้ปกครอง แนวคิดคือหากเปิดช่องทางยกเว้นบางกรณี ก็อาจเป็นช่องโหว่ให้แพลตฟอร์มโซเชียลได้</p>\n<p>ก่อนหน้านี้ Meta บริษัทแม่ของ Facebook และ Instagram ได้ออกมาแสดงความเห็นคัดค้านร่างกฎหมายนี้ โดยอ้างผลสำรวจผู้ปกครองในออสเตรเลียพบว่า 67% มองว่าการให้เยาวชนใช้งานโซเชียลมีเดียเพื่อการติดต่อนั้นมีประโยชน์ แต่ที่ต้องการคือพวกเขาต้องสามารถควบคุมการใช้งานของเด็กได้ ไม่ต้องการวิธีสั่งห้ามทั้งหมดแบบร่างกฎหมายนี้</p>\n<p>ที่มา: <a href=\"https://www.abc.net.au/news/2024-11-07/labor-backs-social-media-age-minimum-16-years/104571186\">ABC News Australia</a> ภาพ <a href=\"https://pixabay.com/photos/girl-taking-photos-smartphone-5425872/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/0e74c9a9d6ae2608c152253846e5c2d2.jpeg\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/social-media\">Social Media</a></div><div><a href=\"/topics/meta\">Meta</a></div><div><a href=\"/topics/parental-control\">Parental Control</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"186f8df4ab079bcc3ae6965888146abfe97b8ae63ea5cbc3a6a00cf1a4afd515","category":"Thai"}