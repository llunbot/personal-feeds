{"title":"YouTube เตรียมนำแพ็คเกจ Premium Lite ราคาถูก-ไม่มีโฆษณาระหว่างคลิป กลับมาอีกครั้ง","link":"https://www.blognone.com/node/144824","date":1740097237000,"content":"<div><div><div><p>มีรายงานว่า YouTube เตรียมกลับมาออกแพ็คเกจ Premium Lite ให้ผู้ใช้งานอีกครั้งในบางประเทศ ได้แก่ สหรัฐอเมริกา ออสเตรเลีย เยอรมนี และไทย ซึ่งในไทย<a href=\"https://www.blognone.com/node/134947\">เคยมีตัวเลือกแพ็คเกจ</a>ดังกล่าว ราคา 89 บาทต่อเดือน แต่ปัจจุบันไม่ได้เปิดให้สมัคร</p>\n<p>YouTube Premium Lite เป็นแพ็คเกจราคาถูกแบบมีเงื่อนไข โดยไม่แสดงโฆษณาในคลิปวิดีโอทั่วไป ยกเว้นวิดีโอประเภทเพลง แต่ยังแสดงโฆษณาในรูปแบบแบนเนอร์และผลค้นหา ซึ่งกวนใจน้อยกว่า ส่วนคุณสมบัติใช้งานอื่นเหมือนกับแบบฟรี เช่น ดาวน์โหลดไม่ได้, ไม่รองรับ Picture-in-Picture เป็นต้น</p>\n<p>ที่ผ่านมา YouTube Premium Lite ทดสอบให้บริการในหลายประเทศ แต่ครั้งนี้สหรัฐอเมริกาจะเป็นประเทศที่ YouTube มีตัวเลือกแพ็คเกจนี้ด้วย</p>\n<p>ที่มา: <a href=\"https://www.bloomberg.com/news/articles/2025-02-20/youtube-plans-lower-priced-ad-free-version-of-paid-video-tier\">Bloomberg</a></p>\n<p><img src=\"https://www.blognone.com/sites/default/files/externals/5724017bea3375743b6808db6284d7b0.png\" alt=\"\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/youtube-premium\">YouTube Premium</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97beec2d4bfbbdc9e95d5714d1c15dd9c2a542572dac24b701d74f7c0e292d16","category":"Thai"}