{"title":"Minecraft เตรียมขยายธุรกิจอื่นนอกจากเกม ทำภาพยนตร์ ซีรีส์ สินค้าที่ระลึกมากขึ้น","link":"https://www.blognone.com/node/140770","date":1720256959000,"content":"<div><div><div><p>Åsa Bredin หัวหน้า Mojang Studios ผู้พัฒนาเกมซีรีส์ Minecraft ให้สัมภาษณ์กับ Bloomberg ว่ายุทธศาสตร์ใหม่ของสตูดิโอจะหารายได้ใหม่ๆ นอกจากธุรกิจหลักที่เป็นเกมมากขึ้น</p>\n<p>Minecraft กำลังมี<a href=\"https://www.blognone.com/node/137471\">ภาพยนตร์คนแสดงที่ผลิตโดย Warner Bros. เข้าฉายเดือนเมษายน 2025</a> และ<a href=\"https://www.blognone.com/node/140049\">ซีรีส์แอนิเมชันกับ Netflix</a> ถือเป็นตัวอย่างของยุทธศาสตร์ใหม่นี้ นอกจากภาพยนตร์และซีรีส์แล้ว สตูดิโอยังสนใจขยายธุรกิจด้านของที่ระลึก การศึกษา และคอนเทนต์ที่ฉายทางสตรีมมิ่งเพิ่มอีก รายได้จากของที่ระลึกของของ Minecraft เพิ่มขึ้น 2 เท่าในรอบ 2 ปีที่ผ่านมา</p>\n<p>Bredin บอกว่า Minecraft มีฐานผู้เล่นจำนวนมหาศาล (ผู้เล่นต่อเดือนเกิน 100 ล้านคน) แต่สำหรับคนที่ไม่เล่นเกม ก็สามารถเป็นส่วนหนึ่งของ Minecraft ได้จากช่องทางอื่นๆ</p>\n<p>ที่มา - <a href=\"https://www.bloomberg.com/news/articles/2024-07-04/-minecraft-hunts-revenue-beyond-gamers-as-industry-growth-slows\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/f49a87eaaafee8e5726db15751ef9eab.jpeg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/mojang\">Mojang</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ea369de37c533ab1a70f226e324180cbf3a9f3b07cefec394c70e38cc0f2545","category":"Thai"}