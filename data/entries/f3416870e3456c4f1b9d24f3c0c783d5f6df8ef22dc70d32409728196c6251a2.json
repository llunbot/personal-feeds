{"title":"ไมโครซอฟท์ยืนยัน Windows 11 ไม่ซัพพอร์ต Apple M1","link":"https://www.blognone.com/node/124708","date":1631448933000,"content":"<div><div><div><p>ตัวแทนของไมโครซอฟท์ยืนยันกับ The Register ว่า Windows 11 ไม่รองรับการทำงานบนชิป Apple M1 ทั้งแบบเนทีฟ และ<a href=\"https://www.blognone.com/node/124151\">ผ่านระบบ virtualization อย่าง Parallels</a> แต่ก็ไม่ได้อธิบายเหตุผล (ไมโครซอฟท์ใช้คำว่า supported scenario ซึ่งอาจหมายถึงใช้ได้ แต่ไม่ซัพพอร์ตอย่างเป็นทางการ)</p>\n<p>ฝั่งของ Parallels ยืนยันว่าสามารถทำได้ โดยปัจจุบันวิธีการคือต้องผ่าน Windows Insider ก่อน (<a href=\"https://kb.parallels.com/eu/125375/\">รายละเอียด</a>) แต่ยังไม่มีข้อมูลว่า หากไมโครซอฟท์ไม่ออกอิมเมจ Windows 11 รุ่น GA ที่เป็นสถาปัตยกรรม Arm64 ให้ใช้งานแล้ว Parallels จะทำอย่างไร</p>\n<p>ไมโครซอฟท์เองมีอุปกรณ์สาย Arm อยู่หนึ่งตัวคือ Surface Pro X ซึ่งซัพพอร์ต Windows 11 ด้วย แต่ตอนนี้ยังไม่มีข้อมูลชัดเจนนักเรื่องการรองรับอุปกรณ์ Arm ตัวอื่นๆ</p>\n<p>ที่มา - <a href=\"https://www.theregister.com/2021/09/10/windows_11_m1/\">The Register</a></p>\n<p><img src=\"https://www.blognone.com/sites/default/files/externals/d144f5059999d02ec6b3ad939c1b661b.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/arm\">Arm</a></div><div><a href=\"/topics/apple-m1\">Apple M1</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3416870e3456c4f1b9d24f3c0c783d5f6df8ef22dc70d32409728196c6251a2","category":"Thai"}