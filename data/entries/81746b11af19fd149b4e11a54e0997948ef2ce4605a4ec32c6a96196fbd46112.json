{"title":"Netflix รายงานสถิติการรับชมคอนเทนต์ทั้งหมดครึ่งหลังปี 2023 What We Watched","link":"https://www.blognone.com/node/140022","date":1716978807000,"content":"<div><div><div><p>Netflix เผยแพร่สถิติการรับชมคอนเทนต์ทั้งหมดบนแพลตฟอร์ม ประจำครึ่งหลังของปี 2023 What We Watched: A Netflix Engagement Report ที่ Netflix บอกว่าจะเผยแพร่ปีละ 2 ครั้ง โดย<a href=\"https://www.blognone.com/node/137205\">ครึ่งแรกของปี 2023</a> ได้รายงานไปก่อนหน้านี้</p>\n<p>ในรายงานของครึ่งหลังปี 2023 Netflix ได้ปรับปรุงข้อมูล โดยเพิ่ม Runtime (เวลารวมของคอนเทนต์) เพื่อนำมาหารกับชั่วโมงการรับชมรวม ออกมาเป็นจำนวนวิว (Views) และแยกหมวดเป็นภาพยนตร์กับรายการทีวี ครอบคลุมมากกว่า 99% ของคอนเทนต์ทั้งหมดบน Netflix</p>\n<p>Netflix รายงานไฮไลท์ที่น่าสนใจดังนี้</p>\n<ul>\n<li>ONE PIECE ไลฟ์แอคชัน (71.6 ล้านวิว) มีจำนวนวิวสูงเป็นเท่าตัวเทียบกับเวอร์ชันอนิเมชันบน Netflix</li>\n<li>Squid Game: The Challenge (33.1 ล้านวิว) ช่วยให้ Squid Game ที่เผยแพร่มา 3 ปีแล้ว กลับมามีคนดูมากขึ้น (14.1 ล้านวิว)</li>\n<li>Wednesday และ Red Notice ยังมีจำนวนการรับชมที่สูง แม้ซีรีส์เผยแพร่มาระยะหนึ่งแล้ว</li>\n<li>Leave the World Behind มีการรับชมถึง 121 ล้านวิว เช่นเดียวกับ Leo และ Nowhere ที่ประสบความสำเร็จสูง</li>\n<li>คอนเทนต์จากเกาหลีใต้ สเปน และญี่ปุ่น มีส่วนแบ่งยอดวิวรวม 9%, 7% และ 5% ตามลำดับ</li>\n<li>สารคดี BECKHAM มีการรับชม 44 ล้านวิว</li>\n</ul>\n<p><a href=\"https://assets.ctfassets.net/4cd45et68cgf/inuAnzotdsAEgbInGLzH5/1be323ba419b2af3a96bffa29acc31a3/What_We_Watched_A_Netflix_Engagement_Report_2023Jul-Dec.xlsx\">ดูข้อมูลทั้งหมดแบบละเอียดได้ที่นี่</a> (Excel)</p>\n<p>ที่มา: <a href=\"https://about.netflix.com/en/news/what-we-watched-the-second-half-of-2023\">Netflix</a></p>\n<p><img src=\"https://www.blognone.com/sites/default/files/externals/8dcd257dc058232537ddd21e726d0941.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81746b11af19fd149b4e11a54e0997948ef2ce4605a4ec32c6a96196fbd46112","category":"Thai"}