{"title":"ไลบรารี Moq แทรกระบบเก็บอีเมลผู้ใช้ ทำระบบปลดล็อกฟีเจอร์","link":"https://www.blognone.com/node/135216","date":1691656598000,"content":"<div><div><div><p>Daniel Cazzulino นักพัฒนาหลักของโครงการ Moq ไลบรารีสำหรับ mock-up บน .NET แทรกโครงการ <a href=\"https://github.com/devlooped/SponsorLink\">SponsoredLink</a> เพื่อโฆษณาให้นักพัฒนาที่ใช้โครงการ เข้าไปสนับสนุนรายเดือนให้เขาผ่าน GitHub Sponsors แต่ชุมชนผู้ใช้ก็มีความเห็นต่างกันว่าการกระทำแบบนี้ยอมรับได้หรือไม่</p>\n<p>Moq มีจำนวน GitHub Star อยู่ที่ 5,300 ดาวนับเป็นโครงการที่ได้รับความนิยมพอสมควร Cazzulino ระบุว่ากำลังยกเครื่องไลบรารีไปยัง Moq vNext ที่ต้องใช้การลงแรงเต็มเวลา จึงต้องการเงินสนับสนุนมากขึ้นให้พอสำหรับเขาและครอบครัว</p>\n<p>SponsoredLink เก็บอีเมลผู้ใช้ที่แฮชแบบ SHA-256 หากพบว่าผู้ใช้ไม่ได้เป็นสปอนเซอร์โครงการก็จะแสดงข้อความแจ้งเตือน ระบบนี้สร้างปัญหาให้กับผู้ใช้บางคนจนกระทั่งซอฟต์แวร์ build ไม่ผ่าน และ Cazzulino ก็ถอน SponsoredLink ออกไปจนกว่าจะแก้ปัญหาได้</p>\n<p>ปัจจุบันมีผู้สปอนเซอร์ Cazzulino อยู่ 45 คน แม้ว่าจะมีองค์กรใหญ่ๆ มาสปอนเซอร์เงินเป็นก้อนบ้างแต่ก็ไม่สม่ำเสมอ</p>\n<p>ที่มา - <a href=\"https://github.com/moq/moq/issues/1374\">GitHub: Moq</a></p>\n<p><img alt=\"No Description\" src=\"https://www.blognone.com/sites/default/files/externals/658a86be1efe3888c26c7940e5f3aa19.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a2325adf5a4935f834da4d78ccd0b4a8f3b94519a0764a6878b51013d5d58ea","category":"Thai"}