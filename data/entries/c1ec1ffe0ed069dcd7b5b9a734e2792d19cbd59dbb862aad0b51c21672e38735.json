{"title":"ซีอีโอ OpenAI โชว์วิธีสร้างแชตบอท Grok เหมือนของ Elon Musk แค่บอกให้ชอบเล่นมุกตลกสไตล์บูมเมอร์","link":"https://www.blognone.com/node/136688","date":1699627878000,"content":"<div><div><div><p>Sam Altman ซีอีโอ OpenAI โพสต์ข้อความใน X โดยเป็นภาพหน้าจอของ GPTs เครื่องมือสำหรับสร้างแชตบอทคัสตอมให้ทำงานเฉพาะหัวข้อ ที่ OpenAI เพิ่ง<a href=\"https://www.blognone.com/node/136603\">เปิดตัวไป</a></p>\n<p>ในหน้าจอนั้นดูจะเป็นการเปิดศึกเบา ๆ เลยทีเดียว เพราะอินพุทที่ Altman ป้อนเข้าไปบอกว่า ให้สร้างแชตบอทที่ตอบคำถามแบบติดตลกดูน่าอายสไตล์คนมีอายุเจนบูมเมอร์ ที่เห็นแล้วพูดไม่ถูกหัวเราะไม่ออก (Cringey boomer humor)</p>\n<p>GPT Builder เลยตอบกลับมาว่าได้สร้างแชตบอทนี้ให้แล้วมีชื่อว่า <strong>Grok</strong> พร้อมบอกให้เริ่มใช้งานได้เลย</p>\n<p>ถ้ารู้สึกคุ้นกับชื่อ Grok ก็เพราะมันคือ<a href=\"https://www.blognone.com/node/136578\">ชื่อเดียวกับแชตบอท</a> ของ xAI บริษัทของ Elon Musk ที่เขาเพิ่งประกาศเปิดตัวนั่นเอง ถึงแม้จะอธิบายไม่ได้ว่า GPTs ของ OpenAI ทำไมถึงเลือกชื่อนี้ออกมา แต่ก็สะท้อนความสัมพันธ์ที่ไม่ดีนักระหว่าง Altman กับ Musk ได้ในอีกมุม เพราะ Musk เป็นหนึ่งในผู้ร่วมก่อตั้ง OpenAI ที่ต่อมาประกาศแยกตัวเนื่องจากมีมุมมองที่ไม่ตรงกัน</p>\n<p>ที่มา: <a href=\"https://www.businessinsider.com/sam-altman-calls-elon-musk-grok-ai-cringey-boomer-humor-2023-11\">Business Insider</a></p>\n<p><img src=\"https://www.blognone.com/sites/default/files/externals/e3689bc3afc352496d24a16d83dceb9a.jpg\" /></p>\n<blockquote><p>GPTs can save a lot of effort: <a href=\"https://t.co/VFIrGzPuMN\">pic.twitter.com/VFIrGzPuMN</a></p>\n<p>— Sam Altman (@sama) <a href=\"https://twitter.com/sama/status/1722766374588830101?ref_src=twsrc%5Etfw\">November 10, 2023</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1ec1ffe0ed069dcd7b5b9a734e2792d19cbd59dbb862aad0b51c21672e38735","category":"Thai"}