{"title":"Mark Zuckerberg บอก Elon ไม่จริงจังเรื่องจัดแข่งมวย และเราควรเลิกสนใจได้แล้ว","link":"https://www.blognone.com/node/135272","date":1691977805000,"content":"<div><div><div><p>เรื่องราวของการจัดศึกแข่งขันต่อสู้ชกมวย ระหว่าง Mark Zuckerberg และ Elon Musk ยังคงมีความคืบหน้าเพิ่มเติมอีก โดยเริ่มจาก Walter Isaacson ผู้เขียนหนังสือประวัติ Elon Musk <a href=\"https://twitter.com/WalterIsaacson/status/1690682632713940992\">โพสต์รูปภาพ</a>ใน X ที่ Elon Musk แคปแชทระหว่างเขากับ Mark Zuckerberg มาให้ดู</p>\n<p>ในแชทนั้น Musk ทักไปหา Zuckerberg บอกว่าต้องการไปฝึกมวยที่บ้านเขาสัปดาห์หน้า (หลังบ้าน Zuckerberg <a href=\"https://www.blognone.com/node/135244\">มีกรงมวย 8 เหลี่ยม</a>) Zuckerberg ตอบกลับว่าหากต้องการสู้แบบ MMA จริง ก็ควรไปฝึกฝนเองก่อน พร้อมเมื่อใดก็แจ้งมา เขาไม่อยากให้มีการสร้างกระแสที่ไม่เกิดขึ้นจริงสักที อยากให้ Musk บอกชัดเจนว่าจะทำอะไร ตอนไหน หรือจะยกเลิกไปเลย</p>\n<p>ต่อมา Elon Musk <a href=\"https://twitter.com/elonmusk/status/1690747345674137600\">แชร์แชท</a>ดังกล่าวแบบเต็ม ซึ่งเขาตอบกลับว่า วันจันทร์นี้จะเดินไปทางไปเมือง Palo Alto (บ้าน Zuckerberg) แล้วเราไปสู้กันที่กรงหลังบ้านนั่นเลย พร้อมตอบเรื่องให้ไปฝึก ว่าเขาเองไม่ได้ฝึกมากนัก และการแข่งขันก็อาจดูไม่ดีนักเมื่อเทียบขนาดตัวสองฝ่าย ซึ่ง Zuckerberg (ที่ตัวเล็กกว่า) ก็อาจเป็นบรูซ ลี ยุคใหม่ และชนะเขาได้</p>\n<p>Mark Zuckerberg <a href=\"https://www.threads.net/@zuck/post/Cv5CV3-rMKb/\">ตอบประเด็นนี้ผ่าน Threads</a> ว่าพวกเราสามารถเห็นตรงกันว่า Elon ไม่ได้จริงจังเรื่องนี้ และเราควรเลิกสนใจได้แล้ว เขาได้เสนอทั้งวันจัดแข่งทางการ ได้ Dana White <a href=\"https://www.blognone.com/node/134530\">ประธาน UFC</a> มาเสนอรูปแบบการจัดที่เป็นกติกาสากล และหาเงินเข้าการกุศล แต่ Elon ก็ไม่ยืนยันวันแข่ง บอกว่าต้องไปผ่าตัด ตอนนี้ก็มาขอซ้อมที่หลังบ้านเขา ซึ่งถ้า Elon จริงจังเรื่องนี้ เขาก็ควรรู้ว่าจะติดต่อตกลงกันอย่างไร เขาจึงคิดว่าจะเลิกสนใจเรื่องนี้แล้ว เพื่อไปโฟกัสการแข่งศิลปะการต่อสู้ในแบบกีฬาที่เป็นทางการดีกว่า (ปัจจุบันเขาได้<a href=\"https://www.blognone.com/node/134992\">สายน้ำเงินกีฬายิวยิตสู</a>)</p>\n<p>ที่มา: <a href=\"https://www.theverge.com/2023/8/13/23830511/mark-zuckerberg-elon-musk-fight-cage-match-not-happening\">The Verge</a></p>\n<p><img src=\"https://www.blognone.com/sites/default/files/externals/db393667ed467c07d08299576b8d8003.jpg\" alt /></p>\n<p>แชทที่ Elon Musk คุยกับ Mark Zuckerberg</p>\n<p><img alt=\"No Description\" src=\"https://www.blognone.com/sites/default/files/externals/257d212d97310f6cc43da4ec57cc3ecb.jpg\" /></p>\n<p>Mark ตอบโต้ใน Threads</p>\n<p><img alt=\"No Description\" src=\"https://www.blognone.com/sites/default/files/externals/9a4f5dbea2378f2ce2aa2ffb1954439f.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a5c5e08b4db328e5ce7873be6845d7663d617b18696248d9702219ec586a3db","category":"Thai"}