{"title":"กูเกิลระบุสหรัฐฯ ขอข้อมูลผู้ใช้ตามพื้นที่ที่ผู้ใช้ผ่านสูงขึ้นมาก","link":"https://www.blognone.com/node/124364","date":1629691672000,"content":"<div><div><div><p>กูเกิลรายงานถึงยอดการหมายขอข้อมูลผู้ใช้โดยระบุเป็นพื้นที่ (geofence warrant) ว่าสูงขึ้นมากในช่วงสามปีที่ผ่านมา และตอนนี้ยอดรวมมากกว่า 25% ของหมายที่กูเกิลได้รับแล้ว</p>\n<p>หมายขอข้อมูลผู้ใช้ชนิดนี้จะขอให้กูเกิลเปิดเผยรายชื่อผู้ใช้ที่อยู่ในพื้นที่และเวลาที่ระบุ ช่วงต้นปี 2018 ยังไม่มีหมายชนิดนี้แต่สองปีที่ผ่านมาก็มีการขอหมายเพิ่มขึ้นอย่างรวดเร็ว</p>\n<p>หมายส่วนใหญ่ออกโดยหน่วยงานระดับรัฐ (state jurisdiction) แคลิฟอร์เนียร์นำเป็นอันดับหนึ่งประมาณ 18% ของหมายทั้งหมด</p>\n<p>ก่อนหน้านี้ในปี 2019 <a href=\"https://www.blognone.com/node/109187\">The New York Times เคยอ้างแหล่งข่าวภายในกูเกิลระบุว่าหน่วยงานรัฐขอข้อมูลประเภทนี้สูงขึ้นมาก</a> แต่ตอนนั้นกูเกิลยังไม่ได้เปิดเผยข้อมูล การขอข้อมูลจากกูเกิลทำให้หน่วยงานรัฐได้ข้อมูลไม่ว่าผู้ใช้จะใช้โทรศัพท์ยี่ห้อใด หากมีข้อมูลเข้าไปยังกูเกิล เช่น Google Maps ก็จะได้ข้อมูลเหมือนกัน</p>\n<p>ที่มา - <a href=\"https://services.google.com/fh/files/misc/supplemental_information_geofence_warrants_united_states.pdf\">Google</a></p>\n<p><img src=\"https://www.blognone.com/sites/default/files/externals/17120600b17d2a0277289165b8a9f345.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/privacy\">Privacy</a></div><div><a href=\"/topics/laws\">Laws</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b4befac5ee20cae7273155fd445cc2c289d52e6338ef6bb81bab6f6278b1ca5","category":"Thai"}