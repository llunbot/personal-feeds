{"title":"Notion ซื้อกิจการ Skiff แพลตฟอร์มเก็บไฟล์ จัดเอกสาร อีเมล ที่เข้ารหัส end-to-end","link":"https://www.blognone.com/node/138149","date":1707564965000,"content":"<div><div><div><p>Notion ประกาศซื้อกิจการ Skiff แพลตฟอร์มเก็บไฟล์, เอกสาร, ปฏิทิน และอีเมล ที่มีจุดเด่นเรื่องการเข้ารหัสข้อมูลแบบ end-to-end โดยดีลนี้ไม่มีการเปิดเผยมูลค่า</p>\n<p>Skiff ก่อตั้งในปี 2020 โดย Andrew Milich และ Jason Ginsberg ได้รับเงินจากนักลงทุนไปก่อนหน้านี้รวม 14.2 ล้านดอลลาร์ ซึ่งมีผู้ลงทุนรายสำคัญเช่น Sequoia Capital, John Hennessy ประธานบอร์ด Alphabet, Jerry Yang อดีตซีอีโอ Yahoo</p>\n<p>Notion บอกว่าสนใจบริการของ Skiff โดยเฉพาะ Docs ที่ใช้จัดการเอกสารตั้งแต่เริ่มเปิดตัว เมื่อมีโอกาสได้พบผู้ก่อตั้ง Skiff จึงเริ่มการเจรจาและนำมาสู่การซื้อกิจการนี้</p>\n<p>Skiff บอกว่าจะปิดให้บริการภายใน 6 เดือนข้างหน้า ผู้ใช้งานเดิมจะต้องดาวน์โหลดหรือส่งออกข้อมูลเดิมออกมาเอง จะไม่มีการโอนย้ายไปที่ Notion</p>\n<p>ที่มา: <a href=\"https://techcrunch.com/2024/02/09/notion-acquires-privacy-focused-productivity-platform-skiff/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/0054c0bbb9ebfc91699db368b8262fbd.png\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"796445cc374f1bada321b9c1c0dc8d0f0a2f0a6d89ed9a637e3a3e445b9e8d4d","category":"Thai"}