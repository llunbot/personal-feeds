{"title":"Keras เปิดตัว Keras Core เฟรมเวิร์คพัฒนา AI ใช้กับ TensorFlow, PyTorch, JAX ได้ทันที","link":"https://www.blognone.com/node/134782","date":1689098999000,"content":"<div><div><div><p>โครงการ Keras ประกาศเฟรมเวิร์ค Keras Core ที่เปิดทางให้นักพัฒนาสามารถใช้งาน Keras ร่วมกับเฟรมเวิร์คยอดนิยมอื่น ได้แก่ TensorFlow, PyTorch, และ JAX โดยระบุว่า Keras Core เป็นการกลับไปยังจุดเริ่มต้นของ Keras ที่เคยพยายามสร้าง API ซ้อนกับเฟรมเวิร์คอื่น เช่น Theano, TensorFlow, CNTK, และ MXNet แต่ต่อมาหันมาพัฒนาคู่กับ TensorFlow อย่างเดียว</p>\n<p>ความพยายามพอร์ต Keras ไปใช้งานอย่างอื่นในรอบนี้เลือกเฟรมเวิร์คที่จะรองรับจากความนิยมสูงสุด คือ TensroFlow และ PyTorch ส่วน JAX นั้นถูกเลือกซัพพอร์ตเพราะได้รับความนิยมในหมู่นักพัฒนา generative AI เนื่องจากมีประสิทธิภาพในการรันสูงกว่าตัวอื่นๆ</p>\n<p>Keras Core ทำงานใกล้เคียงกับ Keras เดิม ผู้ใช้อาจจะเปลี่ยนชื่อแพ็กเกจแล้วใช้โค้ดเดิมย้ายโมเดลปัญญาประดิษฐ์จาก TensorFlow ไปยัง PyTorch ได้เลย แต่การพัฒนาระดับล่างสามารถเลือกพัฒนากับเฟรมเวิร์คที่ถนัดได้ ในโครงการมีโมเดลปัญญาประดิษฐ์ที่พร้อมใช้งานทั้ง 3 เฟรมเวิร์คมาให้ในตัว 40 โมเดล</p>\n<p>ตอนนี้โครงการยังอยู่ในช่วงพรีวิว ทีมงานขอให้ทุกคนทดสอบและปัญหาว่าติดขัดส่วนใดบ้าง</p>\n<p>ที่มา - <a href=\"https://keras.io/keras_core/announcement/\">Keras</a></p>\n<p><img alt=\"No Description\" src=\"https://www.blognone.com/sites/default/files/externals/a1956e5864f38df006e26be70ccf9a83.jpg\" /></p>\n</div></div></div><div><div>Topics: </div><div><div><a href=\"/topics/keras\">Keras</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8490f4715b029d41203c4c86fba170d20a14bf490e2ff0b6d41c7b05122a1edc","category":"Thai"}