{"title":"Unity Runtime ทำงานบน Windows on Arm ได้แล้ว เปิดทางสู่เกมบนเครื่อง Arm","link":"https://www.blognone.com/node/134192","date":1686053904000,"content":"<div><div><div><p>Unity ประกาศออกตัวรันไทม์ของเอนจินที่ทำงานบน Windows on Arm แบบเนทีฟ <a href=\"https://www.blognone.com/node/133985\">ตามที่ไมโครซอฟท์ประกาศไว้ในงาน Build 2023</a> เท่ากับว่าตอนนี้เกมหรือแอพต่างๆ ที่สร้างด้วย Unity จะสามารถรันบนอุปกรณ์ Windows ที่ใช้ชิป ARM64 ได้แบบเนทีฟ ได้ประสิทธิภาพเต็มรูปแบบ เพราะไม่ต้องผ่านอีมูเลเตอร์</p>\n<p>ตอนนี้ Unity ยังรองรับ Windows on Arm เฉพาะตอนรันเท่านั้น ส่วนตอนสร้างและคอมไพล์บน Unity Editor ยังต้องใช้เครื่องที่เป็น x86 ซึ่ง Unity สัญญาว่ากำลังพัฒนาตัว Editor ให้รันบน Windows on Arm</p>\n<p>การที่ Unity Runtime ทำงานได้บน Windows on Arm ยังเป็นแค่การเริ่มต้นของเกมบน Windows on Arm เท่านั้น เพราะการนำเกมไปจัดจำหน่ายบน Microsoft Store ยังไม่พร้อม และชุดพัฒนา Microsoft Game Development Kit (GDK) ของไมโครซอฟท์เองก็ยังไม่รองรับ Windows on Arm</p>\n<p><img alt=\"No Description\" src=\"https://www.blognone.com/sites/default/files/externals/769ad32ddc3c89e0cc56e7974eac1e9c.png\" /></p>\n<p>ที่มา - <a href=\"https://blog.unity.com/engine-platform/unity-runtime-on-arm-based-windows-devices\">Unity</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/arm\">Arm</a></div><div><a href=\"/topics/windows\">Windows</a></div><div><a href=\"/topics/development\">Development</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df75da4002bb928ab097dde7413c9438bef1323844b3572354b94e03653ab7f5","category":"Thai"}