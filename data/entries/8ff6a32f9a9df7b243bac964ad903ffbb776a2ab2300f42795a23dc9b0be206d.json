{"title":"GlobalFoundries เปิดโรงงานส่วนขยายมูลค่า 4 พันล้านดอลลาร์ ที่สิงคโปร์แล้ว","link":"https://www.blognone.com/node/135688","date":1694513952000,"content":"<div><div><div><p>GlobalFoundries บริษัทรับผลิตชิปประกาศเปิดโรงงานใหม่มูลค่า 4 พันล้านดอลลาร์ ที่สิงคโปร์วันนี้ โดย Thomas Caulfield ซีอีโอของบริษัทบอกว่าเพื่อรองรับความต้องการชิปที่เพิ่มขึ้น มองว่าในสิบปีข้างหน้าอุตสาหกรรมนี้จะเติบโตอีกเท่าตัว</p>\n<p>ทั้งนี้ GlobalFoundries <a href=\"https://www.blognone.com/node/123333\">ประกาศ</a>แผนขยายโรงงานในสิงคโปร์เมื่อปี 2021 ซึ่งจะเพิ่มกำลังการผลิตเวเฟอร์ 300 มิลลิเมตร ได้อีก 450,000 แผ่นต่อปี รวมกำลังผลิตของ GlobalFoundries ในประเทศเป็น 1.5 ล้านแผ่น</p>\n<p>GlobalFoundries เป็นบริษัทที่<a href=\"https://www.blognone.com/node/10949/\">แยกออกมาจาก AMD ในปี 2009</a> เป็นบริษัทรับผลิตชิปที่มีรายได้มากเป็นอันดับ 3 ของโลก รองจาก TSMC และ Samsung โรงงานใหม่ในสิงคโปร์นี้มีพื้นที่รวม 23,000 ตารางเมตร คาดว่าจะสร้างงานเพิ่มได้ 1,000 ตำแหน่ง จากปัจจุบันบริษัทมีพนักงาน 4,500 คน ในสิงคโปร์</p>\n<p>ที่มา: <a href=\"https://gf.com/gf-press-release/globalfoundries-officially-opens-us4-billion-expansion-facility-in-singapore-creating-1000-new-jobs/\">GlobalFoundries</a> และ <a href=\"https://www.cnbc.com/2023/09/12/globalfoundries-singapore-expansion.html\">CNBC</a></p>\n<p><img src=\"https://www.blognone.com/sites/default/files/externals/2bf4ceaf348d2f91aa0b3b1363ef7d59.jpg\" alt /></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/semiconductor\">Semiconductor</a></div><div><a href=\"/topics/singapore\">Singapore</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ff6a32f9a9df7b243bac964ad903ffbb776a2ab2300f42795a23dc9b0be206d","category":"Thai"}