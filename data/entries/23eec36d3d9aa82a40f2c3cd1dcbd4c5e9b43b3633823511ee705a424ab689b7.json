{"title":"Tencent เปิดตัว Hunyuan3D 2.0 เครื่องมือสร้างโมเดล 3D ด้วย AI โอเพนซอร์ส","link":"https://www.blognone.com/node/144248","date":1737544469000,"content":"<div><div><div><p>Tencent เปิดตัว <strong>Hunyuan3D 2.0</strong> ระบบสร้างโมเดล 3D ด้วย AI จากอินพุทข้อความหรือรูปภาพหนึ่งรูปในเวลาไม่กี่วินาที ซึ่งเป็นเวอร์ชันถัดจาก Hunyuan3D ตัวแรก</p>\n<p>Hunyuan3D 2.0 มีสองโมเดล AI ที่ทำงานเพื่อสร้างผลลัพธ์โมเดล 3D คือ Hunyuan3D-DiT สำหรับขึ้นโครงสร้างเบื้องต้นจากอินพุทก่อน จากนั้น Hunyuan3D-Paint จะเติมรายละเอียดต่าง ๆ ให้กับโมเดล 3D นั้น</p>\n<p>โครงการนี้เปิดโอเพนซอร์สเพื่อให้นักพัฒนาและนักวิจัยสามารถเข้าถึงได้ที่ <a href=\"https://huggingface.co/spaces/tencent/Hunyuan3D-2\">Hugging Face</a> และ <a href=\"https://github.com/tencent/Hunyuan3D-2\">GitHub</a></p>\n<p>ที่มา: <a href=\"https://venturebeat.com/ai/tencent-introduces-hunyuan3d-2-0-ai-that-speeds-up-3d-design-from-days-to-seconds/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/1bc5a211236c70a49a708f63b07ebb40.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/3d\">3D</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23eec36d3d9aa82a40f2c3cd1dcbd4c5e9b43b3633823511ee705a424ab689b7","category":"Thai"}