{"title":"Snap รายงานผลประกอบการ เติบโตทั้งรายได้และจำนวนผู้ใช้งาน","link":"https://www.blognone.com/node/142843","date":1730248512000,"content":"<div><div><div><p>Snap บริษัทแม่ของ Snapchat รายงานผลประกอบการของไตรมาสที่ 3 ปี 2024 รายได้รวม 1,373 ล้านดอลลาร์ เพิ่มขึ้น 15% จากช่วงเดียวกันในปีก่อน ขาดทุนสุทธิตามบัญชี GAAP ลดลงเป็น 153 ล้านดอลลาร์</p>\n<p>จำนวนผู้ใช้งานเป็นประจำทุกวันบนแพลตฟอร์มเพิ่มขึ้น 9% เป็น 443 ล้านบัญชี จำนวนเวลารวมที่รับชมคอนเทนต์เพิ่มขึ้น 25% จำนวน Snap ที่ถูกแชร์แบบสาธารณะเพิ่มเป็นมากกว่า 1 พันล้านโพสต์ต่อเดือน ในช่วงไตรมาสที่ผ่านมา และจำนวนลูกค้าที่จ่ายเงิน Snapchat+ มี 12 ล้านบัญชี เพิ่มขึ้นเท่าตัวจากปีก่อน</p>\n<p>Evan Spiegel ซีอีโอ Snap กล่าวว่าการลงทุนของบริษัทใน AI และ AR ช่วยเพิ่มประสบการใช้งาน และสร้างนวัตกรรมให้กับวิธีการโฆษณาบนแพลตฟอร์ม ทำให้บริษัทมีโอกาสในการเติบโตอีกมาก นอกจากนี้บอร์ดบริษัทยังมีมติให้ซื้อหุ้นคืนในวงเงิน 500 ล้านดอลลาร์</p>\n<p>ที่มา: <a href=\"https://investor.snap.com/news/news-details/2024/Snap-Inc.-Announces-Third-Quarter-2024-Financial-Results/default.aspx\">Snap</a></p>\n<p><img src=\"https://www.blognone.com/sites/default/files/externals/5120c3b18cb5303d303e0bcc2d39789d.jpg\" /></p>\n</div></div></div><div><div>Topics: </div><div><div><a href=\"/topics/snap\">Snap</a></div><div><a href=\"/topics/snapchat\">Snapchat</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8ee0453428c05590439a6dea012c874dfed4d791d47518878d6dda9b74cba57","category":"Thai"}