{"title":"ไมโครซอฟท์เปิดตัวชิปควอนตัมใหม่ สถาปัตยกรรม Topological Core เปิดทางสร้างชิปล้านคิวบิต","link":"https://www.blognone.com/node/144794","date":1739984808000,"content":"<div><div><div><p>ไมโครซอฟท์เปิดตัวชิปควอนตัม Majorana 1 ที่ภายในเป็นคิวบิตแบบ Topological Core ที่มีขนาดเล็กมาก จนเปิดทางสร้างชิประดับล้านคิวบิตได้ในชิปเดียว</p>\n<p>Topological Core อาศัยปรากฎการณ์ Majorana Zero Modes (MZM) ตามการคาดการณ์ของ Ettore Majorana เมื่อปี 1937 ทีมวิจัยของไมโครซอฟท์สามารถสร้าง Topological Core บนชิปโดยใช้ตัวนำยิ่งยวด แล้วอ่านค่าด้วยการยิงคลื่นไมโครเวฟใส่ quantum dot ในชิป</p>\n<p>ตอนนี้ Topological Core ในชิป Majorana 1 มีอัตราความผิดพลาด 1% และกำลังลดลง และแนวทางการพัฒนาต่อจากนี้จะสร้างชิปควอนตัมที่มีคิวบิตมากขึ้น เปิดทางพัฒนาชิปที่สามารถทำ quantum error detection ได้ และพัฒนาไปสู่ quantum error correction ได้ในที่สุด โดยคาดว่าจะสร้างชิปที่ทนทานต่อความผิดพลาดได้ในภายในไม่กี่ปีข้างหน้า</p>\n<p>ที่มา - <a href=\"https://azure.microsoft.com/en-us/blog/quantum/2025/02/19/microsoft-unveils-majorana-1-the-worlds-first-quantum-processor-powered-by-topological-qubits/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/fb81dc6dcbb49cf81dd00c9b4c323468.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/quantum-computer\">Quantum Computer</a></div><div><a href=\"/topics/processor\">Processor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78ed4d91903431bc3aa0f3be3ef8104a4e2c2069b0ae7ab5b7ab8c7f0938f966","category":"Thai"}