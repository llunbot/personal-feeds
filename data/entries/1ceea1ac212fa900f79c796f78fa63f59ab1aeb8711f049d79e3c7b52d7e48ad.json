{"title":"Black Myth: Wukong มาแรงทำสถิติใหม่ เป็นเกมเล่นคนเดียว ที่มีคนเล่นพร้อมกันสูงสุดบน Steam","link":"https://www.blognone.com/node/141528","date":1724159352000,"content":"<div><div><div><p><a href=\"https://www.blognone.com/node/140246\">Black Myth: Wukong</a> เกมแอคชั่นธีมไซอิ๋วจากสตูดิโอจีน Game Science เปิดตัวด้วยการตอบรับเป็นอย่างดี โดยมี<a href=\"https://steamdb.info/charts/\">จำนวนผู้เล่น</a>พร้อมกันสูงสุดมากกว่า 2 ล้านบัญชี ทำลายสถิติเดิมในกลุ่มเกมเล่นคนเดียวของ Cyberpunk 2077 <a href=\"https://www.blognone.com/node/120074\">เมื่อปี 2020</a> ซึ่งตอนนั้นทำไว้ที่มากกว่า 1 ล้านบัญชี</p>\n<p>ตัวเลขนี้เป็นการวัดเฉพาะการเล่นผ่าน Steam เท่านั้น แต่เกม Black Myth: Wukong ยังมีให้เล่นบน PS5 ด้วย จำนวนรวมจึงสูงกว่านี้</p>\n<p>สำหรับสถิติในภาพรวม จำนวนผู้เล่นมากกว่า 2 ล้านของ Black Myth: Wukong ก็ทำให้เป็นเกมที่มีผู้เล่นพร้อมกันสูงสุดตลอดกาลเป็นอันดับ 3 ของ Steam แล้ว โดยแซง Counter-Strike 2 ไปแล้ว เหลือสองอันดับที่สูงกว่าคือ PUBG: Battlegrounds และ Palworld</p>\n<p><strong>อัปเดต:</strong> ล่าสุด Black Myth: Wukong จำนวนผู้เล่นพร้อมกันสูงสุดทะลุ 2.2 ล้านบัญชี แซง Palworld แล้ว เหลือเพียงเกมเดียวคือ PUBG: Battlegrounds (3.26 ล้าน)</p>\n<p>ที่มา: <a href=\"https://www.neowin.net/news/black-myth-wukong-has-become-the-most-played-single-player-game-ever-on-steam/\">Neowin</a></p>\n<p><img src=\"https://www.blognone.com/sites/default/files/externals/bb992ef723378d8df006901b8ffc3398.jpeg\" /></p>\n</div></div></div><div><div>Topics: </div><div><div><a href=\"/topics/black-myth-wukong\">Black Myth: Wukong</a></div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ceea1ac212fa900f79c796f78fa63f59ab1aeb8711f049d79e3c7b52d7e48ad","category":"Thai"}