{"title":"Dustin Moskovitz ผู้ร่วมก่อตั้ง Facebook และ Asana ประกาศลงจากตำแหน่งซีอีโอ Asana","link":"https://www.blognone.com/node/145189","date":1741657897000,"content":"<div><div><div><p>ถ้าใครดูภาพยนตร์ The Social Network อาจจำได้ว่าผู้ร่วมก่อตั้ง Facebook ยุคแรกมีทั้งหมด 4 คน (ถ้าไม่นับฝาแฝด Winklevoss ที่มีข้อขัดแย้งกัน) ผู้ร่วมก่อตั้งคนที่รับบทเป็นโปรแกรมเมอร์เงียบๆ Dustin Moskovitz ถือเป็น CTO คนแรกของบริษัท ภายหลังในปี 2008 เขาลาออกไปก่อตั้งบริษัท Asana ของตัวเอง และประสบความสำเร็จเช่นกัน <a href=\"https://www.blognone.com/node/118749\">ขายหุ้น IPO เข้าตลาดหลักทรัพย์ในปี 2020</a></p>\n<p>ล่าสุด Dustin Moskovitz ประกาศลงจากตำแหน่งซีอีโอแล้ว หลังอยู่กับบริษัทมานาน 17 ปี โดยบอร์ดบริหารจะเริ่มกระบวนการสรรหาซีอีโอคนใหม่มารับตำแหน่งแทน Moskovitz ต่อไป ส่วนตัว Moskovitz จะยังเป็นซีอีโอจนกว่าจะหาผู้สืบทอดตำแหน่งได้</p>\n<p>Moskovitz บอกว่าภูมิใจที่สามารถสร้าง Asana ที่มีบริษัทใหญ่ๆ จำนวนมากใช้งาน มีลูกค้าองค์กรมากกว่า 150,000 รายใน 200 ประเทศ มีรายได้ต่อปีเกิน 700 ล้านดอลลาร์ และเขามั่นใจว่าสถานะของบริษัทในปัจจุบันจะประสบความสำเร็จต่อไปได้ในอนาคต</p>\n<p>ที่มา - <a href=\"https://investors.asana.com/news-releases/news-release-details/asana-announces-ceo-succession-plan\">Asana</a></p>\n<p><img alt=\"No Description\" src=\"https://www.blognone.com/sites/default/files/externals/2cb6009234f9265e52e2754a1efdb31b.jpeg\" /></p>\n</div></div></div><div><div>Topics: </div><div><div><a href=\"/topics/asana\">Asana</a></div><div><a href=\"/topics/ceo\">CEO</a></div><div><a href=\"/topics/facebook\">Facebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bf605a008afd5a840f46c3105399a2fddd987a28f714bd2fb4ceaab98d38370","category":"Thai"}