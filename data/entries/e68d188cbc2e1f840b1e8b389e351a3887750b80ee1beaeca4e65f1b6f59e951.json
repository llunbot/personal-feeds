{"title":"Sony Pictures เปิดตัว Torchlight โรงถ่ายภาพยนตร์ยุคใหม่ร่วมพัฒนากับ Epic Games","link":"https://www.blognone.com/node/137565","date":1704790981000,"content":"<div><div><div><p>Sony Pictures เปิดตัว Torchlight ในงาน CES 2024 เป็นโรงถ่ายภาพยนตร์ที่มีเทคโนโลยีการแสดงผลขั้นสูง (Advanced Visualization Facility) เปิดให้บริการแล้วที่สตูดิโอของ Sony ใน Culver City ของรัฐ California ร่วมพัฒนาโดย Sony Pictures, Sony Tokyo และ Epic Games</p>\n<p>Torchlight จะช่วยให้ผู้สร้างภาพยนตร์แปลงความคิดสร้างสรรค์ของตนเป็นเรื่องราวได้แบบเรียลไทม์เหมาะสำหรับวางแผนงานสำหรับวิชวลเอฟเฟกต์, วางองค์ประกอบของฝ่ายศิลป์, งานถ่ายภาพ, งานออกแบบฉาก, องค์ประกอบของเกม และงานด้านการตลาด โดยใช้ Unreal Engine 5 และกล้องเสมือนเป็นแกนหลัก ซึ่งจะเชื่อมโยงสิ่งแวดล้อมเสมือนกับการสถานที่ถ่ายทำเข้าด้วยกัน ช่วยลดระยะเวลา Pre-Production ที่เป็นขั้นตอนการสร้างภาพยนตร์ที่ใช้เวลาค่อนข้างนาน</p>\n<p><img alt=\"No Description\" src=\"https://www.blognone.com/sites/default/files/externals/2b55286cd82c9285cc665ac758abeb6a.png\" /></p>\n<p>โรงถ่ายภาพยนตร์ดังกล่าวยังมาพร้อมกับเทคโนโลยีของ Sony เช่น ระบบจับความเคลื่อนไหวแบบพกพา Mocopi ซึ่งตรวจจับการเคลื่อนไหวแบบเต็มตัวด้วยเซ็นเซอร์ที่มีน้ำหนักเบา และระบบติดตามด้วยแสงจาก SkeleTRACK ที่ใช้ในลีกกีฬาสำคัญ ๆ ทั่วโลก ในการติดตามผู้เล่น, วัตถุ และลูกบอลแบบเรียลไทม์</p>\n<p>นอกจากนี้ภายในวิดีโอเปิดตัวมีฟุตเทจทดลองของภาพยนตร์แอนิเมชันที่สร้างจากเกมเรื่อง Gravity Rush และเกม Patapon ที่ใช้ Unreal Engine 5 ในการพัฒนาด้วย</p>\n<p>ที่มา - <a href=\"https://square.sony.com/ces2024/virtual-production-torchlight/\">Sony</a> via <a href=\"https://variety.com/2024/artisans/news/sony-pictures-torchlight-visualization-facility-1235864739/\">Variety</a></p>\n</div></div></div><div><div>Topics: </div><div><div><a href=\"/topics/sony-pictures\">Sony Pictures</a></div><div><a href=\"/topics/epic-games\">Epic Games</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e68d188cbc2e1f840b1e8b389e351a3887750b80ee1beaeca4e65f1b6f59e951","category":"Thai"}