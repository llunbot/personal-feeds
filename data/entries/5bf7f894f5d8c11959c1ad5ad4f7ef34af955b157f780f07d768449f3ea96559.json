{"title":"เกมเมอร์เดือด ทีมแข่ง Valorant ไทย ถูกปรับแพ้หลังใช้บั๊ก แต่ทีมจากอินโดนีเซียแค่ถูกตักเตือน","link":"https://www.blognone.com/node/124366","date":1629698868000,"content":"<div><div><div><p>ในงานแข่ง Valorant Champions Tour 2021 หรือ VCT 2021 ฝั่งเอเชียตะวันออกเฉียงใต้ มีทีมไทยเข้าร่วมการแข่งขัน 3 ทีม คือ X10 Esports, Full Sense และ Sharper Esports การแข่งขันแบ่งเป็น 2 แมพ และต้องชนะ 13 จาก 25 เกมถึงจะถือว่าชนะแมพนั้นไป</p>\n<p>ในรอบ SEA VCT Stage 3: Challengers Play-off ทีม X10 Esports พบ Galaxy Racer จากฟิลิปปินส์ ก่อนชนะไปทั้งสองแมพที่ 2-0 แต่มีปัญหาเกิดภายหลัง เพราะมีผู้เล่นในทีม X10 Esports ใช้สกิลกล้องของตัวละคร Cypher ปาไปในจุดที่มีบั๊ก ทำให้เห็นผู้เล่นฝั่งตรงข้ามในอีกฟากแผนที่และผู้เล่นอีกฝั่งตรงข้ามไม่สามารถยิงทำลายกล้องได้ ซึ่งก่อนหน้านี้ในการแข่งฝั่งยุโรป ทีม Vodafone Giants เคย<a href=\"https://gamzo.in/vodafone-giants-punished-by-riot-games-for-bug-abuse/\">ใช้บั๊กเดียวกันนี้และถูกปรับแต้มเช่นกัน</a></p>\n<p>ทีม X10 Esports จึงถูกปรับแต้มในสองเกมที่ใช้บั๊ก ทำให้คะแนนจาก 13-11 เกมในแมพ Breeze กลายเป็น 10-13 และเสียคะแนนแมพแรกไป ทำให้สกอร์จบที่ 1-1 แมพ ซึ่งอาจส่งผลกับสิทธิ์การไปแข่ง VCT Masters 2: Berlin ที่ต้องเก็บคะแนนให้ถึงให้ได้</p>\n<p><img src=\"https://www.blognone.com/sites/default/files/externals/07de0a80091b4bef780612c8bb5bdbba.jpg\" /><em>ทีม X10 Esports</em></p>\n<p>ประเด็นปัญหาเกิดขึ้นเพราะในรอบถัดๆ มา เพราะทีม Alter Ego จากอินโดนีเซียก็ใช้บั๊กเมื่อพบกับทีม Full Sense จากไทย แต่เป็นบั๊กที่ทำให้โดรนของ Sova บินได้สูงผิดปกติ แต่ Alter Ego กลับถูกตักเตือนเท่านั้น ทำให้แฟนๆ เกมทั้งชาวไทยและประเทศอื่นไม่พอใจ พร้อมกับตั้งคำถามกับมาตรฐานของทีมงาน โดยติดแฮชแท็ก <a href=\"https://twitter.com/search?q=%23SaveX10&amp;src=typed_query\">#SaveX10</a> บนทวิตเตอร์</p>\n<p><em>คลิปจังหวะเจ้าปัญหา ที่ทีม Alter Ego ใช้บั๊กโดรนของ Sova</em></p>\n<p>มี<a href=\"https://twitter.com/ilustradocasts/status/1429092943567065088\">แฟนๆ ชาวต่างชาติให้ความเห็นว่า</a> ทีม X10 Esports ใช้บั๊กหลายครั้ง และชนะในเกมที่ใช้บั๊ก ส่วน Alter Ego ใช้บั๊กแค่ครั้งเดียว และแพ้ในเกมนั้นด้วย แต่ก็มีแฟนๆ <a href=\"https://twitter.com/paaduung/status/1429179768935653377\">คนอื่นออกมาขัดเช่นกัน</a> ว่าใช้บั๊กก็คือทำผิดกฎแล้ว ไม่น่าเกี่ยวว่าใช้กี่ครั้ง และแพ้หรือชนะในเกมนั้น</p>\n<p>คงต้องติดตามต่อว่าทีมจัดการแข่งขันของ Riot Games จะอธิบายเพิ่มเติมถึงเหตุผลในการตัดสินครั้งนี้หรือไม่ และจะจัดการอย่างไรต่อไป เพราะดราม่าครั้งนี้สร้างความไม่พอใจให้แฟนๆ ชาวไทยไม่น้อย</p>\n<p>ที่มา - <a href=\"https://www.upcomer.com/x10-use-illegal-cypher-camera-during-vct-challenger-playoffs-match/\">Upcomer</a></p>\n</div></div></div><div><div>Topics: </div><div><div><a href=\"/topics/valorant\">Valorant</a></div><div><a href=\"/topics/esports-0\">eSports</a></div><div><a href=\"/topics/riot-games\">Riot Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bf7f894f5d8c11959c1ad5ad4f7ef34af955b157f780f07d768449f3ea96559","category":"Thai"}