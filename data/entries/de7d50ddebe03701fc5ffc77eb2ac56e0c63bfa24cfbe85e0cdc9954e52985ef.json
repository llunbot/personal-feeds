{"title":"Pinterest เพิ่มฟีเจอร์ค้นหาตาม Body Type เพื่อรองรับความหลากหลายของผู้ใช้งาน","link":"https://www.blognone.com/node/135650","date":1694250748000,"content":"<div><div><div><p>Pinterest เปิดตัวเทคโนโลยีใหม่สำหรับ AI เพื่อรองรับความหลากหลาย (Inclusive) โดยสามารถจำแนกรูปร่างประเภทต่าง ๆ (Body Type) ทั้งทรวดทรง ขนาด และลักษณะ ซึ่งเรียนรู้จากรูปภาพมากกว่า 5 พันล้านภาพในแพลตฟอร์ม ทำให้ผู้ใช้งานสามารถค้นหาแฟชั่นหรือสไตล์ ตามลักษณะรูปร่างของตนได้ตรงมากขึ้น เพิ่มความสบายใจในการใช้งาน</p>\n<p>ฟีเจอร์นี้เป็นการพัฒนาต่อเนื่องจาก <a href=\"https://www.blognone.com/node/114364\">Try On</a> ฟีเจอร์ทดลองใช้เครื่องสำอาง เครื่องแต่งกาย ตามลักษณะของแต่ละคน ซึ่งรองรับทั้ง<a href=\"https://www.blognone.com/node/120793\">สีผิว</a> ลักษณะเส้นผม และล่าสุดก็คือลักษณะร่างกายนั่นเอง</p>\n<p>ในการใช้งานนั้น เมื่อผู้ใช้ค้นหาสไตล์ที่ต้องการ Pinterest จะแสดงผลลัพธ์ที่มีความหลากหลาย ผู้ใช้งานสามารถเลือกลักษณะรูปร่างที่ต้องการ ตลอดจนสีผิว ลักษณะเส้นผม เพื่อค้นหาต่อเพิ่มเติมตามความต้องการ</p>\n<p>ที่มา: <a href=\"https://newsroom.pinterest.com/en/post/pinterest-announces-industry-first-body-type-technology-to-increase-body-representation-on\">Pinterest</a></p>\n<p><img alt=\"No Description\" src=\"https://www.blognone.com/sites/default/files/externals/2877b2ea3ff2d5379fcfbe7ad43700f8.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de7d50ddebe03701fc5ffc77eb2ac56e0c63bfa24cfbe85e0cdc9954e52985ef","category":"Thai"}