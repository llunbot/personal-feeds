{"title":"Fntastic ผู้พัฒนาเกม The Day Before ประกาศปิดตัวหลังวางขายเกมได้เพียง 4 วัน","link":"https://www.blognone.com/node/137208","date":1702459420000,"content":"<div><div><div><p>หลังจากเลื่อนวัน<a href=\"https://www.blognone.com/node/136541\">วางจำหน่ายมา 3 ครั้ง</a> The Day Before ได้วางจำหน่ายจริงในรูปแบบ Early Access ในพีซีผ่าน Steam เมื่อวันที่ 7 ธันวาคม 2023 ที่ผ่านมาแล้ว ผลตอบรับของเกมนี้เรียกได้ว่าหายนะ เนื่องจากมีบั๊คจำนวนมาก และฟีเจอร์หลายอย่างที่อยู่ในตัวอย่างกลับไม่มีในเกมจริงแต่อย่างใด</p>\n<p>หลังจากวางขายใน Steam ได้เพียง 4 วัน Fntastic Studio ผู้พัฒนาเกมก็ออกมาประกาศผ่าน X ว่า The Day Before ล้มเหลวทางด้านรายได้ และทีมงานขาดเงินทุนที่จะพัฒนาเกมต่อ ทำให้ไม่สามารถออกแพตช์ใหม่เพื่อเปิดเผยศักยภาพของเกมอย่างเต็มที่ได้</p>\n<p><img alt=\"No Description\" src=\"https://www.blognone.com/sites/default/files/externals/25aecab71ce562467aeb2103d09faccc.png\" /></p>\n<p>Fntastic กล่าวว่ารายได้ทั้งหมดที่ได้จากเกมนี้จะถูกนำไปใช้หนี้ให้กับบรรดาคู่ค้าของ Fntastic พร้อมกล่าวปิดท้ายว่าบริษัทไม่ได้เปิดระดมทุน หรือเปิดให้สั่งซื้อเกมล่วงหน้าใด ๆ เลยในระหว่างการพัฒนาเกม The Day Before และกล่าวเพิ่มใน X ว่าตอนนี้ยังไม่ได้รับรายได้จากการขายเกม The Day Before ผ่าน Steam และจะไม่รับรายได้จากการขาย Steam ในอนาคตด้วย ซึ่งทาง Fntastic กำลังทำงานร่วมกับ Valve เพื่อเสนอการคืนเงินให้เกมเมอร์ที่ซื้อเกมนี้ไปโดยที่ไม่ติดเงื่อนไขว่าต้องเล่นไม่ถึง 2 ชั่วโมงตามกฎของ Valve</p>\n<blockquote><p>Official statement. <a href=\"https://twitter.com/hashtag/fntastic?src=hash&amp;ref_src=twsrc%5Etfw\">#fntastic</a> <a href=\"https://twitter.com/hashtag/thedaybefore?src=hash&amp;ref_src=twsrc%5Etfw\">#thedaybefore</a> <a href=\"https://twitter.com/hashtag/propnight?src=hash&amp;ref_src=twsrc%5Etfw\">#propnight</a> <a href=\"https://t.co/AKcRHeIaIW\">pic.twitter.com/AKcRHeIaIW</a></p>\n<p>— Fntastic (@FntasticHQ) <a href=\"https://twitter.com/FntasticHQ/status/1734265789237338453?ref_src=twsrc%5Etfw\">December 11, 2023</a></p></blockquote>\n<p>ในช่วงเวลาสั้น ๆ นับตั้งแต่ Fntastic ประกาศปิดสตูดิโอ เซิร์ฟเวอร์ Discord อย่างเป็นทางการของ The Day Before ส่วนใหญ่หายไป ทุกช่องข้อความและเสียงยกเว้นห้องสนทนาทั่วไปถูกลบออก และช่องข่าวเซิร์ฟเวอร์ของ Fntastic ใช้เพื่อติดตามความคืบหน้าในการสื่อสารในเกมได้ถูกกรองออกทุกข้อความ และเนื้อหาทั้งหมดบนช่อง YouTube ของ Fntastic ก็ถูกลบเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/2f32223c6f9c761000d751d7a5c734df.png\" /></p>\n<p>ด้านฝั่งผู้ใช้งานโซเชียลมีเดีย Simon Carless ออกมาโพสใน X โดยอ้างอิงจาก VK ว่า Eduard Gotovtsev ซีอีโอของ Fntastic ระบุว่าเกมเมอร์ 46% ที่ซื้อเกมนี้ไปใน Steam ได้รับเงินคืนแล้ว และระบุว่าตัวเกมขายได้ทั้งหมด 109,382 ชุดทั่วโลกเมื่อหักยอดขายที่คืนเงินแล้ว</p>\n<blockquote><p>How many people bought &amp; refunded The Day Before? According to a (leaked?) Telegram message from Fntastic's CEO Eduard Gotovtsev, it's had 201,000 buyers and 91,700 refunders - a 46% refund rate! <a href=\"https://t.co/eeL669pRzi\">pic.twitter.com/eeL669pRzi</a></p>\n<p>— Simon Carless (@simoncarless) <a href=\"https://twitter.com/simoncarless/status/1734282332671205736?ref_src=twsrc%5Etfw\">December 11, 2023</a></p></blockquote>\n<p>ด้านผู้จัดจำหน่าย และผู้ออกทุนสร้างเกมนี้อย่าง Mytona ก็ออกมาโพสขอโทษเกมเมอร์ที่เกมไม่เป็นไปตามที่คาดหวัง โดย Mytona กำลังคุยกับ Steam เพื่อเปิดให้ผู้เล่นเลือกขอเงินคืนได้ และกำลังติดต่อกับ Fntastic เพื่อพูดคุยถึงอนาคตของเกมนี้</p>\n<blockquote><p><a href=\"https://t.co/0aRSiBgYx4\">pic.twitter.com/0aRSiBgYx4</a></p>\n<p>— Mytona (@mytona_official) <a href=\"https://twitter.com/mytona_official/status/1734359076690362582?ref_src=twsrc%5Etfw\">December 11, 2023</a></p></blockquote>\n<p>ที่มา - <a href=\"https://twitter.com/FntasticHQ/status/1734265789237338453\">Fntastic</a>,<a href=\"https://twitter.com/mytona_official/status/1734359076690362582\">Mytona</a> via <a href=\"https://www.pcgamer.com/the-day-before-studio-is-closing-down-just-four-day-after-launch-we-did-everything-within-our-power-but-unfortunately-we-miscalculated-our-capabilities\">PC Gamer</a></p>\n</div></div></div><div><div>Topics: </div><div><div><a href=\"/topics/the-day-before\">The Day Before</a></div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96c612501055589bdd9e1cc59df87bfc05679143c9dac408f7b92a06712b2130","category":"Thai"}