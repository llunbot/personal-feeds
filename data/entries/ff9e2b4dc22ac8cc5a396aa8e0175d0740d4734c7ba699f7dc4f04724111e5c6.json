{"title":"YouTube เปิดฟีเจอร์ YouTube Shorts วิดีโอสั้นคล้าย TikTok ในไทยแบบเบต้า","link":"https://www.blognone.com/node/123687","date":1626164791000,"content":"<div><div><div><p>YouTube ประกาศเปิดใช้งาน YouTube Shorts เวอร์ชั่นเบต้าในประเทศไทยแล้ว เป็นฟีเจอร์โพสต์คลิปสั้นคล้าย TikTok ที่ผู้ใช้จะสามารถบันทึกวิดีโอ ความยาว 60 วินาที ตัดต่อเข้ากับคลิปอื่นจากแกลลอรี ใส่ตัวหนังสือ ใส่ฟิลเตอร์ และนำเพลงจากวิดีโอ Shorts หรือวิดีโออื่นๆ บน Youtube มาประกอบคลิป โดยเจ้าของคลิปจะสามารถเลือก เปิด-ปิด ให้วิดีโอของตัวเองถูกนำไป remix ต่อหรือไม่ก็ได้</p>\n<p>Youtube ระบุว่า YouTube Shorts ปัจจุบันมียอดการรับชมถึง 6.5 พันล้านวิวต่อวันทั่วโลก ปัจจุบันระบบโฆษณาของ Shorts ยังอยู่ในขั้นทดลอง ครีเอเตอร์จึงยังทำรายได้จากโฆษณาไม่ได้ แต่ Youtube ตั้งกองทุน <a href=\"https://www.blognone.com/node/122638\">YouTube Shorts Fund</a> มูลค่า 100 ล้านดอลลาร์ เพื่อแบ่งจ่ายค่าตอบแทนให้ครีเอเตอร์ที่สร้างออริจินัลคอนเทนต์ที่มียอดเอนเกจเมนต์และยอดวิวมากที่สุดในเดือนนั้นแทน</p>\n<p>Youtube ระบุว่า Shorts เวอร์ชั่นเบต้าเริ่มทยอยเปิดให้ใช้งานแล้วทั่วโลก แต่ยังไม่ระบุว่าจะเป็นเวอร์ชั่นเต็มเมื่อไร</p>\n<p>ที่มา - <a href=\"https://docs.google.com/document/d/1hBJC5ARS4j9WKwzZVCGrIyJhbP8V-OiFXjKBowD2O4k/edit?usp=sharing&amp;resourcekey=0-OywAtCzWdKvFsHyI7SxWCg\">จดหมายประชาสัมพันธ์</a></p>\n<p><img src=\"https://www.blognone.com/sites/default/files/externals/1e94a3023ea862b8aae20d8d00b3ae00.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/tiktok\">TikTok</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff9e2b4dc22ac8cc5a396aa8e0175d0740d4734c7ba699f7dc4f04724111e5c6","category":"Thai"}