{"title":"OpenAI เปิดตัว GPT-4o mini โมเดล AI ขนาดเล็กที่ระบุว่า Cost-Efficient ที่สุด","link":"https://www.blognone.com/node/140958","date":1721339268000,"content":"<div><div><div><p>OpenAI เปิดตัว <strong>GPT-4o mini</strong> โมเดลปัญญาประดิษฐ์ขนาดเล็กสำหรับนักพัฒนาที่ระบุว่า มีประสิทธิภาพเทียบกับต้นทุน (Cost-Efficient) คุ้มค่าที่สุดของ OpenAI ซึ่งน่าจะทำให้ต้นทุนสำหรับแอพพลิเคชัน AI ต่าง ๆ สามารถเข้าถึงได้มากขึ้น โดยยังได้ประสิทธิภาพที่สูง</p>\n<p>GPT-4o mini คิดค่าบริการที่ 15 เซนต์ต่อ 1 ล้านอินพุทโทเค็น และ 60 เซนต์ต่อ 1 ล้านเอาท์พุทโทเค็น ถูกกว่า GPT-3.5 Turbo 60% ในตอนนี้รองรับ API ส่วน text และ vision โดยจะรองรับข้อมูลรวมตั้งแต่ text, image, video และ audio ในอนาคต เอาท์พุทรองรับสูงสุด 16k โทเค็นต่อรีเควส ข้อมูลปรับปรุงถึงตุลาคม 2023</p>\n<p>OpenAI บอกว่าผลการทดสอบความสามารถ GPT-4o mini เทียบกับโมเดล AI ขนาดเล็กเช่น <a href=\"https://www.blognone.com/node/139746\">Gemini Flash</a> หรือ <a href=\"https://www.blognone.com/node/138693\">Claude Haiku</a> ทำได้ดีกว่าทั้งการทดสอบ MMLU, MGSM, MMMU รวมทั้งทำได้ดีกว่า GPT-3.5 Turbo ด้วย</p>\n<p>GPT-4o mini จะเริ่มเปิดให้ใช้งานในทุกแพ็คเกจสมาชิกแทนที่ GPT-3.5 Turbo ตั้งแต่วันนี้เป็นต้นไป ส่วนลูกค้า Enterprise จะเริ่มใช้งานได้สัปดาห์หน้า</p>\n<p>ที่มา: <a href=\"https://openai.com/index/gpt-4o-mini-advancing-cost-efficient-intelligence/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/8f51c66bca414265895b0fb815cdb7ab.png\" /></p>\n<p><img alt=\"No Description\" src=\"https://www.blognone.com/sites/default/files/externals/a5093fc71d87f86ba1165c039460027a.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"623475370956fa95e72ced8350d5d29345b17b854715fc9a26ce957328969165","category":"Thai"}