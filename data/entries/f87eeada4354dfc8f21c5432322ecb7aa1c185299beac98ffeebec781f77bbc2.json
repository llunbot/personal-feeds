{"title":"Activision Blizzard จ่าย 18 ล้านเหรียญ ชดใช้ความเสียหายจากวัฒนธรรมองค์กรเป็นพิษ","link":"https://www.blognone.com/node/124974","date":1632797503000,"content":"<div><div><div><p>จากดราม่าวัฒนธรรมองค์กรใน Activision Blizzard เป็นพิษและมีปัญหาการคุกคามทางเพศจนถูกคณะกรรมการโอกาสการจ้างงานที่เท่าเทียมกันของสหรัฐอเมริกา (EEOC) ฟ้องบริษัท ล่าสุด Activision Blizzard ยอมจ่าย 18 ล้านดอลลาร์เพื่อชดเชยให้แก่พนักงานที่ได้รับผลกระทบ</p>\n<p>EEOC ทำการฟ้องร้องโดยอิงจากหลักฐานการสอบสวนภายในองค์กร 3 ปี ซึ่งทางบริษัทก็ให้ความร่วมมือในการสอบสวนด้วยและบอกด้วยว่ายริษัทให้ความร่วมมือและพูดคุยกับ EEOC มาโดยตลอด นอกจากจ่ายเงินเพื่อตั้งกองทุนชดใช้ค่าเสียหายแล้ว ทางบริษัทให้คำมั่นสัญญาจะยุติการเลือกปฏิบัติใดๆ ก็ตามในองค์กร</p>\n<p>สำหรับเงินส่วนต่างที่เกินจากการชดใช้ค่าเสียหาย ทางบริษัทจะนำเข้าองค์กรไม่แสวงหากำไรที่มีเป้าหมายสนับสนุนผู้หญิงในวงการเกม หรือสนับสนุนความเท่าเทียมทางเพศและความหลากหลายในวงการนี้</p>\n<p>EEOC เป็นแค่หน่วยงานหนึ่งที่มาฟ้องร้อง ยังมีกรมการจ้างงานและการเคหะแห่งรัฐแคลิฟอร์เนีย, นักลงทุนของบริษัท, Campaign to Organize Digital Employees หน่วยงานรณรงค์เพื่อพนักงานในสายเทค นอกจากนี้ SEC หรือสำนักงาน ก.ล.ต. สหรัฐก็เข้าสอบสวนบริษัทเกม Activision Blizzard จากปัญหาการคุกคามทางเพศในที่ทำงาน</p>\n<p><img src=\"https://www.blognone.com/sites/default/files/externals/1a4f7f97a0e83c07712964af55ba8e29.jpg\" /></p>\n<p>ที่มา - <a href=\"https://www.theverge.com/2021/9/27/22697341/us-eeoc-sues-activision-blizzard-sexual-harassment-discrimination\">The Verge</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/lawsuit\">Lawsuit</a></div><div><a href=\"/topics/sexual-abuse\">Sexual Abuse</a></div><div><a href=\"/topics/diversity\">Diversity</a></div><div><a href=\"/topics/gender\">Gender</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f87eeada4354dfc8f21c5432322ecb7aa1c185299beac98ffeebec781f77bbc2","category":"Thai"}