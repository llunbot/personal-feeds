{"title":"FTC ญี่ปุ่นระบุ Google บล็อก Yahoo Japan เข้าถึงรายได้โฆษณาเจาะจงใน Search","link":"https://www.blognone.com/node/139362","date":1713851201000,"content":"<div><div><div><p>ถือเป็นคดีล่าสุดระหว่างหน่วยงานกำกับดูแลเรื่องผูกขาด กับบริษัทเทคโนโลยีขนาดใหญ่ เมื่อคณะกรรมการการค้าของญี่ปุ่น (FTC) ออกข้อสรุปในประเด็นระหว่างกูเกิล และ Yahoo Japan ว่ากูเกิลได้บล็อกหรือจำกัดการเข้าถึงเทคโนโลยีโฆษณาของ Yahoo Japan ซึ่งถือเป็นการกีดกันการแข่งขัน</p>\n<p>รายงานของ FTC บอกว่าในช่วงปี 2015-2022 กูเกิลและ Yahoo Japan ซึ่งเป็นพาร์ตเนอร์ระบบแสดงโฆษณาในผลการค้นหา แต่กูเกิลได้จำกัดไม่ให้ Yahoo Japan ได้ส่วนแบ่งรายได้จากโฆษณาแบบเจาะจง (Targeted Ad) เมื่อเป็นการค้นหาผ่านโทรศัพท์มือถือ ซึ่งกูเกิลได้แก้ไขปรับปรุงปัญหานี้ทันที เมื่อ FTC ประกาศจะเข้ามาสอบสวน</p>\n<p>อย่างไรก็ตาม FTC ไม่ได้กำหนดค่าปรับกับกูเกิล แต่บอกว่าจะดำเนินการตรวจสอบต่อเนื่องอย่างน้อย 3 ปี ว่ากูเกิลยังคงปฏิบัติตามข้อตกลง</p>\n<p>ที่มา: <a href=\"https://www.japantimes.co.jp/business/2024/04/22/tech/ftc-action-google-yahoo/\">Japan Times</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/google\">Google</a></div><div><a href=\"/topics/yahoo\">Yahoo!</a></div><div><a href=\"/topics/ly-corporation\">LY Corporation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"154dba69474af009337ca4f04cd9f48bb1ddec615e1d02469cde315ed545a659","category":"Thai"}