{"title":"Alibaba ไตรมาสล่าสุด รายได้รวมโต 7%, คลาวด์โต 3%","link":"https://www.blognone.com/node/139742","date":1715697412000,"content":"<div><div><div><p>Alibaba รายงานผลประกอบการของไตรมาสเดือนมีนาคม รายได้เพิ่มขึ้น 7% เป็น 2.22 แสนล้านหยวน และมีกำไรสุทธิ 3.27 พันล้านหยวน</p>\n<p>Eddie Wu ซีอีโอ Alibaba กล่าวว่าธุรกิจอีคอมเมิร์ซในจีนและต่างประเทศ มียอดขายสุทธิหรือ GMV กลับมาเติบโตสูงอีกครั้งที่ระดับเลขสองหลัก นอกจากนี้จำนวนลูกค้าและรายได้ส่วนของคลาวด์ก็เติบโตดีจากผลิตภัณฑ์ AI โดยจากนี้ Alibaba ยังคงโฟกัสการดำเนินงานตามแผนเพื่อหาโอกาสใหม่ ๆ สร้างการเติบโต</p>\n<p>รายได้ส่วนของ Taobao และ Tmall Group เพิ่มขึ้น 4% เป็น 93,216 ล้านหยวน, กลุ่มคลาวด์ เพิ่มขึ้น 3% เป็น 25,595 ล้านหยวน, กลุ่มอีคอมเมิร์ซต่างประเทศ เพิ่มขึ้น 45% เป็น 27,448 ล้านหยวน และกลุ่มขนส่ง Cainiao เพิ่มขึ้น 30% เป็น 24,557 ล้านหยวน</p>\n<p>ที่มา: <a href=\"https://www.alibabagroup.com/en-US/document-1726694664490188800\">Alibaba</a></p>\n<p><img src=\"https://www.blognone.com/sites/default/files/externals/27165a2a284886a94cfb4b08f3ab1b2f.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60f6271a869e9bf5c7afdc3dc56714f326fbeb0e51049e8db27a8fbf2b8fdd56","category":"Thai"}