{"title":"Apple อัพเดตเฟิร์มแวร์ AirPods Pro และ AirPods Max รองรับการใช้เครือข่าย Find My แล้ว","link":"https://www.blognone.com/node/125123","date":1633481916000,"content":"<div><div><div><p>แอปเปิลออกอัพเดตเฟิร์มแวร์ 4A400 ให้กับหูฟัง AirPods Pro และ AirPods Max วันนี้ โดยเพิ่มคุณสมบัติใหม่ รองรับการทำงานร่วมกับเครือข่าย Find My ซึ่งเป็นฟีเจอร์สำคัญของ iOS 15</p>\n<p>โดยผู้ใช้งานจะสามารถใช้เครือข่ายของ Find My แม้เป็นอุปกรณ์คนอื่น ช่วยในการค้นหา AirPods Pro และ AirPods Max‌ ในรัศมีที่กว้างขึ้น จากเดิมที่ Find My สามารถระบุตำแหน่งได้ในระยะบลูทูธเท่านั้น</p>\n<p>ในหน้า <a href=\"https://support.apple.com/en-us/HT210515\">Support</a> แอปเปิลระบุว่า Find My สำหรับ AirPods Pro และ AirPods Max‌ รองรับทั้งการดูตำแหน่งที่ตั้ง ดูตำแหน่งที่ตั้งจริง เล่นเสียง เปิดโหมดสูญหาย</p>\n<p>เฟิร์มแวร์ของ AirPods ไม่สามารถสั่งอัพเดตได้เอง วิธีการคือให้ชาร์จหูฟังในเคส และให้เชื่อมต่อกับโทรศัพท์ไว้ แล้วเฟิร์มแวร์จะทำการอัพเดตตอนนั้น</p>\n<p>ที่มา: <a href=\"https://www.macrumors.com/2021/10/05/airpods-firmware-find-my-updates/\">MacRumors</a></p>\n<p><img src=\"https://www.blognone.com/sites/default/files/externals/e6536b51cac3b859328285593117c093.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78907a4752d50824faeb68ba817918f17f930bf1ba839a1721eb84f9ac68bfb2","category":"Thai"}