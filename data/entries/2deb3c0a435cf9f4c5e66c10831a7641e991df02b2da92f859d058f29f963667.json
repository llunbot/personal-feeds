{"title":"Red Hat เปิดตัว Podman Desktop 1.0 พัฒนาแอปก่อนนำขึ้น Kubernetes, ใช้ไฟล์ Compose ได้","link":"https://www.blognone.com/node/134101","date":1685531374000,"content":"<div><div><div><p>Red Hat ปล่อย Podman Desktop 1.0 โปรแกรมพร้อม GUI สำหรับการรัน Podman บนวินโดวส์, แมค, หรือลิกนุกซ์ โดยการใช้งานหลักคือการพัฒนาแอปพลิเคชั่นก่อนนำไปรันบน Kubernetes</p>\n<p>โปรแกรมรูปแบบเดียวกันนี้ในตลาดมีหลายตัว เช่น Docker Desktop, Racher Desktop โดยก่อนหน้านี้โปรแกรมเหล่านี้มีความจำเป็นมากหากต้องการใช้งาน Docker บนวินโดวส์ แต่ในช่วงหลังไมโครซอฟท์ก็รองรับ <a href=\"https://www.blognone.com/node/130538\">WSL แบบ SystemD</a> ทำให้สามารถติดตั้งทั้งลินุกซ์หรือ Docker ได้เองเหมือนบนลินุกซ์ทำให้อาจจะมีเหตุจำเป็นให้ใช้งานน้อยลง</p>\n<p>จุดเด่นของ Podman Desktop คือมันรัน Podman ที่ Red Hat พยายามชูเป็นรันไทม์สำหรับรันคอนเทนเนอร์แทนโปรแกรม Docker ไฟล์คอนฟิกของ Podman อยู่ในฟอร์แมตเดียวกับ Kubernetes ทำให้สามารถย้ายไปรันใน Kubernetes ได้ง่ายในอนาคต ขณะที่ตัวคำสั่ง podman ก็มีรูปแบบคล้ายคำสั่ง docker ทำให้ใช้งานแทนกันได้ส่วนใหญ่ รวมถึงสามารถรันไฟล์ docker compose ได้ด้วย หรือหากผู้ใช้ต้องการใช้งาน Docker ดั้งเดิมก็ติดตั้งเป็นส่วนเสริมได้</p>\n<p>ที่มา - <a href=\"https://podman-desktop.io/blog/podman-desktop-release-1.0\">Podman Desktop</a></p>\n<p><img alt=\"No Description\" src=\"https://www.blognone.com/sites/default/files/externals/e1be1ee720d47b1008e4ab544ee8419d.jpg\" /></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2deb3c0a435cf9f4c5e66c10831a7641e991df02b2da92f859d058f29f963667","category":"Thai"}