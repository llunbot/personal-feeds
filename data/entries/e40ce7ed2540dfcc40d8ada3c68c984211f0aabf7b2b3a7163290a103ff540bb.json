{"title":"GeForce Now จะเริ่มแสดงโฆษณาคั่นก่อนเข้าเกม สำหรับแพ็กเกจฟรี","link":"https://www.blognone.com/node/138431","date":1709076677000,"content":"<div><div><div><p>บริการคลาวด์เกมมิ่ง GeForce Now เป็นการจ่ายเงิน \"เช่าเครื่อง\" คอมพิวเตอร์พร้อมการ์ดจอแรงๆ บนคลาวด์ของ NVIDIA เพื่อประมวลผลเกมพีซีแล้วสตรีมมายังหน้าจอของผู้เล่น โดยผู้เล่นต้องจ่ายเงินซื้อเกมเอง (เช่น ซื้อจาก Steam) หรือจะเล่นเกมแนว free-to-play ก็ได้เช่นกัน (ค่าเช่าเครื่องกับค่าเกมแยกกัน)</p>\n<p>แพ็กเกจค่าเช่าเครื่อง GeForce Now มี 3 ระดับคือ เล่นฟรี ได้ครั้งละ 1 ชั่วโมงและต้องรอคิวนานหน่อย, แพ็กเกจมาตรฐาน 8.99 ดอลลาร์ต่อเดือน เล่นได้ครั้งละ 6 ชั่วโมง และ<a href=\"https://www.blognone.com/node/132095\">แพ็กเกจพรีเมียม 19.99 ดอลลาร์ ได้เครื่องมีการ์ดจอแรงๆ อย่าง 4080</a></p>\n<p>ล่าสุด NVIDIA เริ่มแจ้งลูกค้าว่าแพ็กเกจฟรีจะมีโฆษณาคั่นก่อนเล่นเกมแล้ว โดยจะเป็นคลิปโฆษณาความยาวไม่เกิน 2 นาที ตอนรอคิวเข้าเกม บริษัทให้เหตุผลว่าการมีโฆษณามาช่วยเพิ่มรายได้ จะช่วยให้ผู้เล่นมีระยะเวลารอคิวเข้าเกมสั้นลง การเปลี่ยนแปลงจะเริ่มในวันที่ 5 มีนาคม</p>\n<p>ช่วงที่ผ่านมาเราเห็นบริการวิดีโอสตรีมมิ่งหลายยี่ห้อ ต้องแสดงโฆษณาในแพ็กเกจตัวล่างสุด เช่น <a href=\"https://www.blognone.com/node/130925\">Netflix</a>, <a href=\"https://www.blognone.com/node/129776\">Disney+</a>, <a href=\"https://www.blognone.com/node/135888\">Amazon Prime Video</a>, <a href=\"https://www.blognone.com/node/122780\">HBO Max</a> และตอนนี้มันลามมาถึงบริการคลาวด์เกมมิ่งแล้ว</p>\n<p>ที่มา - <a href=\"https://www.theverge.com/2024/2/26/24084338/nvidia-geforce-now-ads-free-tier\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/0a9087516c190f829b8b3b1351b53d82.jpg\" /></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div><div><a href=\"/topics/nvidia\">NVIDIA</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e40ce7ed2540dfcc40d8ada3c68c984211f0aabf7b2b3a7163290a103ff540bb","category":"Thai"}