{"title":"ราคาไทย iPhone 15 มาแล้ว ทุกรุ่น ทุกความจุ ขายราคาเท่าเดิม","link":"https://www.blognone.com/node/135703","date":1694545525000,"content":"<div><div><div><p>แอปเปิลประเทศไทยประกาศราคาสินค้าตระกูล iPhone 15 ที่เพิ่งเปิดตัวไป โดยเป็นราคาของเครื่องเปล่าสำหรับการสั่งซื้อออนไลน์ผ่านเว็บของแอปเปิล ซึ่งราคาอาจแตกต่างไปเมื่อซื้อกับผู้ให้บริการเครือข่ายที่มีโปรโมชันอื่นร่วมด้วย</p>\n<p>ราคาเป็นดังนี้</p>\n<ul>\n<li><strong>iPhone 15</strong> เริ่มต้น 128GB 32,900 บาท, 256GB 36,900 บาท และ 512GB 45,900 บาท</li>\n<li><strong>iPhone 15 Plus</strong> เริ่มต้น 128GB 37,900 บาท, 256GB 41,900 บาท และ 512GB 50,900 บาท</li>\n<li><strong>iPhone 15 Pro</strong> เริ่มต้น 128GB 41,900 บาท, 256GB 45,900 บาท, 512GB 54,900 บาท และ 1TB 63,900 บาท</li>\n<li><strong>iPhone 15 Pro Max</strong> เริ่มต้น 256GB 48,900 บาท, 512GB 57,900 บาท และ 1TB 66,900 บาท</li>\n</ul>\n<p>ราคานี้เท่ากับ iPhone 14 ในทุกรุ่นและขนาดความจุ สิ่งเดียวที่แตกต่างคือ iPhone 15 Pro Max เปลี่ยนมาเริ่มต้นความจุที่ 256GB โดยตัดรุ่น 128GB ออกไป</p>\n<p>iPhone 15 เปิดให้สั่งจองล่วงหน้าตั้งแต่วันศุกร์ที่ 15 กันยายน เวลา 19.00น. เป็นต้นไป ตามเวลาในประเทศไทย เริ่มส่งมอบสินค้าตั้งแต่วันที่ 22 กันยายน ซึ่งประเทศไทยยังคงเป็นกลุ่มประเทศเทียร์ 1 ในการขาย iPhone</p>\n<p>ที่มา: <a href=\"https://www.apple.com/th/shop/buy-iphone/iphone-15-pro\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/dc9f771d61ca23ecfe4333dfb0d8ab53.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e26a1f9153ecd9fc315815c38d2451f24cf829082d4cb6cdda53178fccea8bb0","category":"Thai"}