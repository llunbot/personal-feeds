{"title":"Binance ปลดพนักงานจำนวนมาก ปลดไปแล้ว 1,000 คน ตัวเลขรวมอาจเป็น 3,000 คน","link":"https://www.blognone.com/node/134853","date":1689474454000,"content":"<div><div><div><p>Wall Street Journal และ CNBC รายงานข่าวว่า Binance ยักษ์ใหญ่ของวงการคริปโต ปลดพนักงานออกเป็นจำนวนมาก โดย WSJ รายงานว่าปลดไปแล้วประมาณ 1,000 คน ส่วน CNBC รายงานเป้าหมายการปลดออกว่าอยู่ระว่าง 1,500-3,000 คน ซึ่งจะทยอยปลดออกตลอดทั้งปีนี้</p>\n<p>เหตุผลที่ Binance ต้องปลดพนักงานออกเป็นจำนวนมาก เป็นเพราะ<a href=\"https://www.blognone.com/node/134179\">คดีสำคัญที่ ก.ล.ต. สหรัฐ ร่วมกับกระทรวงยุติธรรม สั่งฟ้อง Binance และผู้ก่อตั้งรวม 13 ข้อหา</a> ทำให้เกิดความไม่แน่นอนของการทำธุรกิจ หากคดีนี้จบด้วย Binance ยอมความ ก็อาจต้องเสียค่าปรับเป็นเงินหลายพันล้านดอลลาร์</p>\n<p>โฆษกของ Binance ยืนยันข่าวการปลดพนักงาน แต่ไม่ยืนยันจำนวน โดยบอกแค่ว่าตัวเลข 3,000 คนนั้นไม่ถูกต้อง</p>\n<p>เมื่อสัปดาห์ที่แล้ว เพิ่งมีข่าว<a href=\"https://www.blognone.com/node/134740\">ผู้บริหารระดับสูงของ Binance ลาออกไปหลายคน</a> แม้ผู้ก่อตั้ง Changpeng Zhao บอกว่าเป็นเรื่องปกติของธุรกิจก็ตาม</p>\n<p>ที่มา - <a href=\"https://www.wsj.com/articles/binance-lays-off-over-1-000-employees-d59ff6ad?mod=djemalertNEWS\">Wall Street Journal</a>, <a href=\"https://www.cnbc.com/2023/07/14/binance-could-lay-off-thousands-in-response-to-doj-probe-source.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d6273034f452e4a9074da0719ea90233.jpg\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"435432acc0da7df29a6117cf2b139a54b8d41cebd8e46e0f32880e1a0f7dadd1","category":"Thai"}