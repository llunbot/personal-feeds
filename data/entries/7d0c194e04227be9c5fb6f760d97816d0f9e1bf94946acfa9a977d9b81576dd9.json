{"title":"Phil Spencer เคยเสนอให้ Microsoft ซื้อกิจการ Sega เพื่อขยายฐานผู้เล่น Xbox Game Pass","link":"https://www.blognone.com/node/134548","date":1687820382000,"content":"<div><div><div><p>ในการไต่สวนของ FTC เรื่องไมโครซอฟท์ต้องการซื้อกิจการ Activision Blizzard ยังคงมีเอกสารและข้อมูลน่าสนใจออกมาเพิ่มเติม โดยมีอีเมลที่ Phil Spencer หัวหน้าธุรกิจเกมของไมโครซอฟท์ ส่งหาซีอีโอ Satya Nadella และซีเอฟโอ Amy Hood เพื่อขออนุมัติในการเจรจากับ Sega Sammy ที่จะซื้อกิจการสตูดิโอเกม Sega</p>\n<p>อีเมลนี้เขียนในเดือนพฤศจิกายน ปี 2020 ซึ่งเขาให้เหตุผลว่า Sega มีพอร์ตโฟลิโอเกมที่เป็นที่รู้จักดี โดยเฉพาะกับผู้เล่นเกมในเอเชีย จะช่วยให้บริการ Xbox Game Pass เติบโตได้มากขึ้น</p>\n<p>ไม่มีข้อมูลเพิ่มเติมว่า Satya Nadella แสดงความเห็นอย่างไรกับข้อเสนอนี้ในเวลานั้น แต่ก็มีเอกสารอีกชุดในเมษายนปี 2021 ระบุบริษัทที่ไมโครซอฟท์ต้องการซื้อกิจการ ซึ่งยังมีชื่อ Sega อยู่ด้วย</p>\n<p>บริษัทอื่นที่ไมโครซอฟท์สนใจซื้อกิจการซึ่งปรากฏในเอกสารนั้น ได้แก่ Bungie ผู้สร้าง Destiny (<a href=\"https://www.blognone.com/node/126946\">ปัจจุบัน Sony ซื้อไปแล้ว</a>), IO Interactive ผู้สร้าง Hitman, Zynga ตามที่<a href=\"https://www.blognone.com/node/134526\">มีข่าว</a>ก่อนหน้านี้ และอีกหลายบริษัทที่ทำเกมมือถือ เช่น Thunderful, Supergiant Games, Niantic และ Playrix ทั้งนี้ไม่มีข้อมูลว่าไมโครซอฟท์ได้เจรจากับบริษัทเหล่านี้หรือไม่</p>\n<p>ที่มา: <a href=\"https://www.theverge.com/2023/6/26/23774482/microsoft-sega-bungie-acquisition-targets-internal-email-xbox\">The Verge</a></p>\n<p><img src=\"https://www.blognone.com/sites/default/files/externals/e77617c1e4dd191d44b54a686d443d32.png\" alt /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/phil-spencer\">Phil Spencer</a></div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d0c194e04227be9c5fb6f760d97816d0f9e1bf94946acfa9a977d9b81576dd9","category":"Thai"}