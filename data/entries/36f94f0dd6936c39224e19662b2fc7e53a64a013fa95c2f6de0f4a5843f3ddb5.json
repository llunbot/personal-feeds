{"title":"IBM ซื้อบริษัทเทคโนโลยีของ McDonald’s ทำระบบ AI ฟังเสียงสั่งอาหาร","link":"https://www.blognone.com/node/125521","date":1635388782000,"content":"<div><div><div><p>IBM ประกาศซื้อกิจการ McD Tech Labs บริษัทเทคโนโลยีของ McDonald’s ที่พัฒนาระบบรับออเดอร์อัตโนมัติ (Automated Order Taking - AOT) ที่ใช้ AI รับฟังคำสั่งเสียงจากลูกค้าในระบบไดรฟ์ทรู แทนการใช้คนแบบที่เป็นอยู่ในปัจจุบัน</p>\n<p>McD Tech Labs เกิดจากการที่ McDonald's ซื้อกิจการบริษัท Apprente ในปี 2019 เพื่อพัฒนา AI ฟังคำสั่งซื้อของลูกค้า โดย McDonald's ระบุว่าการขายกิจการครั้งนี้ไม่ได้เป็นการเลิกทำ AOT แต่เป็นการโอนทีมด้าน AI ไปให้กับ IBM ที่เชี่ยวชาญเรื่องนี้มากกว่า มีสเกลในการขยายร้านอาหารที่รองรับสูงกว่า (McD Tech Labs จะเข้าไปอยู่ใต้ IBM Watson) และทั้งสองบริษัทจะยังพัฒนา AOT ร่วมกันต่อไป</p>\n<p>ที่มา - <a href=\"https://newsroom.ibm.com/Joint-Statement-from-McDonalds-and-IBM\">IBM</a>, ภาพจาก <a href=\"https://twitter.com/McDonaldsCorp/status/1453316798741454850\">McDonald's</a></p>\n<p><img src=\"https://www.blognone.com/sites/default/files/externals/db2e54cb590c86ee77be16b19b075223.jpg\" /></p>\n</div></div></div><div><div>Topics: </div><div><div><a href=\"/topics/mcdonalds\">McDonalds</a></div><div><a href=\"/topics/ibm\">IBM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36f94f0dd6936c39224e19662b2fc7e53a64a013fa95c2f6de0f4a5843f3ddb5","category":"Thai"}