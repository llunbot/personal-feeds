{"title":"แจ้งเตือน กูเกิลและยาฮูเตรียมบังคับผู้ส่งเมลจำนวนมากต้องรองรับ SPF/DKIM/DMARC ภายในวันที่ 1 กุมภาพันธ์นี้","link":"https://www.blognone.com/node/137586","date":1704869853000,"content":"<div><div><div><p>กูเกิลและยาฮูผู้ให้บริการอีเมลฟรีรายใหญ่เตรียมบังคับใช้มาตรการยืนยันตัวตนผู้ส่งอีเมลจำนวนมาก โดยต้องอิมพลีเมนต์กระบวนการยืนยันตัวตนผู้ส่งอีเมลทั้ง SPF, DKIM, และ DMARC ก่อนวันที่ 1 กุมภาพันธ์นี้</p>\n<p>ทั้งสองบริษัทประกาศนโยบายนี้มาตั้งแต่ปีที่แล้ว โดยจะมีผลกับผู้ที่ส่งอีเมลมากกว่า 5,000 ฉบับต่อวัน</p>\n<p>ทั้งสามมาตรการเป็นการยืนยันผู้ส่งอีเมลผ่านทาง DNS ได้แก่</p>\n<ul>\n<li>SPF: เป็นการประกาศว่าเซิร์ฟเวอร์ใดบ้างที่่มีสิทธิ์จะส่งอีเมลภายใต้โดเมน</li>\n<li>DKIM: เป็นการสร้างลายเซ็นดิจิทัลเพื่อยืนยันว่าอีเมลส่งจากเซิร์ฟเวอร์ที่ได้รับอนุญาตจริงๆ ตัว DKIM จะประกาศกุญแจสาธารณะสำหรับโดเมนเอาไว้</li>\n<li>DMARC: ประกาศนโยบายว่าผู้รับอีเมลควรทำอย่างไรหากอีเมลไม่ผ่าน SPF หรือ DKIM เช่น จะถือว่าเป็นสแปม หรือให้บล็อคอีเมลไปเลย ตลอดจนขอให้เซิร์ฟเวอร์ที่รับอีเมลสามารถแจ้งความผิดปกติด้</li>\n</ul>\n<p>สำหรับยาฮูกำหนดว่าเซิร์ฟเวอร์ที่ส่งอีเมลทั้งหมดต้องมีกระบวนการ SPF และ DKIM แต่บังคับใส่ DMARC เฉพาะผู้ส่งอีเมลจำนวนมากเท่านั้น นอกจากนี้ทั้งสองรายยังต้องแน่ใจว่ามีกระบวนกรยกเลิกการบอกรับอีเมลที่ชัดเจน มีอัตราการแจ้งอีเมลเป็นสแปมที่ต่ำ</p>\n<p>ที่มา - <a href=\"https://www.mailgun.com/blog/deliverability/gmail-and-yahoo-inbox-updates-2024/\">mailgun</a></p>\n<p><img alt=\"No Description\" src=\"https://www.blognone.com/sites/default/files/externals/78dbfed6b3d8133c8d18797d59d11a14.jpg\" /></p>\n</div></div></div><div><div>Topics: </div><div><div><a href=\"/topics/email\">Email</a></div><div><a href=\"/topics/google\">Google</a></div><div><a href=\"/topics/yahoo\">Yahoo!</a></div><div><a href=\"/topics/gmail\">Gmail</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f37ccf3f9311ed6c9face8ad327d539e093aed9f41266624cc1606f527c2ea1b","category":"Thai"}