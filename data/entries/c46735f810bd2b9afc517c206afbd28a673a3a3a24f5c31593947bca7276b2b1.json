{"title":"Olivia Rodrigo ออก MV ใหม่ เพลง get him back! ที่ถ่ายทำด้วย iPhone 15 Pro","link":"https://www.blognone.com/node/135717","date":1694593880000,"content":"<div><div><div><p>Olivia Rodrigo ศิลปินชื่อดังเผยแพร่ MV ใหม่ เพลง get him back! หลังงานเปิดตัว iPhone 15 Pro ซึ่ง MV นี้เป็นหนึ่งในแคมเปญ #ShotOniPhone เพราะถ่ายทำด้วย iPhone 15 Pro ทั้งหมด</p>\n<p>แอปเปิลบอกว่าการถ่ายทำ MV นี้ใช้ฟีเจอร์ใหม่ของกล้องใน iPhone 15 Pro เช่น วิดีโอ Pro Res 4K Log ซึ่งช่วยสำหรับงานตัดต่อในเกรดภาพยนตร์, การถ่ายทำที่เชื่อมต่อด้วย USB-C เพื่อถ่ายโอนข้อมูลลงอุปกรณ์อย่างรวดเร็ว และความสามารถการซูม 5x ที่มีใน iPhone 15 Pro Max</p>\n<p>แอปเปิลมีแคมเปญร่วมกับผู้ผลิตคอนเทนต์ในการสร้างผลงานที่ถ่ายทำ iPhone มาอยู่ตลอด ก่อนหน้านี้ก็มี <a href=\"https://www.blognone.com/node/134941\">MV เพลง ETA ของ NewJeans</a> ที่ถ่ายทำด้วย iPhone 14 Pro</p>\n<p>ชม MV เพลง get him back!</p>\n<p>แอปเปิลยังเผยแพร่คลิปเบื้องหลังการถ่ายทำด้วย</p>\n<p>ที่มา: <a href=\"https://techcrunch.com/2023/09/12/olivia-rodrigo-releases-get-him-back-video-filmed-on-iphone-15-pro/\">TechCrunch</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c46735f810bd2b9afc517c206afbd28a673a3a3a24f5c31593947bca7276b2b1","category":"Thai"}