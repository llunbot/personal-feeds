{"title":"ไมโครซอฟท์พบช่องโหว่ Print Spooler อีกครั้ง ยังไม่มีแพตช์ แนะนำให้ปิด service ไปก่อน","link":"https://www.blognone.com/node/124196","date":1628761247000,"content":"<div><div><div><p>ไมโครซอฟท์รายงานช่องโหว่ CVE-2021-36958 ที่เปิดให้แฮกเกอร์สามารถยิงโค้ดเข้าไปรันด้วยสิทธิ์ระดับ SYSTEM ได้ โดยตอนนี้ยังไม่มีแพตช์โดยเฉพาะ แต่ไมโครซอฟท์ก็แนะนำให้ปิด Print Spooler ไปก่อน</p>\n<p>ช่องโหว่ Print Spooler ถูกทดสอบความปลอดภัยหลายครั้งตั้งแต่ก่อนงาน Black Hat ปีนี้ โดยมีเหตุผิดคาดเนื่องจาก<a href=\"https://www.blognone.com/node/123523\">นักวิจัยของ Sangfor เปิดโด้ดเจาะช่องโหว่ออกมา</a> และหลังจากนั้นก็มีการแก้ไขบั๊กแต่ยังไม่สมบูรณ์จนกระทั่งไมโครซอฟท์ต้องเปลี่ยนการใช้งาน <a href=\"https://www.blognone.com/node/124162\">โดยการติดตั้ง Point and Print ต้องใช้สิทธิ์แอดมินเท่านั้น</a></p>\n<p>ช่องโหว่รอบใหม่นี้รายงานโดย Victor Mata จาก Accenture Security</p>\n<p>ที่มา - <a href=\"https://msrc.microsoft.com/update-guide/vulnerability/CVE-2021-36958\">Microsoft</a></p>\n<p><img src=\"https://www.blognone.com/sites/default/files/externals/8f3ec3b71bc8b5d0a50ac69808f67658.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd39f5dc5398678fbe1b06f17bcaefca36fd982e938b9c3b70e197b87a920feb","category":"Thai"}