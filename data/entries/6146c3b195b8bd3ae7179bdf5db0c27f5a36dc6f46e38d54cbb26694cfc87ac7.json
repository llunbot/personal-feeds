{"title":"[ลือ] ซัมซุงเจรจาลงทุนใน Perplexity, เตรียมผนวกเข้ามาเชื่อม Bixby ใน Galaxy S26","link":"https://www.blognone.com/node/146742","date":1748835667000,"content":"<span>[ลือ] ซัมซุงเจรจาลงทุนใน Perplexity, เตรียมผนวกเข้ามาเชื่อม Bixby ใน Galaxy S26</span>\n\n  <div>\n    <div>Body</div>\n              <div><p>Mark Gurman นักข่าวคนดีคนเดิมของ Bloomberg ไม่ได้ทำแต่ข่าวแอปเปิลอย่างเดียว ล่าสุดเขารายงานว่า ซัมซุงกำลังเจรจาเข้าไปลงทุนใน Perplexity และเตรียมผนวกบริการของ Perplexity เข้ามากับผู้ช่วย Bixby บนสมาร์ทโฟน Galaxy ตั้งแต่ S26 เป็นต้นไป</p>\n<p>ก่อนหน้านี้ <a href=\"https://www.blognone.com/node/146069\">Perplexity มีดีลกับ Motorola ผนวกแอพของ Perplexity เข้ามายังมือถือรุ่นใหม่ของปี 2025</a> ไปแล้ว และมีข่าวลือว่ากำลังเจรจากับแอปเปิลอยู่ด้วยเช่นกัน</p>\n<p>ฝั่งของซัมซุงเองมีปัญหาเรื่อง<a href=\"https://www.blognone.com/node/138999\">การเข็น Bixby ในยุค Generative AI</a> แต่ก็ดูเหมือนไม่ประสบความสำเร็จอย่างที่คาด ทำให้ช่วงหลังๆ ต้องไปพึ่งพาบริการ AI ของกูเกิลแทน</p>\n<p>การลงทุนของซัมซุงยังจะทำให้ซัมซุงกลายเป็นบริษัทใหญ่รายแรกๆ ที่เข้าไปลงทุนใน Bixby แต่ตอนนี้ยังไม่ชัดเจนว่าจะลงทุนที่มูลค่าเท่าไร</p>\n<p>ที่มา - <a href=\"https://www.bloomberg.com/news/articles/2025-06-01/samsung-nears-wide-ranging-deal-with-perplexity-for-ai-features\">Bloomberg</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 02/06/2025 - 10:41</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6146c3b195b8bd3ae7179bdf5db0c27f5a36dc6f46e38d54cbb26694cfc87ac7","category":"Thai"}