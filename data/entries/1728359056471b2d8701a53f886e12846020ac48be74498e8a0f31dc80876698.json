{"title":"อินเทลเตรียมสร้างแพลตฟอร์มทำแอปพลิเคชั่น RAG แบบโอเพนซอร์ส รองรับชิป Xeon / Gaudi","link":"https://www.blognone.com/node/139162","date":1712731904000,"content":"<div><div><div><p>อินเทลประกาศร่วมมือกับบริษัทพันธมิตรจำนวนมาก เตรียมสร้างแพลตฟอร์มสำหรับการใช้งาน AI ภายในองค์กร ทำให้สามารถสร้างแอปแบบ retrieval-augmented generation (RAG) ได้โดยง่าย</p>\n<p>ทางอินเทลสัญญาว่าจะลงมือให้ก่อนเป็นโค้ดชุดแรกที่รองรับชิป Xeon และ Gaudi เป็นหลัก มีคลาวด์ให้นักพัฒนาใช้งาน และต่อจากนั้นจะสนับสนุนให้องค์กรอื่นๆ เข้ามาพัฒนาโครงการต่อให้ใช้งานได้กว้างขึ้น</p>\n<p>ตอนนี้ยังไม่มีหน้าตาชัดเจนว่าแพลตฟอร์มนี้จะเป็นอย่างไร แต่ในงาน Intel Vision ปีนี้อินเทลก็พยายามโชว์ว่า Xeon อย่างเดียวก็สามารถรันโมเดล LLM ได้แล้ว ขณะที่ตอนนี้แอปในกลุ่ม RAG นั้นมีผู้ให้บริการคลาวด์สร้างบริการขึ้นมาให้บริการจำนวนมาก แอปเหล่านี้ผูกติดกับคลาวด์โดยตรง แม้บางรายจะเปิดให้เปลี่ยนโมเดล LLM ได้บ้าง แต่โลกโอเพนซอร์สก็มีการทำแอป RAG อยู่หลายตัวแล้ว คงต้องรอดูว่าจะมีความต่างอย่างไร</p>\n<p>ที่มา - <a href=\"https://www.intc.com/news-events/press-releases/detail/1689/intel-unleashes-enterprise-ai-with-gaudi-3-ai-open-systems\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/3d47c6da36b8896b1ec63eda2f0f3f84.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1728359056471b2d8701a53f886e12846020ac48be74498e8a0f31dc80876698","category":"Thai"}