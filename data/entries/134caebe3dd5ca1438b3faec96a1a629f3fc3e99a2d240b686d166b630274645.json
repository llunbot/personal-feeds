{"title":"Microsoft เตรียมเพิ่มฟีเจอร์ใหม่ Teams: ตั้งเวลาส่งข้อความ, กด Ctrl+Space เปิดไมค์ ฯลฯ","link":"https://www.blognone.com/node/125771","date":1636542049000,"content":"<div><div><div><p>Microsoft ยังคงเดินหน้าเพิ่มฟีเจอร์ให้ Teams อยู่เรื่อยๆ ล่าสุดระบุว่าผู้ใช้จะสามารถตั้งเวลาส่งข้อความแชทได้ เหมาะกับผู้ที่ทำงานนอกเวลางานแล้วเกรงใจผู้รับข้อความหรือผู้ที่ทำงานต่างเขตเวลากันก็จะได้ประโยชน์ (ฟีเจอร์นี้มีบน Slack นานแล้ว) โดยตั้งเป้าว่าจะปล่อยให้ใช้งานได้เดือนกุมภาพันธ์ปีหน้า</p>\n<p>ฟีเจอร์ถัดมาที่น่าสนใจคือผู้ใช้ Teams จะแชทกับผู้ใช้คนอื่นที่ใช้บัญชี Microsoft ส่วนตัวได้แล้ว จากเดิมที่จำกัดเฉพาะการคุยภายในองค์กรหรือข้ามองค์กร อย่างไรก็ตาม ฟีเจอร์นี้น่าจะต้องขึ้นอยู่กับแอดมินขององค์กรนั้นๆ ด้วยว่าจะอนุญาตให้ผู้ใช้ของตนสามารถคุยกับคนอื่นได้หรือไม่ ตั้งเป้าว่าจะปล่อยให้ใช้งานได้ภายในเดือนนี้</p>\n<p>อีกฟีเจอร์หนึ่งคือ \"compact mode\" โดยเมื่อใช้งานแล้วหน้าจอจะแสดงจำนวนข้อความได้มากขึ้นถึง 50% เหมาะกับผู้ที่ต้องการเห็นข้อความเยอะๆ โดยที่ไม่ต้องเลื่อนหน้าจอขึ้นลงบ่อยๆ ตั้งเป้าว่าจะเข้าสู่สถานะพรีวิวภายในเดือนนี้ และปล่อยให้ใช้งานจริงได้เดือนมกราคมปีหน้า</p>\n<p>ต่อมาเป็นการส่งข้อความหาตัวเอง ฟีเจอร์นี้ก็มีใน Slack นานแล้วเช่นกัน โดยผู้ใช้จะสามารถส่งข้อความ, รูปภาพ, ไฟล์ต่างๆ หาตัวเองได้ มีประโยชน์เวลาต้องจดโน้ตเร็วๆ หรือแปะรูปไว้ใช้ที่อื่นต่อ ฟีเจอร์นี้ตั้งเป้าว่าจะปล่อยให้ใช้งานได้เดือนกุมภาพันธ์ปีหน้า</p>\n<p>สุดท้ายเป็นสิ่งที่หลายคนอาจจะรออยู่ คือการกดปุ่ม  Ctrl + Spacebar เพื่อเปิดไมค์ชั่วคราว ซึ่งฟีเจอร์นี้มีในแอพประชุมออนไลน์กันแทบทุกเจ้าแล้ว ตั้งเป้าว่าจะปล่อยให้ใช้งานได้เดือนธันวาคมนี้</p>\n<p>ที่มา - <a href=\"https://www.techradar.com/sg/news/microsoft-teams-update-will-help-you-appear-far-more-productive-than-you-really-are\">TechRadar</a></p>\n<p><img src=\"https://www.blognone.com/sites/default/files/externals/b380bddb6e280ed14fe5e4bf8323d464.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/collaboration\">Collaboration</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"134caebe3dd5ca1438b3faec96a1a629f3fc3e99a2d240b686d166b630274645","category":"Thai"}