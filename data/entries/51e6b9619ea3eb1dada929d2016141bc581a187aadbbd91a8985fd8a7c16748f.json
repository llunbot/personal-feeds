{"title":"Apple อัพเดต iOS 17.0.1 แพตช์ช่องโหว่ความปลอดภัย 3 รายการ","link":"https://www.blognone.com/node/135867","date":1695342916000,"content":"<div><div><div><p>แอปเปิลออกอัพเดตซอฟต์แวร์ระบบปฏิบัติการในเครือวันนี้ ได้แก่ <strong>iOS 17.0.1</strong> สำหรับ iPhone, <strong>iOS 17.0.2</strong> สำหรับตระกูล iPhone 15, <strong>iPadOS 17.0.1</strong> สำหรับ iPad, <strong>watchOS 10.0.1</strong> สำหรับ Apple Watch, <strong>macOS Ventura 13.6</strong> สำหรับ Mac ทั้งนี้ macOS เวอร์ชันใหม่ Sonoma จะออกอัพเดตทั่วไปในสัปดาห์หน้า</p>\n<p>นอกจากนี้แอปเปิลยังอัพเดตระบบปฏิบัติการสำหรับอุปกรณ์รุ่นเก่า หรืออุปกรณ์ที่ยังไม่อัพเดตไประบบปฏิบัติการเวอร์ชันใหม่ด้วย ได้แก่ <strong>iOS 16.7</strong>, <strong>iPadOS 16.7</strong>, <strong>watchOS 9.6.3</strong>, <strong>macOS Monterey 12.7</strong></p>\n<p>ในอัพเดตนี้แอปเปิลได้แก้ไขช่องโหว่ความปลอดภัย 3 รายการ สำหรับ iOS ได้แก่ช่องโหว่เคอร์เนล CVE-2023-41992, ช่องโหว่ certificate CVE-2023-41991 และช่องโหว่ WebKit CVE-2023-41993 จึงแนะนำให้ผู้ใช้งานอัพเดตเพื่อความปลอดภัยในการใช้งาน</p>\n<p>ที่มา: <a href=\"https://9to5mac.com/2023/09/21/ios-17-0-1-re-patches-3-exploited-security-flaws/\">9to5Mac</a></p>\n<p><img src=\"https://www.blognone.com/sites/default/files/externals/60b9fcf23ec0da0fcd3c9db6f5e13a7f.jpg\" alt /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/ios-16\">iOS 16</a></div><div><a href=\"/topics/ipados-17\">iPadOS 17</a></div><div><a href=\"/topics/ipados-16\">iPadOS 16</a></div><div><a href=\"/topics/watchos\">watchOS</a></div><div><a href=\"/topics/watchos-10\">watchOS 10</a></div><div><a href=\"/topics/ventura\">Ventura</a></div><div><a href=\"/topics/monterey\">Monterey</a></div><div><a href=\"/topics/security-patch\">Security Patch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51e6b9619ea3eb1dada929d2016141bc581a187aadbbd91a8985fd8a7c16748f","category":"Thai"}