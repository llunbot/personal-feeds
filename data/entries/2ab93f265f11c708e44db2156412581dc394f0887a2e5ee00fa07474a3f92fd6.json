{"title":"Square Enix หุ้นร่วง 15% หลังกำไรลด, ยอมรับ FF16 ยอดขายไม่เข้าเป้าที่ตั้งไว้","link":"https://www.blognone.com/node/135158","date":1691401899000,"content":"<div><div><div><p>Square Enix เผยผลประกอบการประจำไตรมาส 1/2024 (นับตามปีการเงิน) รายได้รวมโต 14.4% จากการขายเกมเด่นๆ อย่าง Final Fantasy XVI แต่กำไรจากการดำเนินงานลดลง 78.5% (จาก 14.4 พันล้านเยน เหลือ 3 พันล้านเยน) เกิดจากการด้อยค่าทางบัญชีของต้นทุนค่าพัฒนาเกม นอกจากนี้ รายได้จากเกมออนไลน์และเกมมือถือของ Square Enix ยังตกลงในไตรมาสนี้</p>\n<p>ผลของตัวเลขที่ไม่สวยงามนัก ทำให้ราคาหุ้นของ Square Enix ในตลาดหลักทรัพย์โตเกียววันนี้ (7 กรกฎาคม) ลดลงหนักถึง 15%</p>\n<p>Bloomberg ชี้ว่า Takashi Kiryu ประธานของ Square Enix ยอมรับกับนักลงทุนในช่วงตอบคำถาม ว่ายอดขายของ FF16 ไม่เข้าเป้าระดับสูง (high end of expectation) ที่คาดไว้ ส่วนหนึ่งเป็นเพราะเกมมีเฉพาะบน PS5 ซึ่งยังมีฐานผู้เล่นจำกัด</p>\n<p><img src=\"https://www.blognone.com/sites/default/files/externals/5362f2e56d1f102a6441edaf7adf4f9c.jpg\" alt /></p>\n<p>ที่มา - <a href=\"https://www.hd.square-enix.com/eng/ir/pdf/24q1slides.pdf\">Square Enix (PDF)</a>, <a href=\"https://www.bloomberg.com/news/articles/2023-08-07/square-enix-drops-15-after-final-fantasy-and-mobile-setback\">Bloomberg</a>, <a href=\"https://www.videogameschronicle.com/news/square-enix-share-price-drops-amid-claims-final-fantasy-16-didnt-meet-high-end-expecations/\">VGC</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/final-fantasy\">Final Fantasy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ab93f265f11c708e44db2156412581dc394f0887a2e5ee00fa07474a3f92fd6","category":"Thai"}