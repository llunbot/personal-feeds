{"title":"ผู้กำกับ Starfield บอกสคริปต์มีบทสนทนา 150,000 บรรทัด มากกว่า Skyrim เกิน 2 เท่า","link":"https://www.blognone.com/node/125061","date":1633184706000,"content":"<div><div><div><p>Todd Howard ผู้บริหารของ Bethesda และผู้กำกับเกม Starfield ไปขึ้นเวทีงาน Tokyo Game Show 2021 โดยเปิดเผยว่าสคริปต์ของเกม Starfield มีบทสนทนาของตัวละครรวมกันมากกว่า 150,000 บรรทัด มากกว่า Skyrim ที่มี 60,000 บรรทัดเกินเท่าตัว (Howard เป็นผู้กำกับ Skyrim ด้วย)</p>\n<p>เกมของ Bethesda มีชื่อเสียงเรื่องบทสนทนาและเนื้อเรื่องอยู่แล้ว การที่ Starfield มีบทสนทนาที่หลากหลายมากขนาดนี้ย่อมทำให้แฟนๆ RPG หันมาสนใจเกมนี้มากขึ้น</p>\n<p>อย่างไรก็ตาม Kotaku สัมภาษณ์ Wyn Rush นักเขียนบทเกมอีกรายที่ให้ความเห็นว่าบทสนทนาเยอะไม่ใช่เรื่องดีเสมอไป เพราะบทยิ่งยาว เกมก็ยิ่งซับซ้อน ใช้เวลาและทรัพยากรของฝ่ายอื่นๆ มากขึ้นอีกมาก ทั้งฝ่ายจัดการเสียง วิศวกร แอนิเมเตอร์ คนออกแบบฉาก ควบคุมคุณภาพของเกมได้ยากขึ้น ส่วนนักพากย์ก็ต้องใช้เวลาบันทึกเสียงนานขึ้นด้วย</p>\n<p>ที่มา - <a href=\"https://www.pcgamer.com/starfield-has-twice-as-much-dialog-as-skyrim/\">PCGamer</a>, <a href=\"https://kotaku.com/starfield-s-massive-script-equals-massive-amounts-of-wo-1847783307\">Kotaku</a></p>\n<p><img src=\"https://www.blognone.com/sites/default/files/externals/6fb03152d98b88f9064d17204f041de2.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"551724912f5d00550b4c93fbd034474a26b5d318ce28a1676531ab60bc67153c","category":"Thai"}