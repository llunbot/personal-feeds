{"title":"[ไม่ยืนยัน] Apple เตรียมยกเครื่องแอป Apple TV รวมแอปแนวเดียวกันให้เหลือเป็นแอปเดียว","link":"https://www.blognone.com/node/136399","date":1698245259000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม โดยเขาบอกว่าแอปเปิลเตรียมยกเครื่องแอป Apple TV ใหม่ทั้งหมด ให้เป็นแอปรวมคอนเทนต์บันเทิงครบทุกอย่างภายในแอปเดียว ซึ่งจะมีผลประมาณเดือนธันวาคมนี้</p>\n<p>การเปลี่ยนแปลงนี้จะเห็นภาพชัดที่สุดในกล่อง Apple TV ที่เป็นระบบปฏิบัติการ tvOS เนื่องจากมีแอป Apple TV ที่ตอนนี้เป็นแอปหลัก แต่ก็มี Movies กับ TV Shows ที่เป็นคอนเทนต์แยกตามประเภทที่ซื้อจาก iTunes Store แยกออกมาอีกแอป</p>\n<p>ส่วนการเปลี่ยนแปลงใน iOS และ iPadOS จะอยู่ที่แอป iTunes Store ซึ่งนำหัวข้อภาพยนตร์และรายการโทรทัศน์ออกไป แล้วย้ายการซื้อนี้ไปอยู่ที่แอป Apple TV แทน ทั้งหมดนี้จะทำให้ Apple TV มีภาพที่ชัดเจนมากขึ้นในการเป็นแอปวิดีโอสตรีมมิ่งที่รวมทุกอย่างในแอปเดียว</p>\n<p>ที่มา: <a href=\"https://www.bloomberg.com/news/articles/2023-10-24/apple-to-revamp-tv-app-in-step-toward-simplifying-video-services\">Bloomberg</a></p>\n<p><img src=\"https://www.blognone.com/sites/default/files/externals/f14b22d82c77c0dccfaccd331cf9409c.jpg\" /></p>\n</div></div></div><div><div>Topics: </div><div><div><a href=\"/topics/apple-tv\">Apple TV</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div><div><a href=\"/topics/itunes\">iTunes</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"258af637ffe0210c74991a425a2966a42fa603ba0f1b52cf306716242b304d72","category":"Thai"}