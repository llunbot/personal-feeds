{"title":"The New York Times พบคนรุ่นใหม่ยังใช้ Facebook แต่ไว้ซื้อของมือสองใน Marketplace","link":"https://www.blognone.com/node/138734","date":1710570882000,"content":"<div><div><div><p>ผู้อ่าน Blognone น่าจะเคยเห็นบทความว่า<a href=\"https://www.blognone.com/node/129802\">คนรุ่นใหม่</a>ไม่นิยม<a href=\"https://www.blognone.com/node/125454\">เล่น Facebook</a> <a href=\"https://www.blognone.com/node/40590\">อย่างน้อย</a>ก็เป็นเวลา 10 ปี ล่าสุดมีรายงานพิเศษของ The New York Times ค้นพบว่าคนรุ่นใหม่อาจยังไม่เลิกเล่น Facebook ไปเสียทีเดียว แค่อยู่เฉพาะบางพื้นที่ในนั้น</p>\n<p>พื้นที่ที่ว่าก็คือ Facebook Marketplace เซกชันสำหรับให้ผู้ใช้งานโพสต์ซื้อขายสินค้า ซึ่งเริ่มให้บริการมา<a href=\"https://www.blognone.com/node/86017\">ตั้งแต่ปี 2016</a> และ<a href=\"https://www.blognone.com/node/96918\">ในไทยเมื่อปี 2017</a> มีจุดเด่นคือการค้นหาสินค้าที่โพสต์ขายอยู่ใกล้ผู้ใช้งาน กำหนดฟิลเตอร์เลือกหมวดได้ตามต้องการ มีปุ่มเสนอราคาสินค้า หรือเปิดการขายผ่านแชท Messenger ได้</p>\n<p>The New York Times สัมภาษณ์กลุ่มผู้ใช้งานอายุ 20 ต้น ๆ หลายคน ซึ่งใช้งาน Instagram และ TikTok เป็นหลัก บอกว่า Facebook Marketplace มีจุดเด่นคือเป็นสินค้ามือสองที่สภาพดี ขายในราคาส่วนลดทำให้เข้าถึงได้ง่าย อีกทั้งสามารถเจรจานัดรับและจ่ายเงินนอกแพลตฟอร์มได้ โดยอาศัยความน่าเชื่อถือของระบบ Facebook ที่มีอยู่มานาน เป็นจุดเด่นที่ดีกว่าแพลตฟอร์มซื้อขายสินค้ามือสองที่มีมานานก่อนหน้าอย่าง eBay หรือ Craigslist อย่างไรก็ตามกลุ่มที่สัมภาษณ์ก็บอกว่าพวกเขาเคยเจอคนขายที่หลอกลวงเช่นกัน แต่เมื่อดูภาพรวมแล้วถือเป็นพื้นที่ซึ่งดีกว่าแพลตฟอร์มมือสองอื่น</p>\n<p>ที่มา: <a href=\"https://www.nytimes.com/2024/03/14/business/gen-z-facebook-marketplace.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/cba502e8d11480a054c1d3f5d85bd448.jpeg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efe8a70b479d1c9479ff77702cfff9cd0241648c901b81e1da0ced6f386a7240","category":"Thai"}