{"title":"Google เพิ่ม Circle to Search ให้ผู้ใช้ iOS ผ่านแอป Chrome และ Google","link":"https://www.blognone.com/node/144796","date":1740006077000,"content":"<div><div><div><p>กูเกิลเพิ่มความสามารถ <a href=\"https://www.blognone.com/node/137719\">Circle to Search</a> ที่ให้ผู้ใช้งานค้นหาข้อมูลจากสิ่งที่อยู่บนหน้าจอได้ สำหรับผู้ใช้ iOS ผ่านการใช้งาน Chrome หรือแอป Google แล้ว</p>\n<p>ในการเรียกใช้งานบน Chrome ให้กดปุ่ม 3 จุดแล้วเลือก Search Screen with Google Lens จากนั้นวงหรือแตะส่วนที่สนใจเพื่อค้นหาข้อมูล โดยกูเกิลจะเพิ่มปุ่ม Lens แบบเดียวกับ Chrome บนเดสก์ท็อปเร็ว ๆ นี้ ส่วนการใช้งานในแอป Google ให้เรียกใช้งานจาก Search this Screen</p>\n<p>อัปเดตนี้จะทยอยให้กับผู้ใช้งาน Chrome และ Google iOS ในสัปดาห์นี้ มีผลทั่วโลก</p>\n<p><img alt=\"No Description\" src=\"https://www.blognone.com/sites/default/files/externals/7a568d3c20d67cd0450016bfa9b65b6e.jpeg\" /></p>\n<p>นอกจากนี้กูเกิลได้เพิ่มการแสดงผลค้นหาข้อมูลแบบ <a href=\"https://www.blognone.com/node/139757\">AI Overviews</a> ที่สรุปเนื้อหามาให้ สำหรับการค้นหาด้วย Lens ซึ่งกูเกิลบอกว่าด้วย AI ที่คาดเดาคำถามให้เลย ช่วยให้ผู้ใช้งานไม่ต้องป้อนคำถามเพิ่มเติมสำหรับรูปภาพที่น่าจะมีคำถามเฉพาะเจาะจง</p>\n<p>อัปเดตนี้มีผลสำหรับผู้ใช้งานภาษาอังกฤษที่มี AI Overviews ให้ใช้งาน เริ่มที่แอป Google บน Android และ iOS ส่วน Chrome จะมีให้ใช้งานเร็ว ๆ นี้</p>\n<p>ที่มา: <a href=\"https://blog.google/products/google-lens/lens-on-ios-ai-overviews/\">กูเกิล</a></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/ios\">iOS</a></div><div><a href=\"/topics/google-lens\">Google Lens</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9657e5faf569187cb9294600d387fe61c152dc6bd3f477feb62157b784e75780","category":"Thai"}