{"title":"Spotify ร่วมมือกับ Substack สามารถนำพอดคาสต์มาลงแพลตฟอร์มเข้าถึงคนฟังมากขึ้น","link":"https://www.blognone.com/node/139201","date":1712917934000,"content":"<div><div><div><p>Substack แพลตฟอร์มสมัครสมาชิกรับข่าวสารแบบเสียเงิน ซึ่งช่วงหลังขยายมาสู่บริการพอดคาสต์ด้วย ประกาศความร่วมมือกับ Spotify โดยครีเอเตอร์พอดคาสต์บน Substack สามารถเผยแพร่คอนเทนต์มายัง Spotify ได้ ทั้งแบบฟรีและแบบเสียเงิน</p>\n<p>ข้อตกลงนี้ Spotify บอกว่า เพื่อให้ครีเอเตอร์บน Substack สามารถเข้าถึงผู้ใช้งาน Spotify ที่มีอยู่จำนวนมากทั่วโลกกว่า 602 ล้านบัญชี และเป็นฐานคนฟังพอดคาสต์ขนาดใหญ่</p>\n<p>ครีเอเตอร์บน Substack สามารถเลือกเผยแพร่รายการพอดคาสต์ได้เพิ่มเติมผ่านช่องทาง Spotify โดยเชื่อมต่อบัญชีระหว่างสองแพลตฟอร์มเข้าด้วยกัน</p>\n<p>ที่มา: <a href=\"https://newsroom.spotify.com/2024-04-11/spotify-and-substack-partner-to-bring-even-more-podcasts-to-listeners/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/1f5d1379b66e691ce38fdc68a44df2ae.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div><div><a href=\"/topics/substack\">Substack</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c8dff277c9f79dea62ee3072d65d31ceeddf0e753482471792a39d07c1055f7","category":"Thai"}