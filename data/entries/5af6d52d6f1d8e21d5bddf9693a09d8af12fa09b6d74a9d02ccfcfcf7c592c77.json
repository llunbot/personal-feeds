{"title":"The Last of Us Part I ได้เครื่องหมาย Steam Deck Verified จาก Valve แล้ว","link":"https://www.blognone.com/node/134380","date":1686828023000,"content":"<div><div><div><p><strong>The Last of Us Part I</strong> ในช่วงเปิดตัววางขายในพีซีนั้นมีปัญหามากกมายไม่ว่าจะเป็นปัญหาด้านกราฟิก หรือบั๊คต่าง ๆ ที่ทำให้ผู้เล่นหลายคนต่างพากันแจกคะแนนในแง่ลบให้แก้ตัวเกมใน Steam เป็นจำนวนมาก ซึ่งทางทีมงาน <strong>Naughty Dog</strong>  ก็อัพเดตแก้ไขปัญหาของเกมออกมาเรื่อย ๆ จนล่าสุดมาถึงเวอร์ชั่น 1.1.0 แล้ว</p>\n<p>ในรายละเอียดการอัพเดตครั้งนี้เน้นแก้ไขปัญหาเรื่องประสิทธิภาพของตัวเกม,แก้ไขปัญหาเกมแคลชต่าง ๆ และ ประสิทธิภาพสำหรับเครื่อง Steam Deck จากการอัพเดตครั้งนี้ทำให้ตัวเกมได้รับเครื่องหมาย Steam Deck Verified จาก Valve แล้ว โดยเกมจะทำงานอย่างอยู่ที่ <strong>30fps (มีแกว่งบ้างเป็นบางช่วงอยู่ที่ 26-28fps)</strong> ในกราฟิกระดับ Low ทั้งหมด ซึ่งตัวเกมสามารถเล่นได้ตั้งแต่ต้นจนจบแล้ว</p>\n<p><img alt=\"No Description\" src=\"https://www.blognone.com/sites/default/files/externals/23d262c987cf84df61c45e5f2cd64ccc.jpg\" /></p>\n<p>อนึ่ง Steam Deck นั้นมีระดับการรองรับเกมอยู่ 4 ระดับได้แก่</p>\n<ul>\n<li><strong>Verified</strong> : ตัวเกมทำงานได้เป็นอย่างดีบน Steam Deck</li>\n<li><strong>Playable</strong> : ตัวเกมเล่นได้ แต่อาจมีฟังก์ชันบางอย่างที่ผู้เล่นต้องตั้งค่าเอง</li>\n<li><strong>Unsupported</strong> : เกมนี้ไม่สามารถเล่นได้ใน Steam Deck</li>\n<li><strong>Unknown</strong> : ยังไม่ได้มีการตรวจเช็คว่าเกมนี้เล่นบน Steam Deck ได้หรือไม่</li>\n</ul>\n<p><img alt=\"No Description\" src=\"https://www.blognone.com/sites/default/files/externals/21657c06a45a8b9735071440f44354f3.png\" /></p>\n<p>ที่มา - <a href=\"https://store.steampowered.com/news/app/1888930?emclan=103582791472836771&amp;emgid=3663162167656884710\">Steam News Hub</a></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/steam-deck\">Steam Deck</a></div><div><a href=\"/topics/steam\">Steam</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5af6d52d6f1d8e21d5bddf9693a09d8af12fa09b6d74a9d02ccfcfcf7c592c77","category":"Thai"}