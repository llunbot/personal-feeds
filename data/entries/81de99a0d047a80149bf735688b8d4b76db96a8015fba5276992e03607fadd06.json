{"title":"Google Meet ใช้ Gemini ช่วยบันทึกการประชุม, สรุปสาระสำคัญ, แนะนำสิ่งที่ต้องทำต่อได้","link":"https://www.blognone.com/node/145502","date":1743042957000,"content":"<div><div><div><p><a href=\"https://www.blognone.com/node/141689\">Google Meet มีฟีเจอร์ใช้ Gemini ช่วยฟังเสียงและสรุปการประชุมมาตั้งแต่เดือนสิงหาคม 2024</a> ล่าสุดกูเกิลประกาศเพิ่มฟีเจอร์ดังนี้</p>\n<ul>\n<li><a href=\"https://www.blognone.com/node/144803\">caption history scrolling</a> ถ้าอ่าน live caption สดๆ ไม่ทันตอนฟังประชุม สามารถเลื่อนไปอ่าน caption ย้อนหลังทั้งหมดได้จากหน้า Google Meet โดยตรง</li>\n<li>บันทึกการประชุมที่ Gemini ช่วยสรุปให้ สามารถเพิ่มคำแนะนำว่าที่ประชุมควรทำอะไรต่อ (Suggested next steps) ในรูปแบบ checklist และส่งเข้า Gmail รวมถึงสามารถมอบหมายงานแต่ละรายการให้เพื่อนร่วมทีมผ่าน Google Tasks ได้ด้วย</li>\n<li>บันทึกการประชุมจะมีทั้งส่วนบันทึกฉบับเต็ม (full transcript ถอดเสียงการประชุมทั้งหมด) และส่วนสรุป (summary) ที่ลิงก์ไปยังแต่ละส่วนของบันทึกให้ด้วย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a2966b119e124111fff66bb7a647b601.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0778ac7295196d7c39633bcf3be48ebc.png\" /></p>\n<p>นอกจากนี้ <a href=\"https://www.blognone.com/node/143025\">Google Vids แอพสร้างวิดีโอด้วย AI</a> ในชุด Google Workspace ยังเพิ่มฟีเจอร์ใช้ AI ช่วยพากย์เสียงในวิดีโอให้ได้แล้ว โดยจะอิงตามสคริปต์คำพูดที่ AI สร้างให้อีกที เราสามารถเลือกสไตล์เสียงที่ต้องการได้เลย</p>\n<p>ที่มา - <a href=\"https://workspace.google.com/blog/product-announcements/march-workspace-feature-drop?e=48754805\">Google</a></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/gemini\">Gemini</a></div><div><a href=\"/topics/google-vids\">Google Vids</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81de99a0d047a80149bf735688b8d4b76db96a8015fba5276992e03607fadd06","category":"Thai"}