{"title":"[ไม่ยืนยัน] Meta จะใช้ AI ช่วยประเมินความเสี่ยงการออกฟีเจอร์ใหม่มากขึ้น","link":"https://www.blognone.com/node/146739","date":1748826962000,"content":"<span>[ไม่ยืนยัน] Meta จะใช้ AI ช่วยประเมินความเสี่ยงการออกฟีเจอร์ใหม่มากขึ้น</span>\n\n  <div>\n    <div>Body</div>\n              <div><p>ที่ผ่านมาก่อน Meta ออกฟีเจอร์ใหม่ให้กับบริการต่าง ๆ ไม่ว่าจะเป็น Instagram, WhatsApp หรือ Facebook จะมีขั้นตอนหนึ่งเรียกว่าการประเมินความเสี่ยงด้านต่าง ๆ เช่น การละเมิดความเป็นส่วนตัวผู้ใช้งาน, ช่องโหว่ให้เกิดคอนเทนต์ไม่เหมาะสม ไปจนถึงผลกระทบกับผู้ใช้งานเยาวชน ซึ่งขั้นตอนนี้ใช้คนในการตรวจสอบ</p>\n<p>NPR อ้างเอกสารภายในของ Meta โดยบอกว่าบริษัทมีแผนปรับปรุงขั้นตอนประเมินความเสี่ยงนี้ ให้มาใช้ AI ทำงานแทนมากขึ้น เป้าหมายสูงสุดคือ 90% ของงานทั้งหมดที่เกี่ยวข้อง โดยให้ตรวจสอบประเด็นที่เป็นความเสี่ยงระดับต่ำ ส่วนหัวข้อที่เป็นระดับสูงหรือร้ายแรง ยังใช้คนตัดสินใจต่อไป</p>\n<p>ผลที่เกิดขึ้นหากการดำเนินงานเป็นไปตามแผน จะทำให้การออกฟีเจอร์หรือผลิตภัณฑ์ใหม่ทำได้เร็วมากขึ้น แต่ความเสี่ยงคือ AI อาจประเมินไม่รอบด้านหรือผิดพลาด รวมทั้งการพัฒนาผลิตภัณฑ์ก็อาจใช้ช่องโหว่ในการทำให้ผ่านเงื่อนไขตรวจสอบได้</p>\n<p>ที่มา: <a href=\"https://www.npr.org/2025/05/31/nx-s1-5407870/meta-ai-facebook-instagram-risks\">NPR</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 02/06/2025 - 08:16</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4398eaec1714715a6700771a212ad14f88985deffba7995af6f4f5dc62c35e23","category":"Thai"}