{"title":"OpenAI สาธิต AI สร้างเสียงเลียนแบบเหมือนจริง ใช้อินพุทเสียงต้นฉบับเพียง 15 วินาที","link":"https://www.blognone.com/node/138982","date":1711767046000,"content":"<div><div><div><p>OpenAI นำเสนอเทคโนโลยีที่พัฒนาอยู่ด้าน AI โดยเป็นโมเดลสร้างเสียงเสมือนชื่อว่า <strong>Voice Engine</strong> มีจุดเด่นคือใช้ข้อมูลตั้งต้นคือ เสียงพูดต้นฉบับความยาว 15 วินาที และข้อความตัวหนังสือของเสียงต้นแบบนั้น ผลลัพธ์ที่ได้เป็นเสียงพูดที่มีจังหวะ และการแสดงออกอารมณ์เหมือนกับต้นฉบับ</p>\n<p>โมเดล Voice Engine นี้ OpenAI นำมาใช้งานแล้วสำหรับความสามารถการ<a href=\"https://www.blognone.com/node/136878\">ตอบด้วยเสียงของ ChatGPT</a> ซึ่งใช้ชุดข้อมูลเสียงตั้งต้นก่อน แต่ไม่มีแผนเปิดให้ใช้งานทั่วไปกับสาธารณะ เนื่องจากมีความเสี่ยงสูงในการนำไปใช้งานที่ไม่เหมาะสม</p>\n<p>อย่างไรก็ตาม OpenAI มองว่า Voice Engine มีประโยชน์มากหากนำไปใช้งานกับกลุ่มที่เหมาะสมแบบเจาะจง ซึ่ง OpenAI สาธิตการใช้งานหลายกรณี เช่น ใช้สร้างเสียงบรรยายในบทเรียนสำหรับเด็ก, ใช้สร้างเสียงพากย์ทับคอนเทนต์ในภาษาต่าง ๆ โดยคงจังหวะและอารมณ์ไว้, ใช้แปลภาษาท้องถิ่นเพื่อการสื่อสาร เช่น การแพทย์ในพื้นที่ห่างไกล, ช่วยเหลือผู้ป่วยหรือคนที่มีปัญหาการออกเสียง (ดูตัวอย่างทั้งหมดได้จากที่มา)</p>\n<p>อ่านถึงตรงนี้ก็คงเห็นความเสี่ยงหลายอย่าง จึงทำให้ OpenAI ตัดสินใจไม่เผยแพร่เครื่องมือนี้ในเวลานี้ จนกว่าจะได้วิธีจัดการที่เหมาะสมกว่าปัจจุบัน อย่างไรก็ตาม OpenAI เตือนว่าทุกคนควรตระหนักว่าเทคโนโลยีสร้างเสียงปลอมนั้นได้มาถึงจุดนี้แล้ว แม้ว่า OpenAI จะไม่เผยแพร่ให้คนทั่วไปใช้งานก็ตาม ทุกคนจึงควรระมัดระวัง ขณะเดียวกันหน่วยงานกำกับดูแลก็ควรหารือถึงแนวทางรับมือกับการมาของเทคโนโลยีนี้ด้วยเช่นกัน</p>\n<p>ที่มา: <a href=\"https://openai.com/blog/navigating-the-challenges-and-opportunities-of-synthetic-voices\">OpenAI</a> ภาพ <a href=\"https://pixabay.com/illustrations/sound-wave-voice-listen-856771/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/620507739cc9ee4c39d23cacecb41d58.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/text-speech\">Text-to-Speech</a></div><div><a href=\"/topics/fake\">Fake</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a74c8399eb9f1e7562f1f22209b63c472669a8e7f2730f1ce860291d8ef16412","category":"Thai"}