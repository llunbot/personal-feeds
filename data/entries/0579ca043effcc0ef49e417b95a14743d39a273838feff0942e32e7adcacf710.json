{"title":"กูเกิลเปิดตัว AI co-scientist ผู้ช่วยนักวิทยาศาสตร์พลัง Gemini ช่วยนำเสนอ-ตรวจสอบไอเดีย","link":"https://www.blognone.com/node/144813","date":1740057793000,"content":"<div><div><div><p>กูเกิลเปิดตัว \"เพื่อนนักวิทยาศาสตร์เสมือน\" (AI co-scientist หรือ virtual scientific collaborator) เป็นการนำ Gemini 2.0 มาปรับแต่งเพื่อเป็นคู่คิดให้นักวิทยาศาสตร์ ช่วยเสนอสมมติฐานและแผนการวิจัย ตามโจทย์วิจัยที่ได้รับมอบหมาย</p>\n<p>ผู้ช่วยนักวิทยาศาสตร์ AI ใช้ระบบ multi-agent สร้าง agent หลายๆ ตัวมารับบทบาทที่แตกต่างกัน เช่น ช่วยคิดไอเดีย ตรวจสอบไอเดีย ให้คะแนนไอเดีย ฯลฯ แล้วนำไอเดียที่ได้มาจัดลำดับคะแนน ตัว agent สามารถค้นหาข้อมูลในเว็บ หรือเรียกใช้โมเดลเฉพาะทางอื่นๆ เพื่อตรวจสอบความเป็นไปได้ของสมมติฐาน</p>\n<p>นอกจากการระดมสมองหาไอเดียที่มีคุณภาพแล้ว ผู้ช่วยนักวิทยาศาสตร์ยังสามารถทำแผนการวิจัย จัดแบ่งทรัพยากร จัดคิวงาน ให้เราได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/f2e2a33fded253773e93edeb1956b0d9.png\" /></p>\n<p><img alt=\"No Description\" src=\"https://www.blognone.com/sites/default/files/externals/8ff47268dfee61fa909b7a821fe26211.png\" /></p>\n<p><img alt=\"No Description\" src=\"https://www.blognone.com/sites/default/files/externals/851be43a2748004d46b1963af3644ac1.png\" /></p>\n<p>กูเกิลบอกว่าการใช้ระบบ multi-agent ทำงานเฉพาะทาง ทำให้ AI co-scientist ได้คะแนนการประเมินผลลัพธ์ที่ดีกว่าโมเดลทั่วไปในตลาด เช่น การประเมินแบบ <a href=\"https://en.wikipedia.org/wiki/Elo_rating_system\">Elo rating</a> แล้วนำไปเทียบกับ <a href=\"https://www.blognone.com/node/144245\">Gemini 2.0 Flash Thinking</a>, <a href=\"https://www.blognone.com/node/144520\">Gemini 2.0 Pro</a> และ OpenAI o1</p>\n<p><img alt=\"No Description\" src=\"https://www.blognone.com/sites/default/files/externals/422e76164602ac483cd35c2133b610f0.png\" /></p>\n<p><img alt=\"No Description\" src=\"https://www.blognone.com/sites/default/files/externals/22c8060656aef28db60fc3664ddaa8c7.png\" /></p>\n<p><img alt=\"No Description\" src=\"https://www.blognone.com/sites/default/files/externals/d6c74e72ee7899b265bf71c5649f9998.png\" /></p>\n<p>นอกจากการประเมินความสามารถของโมเดลแล้ว กูเกิลยังนำข้อสมมติฐานที่ได้จาก AI co-scientist ไปทดลองในห้องแล็บทางวิทยาศาสตร์จริงๆ และได้ผลที่น่าพอใจทั้งในสาขาการวิจัยยา, การแพทย์ และชีววิทยา</p>\n<p>กูเกิลยังเปิดทดสอบ AI co-scientist ในวงปิด โดยต้องสมัครเข้าผ่านโครงการ Trusted Tester Program และรอได้รับการคัดเลือกก่อน</p>\n<p>ที่มา - <a href=\"https://blog.google/feed/google-research-ai-co-scientist/\">Google</a>, <a href=\"https://research.google/blog/accelerating-scientific-breakthroughs-with-an-ai-co-scientist/\">Google Research</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/google-research\">Google Research</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0579ca043effcc0ef49e417b95a14743d39a273838feff0942e32e7adcacf710","category":"Thai"}