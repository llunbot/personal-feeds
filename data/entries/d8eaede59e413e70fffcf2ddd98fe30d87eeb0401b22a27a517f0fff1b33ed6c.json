{"title":"สตูดิโอผู้สร้างเกม Celeste ยกเลิกโครงการเกมใหม่ Earthblade หลังมีความแตกแยกในบริษัท","link":"https://www.blognone.com/node/144317","date":1737855845000,"content":"<div><div><div><p>Extremely OK Games สตูดิโออิสระจากแคนาดา ผู้สร้างชื่อจากเกม Celeste ประกาศยกเลิกโครงการเกมถัดไป Earthblade ที่ประกาศไว้เมื่อปี 2022</p>\n<p>Earthblade เป็นเกมแนว Metroidvania มุมมอง 2D ด้านข้าง ผจญภัยในดันเจี้ยนขนาดใหญ่ที่แผนที่เชื่อมกันหมด (แผนที่เป็นรูปดาบตามชื่อเกม) เดิมทีเกมมีกำหนดออกปี 2023 แล้วเลื่อนมาเรื่อยๆ จนประกาศยกเลิกในที่สุด</p>\n<p>Maddy Thorson ผู้กำกับเกมอธิบายว่า สาเหตุของการยกเลิกมาจากความล่าช้าในการพัฒนาเกม และความแตกแยกภายในสตูดิโอ ระหว่างฝ่ายของเขา กับฝ่ายของ Pedro Medeiros ผู้กำกับศิลป์และผู้วาดภาพพิกเซลของเกม Celeste เกี่ยวกับสิทธิความเป็นเจ้าของเกม Celeste จนสุดท้าย Pedro แยกตัวไปสร้างเกมใหม่ชื่อ <a href=\"https://saint11.art/games/neverway/\">Neverway</a></p>\n<p>ความแตกแยกในสตูดิโอทำให้ Maddy และผู้ร่วมก่อตั้งอีกคนคือ Noel Berry กลับมาทบทวนตัวเอง ว่าไม่สามารถทำโครงการเกมขนาดใหญ่ระดับ Earthblade ไหว (จากความกดดันที่ทำ Celeste ประสบความสำเร็จ) จึงตัดสินใจยกเลิกโครงการ แล้วหันมาออกแบบเกมใหม่ที่อยู่ในระดับเดียวกับ Celeste แทน</p>\n<p>ที่มา - <a href=\"https://exok.com/posts/2025-01-22-earthblade-final-update/\">Extremely OK Games</a>, <a href=\"https://www.eurogamer.net/celeste-studio-cancels-2d-explor-action-game-earthblade-nearly-four-years-after-its-announcement\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/9a5782a1f36b13e221282b0e1d2d2f42.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6ffccaade7d3496e8001bf227771aa3a.png\" /></p>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8eaede59e413e70fffcf2ddd98fe30d87eeb0401b22a27a517f0fff1b33ed6c","category":"Thai"}