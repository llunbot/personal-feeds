{"title":"Microsoft ถอยกลับโมเดลของ Bing Image Creator หลังผู้ใช้งานโวยคุณภาพแย่ลง","link":"https://www.blognone.com/node/144042","date":1736509722000,"content":"<div><div><div><p>Bing Image Creator เครื่องมือสร้างรูปภาพด้วย AI ของ Bing ซึ่งมี<a href=\"https://www.blognone.com/node/133106\">ให้ใช้งานมาตั้งแต่ปี 2023</a> พบปัญหาหลังผู้ใช้งานบอกว่ารูปที่ถูกสร้างออกมามีคุณภาพแย่ลง</p>\n<p>ไมโครซอฟท์<a href=\"https://blogs.bing.com/search/December-2024/Bringing-more-magic-to-Bing-Image-Creator\">ประกาศ</a>เมื่อเดือนที่แล้วว่าได้อัปเดตโมเดลที่ใช้งานเบื้องหลัง Bing Image Creator เป็น DALL-E 3 PR16 บอกว่าทำงานได้เร็วขึ้นสองเท่า พร้อมรูปภาพที่คุณภาพสูงมากขึ้น</p>\n<p>Jordi Ribas หัวหน้าฝ่าย Search ของไมโครซอฟท์<a href=\"https://x.com/JordiRib1/status/1876877658421944610\">ยืนยัน</a>ว่าพบปัญหาคุณภาพของรูปที่สร้างขึ้นมาจริง จึงตัดสินใจถอยกลับโมเดลที่ทำงานเป็น DALL-E 3 PR13 โดยมีผลโดยเร็วที่สุดสำหรับลูกค้า Pro ก่อน อย่างไรก็ตามกระบวนการถอยกลับโมเดลนั้นใช้เวลานาน คาดว่าจะมีผลกับผู้ใช้งานทุกคนในอีก 2-3 สัปดาห์ข้างหน้า</p>\n<p>ที่มา: <a href=\"https://techcrunch.com/2025/01/08/microsoft-rolls-back-its-bing-image-creator-model-after-users-complain-of-degraded-quality/\">TechCrunch</a></p>\n<p><img src=\"https://www.blognone.com/sites/default/files/externals/b0bdcb65a863a7ff72fda49c86683014.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft\">Microsoft</a></div><div><a href=\"/topics/dall-e\">Dall-E</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d922ecb8c6b3b56ae253bc5d2aa61ff4382156ae011610d79eaf34802c572945","category":"Thai"}