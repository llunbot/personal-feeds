{"title":"เกมไมโครซอฟท์ขึ้นสโตร์ PlayStation, Nintendo แล้ว ใช้ชื่อ Microsoft ไม่มีคำว่า Xbox","link":"https://www.blognone.com/node/138360","date":1708660623000,"content":"<div><div><div><p>หลังจาก <a href=\"https://www.blognone.com/node/138327\">ไมโครซอฟท์ประกาศนำเกม 4 เกมลงคอนโซลคู่แข่งทั้ง PlayStation และ Nintendo Switch</a> ตอนนี้เกมบางส่วนขึ้นบนสโตร์ของทั้งฝั่ง PlayStation และ Switch เรียบร้อยแล้ว สิ่งที่น่าสนใจคือไม่มีคำว่า \"Xbox\" แปะอยู่ในทุกกรณี และชื่อผู้พัฒนาใช้คำว่า Microsoft Corporation หรือ Microsoft Studios แทน</p>\n<p>กรณีของ Nintendo Switch นั้นไม่ใช่ครั้งแรกที่ไมโครซอฟท์นำเกมไปขาย เพราะเคยมี<a href=\"https://www.nintendo.com/us/store/products/ori-and-the-blind-forest-definitive-edition-switch/\">เกม Ori and the Blind Forest</a> ที่ไมโครซอฟท์เป็นผู้จัดจำหน่ายให้</p>\n<p>กรณีของ PlayStation Store ถือเป็นครั้งแรกที่มีชื่อไมโครซอฟท์ขึ้นบนสโตร์ แต่มีเพียง 3 เกมเท่านั้น เพราะ<a href=\"https://store.playstation.com/en-us/product/UP1003-PPSA17168_00-HIFIRUSH00000000\">เกม Hi-Fi Rush</a> เลือกใช้ชื่อ Bethesda Softworks เป็นผู้จัดจำหน่ายแทน ซึ่งตรงนี้สะท้อนการบริหารภายในของ Xbox Game Studios ที่ยังแยกบริหาร Bethesda และ Activision Blizzard จากสตูดิโออื่นๆ ในเครือ</p>\n<p>การขายเกมข้ามแพลตฟอร์มลักษณะนี้เคยเกิดขึ้นมาก่อน โดย<a href=\"https://www.blognone.com/node/121055\">เกมเบสบอล MLB The Show ของโซนี่เริ่มไปขายบน Xbox Store ในปี 2021</a> และ <a href=\"https://www.blognone.com/node/126953\">Nintendo Switch ในปี 2022</a></p>\n<p>ที่มา</p>\n<ul>\n<li><a href=\"https://www.nintendo.com/us/store/products/pentiment-switch/\">Pentiment (Nintendo Switch)</a></li>\n<li><a href=\"https://store.playstation.com/en-us/product/UP6312-PPSA15546_00-PLATITUDE0000000\">Pentiment (PlayStation)</a></li>\n<li><a href=\"https://store.playstation.com/en-us/concept/10008048\">Grounded (PlayStation)</a></li>\n<li><a href=\"https://store.playstation.com/en-us/product/UP1003-PPSA17168_00-HIFIRUSH00000000\">Sea of Thieves (PlayStation)</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/9c4ca666f2137a8903a7f35eddd48243.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5f7f134851aa011b7e49d74786e8db04.png\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/nintendo-switch\">Nintendo Switch</a></div><div><a href=\"/topics/grounded\">Grounded</a></div><div><a href=\"/topics/sea-of-thieves\">Sea of Thieves</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81c3722db66e06685479eca6ef316fb4f794434dd2a39ba3d5ef758b8078774f","category":"Thai"}