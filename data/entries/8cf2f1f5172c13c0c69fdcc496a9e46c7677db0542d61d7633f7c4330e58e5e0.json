{"title":"เป็นทางการแล้ว HPE ประกาศซื้อกิจการ Juniper Networks มูลค่าดีล 4.9 แสนล้านบาท","link":"https://www.blognone.com/node/137576","date":1704844169000,"content":"<div><div><div><p>Hewlett Packard Enterprise หรือ HPE ประกาศบรรลุข้อตกลงเพื่อซื้อกิจการ Juniper Networks โดยจะทำการซื้อหุ้นทั้งหมดของ Juniper ที่ราคา 40 ดอลลาร์ต่อหุ้นด้วยเงินสด มูลค่าดีลประมาณ 14,000 ล้านดอลลาร์ หรือราว 4.9 แสนล้านบาท ตามที่<a href=\"https://www.blognone.com/node/137551\">มีข่าวออกมา</a>ก่อนหน้านี้</p>\n<p>HPE บอกว่าการรวมผลิตภัณฑ์ของทั้ง HPE และ Juniper จะทำให้บริษัทมีกลุ่มธุรกิจสินค้าเครือข่าย (Network) ที่มีเทคโนโลยีนำหน้ามากขึ้น และมีอัตรากำไรที่มากขึ้น โดย HPE คาดว่าธุรกิจเครือข่ายจะเติบโตเป็นเท่าตัวหลังการควบรวม</p>\n<p>ก่อนหน้านี้ HPE เคย<a href=\"https://www.blognone.com/node/66274\">ซื้อกิจการ</a>ธุรกิจเครือข่ายคือ Aruba เมื่อปี 2015 โดยตอนนั้นยังรวมกันเป็น HP</p>\n<p>หลังการควบรวมเสร็จสิ้น Rami Rahim ซีอีโอ Juniper จะเป็นหัวหน้าส่วนธุรกิจเครือข่ายของ HPE และขึ้นตรงกับ Antonio Neri ซีอีโอ HPE</p>\n<p>ที่มา: <a href=\"https://www.hpe.com/us/en/newsroom/press-release/2024/01/hpe-to-acquire-juniper-networks-to-accelerate-ai-driven-innovation.html\">HPE</a></p>\n<p><img alt=\"No Description\" src=\"https://www.blognone.com/sites/default/files/externals/300e5403d3c76e92c6539bf4d002cf38.jpg\" /></p>\n</div></div></div><div><div>Topics: </div><div><div><a href=\"/topics/juniper\">Juniper</a></div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div><div><a href=\"/topics/network\">Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cf2f1f5172c13c0c69fdcc496a9e46c7677db0542d61d7633f7c4330e58e5e0","category":"Thai"}