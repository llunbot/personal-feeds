{"title":"Microsoft พรีวิวฟีเจอร์ Copilot ใน OneDrive: สรุปเนื้อหา, ช่วยค้นข้อมูล และรองรับภาษาไทย","link":"https://www.blognone.com/node/138510","date":1709425019000,"content":"<div><div><div><p>ไมโครซอฟท์พรีวิวความสามารถ Copilot ใน OneDrive ที่<a href=\"https://www.blognone.com/node/136065\">ประกาศ</a>ไปก่อนหน้านี้ ซึ่งช่วยให้ดึงข้อมูลที่ต้องการได้จากไฟล์ในนั้นอย่างสะดวกมากขึ้น รองรับทั้ง OneDrive บนเว็บ และ File Viewer ใน Microsoft Teams, OneDrive และ SharePoint สำหรับลูกค้าที่สมัครใช้ Copilot ใน Microsoft 365</p>\n<p>ตัวอย่างความสามารถ เช่น สรุปเนื้อหาในเอกสาร, ถามคำถามที่หาคำตอบได้จากข้อมูลในไฟล์ เช่น สรุปยอดขายในพื้นที่ แยกยอดขายรายเดือน, ค้นหาไฟล์ที่ต้องการด้วย Natural Language (เช่น แสดงไฟล์ที่แก้ไขในช่วง 7 วันที่ผ่านมา), สร้างสรุป ตาราง หรือ FAQs, คำแนะนำปรับปรุงเนื้อหาในไฟล์</p>\n<p>Copilot ใน OneDrive รองรับไฟล์หลายสกุลทั้งไฟล์ Office (DOC, DOCX, PPT, PPTX, XLSX), Microsoft 365 ฟอร์แมตใหม่ (FLUID, LOOP), PDF, TXT, RTF, ASPX, HTM, HTML, ODT, ODP</p>\n<p>Copilot ใน OneDrive จะเริ่มอัพเดตให้ผู้ใช้งานช่วงเดือนมีนาคม-เมษายน นอกจากนี้ยังรองรับภาษาไทยอีกด้วย</p>\n<p>ที่มา: <a href=\"https://techcommunity.microsoft.com/t5/microsoft-onedrive-blog/copilot-in-onedrive-a-new-wave-of-file-interaction/ba-p/4070738\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/51a028704242354ca2e4cb9e5c190020.png\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/microsoft-copilot\">Microsoft Copilot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"035287f0ec58424852ced70aa205ace200ce3e456796dc0246fbadaa54161a17","category":"Thai"}