{"title":"สเปนทดลองมินิบัสไร้คนขับ วิ่งได้ 120 กม. แบบไม่ต้องชาร์จ ทดสอบแล้วปลอดภัย!","link":"https://www.blognone.com/node/145307","date":1742221186000,"content":"<div><div><div><p>Renault ร่วมมือกับ WeRide ทดสอบรถมินิบัสไร้คนขับต้นแบบในเมืองบาร์เซโลนา เพื่อให้บริการรับส่งผู้โดยสารฟรีในระยะทาง 2.2 กม. ผ่านเส้นทางในเมืองเป็นวงกลม โดยมีจุดจอดรถ 4 จุด ขับไปตามถนนด้วยกล้อง 10 ตัว และเซ็นเซอร์ 8 ตัว</p>\n<p>จากการทดสอบ ทางเจ้าหน้าที่ไม่พบอุบัติเหตุใด ๆ แม้จะมีเสียงตอบรับทั้งที่ดีและไม่ดีจากผู้โดยสาร ส่วนการทดสอบในเมืองวาลองซ์ ประเทศฝรั่งเศส และที่สนามบินซูริกยังอยู่ในช่วงทดสอบเช่นกัน แต่ยังไม่มีผลสรุปอย่างเป็นทางการ</p>\n<p>มินิบัสไร้คนขับคันนี้สามารถวิ่งได้ 120 กม. โดยไม่ต้องชาร์จ และทำความเร็วได้ 40 กม./ ชม. ซึ่งคาดว่าจะเป็นทางเลือกที่มีประสิทธิภาพ ทั้งด้านความยั่งยืน และด้านต้นทุน เนื่องจากปล่อยก๊าซคาร์บอนไดออกไซด์ต่ำต่อกิโลเมตรต่อผู้โดยสาร</p>\n<p>เมื่อเทียบกับยานพาหนะสาธารณะตัวเลือกอื่นๆ ก็มีความยืดหยุ่นมากขึ้น และสามารถทำงานได้อย่างปลอดภัยตลอด 24 ชั่วโมงทุกวัน โดยมีระบบการควบคุมดูแลระยะไกล ที่ควบคุมยานพาหนะทั้งหมด</p>\n<p>แม้ยุโรปยังตามหลังสหรัฐฯ และจีนในการพัฒนาเทคโนโลยีไร้คนขับ แต่ Renault ตั้งเป้าที่จะพัฒนานวัตกรรมนี้ให้สำเร็จ โดยมุ่งเน้นไปที่การขับขี่ปลอดภัยในหัวเมือง</p>\n<p>ที่มา: <a href=\"https://apnews.com/article/driverless-bus-renault-barcelona-autonomous-vehicle-spain-6d4e53b90690f3217445d3744a366615\">AP News</a>, <a href=\"https://www.renaultgroup.com/en/magazine/new-uses-and-services/autonomous-vehicles-renault-group-opts-for-different-strategies-for-passenger-cars-and-public-transport-vehicles/\">Renault Group</a></p>\n<p><img alt=\"alt=&quot;Renault&quot;\" src=\"https://www.blognone.com/sites/default/files/externals/b1c677433cfa2634c013d414bf988f27.jpeg\" /></p>\n</div></div></div><div><div>Topics: </div><div><div><a href=\"/topics/spain\">Spain</a></div><div><a href=\"/topics/autonomous\">Autonomous</a></div><div><a href=\"/topics/electric-vehicles\">Electric Vehicles</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e45725327091d81b80be7f4e15ddb1f6cfe279a0352c269d61709ce1c1ab4456","category":"Thai"}