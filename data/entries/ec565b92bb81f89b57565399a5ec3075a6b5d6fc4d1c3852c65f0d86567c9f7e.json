{"title":"Epic ยื่นฟ้องซัมซุงและกูเกิล จากระบบ Auto Blocker บนมือถือซัมซุง บล็อคแอพนอกสโตร์","link":"https://www.blognone.com/node/142305","date":1727761635000,"content":"<div><div><div><p>Epic Games ยื่นฟ้องกูเกิลและซัมซุง เนื่องจากพยายามบล็อคการติดตั้งแอพนอกสโตร์ จาก<a href=\"https://www.blognone.com/node/137670\">ฟีเจอร์ Auto Blocker ในรอม One UI ของซัมซุง</a> ซึ่ง Epic มองว่ายิ่งช่วยทำให้กูเกิลผูกขาด Google Play Store บนฮาร์ดแวร์ของซัมซุงยิ่งกว่าเดิม</p>\n<p>Epic Games บอกว่าซัมซุง \"ตั้งใจ\" เพิ่มฟีเจอร์ Auto Blocker เข้ามาหลัง <a href=\"https://www.blognone.com/node/137188\">Epic หลังจากชนะคดีต่อกูเกิลโดยตรง</a> แปลว่าเป็นความพยายามที่ชัดเจนในการผูกขาด Google Play Store และ Samsung Galaxy Store ไม่ให้สโตร์รายอื่นเข้ามาแข่งขันได้ และ Epic ยกตัวอย่างการติดตั้ง Epic Games Store เวอร์ชัน Android ว่าต้องทำถึง 21 ขั้นตอนกว่าจะสำเร็จ หากอุปกรณ์เครื่องนั้นมี Auto Blocker ของซัมซุงเปิดใช้งานอยู่</p>\n<p>Epic ยังยกกรณีในอดีตที่กูเกิลมีพฤติกรรมรวมหัวกับซัมซุง ร่วมกันผูกขาดทางเลือกในการติดตั้งแอพบน Android โดยยกหลักฐานเป็นอีเมลของกูเกิลในปี 2020 ที่กูเกิลยอมจ่ายเงินให้ซัมซุง 50 ล้านดอลลาร์ เพื่อไม่ให้ผลักดัน Galaxy Store ขึ้นมาเป็นคู่แข่งของ Play Store</p>\n<p>ที่มา - <a href=\"https://www.epicgames.com/site/en-US/news/filing-suit-against-google-and-samsung-for-illegally-colluding-to-block-competition-in-app-distribution-and-undermining-the-epic-v-google-jury-verdict?sessionInvalidated=true\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/b296efeae7e9e12e310360ddd6b94ef9.png\" /></p>\n<blockquote><p>We’ve filed new antitrust and Unfair Competition Law claims against Google and Samsung. A jury found Google’s practices illegal and we’re concerned that Google is encouraging Android hardware makers and carriers to adopt and continue Google’s unlawful practices in advance of the… <a href=\"https://t.co/gBRFYgripd\">https://t.co/gBRFYgripd</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1840788149716623459?ref_src=twsrc%5Etfw\">September 30, 2024</a></p></blockquote>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/antitrust\">Antitrust</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div><div><a href=\"/topics/google-play\">Google Play</a></div><div><a href=\"/topics/google\">Google</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec565b92bb81f89b57565399a5ec3075a6b5d6fc4d1c3852c65f0d86567c9f7e","category":"Thai"}