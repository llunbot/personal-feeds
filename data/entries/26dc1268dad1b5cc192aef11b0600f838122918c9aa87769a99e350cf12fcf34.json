{"title":"ซีอีโอ Arm ยืนยัน สัญญาเอ็กซ์คลูซีฟ Qualcomm กับ Windows จบปี 2024 เปิดทางซีพียูค่ายอื่นด้วย","link":"https://www.blognone.com/node/137664","date":1705282932000,"content":"<div><div><div><p>Rene Haas ซีอีโอของ Arm ให้สัมภาษณ์กับเว็บไซต์ Stratechery เปิดเผยข้อมูลว่าสัญญาเอ็กซ์คลูซีฟระหว่าง Qualcomm กับไมโครซอฟท์ ที่ Qualcomm เป็นผู้ผลิตซีพียูสำหรับ Windows on Arm แต่เพียงผู้เดียว จะจบลงในปี 2024 ผลคือเราอาจได้เห็นผู้ผลิตซีพียูรายอื่นทำชิป Arm สำหรับระบบปฏิบัติการ Windows บ้างแล้ว</p>\n<p><a href=\"https://www.blognone.com/node/88003\">ไมโครซอฟท์มีสายสัมพันธ์กับ Qualcomm มายาวนานตั้งแต่ปี 2016</a> ตัวอย่างที่ชัดเจนคือ <a href=\"https://www.blognone.com/node/112316\">ผลิตภัณฑ์ตระกูล Surface ที่เป็น Arm ใช้ซีพียู Qualcomm รุ่นพิเศษที่ปรับแต่งให้ไมโครซอฟท์โดยเฉพาะ</a></p>\n<p>เมื่อสัญญาเอ็กซ์คลูซีฟระหว่าง Qualcomm กับไมโครซอฟท์จบลง เราจึงมีโอกาสเห็นผู้ผลิตชิป Arm รายอื่น เช่น Samsung, MediaTek จากฝั่งมือถือ รวมถึงมีข่าวลือว่า NVIDIA กับ AMD ก็สนใจเข้ามาผลิตชิป Arm สำหรับ Windows ด้วยเช่นกัน โดยเฉพาะ NVIDIA ที่มีประสบการณ์ทำชิป Arm มาตั้งแต่ยุค Tegra, Nintendo Switch รวมถึงชิป Grace ฝั่งเซิร์ฟเวอร์</p>\n<p>ฝั่ง Qualcomm เองถึงแม้หมดสัญญาเอ็กซ์คลูซีฟแล้ว แต่ก็ยังมีชิปรุ่นสำคัญคือ <a href=\"https://www.blognone.com/node/136385\">Snapdragon X Elite</a> ที่จะเข้าทำตลาดช่วงกลางปี 2024 นี้</p>\n<p>ที่มา - <a href=\"https://stratechery.com/2024/an-interview-with-arm-ceo-rene-haas/\">Stratechery</a> via <a href=\"https://www.tomshardware.com/pc-components/cpus/windows-on-arm-may-be-a-thing-of-the-past-soon-arm-ceo-confirms-qualcomms-exclusivity-agreement-with-microsoft-expires-this-year\">Tom's Hardware</a></p>\n<p><img src=\"https://www.blognone.com/sites/default/files/externals/e68e76c25684c09c736e73fa3576c2eb.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/arm\">Arm</a></div><div><a href=\"/topics/microsoft\">Microsoft</a></div><div><a href=\"/topics/arm-pc\">ARM PC</a></div><div><a href=\"/topics/windows\">Windows</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26dc1268dad1b5cc192aef11b0600f838122918c9aa87769a99e350cf12fcf34","category":"Thai"}