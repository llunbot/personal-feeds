{"title":"Mozilla ประกาศปิดเซิร์ฟเวอร์ Fediverse มีผล 17 ธันวาคม เป็นต้นไป","link":"https://www.blognone.com/node/142048","date":1726618800000,"content":"<div><div><div><p>Mozilla ประกาศปิดบริการแพลตฟอร์มโซเชียลกระจายศูนย์บน Fediverse โดเมน Mozilla.Social มีผลตั้งแต่วันที่ 17 ธันวาคมเป็นต้นไป โดยแนะนำให้ผู้ใช้งานดาวน์โหลดข้อมูลของตนเองออกมา หรือย้ายข้อมูลไปอยู่ที่บริการอื่นบน Fediverse เช่น Mastodon แทน ซึ่งสามารถทำได้เพราะ Fediverse เป็นระบบเปิด</p>\n<p>Mozilla.Social เป็นโครงการสร้างโซเชียลแบบกระจายศูนย์ ที่มีสถานะโครงการทดลอง <a href=\"https://www.blognone.com/node/131958\">เริ่มทดสอบในปี 2023</a> จำนวนผู้ใช้งานเป็นประจำมีไม่ถึงพันคน ทำให้<a href=\"https://www.blognone.com/node/138191\">มีข่าว</a>ก่อนหน้านี้แล้วว่า Mozilla.Social จะถูกยกเลิกโครงการตามแผนลดการลงทุนโครงการที่ไม่ใช้ผลิตภัณฑ์หลักของ Mozilla</p>\n<p>ใน<a href=\"https://support.mozilla.org/en-US/kb/mozilla-social-faq\">หน้าซัพพอร์ต</a>ที่อธิบายรายละเอียดการปิดบริการ Mozilla.Social นั้น Mozilla บอกว่าการปิดเซิร์ฟเวอร์ Fediverse เป็นการตัดสินใจที่ยากลำบาก</p>\n<p>ที่มา: <a href=\"https://techcrunch.com/2024/09/17/mozilla-exits-the-fediverse-and-will-shutter-its-mastodon-server-in-december/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/d2da6f53821b6f1995fa67fb9871b69c.png\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/fediverse\">Fediverse</a></div><div><a href=\"/topics/mastodon\">Mastodon</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a6ba69f9df84594fe88e37611a0f25275241c1b79eb02e8decdfde52c9c77fc","category":"Thai"}