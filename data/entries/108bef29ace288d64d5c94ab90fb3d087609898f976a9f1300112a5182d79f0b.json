{"title":"Brave โอเพนซอร์ส Cookiecrumbler ตัวบล็อคหน้าจอแจ้งเตือนว่าเว็บไซต์นี้เก็บคุกกี้","link":"https://www.blognone.com/node/146098","date":1745817074000,"content":"<div><div><div><p>เว็บเบราว์เซอร์ Brave ประกาศโอเพนซอร์ส Cookiecrumbler ตัวบล็อคหน้าจอแจ้งเตือนว่าเว็บไซต์นี้มีเก็บคุกกี้ ที่หลายคนรำคาญเวลาเข้าชมเว็บไซต์ต่างๆ ในยุคสมัยนี้</p>\n<p>Brave มีระบบ Cookiecrumbler มาตั้งแต่ปี 2022 เทคนิคการทำงานของมันใช้โมเดล LLM ตรวจจับส่วนของเว็บไซต์ที่ประกาศแจ้งเตือนว่าเก็บคุกกี้ แทนการเขียนกฎตรวจจับ (rule-based) ที่อาจทำงานผิดพลาด บล็อคหน้าเว็บพังจนใช้งานไม่ได้ อีกทั้งยังสามารถทำงานกับเว็บไซต์ภาษาต่างๆ ได้ด้วย (ตัวอย่างที่ Brave ยกมาให้ดูเป็นหน้าแจ้งเตือนคุกกี้ภาษาไทยของ Sanook)</p>\n<p>ตัวระบบเซิร์ฟเวอร์ของ Cookiecrumbler แยกจากเบราว์เซอร์อยู่แล้ว วิธีการทำงานคือมีรายชื่อของเว็บไซต์เพื่อ crawl ดูดตัว HTML มาเก้บไว้ แล้วเรียก Cookiecrumbler มาอ่านผ่าน API เช็คว่าเป็นส่วนแจ้งเตือนคุกกี้หรือไม่ และเสนอ fix คือวิธีการบล็อค HTML element เหล่านี้กลับคืนมา โดย <a href=\"https://github.com/brave-experiments/cookiecrumbler-issues/issues\">Brave เผยแพร่ผลการอ่านหน้าเว็บลง GitHub</a> เพื่อเป็นประโยชน์กับชุมชนผู้พัฒนาแอพสาย ad blocker ต่อไป</p>\n<p>ที่มา - <a href=\"https://github.com/brave/cookiecrumbler/\">Cookiecrumbler GitHub</a>, <a href=\"https://brave.com/privacy-updates/33-cookiecrumbler/\">Brave Blog</a></p>\n<p><img alt=\"No Description\" src=\"https://www.blognone.com/sites/default/files/externals/738e3ffcab560381afc73d36ac470911.png\" /></p>\n</div></div></div><div><div>Topics: </div><div><div><a href=\"/topics/brave\">Brave</a></div><div><a href=\"/topics/browser\">Browser</a></div><div><a href=\"/topics/open-source\">Open Source</a></div><div><a href=\"/topics/ad-blocking\">Ad Blocking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"108bef29ace288d64d5c94ab90fb3d087609898f976a9f1300112a5182d79f0b","category":"Thai"}