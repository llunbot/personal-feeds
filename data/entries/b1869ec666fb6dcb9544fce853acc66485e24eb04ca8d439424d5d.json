{"title":"GitHub บังคับผู้ใช้ทุกคนที่ส่งโค้ดเข้าระบบ ต้องเปิด 2FA","link":"https://www.blognone.com/node/132958","date":1678421782000,"content":"<div><div><div><p>GitHub ประกาศมาตรการใหม่ บังคับผู้ใช้ทุกคนที่ส่งโค้ดเข้าในระบบต้องเปิด 2FA <a href=\"https://www.blognone.com/node/131882\">ตามที่ประกาศไว้เมื่อปลายปี 2022</a> โดยจะเริ่มค่อยๆ บังคับตั้งแต่วันที่ 13 มีนาคมนี้เป็นต้นไป</p>\n<p>การบังคับจะเป็นการแจ้งผู้ใช้บางกลุ่ม และเมื่อผู้ใช้ได้รับแจ้งเตือนแล้วจะมีเวลา 45 วันในการเปิด 2FA ขึ้นมาใช้งาน หากไม่เปิดใช้งานตามกำหนดก็จะใช้งานตามปกติไม่ได้จนกว่าจะเปิดใช้งาน</p>\n<p>สำหรับกระบวนการใช้งาน 2FA นั้นทาง GitHub แก้ไขปัญหาโดยเฉพาะกรณีที่ผู้ใช้เข้าบัญชีตัวเองไม่ได้เพราะคอนฟิก 2FA ผิดพลาด มาตรการได้แก่</p>\n<ul>\n<li>การตรวจสอบ 2FA ซ้ำหลังเปิดใช้งาน 28 วัน เผื่อว่าผู้ใช้คอนฟิกผิด</li>\n<li>สามารถเปิด 2FA ได้หลายรูปแบบ ใช้ TOTP และ SMS พร้อมกันได้</li>\n<li>สามารถเลือก 2FA ที่ต้องการใช้ได้ โดยแนะนำให้เลือก security key เป็นหลัก หรือใช้ TOTP</li>\n<li>ถ้าเข้าบัญชีเดิมไม่ได้ ก็สามารถใช้อีเมลไปเปิดบัญชีใหม่ได้</li>\n</ul>\n<p>นอกจากนี้ทาง GitHub กำลังทดสอบ<a href=\"https://www.blognone.com/node/132695\">ฟีเจอร์ Passkey</a> แต่ยังไม่ได้กำหนดเวลาว่าจะเปิดใช้งานเมื่อใด</p>\n<p>ที่มา - <a href=\"https://github.blog/2023-03-09-raising-the-bar-for-software-security-github-2fa-begins-march-13/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/fbefcd45780d2ebda06dacd77e9be8a4.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"b1869ec666fb6dcb9544fce853acc66485e24eb04ca8d439424d5d","category":"Thai"}