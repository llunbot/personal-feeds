{"title":"Chegg แพลตฟอร์ม EdTech ฟ้อง Google บอก AI Overviews ขโมยเนื้อหาและทำทราฟิกตก","link":"https://www.blognone.com/node/144911","date":1740485980000,"content":"<div><div><div><p>Chegg บริษัทแพลตฟอร์มการศึกษาหรือ EdTech ได้ยื่นฟ้องกูเกิลต่อศาลแขวงแห่งเขตโคลัมเบีย โดยระบุว่าฟีเจอร์ <a href=\"https://www.blognone.com/node/139757\">AI Overviews</a> ที่ใช้ Generative AI เขียนคำตอบในหน้าผลการค้นหา ส่งผลกระทบต่อทราฟิกและรายได้ของ Chegg</p>\n<p>รายละเอียดการฟ้องนั้น Chegg บอกว่าที่ผ่านมาระบบค้นหาของกูเกิล กึ่งบังคับให้แพลตฟอร์มอย่าง Chegg ต้องสร้างเนื้อหาที่เป็นกรรมสิทธิ์ของบริษัทไปอยู่ในผลค้นหา จากนั้นกูเกิลก็นำเนื้อหาเหล่านั้นมาหาผลประโยชน์โดยไม่ต้องจ่ายเงินให้ Chegg เลย ซึ่ง Chegg อ้างข้อมูลว่ากูเกิลได้นำชุดคำถามคำตอบกว่า 135 ล้านคำถามบนแพลตฟอร์ม Chegg ไปใช้ฝึกฝน AI โดยเทียบผลลัพธ์ที่ไปอยู่ใน AI Overviews แถมยังลดอันดับผลค้นหาที่ไปยัง Chegg ด้วย</p>\n<p>ตัวแทนของกูเกิลชี้แจงโดยบอกว่ากูเกิลเป็นตัวกลางที่สร้างทราฟิกหลายพันล้านคลิกต่อวันไปยังเว็บไซต์ต่าง ๆ และ AI Overviews ก็ช่วยสร้างทราฟิกให้กับเว็บไซต์ที่หลากหลายขึ้น</p>\n<p>ที่มา: <a href=\"https://www.cnbc.com/2025/02/24/chegg-sues-google-for-hurting-traffic-as-it-considers-alternatives.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/48b2fb65112a8220aa310658f49b6f73.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/lawsuits\">Lawsuits</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd59ce989b5d0bf4590ac6838974bd427bd81145558577facd0e53ce45d24f3c","category":"Thai"}