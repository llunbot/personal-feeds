{"title":"Samsung SmartThings ประกาศรองรับ Matter โปรโตคอลกลางสำหรับอุปกรณ์สมาร์ทโฮม","link":"https://www.blognone.com/node/125492","date":1635320709000,"content":"<div><div><div><p>Samsung SmartThings เป็นแบรนด์สินค้า IoT รายล่าสุดที่ประกาศรองรับ<a href=\"https://www.blognone.com/node/122633\">โปรโตคอล Matter</a> อย่างเป็นทางการ ทำให้สื่อสารกับอุปกรณ์ IoT แบรนด์อื่นๆ ที่รองรับโปรโตคอลเดียวกันได้ (ก่อนหน้านี้คือ <a href=\"https://www.blognone.com/node/122771\">Google Nest</a> และ <a href=\"https://www.blognone.com/node/123833\">Amazon Echo</a>)</p>\n<p>Matter เป็นมาตรฐานที่พัฒนาโดยกลุ่ม ZigBee (ปัจจุบันเปลี่ยนชื่อเป็น Connectivity Standards Alliance - CSA) โดยมีบริษัทเข้าร่วมสนับสนุน 180 บริษัท แบรนด์ใหญ่อีกแบรนด์ที่ประกาศสนับสนุน Matter คือแอปเปิล ส่วนตัวอย่างแบรนด์สินค้าอื่นๆ ได้แก่ Belkin, iRobot, IKEA, Haier, LG, Logitech, Panasonic, Whirlpool, Xiaomi, Signify (Philips Hue) เป็นต้น</p>\n<p>การรองรับ Matter ของซัมซุงจะมีผลกับทั้งสมาร์ทโฟน ทีวี และเครื่องใช้ไฟฟ้าในบ้าน โดยเริ่มนำมาใช้งานจริงในปี 2022 แต่ยังไม่ระบุว่าอุปกรณ์เก่าจะได้อัพเกรดให้รองรับ Matter ด้วยหรือไม่</p>\n<p>ที่มา - <a href=\"https://news.samsung.com/us/samsung-smartthings-integrates-matter-ecosystem-sdc-2021-device-control-multiple-samsung-products/\">Samsung</a></p>\n<p><img src=\"https://www.blognone.com/sites/default/files/externals/08960c907cc86092d790a303252c8a7c.jpg\" /></p>\n</div></div></div><div><div>Topics: </div><div><div><a href=\"/topics/smartthings\">SmartThings</a></div><div><a href=\"/topics/samsung\">Samsung</a></div><div><a href=\"/topics/matter\">Matter</a></div><div><a href=\"/topics/smart-home\">Smart Home</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a284215a3183f39cddddaf4d5e77994a68ab106110073d411c3ce05b0acba566","category":"Thai"}