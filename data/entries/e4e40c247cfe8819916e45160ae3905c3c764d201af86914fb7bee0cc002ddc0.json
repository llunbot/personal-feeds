{"title":"Meta แบน 38 บัญชีที่รายงานตำแหน่งเครื่องบินส่วนตัวคนดังบน Threads - ผลงานผู้สร้าง ElonJet","link":"https://www.blognone.com/node/142708","date":1729640044000,"content":"<div><div><div><p>ถ้าจำกันได้ เมื่อสองปีที่แล้ว<a href=\"https://www.blognone.com/node/126955\">มีบัญชี Twitter @ElonJet</a> ที่รายงานตำแหน่งเครื่องบินส่วนตัวของ Elon Musk ซึ่งบัญชีดังกล่าวก็<a href=\"https://www.blognone.com/node/131879\">ถูกแบน</a>ในเวลาต่อมา ด้วยเหตุผลว่าเป็นการแชร์พิกัดของบุคคลอื่น คราวนี้บัญชีติดตามเครื่องบินส่วนตัวกลับมาอีกครั้งที่ Threads</p>\n<p>Jack Sweeney ผู้สร้างบัญชี @ElonJet ซึ่งปัจจุบันเขาเป็นนักศึกษาที่ฟลอริดา ได้สร้างบัญชีทั้งบน Threads และ Instagram ติดตามตำแหน่งเครื่องบินส่วนตัว ของบุคคลมีชื่อเสียงหลายคนทั้ง Mark Zuckerberg, Elon Musk, Kim Kardashian, Taylor Swift, Bill Gates, Jeff Bezos และ Donald Trump แต่ล่าสุดบัญชีทั้งหมดถูกระงับไปเรียบร้อย</p>\n<p>ตัวแทนของ Meta ยืนยันการแบนบัญชีกลุ่มนี้ทั้งหมดด้วยประเมินเรื่องความเป็นส่วนตัว โดยบอกว่าเป็นไปตามผลการพิจารณาโดยคณะกรรมการ Oversight Board ว่าบัญชีเหล่านี้อาจสร้างอันตรายกับตัวบุคคลที่ถูกติดตามได้</p>\n<p>Sweeney <a href=\"https://www.threads.net/@jacksweeney/post/DBah3gRgv4M\">โพสต์ข้อความใน Threads</a> บอกว่าเหตุการณ์นี้ทำให้เขารู้สึกเหมือนวันที่ถูกแบนบัญชีใน Twitter ซึ่งกรณีล่าสุดนี้ Meta ไม่มีการแจ้งติดต่อมาที่เขาเลย ทำให้ไม่สามารถให้เหตุผลอีกด้านกับ Oversight Board เพื่อพิจารณาได้ และยืนยันว่าข้อมูลที่แสดงทั้งหมดเป็นสาธารณะจาก ADS-B Exchange อยู่แล้ว สามารถค้นหาเองได้</p>\n<p>ที่มา: <a href=\"https://techcrunch.com/2024/10/21/meta-suspends-accounts-tracking-private-jets-of-elon-musk-mark-zuckerberg-and-other-celebrities/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/41e8ffe67f19ddab6d2aec367df3b489.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4e40c247cfe8819916e45160ae3905c3c764d201af86914fb7bee0cc002ddc0","category":"Thai"}