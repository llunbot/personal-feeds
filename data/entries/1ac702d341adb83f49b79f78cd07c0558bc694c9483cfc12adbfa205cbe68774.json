{"title":"ศาลบราซิลสั่งอายัดบัญชีในประเทศ ที่เป็นธุรกิจของ Elon Musk ทั้งหมด จากประเด็นอาจสั่งบล็อก X","link":"https://www.blognone.com/node/141732","date":1724975242000,"content":"<div><div><div><p>ต่อเนื่องจาก<a href=\"https://www.blognone.com/node/141728\">ข่าวที่ศาลรัฐบาลกลางบราซิล</a>ออกคำสั่งให้ X ตั้งตัวแทนฝ่ายกฎหมายของบริษัทภายใน 24 ชั่วโมง มิฉะนั้นอาจออกคำสั่งแบน X ในประเทศ ผู้พิพากษา Alexandre de Moraes ก็ออกคำสั่งให้อายัดบัญชีในการทำธุรกรรมทางการเงินทั้งหมด ที่อยู่ภายใต้เครือข่ายธุรกิจของ Elon Musk โดยให้เหตุผลว่าเพื่อยืนยันว่า X จะมีเงินจ่ายค่าปรับตามคำสั่งศาล</p>\n<p>Starlink ซึ่งให้บริการอินเทอร์เน็ตดาวเทียมในบราซิล และเป็นบริษัทที่ได้รับผลกระทบจากคำสั่งนี้ด้วย <a href=\"https://x.com/starlink/status/1829253626839380424\">โพสต์ข้อความ</a>บอกว่าคำสั่งดังกล่าวไม่ถูกต้อง ไม่มีเหตุผลเพียงพอที่ Starlink ต้องร่วมรับผิดชอบกับสิ่งที่เกิดขึ้นจาก X ซึ่งบริษัทก็จะดำเนินการต่อสู้ทางกฎหมายต่อไป</p>\n<p>ส่วน Elon Musk <a href=\"https://x.com/elonmusk/status/1829202726221234514\">โพสต์</a>ข้อความโจมตี De Moraes บอกว่าเป็นคำสั่งที่เกินอำนาจ</p>\n<p>ที่มา: <a href=\"https://qz.com/elon-musk-brazil-starlink-financial-assets-blocked-feud-1851636115\">Quartz</a></p>\n<p><img src=\"https://www.blognone.com/sites/default/files/externals/7279427e568598695ca3e4334c3ce04c.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/starlink\">Starlink</a></div><div><a href=\"/topics/brazil\">Brazil</a></div><div><a href=\"/topics/x-company\">X.com</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ac702d341adb83f49b79f78cd07c0558bc694c9483cfc12adbfa205cbe68774","category":"Thai"}