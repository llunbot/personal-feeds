{"title":"Apple กังวล แอปโป๊ Hot Tub คอนเทนต์ 18+ บน iPhone กำลังเปิดตัวในสหภาพยุโรปผ่าน AltStore","link":"https://www.blognone.com/node/144491","date":1738664297000,"content":"<div><div><div><p>Hot Tub แอปสื่อ 18+ ที่รวบรวมเนื้อหาจากเว็บไซต์สำหรับผู้ใหญ่ เช่น Pornhub, Xvideos, XNXX, และ XHamster กำลังเปิดตัวในสหภาพยุโรป ผ่าน <a href=\"https://www.blognone.com/node/139019\">AltStore แอปสโตร์ทางเลือกบน iOS ภายใต้กฎหมาย DMA (Digital Markets Act)</a></p>\n<p>แม้ผู้ใช้งาน iPhone จะชมคอนเทนต์ 18+ จากเว็บเบราว์เซอร์ได้ แต่กฎหมาย DMA อนุญาตให้นักพัฒนาแอปสามารถ<a href=\"https://www.blognone.com/node/139269\">เผยแพร่แอปบน iPhone และ iPad ผ่านตลาดทางเลือกในสหภาพยุโรปได้</a></p>\n<p>ซึ่งต้องผ่านการรับรองเพื่อความปลอดภัยขั้นพื้นฐาน พร้อมย้ำว่า AltStore สามารถเผยแพร่เนื้อหาติดเรท ภาพอนาจาร และเนื้อหาที่ละเอียดอ่อน สำหรับผู้ใช้งานในยุโรป</p>\n<p>อย่างไรก็ตาม Apple ออกมาต่อต้านแอป Hot Tub เนื่องจากมีความกังวลเกี่ยวกับความปลอดภัยของผู้ใช้ โดยเฉพาะสำหรับเด็ก รวมทั้งวิจารณ์การทำการตลาดของ AltStore ที่บอกว่าแอป Hot Tub เป็นแอป Apple approved ซึ่ง Apple แย้งว่าบริษัทเพียงปฏิบัติตามคำสั่งของคณะกรรมาธิการยุโรปเท่านั้น</p>\n<p>ที่มา: <a href=\"https://techcrunch.com/2025/02/03/hot-tub-the-first-native-iphone-porn-app-arrives-in-eu/\">TechCrunch</a></p>\n<p><img alt=\"alt=&quot;HotTub&quot;\" src=\"https://www.blognone.com/sites/default/files/externals/9baf2b5fa2c2374c1493ebe8b6d3c62e.png\" /></p>\n</div></div></div><div><div>Topics: </div><div><div><a href=\"/topics/altstore\">AltStore</a></div><div><a href=\"/topics/porn\">Porn</a></div><div><a href=\"/topics/apple\">Apple</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f39ca8dde33bf04df8e1a6f1d77182d04e46f06f3746754c3fec2da717a498d","category":"Thai"}