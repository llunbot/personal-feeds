{"title":"Adobe เปิดตัวเว็บแอป Content Authenticity สำหรับใส่ค่าระบุความเป็นเจ้าของผลงาน และควบคุมการถูกนำไปเทรน AI","link":"https://www.blognone.com/node/142458","date":1728399370000,"content":"<div><div><div><p>Adobe เปิดตัว Adobe Content Authenticity เว็บแอปที่ให้ใช้งานฟรีสำหรับการใส่ Content Credentials หรือการระบุความเป็นเจ้าของผลงาน ซึ่งปัจจุบัน Adobe มีการใช้งานอยู่แล้วในเนื้อหาที่สร้างบนแอปของ Creative Cloud เช่น <a href=\"https://www.blognone.com/node/125494\">Photoshop</a>, Lightroom และ <a href=\"https://www.blognone.com/node/134819\">Firefly</a></p>\n<p>จุดเด่นของ Content Credentials นอกจากการระบุความเป็นเจ้าของผลงาน รวมทั้งใส่ข้อมูลเพิ่มเติมแบบ metadata ที่สำคัญแล้ว Content Credentials ยังรองรับการกำหนดค่า \"อนุญาตหรือไม่อนุญาต\" ให้นำเนื้อหานี้ไปเทรน Generative AI ซึ่ง Adobe เร่งผลักดันมาตรฐานนี้สำหรับการพัฒนาโมเดล AI ให้เป็นไปในทิศทางเดียวกัน เป็นการปกป้องผลงานของผู้สร้างสรรค์ด้วย</p>\n<p>Adobe Content Authenticity แบบเว็บแอปจะเริ่มให้ใช้งานฟรีในสถานะพับลิกเบต้าตั้งแต่ไตรมาสที่ 1 ปี 2025 โดยสามารถ<a href=\"http://contentauthenticity.adobe.com/\">ลงทะเบียนเพื่อรับการแจ้งเตือนล่วงหน้าได้ที่นี่</a> ส่วนตัว Extenstion ของ Google Chrome เริ่มให้ใช้งานแล้วตั้งแต่วันนี้</p>\n<p>ที่มา: <a href=\"https://news.adobe.com/news/2024/10/aca-announcement\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/aa87d4af43bb73f511ab93805a3c2da8.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d160849e929f2b068628488350c9f3b0ffd0e747704606cff73833be22359ea","category":"Thai"}