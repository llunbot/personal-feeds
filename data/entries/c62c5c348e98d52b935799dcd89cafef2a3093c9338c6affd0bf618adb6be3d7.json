{"title":"ศาลให้ระงับที่ Google Play ต้องเปิดระบบให้สโตร์ภายนอก ออกไปจากกำหนดเดิม 1 พ.ย.","link":"https://www.blognone.com/node/142649","date":1729297889000,"content":"<div><div><div><p>กูเกิลประสบความสำเร็จจากการร้องขอต่อศาล หลังจากที่บริษัท<a href=\"https://www.blognone.com/node/137188\">แพ้คดีที่ Epic Games ฟ้อง</a>เรื่องผูกขาด Play Store ซึ่งต่อมา<a href=\"https://www.blognone.com/node/142432\">ศาลออกคำสั่ง</a>ให้ Play Store ต้องเปิดระบบสำหรับสโตร์ 3rd Party ในวันที่ 1 พฤศจิกายนนี้ แต่กูเกิล<a href=\"https://www.blognone.com/node/142435\">ได้ร้องขอ</a>ให้ชะลอการบังคับใช้</p>\n<p>โดยผู้พิพากษา James Donato ได้อนุมัติให้พักคำสั่งนี้ไปก่อน ไม่มีกำหนดว่าถึงเมื่อใด และให้ศาลอุทธรณ์ Ninth Circuit พิจารณาว่าจะให้มีผลบังคับใช้ใหม่เมื่อใด ซึ่งเป็นไปได้ทั้งให้มีผลทันที หรือชะลอออกไป</p>\n<p>ตัวแทนกูเกิลบอกว่าบริษัทยินดีกับคำตัดสินนี้ เพื่อให้บริษัทมีเวลาในการพัฒนาระบบให้ปลอดภัยสำหรับผู้ใช้งาน และเกิดประโยชน์สูงสุด ส่วน Epic บอกว่ากูเกิลก็พยายามถ่วงเวลาในการเปิดแพลตฟอร์มบน Android สำหรับคู่แข่ง โดยยกเรื่องความปลอดภัยแพลตฟอร์มมาอ้าง</p>\n<p>ที่มา: <a href=\"https://www.theverge.com/2024/10/18/24271996/google-epic-lawsuit-play-third-party-app-store-changes-delayed-administrative-stay-granted\">The Verge</a></p>\n<p><img src=\"https://www.blognone.com/sites/default/files/externals/fb5c02382ff4fcecc802e66ee8188491.jpeg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/epic-games\">Epic Games</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c62c5c348e98d52b935799dcd89cafef2a3093c9338c6affd0bf618adb6be3d7","category":"Thai"}