{"title":"ค่ายมือถือออสเตรเลียเริ่มใช้ดาวเทียม OneWeb เชื่อมสถานีฐานในพื้นที่ห่างไกล","link":"https://www.blognone.com/node/138185","date":1707834077000,"content":"<div><div><div><p>Telstra ผู้ให้บริการโทรศัพท์มือถือในออสเตรเลียเริ่มเชื่อมสถานีฐานในพื้นที่ห่างไกลด้วยดาวเทียม OneWeb ที่เป็นดาวเทียมวงโคจรต่ำทดแทนดาวเทียมเดิมที่ใช้ดาวเทียมวงโคจรค้างฟ้า</p>\n<p>Iskra Nikolova ผู้บริหาร Telstra ฝ่ายโครงสร้างเครือข่ายระบุว่าสถานีฐานในพื้นที่ห่างไกลเหล่านี้มักเจอกับภัยธรรมชาติจนชุมชนในพื้นที่เหล่านั้นขาดการติดต่อสื่อสาร โดยตอนนี้ Telstra ให้บริการเครือข่ายโทรศัพท์มือถือในพื้นที่ห่างไกลโดยเสาสัญญาณเชื่อมต่อผ่านดาวเทียมกว่า 300 เสาที่เดิมใช้ดาวเทียม GEO และจะเปลี่ยนมาใช้ OneWeb ภายใน 18 เดือนข้างหน้า ภายใต้แบนวิดท์ 25Gbps ที่ซื้อจาก OneWeb เอาไว้ ทำให้ latency ของเสาโทรศัพท์เหล่านี้ลดลงจาก 250ms เหลือเพียง 50-70ms เท่านั้น</p>\n<p>ออสเตรเลียนั้นเป็นประเทศที่มีขนาดใหญ่มาก มีพื้นที่ห่างไกลและประชากรหนาแน่นไม่เพียงพอสำหรับการวางโครงข่ายไฟเบอร์ ตัวบริษัท Telstra เป็นบริษัทที่ให้บริการดาวเทียมหลายรูปแบบ ทั้งการให้บริการ Starlink เชื่อมอินเทอร์เน็ตในบ้านและการให้บริการ Starlink ตรงไปยังโทรศัพท์มือถือ</p>\n<p>ที่มา - <a href=\"https://www.eutelsat.com/en/news/press.html#/pressreleases/telstra-and-eutelsat-oneweb-launch-largest-deployment-of-leo-backhaul-in-australia-3303292\">Eutelsat</a></p>\n<p><img alt=\"No Description\" src=\"https://www.blognone.com/sites/default/files/externals/1598394a7addad3ec5d04b1c9f37b3fe.jpg\" /></p>\n</div></div></div><div><div>Topics: </div><div><div><a href=\"/topics/oneweb\">OneWeb</a></div><div><a href=\"/topics/satellite\">Satellite</a></div><div><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e17613a021a0b8060e69f7e7411b16cade8979bafdbba9b8e4e39457aab84860","category":"Thai"}