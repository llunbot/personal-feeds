{"title":"แคนาดาออกคำสั่งให้บริการสตรีมมิ่งออนไลน์ ต้องจ่ายเงิน 5% ของรายได้ เพื่อสนับสนุนผู้ผลิตคอนเทนต์ในประเทศ","link":"https://www.blognone.com/node/140221","date":1717765140000,"content":"<div><div><div><p>คณะกรรมการกำกับดูแลวิทยุและโทรทัศน์ของแคนาดา (CRTC) ออกคำสั่งให้แพลตฟอร์มออนไลน์สตรีมมิ่งรายใหญ่ ต้องจ่ายเงิน 5% ของรายได้ในแคนาดาให้กับรัฐบาล ซึ่งเบื้องต้นประเมินว่าจะได้เงินประมาณ 200 ล้านดอลลาร์ต่อปี โดยเงินดังกล่าวจะนำมาใช้สนับสนุนรายการข่าวท้องถิ่น ตลอดจนผู้ผลิตคอนเทนต์ในประเทศ</p>\n<p>คำสั่งดังกล่าวมีผลบังคับใช้กับบริการสตรีมมิ่งทั้งวิดีโอและเพลง ที่มีรายได้มากกว่า 25 ล้านดอลลาร์ต่อปีในแคนาดา โดยก่อนหน้านี้ทั้ง Amazon, Apple, Disney, Google, Netflix, Paramount และ Spotify ได้ออกมาคัดค้านในช่วงการทำประชาพิจารณ์</p>\n<p>คำสั่งดังกล่าวได้ยกเว้นการเก็บเงินจากกลุ่มหนังสือเสียง, พอดคาสต์, วิดีโอเกม และคอนเทนต์ที่ผู้ใช้งานสร้างขึ้น (UGC) จึงทำให้ YouTube ไม่เข้าเงื่อนไขที่ต้องจ่ายเงิน</p>\n<p>อย่างไรก็ตามไม่ใช่กลุ่มผู้ผลิตคอนเทนต์ในแคนาดาทั้งหมดที่เห็นด้วยกับคำสั่งนี้ เช่น สมาคมภาพยนตร์ของแคนาดา มองว่าคำสั่งนี้คล้ายกับการเก็บเงินส่วนแบ่งจากเคเบิ้ลทีวีในอดีต ทำให้โอกาสที่ผู้ผลิตเนื้อหาในแคนาดาจะเข้าถึงคนดูทั่วโลกมีความยากลำบากขึ้น</p>\n<p>ที่มา: <a>Ars Technica</a> ภาพ <a href=\"https://pixabay.com/photos/buildings-cn-tower-river-waterfront-2297210/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/62d15306f108b46fa8bfc5dba1101164.jpeg\" /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/online-streaming\">Online streaming</a></div><div><a href=\"/topics/video-streaming\">Video Streaming</a></div><div><a href=\"/topics/music-streaming\">Music Streaming</a></div><div><a href=\"/topics/law\">Law</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"430af02d3524c2ee8c1118f66ec22aace187660a1626099c33def465c861071f","category":"Thai"}