{"title":"Dropbox ปรับปรุงหน้าเว็บใช้งาน, Dropbox Dash เข้าสถานะ Open Beta","link":"https://www.blognone.com/node/136192","date":1697069028000,"content":"<div><div><div><p>Dropbox ประกาศเปลี่ยนแปลงหน้าเว็บใช้งาน และเพิ่มเครื่องมือใหม่รองรับการทำงานร่วมกันในยุคถัดไป มีรายละเอียดดังนี้</p>\n<p>โดยส่วนการใช้งาน Dropbox ผ่านเว็บ ได้ปรับปรุงอินเทอร์เฟซใหม่ เพื่อให้จัดการไฟล์และติดต่องานกับเพื่อนร่วมทีมได้ง่ายกว่าเดิม เช่น ปรับปรุงแถบด้านซ้าย สำหรับค้นหาสิ่งที่ต้องการทันที เพิ่มปุ่มคำสั่งใหม่โดยตรง เช่น บันทึกหน้าจอ, แก้ไฟล์ PDF, ใส่ลายเซ็น ฯลฯ และเพิ่มส่วนพรีวิวไฟล์</p>\n<p>Dropbox ยังประกาศว่า <strong><a href=\"https://www.blognone.com/node/134489\">Dropbox Dash</a></strong> เครื่องมือช่วยค้นหาและตอบคำถามจากไฟล์ในเครื่อง ที่เดิมเป็นสถานะเบต้าให้กับลูกค้าบางส่วน ตอนนี้เข้าสู่สถานะโอเพนเบต้า เปิดให้ใช้งานทั่วโลกแล้ว Dropbox Dash ยังเพิ่มการค้นหาด้วยคีย์เวิร์ด จากเดิมต้องเป็นประโยค ซึ่งมาจากความเห็นผู้ใช้งานกลุ่มเบต้า</p>\n<p><img alt=\"No Description\" src=\"https://www.blognone.com/sites/default/files/externals/52f67e306ace540fa83279fc0a562055.jpg\" /></p>\n<p><strong>Dropbox AI</strong> อีกเครื่องมือที่เปิดตัวก่อนหน้านี้ สำหรับสรุปเนื้อหาของไฟล์ ซึ่งรวมทั้งวิดีโอและไฟล์เสียง ตอนนี้เพิ่มความสามารถในการสรุปเนื้อหาได้จากระดับบัญชีผู้ใช้งาน สถานะตอนนี้ยังเป็นแอลฟา และให้ใช้งานจำกัดกลุ่ม</p>\n<p><strong>Dropbox Studio</strong> เครื่องมือสำหรับช่วยกันตัดต่อวิดีโอ โดยนำบริการเดิมที่มีอยู่แล้วคือ <a href=\"https://www.blognone.com/node/125038\">Capture</a> กับ <a href=\"https://www.blognone.com/node/125034\">Replay</a> มารวมไว้ในที่เดียว</p>\n<p>สุดท้าย Dropbox ปรับปรุงแผนสมัครใช้งานแบบเสียเงิน แบ่งเป็น Essentials ใช้งาน 1 คน ราคา 22 ดอลลาร์ต่อเดือน จนถึงสูงสุด Business Plus สำหรับใช้งานเป็นทีม 32 ดอลลาร์ต่อเดือนต่อบัญชี</p>\n<p>ที่มา: <a href=\"https://www.businesswire.com/news/home/20231010476581/en/Dropbox-is-Powering-the-Next-Generation-of-Knowledge-Work\">Dropbox</a></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85b44979573f543a85be0a24d7e1bc0a83a05c1c1f5a5522ac9ea21bb8d4d0a8","category":"Thai"}