{"title":"Ruby ออกเวอร์ชั่น 3.3.0 ใช้หน่วยความจำลดลงและเพิ่มประสิทธิภาพการทำงานแบบ Thread","link":"https://www.blognone.com/node/137385","date":1703508378000,"content":"<div><div><div><p>ตามธรรมเนียมปฏิบัติของชุมชนนักพัฒนา Ruby ที่จะออก update ทุกวันคริสต์มาสของทุกปี คริสต์มาสปีนี้เวอร์ชัน Ruby 3.3.0 ก็ได้ถูกประกาศหลุดจากสถานะ Release Candidate (RC) เป็นพร้อมใช้งาน โดยในรอบปีที่ผ่านมา แนวทางการพัฒนาของ Ruby ยังมุ่งไปในทางเพื่อเพิ่ม performance เป็นหลัก ซึ่งในเวอร์ชัน 3.3.0 นี้เอง ก็ได้มีการเพิ่มและปรับปรุงที่น่าสนใจดังนี้</p>\n<ul>\n<li> เพิ่ม <a href=\"https://ruby.github.io/prism/rb/index.html\">Prism</a> เข้ามาเป็น parser ภายใน แต่การใช้งานยังไม่เป็นค่าเริ่มต้นของภาษา ยังต้องเรียกใช้งานเป็นการเฉพาะเนื่องจากยังเป็น feature ที่อยู่ในขั้นทดลอง(experimental) เท่านั้น โดยสามารถเรียกใช้งานทั้ง process ด้วยการใส่ตัวแปร parser = prism ตอนเริ่มการทำงาน  (parser คือ ส่วนที่ใช้ในการเปลี่ยน code ที่เขียนใน ภาษา Ruby ให้กลายเป็น statement สำหรับส่งเข้า Ruby Interpreter)\n</li>\n<li>\nปรับปรุงประสิทธิภาพการทำงานของ <a href=\"https://github.com/ruby/ruby/blob/master/doc/yjit/yjit.md\">YJIT</a> ที่ถูกตั้งเป็นค่าเริ่มต้นในเวอร์ชัน 3.2.0 โดยลดความต้องการใช้หน่วยความจำลงจากเวอร์ชัน 3.2.0 และเพิ่มความเร็วในการ compile ภายใน\n</li>\n<li>\nปรับปรุงการทำงานแบบแยก Thread ด้วยรูปแบบการบริหารแบบ <a href=\"https://bugs.ruby-lang.org/issues/19842\">M:N threads</a> (ดูรายละเอียดภายในลิ้งก์ที่มา)\n</li>\n</ul>\n<p>ที่มา: <a href=\"https://www.ruby-lang.org/en/news/2023/12/25/ruby-3-3-0-released/\">Ruby 3.3.0 released</a>, <a href=\"https://ruby.github.io/prism/rb/index.html\">Prism</a>, <a href=\"https://github.com/ruby/ruby/blob/master/doc/yjit/yjit.md\">YJIT</a>, <a href=\"https://bugs.ruby-lang.org/issues/19842\">Introduce M:N Threads</a></p>\n<p><img alt=\"No Description\" src=\"https://www.blognone.com/sites/default/files/externals/6ce8cc26e273109dfad722fea0c79b4a.png\" /></p>\n</div></div></div><div><div>Topics: </div><div><div><a href=\"/topics/ruby\">Ruby</a></div><div><a href=\"/topics/programming\">Programming</a></div></div></div>","author":"wittawasw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04afa99262dbf0e99041113ffd5f44506dec2f78b996c1a1818a64f6664ea28b","category":"Thai"}