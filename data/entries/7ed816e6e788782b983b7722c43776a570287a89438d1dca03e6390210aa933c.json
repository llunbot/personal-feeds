{"title":"รวมรีวิว Copilot+ PC ใช้งานได้ดีแบตอึดจริงแต่ไม่ใช่คำตอบของเกมเมอร์","link":"https://www.blognone.com/node/140508","date":1718880654000,"content":"<div><div><div><p>ผลิตภัณฑ์กลุ่ม Copilot + PC ที่ใช้ชิป Snapdragon X Elite นั้น<a href=\"https://www.blognone.com/node/139853\">เปิดตัวมาสักพักแล้ว</a> และตอนนี้ในต่างประเทศก็เริ่มวางจำหน่าย และมีบทวิจารณ์จากสื่อต่าง ๆ เป็นที่เรียบร้อย หลายสื่อใช้ <a href=\"https://www.blognone.com/node/139861\">ASUS Vivobook S 15</a> ในการรีวิวซึ่งเห็นตรงกันว่าแบตเตอรี่อึดขึ้นมากใกล้เคียงกับ Macbook ของ Apple แล้ว แต่ในด้านประสิทธิภาพ แม้จะใช้งานกับโปรแกรมที่เป็น x86 ได้ดีกว่าที่คาด แต่ในด้านการเล่นเกมกลับยังทำได้ไม่ค่อยดีเท่าไหร่ โดยมีตัวอย่างบทวิจารณ์จากสื่อต่าง ๆ ดังนี้</p>\n<p><img src=\"https://www.blognone.com/sites/default/files/externals/41662c46cb38f7f4d5c74897054409a3.jpg\" /></p>\n<p><strong><a href=\"https://www.windowscentral.com/hardware/laptops/asus-vivobook-s-15-copilot-pc-review\">Windows Central</a></strong></p>\n<p>Windows Central บอกว่าในที่สุดก็มีคู่แข่งที่สูสีกับชิป Apple Silicon จากฝั่ง Windows เสียที ชิป Qualcomm Snapdragon X Elite ยกระดับแล็ปท็อปจากเดิมที่เป็นแค่ดีกลายเป็นยอดเยี่ยมประสิทธิภาพสูสีกับชิป M3</p>\n<p>ฟีเจอร์ Copilot+ จุดเด่นที่เห็นได้ชัดเจนจากการประมวลผล AI บนเครื่องคือฟีเจอร์การสร้างภาพในแอป Photos ซึ่งใช้เวลาประมาณ 10 วินาทีในการแสดงผลลัพธ์หลังจากใช้ Prompt ลงไป</p>\n<p>ด้านการใช้โปรแกรมที่ไม่ใช่ ARM ทำงานได้ดีเกือบทั้งหมด ยกตัวอย่าง Adobe Premiere Pro สามารถตัดต่อวิดีโอความละเอียด 1080p 30fps ได้สบาย ๆ แต่ถ้าเป็นงานที่มีหลายเลเยอร์และเอฟเฟคหลายชั้น หรือวิดีโอ 4K 60fps จะเห็นอาการเฟรมร่วงระหว่างการดูตัวอย่างไทม์ไลน์ และการเรนเดอร์วิดีโอจะใช้เวลานานกว่าเครื่องที่ใช้ชิป Intel ตรงจุดนี้อาจต้องรอ Adobe ปล่อยโปรแกรมเวอร์ชัน Arm ออกมาก่อน</p>\n<p>ด้านการเล่นเกม Windows Central พบว่าเกมส่วนใหญ่ใน Microsoft Store ไม่สามารถดาวน์โหลดมาเล่นได้ ส่วนเกมบน Steam ทีมงานลองโหลด Halo Infinite และ Apex Legends แล้วพบว่าเครื่องแจ้งเตือนว่าไม่รองรับ ARM64 CPU เกมที่เล่นได้คือ GTA V ที่ความละเอียด 1080p 60-70fps ในระดับ Medium กับ High และ Marvel's Spider-Man Remastered เล่นได้ที่ 1080p 40fps ในระดับ Low กับ Medium แต่มีบั๊กในคัทซีน เช่น การเรนเดอร์ผมของตัวละคร</p>\n<p><em>ภาพจาก Windows Central</em><br />\n<img alt=\"No Description\" src=\"https://www.blognone.com/sites/default/files/externals/a2f95976f63abc6942bf28d66a9a73b8.jpeg\" /><img alt=\"No Description\" src=\"https://www.blognone.com/sites/default/files/externals/a07c3992bf171d0dad0e0d341c068516.png\" /></p>\n<p><strong><a href=\"https://www.techpowerup.com/323715/first-reviews-are-live-and-snapdragon-x-elite-doesnt-quite-deliver-on-promised-performance\">Tech Power Up</a></strong></p>\n<p>ประสิทธิภาพของ Snapdragon X Elite ได้ผลลัพธ์ที่ดีในแง่ของการทำงานแบบมัลติคอร์ (Multicore) จากโปรแกรมทดสอบอย่าง Cinebench 2024 และ PCMark 10 แต่กลับมีประสิทธิภาพด้อยกว่าในส่วนอื่น ๆ เกือทั้งหมด ไม่ว่าจะเป็นการเข้ารหัสวิดีโอ การแยกไฟล์ หรือการแปลงเอกสาร โดยโน๊ตบุ๊คที่ใช้ Intel Core Ultra 7 155H มักจะมีประสิทธิภาพนำหน้าอยู่ 50% หรือมากกว่านั้น</p>\n<p>แม้ว่าจะมาพร้อมกับแรม LPDDR5X-8448 แต่ก็ยังตามหลังโน๊ตบุ๊คของ Intel ในการทดสอบการคัดลอกและเขียนข้อมูลด้วยโปรแกรม AIDA64 แต่ชิปตัวนี้มีค่าความหน่วงแรมที่น่าประทับใจเพียง 8.1 นาโนวินาที ในขณะที่โน๊ตบุ๊คของ Intel อยู่ที่ 100 นาโนวินาทีขึ้นไป นอกจากนี้ยังเอาชนะโน๊ตบุ๊คของ Intel ในเรื่องประสิทธิภาพการอ่านแรม</p>\n<p><img alt=\"No Description\" src=\"https://www.blognone.com/sites/default/files/externals/568a3875e635ffe5c0a5eadbe83a9d6c.jpeg\" /></p>\n<p><strong><a href=\"https://www.youtube.com/watch?v=rSx0WZfDbE0\">Dave2D</a></strong></p>\n<p>ในแง่ประสิทธิภาพ ชิป Snapdragon X Elite ทำงานเร็วมาก ประสิทธิภาพกับโปรแกรม x86 ทำงานได้เทียบเท่ากับแล็ปท็อปส่วนใหญ่ในตลาด แต่ถ้าเป็นโปรแกรม Arm แท้ ๆ ประสิทธิภาพจะดีกว่ามาก ส่วนแบตเตอรี่ Dave2D พบว่าแบตอึดกว่า Macbook ด้วยซ้ำใช้งานข้ามคืนลดไป 2% แต่ถึงจะเป็นจุดเปลี่ยนของแล็ปท็อป Windows แต่เขาบอกว่า Microsoft จำเป็นต้องปรับแต่งซอฟต์แวร์เพิ่มเติมเพื่อให้ประสบการณ์การใช้งานโดยรวมดีขึ้น</p>\n<p><strong><a href=\"https://www.youtube.com/watch?v=uyHs5-XYh6s\">Matthew Moniz</a></strong></p>\n<p>อายุการใช้งานแบตเตอรี่นั้นยอดเยี่ยม ผู้รีวิวสามารถใช้งานได้มากกว่า 12 ชั่วโมงต่อการชาร์จหนึ่งครั้ง ประสิทธิภาพนั้นดีมากสำหรับโปรแกรมเวอร์ชัน ARM เช่น Microsoft Edge, Google Chrome, Photoshop และ Da Vinci Resolve แต่ยังเอาใช้เล่นเกมไม่ดีเท่าไหร่ Matthew บอกว่าจะเสียประสิทธิภาพไปประมาณ 50% เปิด Diablo IV แล้วค้างรัว ๆ, Fortnite เกมก็ไม่โหลด, Overwatch 2 เล่นได้แค่ Windowed Mode แถมล็อคความละเอียดไว้ที่ 1200 x 800 ส่วน Dirt 5 ที่บอกว่ารองรับ ARM แล้วเล่นได้ที่ 19 fps เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/ae9610e3987c215f472d5704a1b13e97.png\" /></p>\n<p><strong><a href=\"https://www.youtube.com/watch?v=svZHybT9Jg4\">TechTablets</a></strong></p>\n<p>มองว่านี่เป็นก้าวกระโดดครั้งสำคัญของแล็ปท็อป Windows ที่ใช้ชิป ARM แทนชิป x86 ชอบประสิทธิภาพของแล็ปท็อป รวดเร็ว, ทำงานได้ดีบนตามมาตรฐาน และเงียบมาก เสียงพัดลมจะเสียงเฉพาะตอนทำงานหนักหรือตอนเล่นเกมเท่านั้น ซึ่งในแง่การเล่นเกม TechTablets ลองเปิด The Witcher 3 แล้วพบว่าค่อนข้างหายนะมีอาการกระตุกตลอดเวลา ซึ่งเขาให้ความเห็นว่าสเปคขนาดนี้ควรได้เฟรมเรตที่ลื่นกว่าเป็นอยู่ 2 เท่า</p>\n<p><img alt=\"No Description\" src=\"https://www.blognone.com/sites/default/files/externals/11f30f47da332de702f1801096b837cd.jpg\" /></p>\n<p>อย่างไรก็ดีตอบผลรับด้านการเล่นเกมของนักวิจารณ์กลับไม่ตรงกับฐานข้อมูลของ Microsoft ซึ่งบอกว่า</p>\n<ul>\n<li>Overwatch 2 เล่นได้ในระดับ Perfect หรือสมบูรณ์แบบ</li>\n<li>Diablo IV ได้รับสถานะ Run หรือเปิดติด</li>\n<li>The Witcher 3 จัดอยู่ในหมวด Playable หรือเล่นได้</li>\n</ul>\n<p>แต่โดยรวมแล้วการมาถึงของชิป Snapdragon X Elite และ Copilot + PC ถือเป็นเริ่มต้นศักราชใหม่ของ Windows บน ARM ที่ดี และดูมีอนาคต</p>\n<p><img src=\"https://www.blognone.com/sites/default/files/externals/252b8b9f13cb568d4ba86c08b2821ac9.jpeg\" /></p>\n<p>ที่มา - <a href=\"https://www.windowscentral.com/hardware/laptops/asus-vivobook-s-15-copilot-pc-review\">Windows Central</a>, <a href=\"https://www.digitaltrends.com/computing/snapdragon-x-elite-copilot-review-roundup/\">Digitaltrends</a> และ <a href=\"https://www.techpowerup.com/323715/first-reviews-are-live-and-snapdragon-x-elite-doesnt-quite-deliver-on-promised-performance\">Tech Power Up</a></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div><div><a href=\"/topics/arm-pc\">ARM PC</a></div><div><a href=\"/topics/asus-vivo\">ASUS Vivo</a></div><div><a href=\"/topics/laptop\">Laptop</a></div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/microsoft\">Microsoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ed816e6e788782b983b7722c43776a570287a89438d1dca03e6390210aa933c","category":"Thai"}