{"title":"Twitter เปลี่ยนชื่อบัญชีทางการเป็น @X แล้ว เจ้าของเดิมได้ชื่อใหม่ x12345678998765","link":"https://www.blognone.com/node/135013","date":1690367840000,"content":"<div><div><div><p>กระบวนการเปลี่ยนผ่านรีแบรนด์จาก Twitter ไปสู่ชื่อใหม่ X ยังคงดำเนินต่อไป โดยล่าสุดบัญชี <a href=\"https://twitter.com/twitter\">@Twitter</a> ได้โอนข้อความเนื้อหาทั้งหมดมาเป็น <a href=\"https://twitter.com/X\">@X</a> เรียบร้อยแล้ว</p>\n<p>บัญชีบริการตัวอื่นของ Twitter ก็ถูกเปลี่ยนชื่อเช่นกัน โดย Twitter Blue บริการ subscription เปลี่ยนชื่อเป็น <a href=\"https://twitter.com/XBlue\">@XBlue</a> (Blue Subscription) ส่วนบัญชีอย่าง @TwitterSupport, @TwitterDev และ @TwitterAPI ตอนนี้มีชื่อใหม่คือ <a href=\"https://twitter.com/Support\">@Support</a>, <a href=\"https://twitter.com/XDevelopers\">@Xdevelopers</a> และ <a href=\"https://twitter.com/api\">@API</a></p>\n<p>ประเด็นน่าสนใจคือบัญชี @X ซึ่งเดิมเจ้าของคือ Gene X Hwang ช่างภาพมืออาชีพของสตูดิโอ Orange Photography โดยตอนนี้ชื่อบัญชีเขากลายเป็น <a href=\"https://twitter.com/x12345678998765/\">@x12345678998765</a> เขาไม่ได้เล่าที่มาที่ไปมากนักแต่<a href=\"https://twitter.com/x12345678998765/status/1684023924949151744\">ทวีตบอก</a>เพียงเรื่องราวทั้งหมดจบลงด้วยดี</p>\n<p>ส่วนบัญชี Twitter สาขาประเทศต่าง ๆ ยังไม่ได้เปลี่ยนชื่อบัญชี เช่น <a href=\"https://twitter.com/TwitterIndia\">Twitter India</a> หรือ <a href=\"https://twitter.com/twitterthailand\">Twitter Thailand</a> ส่วนประเทศที่เป็นประเด็น<a href=\"https://www.blognone.com/node/134980\">เพราะชื่อจะไปซ้ำกับวงดนตรีระดับตำนาน</a>อย่าง Twitter Japan ตอนนี้ก็ยังใช้ชื่อ <a href=\"https://twitter.com/TwitterJP\">@TwitterJP</a> แต่ชื่อในหน้าโปรไฟล์ตอนนี้เขียนแค่ Japan เท่านั้น</p>\n<p>ที่มา: <a href=\"https://techcrunch.com/2023/07/25/twitter-changes-its-official-handle-to-x/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/3c746cd76a2affb25e1b1627f20451d3.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18323e4d97522254d308b5486d279d19aa80d3312548ca479971c050cfe7a250","category":"Thai"}