{"title":"กูเกิล/AT&T/Vodafone ลงทุนใน AST SpaceMobile บริษัทดาวเทียมยิงคลื่น 5G ลงโทรศัพท์มือถือ","link":"https://www.blognone.com/node/137808","date":1705980862000,"content":"<div><div><div><p>กูเกิล, AT&amp;T, และ Vodafone ประกาศลงทุนในบริษัท AST SpaceMobile บริษัทพัฒนาดาวเทียมยิงคลื่นโทรศัพท์มือถือ ทั้ง 2G, 4G LTE, และ 5G สู่โทรศัพท์มือถือในพื้นโลกโดยตรง</p>\n<p>AST ทดสอบดาวเทียมสำเร็จเมื่อปี 2023 โดยโทรศัพท์สามารถดาวน์โหลดข้อมูลตรงที่แบนวิดท์ 14Mbps และคาดว่าจะสามารถขยายแบนวิดท์ไปถึง 120Mbps ได้ สำหรับฝั่งเครือข่ายโทรศัพท์มือถือนั้น AT&amp;T และ Vodafone เริ่มสั่งซื้ออุปกรณ์เพื่อเตรียมให้บริการจริงในอนาคต</p>\n<p>การลงทุนครั้งนี้มีแนวทางค่อนข้างซับซ้อน โดยเงิน 110 ล้านเป็น convertible notes เงินกู้ดอกเบี้ย 5.5% สามารถแปลงเป็นหุ้นได้ AT&amp;T สัญญาสั่งซื้อสินค้ามูลค่า 20 ล้านดอลลาร์เมื่อสามารถเปิดบริการจริง และ Vodafone สัญญาว่าจะซื้อสินค้าอีก 25 ล้านดอลลาร์</p>\n<p>ดาวเทียมหลักของ AST SpaceMobile คือ BlueWalker 3 เป็นดาวเทียมที่มีแผงโซลาร์เซลล์ขนาดใหญ่ถึง 693 ตารางฟุต และ<a href=\"https://www.blognone.com/node/136055\">ถูกร้องเรียนว่าสว่างจนรบกวนนักดาราศาสตร์</a></p>\n<p>ที่มา - <a href=\"https://feeds.issuerdirect.com/news-release.html?newsid=7412658762974268\">Issuer Direct</a></p>\n<p><img alt=\"No Description\" src=\"https://www.blognone.com/sites/default/files/externals/b88de7854aa21437d7f0c3cc5fec8d37.jpg\" /></p>\n</div></div></div><div><div>Topics: </div><div><div><a href=\"/topics/space\">Space</a></div><div><a href=\"/topics/satellite\">Satellite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1e549741e0f7a8034e330b32c8dfd89329e913b3229a15ab5f2d10637d941c5","category":"Thai"}