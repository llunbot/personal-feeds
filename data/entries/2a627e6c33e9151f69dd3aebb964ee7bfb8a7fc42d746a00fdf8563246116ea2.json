{"title":"SK Hynix รายงานผลประกอบการ รายได้ทำสถิติสูงสุดใหม่ จากความต้องการชิปสำหรับ AI","link":"https://www.blognone.com/node/141069","date":1721867739000,"content":"<div><div><div><p>SK Hynix รายงานผลประกอบการประจำไตรมาสที่ 2 ปี 2024 ทำสถิติสูงสุดใหม่ มีรายได้รวม 16.4233 ล้านล้านวอน เพิ่มขึ้น 125% เทียบกับไตรมาสเดียวกันในปีก่อน มีกำไรจากการดำเนินงาน 5.4685 ล้านล้านวอน เทียบกับปีก่อนที่ขาดทุน และมีกำไรสุทธิ 4,120 ล้านล้านวอน</p>\n<p>บริษัทบอกว่ารายได้ที่ทำสถิติสูงสุดนี้ เป็นผลจากราคาที่ปรับเพิ่มขึ้นทั้ง DRAM และ NAND รวมกับความต้องการหน่วยความจำสำหรับใช้ในงาน AI โดยเฉพาะ HBM ที่ก่อนหน้านี้บริษัท<a href=\"https://www.blognone.com/node/139550\">บอกว่าถูกจองเต็มจนถึงปีหน้า</a> ทำให้เทียบกับไตรมาส 1/2024 รายได้ก็เพิ่มขึ้นถึง 32%</p>\n<p>SK hynix ประเมินว่าความต้องการหน่วยความจำสำหรับเซิร์ฟเวอร์ AI ยังคงเพิ่มขึ้นในครึ่งหลังของปีนี้ ความต้องการหน่วยความจำประสิทธิภาพสูงยังขยายไปยังลูกค้าพีซีและสมาร์ทโฟน เนื่องจากมีความต้องการ AI ที่ทำงานระดับอุปกรณ์ (On-Device) มากขึ้น</p>\n<p>ที่มา: <a href=\"https://news.skhynix.com/sk-hynix-announces-2q24-financial-results/\">SK Hynix</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a627e6c33e9151f69dd3aebb964ee7bfb8a7fc42d746a00fdf8563246116ea2","category":"Thai"}