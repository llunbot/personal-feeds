{"title":"Windows 11 Insider เพิ่มเมนูคลิกขวา Share แล้วแสดงรายการแอพโดยตรง","link":"https://www.blognone.com/node/142524","date":1728703318000,"content":"<div><div><div><p>Windows 11 Insider Preview Build 22635.4367 (Beta Channel) เพิ่มฟีเจอร์ที่มีประโยชน์ แต่มาพร้อมกับคำถามว่าทำไมไมโครซอฟท์เพิ่งคิดได้</p>\n<p>ปกติแล้วคำสั่ง Share ของ Windows กดแล้วจะเปิดหน้า Share Sheet ขึ้นมาในลักษณะเดียวกับระบบปฏิบัติการบนมือถือ ซึ่งอาจไม่สะดวกนักสำหรับการควบคุมที่ใช้เมาส์บนเดสก์ท็อป</p>\n<p>ล่าสุดไมโครซอฟท์ปรับให้อินเทอร์เฟซใหม่ ให้เราสามารถคลิกขวาที่ไฟล์ เลือกเมนู Share แล้วมีเมนูย่อยแสดงรายการแอพที่อยากแชร์ไปได้เลย ช่วยอำนวยความสะดวกให้กับผู้ใช้ที่ต้องการแชร์ไฟล์ไปยังแอพต่างๆ จากหน้าจอเดสก์ท็อปหรือ File Explorer ได้มาก</p>\n<p>ที่มา - <a href=\"https://blogs.windows.com/windows-insider/2024/10/11/announcing-windows-11-insider-preview-build-22635-4367-beta-channel/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/59743f0248f337f1a3c37eec72161bbe.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d93f3db89cafb76dab73566f51021db316cb8cdac3a7a201d6868379b9f2022","category":"Thai"}