{"title":"Mistral เปิดตัว Mistral Code เครื่องมือช่วยเขียนโค้ด โฟกัสที่กลุ่มนักพัฒนาในองค์กร","link":"https://www.blognone.com/node/146807","date":1749119666000,"content":"<span>Mistral เปิดตัว Mistral Code เครื่องมือช่วยเขียนโค้ด โฟกัสที่กลุ่มนักพัฒนาในองค์กร</span>\n\n  <div>\n    <div>Body</div>\n              <div><p>Mistral บริษัท AI จากฝรั่งเศส ก็ไม่ตกขบวน Vibe Coding เช่นกัน ประกาศออกเครื่องมือ AI ช่วยเขียนโค้ดในชื่อ <strong>Mistral Code</strong> ซึ่งเป็นโครงการที่ fork มาจาก Continue โอเพนซอร์สเครื่องมือช่วยเขียนโค้ดที่ทำงานบนโมเดลของ Mistral อีกที</p>\n<p>Mistral บอกว่าเป้าหมายของการสร้าง Mistral Code คือการสร้างโมเดลช่วยเขียนโค้ดที่ดีที่สุด สำหรับนักพัฒนาที่ทำงานในองค์กร รองรับการใช้งานเพื่อการดีพลอยบนสภาพแวดล้อมที่หลากหลาย</p>\n<p>การทำงานของ Mistral Code ใช้โมเดลย่อย 4 ตัว เพื่อรองรับโจทย์ที่ผู้บริหารระดับองค์กรต้องการในเครื่องมือ Vibe Coding ได้แก่ Codestral สำหรับเติมโค้ดส่วนที่ขาด, Codestral Embed สำหรับการค้นหาและดึงโค้ดมาใช้, Devstral ทำหน้าที่เป็นผู้ช่วยเขียนโค้ด และ Mistral Medium เป็นแชทบอตผู้ช่วยค้นหาข้อมูล รองรับการทำงานกับภาษาเขียนโปรแกรมมากกว่า 80 ภาษา และมีฟีเจอร์ควบคุมสำหรับฝ่ายไอทีในองค์กร</p>\n<p>ที่มา: <a href=\"https://mistral.ai/news/mistral-code\">Mistral</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/06/2025 - 17:34</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3eb3ab7d67d9cf893babf3246076c391bbaee491cd289efee85d675c3aeb762","category":"Thai"}