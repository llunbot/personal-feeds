{"title":"Stability.AI โชว์ปัญญาประดิษฐ์วาดภาพ DeepFloyd IF วาดข้อความลงในภาพได้แล้ว","link":"https://www.blognone.com/node/133629","date":1682829766000,"content":"<div><div><div><p>ปัญญาประดิษฐ์สำหรับแปลงภาพเป็นข้อความเริ่มได้รับความนิยมและมีการใช้งานแพร่หลายทั้ง DALL·E, MidJourney, และ Stable Diffusion แต่ข้อจำกัดหนึ่งของปัญญาประดิษฐ์กลุ่มนี้คือมันไม่สามารถวาดข้อความลงในภาพได้ เมื่อผู้ใช้พยายามสั่งให้เขียนข้อความลงในส่วนของภาพก็มักจะเป็นคำมั่วๆ หรือบางทีก็ไม่เป็นตัวอักษรเลย ทาง Stability.AI ผู้สร้าง Stable Diffusion ก็เปิดตัว DeepFloyd IF ที่สามารถสร้างภาพพร้อมวาดข้อความที่กำหนดลงในภาพได้เลยในตัว</p>\n<p>นอกจากความสามารถในการวางตัวอักษรแล้ว DeepFloyd IF ยังเหนือว่าโมเดลสร้างภาพอื่นๆ ได้แก่</p>\n<ul>\n<li>เข้าใจคำสั่งละเอียดกว่าเดิม: ด้วยการใช้โมเดลภาษาขนาดใหญ่ T5-XXL-1.1 ขนาดถึง 11 พันล้านพารามิเตอร์ ในการอ่านข้อความคำสั่ง</li>\n<li>ปรับปรุงภาพเหมือนภาพถ่ายมากกว่าเดิม <a href=\"https://paperswithcode.com/sota/text-to-image-generation-on-coco\">คะแนน FID 6.66</a> นับว่าอยู่ 10 อันดับแรกของโมเดลที่ดีที่สุดในตอนนี้แล้ว</li>\n<li>สร้างภาพที่สัดส่วนอื่นนอกจากสี่เหลี่ยมจตุรัสได้ แบบเดียวกับ MidJourney</li>\n<li>แปลงภาพต้นฉบับเป็นภาพรูปแบบอื่น</li>\n</ul>\n<p>ตัว DeepFloyd IF เป็นโมเดลปัญญาประดิษฐ์หลายตัวมาประกอบเข้าด้วยกัน ตั้งแต่โมเดลทำความเข้าใจข้อความ, สร้างภาพจากข้อความขนาดเล็ก, และการขยายภาพเป็นขนาดใหญ่</p>\n<p>ตอนนี้ทาง Stability.AI  ปล่อย DeepFloyd IF ให้ใช้งานเพื่อการวิจัยเท่านั้น แต่คาดว่าจะปล่อยให้ใช้งานได้ค่อนข้างอิสระต่อไปในอนาคต</p>\n<p>ที่มา - <a href=\"https://stability.ai/blog/deepfloyd-if-text-to-image-model\">Stability.AI</a></p>\n<p><img alt=\"No Description\" src=\"https://www.blognone.com/sites/default/files/externals/38aac0ad613424963abacbeb4ac2656f.png\" /></p>\n<p><img alt=\"No Description\" src=\"https://www.blognone.com/sites/default/files/externals/5813016036711a1147a57adbcfc8d7bd.png\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dec4c953e7f0af0f23c551ca50d1ad90dea2350f2b810fb6fc8827d7eb59a922","category":"Thai"}