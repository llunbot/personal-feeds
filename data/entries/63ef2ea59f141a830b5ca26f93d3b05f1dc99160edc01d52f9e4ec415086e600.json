{"title":"อินเทลรับมอบเครื่อง EUV แบบ High-NA เครื่องแรก และเตรียมรับเพิ่มอีก 6 เครื่อง","link":"https://www.blognone.com/node/137363","date":1703239983000,"content":"<div><div><div><p>ASML ประกาศส่งมอบเครื่องผลิตชิป EUV แบบ High-NA เครื่องแรกรุ่น Twinscan EXE:5000 ให้แก่อินเทลภายในปีนี้ และปี 2024 จะส่งมอบเครื่อง Twinscan EXE:5200 ให้อินเทลอีก 6 เครื่อง นับเป็นผู้ผลิตที่ได้มอบเครื่อง EUV High-NA มากที่สุด</p>\n<p>ชิปที่จะผลิตจริงจากเครื่องเหล่านี้น่าจะต้องใช้เวลาอีกระยะหนึ่งจากการติดตั้งและปรับจูนก่อนเริ่มเดินสายการผลิต เดิมอินเทลเคยวางแผนจะใช้เครื่องรุ่นใหม่นี้ในสายการผลิต 18A แต่ก็หันไปใช้เครื่อง EUV เดิมก่อนเนื่องจากเครื่อง High-NA มาช้ากว่ากำหนด</p>\n<p>เครื่องผลิตชิปเหล่านี้มีราคานับหมื่นล้านบาท และรอคิวส่งมอบกันนานหลายปี เฉพาะเครื่อง Twinscan EXE:5000 ที่กำลังส่งมอบนี้<a href=\"https://www.asml.com/en/news/press-releases/2022/intel-and-asml-strengthen-their-collaboration-to-drive-high-na-into-manufacturing-in-2025\">อินเทลสั่งไว้ตั้งแต่ปี 2018</a></p>\n<p>ที่มา - <a href=\"https://www.tomshardware.com/pc-components/cpus/intel-is-buying-leading-edge-lithography-tools-report-says-intel-will-acquire-six-of-10-high-na-euv-tools-produced-by-asml-next-year\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/12283153c1fcb925ca8eb541fee155eb.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63ef2ea59f141a830b5ca26f93d3b05f1dc99160edc01d52f9e4ec415086e600","category":"Thai"}