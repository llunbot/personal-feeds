{"title":"Biden Industrial Policy","link":"https://markpeak.net/biden-industrial-policy/","date":1714838786000,"content":"<p>อ่าน <a href=\"https://www.noahpinion.blog/p/the-positive-case-for-joe-biden\">Noah Smith เขียนสรุปผลงานของรัฐบาล Joe Biden</a> ในหลายแง่มุม เช่น การต่างประเทศ เศรษฐกิจ แต่ที่สนใจเป็นพิเศษคือ <strong>นโยบายอุตสาหกรรม (industrial policy)</strong></p>\n<div>\n\t\t\t<div>\n\t\t\t\t<a href=\"https://www.noahpinion.blog/p/the-positive-case-for-joe-biden\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2F3a9f02e8-b4f1-4d17-b0c3-f2c8893034ac_1000x750.jpeg\" alt=\"The positive case for Joe Biden\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.noahpinion.blog/p/the-positive-case-for-joe-biden\">\n\t\t\tThe positive case for Joe Biden\t\t</a>\n\t</div>\n\t<div>\n\t\t<a href=\"https://www.noahpinion.blog/p/the-positive-case-for-joe-biden\">\n\t\t\t<p>It's not just about being anti-Trump.</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fa242bd04-28e0-4418-8968-e96e069a8358%2Ffavicon.ico\" alt=\"www.noahpinion.blog\" />\t\twww.noahpinion.blog\t</div>\n</div>\n<p>Smith บอกว่าเขาเห็นประธานาธิบดีสหรัฐหลายสมัย พูดถึงการสร้างและฟื้นฟูอุตสาหกรรมในประเทศกันมามากแล้ว แต่รัฐบาล Bush หรือ Obama ก็ไม่ได้มีอะไรเป็นชิ้นเป็นอันนัก</p>\n<p>รัฐบาล Trump เป็นผู้จุดกระแสเรื่องนี้ ถึงแม้ได้ผลในเชิงวาทกรรม-ความคิด แต่ในแง่ผลงานก็จับต้องไม่ได้ เพราะไม่มีโรงงานกลับมาตั้งในอเมริกาเพิ่มสักเท่าไร</p>\n<p>รัฐบาล Biden สานต่อความฝันนี้ให้เป็นจริงด้วยกฎหมาย 2 ฉบับคือ <a href=\"https://en.wikipedia.org/wiki/Inflation_Reduction_Act\">Inflation Reduction Act ที่มีส่วนเกี่ยวกับการลงทุนเรื่องสิ่งแวดล้อมและพลังงาน</a> และ CHIPS and Science Act ที่ลงทุนด้านเซมิคอนดักเตอร์ ถือเป็นการฟื้นฟูภาคอุตสาหกรรมของอเมริกัน “อย่างเป็นระบบ” ครั้งแรก นับตั้งแต่โรงงานเริ่มย้ายฐานออกไปในยุค 90s</p>\n<p>Smith นำสถิติการก่อสร้างที่เริ่มกลับมาบูมในปี 2023 และตอนนี้บูมกว่ายุคก่อน COVID เรียบร้อยแล้ว หากดูสถิติแยกรายประเภท สิ่งก่อสร้างที่ได้รับความนิยมสูงคือ โรงงานคอมพิวเตอร์ อิเล็กทรอนิกส์ อุปกรณ์ไฟฟ้า</p>\n<blockquote>\n<p>Trump talked a lot about bring manufacturing back to America. </p>\n<p>But under Biden, manufacturing investment has grown faster than any time in recent history. And it's not even close. </p>\n<p>During Trump's presidency, manufacturing spending grew by 5%. Under Biden it has grown by 279%. <a href=\"https://t.co/qHSKmZcLCp\">pic.twitter.com/qHSKmZcLCp</a></p>\n<p>— Michael Thomas (@curious_founder) <a href=\"https://twitter.com/curious_founder/status/1763246258762719289?ref_src=twsrc%5Etfw\">February 29, 2024</a></p></blockquote>\n<p></p>\n<p>Smith บอกว่าการนำอุตสาหกรรมกลับคืนสู่อเมริกาต้องใช้เวลา ตอนนี้ยังเป็นช่วงของการก่อสร้าง ยังไม่ถึงขั้นจ้างงานคนเข้าไลน์ผลิต คนงานอเมริกันต้องเรียนรู้ทักษะเหล่านี้กันใหม่อีกนาน แต่อย่างน้อย กระบวนการก็เริ่มเกิดขึ้นแล้ว</p>\n<blockquote><p>But finally, a President actually did something to restore U.S. manufacturing. After all those years of talk, someone did something, and that someone was Joe Biden.</p></blockquote>\n<p>Smith ชี้ว่ามีการถกเถียงกันเสมอว่า จริงๆ แล้วอเมริกาต้องการภาคการผลิตกลับคืนมาหรือไม่ หรือว่าอเมริกาทำแต่การเกษตรกับการเงินก็พอ แต่คิดในด้านกลับคือ เราจะปล่อยให้จีนซึ่งเป็นชาติคู่แข่งที่สำคัญของอเมริกา ครอบครองความสามารถด้านอุตสาหกรรมทั้งหมดจริงๆ งั้นหรือ สิ่งที่อเมริกาควรทำคือ “โต้กลับ” ต่างหาก</p>\n<p>ความสามารถในการผลิตของอเมริกายังส่งผลต่อการทหารด้วย โดยเฉพาะการผลิตเซมิคอนดักเตอร์และแบตเตอรี่ ซึ่งเป็นชิ้นส่วนสำคัญของอาวุธยุคใหม่ และอุตสาหกรรมสองอย่างนี้ยังสามารถนำไปใช้กับงานเรื่องอื่นๆ เช่น สิ่งแวดล้อม ได้เช่นกัน นั่นชี้ให้เห็นว่ารัฐบาล Biden เลือกอุตสาหกรรมที่ควรโฟกัสได้ถูกต้อง เพราะเป็นอุตสาหกรรมที่มีผลกระทบสูง</p>\n<p>การกระจายตัวของโรงงานใหม่ๆ ไปทั่วอเมริกา ยังช่วยกระจายรายได้และการจ้างงาน ไม่ใช่ไปกระจุกตัวกันอยู่ที่เมืองใหญ่แถบชายฝั่งทั้ง 2 ด้านแต่เพียงอย่างเดียวด้วย</p>\n<p>เขาสรุปว่านี่คือการเปลี่ยนแปลงครั้งสำคัญของภาคการผลิตอเมริกา นับตั้งแต่ยุคของ Raegan โดยที่ Trump เป็นผู้จุดประกายให้อเมริกาเลิกสนใจ “ตลาดเสรี” แต่ Biden เป็นคนที่สร้างมันให้เกิดขึ้นจริง</p>\n<blockquote><p>This is the most consequential change in U.S. economic policy since Ronald Reagan. Trump may have been the one to smash the old free-trade laissez-faire consensus, but Biden is the first to start building something new in its place.</p></blockquote>\n<p>ภาพประกอบ: Biden ไปเปิดโรงงานชิปแห่งใหม่ของ Intel ที่ได้สนับสนุนจาก CHIPS Act</p>The post <a href=\"https://markpeak.net/biden-industrial-policy/\">Biden Industrial Policy</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"9f7f8ac6d9840706c95f60ad778cd521ac561de61f46332350375e181c0f2be8","category":"Thai"}