{"title":"Elon ตอบโต้แบรนด์ที่ถอนโฆษณาจาก X/Twitter ว่า \"Go Fuck Yourself\"","link":"https://www.blognone.com/node/137041","date":1701439929000,"content":"<div><div><div><p>จาก<a href=\"https://www.blognone.com/node/136933\">กรณีดราม่าแบรนด์ดังๆ จำนวนหนึ่งถอนโฆษณาออกจาก X/Twitter จนทำให้บริษัทสูญรายได้ถึง 75 ล้านดอลลาร์</a></p>\n<p>ท่านผู้นำ Elon Musk มีคิวไปพูดที่งานสัมมนา DealBook ของหนังสือพิมพ์ The New York Times พอดี เขาตอบคำถามประเด็นนี้อย่างเผ็ดร้อน โดยบอกว่าถ้าแบรนด์เหล่านี้ต้องการแบล็คเมล์เขาด้วยวิธีงดโฆษณา ก็ \"go fuck yourself\" (พูดซ้ำสองรอบ พร้อมทำมือประกอบ)</p>\n<p>ถึงแม้มีแบรนด์จำนวนมากที่ถอนโฆษณาจาก Twitter รอบนี้ แต่เป้าหมายของ Elon ชัดเจนว่า<a href=\"https://www.blognone.com/node/136813\">หมายถึง Disney</a> โดยเขาเอ่ยชื่อ \"Bob\" (หมายถึง Bob Iger ซีอีโอ Disney) ว่าหากเขานั่งฟังอยู่ในกลุ่มคนดูด้วย ก็ขอให้เข้าใจตามนี้ (go fuck yourself)</p>\n<p>Elon ยังบอกว่าโลกจะจดจำว่า Twitter ตายเพราะแบรนด์เหล่านี้ไม่ลงโฆษณา และขู่ว่าเขาจะเปิดเผยรายละเอียดเรื่องนี้อย่างหมดเปลือกด้วย</p>\n<blockquote><p>Elon Musk telling advertisers to “go fuck yourself.” He then says advertisers boycotting the platform could kill X (Twitter). I’m sure telling them to fuck off will help <a href=\"https://t.co/bbqLI0CnWD\">pic.twitter.com/bbqLI0CnWD</a></p>\n<p>— Tom Warren (@tomwarren) <a href=\"https://twitter.com/tomwarren/status/1730037514054844802?ref_src=twsrc%5Etfw\">November 30, 2023</a></p></blockquote>\n<blockquote><p>Watch my conversation with <a href=\"https://twitter.com/elonmusk?ref_src=twsrc%5Etfw\">@ElonMusk</a>: <a href=\"https://t.co/YedkELVhFn\">https://t.co/YedkELVhFn</a></p>\n<p>— Andrew Ross Sorkin (@andrewrsorkin) <a href=\"https://twitter.com/andrewrsorkin/status/1729989641506267573?ref_src=twsrc%5Etfw\">November 29, 2023</a></p></blockquote>\n<p>ฝั่งซีอีโอ Linda Yaccarino พยายามกอบกู้สถานการณ์ โดยส่งอีเมลถึงพนักงานชี้แจงการให้สัมภาษณ์ของ Elon ว่า \"ตรงไปตรงมาและลึกซึ้ง\" (Elon’s interview was candid and profound) ขอให้พนักงานรับชมคลิปการให้สัมภาษณ์ด้วย เธอยังบอกว่า X เป็นบริษัทหนึ่งในเครือของ Elon ที่เปลี่ยนแปลงโลก เช่นเดียวกับ Tesla, SpaceX, Neuralink, XAI โดยภารกิจของเรายิ่งใหญ่ ต้องการเป็นแพลตฟอร์มเปิดกว้างที่ไม่เซ็นเซอร์ความคิดใดๆ พวกเราจึงไม่ต้องไปสนใจคนที่ไม่เข้าใจภารกิจของพวกเรา</p>\n<p>ทั้งนี้มีรายงานจากนักข่าว  Claire Atkinson อ้างแหล่งข่าวภายในว่าในรอบเดือนที่ผ่านมา มีพนักงานของ X/Twitter ลาออกไปอีกจำนวนหนึ่ง ทั้งจากปัจจัยว่าบริษัทจ่ายโบนัสเสร็จแล้ว พนักงานจึงลาออก และอีกส่วนหนึ่งมาจากคอมเมนต์ของ Elon เรื่องการเมือง นาซี อิสราเอลด้วย</p>\n<p><img alt=\"No Description\" src=\"https://www.blognone.com/sites/default/files/externals/a278616162612dbda771b0fae38fb51a.jpg\" /></p>\n<p>ที่มา - <a href=\"https://www.theregister.com/2023/11/30/musk_murders_x/\">The Register</a>, <a href=\"https://www.businessinsider.com/x-twitter-sales-employees-resignations-elon-musk-comments-advertisers-2023-11\">Business Insider</a>, <a href=\"https://www.cnbc.com/2023/11/30/read-linda-yaccarinos-message-to-x-employees-about-musk-interview.html\">CNBC</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/advertising\">Advertising</a></div><div><a href=\"/topics/disney\">Disney</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"656292fff5192326db8b36ebb2cf59c43e9eb2186b6c6377e48acffa3f20ff98","category":"Thai"}