{"title":"อธิบายปรากฏการณ์ความโด่งดังของ พส.","link":"https://markpeak.net/buddhism-2021/","date":1631886984000,"content":"<p>ในฐานะคนไทยยุคปี 2021 ย่อมติดตามความเคลื่อนไหวของ “พส. พระสงฆ์” ที่กำลังมาแรงในช่วงนี้คือ พระมหาสมปอง-พระมหาไพรวัลย์</p>\n<p>และในฐานะชาวพุทธแบบตามทะเบียนบ้าน (เหมือนคนทั่วไป) มาเจอการสื่อสารที่ปรับตัวให้เข้ากับยุคสมัย ถูกใจคนรุ่นใหม่ ก็ย่อมมองว่าเป็นเรื่องดี น่าสนับสนุน</p>\n<p>แต่ด้วยประสบการณ์สายสังคมศาสตร์ที่ไม่เยอะนัก ผมไม่สามารถอธิบายปรากฏการณ์ พส. ได้ดีเท่าไรนัก (ความสามารถมีแค่นี้) จนมาเจอกับ<a href=\"https://www.matichonweekly.com/column/article_462934\">บทความของคุณศิโรตม์ คล้ามไพบูลย์</a> ที่เขียนเรื่องนี้ไว้อย่างกระจ่างชัด เลยมาบันทึกไว้</p>\n<div>\n\t\t\t<div>\n\t\t\t\t<a href=\"https://www.matichonweekly.com/column/article_462934\">\n\t\t\t\t\t<img src=\"https://www.matichonweekly.com/https://www.matichonweekly.com/wp-content/uploads/2021/09/ศิโร.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.matichonweekly.com/column/article_462934\">\n\t\t\tศิโรตม์ คล้ามไพบูลย์ | ปรากฏการณ์สองมหา : สถาบันไหนไม่ปรับตัวจะวิกฤต\t\t</a>\n\t</div>\n\t<div>\n\t\t<a href=\"https://www.matichonweekly.com/column/article_462934\">\n\t\t\t<p>ปรากฏการณ์ 2 พส.แสดงความคิดเรื่องศาสนาที่เปลี่ยนไปในสัง […]</p>\n\t\t</a>\n\t</div>\n\t<div>\n\t\t<img src=\"https://www.matichonweekly.com/wp-content/uploads/2016/08/favicon.png\" />\t\tมติชนสุดสัปดาห์\t</div>\n</div>\n<blockquote><p>คนฟังพระมหาไพรวัลย์และพระมหาสมปองเพราะทั้งสองรูปพูดเรื่องที่พระไม่ค่อยพูดอย่างน้อยสองเรื่อง</p>\n<p>เรื่องแรกคือการพูดเรื่องที่ชาวบ้านสนใจอย่างการวิจารณ์รัฐบาลหรือทุกข์ชาวบ้าน</p>\n<p>เรื่องที่สองคือการพูดถึงคนที่คณะสงฆ์ไม่เคยสุงสิงด้วยหลายต่อหลายกลุ่มในสังคม</p>\n<p>คณะสงฆ์ไทยยุ่งการเมืองแน่ๆ แต่เป็นการยุ่งการเมืองเฉพาะในมิติที่มีรัฐเป็นศูนย์กลาง</p>\n<p>หรือพูดตรงๆ ก็คือ ในมิติที่ผู้มีอำนาจกำหนดและกำกับ ถึงแม้การยุ่งหลายกรณีจะขัดหลักกับคำสอนของพระพุทธเจ้าอย่างการห้ามฆ่า</p>\n<p>ไม่ว่าจะโดยตั้งใจหรือไม่ ภาพของสองมหาเป็นภาพที่พูดเรื่อง “สังคม” มากกว่าเรื่องของ “รัฐ”</p>\n<p>พูดสั้นๆ คนเข้าถึงสองมหาเพราะสองมหาพูดเรื่องสังคม</p>\n<p>หรือพูดให้เท่ขึ้นก็คือทั้งสองรูปทำให้พุทธศาสนาคุยกับสังคมมากกว่าจะเห็นสังคมเป็นแค่โยมอุปัฏฐาก หรือเป็นแค่เป้าหมายของการเผยแผ่พระธรรมด้วยการบวช, ฝึกสมาธิ, เรียนพุทธศาสนาวันอาทิตย์, ฝึกวิปัสสนา, บริจาค ฯลฯ</p>\n<p>พระมหาไพรวัลย์ไลฟ์โดยใช้ศัพท์หลายคำของกะเทย, มีบทสนทนากับกะเทย และไปถึงขั้นไลฟ์กับพระมหาเทวีเจ้าซึ่งเป็นไอดอลของกะเทยแห่งยุค</p>\n<p>วิธีของพระมหาไพรวัลย์ทำให้พุทธศาสนาคุยกับกะเทยจนต่อติดกับกะเทยและ LGBT กลุ่มอื่นๆ ได้มากขึ้นอย่างที่ไม่เคยมีมาก่อนเลย</p>\n<p>กะเทยและ LGBT สัมพันธ์กับพุทธศาสนาในแง่หลักธรรมอย่างไรที่ต้องคุยกันยาว</p>\n<p>แต่ที่แน่ๆ คณะสงฆ์ไทยมองเรื่องสงฆ์กับกะเทยแบบที่ไม่ดีนัก</p>\n<p>คำพูดเรื่อง “พระตุ๊ด” หรือ “เณรแต๋ว” มีน้ำเสียงติเตียนยิ่งกว่ามองเป็นเรื่องปกติ ใช้วิธีไม่พูดถึงไปเลย หรือไม่ก็มีบทบาทแค่จ่ายเงินบริจาคทำบุญ</p>\n<p>พระมหาไพรวัลย์ทำให้กะเทยไม่ใช่สิ่งแปลกปลอม พระสามารถมีปฏิสัมพันธ์กับเพศวิถีนี้ได้ภายใต้กรอบธรรมวินัยเหมือนที่ปฏิบัติกับเพศวิถีอื่น</p>\n<p>พุทธศาสนาคือหนึ่งในเสาหลักของความเป็นไทย และสิ่งที่พระทั้งสองมหาทำคือการทำให้พุทธศาสนาเคลื่อนไปในทางที่เกาะความเคลื่อนไหวของสังคมยิ่งขึ้น โดยเฉพาะพระมหาไพรวัลย์ซึ่งทำเรื่องที่ Disrupt บทบาทพระสงฆ์ในสังคมไทยแน่ๆ ไม่ว่าจะประกาศเรื่องนี้ออกมาหรือไม่ก็ตาม</p></blockquote>\n<p>ภาพรวมก็คือ ปรากฏการณ์สองมหา เป็นการปรับตัวใน 2 มิติ คือ ในเชิง content ที่ขยายขอบเขตไปไกลกว่าพุทธในกรอบแบบเดิม และในเชิง audience ที่เข้าถึงคนกลุ่มใหม่ๆ มากขึ้นอย่างเจาะจง</p>The post <a href=\"https://markpeak.net/buddhism-2021/\">อธิบายปรากฏการณ์ความโด่งดังของ พส.</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"99150299ac86e821a7b807fd363d5694948b929873230fb6d143de3188b5263b","category":"Thai"}