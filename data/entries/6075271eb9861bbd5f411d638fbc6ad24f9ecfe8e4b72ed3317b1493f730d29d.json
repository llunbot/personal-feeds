{"title":"ผู้เชี่ยวชาญความปลอดภัยชี้ Twitter/X โดนยิง DDoS เพราะป้องกันเซิร์ฟเวอร์ไม่ดีพอเอง","link":"https://www.blognone.com/node/145236","date":1741834595000,"content":"<div><div><div><p>Jérôme Meyer นักวิจัยความปลอดภัยจาก <a href=\"https://www.nokia.com/ip-networks/deepfield/\">Nokia Deepfield</a> ในเครือ Nokia เผยรายละเอียดของ <a href=\"https://www.blognone.com/node/145184\">Twitter/X โดนยิง DDoS จนล่มไปเมื่อวันจันทร์ที่ผ่านมา</a></p>\n<p>Meyer บอกว่าเซิร์ฟเวอร์ของ Twitter/X ไม่ได้มีระบบป้องกัน DDoS ที่ดีพอ ตัวเซิร์ฟเวอร์เปิดออกสู่อินเทอร์เน็ตโดยตรง ไม่มีอะไรมาขวางกั้นเพื่อชะลอการโจมตี</p>\n<p>ส่วน Ciaran Martin อดีตหัวหน้าศูนย์ความมั่นคงไซเบอร์ของสหราชอาณาจักร บอกว่าเซิร์ฟเวอร์ของ Twitter/X ไม่ได้ใช้ระบบป้องกันของ Cloudflare ครบทั้งหมด ถ้าให้เทียบคือมีประตู 4 บาน แล้วมีล็อคชั้นเยี่ยม 3 บาน แต่อีกประตูไม่ได้ล็อคไว้</p>\n<p>ผู้เชี่ยวชาญความปลอดภัยยังไม่แน่ใจในประเด็นที่ Elon Musk อ้างว่าทราฟิกการโจมตี \"มาจากพื้นที่แถบยูเครน\" โดย Meyer ให้ข้อมูลว่าทราฟฟิกที่ใช้โจมตี กระจายตัวมาจากทั้งในสหรัฐ เม็กซิโก สเปน อิตาลี บราซิล ซึ่งมีโอกาสสูงที่จะถูกควบคุมจากต้นทางอื่น</p>\n<p>ที่มา - <a href=\"https://www.bloomberg.com/news/articles/2025-03-11/x-s-attackers-hit-servers-faulted-for-lacking-key-protection\">Bloomberg</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/nokia\">Nokia</a></div><div><a href=\"/topics/ddos\">DDoS</a></div><div><a href=\"/topics/security\">Security</a></div><div><a href=\"/topics/cloudflare\">Cloudflare</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6075271eb9861bbd5f411d638fbc6ad24f9ecfe8e4b72ed3317b1493f730d29d","category":"Thai"}