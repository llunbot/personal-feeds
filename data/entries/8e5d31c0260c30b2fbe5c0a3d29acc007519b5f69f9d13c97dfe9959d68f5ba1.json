{"title":"NVIDIA ออกเครื่องมือม็อดเกมเก่า RTX Remix เวอร์ชัน 0.4 Open Beta ให้คนทั่วไปใช้งาน","link":"https://www.blognone.com/node/137806","date":1705977698000,"content":"<div><div><div><p>NVIDIA มีเครื่องมือม็อดเกมเก่าที่ระดับรันไทม์ชื่อ <a href=\"https://www.blognone.com/node/130514\">NVIDIA RTX Remix เปิดตัวมาตั้งแต่ปี 2022</a> ใช้ม็อดเกม Portal และ <a href=\"https://www.blognone.com/node/137595\">Half-Life 2</a> ยกระดับกราฟิกใหม่ให้เป็นยุค RTX</p>\n<p><a href=\"https://www.blognone.com/node/133403\">RTX Remix ถูกโอเพนซอร์สในปี 2023</a> และล่าสุดออกเวอร์ชัน 0.4 นับเป็น Open Beta พร้อมให้คนทั่วไปทดสอบกันแล้ว</p>\n<p>การทำงานของ RTX Remix คือปรับแก้ไปป์ไลน์กราฟิกของเกมเก่าๆ ที่เป็น DirectX 8 และ 9 เปิดให้นำโมเดล เท็กซ์เจอร์ ระบบแสงของยุคใหม่ๆ เข้าไปใส่ในตัวเกมเดิม โดยเพิ่ม GUI และเครื่องมืออำนวยความสะดวกที่ NVIDIA พัฒนาเพิ่มเข้ามาให้ม็อดเดอร์ทำงานง่ายขึ้น</p>\n<p>ผู้สนใจสามารถดาวน์โหลดได้จาก<a href=\"https://www.nvidia.com/en-gb/geforce/rtx-remix/\">เว็บ RTX Remix</a> (จำเป็นต้องมี NVIDIA Omniverse) และตอนนี้มี<a href=\"https://www.moddb.com/rtx/\">หน้ารวมเกมที่รองรับ Remix บนชุมชนนักม็อด ModDB</a> แล้ว</p>\n<p>ที่มา - <a href=\"https://www.nvidia.com/en-gb/geforce/news/rtx-remix-open-beta-half-life-2-rtx-trailer/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/e8991bcefc8e7d97467be003bef833dc.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/games\">Games</a></div><div><a href=\"/topics/development\">Development</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e5d31c0260c30b2fbe5c0a3d29acc007519b5f69f9d13c97dfe9959d68f5ba1","category":"Thai"}