{"title":"Tesla เปิดตัว Model 3 Performance เร่ง 0-100 ใน 3.1 วินาที ช่วงล่างใหม่หมด","link":"https://www.blognone.com/node/139371","date":1713893426000,"content":"<div><div><div><p>หลังเป็นข่าวลือมาพักใหญ่ ขณะนี้ Tesla เปิดตัว Model 3 Performance รุ่นใหม่แล้ว ตามหลัง Model 3 \"Highland\" มาราว 8 เดือนโดยทยอยหยุดขายรุ่น Performance ตัวเก่ามานับแต่นั้น</p>\n<p>Tesla Model 3 Performance มาพร้อมดีไซน์ใหม่แต่มีรายละเอียดบางจุดที่ต่างออกไป เช่นกันชนหน้า, ดิฟฟิวเซอร์และสปอยเลอร์หลัง รวมถึงภายในเช่นเบาะแบบใหม่ และแดชบอร์ดลายคาร์บอนไฟเบอร์ นอกจากนี้ช่วงล่างยังเป็นของใหม่ทั้งหมดทำงานร่วมกับ Track Mode V3 ที่ปรับระบบขับเคลื่อนได้ทุกส่วนเช่นมอเตอร์, โช้คอัพ, ความสมดุลของการทรงตัว ฯลฯ เพื่อให้เหมาะกับการขับในสนามแข่ง</p>\n<p><img alt=\"No Description\" src=\"https://www.blognone.com/sites/default/files/externals/104aef76432cbb259da6b133a97b24cd.jpg\" /></p>\n<p><img alt=\"alt=&quot;image5634dd33ec6dd395.png&quot;\" src=\"https://www.blognone.com/sites/default/files/externals/c4f4e34ff0b806baa887ef28fb0d2955.png\" /></p>\n<p><img alt=\"alt=&quot;image1505dc6fe0dea8b6.png&quot;\" src=\"https://www.blognone.com/sites/default/files/externals/87a8e56a7d0a766eff0bcb7b19a6ae09.png\" /></p>\n<p>มอเตอร์มีมาให้สองตัวหน้า-หลัง ขับเคลื่อนสี่ล้อ 510 แรงม้า ให้กำลังสูงติดต่อกันนานขึ้น 22%, กำลังสูงสุดมากขึ้น 32% และแรงบิดสูงสุดเพิ่มขึ้น 16% เร่งจาก 0-100 กม./ชม. ได้ภายใน 3.1 วินาที (0-60 ไมล์ต่อชั่วโมงใน 2.9 วินาที) แล่นได้ไกล 528 กิโลเมตรต่อการชาร์จ 1 ครั้ง (WLTP) ความเร็วสูงสุด 262 กม./ชม.</p>\n<p>ราคาในสหรัฐอเมริกาเริ่มต้นที่ 52,990 ดอลลาร์สหรัฐหรือราว 1.95 ล้านบาท เริ่มเปิดให้สั่งซื้อแล้วในหลายประเทศฝั่งทวีปอเมริกาและยุโรป ส่วนโซนเอเชียยังไม่มีข้อมูลขึ้นในเว็บไซต์</p>\n<p><img alt=\"No Description\" src=\"https://www.blognone.com/sites/default/files/externals/853dd58059e449dcb911f4912c0732fd.jpeg\" /></p>\n<p><img alt=\"alt=&quot;image969606a8f2f711c1.png&quot;\" src=\"https://www.blognone.com/sites/default/files/externals/702d0428a87c19486ad8fe1aa6361ea3.png\" /></p>\n<p>ที่มา - <a href=\"https://www.tesla.com/model3-performance\">Tesla</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc3065008941116b1917f06bab1a6165c3d9993f458792491ff5efde1d1edfd2","category":"Thai"}