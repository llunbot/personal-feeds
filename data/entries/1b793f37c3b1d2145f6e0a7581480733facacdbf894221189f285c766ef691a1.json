{"title":"Walmart ยกเลิกให้บริการโดรนส่งสินค้าใน 3 รัฐ เพื่อโฟกัสเฉพาะเมืองที่สเกลได้จริง","link":"https://www.blognone.com/node/141480","date":1723887309000,"content":"<div><div><div><p>Walmart เปิดเผยว่าบริการส่งสินค้าด้วยโดรนร่วมกับพาร์ตเนอร์ DroneUp จะหยุดให้บริการใน 3 เมือง ได้แก่ Phoenix (รัฐแอริโซนา), Salt Lake City (รัฐยูทาห์) และ Tampa (รัฐฟลอริดา) ทั้งนี้ Walmart เริ่มทดสอบให้บริการส่งสินค้าด้วยโดรนมา<a href=\"https://www.blognone.com/node/128671\">ตั้งแต่ปี 2022</a> และเพิ่มจำนวนเมืองที่ให้บริการมาตลอด</p>\n<p>Tom Walker ซีอีโอ DroneUp บอกว่าในสามเมืองในสามรัฐที่ปิดให้บริการส่งสินค้าด้วยโดรนนั้น ได้ให้บทเรียนที่มีคุณค่ากับบริษัท โดยเฉพาะรูปแบบความต้องการของลูกค้า แต่บริษัทก็พบปัญหาว่าขนาดตลาดเล็กเกินไป ทำให้ธุรกิจไม่ยั่งยืน สิ่งที่บริษัทให้ความสำคัญตอนนี้คือระบบออโตเมชัน โดรนที่ส่งของได้จำนวนมาก และเป็นระยะที่ไกล ทั้งหมดต้องการเมืองที่ทำตลาดแบบสเกลได้จริง เช่น Dallas-Fort Worth ในรัฐเท็กซัส ซึ่งบริการ DroneUp ให้บริการครอบคลุมพื้นที่ 75% ของเมืองแล้ว</p>\n<p>เทคโนโลยีโดรนส่งสินค้ารุ่นล่าสุดของ DroneUp สามารถส่งได้ที่ระยะ 30 ไมล์ ความเร็ว 60 ไมล์ต่อชั่วโมง น้ำหนักบรรทุกสูงสุด 10 ปอนด์ (48 กิโลเมตร, 96.6 กิโลเมตรต่อชั่วโมง และ 4.5 กิโลกรัม ในระบบเมตริก) อย่างไรก็ตามความท้าทายคือการส่งด้วยโดรนยังมีต้นทุนที่สูง เมื่อเทียบกับการส่งสินค้าด้วยรถ Walmart จึงมีเป้าหมายให้ต้นทุนทำออกมาใกล้เคียงกัน ก็จะได้จุดเด่นเรื่องความเร็วทันที</p>\n<p>ที่มา: <a href=\"https://www.axios.com/2024/08/16/walmart-drone-delivery-dallas-texas\">Axios</a></p>\n<p><img src=\"https://www.blognone.com/sites/default/files/externals/91eece8e5981077c12a05f96ac8bc0dd.jpg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/delivery\">Delivery</a></div><div><a href=\"/topics/retail\">Retail</a></div><div><a href=\"/topics/drone\">Drone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b793f37c3b1d2145f6e0a7581480733facacdbf894221189f285c766ef691a1","category":"Thai"}