{"title":"Android 14 Beta 1 เพิ่มการจำกัด Accessibility นอกสโตร์ไม่ให้เข้าถึงข้อมูลสำคัญ","link":"https://www.blognone.com/node/133406","date":1681349022000,"content":"<div><div><div><p>กูเกิลออก Android 14 Beta 1 หลัง<a href=\"https://www.blognone.com/node/132940\">ออกรุ่น Developer Preview มาแล้วสองรุ่น</a> โดยมีของใหม่ดังนี้</p>\n<ul>\n<li>ปรับหน้าตาของปุ่ม Back ที่ปรากฏบนจอ ตอนสั่งงานด้วย gesture โดยจะรองรับธีมสีของระบบด้วย</li>\n<li>Share Sheet เพิ่ม custom action ให้แอพสามารถสร้างปุ่มเองได้ จากภาพตัวอย่างคือ Google Photos เพิ่มปุ่ม Create Album</li>\n<li>แอพสามารถจำกัดสิทธิการเข้าถึงของตัวช่วย accessibility services จากนอก Play Store ไม่ให้เห็นข้อมูลสำคัญๆ ภายในแอพ (เช่น รหัสผ่าน ข้อมูลส่วนตัว) รวมถึงปิดกั้นไม่ให้ accessibility services กดปุ่มสำคัญๆ (เช่น โอนเงิน หรือกดซื้อของ) โดยฝั่งแอพต้องเป็นผู้จำกัดสิทธินี้เองผ่านการใส่ค่า accessibilityDataSensitive ก่อน</li>\n</ul>\n<p>กูเกิลมีแผนจะออก Android 14 Beta อย่างน้อย 4 เวอร์ชัน ก่อนออกตัวจริงในช่วงไตรมาส 3</p>\n<p><img alt=\"No Description\" src=\"https://www.blognone.com/sites/default/files/externals/ae00e9956a3d494d67ceaa352eff00e6.png\" /><img alt=\"No Description\" src=\"https://www.blognone.com/sites/default/files/externals/ff4719633dd5f5db817a6891d46db5ef.png\" /></p>\n<p>ที่มา - <a href=\"https://android-developers.googleblog.com/2023/04/android-14-beta-1.html\">Android Developers</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/accessibility\">Accessibility</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e37f3526b3bc2632ad7806ab10172d4f1185dfed3c9cecb077b48fc084f0ee0","category":"Thai"}