{"title":"เอกสารศาลเผย ปี 2019 Google ได้กำไรขั้นต้นจาก Google Play ที่เดียวถึง 8.5 พันล้านเหรียญ","link":"https://www.blognone.com/node/124508","date":1630383811000,"content":"<div><div><div><p>จากคดีความฟ้องผูกขาด Google และ Apple ทำให้เราได้เห็นข้อมูลหลายด้าน ล่าสุด เอกสารศาลที่รัฐยูทาห์ ฟ้อง Google เผย Google ในปี 2019 มีรายได้ถึง 11.2 พันล้านดอลลาร์และกำไร 8.5 พันล้านดอลลาร์จากการขายแอป การซื้อในแอป และโฆษณาในร้านค้าแอป</p>\n<p>ตัวเลขนี้ถือเป็นเรื่องน่าสนใจ เพราะปกติ Google มักจะรายงานตัวเลขรายได้จากร้านค้าแอปรวมอยู่ในส่วนอื่นๆ ข้อมูลนี้ช่วยให้เห็นภาพมากขึ้นว่า ลำพังรายได้ร้านค้าแอปก็มากกว่าหมื่นล้านดอลลาร์แล้ว</p>\n<p>Google ตอนนี้กำลังเจอศึกรอบด้านทั้งในและนอกสหรัฐฯ คดีใหญ่คืออัยการรัฐกว่า 36 รัฐรวมตัวฟ้องผูกขาด และใน<a href=\"https://www.blognone.com/node/124411\">เกาหลีใต้ก็เตรียมเคาะ</a>เสนอแก้ไขกฎหมายจำกัดอำนาจของ Google และ Apple ในการบังคับเก็บค่าคอมมิชชันจากนักพฒนา</p>\n<p>จากความกดดันรอบด้าน ล่าสุด Apple <a href=\"https://www.blognone.com/node/124451\">ยอมความนักพัฒนา เปิดให้สื่อสารวิธีจ่ายเงินนอก App Store, จ่ายชดเชย 100 ล้านดอลลาร์</a></p>\n<p><img src=\"https://www.blognone.com/sites/default/files/externals/c49ca0c4592077e7c8e16f4f46a8320c.png\" /></p>\n<p>ที่มา - <a href=\"https://www.digitaltrends.com/mobile/google-play-revenue-2019-lawsuit/\">Digital Trends</a></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01b6c650809e2da7c6d950a2184de12961979a1dcf05e79f35943158998b03f5","category":"Thai"}