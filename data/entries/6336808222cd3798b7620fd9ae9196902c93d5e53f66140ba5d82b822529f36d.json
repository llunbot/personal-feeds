{"title":"ทำคลิปง่ายกว่าเดิม - Google เปิดตัวงานวิจัยสร้างคลิปสั้น โดยใช้ 1 ภาพนิ่ง และไฟล์เสียงพูด","link":"https://www.blognone.com/node/138774","date":1710810286000,"content":"<div><div><div><p>Google Research เผยแพร่งานวิจัยหัวข้อ \"VLOGGER: Multimodal Diffusion for Embodied Avatar Synthesis\" เป็นโมเดล AI ที่ใช้อินพุทภาพบุคคล 1 ภาพ และไฟล์เสียง สามารถสร้างวิดีโอที่ขยับได้ตามเสียงทั้งปาก ใบหน้า ศีรษะ ตลอดจนมือ</p>\n<p>โมเดลนี้มีจุดเด่นคือไม่ต้องอาศัยการเทรนข้อมูลบุคคลนั้นมาก่อน ไม่ต้องระบุตำแหน่งใบหน้าและส่วนต่าง ๆ ก็สามารถสร้างการเคลื่อนไหวในทุกจุดในภาพ โมเดลนี้จึงมีโอกาสนำไปต่อยอดใช้ในการนำเสนอผลงาน งานประกอบการสอน หรืองานที่เดิมมีข้อมูลเฉพาะตัวหนังสือ ให้เป็นภาพเคลื่อนไหวได้ดีขึ้น อย่างไรก็ตามมีความเสี่ยงในการนำไปใช้งานอย่างไม่เหมาะสมด้วยเช่นกัน</p>\n<p>VLOGGER ยังมีข้อจำกัดบางอย่าง เช่น ไม่สามารถสร้างวิดีโอขนาดยาวได้, ฉากหลังต้องไม่มีการขยับ ทำให้วิดีโอผลลัพธ์ยังสามารถสังเกตได้ว่าสร้างจาก AI <a href=\"https://enriccorona.github.io/vlogger/\">สามารถอ่านรายละเอียดงานวิจัยได้ที่นี่</a></p>\n<p>ที่มา: <a href=\"https://venturebeat.com/ai/google-researchers-unveil-vlogger-an-ai-that-can-bring-still-photos-to-life/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/4fbecec54d337916b982475eaff8628d.png\" /></p>\n<p><img alt=\"No Description\" src=\"https://www.blognone.com/sites/default/files/externals/063baa0456a007a35faa921cc7845117.gif\" /></p>\n</div></div></div><div><div>Topics: </div><div><div><a href=\"/topics/google-research\">Google Research</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepfake\">Deepfake</a></div><div><a href=\"/topics/video\">Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6336808222cd3798b7620fd9ae9196902c93d5e53f66140ba5d82b822529f36d","category":"Thai"}