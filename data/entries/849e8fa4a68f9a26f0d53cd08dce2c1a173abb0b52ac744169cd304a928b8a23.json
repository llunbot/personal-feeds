{"title":"เว็บ Hermès ถอดรายการสินค้า Apple Watch และสายรุ่นพิเศษออกไปทั้งหมด","link":"https://www.blognone.com/node/135673","date":1694437800000,"content":"<div><div><div><p>ต่อเนื่องจากข่าวก่อนหน้านี้ที่แอปเปิลเริ่ม<a href=\"https://www.blognone.com/node/135662\">เคลียร์สินค้ารุ่นเก่า</a> ก่อนงานเปิดตัว iPhone 15 และ Apple Watch คืนวันพรุ่งนี้ ซึ่งรวมทั้งสาย Apple Watch และเคสมือถือแบบหนัง ก็พบความน่าสนใจนั่นคือสินค้ากลุ่ม Apple Watch รุ่น Hermès ทั้งหมดก็หายไปจาก<a href=\"https://www.hermes.com/th/en/category/watches/apple-watch-hermes/#|\">หน้าเว็บไซต์ของ Hermès</a> เองด้วย</p>\n<p>อย่างไรก็ตามในเว็บไซต์ของแอปเปิลเอง ณ ตอนนี้ยังมีสินค้า <a href=\"https://www.apple.com/th/shop/buy-watch/apple-watch-hermes\">Apple Watch รุ่น Hermès</a> ขายอยู่ตามปกติ</p>\n<p>Apple Watch ออกรุ่นพิเศษร่วมกับ Hermès มายาวนาน<a href=\"https://www.blognone.com/node/72291\">ตั้งแต่ปี 2015</a> เพื่อเป็นสินค้าหรูแฟชั่นสำหรับ Apple Watch ในราคาเริ่มต้นราว 4-5 หมื่นบาท หากที่ Hermès นำรายการสินค้าทั้งหมดออกไปจากเว็บไซต์ อาจบอกใบ้ว่า Apple Watch รุ่น Hermès อาจสิ้นสุดลงที่ตรงนี้ ตามรายงานข่าวลือก่อนหน้านี้ว่า Apple Watch รุ่นใหม่ อาจเปลี่ยนมาใช้สายแบบหนังเทียมแทน ซึ่งก็ต้องรอดูต่อไปในงานคืนวันพรุ่งนี้</p>\n<p>ที่มา: <a href=\"https://9to5mac.com/2023/09/10/silicon-iphone-apple-watch-accessories-rumor/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/52407fbeca608c0214ca994be4df9b08.png\" /></p>\n<p><img alt=\"No Description\" src=\"https://www.blognone.com/sites/default/files/externals/3ee6fba096667909ac32c2f17ceee6a5.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/hermes\">Hermes</a></div><div><a href=\"/topics/luxury\">Luxury</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"849e8fa4a68f9a26f0d53cd08dce2c1a173abb0b52ac744169cd304a928b8a23","category":"Thai"}