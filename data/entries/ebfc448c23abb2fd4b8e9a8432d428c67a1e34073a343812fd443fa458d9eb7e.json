{"title":"อาการน่าเป็นห่วง ยอดขาย Xbox Series X และ S ตกลงอย่างหนักในยุโรป","link":"https://www.blognone.com/node/136915","date":1700736321000,"content":"<div><div><div><p>จากรายงานยอดขายอุตสาหกรรมเกมในยุโรปประจำเดือนตุลาคมของ Gamesindustry.biz ระบุว่าเครื่องเกมคอนโซล PlayStation 5 ครองอันดับ 1 ในยุโรปด้วยยอดขายที่สูงขึ้นถึง 143% เมื่อเทียบกับยอดขายในช่วงเวลาเดียวกันของปีที่แล้ว ในขณะที่ Nintendo Switch ยอดขายตกลง 20% แต่ที่ตกลงเยอะสุดคือ Xbox Series X และ S ที่ยอดขายตกลงถึง 52%</p>\n<p>ถ้าเทียบระหว่างเดือนกันยายน กับตุลาคมจะพบว่า PS5 ขายดีขึ้น 11%, Switch ดีขึ้น 10% แต่ฝั่ง Xbox ยอดขายลดลง 20% โดยมีข้อสังเกตว่าเดือนกันยายนฝั่ง Xbox วางขายเกม Starfield ทำให้ยอดขายเครื่องสูงขึ้นส่วนเดือนตุลาคม PlayStation วางขาย Marvel’s Spider-Man 2 และ Nintendo วางขาย Super Mario Bros. Wonder ซึ่งทั้ง 2 เกมต่างทำลายสถิติยอดขายเกมของตน</p>\n<p>คำถามคืออะไรที่ทำให้ Xbox มียอดขายตกลงขนาดนี้ Chris Dring หัวหน้าฝ่ายเกม B2B ของ Gamesindustry.biz ให้สัมภาษณ์กับ IGN โดยวิเคราะห์ว่าปีนี้ Microsoft ไม่ได้มีการสต็อกเครื่องเกมแบบปีที่แล้วเลยทำให้ยอดขายคลาดเคลื่อนเล็กน้อย แล้วโซนยุโรปก็ไม่ใช่ถิ่นของ Xbox เนื่องจากมีส่วนแบ่งเพียง 20% เทียบกับ PlayStation ที่มี 80% แต่ในสหราชอาณาจักรที่ Xbox มีศักยภาพในการแข่งขันสูงกว่ายอดขายของ Xbox Series X และ S ยังลดลง 23% เมื่อเทียบกับปีที่แล้ว</p>\n<p><img alt=\"No Description\" src=\"https://www.blognone.com/sites/default/files/externals/58d2e96458369a880310fd42ace964e3.png\" /></p>\n<p>ปัญหาหนึ่งที่เกมเมอร์มักอ้างถึงคือ Xbox ขาดเกม Exclusive ที่ลงเฉพาะ Xbox ในขณะที่ Starfield เปิดตัวในเดือนกันยายนและมี<a href=\"https://www.blognone.com/node/135840\">ผู้เล่นถึง 10 ล้านคน</a>ภายในเวลาไม่ถึงสามสัปดาห์ แต่ก็เหมือนจะไม่ช่วยให้ยอดขายเครื่องเกมเพิ่มขึ้นเท่าไหร่</p>\n<p>และแม้ Game Pass จะเป็นบริการที่ดีสำหรับเกมเมอร์ แต่มันก็มีผลกระทบชัดเจนต่อยอดเกม และเครื่องคอนโซลของ Xbox ด้วย ในขณะที่ Sony ยังใช้โมเดลเดิมขายเกม Exclusive ราคาเต็มก่อนนำไปขายต่อในพีซีภายหลัง โดยที่ไม่เปิดให้เล่นใน PlayStation Plus ตั้งแต่วันแรกแต่อย่างใด</p>\n<p>งานนี้อาจต้องรอดูกันต่อไปเพราะ Xbox มีเกมจำนวนมากที่กำลังพัฒนาอยู่ รวมถึง Activision Blizzard ที่เข้ามาเสริมทัพทำให้ Microsoft กลายเป็น 1 ในบริษัทเกมที่มีสตูดิโอในสังกัดเยอะที่สุดในอุตสาหกรรมเกม</p>\n<p>ที่มา - <a href=\"https://www.gamesindustry.biz/assassins-creed-spider-man-mario-and-ps5-boost-sales-in-europe-during-october-european-monthly-charts\">Gamesindustry</a> via <a href=\"https://www.ign.com/articles/xbox-series-x-and-s-sales-have-collapsed-in-europe\">IGN</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebfc448c23abb2fd4b8e9a8432d428c67a1e34073a343812fd443fa458d9eb7e","category":"Thai"}