{"title":"ไม่ได้มีแต่โปรแกรมเมอร์ที่ตกงาน ไมโครซอฟท์เปิดตัว Azure SRE Agents","link":"https://www.blognone.com/node/146504","date":1747724522000,"content":"<span>ไม่ได้มีแต่โปรแกรมเมอร์ที่ตกงาน ไมโครซอฟท์เปิดตัว Azure SRE Agents</span>\n\n  <div>\n    <div>Body</div>\n              <div><p>ไม่ได้มีแต่โปรแกรมเมอร์ตกงานเพราะ AI Agent เนื่องจากอาชีพ site reliability engineering (SRE) ก็น่าจะตกงานตามไปด้วย</p>\n<p>ไมโครซอฟท์เปิดตัว Azure SRE Agent บริการ AI Agent ช่วยงาน SRE ทำงานดูแลรักษาระบบ เช่น อ่าน error log ของระบบแล้วช่วยซ่อมให้อัตโนมัติ, เฝ้าระวังประสิทธิภาพของระบบแล้วปรับแต่ง เป็นต้น</p>\n<p>ไมโครซอฟท์บอกว่าอาชีพ SRE เผชิญกับความท้าทายในการดูแลระบบที่ซับซ้อนขึ้นเรื่อยๆ จนมนุษย์ไม่สามารถจัดการได้ไหว และงานแก้ incident มักเป็นงานที่ต้องทำซ้ำๆ สิ้นเปลืองเวลาสูง หากมีเครื่องมือเหล่านี้มาช่วยแบ่งเบาภาระได้ก็ย่อมช่วยให้ SRE จัดการระบบที่ใหญ่ขึ้นได้</p>\n<p>Azure SRE Agent ใช้พลังของโมเดล LLM มาอ่าน log และค่าต่างๆ เพื่อค้นหาสาเหตุของปัญหาได้รวดเร็ว อาศัยประสบการณ์ของไมโครซอฟท์เองในการดูแลระบบ Azure พัฒนามันขึ้นมา สถานะของมันจะเป็นบริการอีกตัวของ Azure แต่ตอนนี้ยังไม่ประกาศราคา</p>\n<p>ที่มา - <a href=\"https://techcommunity.microsoft.com/blog/azurepaasblog/introducing-azure-sre-agent/4414569\">Microsoft</a></p>\n<p>เพื่อนที่รู้ใจ อัพเดตแพตช์ให้ก่อนที่เราจะรู้</p>\n<p><img src=\"https://www.blognone.com/sites/default/files/files-2025/2025-05/clipboard_image-5-1747281168664.png\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 14:02</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"840249897b1cd69265dc17946a2439804d2ef686670beac8d61154690f2f74a5","category":"Thai"}