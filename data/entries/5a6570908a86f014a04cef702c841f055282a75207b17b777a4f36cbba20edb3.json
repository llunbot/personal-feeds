{"title":"OpenAI เพิ่มฟีเจอร์ Reinforcement Fine-Tuning ฝึกปัญญาประดิษฐ์แบบไม่ให้เห็นเฉลย","link":"https://www.blognone.com/node/143516","date":1733546913000,"content":"<div><div><div><p>OpenAI เปิดตัวฟีเจอร์ Reinforcement Fine-Tuning เป็นการฝึกปัญญาประดิษฐ์ที่บอกปัญญาประดิษฐ์ว่าทำคะแนนรวมได้เท่าใดแล้ว แทนที่จะเป็นการบอกเฉลยทีละชุดข้อมูล</p>\n<p>การฝึกแบบ Reinforcement มักทำงานที่สามารถให้คะแนนได้โดยง่าย เช่น การสร้างปัญญาประดิษฐ์เล่นเกมที่ตัวเกมสามารถบอกได้ทันทีว่าผู้เล่นได้คะแนนเท่าใด ในกรณีนี้ OpenAI ทำเทคนิคนี้มาฝึกกับงานที่ซับซ้อน โดยยกตัวอย่างการวิเคราะห์โรคว่าเกี่ยวข้องกับพันธุกรรมจุดใดบ้าง และโมเดล o1 ต้องให้รายชื่อพันธุกรรมที่น่าจะเกี่ยวข้อง ยิ่งคำตอบอยู่ใกล้อันดับแรกเท่าใดก็จะได้คะแนนสูงขึ้นเรื่อยๆ เนื่องจากโมเดลไม่ได้เห็นเฉลยโดยตรงระหว่างการฝึก การฝึกจึงเป็นการฝึกโมเดลให้คิดเป็นเหตุเป็นผลเพื่อทำคะแนนให้ดีขึ้น</p>\n<p>ทาง OpenAI ระบุว่าเทคนิคนี้ได้ผลดีกับงาน เช่น กฎหมาย, ประกัน, สุขภาพ, การเงิน, และวิศวกรรม โดยชุดข้อมูลต้องเป็นปัญหาที่มีคำตอบที่ถูกต้องโดยไม่ค่อยมีข้อโต้แย้ง ข้อดีสำคัญของเทคนิคนี้คือปัญหาบางอย่างสามารถฝึกด้วยชุดข้อมูลไม่กี่สิบชุดเท่านั้น</p>\n<p>ตอนนี้การให้บริการ Reinforcement Fine-Tuning ยังจำกัดเฉพาะการทดลองวิจัย คาดว่าจะเปิดให้บริการจริงได้ในต้นปี 2025</p>\n<p>ที่มา - <a href=\"https://openai.com/12-days/?day=2\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/1dbc98d57bd94eccd44fdc7e873ccfdf.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a6570908a86f014a04cef702c841f055282a75207b17b777a4f36cbba20edb3","category":"Thai"}