{"title":"Unity ประกาศปลดพนักงาน 600 คน คิดเป็น 8% ของพนักงานทั้งหมด 7,000 คน","link":"https://www.blognone.com/node/133705","date":1683274250000,"content":"<div><div><div><p>Unity เตรียมปลดคนระลอกใหม่อีก 600 คน คิดเป็นราว 8% จากพนักงานทั้งหมด 7,000 คน โดยซีอีโอ John Riccitiello ให้สัมภาษณ์ว่าต้องการลดขนาดของบริษัทลง ให้ทำงานคล่องตัวกว่าเดิม รวมถึงมีแผนจะลดจำนวนสำนักงานลงจาก 58 แห่งทั่วโลก เหลือประมาณ 30 แห่ง</p>\n<p>ก่อนหน้านี้ Unity เคยปลดคนมาแล้ว 2 รอบ คือ <a href=\"https://www.blognone.com/node/129172\">เดือนมิถุนายน 2022 ราว 200 คน</a> และเดือนมกราคม 2023 อีกราว 300 คน</p>\n<p><a href=\"https://www.blognone.com/node/131373\">Unity เพิ่งเสร็จสิ้นกระบวนการควบรวมกับบริษัทแอพมือถือ IronSource เมื่อปลายปี 2022</a> เหตุผลหนึ่งจึงอาจเป็นการปลดพนักงานที่ซ้ำซ้อนลง ธุรกิจของบริษัทตอนนี้ไปไกลกว่าเอนจินเกมมากแล้ว เพราะรวมไปถึงธุรกิจโฆษณาในเกม เซิร์ฟเวอร์ให้บริการเกม และโมเดล 3D สำหรับอุตสาหกรรมอื่นๆ อีกมาก</p>\n<p>ที่มา - <a href=\"https://venturebeat.com/games/unity-lays-off-600-staff-members-prepares-to-close-half-of-its-offices/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/a3792a1f075a9c246c0bece2c2af1638.jpg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1266170da023ebe6966a1eb19bd09fd4af8fecb5f47253767af6d0a67f687952","category":"Thai"}