{"title":"Meta เปิดตัวโมเดล Llama 3.2 รุ่น 1B & 3B Quantized ลดขนาดให้เล็กพิเศษ รันในมือถือได้","link":"https://www.blognone.com/node/142754","date":1729816866000,"content":"<div><div><div><p><a href=\"https://www.blognone.com/node/142204\">Meta ปล่อยโมเดล Llama 3.2</a> รุ่นเล็ก ขนาดพารามิเตอร์ 1B และ 3B แบบลดขนาดโมเดลลงจากปกติ (quantized) ตั้งใจทำมาให้เล็กจนรันในอุปกรณ์พกพาได้ และเพิ่มความเร็วในการตอบคำถาม</p>\n<p>ก่อนหน้านี้ Meta มี Llama 3.2 ขนาดพารามิเตอร์ 1B/3B อยู่แล้ว รอบนี้เป็นเวอร์ชันลดขนาดโมเดลลงได้อีก 56% (โมเดลรุ่น 1B ลดเหลือประมาณ GB จากขนาดเดิม 2.3GB) โดยยังคงคุณภาพและความปลอดภัยในระดับใกล้เคียงโมเดลต้นฉบับ ขนาดโมเดลที่ลดลงทำให้ลดหน่วยความจำที่ต้องใช้ลงได้ 41% และเพิ่มความเร็วได้ 2-4 เท่า</p>\n<p>Meta จับมือกับผู้ผลิตชิปมือถือรายใหญ่ทั้ง MediaTek และ Qualcomm ให้รองรับโมเดลรุ่นนี้บนซีพียู Arm แล้ว และกำลังพัฒนาให้รองรับการใช้งานบน NPU ต่อไป</p>\n<p>เทคนิคการลดขนาดโมเดลของ Meta มีให้เลือกสองวิธีคือ Quantization-Aware Training with LoRA adaptors (QLoRA) เน้นความแม่นยำของผลลัพธ์ และ SpinQuant เน้นที่ขนาดของโมเดล ผู้ใช้งานเลือกได้ว่าต้องการแบบไหน อ่านรายละเอียดเรื่องเทคนิคลดขนาดได้จากที่มา</p>\n<p>ตอนนี้ Llama มีโมเดลให้เลือกทั้งหมด 3 กลุ่มคือ</p>\n<ul>\n<li><strong>Llama 3.2: 1B &amp; 3B</strong> ไซส์เล็ก เบา มีแต่โมเดลข้อความอย่างเดียว มีเวอร์ชัน Quantized ตามข่าวนี้</li>\n<li><strong>Llama 3.2: 11B &amp; 90B</strong> ไซส์กลาง เป็นโมเดล multimodal รองรับทั้งข้อความและภาพ</li>\n<li><strong>Llama 3.1: 405B, 70B &amp; 8B</strong> โมเดลภาษาขนาดใหญ่รุ่นท็อป แต่ยังมีเฉพาะเวอร์ชัน 3.1 ยังไม่ออก 3.2</li>\n</ul>\n<p>ที่มา - <a href=\"https://ai.meta.com/blog/meta-llama-quantized-lightweight-models/\">Meta AI</a></p>\n<p><img alt=\"No Description\" src=\"https://www.blognone.com/sites/default/files/externals/a0f34fe81b4be2547cf1ad0fdc39894c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b5f65c77c6afc9e0c76fc90723ddeb74.png\" /></p>\n<p><img alt=\"No Description\" src=\"https://www.blognone.com/sites/default/files/externals/4fe98b402305e65bc927dbe95f0e64fc.png\" /></p>\n</div></div></div><div><div>Topics: </div><div><div><a href=\"/topics/llama\">Llama</a></div><div><a href=\"/topics/meta\">Meta</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e507367086c360e4654733626ed069ab38876a4dc76aa45977fe1146fb680455","category":"Thai"}