{"title":"[ลือ] Meta ทดสอบชิป AI ที่พัฒนาเองรุ่นใหม่ สำหรับงาน Training โดยเฉพาะ","link":"https://www.blognone.com/node/145215","date":1741742136000,"content":"<div><div><div><p>Reuters อ้างแหล่งข่าวที่เกี่ยวข้อง 2 ราย เปิดเผยว่า Meta กำลังทดสอบชิปที่พัฒนาขึ้นเองรุ่นใหม่ เพื่อใช้ฝึกฝนปัญญาประดิษฐ์ของตนเองโดยเฉพาะ เป้าหมายคือลดการพึ่งพาชิปจาก NVIDIA รวมถึงผู้ผลิตชิปรายอื่น</p>\n<p>แหล่งข่าวบอกว่าตอนนี้ Meta ทดสอบการใช้ชิปที่พัฒนาเองนี้สำหรับงานบางส่วนแล้ว หากผลทดสอบออกมาดีจะขยายใช้งานวงกว้างมากขึ้น ทั้งนี้ Meta มีชิป AI ที่ใช้งานภายในอยู่แล้วบางส่วน โดยรุ่นล่าสุดคือ <a href=\"https://www.blognone.com/node/139178\">MTIA Next Gen</a> ซึ่งเน้นสำหรับงาน Inference ส่วนชิปที่รายงานนี้บอกว่าเป็นรุ่นที่ใหม่กว่า และเน้นงานฝึกฝนข้อมูล (Training) เป็นหลัก</p>\n<p>ก่อนหน้านี้ Meta <a href=\"https://www.blognone.com/node/144300\">รายงาน</a>แผนการลงทุนด้านโครงสร้างพื้นฐานสำหรับ AI เฉพาะปีนี้ที่ประมาณ 6.5 หมื่นล้านดอลลาร์ หาก Meta สามารถใช้ชิปที่พัฒนาขึ้นเองได้มากขึ้น ย่อมเพิ่มประสิทธิภาพการลงทุนได้ดีขึ้น</p>\n<p>รายงานบอกว่าชิปนี้ผลิตโดย TSMC หากสามารถใช้งานในสเกลที่ใหญ่ขึ้นได้ จะช่วยลดค่าใช้จ่ายให้ Meta ได้หลายสิบล้านดอลลาร์</p>\n<p>ที่มา: <a href=\"https://www.reuters.com/technology/artificial-intelligence/meta-begins-testing-its-first-in-house-ai-training-chip-2025-03-11/\">Reuters</a></p>\n<p><img src=\"https://www.blognone.com/sites/default/files/externals/0be37eedaec0babcc5d52824f5dfac79.png\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"decc924325e3234ad606df14aa68a096b5b5e15bbbffcce6e35b61dd55e4fdbe","category":"Thai"}