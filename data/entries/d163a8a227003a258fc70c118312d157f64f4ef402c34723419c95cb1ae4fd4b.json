{"title":"Apple Card มีลูกค้ามากกว่า 12 ล้านคน - ปีที่แล้วแคชแบ็กกว่า 1 พันล้านดอลลาร์","link":"https://www.blognone.com/node/137970","date":1706703162000,"content":"<div><div><div><p>แอปเปิลประกาศรายงานตัวเลขจำนวนลูกค้าบัตรเครดิต Apple Card ที่ตอนนี้มีให้บริการเฉพาะสหรัฐอเมริกา โดยนับตั้งแต่<a href=\"https://www.blognone.com/node/108836\">เปิดตัวในปี 2019</a> มีจำนวนลูกค้าแล้วมากกว่า 12 ล้านคน</p>\n<p>ฟังก์ชันเด่นของ Apple Card คือการรับเครดิตเงินคืนหรือแคชแบ็ก ซึ่งแอปเปิลเรียกว่า Daily Cash โดยมีการคืนเครดิตเงินมากกว่า 1 พันล้านดอลลาร์เฉพาะปี 2023 ปีเดียว</p>\n<p>อีกบริการที่เพิ่มเข้ามาเมื่อปี 2022 คือ<a href=\"https://www.blognone.com/node/130959\">บัญชีเงินฝากดอกเบี้ยสูง</a> 4.5% ซึ่งตอนนี้มีเงินฝากรวมแล้วมากกว่า 1 หมื่นล้านดอลลาร์ โดยเงินส่วนใหญ่ก็มาจากการโอนเงิน Daily Cash เข้าบัญชีเงินฝากอัตโนมัติ</p>\n<p>ข้อมูลอื่นน่าสนใจ เช่น ลูกค้า 30% มีการจ่ายบิลอย่างน้อย 2 ครั้งต่อเดือน (ปกติ Apple Card มีกำหนดจ่ายเงินทุกสิ้นเดือน), มีลูกค้ามากกว่า 1 ล้านคน ใช้ <a href=\"https://www.blognone.com/node/122274\">Family Sharing</a> รวมค่าใช้จ่ายทุกคนในครอบครัว และมีลูกค้ากว่า 2 แสนคน ที่ผ่านโครงการ Path to Apple Card ที่สามารถปรับปรุงการเงินส่วนบุคคลเพื่อให้ได้รับอนุมัติบัตรเครดิต Apple Card ในภายหลังได้</p>\n<p>ก่อนหน้านี้มีรายงานว่า<a href=\"https://www.blognone.com/node/137006\">แอปเปิลกำลังเจรจา</a>ยกเลิกพาร์ตเนอร์ Apple Card กับธนาคาร Goldman Sachs เนื่องจากทางธนาคารต้องการปรับโครงสร้างธุรกิจ ลดบริการที่เกี่ยวกับลูกค้ารายย่อย</p>\n<p>ที่มา: <a href=\"https://www.apple.com/newsroom/2024/01/apple-card-is-helping-cardholders-live-healthier-financial-lives/\">แอปเปิล</a></p>\n<p><img src=\"https://www.blognone.com/sites/default/files/externals/dbd6b514754983be146a20780d6daa94.jpg\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d163a8a227003a258fc70c118312d157f64f4ef402c34723419c95cb1ae4fd4b","category":"Thai"}