{"title":"Sony Honda เปิดราคารถยนต์ไฟฟ้า AFEELA 1 เริ่มต้น 89,990 ดอลลาร์ ส่งมอบปี 2026","link":"https://www.blognone.com/node/143968","date":1736258435000,"content":"<div><div><div><p>พบกันปีละครั้งกับ <a href=\"https://www.blognone.com/node/132124\">AFEELA แบรนด์รถยนต์ไฟฟ้าของ Sony Honda Mobility (SHM) บริษัทรถยนต์ไฟฟ้าที่โซนี่ร่วมลงทุนกับฮอนด้า</a></p>\n<p>รอบนี้ SHM เปิดราคาอย่างเป็นทางการของรถยนต์รุ่นแรก AFEELA 1 พร้อมเปิดให้จองแล้วในราคามัดจำ 200 ดอลลาร์ SHM ยังประกาศช่วงเวลาส่งมอบรถจริงได้คร่าวๆ ช่วงต้นปี 2026 (ญี่ปุ่น) และกลางปี 2026 (สหรัฐอเมริกา) มีระยะวิ่งสูงสุด 300 ไมล์ต่อการชาร์จหนึ่งครั้ง</p>\n<p>AFEELA 1 มีให้เลือก 3 สีคือ เทา Tiday Grey, ขาว Calm White และดำ Core Black แบ่งเป็น 2 รุ่นย่อยคือ</p>\n<ul>\n<li>AFEELA 1 Origin ราคาเริ่มต้น 89,900 ดอลลาร์ (ประมาณ 3 ล้านบาท)</li>\n<li>AFEELA 1 Signature ราคาเริ่มต้น 102,900 ดอลลาร์ (ประมาณ 3.6 ล้านบาท) เพิ่มออปชั่นจอภาพความบันเทิงด้านหลัง, ล้อขนาด 21 นิ้ว, ระบบกล้อง Center Camera Monitoring System</li>\n</ul>\n<p>ประเด็นที่น่าสนใจคือ ฟีเจอร์ด้านซอฟต์แวร์เช่น Intelligent Drive ระบบช่วยขับขี่ (ADAS), Personal Agent ระบบส่วนตัวสั่งงานด้วยเสียง, คอนเทนต์สำหรับระบบบันเทิงภายในรถ, ธีมสำหรับปรับแต่ง และแพ็กเกจข้อมูล 5G นั้นคิดเป็น subscription โดยจะแถมฟรีมาให้ 3 ปีแรก แต่ยังไม่ประกาศราคาว่าต้องจ่ายเพิ่มอีกเท่าไรหลังจากนั้น</p>\n<p>ที่มา - <a href=\"https://www.shm-afeela.com/en/news/2025-01-06_5/\">Sony Honda Mobility</a></p>\n<p><img alt=\"No Description\" src=\"https://www.blognone.com/sites/default/files/externals/68f12eed7b5c21f732fe7fff3436dccd.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/04b7f83056d2240973c0e95512b2eb19.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/honda\">Honda</a></div><div><a href=\"/topics/afeela\">Afeela</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77b3b309484ecc359db6db6b16f84c655dd69b28a5479230a8208031d07d2552","category":"Thai"}