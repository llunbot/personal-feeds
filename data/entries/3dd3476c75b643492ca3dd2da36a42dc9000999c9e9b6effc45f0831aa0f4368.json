{"title":"Nintendo Switch แซง DS เป็นเครื่องเกมคอนโซลขายดีที่สุดในญี่ปุ่นแล้ว","link":"https://www.blognone.com/node/139971","date":1716700026000,"content":"<div><div><div><p>Famitsu รายงานตัวเลขยอดขายเกมในประเทศญี่ปุ่นสัปดาห์ 13-19 พฤษภาคม 2024 มีตัวเลขสำคัญคือ Nintendo Switch ขายได้เพิ่ม 40,706 เครื่อง ทำให้จำนวนสะสมเป็น 32,903,701 เครื่อง แซงยอดขายของ Nintendo DS ที่ 32,864,129 เครื่อง เป็นสถิติเกมคอนโซลขายดีที่สุดตลอดกาลของประเทศญี่ปุ่น</p>\n<p>ข้อมูลเพิ่มเติมคือ Switch ใช้เวลา 377 สัปดาห์ จึงทำสถิติยอดขายแซง DS ได้สำเร็จ ส่วนตัวเลขของ DS นั้น เป็นยอดขายสะสมระยะเวลา 425 สัปดาห์</p>\n<p>อย่างไรก็ตามตัวเลขยอดขายทั่วโลกตลอดกาลนั้น Switch ยังอยู่ในลำดับที่ 3 <a href=\"https://www.blognone.com/node/139626\">ตัวเลขล่าสุดคือ 141.32 ล้านเครื่อง</a> โดย DS ขายได้ 154 ล้านเครื่อง และ PlayStation 2 อย่างน้อย 155 ล้านเครื่อง จึงยังพอมีเวลาให้ทำสถิติ แม้มีข่าวว่านินเทนโดเตรียมออก<a href=\"https://www.blognone.com/node/138246\">คอนโซลรุ่นถัดไปของ Switch</a> ก็ตาม</p>\n<p>ที่มา: <a href=\"https://nintendoeverything.com/switch-surpasses-ds-to-become-best-selling-system-ever-in-japan/\">Nintendo Everything</a></p>\n<p><img alt=\"No Description\" src=\"https://www.blognone.com/sites/default/files/externals/e5d317dd304674bc25effa8b9c62ae9c.jpeg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/nintendo-ds\">Nintendo DS</a></div><div><a href=\"/topics/games\">Games</a></div><div><a href=\"/topics/japan\">Japan</a></div><div><a href=\"/topics/ranking\">Ranking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dd3476c75b643492ca3dd2da36a42dc9000999c9e9b6effc45f0831aa0f4368","category":"Thai"}