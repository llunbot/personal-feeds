{"title":"Neuralink สาธิตการทำงานชิปเชื่อมต่อสมองกับคอมพิวเตอร์ จากผู้ทดสอบคนแรก","link":"https://www.blognone.com/node/138827","date":1710982340000,"content":"<div><div><div><p>ก่อนหน้านี้ Neuralink บริษัทผู้พัฒนาเทคโนโลยีชิปเชื่อมต่อกับสมองมนุษย์ของ Elon Musk ได้ประกาศว่าประสบความสำเร็จ<a href=\"https://www.blognone.com/node/137946\">ในการทดลองฝังอุปกรณ์ในสมองมนุษย์คนแรก</a>แล้ว ล่าสุด Neuralink จึงนำเสนอรายละเอียดการทำงานของระบบสั่งการคอมพิวเตอร์จากสมองมนุษย์จากผู้ทดสอบรายนี้</p>\n<p>โดย Neuralink ได้ไลฟ์ผ่าน X เปิดเผยว่าผู้ทดสอบนี้คือ Nolan Arbaugh อายุ 29 ปี ซึ่งเป็นอัมพาตตั้งแต่คอลงมาจากอุบัติเหตุทางรถยนต์เมื่อ 8 ปีที่แล้ว เขาบอกว่าหลังฝังชิปในสมองแล้ว สิ่งที่ต้องฝึกฝนคือการแยกการสั่งการสมองระหว่าง \"แค่คิดเฉย ๆ\" กับ \"คิดเพื่อสั่งการ\" โดยการสาธิตนั้นเป็นการควบคุมเคอร์เซอร์ในหน้าจอคอมพิวเตอร์</p>\n<p>Arbaugh บอกว่าหลังการผ่าตัดฝังชิป ตอนนี้เขาสามารถเล่นหมากฮอสและ Civilization VI ได้ด้วยการคิดผ่านสมองแล้ว จากเดิมต้องใช้อุปกรณ์ช่วยเหลือในการควบคุม ซึ่งชิป Neuralink ทำให้เขาเล่นเกมต่อเนื่องได้นานขึ้นถึง 8 ชั่วโมง ก่อนต้องนำอุปกรณ์ไปชาร์จไฟ</p>\n<p>สุดท้ายเขาบอกว่าจากการใช้งานชิปสั่งการมาระยะหนึ่ง ภาพรวมนั้นดีมาก แม้จะไม่สมบูรณ์แบบ เจอปัญหาเป็นระยะ แต่เขาไม่อยากให้หยุดพัฒนา เพราะตอนนี้ก็สามารถเปลี่ยนชีวิตเขาได้แล้ว</p>\n<p>ที่มา: <a href=\"https://www.engadget.com/heres-a-video-of-the-first-human-neuralink-patient-controlling-a-computer-with-his-thoughts-235659486.html\">Engadget</a></p>\n<p><img src=\"https://www.blognone.com/sites/default/files/externals/ea08bbb137e4cef75cf88a457d714e31.jpg\" /></p>\n<blockquote><p><a href=\"https://t.co/OMIeGGjYtG\">https://t.co/OMIeGGjYtG</a></p>\n<p>— Neuralink (@neuralink) <a href=\"https://twitter.com/neuralink/status/1770563939413496146?ref_src=twsrc%5Etfw\">March 20, 2024</a></p></blockquote>\n</div></div></div><div><div>Topics: </div><div><div><a href=\"/topics/neuralink\">Neuralink</a></div><div><a href=\"/topics/medical\">Medical</a></div><div><a href=\"/topics/user-interface\">User Interface</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85330c01552475e4f99774623ab6b20a6c98fa7e978a45446c09f135f5ea5aed","category":"Thai"}