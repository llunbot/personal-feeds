{"title":"HMD Global ประกาศยุทธศาสตร์ถัดไปบริษัท สร้างแบรนด์มือถือของตนเองควบคู่กับ Nokia","link":"https://www.blognone.com/node/135722","date":1694609097000,"content":"<div><div><div><p>Jean-Francois Baril ซีอีโอและผู้ร่วมก่อตั้ง HMD Global <a href=\"https://www.linkedin.com/feed/update/urn:li:activity:7107027161290616834/\">เปิดเผย</a>ยุทธศาสตร์ถัดไปของบริษัท ว่าเตรียมเพิ่มพอร์ตโฟลิโอสินค้า โดยจะมีโทรศัพท์มือถือแบรนด์ของ HMD เอง ซึ่งจะพัฒนาและขายคู่กับไป Nokia รวมถึงการร่วมมือกับพาร์ตเนอร์รายอื่นในอนาคต</p>\n<p>เขายังย้ำว่าตลอดระยะเวลา 6 ปีที่ผ่านมา HMD ยังคงเป็น \"The Home of Nokia Phones\" เป็นผู้ผลิตสมาร์ทโฟนที่เติบโตสูงทุกปี ควบคู่กับการเป็นผู้นำการสร้างอุปกรณ์ที่ส่งเสริมความยั่งยืนสิ่งแวดล้อม หรือเป็นอุปกรณ์ทางเลือกสำหรับคนต้องการดิจิทัลดีทอกซ์ ในก้าวถัดไปของ HMD คือการสร้างตลาดใหม่ พัฒนาอุปกรณ์สื่อสารที่ลูกค้าต้องการ</p>\n<p>ในประกาศนี้ HMD ไม่ได้ลงรายละเอียดมากนักว่าสินค้าแบรนด์ใหม่จะเป็นอย่างไร แต่บอกว่าบริษัทยังคงมุ่งมั่นสร้างสินค้าที่ทนทาน ลดขยะอิเล็กทรอนิกส์ ช่วยให้คนใช้งานมือถือได้ยาวนานขึ้น ส่งผลกระทบเชิงบวกต่อโลก</p>\n<ul>\n<li><strong>อ่านเพิ่มเติม:</strong> <a href=\"https://www.blognone.com/node/88961\">รู้จัก HMD Global บริษัทผู้สืบทอดตำนานโทรศัพท์ Nokia จริงๆ แล้วเป็นใครมาจากไหน?</a></li>\n</ul>\n<p>ที่มา: <a href=\"https://www.theverge.com/2023/9/12/23869656/nokia-hmd-smartphone-brand-announcement-foxconn\">The Verge</a></p>\n<p><img src=\"https://www.blognone.com/sites/default/files/externals/a98fc7a58e225439c10cb671654b1372.png\" alt /></p>\n</div></div></div><div><div>Topics: </div><div><div><a href=\"/topics/hmd-global\">HMD Global</a></div><div><a href=\"/topics/smartphone\">Smartphone</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47d5bfb0d7a333e05fd5161b3e0d56a855befb5c33d93fc6098da4b915cd3c08","category":"Thai"}