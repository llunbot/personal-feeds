{"title":"[ลือ] iPhone 18 ปี 2026 ใช้ชิป 2 นาโนเมตรที่ผลิตโดย TSMC","link":"https://www.blognone.com/node/145415","date":1742689551000,"content":"<div><div><div><p>Ming-Chi Kuo นักวิเคราะห์สายซัพพลายเชนคนเดิม ออกมายืนยันข้อมูลว่า iPhone 18 ที่จะขายในปี 2026 ใช้ชิป A20 ซึ่งผลิตด้วยเทคโนโลยี 2 นาโนเมตรจาก TSMC</p>\n<p>ก่อนหน้านี้มีข่าวว่า TSMC ได้<a href=\"https://www.blognone.com/node/140813\">เริ่มการผลิต</a>ชิป 2 นาโนเมตรแล้ว โดยแอปเปิลเป็นลูกค้ารายแรกและสั่งซื้อทั้งหมดที่ผลิตได้ช่วงแรก แต่ยังไม่ชัดเจนว่าแอปเปิลจะใช้ชิป 2 นาโนเมตรใน iPhone 17 ปีนี้เลย หรือรอไปปี 2026 ขณะที่ Jeff Pu นักวิเคราะห์อีกรายเพิ่งให้ข้อมูลว่า iPhone 17 จะใช้ชิป 3 นาโนเมตร Gen 3 ยังไม่ได้ 2 นาโนเมตร</p>\n<p>Kuo บอกว่าในการผลิตที่ระดับวิจัยพัฒนาของ TSMC เมื่อสามเดือนได้แล้ว ได้อัตราการผลิต (yield rate) ระดับ 60-70% ซึ่งปัจจุบันตัวเลขดีกว่านั้นมาก</p>\n<p>ที่มา: <a href=\"https://x.com/mingchikuo/status/1903469694159642784\">Ming-Chi Kuo</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/iphone-18\">iPhone 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3c886af7d1bf8c06d8b29ae1eed9ebae56e21835a804a660e237d5a43c9937d","category":"Thai"}