{"title":"Overture Maps Foundation เผยแพร่ข้อมูลชุดแรก มีหมุดสถานที่น่าสนใจทั่วโลกกว่า 59 ล้านแห่ง","link":"https://www.blognone.com/node/135019","date":1690385551000,"content":"<div><div><div><p>Overture Maps Foundation หรือ OMF หน่วยงานที่มี Amazon Web Services (AWS), Meta, Microsoft และ TomTom <a href=\"https://www.blognone.com/node/131893\">ร่วมก่อตั้งเมื่อปีที่แล้ว</a> เพื่อร่วมกันพัฒนาข้อมูลแผนที่แบบ Open Map ให้นักพัฒนานำไปใช้ต่อยอดได้ ประกาศเผยแพร่ข้อมูลแผนที่ชุดแรกให้นำไปใช้งาน</p>\n<p>Overture 2023-07-26-alpha.0 คือชื่อของ release นี้ โดยมีข้อมูลเสริม 4 ส่วน ได้แก่ สถานที่น่าสนใจ (Places of Interest), อาคาร, เครือข่ายการเดินทาง และข้อมูลแนวเขตการปกครอง โดยเฉพาะส่วนข้อมูลสถานที่นั้นมีมากกว่า 59 ล้าน สถานที่ทั่วโลก นักพัฒนาสามารถนำไปใช้งานทั้งการแนะนำเส้นทาง การค้นหาสถานที่ ตลอดจนต่อยอดกับแอพพลิเคชันอื่นได้</p>\n<p>ชุดข้อมูลนี้สามารถดาวน์โหลดได้ที่ <a href=\"https://overturemaps.org/download/\">https://overturemaps.org/download/</a></p>\n<p>OMF ยังประกาศรายชื่อหน่วยงานที่เข้าร่วมโครงการเพิ่มเติมได้แก่ ESRI, Cyient, InfraMappa, Nomoko, Precisely, PTV Group, SafeGraph, Sanborn และ Sparkgeo</p>\n<p>ที่มา: <a href=\"https://overturemaps.org/overture-maps-foundation-releases-first-world-wide-open-map-dataset/\">Overture Maps Foundation</a></p>\n<p><img alt=\"No Description\" src=\"https://www.blognone.com/sites/default/files/externals/67a476c32d8634ab4a3bbcf36b7d52f9.png\" /></p>\n</div></div></div><div><div>Topics: </div><div><div><a href=\"/topics/overture-maps-foundation\">Overture Maps Foundation</a></div><div><a href=\"/topics/map\">Map</a></div><div><a href=\"/topics/geolocation\">Geolocation</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2363baa18402a78deb049e1aae4328f623727e65a7006d100e057353431d0fd8","category":"Thai"}