{"title":"ยูทูบเบอร์พบสายและ Dock ของ Nintendo Switch OLED รองรับ HDMI 2.0 แล้ว พร้อมส่งภาพ 4K 60fps","link":"https://www.blognone.com/node/125134","date":1633520420000,"content":"<div><div><div><p>ยูทูบเบอร์ <a href=\"https://www.youtube.com/watch?v=KGFAN0yhnM4\">Nintendo Prime</a> ที่ได้รับเครื่อง Nintendo Switch OLED แล้ว ทำการแกะ Dock ของเครื่อง และสำรวจดูภายในว่ามีการเปลี่ยนแปลงอะไรบ้างจากรุ่นแรกและกล่องแดง</p>\n<p>เขาพบว่าตัวชิป HDMI คอนโทรลเลอร์ภายใน Dock รองรับ HDMI 2.0 แล้ว รวมถึงสาย HDMI ที่แถมมาในกล่อง ก็รองรับ HDMI 2.0 เช่นเดียวกัน เทียบกับ Dock และสาย HDMI ที่แถมมาใน Switch รุ่นแรก และรุ่นกล่องแดงที่รองรับแค่ HDMI 1.4 และแถมสาย HDMI 1.4 มา</p>\n<p>เมื่อ Dock และสายของ Switch OLED เป็น HDMI 2.0 แล้ว แปลว่าหากมีการอัพเกรดชิปประมวลผลภายในเครื่อง หรือเพิ่มกำลังประมวลผลด้วยวิธีอื่น ผู้เล่นจะไม่ต้องซื้อ Dock ใหม่ แต่สามารถใช้งาน Dock ที่พร้อมส่งสัญญาณภาพแบบ 4K 60fps ได้ทันที แม้ Switch OLED จะยังไม่มีการเปลี่ยนแปลงชิปประมวลผลก็ตาม</p>\n<p><img src=\"https://www.blognone.com/sites/default/files/externals/34ab3a581f3aadd71790b93485a1b146.jpg\" /></p>\n<p>น่าสนใจว่าแผนการในอนาคตของ Nintendo จะเป็นแบบไหน และจะใช้วิธีอัพสเกลภาพ<a href=\"https://www.nintendolife.com/news/2021/10/patent_reveals_nintendo_is_working_on_upscaling_technology\">ตามที่มีสิทธิบัตรหลุดออกมาก่อนหน้านี้</a>เพื่อเพิ่มความละเอียดของภาพให้สูงขึ้น โดยใช้ชิป NVIDIA X1 Tegra เหมือนเดิม</p>\n<p>หรือจะมีการอัพเกรดฮาร์ดแวร์ Nintendo Switch เพิ่มเติมในอนาคตให้ประมวลผลภาพได้ถึงระดับ 4K จากที่ปัจจุบันทำได้เพียง 720p เมื่อต่อ Dock และ 540p ในโหมดมือถือเท่านั้น</p>\n<p>ที่มา - <a href=\"https://www.youtube.com/watch?v=KGFAN0yhnM4\">Nintendo Prime</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/console\">Console</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a97b2dd9ecb1237812253ca29d79fd14576fb153d5f1b285e93780199c91d77f","category":"Thai"}