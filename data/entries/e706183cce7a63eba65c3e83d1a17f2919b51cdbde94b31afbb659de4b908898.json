{"title":"ซีอีโอ Bluesky บอก ยังไม่ทิ้งแนวคิดหารายได้ด้วยการแสดงโฆษณา แม้ไม่ชอบไอเดียนี้ก็ตาม","link":"https://www.blognone.com/node/143499","date":1733491151000,"content":"<div><div><div><p>Bluesky โซเชียลมีเดียไมโครบล็อกกิ้งแบบกระจายศูนย์ที่มาแรง เป็นทางเลือกของ<a href=\"https://www.blognone.com/node/143065\">คนที่ต้องการหนีจาก X</a> ซึ่งมีจำนวนผู้ใช้งานเพิ่มมาตลอดแต่ถึงตอนนี้แพลตฟอร์มก็ยังไม่มีโมเดลหารายได้ที่ชัดเจนนัก ทำให้ข้อสงสัยเริ่มเกิดตามมาว่า Bluesky จะต้องไปในทิศทางแสดงโฆษณาแบบโซเชียลอื่นหรือไม่?</p>\n<p>Jay Graber ซีอีโอ Bluesky เคยบอกว่าแพลตฟอร์มนี้จะไม่ทำให้ดูแย่ลงด้วยการมีโฆษณา แต่ล่าสุด Graber ทวนสิ่งที่ต้องการสื่อสารนี้อีกครั้งว่าไม่ได้แปลว่า Bluesky จะไม่มีโฆษณาเลย แนวทางโฆษณาที่ Bluesky ศึกษาตอนนี้คือการเป็นโฆษณาแบบที่ผู้ใช้งานได้ประโยชน์ด้วย เช่น มาในรูปแบบส่วนแบ่งรายได้ แต่จะไม่ทำให้การมองเห็นของผู้ใช้งานเป็นสินค้าสำหรับผู้ลงโฆษณา ซึ่ง Graber ยืนยันว่าตนเองเป็นคนที่ให้ความสำคัญกับการปกป้องสิทธิผู้ใช้งานในโลกดิจิทัลมาก ผู้ใช้งานต้องมีสิทธิควบคุมเนื้อหาได้มากที่สุด</p>\n<p>รูปแบบการหารายได้แบบอื่นที่ Bluesky มีแนวคิดผลักดันมากขึ้นเช่น <a href=\"https://www.blognone.com/node/142757\">ระบบ Subscription</a>, มีตลาดซื้อขายอัลกอริทึมแสดงผล หรือการ<a href=\"https://www.blognone.com/node/134702\">ขายชื่อโดเมน</a>ของเซิร์ฟเวอร์ เป็นต้น ส่วนสิ่งที่ Bluesky จะไม่ทำแน่นอนและเคยบอกชัดแล้ว คือการ<a href=\"https://www.blognone.com/node/143160\">นำข้อมูลไปขายเพื่อการเทรน AI</a></p>\n<p>Bluesky ได้รับเงินจากนักลงทุนมากกว่า 15 ล้านดอลลาร์ และ Graber บอกว่ายังมีนักลงทุนที่แสดงความสนใจร่วมลงทุนอยู่ตลอด</p>\n<p>ที่มา: <a href=\"https://techcrunch.com/2024/12/05/bluesky-ceo-jay-graber-is-reshaping-social-media-but-advertising-isnt-off-the-table/\">TechCrunch</a></p>\n<p><img src=\"https://www.blognone.com/sites/default/files/externals/620ce580885a62ca0f374cdef8723d0a.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e706183cce7a63eba65c3e83d1a17f2919b51cdbde94b31afbb659de4b908898","category":"Thai"}