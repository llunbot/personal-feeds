{"title":"ปี 2024 การใช้จ่ายในแอป AI ทะลุ 1 พันล้านดอลลาร์ฯ เพิ่มขึ้น 200% จากปีก่อน","link":"https://www.blognone.com/node/144269","date":1737629393000,"content":"<div><div><div><p>รายงาน State of Mobile 2025 โดย Sensor Tower พบการใช้จ่ายในแอปพลิชัน AI อย่าง ChatGPT, Gemini, และ Doubao ของ ByteDance ในปี 2024 อยู่ที่เกือบ 1.1 พันล้านดอลลาร์ฯ เพิ่มขึ้นกว่า 200% เทียบจากปีก่อนหน้า</p>\n<p>แม้ปีที่แล้ว บิ๊กเทคฯ เปิดตัวโมเดล AI อยู่เรื่อย ๆ เช่น OpenAI กับ GPT-4o ซึ่งทำรายได้จากแอปเพิ่มขึ้นอย่างมากในช่วงหนึ่ง แต่ความต้องการแอป AI โดยรวมยังคงที่ตลอดทั้งปี โดยพบว่าผู้บริโภคใช้เวลาประมาณ 7.7 พันล้านชั่วโมงในการใช้แอป AI ส่วนแอปที่กล่าวถึง AI ถูกดาวน์โหลดไป 1.7 หมื่นล้านครั้ง</p>\n<p>ส่วนแอปประเภทอื่น เห็นถึงการเปลี่ยนแปลงเช่นกัน ดังนี้:</p>\n<ul>\n<li>แอปสตรีมมิงทำรายได้และยอดดาวน์โหลดเพิ่มขึ้น แต่ยอดการมีส่วนร่วมลดลง</li>\n<li>Binance และ Tonkeeper ครองอันดับ 6 และ 9 แอปการเงินที่มีการดาวน์โหลดมากที่สุด ตามลำดับ</li>\n<li>Temu และ Shein ครองอันดับ 1 และ 2 แอปอีคอมเมิร์ซยอดนิยมตามลำดับ</li>\n<li>แอปการเงินมียอดดาวน์โหลดเกือบ 7.5 พันล้านครั้ง เพิ่มขึ้น 8% จากปีก่อน</li>\n<li>Last War, Whiteout Survival, Dungeon &amp; Fighter, Brawl Stars, และ WeTV ทำสถิติแอปที่ผู้ใช้งานใช้จ่ายเกิน 1 พันล้านดอลลาร์ฯ แล้ว</li>\n</ul>\n<p>ทั้งนี้ รายงานบอกว่าผู้ใช้งานยังคงใช้จ่ายกับแอปบนมือถือจำนวนมาก โดยมีมูลค่าถึง 1.5 แสนล้านดอลลาร์ฯ ทั่วโลก</p>\n<p><img alt=\"alt=&quot;OpenAI&quot;\" src=\"https://www.blognone.com/sites/default/files/externals/c72d4f81705d98e47b6abe10a2ab8245.png\" /></p>\n<p>ที่มา: <a href=\"https://techcrunch.com/2025/01/22/ai-apps-saw-over-1-billion-in-consumer-spending-in-2024/\">TechCrunch</a> via <a href=\"https://sensortower.com/state-of-mobile-2025\">Sensor Tower</a></p>\n</div></div></div><div><div>Topics: </div><div><div><a href=\"/topics/sensor-tower\">Sensor Tower</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/application\">Application</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa074bfe6cac9c330f5f27c768463845c60397b7138b6726cdfd46bfa53cab91","category":"Thai"}