{"title":"พบชิป Ryzen Z1 ถูกนำไปทำเป็นมินิพีซีชื่อ Phoenix Edge Z1","link":"https://www.blognone.com/node/136969","date":1701155083000,"content":"<div><div><div><p>ข้อมูลนี้มาจากยูทูปช่อง ETA PRIME ที่ได้รับมินิพีซีชื่อ Phoenix Edge Z1 Mini PC ซึ่งเป็นสินค้าที่อยู่ในขั้นตอนทดลองมาทดสอบ โดยจุดเด่นของมินิพีซีคือการนำชิป APU ของ AMD Ryzen Z1 ที่อยู่ในเครื่องเกมพีซีพกพา Asus ROG Ally มาใช้งาน (เป็นรุ่น Z1 ไม่ใช่ Z1 Extreme)</p>\n<p>สเปคคร่าว ๆ ของ Phoenix Edge Z1 มีดังนี้</p>\n<ul>\n<li>ชิป AMD Ryzen Z1 Boost Clock สูงสุด 4.9GHz</li>\n<li>แรมจุได้สูงสุด 64GB DDR5 5600MHz</li>\n<li>PCIe 4.0 NVMe M.2 SSD (2280) 1 ช่อง</li>\n<li>รองรับ Wi-Fi 6E และ Bluetooth 5.2</li>\n<li>ระบบปฏิบัติการ Windows 11 Pro</li>\n<li>ด้านหน้าเครื่องมี ช่องเสียบหูฟัง 3.5mm, USB Type-A 2 ช่อง และ USB-C 1 ช่อง</li>\n<li>ด้านหลังเครื่องมี HDMI 2 ช่อง, USB Type-A 2 ช่อง และช่องเสียบสาย LAN</li>\n</ul>\n<p><img alt=\"No Description\" src=\"https://www.blognone.com/sites/default/files/externals/37c0cf8473e3a2098f7fa92786cc8eca.png\" /></p>\n<p>ในคลิปวิดีโอของ ETA PRIME จะเห็นว่าชิป Z1 ที่ทำงานบนอุปกรณ์อื่นที่ไม่ใช่อุปกรณ์พกพาแล้วได้ประสิทธิภาพเป็นอย่างไร ซึ่งตามทฤษฎีแล้วมันน่าจะดึงศักยภาพสูงสุดของชิปออกมาได้ เนื่องจากไม่มีข้อจำกัดด้านความร้อนแบบใน ROG Ally</p>\n<p>ผลการทดสอบโดยรวมบอกว่า Phoenix Edge Z1 นั้นให้ประสิทธิภาพดีกว่า ROG Ally Z1 จริง แต่อัตตราการกินพลังงานจะถูกจำกัดอยู่ที่ 40 วัตต์เท่านั้น แม้ว่าซอฟต์แวรที่ใช้ทดสอบตั้งเป้าหมายไว้ที่ 68 วัตต์ก็ตาม โดยมีตัวอย่างเกมที่ใช้ทดสอบดังนี้</p>\n<ul>\n<li>Marvel’s Spider-Man : 720p ปรับ Low เฟรมเรต 60fps ใช้ไฟ 33 วัตต์</li>\n<li>Forza Horizon 5 : 1080p ปรับ Low เฟรมเรต 79fps ใช้ไฟ 40 วัตต์</li>\n<li>Street Fighter 6 : 1080p ปรับ Medium เฟรมเรต 60fps ใช้ไฟ 28 วัตต์</li>\n<li>GTA5 : 1080p ปรับ Normal เฟรมเรต 80fps ใช้ไฟ 32 วัตต์</li>\n<li>Cyberpunk 2077 : 900p ปรับ Low เฟรมเรต 47fps ใช้ไฟ 35 วัตต์</li>\n</ul>\n<p>ไม่รู้ว่า Phoenix Edge Z1 จะได้วางขายไหม แต่ทางผู้ผลิตระบุกับ ETA PRIME ว่ากำลังพัฒนารุ่นที่ใช้ Z1 Extreme อยู่ และมีแผนจะเปิดระดมทุนเพื่อเปิดตัวสินค้าตัวนี้ แต่รายละเอียดของมินิพีซีเครื่องไม่ได้ระบุว่าจะขายในราคาเท่าไหร่ แต่ ETA PRIME คิดว่าราคาของมินิพีซีเครื่องนี้น่าจะอยู่ที่ 299 ดอลลาร์</p>\n<p>ที่มา - <a href=\"https://www.youtube.com/watch?v=uGaIO6Jbqg4\">ETA PRIME</a> via <a href=\"https://www.tomshardware.com/news/ryzen-z1-mini-pc-benchmarked\">Tom’s Hardware</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/mini-pc\">Mini PC</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b077e2a8789b0142c2e0871a633a93a9a0c200e0aed0b4d2282ddc6456d1b55","category":"Thai"}