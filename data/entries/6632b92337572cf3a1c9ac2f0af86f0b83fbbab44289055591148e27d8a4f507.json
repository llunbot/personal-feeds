{"title":"[ลือ] Apple อาจเปิดตัวจออัจฉริยะควบคุม Smart Home มีนาคมนี้ - ขนาด 6 นิ้ว - Video Call ได้","link":"https://www.blognone.com/node/143074","date":1731454547000,"content":"<div><div><div><p>Mark Gurman แห่ง Bloomberg คนเดิม รายงานข้อมูลเพิ่มเติมของ<a href=\"https://www.blognone.com/node/142281\">อุปกรณ์จอสมาร์ทโฮมในบ้านของแอปเปิล</a> ที่เดิมเรียกว่า HomePod มีจอ โดยคาดว่าแอปเปิลจะเปิดตัวสินค้านี้เร็วที่สุดในเดือนมีนาคมปีหน้า</p>\n<p>ข้อมูลของ Gurman ครั้งนี้บอกว่าหน้าจอมีขนาด 6 นิ้ว สามารถติดกับผนังเพื่อควบคุมอุปกณ์สมาร์ทโฮมในบ้านได้ รวมทั้งวิดีโอคอลได้ อุปกรณ์ทำงานด้วยแบตเตอรี รองรับ Siri และ Apple Intelligence เพื่อสั่งงานด้วยเสียง เขาบอกว่าลักษณะจะคล้ายกับ <a href=\"https://www.blognone.com/node/135845\">Amazon Echo Hub</a> แต่ต้องใช้ iPhone ในการตั้งค่าครั้งแรก</p>\n<p>อุปกรณ์หน้าจออัจฉริยะนี้สามารถติดตั้งแบบอื่นได้ด้วยนอกจากผนัง เช่น <a href=\"https://www.blognone.com/node/142792\">วางบนขาตั้ง</a>ที่มีลำโพงส่วนขยาย นอกจากนี้ยังมีระบบตรวจจับว่ามีคนอยู่ใกล้อุปกรณ์แค่ไหน เพื่อให้ปรับโหมดการทำงานได้อย่างเหมาะสม ตัวเลือกสีมีสีเงินและสีดำ นอกจากนี้แอปเปิลก็กำลังพัฒนาเวอร์ชันที่เป็นแขนหุ่นยนต์ สามารถขยับตามผู้ใช้งานได้ด้วย</p>\n<p>ที่มา: <a href=\"https://www.bloomberg.com/news/articles/2024-11-12/apple-home-hub-detailed-apple-intelligence-homeos-square-ipad-like-design\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/f558d32122fb821555419570c52f0d7e.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-display\">Smart Display</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6632b92337572cf3a1c9ac2f0af86f0b83fbbab44289055591148e27d8a4f507","category":"Thai"}