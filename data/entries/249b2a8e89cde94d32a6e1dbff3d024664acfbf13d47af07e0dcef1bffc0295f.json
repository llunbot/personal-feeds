{"title":"ซัมซุงเปิดตัวโมเดล Gauss 2 พัฒนาขึ้นจากรุ่นแรก มี 3 ขนาดให้เลือกใช้งาน","link":"https://www.blognone.com/node/143279","date":1732249428000,"content":"<div><div><div><p>ซัมซุงมี<a href=\"https://www.blognone.com/node/136633\">โมเดลปัญญาประดิษฐ์ของตัวเองชื่อ Gauss เปิดตัวในปี 2023</a> และ<a href=\"https://www.blognone.com/node/140852\">กำลังพยายามนำไปใช้กับ Bixby</a></p>\n<p>ในงานสัมมนาสำหรับนักพัฒนา SDC24 Korea เมื่อไม่กี่วันที่ผ่านมา ซัมซุงเปิดตัวโมเดล Gauss 2 ที่มีประสิทธิภาพมากขึ้น ตัวโมเดลเป็น multimodal รองรับทั้งภาษา โค้ด และรูปภาพ สามารถเลือกโมเดลย่อยได้ 3 ตัว แยกตามรูปแบบการใช้งานคือ</p>\n<ul>\n<li>Compact โมเดลขนาดเล็ก เน้นทำงานรวดเร็ว เหมาะสำหรับงาน on-device</li>\n<li>Balanced โมเดลขนาดกลาง มีสมดุลระหว่างประสิทธิภาพ ความเร็ว ขนาด</li>\n<li>Supreme โมเดลรุ่นท็อป เน้นประสิทธิภาพสูงสุด ใช้เทคนิค Mixture of Experts เข้ามาช่วย</li>\n</ul>\n<p>ซัมซุงระบุว่าตอนนี้นำโมเดล Gauss 2 มาใช้กับเครื่องมือช่วยเขียนโค้ด code.i ที่ใช้งานภายในบริษัทแล้ว และเริ่มใช้ Gauss 2 กับงานคอลเซ็นเตอร์ ให้คัดแยกหมวดและสรุปเนื้อหาของการโทรเข้ามาแต่ละครั้งด้วย</p>\n<p><img alt=\"No Description\" src=\"https://www.blognone.com/sites/default/files/externals/8f76907fc71253690411951d250ce937.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a9695ad64696203e63d74e3ce8d34bf9.jpg\" /></p>\n<p>ที่มา - <a href=\"https://news.samsung.com/global/samsung-electronics-hosts-samsung-developer-conference-korea-2024-unveils-its-improved-gen-ai-model\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"249b2a8e89cde94d32a6e1dbff3d024664acfbf13d47af07e0dcef1bffc0295f","category":"Thai"}