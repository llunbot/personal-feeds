{"title":"CMA ให้ความเห็นไม่ติดขัดดีล Microsoft-Activision Blizzard ถ้าขายสิทธิ์เกมให้ Ubisoft ตามข้อเสนอ","link":"https://www.blognone.com/node/135882","date":1695372786000,"content":"<div><div><div><p>หน่วยงานกำกับดูแลการแข่งขันของสหราชอาณาจักรหรือ CMA อัพเดตความเห็นในดีลไมโครซอฟท์ ซื้อกิจการ Activision Blizzard ซึ่งล่าสุดไมโครซอฟท์<a href=\"https://www.blognone.com/node/135390\">เสนอขายสิทธิ์เกมของ Activision Blizzard บนแพลตฟอร์มคลาวเกมมิ่งทั้งหมดรวมถึงเกมในอนาคตให้ Ubisoft</a> เป็นผู้ดูแลจัดการ โดยบอกว่าท่าทีดังกล่าวของไมโครซอฟท์ เป็นการแก้ไขปัญหาตรงตามที่ CMA แสดงความกังวล ซึ่งน่าจะทำให้ดีลนี้ผ่านการอนุมัติ โดย CMA จะเปิดการหารือเพิ่มเติมจนถึง 6 ตุลาคม</p>\n<p>ก่อนหน้านี้ดีลไมโครซอฟท์ ซื้อกิจการ Activision Blizzard ถูกตรวจสอบจากหน่วยงานกำกับดูแลทั่วโลก ซึ่งส่วนใหญ่สามารถเดินหน้าต่อได้ ยกเว้นสหราชอาณาจักรที่<a href=\"https://www.blognone.com/node/133571\">ขัดขวาง</a>ด้วยประเด็นอำนาจที่เพิ่มขึ้นในตลาดคลาวด์เกมมิ่ง ทำให้ไมโครซอฟท์ยอมแก้ไขรายละเอียดการซื้อกิจการ ให้สิทธิ์เกมส่วนนี้เป็นของ Ubisoft มีผลในสหราชอาณาจักร</p>\n<p>ไมโครซอฟท์ให้ความเห็นโดยหวังว่า CMA จะอนุมัติดีลนี้ตามข้อเสนอที่แก้ไข มิฉะนั้นดีลนี้จะไม่สามารถเดินหน้าต่อไปได้ ส่วน Activision บอกว่าถือเป็นข่าวดี</p>\n<p>ที่มา: <a href=\"https://www.bbc.com/news/business-66875075\">BBC</a> และ <a href=\"https://www.gov.uk/government/news/new-microsoft-activision-deal-addresses-previous-cma-concerns-in-cloud-gaming\">GOV.UK</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/united-kingdom\">United Kingdom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12873534a926ba911984175d4d6d27b66f09ee2f8e773d4ab8fdfe89e7836a96","category":"Thai"}