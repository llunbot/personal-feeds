{"title":"รีวิว Lenovo ThinkStation P2 Tower เวิร์คสเตชันตัวแรง ปรับสเปคได้ สำหรับคนทำงาน","link":"https://www.blognone.com/node/140502","date":1718879427000,"content":"<div><div><div><p>รีวิว Lenovo ThinkStation P2 Tower เวิร์คสเตชันตัวแรง ปรับสเปคได้ สำหรับคนทำงาน</p>\n<p>ในยุคสมัยนี้ Workstation ถือว่าเป็นชื่อประเภทคอมพิวเตอร์ที่ไม่ค่อยถูกพูดถึงขึ้นในวงกว้างเท่าไหร่นัก และแยกความต่างกับ Desktop PC ได้ค่อนข้างยากขึ้นทุกที หรือหนักที่สุดคือผู้ใช้งานในยุคนี้ไม่รู้จักเลยว่า Workstation คืออะไร วันนี้ทีมงาน blognone จึงได้รับเกียรติจาก Lenovo ส่ง Lenovo ThinkStation P2 Tower มาให้รีวิว และไขข้องใจว่าคอมพิวเตอร์แบบ Workstation ทำอะไรได้บ้าง และเหมาะกับใคร</p>\n<p><img alt=\"No Description\" src=\"https://www.blognone.com/sites/default/files/externals/a7bfbc6a83b6bbe4f19fe174366deb1e.jpeg\" /></p>\n<p>ก่อนอื่นขออธิบายก่อนว่า Workstation เป็นคอมพิวเตอร์ประเภทหนึ่งที่ออกแบบมาเพื่อการใช้งานที่ต้องการประสิทธิภาพสูง มักใช้ในงานด้านวิศวกรรม การออกแบบ กราฟิก การตัดต่อภาพยนตร์ และงานด้านวิทยาศาสตร์ต่าง ๆ แต่ความแรงอย่างเดียวนั้นไม่พอ ตัวเครื่องต้องใช้วัสดุที่ทนทาน และมีการบริการหลังการขายจากแบรนด์นั้น ๆ อย่างทาง Lenovo เองก็มีประกันแบบ On Site ให้ถึง 3 ปีทำให้ผู้ใช้งานไม่ต้องยกเครื่องไปซ่อมที่ร้าน หรือแงะเครื่องเองเพราะมีช่างมาซ่อมให้ถึงที่</p>\n<p><img alt=\"No Description\" src=\"https://www.blognone.com/sites/default/files/externals/c49390974f1a8b676a77b90d656f2eb4.jpeg\" /></p>\n<p>สำหรับ Lenovo ThinkStation P2 Tower นั้นมาพร้อมหน่วยประมวลผล intel Core i7-14700 ได้มาตรฐาน Intel vPro เทคโนโลยีแพลตฟอร์มเพื่อธุรกิจโดยเฉพาะ มีมาตรการรักษาความปลอดภัยบนฮาร์ดแวร์หลายชั้นที่ตรวจสอบด้วย AI มีความเสถียรสูง และทำให้ฝ่ายไอทีบำรุงรักษาจากระยะไกลได้ , การ์ดจอ NVIDIA RTX 4070 ที่มี VRAM 12GB ส่วนหน่วยความจำหรือแรมให้มา 32GB แบบ DDR5 ความเร็ว 4400mhz</p>\n<p>ดูจากสเปคแล้วแม้จะไม่ต่างจาก Desktop PC Gaming เท่าไหร่นัก แต่ Lenovo ThinkStation P2 Tower สามารถเลือกปรับแต่งได้หลายอย่างมาก ๆ ในหน้าสั่งชื่อของเว็บไซต์ของ Lenovo ทั้งก่อนซื้อ และหลังซื้อ ปรับแต่งได้ตั้งแต่แรมที่สามารถเลือกใช้แบบ ECC และใส่ได้สูงสุดถึง 128GB ส่วน PCle ก็รองรับถึง 4 ช่อง นอกจากนี้ยังมีช่องใส่ HDD ขนาด 3.5 นิ้วได้อีก 2 ช่อง และขนาด 2.5 นิ้วอีก 1 ช่อง</p>\n<p><img alt=\"No Description\" src=\"https://www.blognone.com/sites/default/files/externals/8e7acca8bd89a86be7614c9f179b14f4.jpeg\" /></p>\n<p>ภายนอกตัวเครื่องเป็นสีดำดีไซน์เรียบง่ายมีรูระบายความร้อนทั้งด้านหน้า และด้านหลังอีกทั้งยังมีพอร์ตการเชื่อมต่อที่เยอะมากมีตั้งแต่ USB-C, USB 3.2, ช่องเสียบ SD Card, ช่องเสียบหูฟัง, ช่องเสียบไมค์, ช่องใส่แผ่น DVD, ช่องต่อ Einternet, Displayport, HDMI และมีช่องต่อ PS/2 สำหรับคีย์บอร์ด และเมาส์ยุคก่อนให้ด้วย ส่งผลให้แม้ภายนอกจะดูเป็นคอมพิวเตอร์ตั้งโต๊ะทำงานออฟฟิศธรรมดาที่ขนาดเล็กกระทัดรัด แต่พอมองดูดี ๆ จะพบว่า Lenovo ThinkStation P2 Tower เป็น Workstation ที่ใส่เต็มด้านการเชื่อมต่อเพื่อทุกสถานการณ์ของการทำงานจริง ๆ</p>\n<p><img alt=\"No Description\" src=\"https://www.blognone.com/sites/default/files/externals/88d6304b0a919e7ce0e081e3247f9a74.jpeg\" /></p>\n<p>พูดถึงสเปคกันไปก็เยอะแล้ว เรามาดูประสิทธิภาพการทำงานของ Lenovo ThinkStation P2 Tower กันดีกว่า โดยทีมงานจะแบ่งเป็นการทดสอบกับโปรแกรมวัดประสิทธิภาพ และการใช้ทำงานจริงจากโปรแกรมทำงานต่าง ๆ</p>\n<p>เริ่มกันที่การทดสอบวัดประสิทธิภาพทีมงานได้ทดสอบกับ Geekbench ทั้ง CPU และ GPU แล้วพบว่าด้าน CPU แบบคอร์เดียวได้ 2780 คะแนนและแบบหลายคอร์ได้ 17,513 คะแนน ส่วน GPU ได้ 170,475 คะแนน ในรายละเอียการทดสอบมีการประมวลผลทั้งงานตัดต่อภาพ, วิดีโอ, ย่อไฟล์ และตัวอักษร ซึ่งผลที่ได้ค่อนข้างน่าประทับใจ</p>\n<p>โปรแกรมถัดมาคือ 3D Mark ในส่วนนี้จะหนักไปทางด้าน GPU เป็นหลัก ทีมงานเลือกทดสอบทั้งเฟรมเรต และคุณภาพกราฟิก ผลที่ได้คือในแง่กราฟิกสามารถประมวลผลแบบ Native ได้ที่ความละเอียด 4K แบบ 40fps ส่วนด้านประสิทธิภาพได้ความละเอียด 1440p 120fps</p>\n<p><img alt=\"No Description\" src=\"https://www.blognone.com/sites/default/files/externals/fc9b3ef51719471ddfd7fbdb7232f937.jpeg\" /></p>\n<p>ส่วนโปรแกรมทำงานที่นำมาทดสอบทีมงานได้เลือก Blender สำหรับงานแอนิเมชัน ส่วนงานตัดต่อภาพยนตร์ทีมงานเลือก Adobe Premiere Pro มาทดสอบ และงานกราฟิกเลือกใช้ Photoshop และ Illustrator</p>\n<p>Blender ทีมงานเลือกใช้โปรเจกต์ที่มีอยู่ในแล้วมาทดสอบผลลัพท์ที่ได้พบว่าในงานแบบ 2.5 มิติทำงานได้ลื่นไหลจนแทบจะเป็นเรียลไทม์แล้ว ส่วนงาน 3 มิติแม้เฟรมเรตที่ได้จะไม่ลื่นเท่างาน 2.5 มิติ แต่ถือว่าใช้ทำงานได้</p>\n<p><img alt=\"No Description\" src=\"https://www.blognone.com/sites/default/files/externals/dc1b3f83d5bc4814c0537c58d63874e4.jpeg\" /><img alt=\"No Description\" src=\"https://www.blognone.com/sites/default/files/externals/8e558414e6f355aac23f40df2cd774f4.jpeg\" /></p>\n<p>Adobe Premiere Pro ทีมงานเลือกใช้ฟุตเทจจากกล้อง Blackmagic Camera ที่สามารถดาวน์โหลดมาใช้งานได้ฟรีจากเว็บไซต์ ซึ่งแต่ละฟุตเทจจะเป็นความละเอียด 4K ที่มี Bitrate ที่สูงกกว่ากล้องทั่วไป ทีมงานได้ตัดต่อคลิปวิดีโอความยาวประมาณ 10 นาที และลองเรนเดอร์ออกมาเป็นไฟล์วิดีโอผลปรากฏว่าใช้เวลาเรนเดอร์ไป 5 นาที 30 วินาที ซึ่งเป็นผลลัพท์ที่น่าพอใจกับเงื่อนไขที่ใช้ฟุตเทจคุณภาพสูง</p>\n<p>ในส่วนของ Photoshop ทีมงานอาจไม่ได้ลงลึกมากแต่ก็ทดสอบในแง่ของการใช้ Generative AI ลบพื้นหลังหรือสร้างพื้นที่ใหม่ให้กับภาพ โดยรวมแล้วทำงานได้รวดเร็วมากอย่างการลบพื้นหลังเทียบจะคลิ๊กเดียวรอไม่ถึงวินาทีแล้วได้ภาพที่ไร้พื้นหลังเลย ส่วนการสร้างพื้นที่ใหม่แม้จะไม่เร็วทันใจแบบการลบพื้นหลังแต่ก็ประมวลผลได้เร็วมาก ๆ</p>\n<p>ด้าน Illustrator ทีมงานได้ใช้ตัวอย่างงานที่เนื้องานมีความละเอียดสูง และต้องมีหลายเลเยอร์ ซึ่งเป็นงานที่กินเครื่องประมาณหนึ่ง โดยยืมตัวผู้เชี่ยวชาญด้านกราฟิกมาลองใช้งานดู ซึ่งผู้เชี่ยวชาญบอกกับทีมงานว่าค่อนข้างประทับใจ เพราะที่ผ่านมาด้วยไลฟ์สไตล์การทำงานแบบไฮบริดทำให้ต้องทำงานบนแล็ปท็อปเป็นหลัก การได้กลับมาใช้ Workstation ที่มีไว้เพื่อทำงานจริง ๆ นั้น ตอบโจทย์กว่ามาก ทำงานได้ลื่นไหลไม่ติดขัด<br />\n<img alt=\"No Description\" src=\"https://www.blognone.com/sites/default/files/externals/965d633cd178a9a0eafe57d82bc13eca.jpeg\" /><img alt=\"No Description\" src=\"https://www.blognone.com/sites/default/files/externals/e1af976c05db7ccbdad6c305756aeec4.jpeg\" /><br />\nสรุปแล้ว Lenovo ThinkStation P2 Tower เป็น Workstation ที่เหมาะกับการทำงานเป็นอย่างยิ่งด้วยประสิทธิภาพการทำงาน และการประมวลผลที่รวดเร็ว อีกทั้งภายนอกได้รับการออกแบบมาอย่างดีมีพอร์ตการเชื่อมต่อที่หลากหลาย มีขนาดเครื่องที่ไม่ใหญ่จนเกินไปทำให้ไม่กินพื้นที่ของโต๊ะทำงานมากเกินจำเป็น ปิดท้ายด้วยบริการหลังการขายที่ช่างมาซ่อมให้ถึงที่นาน 3 ปี</p>\n<p>แต่หากรู้สึกว่าสเปคยังไม่สุดพอนอกจาก ThinkStation P2 แล้ว Lenovo ก็ยังมีผลิตภัณฑ์ WorkStation ที่มาพร้อมกับ Intel Xeon W Processor ซึ่งก็ให้ประสิทธิภาพการทำงานยอดเยี่ยมไม่แพ้กัน</p>\n<p><img alt=\"No Description\" src=\"https://www.blognone.com/sites/default/files/externals/a3c6e10084f8b5f08a1454737fc71063.jpeg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/thinkstation\">ThinkStation</a></div><div><a href=\"/topics/pc\">PC</a></div><div><a href=\"/topics/workstation\">Workstation</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12fd91f89d5df971c1c25cf2101d51ebaa5307971d55b653504396a9206198b9","category":"Thai"}