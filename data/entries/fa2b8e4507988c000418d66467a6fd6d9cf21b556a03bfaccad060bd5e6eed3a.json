{"title":"Apple ประกาศจัดอีเวนต์ \"Unleashed\" วันที่ 18 ตุลาคมนี้ คาดเปิดตัว MacBook Pro 14 และ 16 นิ้ว","link":"https://www.blognone.com/node/125240","date":1634056533000,"content":"<div><div><div><p>Apple ประกาศจัดงานอีเวนต์ออนไลน์วันที่ 18 ตุลาคมนี้อย่างเป็นทางการ งานคราวนี้มีชื่ออีเวนต์ว่า \"Unleashed\" เวลา 10.00 น. ตามเวลาแปซิฟิก หรือเที่ยงคืนก่อนถึงเช้าวันอังคารในบ้านเรา</p>\n<p>อุปกรณ์ที่คาดว่าจะเปิดตัวคราวนี้คือ <a href=\"https://www.blognone.com/node/124265\">MacBook Pro</a> ขนาด 14 นิ้ว และ 16 นิ้ว ที่ลือกันว่าจะมาพร้อมชิป M1X รุ่นอัปเกรดจาก M1 ที่อาจมาพร้อมแรม 32GB ซะที</p>\n<p>นอกจากนี้ Apple ยังน่าจะเปิดเผยข้อมูลเกี่ยวกับวันปล่อยอัพเดต <a href=\"https://www.blognone.com/node/123060\">macOS Monterey</a> ส่วนจะมีอุปกรณ์อื่น เช่น AirPods Gen 3 ที่เคยมีข่าวลือว่าจะเปิดตัวพร้อม iPhone 13 แต่เงียบหายไปหรือไม่ คงต้องรอติดตามวันงานจริง</p>\n<p><img src=\"https://www.blognone.com/sites/default/files/externals/bf91fb1aeb427afb7b76869e4ebd5760.jpg\" /></p>\n<p>ที่มา - <a href=\"https://twitter.com/gregjoz/status/1447956519132151810\">@Greg Joswiak, Apple SVP Marketing<br />\n</a></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa2b8e4507988c000418d66467a6fd6d9cf21b556a03bfaccad060bd5e6eed3a","category":"Thai"}