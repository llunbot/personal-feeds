{"title":"NCC Group สร้างปัญญาประดิษฐ์ทำนายเลขสุ่มที่สร้างจาก xorshift128 ได้สำเร็จ","link":"https://www.blognone.com/node/125303","date":1634393133000,"content":"<div><div><div><p>Mostafa Hassan นักวิจัยจาก NCC Group รายงานถึงการสร้างโมเดลปัญญาประดิษฐ์เพื่อทำนายผลจากตัวสร้างเลขสุ่มแบบ xorshift128 โดยอาศัยเพียงตัวเลขที่สุ่มออกมาสี่ตัวสุดท้ายเท่านั้น</p>\n<p>xorshift128 เป็นตัวสร้างเลขสุ่มเทียม (pseudo random number generator - PRNG) ที่สร้างเลขที่ดูเหมือนสุ่มจากสถานะภายใน โดย PRNG ในกลุ่ม xorshift นั้นเป็นตัวสร้างเลขสุ่มที่ทำงานได้เร็ว วงจรหรือโค้ดเรียบง่ายไม่ซับซ้อน และเลขสุ่มที่ได้มีคุณภาพดีพอสมควร อย่างไรก็ดี xorshift ไม่ใช่ตัวสร้างเลขสุ่มสำหรับการเข้ารหัสลับ โดยมันไม่ทนทานต่อการทำนายตัวเลขสุ่มอยู่แล้ว แต่ที่ผ่านมาก็มักมีนักพัฒนาเผลอใช้ตัวเลขเลขสุ่มเหล่านี้ในโค้ดรักษาความปลอดภัยที่ควรใช้ตัวสร้างเลขสุ่มสำหรับการเข้ารหัสอยู่เรื่อยๆ</p>\n<p>โมเดลปัญญาประดิษฐ์ที่ Hassan ออกแบบมีขนาดเพียง 164,896 พารามิเตอร์เท่านั้น โมเดลสามารถทำนายค่าสุ่มจาก xorshift128 ได้ 100%  Hassan ระบุว่าการที่ประสิทธิภาพของโมเดลสูงเช่นนี้เป็นเพราะค่าเอาต์พุตของ xorshift128 คาดเดาได้ (deterministic) อยู่แล้ว และการทำนายค่าเช่นนี้ไม่จำเป็นต้องใช้โมเดลปัญญาประดิษฐ์แต่สามารถสร้างสมการเพื่อทำนายค่าได้โดยตรง แม้ว่าคนทั่วไปดูค่าที่ได้แล้วจะดูเหมือนเลขสุ่มก็ตาม</p>\n<p>ที่่มา - <a href=\"https://research.nccgroup.com/2021/10/15/cracking-random-number-generators-using-machine-learning-part-1-xorshift128/\">NCC Group</a></p>\n</div></div></div><div><div>Topics: </div><div><div><a href=\"/topics/cryptography\">Cryptography</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"701665f00f15a6224e6a8ba45b9f1c3bb3bf515bc7934cac67c3dbab6a66daeb","category":"Thai"}