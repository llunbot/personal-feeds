{"title":"ครีเอเตอร์กรีดร้อง TikTok ปิดกองทุน Creator Fund ที่จ่ายเงินส่วนแบ่งให้ครีเอเตอร์","link":"https://www.blognone.com/node/136612","date":1699328272000,"content":"<div><div><div><p>เป็นเรื่องปกติไปแล้วที่แพลตฟอร์มโซเชียลจะตั้งกองทุน Creator Fund เพื่อจ่ายเงินดึงดูดให้ครีเอเตอร์มาสร้างสรรค์เนื้อหาบนแพลตฟอร์ม ดึงดูดผู้ใช้ทั่วไปให้มาติดตามครีเอเตอร์อีกที</p>\n<p>อย่างไรก็ตาม กองทุนย่อมมีวันเงินหมด ล่าสุด TikTok ประกาศปิดกองทุน Creator Fund ขนาดเงินที่สัญญาไว้ 1 พันล้านดอลลาร์ ที่เริ่มในปี 2020 แล้ว มีผลวันที่ 16 ธันวาคม 2023</p>\n<p>ประกาศนี้อาจไม่กระทบต่อครีเอเตอร์ TikTok ในไทย เพราะกองทุนเวอร์ชันดั้งเดิมจ่ายเงินให้เฉพาะครีเอเตอร์ในสหรัฐอเมริกา สหราชอาณาจักร เยอรมนี ฝรั่งเศสเท่านั้น</p>\n<p>กองทุนหรือโปรแกรมลักษณะนี้ถูกวิจารณ์ว่า เอาจริงๆ ก็จ่ายเงินให้ไม่เยอะนัก เช่น ยอดวิวเป็นล้านวิวแต่จ่ายเพียงแค่ไม่กี่ดอลลาร์ แถม TikTok ยังไม่ได้เปิดเผยว่าได้จ่ายเงินครบ 1 พันล้านดอลลาร์ตามที่สัญญาไว้หรือไม่</p>\n<p>TikTok เองได้ออกโปรแกรมใหม่สำหรับครีเอเตอร์ชื่อว่า <a href=\"https://www.tiktok.com/creators/creator-portal/en-us/getting-paid-to-create/creativity-program-beta/\">Creativity Program</a> มาทดแทน โดยโปรแกรมนี้ยังจำกัดเฉพาะครีเอเตอร์ในสหรัฐ มีเงื่อนไขการจ่ายเงินที่ต่างไป เพราะออกแบบมาเพื่อวิดีโอขนาดยาวขึ้นกว่าเดิม (เกิน 1 นาที) แถมมีเงื่อนไขอื่นๆ เพิ่มเติมในการคัดเลือกวิดีโอที่เข้าข่ายด้วย</p>\n<p><img alt=\"No Description\" src=\"https://www.blognone.com/sites/default/files/externals/3b9fc20b80d3e5802576b0c01eeeea3e.jpeg\" /></p>\n<p>ที่มา - <a href=\"https://newsroom.tiktok.com/en-us/unlocking-even-more-opportunities-for-creators-with-the-creativity-program-beta\">TikTok</a>, <a href=\"https://www.theverge.com/2023/11/6/23949290/tiktok-creator-fund-discontinued-monetization-creativity-program\">The Verge</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"beabc0cc37bae19dbbf674c492712a85953a7c22fc664878010986ca7a493b77","category":"Thai"}