{"title":"ยาน SpaceX Dragon Crew-10 เชื่อมต่อสถานีอวกาศแล้ว, เตรียมรับลูกเรือ Starliner กลับโลก","link":"https://www.blognone.com/node/145295","date":1742119122000,"content":"<div><div><div><p>ความคืบหน้าของ<a href=\"https://www.blognone.com/node/143777\">ภารกิจ SpaceX Crew-10</a> ที่เดินทางจากโลกไป<a href=\"https://www.blognone.com/node/141889\">รับนักบินอวกาศลูกเรือ Starliner ที่ค้างอยู่บนสถานีอวกาศนานาชาติ (ISS)</a></p>\n<p>ตอนนี้ยาน Dragon ของ SpaceX เดินทางไปเชื่อมกับสถานีอวกาศนานาชาติเรียบร้อยในช่วงบ่ายวันนี้ (16 มีนาคม) โดยลูกเรือที่บินขึ้นไปด้วย 4 รายคือ Anne McClain และ Nichole Ayers (NASA), Takuya Onishi (JAXA ของญี่ปุ่น) และ Kirill Peskov (Roscosmos ของรัสเซีย) เข้าสู่สถานีอวกาศนานาชาติ และถ่ายภาพกับกลุ่มนักบินอวกาศ 7 คนบนสถานีอวกาศนานาชาติ (รวมทั้งหมด 11 คน) มาฝากผู้ชมทางบ้านกัน</p>\n<p>หลังจากนี้ ยาน Dragon จะรับนักบิน NASA 3 คน ได้แก่ Nick Hague, Butch Wilmore และ Suni Williams (สองคนหลังคือลูกเรือ Starliner ที่ตกค้างบนอวกาศ) และนักบินรัสเซีย 1 คน Aleksandr Gorbunov กลับสู่โลก ในช่วงหลังวันพุธที่ 19 มีนาคมเป็นต้นไป (วันและเวลาแน่ชัดขึ้นกับสภาพอากาศในพื้นที่ฟลอริดา ที่ยานจะกลับสู่โลก)</p>\n<p>ที่มา - <a href=\"https://www.nasa.gov/blogs/spacestation/2025/03/16/dragon-crew-enters-station-and-joins-expedition-72-crew/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/fa75b959c5089f77f5aee9c7378976f3.jpg\" /></p>\n<blockquote><p>Crew 10 Dragon vehicle arriving! <a href=\"https://t.co/3EZZyZW18b\">pic.twitter.com/3EZZyZW18b</a></p>\n<p>— Don Pettit (@astro_Pettit) <a href=\"https://twitter.com/astro_Pettit/status/1901144974202118268?ref_src=twsrc%5Etfw\">March 16, 2025</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/boeing\">Boeing</a></div><div><a href=\"/topics/iss\">ISS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af464ca39278244be5fc42d16408524ecc5f59246b632b0a25a7ad5233bbf3e9","category":"Thai"}