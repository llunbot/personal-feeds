{"title":"EA โอเพนซอร์ส Command & Conquer: Renegade และ Generals","link":"https://www.blognone.com/node/144971","date":1740700948000,"content":"<div><div><div><p><a href=\"https://www.blognone.com/node/116479\">EA เคยโอเพนซอร์สเกม Command &amp; Conquer: Tiberian Dawn และ Red Alert ไปเมื่อปี 2020</a> วันนี้ EA ประกาศโอเพนซอร์สเกมตระกูล Command &amp; Conquer ภาคเก่าอีก 2 ภาคคือ Renegade และ Generals โดยซอร์สโค้ดทั้งหมดอยู่บน <a href=\"https://github.com/electronicarts\">GitHub</a> ใช้สัญญาอนุญาตแบบ GPLv3</p>\n<p>EA บอกว่าสามารถค้นหาซอร์สโค้ดของเกมเก่าๆ เหล่านี้จากการนำ <a href=\"https://www.blognone.com/node/138597\">Command &amp; Conquer The Ultimate Collection Bundle</a> มาขายใหม่ในปี 2024 และนำมาปรับปรุงแก้ไขให้รองรับฟีเจอร์ด้านม็อดแบบใหม่ๆ ของ Steam Workshop ด้วยความช่วยเหลือของทีมพัฒนายุคดั้งเดิมที่คุ้นเคยกับโค้ดเหล่านี้ดี</p>\n<p>ในการค้นหาซอร์สโค้ดของ EA ยังไปพบกับเกมต้นแบบ (tech demo) ที่ไม่เคยออกสู่สาธารณะ ได้แก่ \"Renegade 2\" และ \"Commando\" ซึ่ง EA นำมาโชว์ให้แฟนๆ ดูกันในคลิปด้วย</p>\n<p>นอกจากนี้ EA ยังประกาศนำ<a href=\"https://www.blognone.com/node/28448\">เกม Command &amp; Conquer Tiberium Alliances ที่ออกในปี 2011</a> เป็นเกมเล่นฟรีผ่านเบราว์เซอร์และมือถือ มาลง Steam ให้เล่นฟรีด้วยเช่นกัน</p>\n<p>ที่มา - <a href=\"https://www.polygon.com/news/531365/command-and-conquer-open-source-code-ea\">Polygon</a>, <a href=\"https://www.pcgamesn.com/command-and-conquer/mods-source-code-released\">PCGamesN</a></p>\n<p><img alt=\"No Description\" src=\"https://www.blognone.com/sites/default/files/externals/cad6804bc8b798ddb1401ad055a774fa.jpg\" /></p>\n<blockquote><p>In other exciting news, Command and Conquer: Tiberium Alliances is now available for free on <a href=\"https://twitter.com/Steam?ref_src=twsrc%5Etfw\">@Steam</a>! <a href=\"https://t.co/CYu4dMGvHD\">pic.twitter.com/CYu4dMGvHD</a></p>\n<p>— Official CnC (@OfficialCnC) <a href=\"https://twitter.com/OfficialCnC/status/1895179559907270927?ref_src=twsrc%5Etfw\">February 27, 2025</a></p></blockquote>\n</div></div></div><div><div>Topics: </div><div><div><a href=\"/topics/command-conquer\">Command &amp; Conquer</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b39ce355a9fc0ca712326fee13152d8b02174f6401d03c165d80f2b2e15206f1","category":"Thai"}