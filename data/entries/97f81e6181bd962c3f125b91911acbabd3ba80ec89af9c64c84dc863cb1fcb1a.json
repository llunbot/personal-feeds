{"title":"Dull, Dirty and Dangerous","link":"https://markpeak.net/dull-dirty-and-dangerous/","date":1679628613000,"content":"<p><em>ภาพประกอบโดย Shardar Tarikul Islam จาก <a href=\"https://www.pexels.com/photo/person-standing-at-landfill-site-9090142/\">Pexels</a></em></p>\n<p>ฟัง<a href=\"https://open.spotify.com/episode/4LA4gDFDoI4c8i0gQAHb9g\">รายการพ็อดแคสต์ของ Kara Swisher สัมภาษณ์ Trae Stephens</a> หนึ่งในผู้ร่วมก่อตั้ง Anduril Industries ซึ่งเป็นบริษัทด้านผลิตอาวุธยุคใหม่ (จะเขียนถึง Anduril ต่อไป)</p>\n<p>สินค้าของ Anduril เป็นอาวุธยุคใหม่ที่มีความอัตโนมัติสูง เช่น โดรนทั้งบนอากาศและใต้น้ำ ทำให้เกิดคำถามตามมาว่าเทคโนโลยีอัตโนมัติเหล่านี้จะมาแทนคนหรือไม่</p>\n<div>\n\t\t\t<div>\n\t\t\t\t<a href=\"https://open.spotify.com/episode/4LA4gDFDoI4c8i0gQAHb9g\">\n\t\t\t\t\t<img src=\"https://i.scdn.co/image/ab6765630000ba8a8cbcb1cde86604c19c27c2e8\" alt=\"Welcome to AI Warfare\" />\t\t\t\t</a>\n\t\t</div>\n\t\n\t<div>\n\t\t<a href=\"https://open.spotify.com/episode/4LA4gDFDoI4c8i0gQAHb9g\">\n\t\t\tWelcome to AI Warfare\t\t</a>\n\t</div>\n\t<div>\n\t\t<a href=\"https://open.spotify.com/episode/4LA4gDFDoI4c8i0gQAHb9g\">\n\t\t\t<p>Listen to this episode from On with Kara Swisher on Spotify. AI isn’t just changing search. It’s changing national security, too. Today, Kara talks to Trae’ Stephens, the co-founder and Executive Chairman of Anduril, about how the growing defense tech industry is using the power of AI and the speed of Silicon Valley to challenge…</p>\n\t\t</a>\n\t</div>\n\t<div>\n\t\t<img src=\"https://open.spotifycdn.com/cdn/images/favicon32.b64ecc03.png\" alt=\"Spotify\" />\t\tSpotify\t</div>\n</div>\n<p>คำตอบของ Trae Stephens (ประมาณนาทีที่ 14 ในรายการ) คือหุ่นยนต์หรือระบบอัตโนมัติจะมาทำงานแทนมนุษย์ในส่วนที่มนุษย์ทำงานได้ไม่ดี เพื่อเอามนุษย์ไปทำงานอื่นที่ถนัดมากกว่า</p>\n<p>ตรงนี้เลยได้รู้จักคำว่า Dull, Dirty and Dangerous ซึ่งเป็นคำนิยามของงานที่ไม่เหมาะกับมนุษย์ (น่าเบื่อซ้ำซาก สกปรก อันตราย)</p>\n<p>หลังจากนั้นไปค้นต่อว่า ศัพท์คำนี้มีมานานแล้วตั้งแต่ยุคแรงงาน blue collar โดยใช้คำต่างไปเล็กน้อยคือ <a href=\"https://en.wikipedia.org/wiki/Dirty,_dangerous_and_demeaning\">Dirty, dangerous and demeaning</a> (สกปรก อันตราย ชั้นต่ำ)</p>\n<p>ต้นฉบับมาจริงๆ จากภาษาญี่ปุ่นว่า 3K: kitanai, kiken, kitsui[1] (respectively 汚い “dirty”, 危険 “dangerous”, きつい “demanding”) หมายถึงงานชั้นต่ำที่ทำโดยแรงงานอพยพ ซึ่งไม่สามารถเลือกงานได้เท่าไรนัก</p>\n<p>จากนั้น วงการหุ่นยนต์เองก็สมาธานศัพท์ชุดนี้มาใช้งาน เพื่ออธิบายว่าเราควรใช้หุ่นยนต์อัตโนมัติมาทำงานลักษณะเหล่านี้แทนคน โดยมี variation ใหม่ๆ แตกแขนงกันออกไปตามการตีความ เช่น</p>\n<ul>\n<li><a href=\"https://medium.com/hangartech/robotics-drones-do-dull-dirty-dangerous-now-difficult-a860c9c182a4\">Dull, Dirty, Dangerous and Difficult</a> ที่มองว่าหุ่นยนต์ยุคใหม่พลัง AI ฉลาดขึ้น สามารถทำงานยากๆ ได้แล้ว</li>\n<li><a href=\"https://bernardmarr.com/the-4-ds-of-robotisation-dull-dirty-dangerous-and-dear/\">Dull, Dirty, Dangerous and Dear</a> มองว่าหุ่นยนต์ควรนำมาช่วยทำงานที่เป็นบวกได้ด้วย เช่น ช่วยประหยัดเงินหรือประหยัดเวลา</li>\n</ul>\n<p>เมื่อเรามาพูดถึงเรื่องนี้กันในยุค AI ครองเมือง (<a href=\"https://markpeak.net/yann-lecun-and-the-ai-gold-rush/\">ตื่นทอง ChatGPT</a>) เรามักพูดกันในแง่ว่า AI จะมาแทนคน แต่ก็เน้นไปที่งานกลุ่ม Dull ที่เป็นงานน่าเบื่อ ทำซ้ำๆ และโฟกัสไปที่งานกลุ่ม whitecollar ซะมาก</p>\n<p>แต่ถ้าเราย้อนกลับไปดูว่า AI กับหุ่นยนต์มันคือเรื่อง automation เหมือนกัน (ต่างกันแค่ว่ามีตัวตนในเชิงกายภาพหรือไม่) เราก็ควรมองให้ครอบคลุมงานกลุ่ม Dirty &amp; Dangerous ด้วย</p>\n<p>พอพูดถึงงาน Dirty &amp; Dangerous ตัวอย่างการใช้งานมักเป็นอะไรที่ไกลตัว เช่น หุ่นยนต์กู้ระเบิด หุ่นยนต์ไปดาวอังคาร หุ่นยนต์ขุดเหมือง หุ่นยนต์สำรวจท่อก๊าซรั่ว ฯลฯ ดูเป็น exotic projects ที่มีแค่คนบางกลุ่ม หน่วยงานบางแห่งเท่านั้นที่ต้องใช้งาน</p>\n<p>แต่เอาจริงๆ เรามีงานลักษณะนี้อยู่รอบตัว โดยเฉพาะในเมือง เช่น งานขุดลอกท่อระบายน้ำ งานก่อสร้าง งานเก็บขยะ ที่มักไม่ค่อยถูกพูดถึงในมิติ automation แต่เป็นงานที่มี impact สูง กระทบกับผู้คนจำนวนมาก ก็เป็นสิ่งที่ต้องขบคิดกันต่อไปว่าจะสามารถนำเทคโนโลยี automation (ทั้ง AI/หุ่นยนต์) มาใช้แก้ปัญหาได้อย่างไรบ้าง</p>\n<p>บทความเก่าที่เกี่ยวข้อง: <a href=\"https://markpeak.net/precision-and-recall/\">Hi-Fi and Lo-Fi AI</a></p>The post <a href=\"https://markpeak.net/dull-dirty-and-dangerous/\">Dull, Dirty and Dangerous</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"97f81e6181bd962c3f125b91911acbabd3ba80ec89af9c64c84dc863cb1fcb1a","category":"Thai"}