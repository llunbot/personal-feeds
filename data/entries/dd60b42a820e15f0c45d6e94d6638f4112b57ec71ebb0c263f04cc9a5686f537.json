{"title":"GitLab เตรียม IPO เข้าตลาดหุ้น Nasdaq แล้ว","link":"https://www.blognone.com/node/124812","date":1631923341000,"content":"<div><div><div><p>GitLab บริการฝากซอร์สโค้ดชื่อดัง ได้ยื่นเอกสารไฟลิ่งเพื่อเตรียมนำบริษัทไอพีโอเข้าตลาดหุ้น Nasdaq โดยใช้ตัวย่อในการซื้อขาย GTLB โดยยังไม่ได้ระบุมูลค่าหุ้นที่จะเสนอขายเพิ่ม</p>\n<p>ตัวเลขทางการเงินในไตรมาสที่ 2 ที่ผ่านมา GitLab มีรายได้เพิ่มขึ้น 69% เมื่อเทียบกับช่วงเดียวกันในปี 2020 เป็น 58.1 ล้านดอลลาร์ คิดเป็น 233 ล้านดอลลาร์ หากคิดส่วนรายได้ต่อเนื่องย้อนหลัง 12 เดือน (ARR) และขาดทุนสุทธิ 40 ล้านดอลลาร์</p>\n<p>GitLab นำเสนอตัววัดผลที่บริษัทมีความโดดเด่นคือ Net Retention Rate ซึ่งคำนวณว่าลูกค้าเดิมสร้างรายได้ต่อเนื่องย้อนหลัง 12 เดือน (ARR) เพิ่มมากขึ้นเท่าใด โดยตัวเลขเดือนกรกฎาคมอยู่ที่ 152% บริษัทมีจำนวนพนักงานประมาณ 1,350 คน ใน 65 ประเทศ และทุกคนทำงานแบบรีโมตมากตั้งแต่ปี 2014</p>\n<p>มูลค่ากิจการของ GitLab ที่มีการรายงานครั้งสุดท้ายอยู่ที่ 6,000 ล้านดอลลาร์ ผู้ถือหุ้นรายใหญ่ที่สุดคือซีอีโอและผู้ร่วมก่อตั้ง Sid Sijbrandij 18.9% ตามด้วย Khosla Ventures ที่ 14%</p>\n<p>ที่มา: <a href=\"https://www.cnbc.com/2021/09/17/github-rival-gitlab-files-to-go-public-on-revenue-over-200-million.html\">CNBC</a></p>\n<p><img src=\"https://www.blognone.com/sites/default/files/externals/4adf63411235b94f52407e5cdbef2ea6.jpg\" /></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd60b42a820e15f0c45d6e94d6638f4112b57ec71ebb0c263f04cc9a5686f537","category":"Thai"}