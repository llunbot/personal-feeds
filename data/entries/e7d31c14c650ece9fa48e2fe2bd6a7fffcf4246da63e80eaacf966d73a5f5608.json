{"title":"แอปเปิลอนุมัติให้แอพอีมูเลเตอร์พีซี UTM SE ขึ้น App Store จำลองพีซีเก่าจาก QEMU","link":"https://www.blognone.com/node/140884","date":1721014525000,"content":"<div><div><div><p>แอปเปิลอนุมัติให้แอพอีมูเลเตอร์จำลองการทำงานของพีซีขึ้นบน App Store <a href=\"https://www.blognone.com/node/139093\">ตามนโยบายใหม่ที่ประกาศในเดือนเมษายน</a> และมีอีมูเลเตอร์เกมบางตัว (เช่น <a href=\"https://www.blognone.com/node/139833\">Delta</a>) ขึ้นสโตร์ไปเรียบร้อยแล้ว</p>\n<p>ล่าสุดแอปเปิลอนุมัติให้แอพชื่อ <a href=\"https://apps.apple.com/us/app/utm-se-retro-pc-emulator/id1564628856\">UTM SE</a> เป็นอีมูเลเตอร์จำลองการทำงานของพีซียุคเก่าเพื่อเล่นเกมพีซีเก่าๆ ขึ้นสโตร์แล้วเช่นกัน ตัวมันพัฒนาต่อจาก QEMU โดยรองรับการสร้างพีซีจำลอง สถาปัตยกรรมซีพียู x86, PowerPC และ RISC-V ผู้ใช้สามารถสร้างเครื่องพีซีเสมือนแล้วติดตั้งระบบปฏิบัติการเอง (เช่น ลินุกซ์หรือ FreeDOS) แล้วนำไฟล์เกมเก่าๆ มาเล่นบนอุปกรณ์ iOS/macOS/visionOS ได้</p>\n<p>ผู้ใช้นอกยุโรปสามารถดาวน์โหลด UTM SE ได้จาก App Store โดยตรง ส่วนผู้ใช้ในยุโรปจะมีทางเลือกสามารถดาวน์โหลดผ่าน <a href=\"https://www.blognone.com/node/139269\">AltStore PAL</a> ได้ด้วย</p>\n<p>ที่มา - <a href=\"https://www.theverge.com/2024/7/13/24198015/apple-utm-se-pc-os-emulator-for-ios\">The Verge</a>, <a href=\"https://www.omgubuntu.co.uk/2024/07/utm-se-qemu-pc-emulator-apple-app-store\">OMG Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/e360473b950d9e4bb047661837d49700.png\" /></p>\n<blockquote><p>We are happy to announce that UTM SE is available (for free) on iOS and visionOS App Store (and coming soon to AltStore PAL)!Shoutouts to AltStore team for their help and to Apple for reconsidering their policy.<a href=\"https://t.co/HAV5JnT5GO\">https://t.co/HAV5JnT5GO</a></p>\n<p>— UTM (@UTMapp) <a href=\"https://twitter.com/UTMapp/status/1812238024220238180?ref_src=twsrc%5Etfw\">July 13, 2024</a></p></blockquote>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/qemu\">QEMU</a></div><div><a href=\"/topics/emulator\">Emulator</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7d31c14c650ece9fa48e2fe2bd6a7fffcf4246da63e80eaacf966d73a5f5608","category":"Thai"}