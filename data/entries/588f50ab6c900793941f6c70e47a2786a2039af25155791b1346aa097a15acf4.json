{"title":"OpenAI เคยเตรียมสั่งซื้อชิปจากบริษัทที่ Sam Altman ลงทุนไว้เอง","link":"https://www.blognone.com/node/137067","date":1701622741000,"content":"<div><div><div><p>WIRED รายงานว่าเมื่อปี 2019 ทาง OpenAI แสดงความประสงค์ซื้อ (letter of intent) ชิปจากบริษัท Rain สตาร์ตอัพผลิตชิปปัญญาประดิษฐ์ที่ Sam Altman ลงทุนไว้เอง โดยข้อมูลนี้ทาง Rain เปิดเผยให้กับนักลงทุนที่บริษัทกำลังชักชวนให้มาลงทุน</p>\n<p>Altman เข้าไปลงทุนใน Rain เมื่อปี 2018 และหลังจากนั้นเพียงปีเดียว ทาง OpenAI ก็แสดงความประสงค์ซื้อชิปมูลค่า 51 ล้านดอลลาร์จากบริษัทนี้ โดยตัวบริษัท Rain เองคาดว่าจะเริ่มผลิตชิปทดสอบได้ในปีนี้ และน่าจะส่งมอบชิปจริงได้ปีหน้า</p>\n<p>ตัว Altman เองลงทุนธุรกิจหลายอย่างไปพร้อมกับการทำหน้าที่ซีอีโอ OpenAI เช่นปีนี้เองเขาก็<a href=\"https://www.blognone.com/node/134985\">เปิดตัว Worldcoin ระบบยืนยันตัวตนในโลกออนไลน์</a> แต่ Worldcoin กลับ<a href=\"https://www.blognone.com/node/135167\">ถูกระบุว่าเก็บข้อมูลส่วนบุคคลโดยไม่ได้รับอนุญาต</a> และอาศัยเงินชักจูงให้คนมอบภาพม่านตา นอกจากนี้แล้วเขายังลงทุนในสตาร์ตอัพอื่นๆ อีกนับสิบบริษัท</p>\n<p>ทาง WIRED อ้างแหล่งข่าวไม่เปิดเผยตัวระบุว่าเหตุผลหนึ่งที่บอร์ดไล่ Altman ออก (แม้จะรับกลับเข้ามาภายหลัง) เพราะเขาไม่สามารถจดจ่อกับบริษัทและพยายามทำงานหลายอย่างหลายที่ไปพร้อมกัน</p>\n<p>ที่มา - <a href=\"https://www.wired.com/story/openai-buy-ai-chips-startup-sam-altman/\">WIRED</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"588f50ab6c900793941f6c70e47a2786a2039af25155791b1346aa097a15acf4","category":"Thai"}