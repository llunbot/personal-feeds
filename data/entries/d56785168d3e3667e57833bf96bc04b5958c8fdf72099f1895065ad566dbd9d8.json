{"title":"Apple รายงานส่วนแบ่งคนใช้ iOS 17 คิดเป็น 77% ของคนใช้ iPhone ทั้งหมด","link":"https://www.blognone.com/node/140336","date":1718197744000,"content":"<div><div><div><p>แอปเปิล<a href=\"https://developer.apple.com/support/app-store/\">รายงาน</a>ส่วนแบ่งผู้ใช้งาน iOS แต่ละเวอร์ชัน โดยเป็นข้อมูล ณ วันที่ 6 มิถุนายน 2024 ก่อนงานแถลงข่าว WWDC24 ที่เปิดตัว <a href=\"https://www.blognone.com/node/140278\">iOS 18 รุ่นล่าสุด</a></p>\n<p>ภาพรวมนั้น iOS 17 มีส่วนแบ่งผู้ใช้งาน 77% ของ iPhone ทั้งหมด เพิ่มขึ้นจาก 66% ที่รายงานเมื่อ<a href=\"https://www.blognone.com/node/138057\">เดือนกุมภาพันธ์</a> ส่วน iOS 16 อยู่ที่ 11% ที่เหลือเป็นเวอร์ชันเก่ากว่านั้น หากดูเฉพาะ iPhone รุ่นที่ขายย้อนหลังไม่เกิน 4 ปี ตัวเลขอยู่ที่ 86%</p>\n<p>ตัวเลขนี้น้อยกว่าการอัปเกรดเป็น iOS 16 ใน<a href=\"https://www.blognone.com/node/134126\">ช่วงเวลาเดียวกัน</a> ซึ่งภาพรวมอยู่ที่ 81% และเฉพาะ iPhone รุ่นที่ขายไม่เกิน 4 ปี อยู่ที่ 90%</p>\n<p>รายงานยังมีส่วนแบ่งของ iPadOS 17 ด้วย โดยหากดูเฉพาะ iPad ที่ขายในช่วง 4 ปีที่ผ่านมา 77% ใช้งาน iPadOS 17, 15% เป็น iPadOS 16 แต่หากดูรวม iPad ทั้งหมด iPadOS 17 มีส่วนแบ่งที่ 68%</p>\n<p>ที่มา: <a href=\"https://9to5mac.com/2024/06/11/ios-17-adoption-rate/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/155d603288b70615d5e162d4a441f265.png\" /></p>\n<p><img alt=\"No Description\" src=\"https://www.blognone.com/sites/default/files/externals/02137e28ee23e3fc8ecd3201645c8ab9.png\" /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/ipados-17\">iPadOS 17</a></div><div><a href=\"/topics/ios-16\">iOS 16</a></div><div><a href=\"/topics/ipados-16\">iPadOS 16</a></div><div><a href=\"/topics/ipados\">iPadOS</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d56785168d3e3667e57833bf96bc04b5958c8fdf72099f1895065ad566dbd9d8","category":"Thai"}