{"title":"Ferrari จะเริ่มรับการชำระด้วยเงินคริปโตในอเมริกา พร้อมเตรียมขยายไปยุโรป","link":"https://www.blognone.com/node/136265","date":1697536856000,"content":"<div><div><div><p>Ferrari จะเริ่มยอมรับการชำระเงินด้วยคริปโตในสหรัฐอเมริกา โดยมีเป้าหมายที่จะขยายโครงการนี้ไปยังยุโรปในอนาคตด้วย</p>\n<p>Enrico Galliera หัวหน้าเจ้าหน้าที่ฝ่ายการตลาด และการพาณิชย์ของ Ferrari ให้สัมภาษณ์กับ Reuters ว่า “ลูกค้าของเราบางรายเป็นนักลงทุนรุ่นใหม่ที่สร้างโชคลาภจากสกุลเงินดิจิทัล, บางคนเป็นนักลงทุนแบบดั้งเดิมที่ต้องการกระจายพอร์ตการลงทุนของตน”</p>\n<p>Ferrari จะใช้ผู้ให้บริการการชำระเงินคริปโตของ BitPay เพื่อประมวลผลธุรกรรมจาก Bitcoin (BTC), Ether (ETH) และเหรียญ Stablecoin (USDC) แล้วแปลงเป็นเงินสกุลดั้งเดิมให้กับ Ferrari ทำให้ Ferrari ไม่ต้องไปยุ่งเกี่ยวกับระบบคริปโตโดยตรง</p>\n<p>แม้สกุลเงินดิจิทัลจะได้รับความนิยมในฐานะเครื่องมือการลงทุน แต่บริษัทใหญ่ ๆ ที่ยอมรับเป็นวิธีการชำระเงินนั้นยังหาได้ยาก ในปี 2021 บริษัทรถยนต์ไฟฟ้า Tesla ของ Elon Musk เคยยอมรับการชำระเงินด้วย Bitcoin แต่หยุดรับการชำระหลังให้บริการเพียง 3 เดือน โดยอ้างถึงความกังวลด้านสิ่งแวดล้อมเกี่ยวกับอัตตราการใช้พลังงานไฟฟ้าในการขุด Bitcoin</p>\n<p><img src=\"https://www.blognone.com/sites/default/files/externals/6e94617070de14c793895139bd21bb7e.jpg\" alt /></p>\n<p>ที่มา - <a href=\"https://www.coindesk.com/business/2023/10/16/ferrari-to-start-accepting-crypto-payments-in-us-reuters/\">CoinDesk</a></p>\n</div></div></div><div><div>Topics: </div><div><div><a href=\"/topics/ferrari\">Ferrari</a></div><div><a href=\"/topics/cryptocurrency\">Cryptocurrency</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dad48d3b1373360a9e92e88bd6d4c0066225a9c9915dac686b294280793374f6","category":"Thai"}