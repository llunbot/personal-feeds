{"title":"Nintendo ยื่นจดสิทธิบัตรเกี่ยวกับลูกเล่นจากเกม Zelda ภาคล่าสุดถึง 31 รายการ","link":"https://www.blognone.com/node/135215","date":1691655268000,"content":"<div><div><div><p>Nintendo ได้ดำเนินการจดทะเบียนสิทธิบัตร 31 รายการที่เกี่ยวข้องกับเกม The Legend of Zelda: Tears of the Kingdom โดยเริ่มจดสิทธิบัตรตั้งแต่วันที่ 10 กรกฎาคม ถึง 4 สิงหาคมที่ผ่านมา</p>\n<p>Nintendo ได้เปิดเผยสิทธิบัตรทั้งหมด 32 ฉบับต่อสาธารณะ โดยมีถึง 31 ฉบับที่มีความเกี่ยวข้องกับ The Legend of Zelda: Tears of the Kingdom โดยเฉพาะ แม้ว่า Nintendo จะยืนยันสิทธิ์ในทรัพย์สินทางปัญญาไม่ใช่เรื่องแปลก แต่จำนวนสิทธิบัตรที่แท้จริง และลักษณะเฉพาะที่บริษัทต้องการจดสิทธิบัตรน่าสนใจอย่างมีนัยยะ โดยองค์ประกอบของเกมที่ Nintendo ยื่นจดสิทธิบัตร มีตัวอย่างดังนี้</p>\n<ul>\n<li>ความสามารถของ Ultrahand และ Fuse ของ Link</li>\n<li>กลไกของเกมที่หลากหลาย</li>\n<li>ความสามารถของตัวละคร NPC</li>\n<li>หน้าจอโหลด</li>\n<li>องค์ประกอบทางเทคนิคที่ Link สามารถโต้ตอบกับโลกในเกมได้ เช่น การยืนบนวัตถุที่กำลังเคลื่อนที่</li>\n</ul>\n<p>Nintendo มีความปรารถนาที่จะรักษาลูกเล่นเหล่านี้ไว้สำหรับป้องกันการโดนลอกเลียนแบบสำหรับเกม Zelda และเกมอื่น ๆ ในอนาคต ซึ่งสะท้อนถึงความมุ่งมั่นของ Nintendo ในการปกป้องแนวคิดอันเป็นเอกลักษณ์ของบริษัท</p>\n<p>สำหรับใครที่สนใจว่า Nintendo ยื่นจดอะไรไปบ้างเรียนเชิญ<a href=\"https://naoya2k.hatenablog.com/entry/2023/08/07/034044\">ที่นี่</a> ซึ่งเป็นข้อมูลภาษาญี่ปุ่นล้วน ๆ ครับ</p>\n<p><img alt=\"No Description\" src=\"https://www.blognone.com/sites/default/files/externals/fe262bfd15735e2bdedc69a761cc1b92.png\" /></p>\n<p>ที่มา - <a href=\"https://mynintendonews.com/2023/08/08/nintendo-files-numerous-patents-for-zelda-tears-of-the-kingdom-mechanics/\">My Nintendo News</a></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/games\">Games</a></div><div><a href=\"/topics/patent\">Patent</a></div><div><a href=\"/topics/nintendo\">Nintendo</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ace3037d63dfe3d8e17589a915acc24b7ce035e8aefee62a6e623263ab96b793","category":"Thai"}