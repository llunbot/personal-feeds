{"title":"มาเลเซียออกใบอนุญาตให้บริการโซเชียลมีเดียกับ WeChat และ TikTok เป็นสองบริษัทแรก","link":"https://www.blognone.com/node/143895","date":1735860877000,"content":"<div><div><div><p>มาเลเซียออกใบอนุญาต WeChat และ TikTok ให้บริการโซเชียลมีเดียในประเทศ ซึ่งเป็นสองบริษัทแรกที่ได้ใบอนุญาต หลังกฎหมายเริ่มมีผลปีนี้ ระบุว่าผู้ให้บริการแพลตฟอร์มโซเชียลมีเดีย และรับส่งข้อความ ที่มีผู้ใช้งานในมาเลเซียมากกว่า 8 ล้านคน ต้องมีใบอนุญาตจากรัฐบาล มิฉะนั้นจะมีความผิดตามกฎหมาย</p>\n<p>หน่วยงานดูแลการสื่อสารและสื่อของมาเลเซียยังเปิดเผยว่า Telegram และ Meta Platforms ซึ่งเป็นเจ้าของ Facebook, Instagram และ WhatsApp ก็เริ่มดำเนินการขอใบอนุญาตแล้ว ส่วน X และ YouTube ยังไม่ได้มาขอใบอนุญาต โดย X ให้เหตุผลว่าแพลตฟอร์มมีคนใช้งานในมาเลเซียไม่ถึง 8 ล้านคน ขณะที่ YouTube มองว่าแพลตฟอร์มวิดีโอของตนไม่เข้าเงื่อนไขตามกฎหมายนี้ แม้หน่วยงานกำกับดูแลจะยืนยันว่าเข้าเกณฑ์ก็ตาม</p>\n<p>กฎหมายนี้ออกมาเพื่อควบคุม และให้แพลตฟอร์มต้องมีระบบตรวจจับเนื้อหาที่ไม่เหมาะสมในรูปแบบต่าง ๆ</p>\n<p>ที่มา: <a href=\"https://www.reuters.com/technology/malaysia-grants-wechat-tiktok-licences-operate-under-new-law-2025-01-02/\">Reuters</a> ภาพ <a href=\"https://pixabay.com/photos/kuala-lumpur-petronas-twin-towers-1820944/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/f879c4200a8b641b1af2bcacbd410630.jpeg\" /></p>\n</div></div></div><div><div>Topics: </div><div><div><a href=\"/topics/malaysia\">Malaysia</a></div><div><a href=\"/topics/wechat\">WeChat</a></div><div><a href=\"/topics/tiktok\">TikTok</a></div><div><a href=\"/topics/social-media\">Social Media</a></div><div><a href=\"/topics/telegram\">Telegram</a></div><div><a href=\"/topics/meta\">Meta</a></div><div><a href=\"/topics/youtube\">YouTube</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2255b621f3f19ab3324ebdc2c6784f25d7d421d3aa85d8c4a76495ea8a116ef","category":"Thai"}