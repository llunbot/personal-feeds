{"title":"[ไม่ยืนยัน] Twitter ซื้อกิจการแอปหางาน Laskie คาดนำมาเสริมตามกลยุทธ์ Super-App","link":"https://www.blognone.com/node/133853","date":1684231376000,"content":"<div><div><div><p>มีรายงานว่า Twitter ได้ซื้อกิจการ Laskie สตาร์ทอัพที่พัฒนาแพลตฟอร์ม สำหรับฝ่ายบุคคลขององค์กร เพื่อใช้ในการหาผู้สมัครงาน และให้ผู้หางานพบองค์กรที่เหมาะสมกับตนเอง ซึ่งตอนนี้เว็บไซต์ของ Laskie ก็ระบุว่าปิดให้บริการแล้ว แต่ไม่ได้ให้รายละเอียดเพิ่มเติม</p>\n<p>ดีลซื้อกิจการนี้ถือเป็นดีลแรกของ Twitter นับตั้งแต่ Elon Musk ซื้อกิจการและมาเป็นซีอีโอ (ซึ่ง<a href=\"https://www.blognone.com/node/133819\">กำลังจะเปลี่ยนตัว</a>) ในรายงานบอกว่า Twitter จ่ายเป็นเงินสดและหุ้นบริษัท มูลค่าที่ซื้ออยู่ในระดับหลายสิบล้านดอลลาร์</p>\n<p>คาดว่าสาเหตุที่ Twitter ซื้อแอปหางาน อาจเพื่อรองรับการเปลี่ยนผ่านไปสู่การซูเปอร์แอป X ที่ Elon Musk เคยพูดถึงหลายครั้ง จึงนำบริการด้านต่าง ๆ เข้ามารวมอยู่ในที่เดียวนั่นเอง ทั้งนี้ Twitter ยังไม่ได้ออกมายืนยันข่าวดังกล่าวอย่างเป็นทางการ</p>\n<p>ที่มา: <a href=\"https://www.axios.com/2023/05/16/twitter-elon-musk-acquisition\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/d7b5e9d6f0169c02d3492ca5b3b47151.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb213f586a64cbfe9c09e9d585c1f06e8979c044b34c984c659d7df4685391d4","category":"Thai"}