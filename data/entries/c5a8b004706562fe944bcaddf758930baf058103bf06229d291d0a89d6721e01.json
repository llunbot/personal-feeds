{"title":"Adobe เปิดตัว Firefly เครื่องมือ Generative AI สำหรับสร้างสรรค์รูปภาพ","link":"https://www.blognone.com/node/133111","date":1679444349000,"content":"<div><div><div><p>Adobe เปิดตัว <strong>Firefly</strong> ชุดเครื่องมือใหม่สำหรับงานสร้างสรรค์เนื้อหาด้วย AI หรือ Generative AI ผ่านโมเดลหลากหลายรูปแบบ โดยโมเดลชุดแรกคือการสร้างรูปภาพ แบบเดียวกับ Midjourney และการใส่เอฟเฟกต์ให้ข้อความตัวหนังสือ</p>\n<p>Firefly ตอนนี้ยังมีสถานะเบต้า โดยจะส่วนหนึ่งของ Adobe Sensei เครื่องมือสร้างสรรค์ด้วย AI ที่อยู่ในทุกผลิตภัณฑ์ของ Adobe ตอนนี้รองรับเฉพาะการใช้งานผ่านเว็บเท่านั้น</p>\n<p>Adobe ยังตอบประเด็นเรื่องรูปภาพที่ใช้เทรนซึ่งมี<a href=\"https://www.blognone.com/node/132305\">ปัญหามาก่อนหน้านี้</a> ยืนยันว่าชุดข้อมูลที่นำมาเทรนเพื่อใช้สร้างรูปภาพ เป็นภาพจาก Adobe Stock ซึ่งได้ไลเซนส์มาถูกต้อง ภาพที่สร้างขึ้นจึงสามารถนำไปใช้เชิงพาณิชย์ได้</p>\n<p>ทั้งสองเครื่องมือนี้เปิดให้ทดลองใช้งานแล้วตั้งแต่วันนี้ โดยไม่จำเป็นต้องเป็นสมาชิก Creative Cloud แต่จะจำกัดจำนวนการใช้งานในตอนนี้</p>\n<p>ที่มา: <a href=\"https://www.theverge.com/2023/3/21/23648315/adobe-firefly-ai-image-generator-announced\">The Verge</a> และ <a href=\"https://news.adobe.com/news/news-details/2023/Adobe-Unveils-Firefly-a-Family-of-new-Creative-Generative-AI/default.aspx\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/39ad65441f0be87bfb1898540d7a8290.png\" /></p>\n</div></div></div><div><div>Topics: </div><div><div><a href=\"/topics/adobe-firefly\">Adobe Firefly</a></div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5a8b004706562fe944bcaddf758930baf058103bf06229d291d0a89d6721e01","category":"Thai"}