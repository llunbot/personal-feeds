{"title":"Discord ปิด Gas แอปโซเชียลที่ซื้อกิจการมาเมื่อต้นปี นำฟีเจอร์ทำโพลล์มาใช้กับแพลตฟอร์มต่อ","link":"https://www.blognone.com/node/136329","date":1697796550000,"content":"<div><div><div><p>Discord แจ้งว่า Gas แอปโซเชียลที่บริษัท<a href=\"https://www.blognone.com/node/132286\">ซื้อกิจการ</a>มาเมื่อต้นปี โดยไม่ได้เปิดเผยมูลค่า จะปิดให้บริการในวันที่ 7 พฤศจิกายนนี้ ซึ่งทีมงานของ Gas จะมาพัฒนาฟีเจอร์ต่าง ๆ สำหรับการสนทนากับเพื่อนใน Discord ต่อไป</p>\n<p>Gas เป็นแอปโซเชียลสำหรับทำโพลล์สอบถามความคิดเห็นเชิงบวก ซึ่งเน้นจับตลาดนักเรียนไว้ให้ถามกันในกลุ่มเพื่อนร่วมชั้น ทำตลาดเฉพาะในอเมริกาและแคนาดา เป็นที่นิยมสูงเมื่อช่วงปลายปี 2022 ด้วยจำนวนดาวน์โหลด 7 ล้านครั้ง แต่เมื่อเวลาผ่านไปความนิยมของแอปก็ลดลงมาก</p>\n<p>เรื่องน่าสนใจคือ Gas นั้นก่อตั้งโดย Nikita Bier ซึ่งเขาเป็นผู้ร่วมก่อตั้งแอปโซเชียลแนวทำโพลล์ tbh ที่ได้ Facebook มา<a href=\"https://www.blognone.com/node/96320\">ซื้อกิจการ</a>ไปในปี 2017 จึงอาจพูดได้ว่าเขาคือผู้เชี่ยวชาญการสร้างแอปทำโพลล์ และขายกิจการได้ถึงสองครั้ง แถมล่าสุดเขาก็<a href=\"https://twitter.com/nikitabier/status/1712100549691146353\">โพสต์ใน X</a> ว่า จะมีแอปใหม่ออกมาในสัปดาห์หน้าอีก</p>\n<p>ที่มา: <a href=\"https://techcrunch.com/2023/10/19/discord-kills-gas-anonymous-compliments-app-bought-nine-months-ago/\">TechCrunch</a></p>\n<p><img src=\"https://www.blognone.com/sites/default/files/externals/5e11b15e64f4b87c9f95958ed3b8e908.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40e0334ce3d53184d84567289042c4e8049e7afe1e9341b2a69990dd7868b219","category":"Thai"}