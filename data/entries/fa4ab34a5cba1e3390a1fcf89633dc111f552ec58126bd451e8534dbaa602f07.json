{"title":"iPhone 16 Pro มีรายงานปัญหาเครื่องค้าง-รีสตาร์ทเอง คาดแก้ไขใน iOS 18.1","link":"https://www.blognone.com/node/142696","date":1729557471000,"content":"<div><div><div><p>มีรายงานจากผู้ใช้งาน iPhone 16 ส่วนใหญ่พบในรุ่น iPhone 16 Pro และ iPhone 16 Pro Max พบปัญหาเครื่องค้าง จากนั้นก็รีสตาร์ทเองขณะใช้งาน โดยไม่มีรูปแบบชัดเจนขณะเกิดปัญหานี้ บางรายหลายวันเจอครั้งหนึ่ง แต่บางรายก็เจอวันหนึ่งเกินสิบครั้ง</p>\n<p>ปัญหานี้มีการรายงานทั้งใน <a href=\"https://www.reddit.com/r/iphone/comments/1fm7uvi/iphone_16_pro_crashing_and_restarting/\">Reddit</a> และ<a href=\"https://discussions.apple.com/thread/255772756?sortBy=rank\">ฟอรัม Apple Support</a> โดยแอปเปิลไม่ได้ออกชี้แจงรายละเอียด</p>\n<p>อย่างไรก็ตามวันนี้แอปเปิลได้ออกอัปเดต iOS 18.1 RC สำหรับนักพัฒนาตัวสุดท้าย ก่อนที่จะอัปเดตให้ผู้ใช้งานทั่วไปต่อไป ซึ่งแอปเปิลระบุรายการแก้ไขบรรทัดหนึ่งว่า ได้แก้ไขปัญหา iPhone รีสตาร์ทเองด้วย ผู้ใช้งาน iPhone 16 ก็คงต้องรออีกประมาณ 1 สัปดาห์แล้วอัปเดต iOS 18.1 ที่แก้ไขปัญหานี้</p>\n<p>ที่มา: <a href=\"https://www.macrumors.com/2024/10/21/ios-18-1-fixes-random-restart-bug-iphone-16/\">MacRumors</a></p>\n<p><img src=\"https://www.blognone.com/sites/default/files/externals/de77fca4b426b81481fef543dd96311b.jpg\" /></p>\n</div></div></div><div><div>Topics: </div><div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-16\">iPhone 16</a></div><div><a href=\"/topics/apple\">Apple</a></div><div><a href=\"/topics/bug\">Bug</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa4ab34a5cba1e3390a1fcf89633dc111f552ec58126bd451e8534dbaa602f07","category":"Thai"}