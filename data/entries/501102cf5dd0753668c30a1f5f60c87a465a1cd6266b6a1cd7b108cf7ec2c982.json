{"title":"SeeedStudio เปิดตัวระบบชาร์ตรถไฟฟ้าแบบโอเพนซอร์ส","link":"https://www.blognone.com/node/134895","date":1689706047000,"content":"<div><div><div><p>SeeedStudio ร่วมกับ BeagleBoard เปิดตัวระบบชาร์จรถไฟฟ้าแบบโอเพนซอร์สในชื่อ reCharger มีทั้งภาคอนาล็อกสำหรับจ่ายไฟและตัวควบคุมที่เปิดให้ผู้ใช้สั่งงานผ่านจอสัมผัส</p>\n<p>ตัวบอร์ดหลักใช้บอร์ด BeaglePlay รันซอฟต์แวร์ <a href=\"https://lfenergy.org/projects/everest/\">EVerest</a> ที่เป็นระบบจัดการแท่นชาร์จแบบโอเพนซอร์ส ในชุดเชื่อมต่อกับเซ็นเซอร์ไร้สายเพื่อตรวจสอบอุณหภูมิหรือความชื้นรอบแท่นชาร์จเพื่อความปลอดภัย ตัวบอร์ดชาร์จหลักจ่ายไฟได้สูงสุด 11kW มีระบบตรวจสอบสายดิน, โหลดเกิน, ตรวจสอบความร้อน, ไฟรั่ว, และไฟกระชาก</p>\n<p>แม้จะประกาศว่าโครงการ reCharger เป็นโครงการโอเพนซอร์ส แต่ทาง SeeedStudio ก็ไม่ได้แจ้งว่าจะดาวน์โหลดโค้ดหรือการออกแบบบอร์ดต่างๆ ได้ที่ไหน บอกเพียงว่าให้เข้าไปคุยกับทีมงานได้ใน Discord</p>\n<p>ที่มา - <a href=\"https://www.seeedstudio.com/blog/2023/06/29/meet-recharger-a-future-proof-open-source-ev-charging-solution-at-eoss-2023/\">SeeedStudio</a></p>\n<p><img alt=\"No Description\" src=\"https://www.blognone.com/sites/default/files/externals/e8370f0929616b9c112829389e74aeaa.jpg\" /></p>\n</div></div></div><div><div>Topics: </div><div><div><a href=\"/topics/seeed-studio\">Seeed Studio</a></div><div><a href=\"/topics/electric-car\">Electric Car</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"501102cf5dd0753668c30a1f5f60c87a465a1cd6266b6a1cd7b108cf7ec2c982","category":"Thai"}