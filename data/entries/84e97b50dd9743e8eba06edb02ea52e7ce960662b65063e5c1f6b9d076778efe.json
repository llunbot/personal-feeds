{"title":"Oracle ประกาศพัฒนาลินุกซ์แยกจาก RHEL เชิญดิสโทรอื่นมาใช้โค้ดร่วมกัน","link":"https://www.blognone.com/node/134772","date":1689054019000,"content":"<div><div><div><p>Oracle ประกาศพัฒนา Oracle Linux ต่อแม้จะไม่สามารถใช้โค้ดของ RHEL ได้อีกต่อไป <a href=\"https://www.blognone.com/node/134477\">หลังจาก Red Hat ปิดการเข้าถึงซอร์สโค้ด</a> พร้อมกับเชิญดิสโทรอื่นๆ มาใช้โค้ดของ Oracle Linux</p>\n<p>ที่ผ่านมา Oracle Linux ก็เป็นหนึ่งในดิสโทรที่ใช้โค้ดจาก RHEL มาคอมไพล์ แต่หลังจากนี้ทาง Oracle ก็จะพัฒนาแยกออกไปเอง แต่ยังสัญญาว่าจะคงความเข้ากันได้ให้ดีที่สุดเท่าที่เป็นไปได้ หากมีจุดไหนไม่เข้ากันทาง Oracle ก็จะถือว่าเป็นบั๊กและพยายามแก้ปัญหาให้</p>\n<p>Oracle เคยเสนอตัวเป็นทางเลือกหลังจาก <a href=\"https://www.blognone.com/node/120090\">Red Hat ปิดโครงการ CentOS ไปเมื่อปี 2020</a> แต่ตอนนั้น Oracle Linux ก็ยังต้องแข่งกับ AlmaLinux และ RockyLinux ที่ต่างดึงซอร์สโค้ดมาจาก RHEL</p>\n<p>นอกจากการเข้ามาเป็นตัวแทนในระยะสั้นแล้ว ทาง Oracle ยังสัญญาว่าตราบใดที่บริษัทยังเผยแพร่ลินุกซ์ก็จะปล่อยให้ใช้งานได้ฟรีทั้งไบนารีและซอร์สโค้ด</p>\n<p>ที่มา - <a href=\"https://www.oracle.com/news/announcement/blog/keep-linux-open-and-free-2023-07-10/\">Oracle</a></p>\n<p><img src=\"https://www.blognone.com/sites/default/files/externals/17252cc7181051a172f047bbee09b64a.png\" alt /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/linux\">Linux</a></div><div><a href=\"/topics/rhel\">RHEL</a></div><div><a href=\"/topics/red-hat\">Red Hat</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84e97b50dd9743e8eba06edb02ea52e7ce960662b65063e5c1f6b9d076778efe","category":"Thai"}