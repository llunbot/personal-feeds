{"title":"Musk ทำผิดกฎหมาย ไลฟ์สดขับรถที่แคลิฟอร์เนีย แต่ไม่โดนใบสั่งเพราะเจ้าหน้าที่ไม่เห็นกับตา","link":"https://www.blognone.com/node/135487","date":1693284147000,"content":"<div><div><div><p>ก่อนหน้านี้ <a href=\"https://www.blognone.com/node/135290\">Elon Musk บอกว่าจะทดสอบรถโดยการขับไปหา Mark Zuckerberg</a> และถ้าเจอก็จะเริ่มสู้ทันทีพร้อมถ่ายทอดสดให้ทุกคนดู และเมื่อวันศุกร์ที่ผ่านมา <a href=\"https://twitter.com/i/broadcasts/1djxXlVLaLOxZ\">Elon Musk ได้ถ่ายทอดสดผ่าน X</a> ขณะขับรถที่ Palo Alto แคลิฟอร์เนีย โดยการถือโทรศัพท์ขณะขับ ซึ่งถือว่าเป็นการกระทำที่ผิดกฎหมายใน California แต่เจ้าหน้าที่ไม่ออกใบสั่งปรับ เนื่องจากไม่เห็นการกระทำด้วยตนเอง</p>\n<p>ปกติแล้วในแคลิฟอร์เนีย หากเจ้าหน้าที่สังเกตเห็นคนผู้ขับขี่ถือโทรศัพท์อยู่ในมือ เจ้าหน้าที่สามารถออกใบสั่งกับผู้ขับขี่ได้ เพราะป็นการละเมิดกฎหมาย hands - free</p>\n<p>ขณะที่คลิปถ่ายทอดสดดังกล่าวมีเวลายาวนานถึง 45 นาที เป็นภาพ Elon Musk นั่งอยู่ในส่วนคนขับและเป็นผู้ควบคุมรถ ภายในคลิปมีการทดสอบระบบ Full Self Driving เพื่อไม่ให้ฝ่าไฟแดง</p>\n<p>ทางเจ้าหน้าที่ออกมาให้เหตุผลที่ตำรวจไม่ออกใบสั่งเพราะ เจ้าหน้าที่ไม่เห็นเหตุการณ์ด้วยตนเองในเวลาดังกล่าว, เจ้าหน้าที่ต้องรายงานต่อผู้พิพากษาในสิ่งที่พวกเขาเห็น, ต้องตรวจสอบตัวตนของผู้ขับขี่และใบขับขี่ ยังต้องรวบรวมใบอนุญาต, ป้ายทะเบียน หรือหมายเลข VIN ของยานพาหนะเพื่อใช้ในการอ้างอิง</p>\n<p><img alt=\"No Description\" src=\"https://www.blognone.com/sites/default/files/externals/32f18de200bffeaca0f884940bf79cbe.png\" /></p>\n<p>ที่มา: <a href=\"https://www.theverge.com/2023/8/28/23850011/elon-musk-driving-phone-california-law-palo-alto\">The Verge</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4766013f90f6bf8d417104e11b85610659ac3fa70f02b3f6f1dd3bb41b8cd401","category":"Thai"}