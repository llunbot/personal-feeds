{"title":"[ลือ] Meta หั่นงบทีม Reality Labs ลง 20%, แว่น Quest 4 ออกปี 2026, Quest Pro 2 ปี 2027","link":"https://www.blognone.com/node/141002","date":1721533104000,"content":"<div><div><div><p>เว็บไซต์ The Information อ้างแหล่งข่าวจากพนักงานและอดีตพนักงานของ Meta Reality Labs หน่วยงานที่รับผิดชอบการพัฒนาแว่น VR/AR และ metaverse ระบุว่าแผนก Reality Labs เริ่มถูกตัดงบประมาณลง 20% ตั้งแต่ปี 2024 ไปจนถึงปี 2026 ด้วยเหตุผลว่ารายได้ของ Reality Labs ไม่เป็นไปตามเป้า และรายจ่ายยังสูงอยู่เรื่อยๆ</p>\n<p>อย่างไรก็ตาม การตัดงบไม่ได้แปลว่า Mark Zuckerberg จะล้มเลิกความฝันการสร้าง metaverse เพราะแหล่งข้อมูลของ The Information ยังกล่าวถึงแผนการออกแว่น VR/AR ในอนาคตดังนี้</p>\n<ul>\n<li>Quest 3S หรือ Quest 3 เวอร์ชันราคาถูก จะเปิดตัวในเดือนกันยายน 2024</li>\n<li>แว่น VR สำหรับตลาดคอนซูเมอร์ มี 2 ตัวคือ Pismo High (Quest 4) และ Pismo Low (Quest 4S หรือแว่นรุ่นราคาถูก) มีกำหนดออกปี 2026</li>\n<li>แว่น VR สำหรับตลาดโปร โค้ดเนม La Jolla (Quest Pro 2 หรือชื่ออื่น) ออกปี 2027</li>\n</ul>\n<p>ที่มา - <a href=\"https://www.theinformation.com/articles/reality-comes-to-metas-reality-labs\">The Information</a>, <a href=\"https://www.roadtovr.com/meta-quest-4-quest-pro-2-leak-the-information/\">Road to VR</a>, <a href=\"https://www.uploadvr.com/meta-quest-4-2026-quest-pro-2-2027-report/\">UploadVR</a></p>\n<p><img src=\"https://www.blognone.com/sites/default/files/externals/dfe06972647e425c0cf1960fcf672ce0.jpeg\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/augmented-reality\">Augmented Reality</a></div><div><a href=\"/topics/meta\">Meta</a></div><div><a href=\"/topics/virtual-reality\">Virtual Reality</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3486bc59a270ce3b7271e859686b370bb42b638bcb9c3050dd3006e6d9cd2f0","category":"Thai"}