{"title":"Tencent รายงานผลประกอบการไตรมาส เติบโตอีกครั้งจากธุรกิจเกมทั้งในจีนและต่างประเทศ","link":"https://www.blognone.com/node/141425","date":1723682742000,"content":"<div><div><div><p>Tencent รายงานผลประกอบการประจำไตรมาสที่ 2 ของปี 2024 มีรายได้รวม 1.61 แสนล้านหยวน เพิ่มขึ้น 8% จากไตรมาสที่ 2 ปี 2023 มีกำไรสุทธิตามมาตรฐาน IFRS 4.84 หมื่นล้านหยวน เพิ่มขึ้น 79%</p>\n<p>รายได้จากธุรกิจเกมในจีนกลับมาเติบโตอีกครั้งที่ 9% ส่วนใหญ่มาจาก VALORANT และเกมใหม่ DnF Mobile ที่ Tencent เป็นผู้จัดจำหน่ายในจีน ส่วนตลาดเกมต่างประเทศเติบโตที่ 9% เช่นกันจาก PUBG MOBILE และเกมจากค่าย Supercell</p>\n<p>ธุรกิจโฆษณารายได้เพิ่มขึ้น 19% เป็น 2.99 หมื่นล้านหยวน โดยมีกลุ่มธุรกิจที่ใช้เงินโฆษณามากขึ้นได้แก่ เกม อีคอมเมิร์ซ และการศึกษา รวมถึงมีการซื้อโฆษณาแบบวิดีโอที่มากขึ้น จำนวนผู้ใช้งาน Weixin และ WeChat รวมกันเพิ่มเป็น 1,371 ล้านบัญชี</p>\n<p>มีประเด็นน่าสนใจเพิ่มเติมในช่วงแถลงผลประกอบการ โดย James Mitchell หัวหน้าฝ่ายกลยุทธ์ของ Tencent เปิดเผยว่าบริษัทอยู่ในขั้นตอนหารือกับแอปเปิล เนื่องจากแอปเปิลต้องการคิดค่าธรรมเนียมธุรกิจที่เกิดขึ้นผ่าน Mini App ใน WeChat ซึ่งที่ผ่านมา Tencent ไม่ได้ใช้ระบบจ่ายเงินผ่าน In-App ของ App Store เพราะมีช่องว่างให้ทำได้ โดยกำลังหาแนวทางที่ยั่งยืนและยุติธรรมต่อทั้งสองฝ่าย</p>\n<p>ที่มา: <a href=\"https://static.www.tencent.com/uploads/2024/08/14/027889ef78b4ed2b83337dd4a7c2ffef.pdf\">Tencent</a> (pdf), <a href=\"https://www.cnbc.com/2024/08/14/tencent-earnings-q2-2024.html\">CNBC</a> และ <a href=\"https://9to5mac.com/2024/08/14/apple-pressures-tencent-to-block-loopholes-that-allow-wechat-to-bypass-app-store-fees/\">9to5Mac</a></p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/financial-report\">Financial Report</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2abb5b1327c3ca95e2e9dc50933609008fd212041a7331583604ffe762b62702","category":"Thai"}