{"title":"Meta ชี้แจงปัญหา #เฟสล่ม #ไอจีล่ม เมื่อคืน เป็นปัญหาทางเทคนิคที่ระบบล็อกอิน","link":"https://www.blognone.com/node/138550","date":1709680137000,"content":"<div><div><div><p>Meta ชี้แจงปัญหาที่แพลตฟอร์มในเครือทั้ง Instagram, Facebook และ Threads <a href=\"https://www.blognone.com/node/138548\">ไม่สามารถใช้งานได้</a>ประมาณ 2 ชั่วโมงเมื่อคืนนี้ โดย Andy Stone ฝ่ายสื่อสารองค์กรของ Meta บอกว่าเกิดจากปัญหาทางเทคนิค</p>\n<p><a href=\"https://metastatus.com/facebook-login\">แดชบอร์ด Meta Status</a> อธิบายว่าปัญหาที่เกิดขึ้นว่ามาจากระบบล็อกอิน โดยเริ่มมีปัญหาตั้งแต่เวลา 22:17น. เริ่มใช้งานได้ตั้งแต่ 00:07น. และกลับมาใช้งานตามปกติได้ทั้งหมดเวลา 02:27น.</p>\n<p>แพลตฟอร์มของ Meta เคยพบปัญหาใช้งานไม่ได้เป็นเวลายาวนานครั้งล่าสุดในปี 2021 ที่<a href=\"https://www.blognone.com/node/125098\">ล่มกว่า 6 ชั่วโมง</a> โดยสาเหตุเกิดจากวิศวกร<a href=\"https://www.blognone.com/node/125120\">คอนฟิกผิดพลาด</a></p>\n<p>ที่น่าสนใจคือช่วงเวลาเดียวกันที่แพลตฟอร์มของ Meta ไม่สามารถใช้งานได้ YouTube และ Gmail ก็พบปัญหาใช้งานไม่ได้เช่นกัน แต่ส่วนใหญ่เป็นผู้ใช้ในสหรัฐอเมริกา ซึ่ง<a href=\"https://www.google.com/appsstatus/dashboard/incidents/shD5VvSGTxETw1YLbsCt?hl=en\">กูเกิลชี้แจงในแดชบอร์ด</a>ว่าพบทราฟิกเพิ่มสูงขึ้นตั้งแต่เวลา 22:25น. ตามเวลาในไทย จึงสเกลขยายระบบรองรับ และกลับมาเป็นปกติตั้งแต่ 00:34น.</p>\n<p>ที่มา: <a href=\"https://www.theverge.com/2024/3/5/24091207/meta-outage-facebook-instagram-threads-down-signed-out\">The Verge</a> และ <a href=\"https://www.cnbc.com/2024/03/05/facebook-threads-and-instagram-are-down-for-some-users.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2939adea1b8c826f6818e6c57bb8cafb.png\" /></p>\n<p><strong>แถม:</strong> ส่วนความเห็นจากเจ้าของแพลตฟอร์มโซเชียลแห่งหนึ่ง ที่ไม่ล่มในช่วงเวลาดังกล่าวนั้น...</p>\n<blockquote><p><a href=\"https://t.co/VTOACNfb3E\">pic.twitter.com/VTOACNfb3E</a></p>\n<p>— Elon Musk (@elonmusk) <a href=\"https://twitter.com/elonmusk/status/1765048551023734801?ref_src=twsrc%5Etfw\">March 5, 2024</a></p></blockquote>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/threads\">Threads</a></div><div><a href=\"/topics/facebook-messenger\">Facebook Messenger</a></div><div><a href=\"/topics/youtube\">YouTube</a></div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4b2ee6919dd89df61d8c9103e034dd5765cb06a897014dedf20303c02911d0b","category":"Thai"}