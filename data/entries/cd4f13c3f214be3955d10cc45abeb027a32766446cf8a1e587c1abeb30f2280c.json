{"title":"Google เพิ่มความสามารถ NotebookLM สร้าง AI สองคนสนทนาสรุปเนื้อหา ฟีลฟังพอดคาสต์","link":"https://www.blognone.com/node/141969","date":1726115369000,"content":"<div><div><div><p>กูเกิลประกาศเพิ่มความสามารถใหม่ให้ <a href=\"https://www.blognone.com/node/137167\">NotebookLM</a> แอปจดบันทึกที่ทำงานด้วย Gemini 1.5 ซึ่งปัจจุบันสามารถ<a href=\"https://www.blognone.com/node/140192\">ใช้งานในไทย</a>ได้ด้วย โดยฟีเจอร์ใหม่มีชื่อว่า Audio Overview</p>\n<p>ถ้าอธิบายแบบให้เห็นภาพง่ายที่สุด Audio Overview จะทำการแปลงเนื้อหาในเอกสารของผู้ใช้งาน ให้เป็นรายการพอดคาสต์ที่มีผู้ดำเนินรายการสองคน ... โดยจะสร้างเสียงขึ้นเป็นสองผู้ดำเนินรายการด้วย AI แล้วทั้งคู่จะสนทนาบนเนื้อหาต้นฉบับ สรุป และเชื่อมต่อข้อมูลต่าง ๆ ในนั้น ผู้ใช้งานยังสามารถดาวน์โหลดไฟล์เสียงนี้ออกมาได้ด้วย</p>\n<p>การใช้งานทำได้โดยเปิด Notebook แล้วเลือก Generate เพื่อสร้างเสียง Audio Overview</p>\n<p>Audio Overview ยังมีสถานะเป็นฟีเจอร์การทดลองที่มีข้อจำกัดบางอย่าง เช่น ถ้า Notebook มีขนาดใหญ่มาก ก็อาจใช้เวลาหลายนาทีในการสร้างเสียงสนทนา รองรับเฉพาะภาษาอังกฤษ และบางครั้งอาจสรุปเนื้อหาไม่ถูกต้อง แต่ทั้งหมดที่ทำออกมาเพราะผู้ใช้งานบางคนสะดวกจดจำผ่านวิธีการฟังในลักษณะบทสนทนามากกว่า</p>\n<p>ที่มา: <a href=\"https://blog.google/technology/ai/notebooklm-audio-overviews/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/56ea39ae694775b56b8a8ac6c8c568b7.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd4f13c3f214be3955d10cc45abeb027a32766446cf8a1e587c1abeb30f2280c","category":"Thai"}