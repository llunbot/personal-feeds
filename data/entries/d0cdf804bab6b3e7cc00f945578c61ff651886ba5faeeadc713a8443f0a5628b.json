{"title":"Elon Musk ประกาศ Twitter ได้ซีอีโอคนใหม่แล้ว เริ่มงานในอีกประมาณ 6 สัปดาห์","link":"https://www.blognone.com/node/133805","date":1683842169000,"content":"<div><div><div><p>Elon Musk ประกาศผ่าน Twitter ว่าเขาได้ซีอีโอคนใหม่ สำหรับบริษัท Twitter และ<a href=\"https://www.blognone.com/node/133391\">บริษัทแม่ X</a> แล้ว โดยจะเริ่มงานในอีกประมาณ 6 สัปดาห์ข้างหน้า แต่ยังไม่เปิดเผยว่าเป็นใคร ซึ่งหลังจากส่งมอบตำแหน่งแล้ว Musk จะเปลี่ยนไปรับตำแหน่งประธานบอร์ดบริหารและซีทีโอ ดูแลภาพรวมของการพัฒนาผลิตภัณฑ์ต่อไป</p>\n<p>Elon Musk พูดเรื่องการหาซีอีโอ Twitter คนใหม่มาแทนเขาตั้งแต่<a href=\"https://www.blognone.com/node/131550\">ปลายปีที่แล้ว</a> และย้ำอีกครั้งเมื่อช่วงต้นปีว่าจะหาซีอีโอคนใหม่ เมื่อการทำงานใน<a href=\"https://www.blognone.com/node/132648\">บริษัทเสถียรมากขึ้น</a> ทั้งนี้ Elon Musk ยังเป็นซีอีโอบริษัทที่ก่อตั้งหลายแห่งทั้ง Tesla, SpaceX, Neuralink, The Boring Company จึงมีคำถามต่อ<a href=\"https://www.blognone.com/node/132520\">ชั่วโมงการทำงาน</a>ของเขา โดยเฉพาะ Tesla ที่เป็นบริษัทในตลาดหุ้น ซึ่งเคยมีนักลงทุนร้องเรียนประเด็นนี้</p>\n<p>ก่อนหน้านี้ Musk เองก็ทำโพลถามคนใน Twitter ว่าเขาควรลงจากตำแหน่งซีอีโอ Twitter หรือไม่ และ<a href=\"https://www.blognone.com/node/131935\">เสียงส่วนใหญ่ 57.5%</a> บอกว่าควรลง</p>\n<p>ที่มา: <a href=\"https://www.theverge.com/2023/5/11/23517090/elon-musk-twitter-ceo-replacement\">The Verge</a></p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt /></p>\n<blockquote><p>Excited to announce that I’ve hired a new CEO for X/Twitter. She will be starting in ~6 weeks!My role will transition to being exec chair &amp; CTO, overseeing product, software &amp; sysops.</p>\n<p>— Elon Musk (@elonmusk) <a href=\"https://twitter.com/elonmusk/status/1656748197308674048?ref_src=twsrc%5Etfw\">May 11, 2023</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/ceo\">CEO</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0cdf804bab6b3e7cc00f945578c61ff651886ba5faeeadc713a8443f0a5628b","category":"Thai"}