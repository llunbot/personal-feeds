{"title":"[ลือ] Apple อาจอัพเดต iMac 24 นิ้ว รวมทั้ง MacBook อีกหลายรุ่น ภายในสิ้นเดือนนี้","link":"https://www.blognone.com/node/136356","date":1698039848000,"content":"<div><div><div><p>ข้อมูลนี้มาจาก Mark Gurman แห่ง Bloomberg ในจดหมายข่าว Power On ซึ่งนอกจากพูดถึงแผนการผลักดัน AI ในผลิตภัณฑ์ต่าง ๆ ของแอปเปิล เขายังให้ข้อมูลเรื่อง iMac 24 นิ้ว ตัวใหม่ด้วย</p>\n<p>โดยเขาบอกว่าแอปเปิลมีแผนเปิดตัวสินค้าใหม่ เน้นไปที่ Mac ช่วงสิ้นเดือนตุลาคมนี้ โดยสินค้าสำคัญที่น่าจะเห็นคือ iMac 24 นิ้วรุ่นใหม่ ที่อัพเดตฮาร์ดแวร์ เนื่องจากรุ่นปัจจุบันที่ขายอยู่<a href=\"https://www.blognone.com/node/122270\">ออกมาตั้งแต่เมษายน 2021</a> และเป็น Mac โมเดลเดียวที่ยังมีเฉพาะชิป M1</p>\n<p>Mac รุ่นใหม่ก็อาจออกรุ่นอัพเกรดสเป็กเช่นกัน โดยเขาอ้างข้อมูลว่าตอนนี้ Apple Store นอกจาก iMac ที่สินค้าหมด ก็มี MacBook 13 นิ้ว, MacBook Pro ทั้ง 14 และ 16 นิ้ว ซึ่งต่างระบุว่าสินค้าจะมีอีกครั้งกลางเดือนพฤศจิกายน อย่างไรก็ตามการอัพเกรดฮาร์ดแวร์นั้นน่าจะเน้นที่ชิปประมวลผลเป็นหลัก</p>\n<p>สุดท้ายเขาบอกว่าแอปเปิลน่าจะประกาศไลน์สินค้า Mac ที่อัพเดต ในวันจันทร์ที่ 30 ตุลาคม หรืออังคาร 31 ตุลาคม ไม่กี่วันก่อนแอปเปิลรายงานผลประกอบการประจำไตรมาส</p>\n<p>ที่มา: <a href=\"https://www.bloomberg.com/news/newsletters/2023-10-22/what-is-apple-doing-in-ai-revamping-siri-search-apple-music-and-other-apps-lo1ffr7p\">Bloomberg</a></p>\n<p><img src=\"https://www.blognone.com/sites/default/files/externals/f6c7bf7bcc2b6af344b3120b3687583a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/imac\">iMac</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b7bd7a633703d705d85f35a9b1bc037f5fc95a16998ef7f6eac978d302e37e6","category":"Thai"}