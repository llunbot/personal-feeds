{"title":"แพลตฟอร์มสตรีมมิ่งในอเมริกา Peacock ประกาศขึ้นราคาสมาชิกอีกครั้ง - ปีก่อนก็เพิ่งขึ้นราคา","link":"https://www.blognone.com/node/139486","date":1714437801000,"content":"<div><div><div><p>แนวโน้มบริการสตรีมมิ่งจะปรับราคาค่าสมาชิกเพิ่มขึ้นยังมีมาเรื่อย ๆ แม้ส่วนใหญ่จะเกิดในฝั่งอเมริกา ล่าสุด Peacock บริการสตรีมมิ่งของ NBCUniversal ซึ่งยังไม่มีบริการในประเทศไทย เพราะมีแค่ในอเมริกาที่เดียว ประกาศขึ้นราคาสมาชิกอีกครั้ง โดยแพ็คเกจ Premium ซึ่งมีโฆษณา เพิ่มขึ้น 2 ดอลลาร์เป็น 7.99 ดอลลาร์ต่อเดือน, Premium Plus ที่ไม่มีโฆษณา ก็เพิ่มขึ้น 2 ดอลลาร์เป็น 13.99 ดอลลาร์ต่อเดือน เช่นเดียวกับราคาแบบจ่ายรายปีที่ปรับขึ้นด้วย</p>\n<p>Peacock ขึ้นราคาค่าสมาชิกสตรีมมิ่งล่าสุด<a href=\"https://www.blognone.com/node/134885\">เมื่อปีที่แล้ว</a> จึงเป็นการขึ้นราคาต่อเนื่อง 2 ปี</p>\n<p>ราคานี้ NBCUniversal บอกว่าจะเริ่มมีผลตั้งแต่ 18 กรกฎาคม เป็นต้นไป ทั้งนี้บริการ Peacock มีสมาชิกประมาณ 34 ล้านคน ซึ่งยังห่างจากคู่แข่งสตรีมมิ่งรายใหญ่อยู่มาก แต่ก็เติบโตมาโดยตลอด</p>\n<p>Peacock มีคอนเทนต์สำคัญบนแพลตฟอร์มคือภาพยนตร์รางวัลออสการ์ปีล่าสุด Oppenheimer รวมทั้งเป็นแพลตฟอร์มหลักในการถ่ายทอดสดและดูย้อนหลังกีฬาโอลิมปิกฤดูร้อนที่ปารีสในปีนี้</p>\n<p>ที่มา: <a href=\"https://variety.com/2024/digital/news/peacock-price-increase-july-2024-1235985399/\">Variety</a></p>\n<p><img src=\"https://www.blognone.com/sites/default/files/externals/6887a44c294eaad5ff4ecbbcc99af174.jpg\" /></p>\n</div></div></div><div><div>Topics: </div><div><div><a href=\"/topics/peacock\">Peacock</a></div><div><a href=\"/topics/nbcuniversal\">NBCUniversal</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f4f5b3e83416d343657efbbd47ef1cd5491a809b348c05f4dd09ea43ee49fce","category":"Thai"}