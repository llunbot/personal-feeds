{"title":"ซีอีโอ Larian ยืนยันเอง Baldur's Gate 3 ไม่ลง Game Pass แน่นอน ตั้งใจขายเกมแยกเท่านั้น","link":"https://www.blognone.com/node/137263","date":1702689060000,"content":"<div><div><div><p>Swen Vincke ผู้ก่อตั้ง Larian Studios เจ้าของผลงานเกม Baldur's Gate 3 ที่กวาดรางวัลมากมายในปีนี้ ให้สัมภาษณ์กับเว็บเกม IGN ในหลายประเด็น</p>\n<p>ประเด็นที่น่าสนใจคือ <a href=\"https://www.blognone.com/node/135437\">Baldur's Gate 3 เวอร์ชัน Xbox</a> ที่วางขายหลังงาน The Game Awards 2023 ว่าทีมงานใช้เวลาพอสมควรในการปรับแต่งให้เล่นบน Xbox Series S ได้</p>\n<p>นอกจากนี้ Vincke ยังยืนยันว่าเกมจะไม่ลง Game Pass แน่นอน เพราะแนวทางของค่ายคือการสร้างเกมใหญ่ๆ ที่ต้องจ่ายเงินซื้อเกมราคาเต็ม (แต่ก็คุ้มค่า) ไม่มีโมเดลธุรกิจแบบอื่นทั้งการขาย micro-transaction ในเกม และการให้เล่นแบบ subscription</p>\n<p>ที่มา - <a href=\"https://www.ign.com/articles/baldurs-gate-3-isnt-going-to-be-on-game-pass-insists-larian-boss\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/de8ad962828cf5036f41767f174621d3.jpg\" /></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/xbox-game-pass\">Xbox Game Pass</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e2bf659d26cd3b01bf4533878bce7ae77fdd8bce82ae9d3043e0e4e8a6ccbae","category":"Thai"}