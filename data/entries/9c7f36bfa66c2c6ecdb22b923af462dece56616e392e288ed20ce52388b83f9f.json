{"title":"ครบรอบ 100 ปีไอบีเอ็ม จากบริษัทอุปกรณ์ธุรกิจสู่ซอฟต์แวร์","link":"https://www.blognone.com/node/138196","date":1707893821000,"content":"<div><div><div><p>สัปดาห์นี้เป็นวันครบรอบ 100 ปีที่บริษัทไอบีเอ็มในสหรัฐฯ เปลี่ยนชื่อมาเป็นเป็นชื่อปัจจุบันอย่างเป็นทางการ แม้ว่าที่จริงแล้วไอบีเอ็มจะก่อตั้งมาตั้งแต่ช่วงปี 1911 ในชื่อ Computing-Tabulating-Recording Co. (CTR) แต่ก็ประกาศเปลี่ยนชื่อบริษัทต่อสาธารณะในวันที่ 15 กุมภาพันธ์ 1924 (ประกาศเปลี่ยนชื่อเป็นการภายใน วันที่ 13 กุมภาพันธ์) โดย Thomas J. Watson Sr. เป็นซีอีโอในขณะนั้น</p>\n<p>ในยุคแรกของไอบีเอ็ม สินค้าสำคัญ 3 กลุ่มได้แก่ เครื่องชั่ง, เครื่องลงเวลาทำงาน, และเครื่องประมวลผลข้อมูล (tabulating machines) สำหรับการนับยอดสรุปจากกระดาษเจาะรู</p>\n<p>ชื่อไอบีเอ็มนั้นใช้กับบริษัทลูกในแคนาดามาตั้งแต่ปี 1917 ก่อนจะเปลี่ยนชื่อบริษัททั้งหมดถึง 7 ปี แต่ถึงกระนั้นช่วงเวลาที่เปลี่ยนชื่อบริษัทก็เกิดความวุ่นวายพอสมควรเนื่องจากคู่ค้าในสหรัฐฯ ไม่รู้จักชื่อนี้ จนซัพพลายเออร์บางรายขอหลักฐานบริษัทก่อนจะให้เครดิต แม้ว่าก่อนนั้น CTR จะเป็นบริษัทขนาดใหญ่แล้วก็ตาม</p>\n<p>ไอบีเอ็มเปลี่ยนธุรกิจไปมากในช่วงหนึ่งร้อยปีที่ผ่านมา บริษัทเป็นผู้จดสิทธิบัตรมากที่สุดในสหรัฐฯ ต่อเนื่องถึ 29 ปีเต็ม<a href=\"https://www.blognone.com/node/132164\">ก่อนจะเพิ่งเสียแชมป์ไปเมื่อปีที่แล้ว</a> และทุกวันนี้<a href=\"https://www.blognone.com/node/136406\">รายได้ก้อนใหญ่เป็นธุรกิจซอฟต์แวร์ระดับองค์กร</a></p>\n<p>ที่มา - <a href=\"https://spectrum.ieee.org/ibm-history\">IEEE Spectrum</a></p>\n<p><img alt=\"No Description\" src=\"https://www.blognone.com/sites/default/files/externals/01e55457ac3c6d21d23bde18e3af6874.jpeg\" /></p>\n<p>เครื่องลงเวลาทำงานของบริษัท CTR/IBM</p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/history\">History</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c7f36bfa66c2c6ecdb22b923af462dece56616e392e288ed20ce52388b83f9f","category":"Thai"}