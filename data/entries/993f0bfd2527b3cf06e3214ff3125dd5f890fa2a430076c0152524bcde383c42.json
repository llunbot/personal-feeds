{"title":"Alibaba โอเพนซอร์สโมเดลภาษา Tongyi Qianwen ขนาด 7B, ใช้งานเชิงพาณิชย์ได้","link":"https://www.blognone.com/node/135233","date":1691733730000,"content":"<div><div><div><p>Alibaba Cloud เปิดซอร์สโค้ดของโมเดลภาษาขนาดใหญ่ (LLM) ชื่อ <strong>Tongyi Qianwen</strong> ที่เคย<a href=\"https://www.blognone.com/node/133377\">เปิดตัวครั้งแรกเมื่อเดือนเมษายน 2023</a> ออกสู่สาธารณะ</p>\n<p>โมเดลที่เปิดซอร์สโค้ดออกมายังมีเฉพาะรุ่นเล็ก Qianwen-7B และ Qianwen-7B-Chat ขนาด 7 พันล้านพารามิเตอร์ รองรับบทสนทนาขนาดยาว 8K, คลังคำศัพท์ 150K tokens (Qianwen ตัวเต็มมีขนาดใหญ่ถึง 10 ล้านล้านพารามิเตอร์ และถูกใช้กับบ็อตสนทนาของ Alibaba เอง เช่น DingTalk หรือ Tmail Genie)</p>\n<p>Alibaba บอกว่าจุดเด่นของ Qianwen-7B คือทำคะแนนเบนช์มาร์คได้ดีกว่าโมเดลขนาดใกล้เคียงกัน เช่น <a href=\"https://www.blognone.com/node/134893\">LLaMA หรือ LLaMA 2 ของ Meta (13 พันล้านพารามิเตอร์)</a> แถมสัญญาอนุญาตเปิดกว้างกว่าของ Meta มาก นั่นคือนำไปใช้ในเชิงพาณิชย์ได้แบบไม่มีเงื่อนไขใดๆ (<a href=\"https://github.com/QwenLM/Qwen-7B/blob/main/LICENSE\">สัญญาอนุญาตตัวเต็ม</a>)</p>\n<p>ตัวโมเดลอยู่บน <a href=\"https://huggingface.co/Qwen\">HuggingFace</a> และ <a href=\"https://modelscope.cn/models/qwen/Qwen-7B/summary\">ModelScope ที่เป็นเว็บจีนของ Alibaba</a> ส่วนซอร์สโค้ดอยู่บน <a href=\"https://github.com/QwenLM/Qwen-7B\">GitHub</a></p>\n<p>ก่อนหน้านี้ไม่นาน Alibaba เพิ่งเปิดตัวโมเดลอีกตัวชื่อคล้ายกันคือ <a href=\"https://www.blognone.com/node/134734\">Tongyi Wanxiang</a> แต่เป็นโมเดลอีกประเภทคือสร้างภาพด้วย AI และยังไม่เปิดซอร์สโค้ดออกมา</p>\n<p><img alt=\"No Description\" src=\"https://www.blognone.com/sites/default/files/externals/d40c79fbec3d7df46add5b0344c40925.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d59b6e20fce3e4e50d2fc8bf9b39a6a8.png\" /></p>\n<p>ที่มา - <a href=\"https://www.alibabacloud.com/press-room/alibaba-cloud-unveils-new-ai-model-to-support\">Alibaba</a></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"993f0bfd2527b3cf06e3214ff3125dd5f890fa2a430076c0152524bcde383c42","category":"Thai"}