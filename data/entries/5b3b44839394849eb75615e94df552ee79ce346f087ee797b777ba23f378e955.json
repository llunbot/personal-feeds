{"title":"Samsung รายงานผลประกอบการไตรมาส กำไรลดลงหนัก ผลกระทบจากธุรกิจหน่วยความจำ","link":"https://www.blognone.com/node/133590","date":1682592503000,"content":"<div><div><div><p>ซัมซุงรายงานผลประกอบการประจำไตรมาสที่ 1 ปี 2023 หลังจากรายงาน<a href=\"https://www.blognone.com/node/133344\">ตัวเลขเบื้องต้น</a>ไปเมื่อต้นเดือน มียอดขายรวม 63.75 ล้านล้านวอน ลดลง 18% เมื่อเทียบกับไตรมาสเดียวกันในปี 2022 มีกำไรจากการดำเนินงาน 0.64 ล้านล้านวอน ต่ำที่สุดนับตั้งแต่ปี 2009 และมีกำไรสุทธิ 1.57 ล้านล้านวอน</p>\n<p>ซัมซุงระบุว่ากำไรที่ลดลงมากมาจากธุรกิจชิปหน่วยความจำ ที่เริ่มจากความต้องการสินค้าลดลง กระทบต่อการผลิตที่ไม่เต็มกำลัง และมีสินค้าคงเหลือ โดยก่อนหน้านี้ซัมซุงบอกว่าจะลดกำลังการผลิตลงให้อยู่ในระดับที่เหมาะสม อย่างไรก็ตามธุรกิจสมาร์ทโฟนนั้นซัมซุงบอกว่ามีกำไรที่เพิ่มขึ้น จากยอดขายที่แข็งแกร่งของ Galaxy S23 และโทรทัศน์ระดับพรีเมียม</p>\n<p>ภาพรวมกลุ่ม MX / Networks ซึ่งมีทั้งสมาร์ทโฟนและอุปกรณ์เครือข่าย รายได้ 31.82 ล้านล้านวอน มีกำไรจากการดำเนินงาน 3.94 ล้านล้านวอน ขณะที่ธุรกิจหน่วยความจำ รายได้ 8.92 ล้านล้านวอน ขาดทุนจากการดำเนินงาน 4.58 ล้านล้านวอน</p>\n<p>ที่มา: <a href=\"https://news.samsung.com/global/samsung-electronics-announces-first-quarter-2023-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" alt /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b3b44839394849eb75615e94df552ee79ce346f087ee797b777ba23f378e955","category":"Thai"}