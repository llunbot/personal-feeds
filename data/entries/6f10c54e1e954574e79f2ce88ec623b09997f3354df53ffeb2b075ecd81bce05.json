{"title":"EA เผยสถิติ มีเกมของตัวเองใช้ระบบต้านโกง AntiCheat แล้ว 10 เกม เตรียมขยายเพิ่มอีก","link":"https://www.blognone.com/node/141606","date":1724416617000,"content":"<div><div><div><p>EA อัพเดตความคืบหน้าของ<a href=\"https://www.blognone.com/node/130406\">ระบบต้านโกงที่พัฒนาขึ้นเอง EA AntiCheat (EAAC) ที่เริ่มใช้กับ FIFA 23 for PC เป็นเกมแรก</a></p>\n<p>EA เล่าเหตุผลที่ต้องพัฒนาระบบต้านโกงเอง เพราะเจอข้อจำกัดของระบบต้านโกงจากบริษัทอื่น ซึ่งบางครั้งอาจมีคู่แข่งของ EA เป็นเจ้าของ (ไม่ได้ระบุชื่อชัด แต่น่าจะหมายถึง <a href=\"https://www.blognone.com/node/124942\">Easy Anti-Cheat ที่ตอนหลังโดน Epic ซื้อไป</a>) ทำให้ EA ไม่สามารถแชร์โค้ดหรือข้อมูลของเกมได้มากนัก ทำให้ผลการป้องกันโกงไม่ดีเท่าที่ควร สุดท้าย EA เลยเลือกพัฒนาโซลูชันของตัวเอง ซึ่งเป็นการป้องกันโกงในระดับเคอร์เนลเช่นเดียวกับยี่ห้ออื่นๆ และมีระบบอัพเดตตัวเองอัตโนมัติแยกจากตัวเกม มีระบบทดสอบคุณภาพของซอฟต์แวร์อัตโนมัติเพื่อป้องกันไม่ให้เกิดปัญหาอัพเดตแล้วลากระบบพังไปด้วย</p>\n<p>ตอนนี้มีเกมของ EA ที่ใช้งานระบบต้านโกงตัวนี้แล้ว 10 เกม ที่ระบุชื่อชัดคือเกมตระกูล FIFA, EA Sports FC และ Battlefield โดย EA บอกว่าจะขยายเกมที่รองรับระบบต้านโกงเพิ่มอีกในปีหน้า ตอนนี้ระบบต้านโกงป้องกันความพยายามโกงไปแล้วกว่า 5 ล้านครั้ง และช่วยให้ผู้เล่นเกมพีซี 20 ล้านคนเล่นเกมได้อย่างสบายใจมากขึ้น</p>\n<p>ที่มา - <a href=\"https://www.ea.com/news/ea-anticheat-safety\">EA</a></p>\n<p><img alt=\"No Description\" src=\"https://www.blognone.com/sites/default/files/externals/80042fe7a148eb60477e992b91a1eab9.jpeg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/anti-cheat\">Anti-Cheat</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f10c54e1e954574e79f2ce88ec623b09997f3354df53ffeb2b075ecd81bce05","category":"Thai"}