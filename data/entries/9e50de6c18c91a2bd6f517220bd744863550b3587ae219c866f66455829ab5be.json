{"title":"EA ปลดพนักงานราว 300-400 คน ยกเลิกโครงการเกม Titanfall ภาคใหม่ (อีกแล้ว)","link":"https://www.blognone.com/node/146155","date":1746002681000,"content":"<div><div><div><p>Jason Schreier นักข่าวสายเกมของ Bloomberg รายงานข่าวว่า EA ปลดพนักงานออกราว 300-400 คน และยกเลิกโครงการเกม Titanfall ภาคใหม่ที่กำลังพัฒนาอยู่ (โดนอีกแล้ว)</p>\n<p>แหล่งข่าวของ Schreier บอกว่าสตูดิโอ Respawn โดนผลกระทบไปราว 100 คน โครงการเกม Titanfall ที่ว่าใช้โค้ดเนมภายในว่า R7 เป็นเกมยิงแนว extraction shooter ในจักรวาลเดียวกับ Titanfall แต่สถานะของเกมยังห่างไกลกับการวางขายได้จริง</p>\n<p>โฆษกของ EA ยืนยันข่าวการปลดพนักงาน แต่ไม่ยืนยันตัวเลข ส่วน Respawn โพสต์ในบัญชีโซเชียลว่าปิดโครงการเกม early-stage ไปสองโครงการ (ไม่บอกว่าเกมอะไร) และปรับลดพนักงานในทีม Apex Legends กับ Star Wars Jedi ออกบางส่วน</p>\n<p>เกมซีรีส์ Titanfall นั้นถูกยกเลิกโครงการมาแล้วหลายรอบ ได้แก่ <a href=\"https://www.blognone.com/node/134361\">Titanfall 3 ที่พัฒนาอยู่ราว 10 เดือน</a> และ <a href=\"https://www.blognone.com/node/132469\">Titanfall Legends</a> ส่วนเกมที่ถูกยกเลิกรอบนี้น่าจะเป็น<a href=\"https://www.blognone.com/node/133680\">เกมเดียวกับที่เคยมีข่าวในปี 2023</a></p>\n<p>ที่มา - <a href=\"https://www.bloomberg.com/news/articles/2025-04-29/electronic-arts-lays-off-hundreds-cancels-titanfall-game\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/2b374bc5ce9b7cc79ae9dc354f4a1b53.jpg\" /></p>\n<blockquote><p><a href=\"https://t.co/zZ3cWwjRVI\">pic.twitter.com/zZ3cWwjRVI</a></p>\n<p>— Respawn (@Respawn) <a href=\"https://twitter.com/Respawn/status/1917267367144423543?ref_src=twsrc%5Etfw\">April 29, 2025</a></p></blockquote>\n</div></div></div><div><div>Topics: </div><div><div><a href=\"/topics/titanfall\">Titanfall</a></div><div><a href=\"/topics/ea\">EA</a></div><div><a href=\"/topics/layoff\">Layoff</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e50de6c18c91a2bd6f517220bd744863550b3587ae219c866f66455829ab5be","category":"Thai"}