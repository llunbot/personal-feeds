{"title":"OpenAI แต่งตั้งซีอีโอ Instacart มารับผิดชอบภาพรวมของแอปพลิเคชัน","link":"https://www.blognone.com/node/146332","date":1746717493000,"content":"<div><div><div><p>OpenAI ประกาศว่า Fidji Simo ซึ่งก่อนหน้านี้เป็นซีอีโอ Instacart จะมารับตำแหน่งใหม่ในบริษัทคือซีอีโอของแอปพลิเคชัน ขึ้นตรงกับซีอีโอ Sam Altman</p>\n<p>Altman บอกว่าช่วง 2 ปีครึ่งที่ผ่านมา OpenAI กลายเป็นบริษัทพัฒนาแอปพลิเคชันที่มีผู้ใช้งานหลายร้อยล้านคนทั่วโลกและยังเติบโต ขณะเดียวกันบริษัทก็มีงานวิจัยและเครื่องมือ AI ที่มีผู้ใช้งานในวงกว้าง ทั้งหมดนี้จึงทำให้บริษัทต้องเสริมความแข็งแกร่งของการพัฒนาแอปพลิเคชันที่มีผู้ใช้งานสูง</p>\n<p>ขอบเขตความรับผิดชอบของซีอีโอแอปพลิเคชันนั้นคือการรวมส่วนธุรกิจและการดำเนินงาน นำงานวิจัยของ OpenAI พัฒนาออกมาให้เกิดประโยชน์สูงสุด ทั้งนี้ Simo มีตำแหน่ง<a href=\"https://www.blognone.com/node/138604\">เป็นกรรมการบอร์ดของ OpenAI</a> มาตั้งแต่ปี 2024 จึงเป็นเหตุผลที่บอร์ดบริษัทมั่นใจว่าจะมารับผิดชอบตำแหน่งนี้ได้</p>\n<p>Simo จะยังทำงานที่ Instacart ต่อไปอีกช่วงหนึ่งในระหว่างที่บริษัทสรรหาซีอีโอคนใหม่ หลังจากนั้นจะยังคงตำแหน่งประธานบอร์ด Instacart ด้วย Simo ให้เหตุผลกับพนักงาน Instacart ว่าตนมีความสนใจด้าน AI อยู่มาก โดยเฉพาะการนำมาพัฒนารักษาโรค การได้ร่วมงานกับ OpenAI จึงเป็นโอกาสที่สำคัญมาก</p>\n<p>ที่มา: <a href=\"https://openai.com/index/leadership-expansion-with-fidji-simo/\">OpenAI</a> และ <a href=\"https://www.nytimes.com/2025/05/08/technology/openai-fidji-simo.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/cd4520eb7adfc65578b2f8c6be7c5d66.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/ceo\">CEO</a></div><div><a href=\"/topics/management\">Management</a></div><div><a href=\"/topics/instacart\">Instacart</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"323a5a363d18746b7f08eb8dcb87788862d4935a5890c228098925d977256f5e","category":"Thai"}