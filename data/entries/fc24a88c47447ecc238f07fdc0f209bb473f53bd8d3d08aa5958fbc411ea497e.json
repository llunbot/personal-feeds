{"title":"Minecraft โชว์ฟีเจอร์ Vibrant Visuals อัพเกรดกราฟิก เพิ่มแสงเงา แสงสะท้อน สมจริงขึ้น","link":"https://www.blognone.com/node/145416","date":1742691763000,"content":"<div><div><div><p>Minecraft โชว์ฟีเจอร์อัพเกรดกราฟิก Vibrant Visuals ที่เพิ่มแสงเงา แสงสะท้อนน้ำ แสงทะลุหน้าต่าง-ต้นไม้ เมฆและหมอกควัน ให้ภาพดูสวยงามสมจริงยิ่งขึ้น (แนะนำให้ดูคลิปจะเห็นภาพชัดเจนขึ้น)</p>\n<p><a href=\"https://www.blognone.com/node/111320\">Minecraft เคยพยายามทำฟีเจอร์แบบนี้ในปี 2017 ใช้ชื่อว่า Super Duper แต่สุดท้ายยกเลิกไปในปี 2019</a> โดยบอกว่าติดข้อจำกัดทางเทคนิคที่ซับซ้อนเกินไป ไอเดียนี้ยังอยู่และกลับมาอีกครั้งกับ Vibrant Visuals ในรอบนี้ ทีมงานบอกว่าการทำฟีเจอร์นี้ต้องใช้เวลาค้นคว้าวิจัยอยู่นาน ปรับโค้ดเบื้องหลังจำนวนมากเพื่อให้พร้อมกับการอัพเกรดกราฟิกครั้งนี้</p>\n<p>Vibrant Visuals เป็นแค่การอัพเกรดกราฟิกให้สวยงาม ไม่มีผลต่อเกมเพลย์ รองรับ backward compatibility ย้อนหลัง และผู้เล่นที่ใช้ Vibrant Visuals กับผู้เล่นที่ไม่ใช้งาน ก็สามารถเล่นเกมร่วมกันได้เหมือนเดิม</p>\n<p>ในเบื้องต้น Vibrant Visuals จะเริ่มใช้งานกับไคลเอนต์สาย Bedrock Edition แต่ยังไม่เปิดเผยว่ามีอุปกรณ์ใดรองรับบ้าง (ทีมพัฒนาบอกว่าพยายามทำให้รองรับกว้างที่สุดเท่าที่จะทำได้) ส่วน Java Edition จะตามมาในอนาคตระยะถัดไป</p>\n<p>ที่มา - <a href=\"https://www.minecraft.net/en-us/article/minecraft-vibrant-visuals\">Minecraft</a></p>\n<p><img alt=\"No Description\" src=\"https://www.blognone.com/sites/default/files/externals/a3d1e76df6b63aa2e7610a46c8a08686.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b27bd74c30ea110e32b41b351d3906af.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/549e33bfaa2dd60e727e674275655fed.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e5ff5f521972538268c3f705946af59a.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc24a88c47447ecc238f07fdc0f209bb473f53bd8d3d08aa5958fbc411ea497e","category":"Thai"}