{"title":"Apple ออกแนะนำสำหรับนักพัฒนาแอปบน visionOS - อย่าใช้คำว่า AR หรือ VR","link":"https://www.blognone.com/node/137568","date":1704799240000,"content":"<div><div><div><p>นอกจากที่แอปเปิล<a href=\"https://www.blognone.com/node/137543\">ประกาศ</a>วันวางขายเฮดเซต Apple Vision Pro ในอเมริกาอย่างเป็นทางการ, <a href=\"https://www.blognone.com/node/137561\">อัพเดต Xcode</a> สำหรับนักพัฒนาเพื่อรองรับการส่งแอป visionOS ขึ้น App Store แอปเปิลยังอัพเดตคำแนะนำในการส่งแอปเพิ่มเติมสำหรับ visionOS โดยเฉพาะด้วย</p>\n<p>โดยคำแนะนำที่แอปเปิล<a href=\"https://developer.apple.com/visionos/submit/\">ระบุเพิ่มเติม</a> สำหรับการส่งแอปขึ้น visionOS App Store นั้น มีทั้ง การทดสอบแอป, การทำสกรีนชอต, การทำไอคอนที่เป็น 3D ตลอดจนคำสะกดชื่อ visionOS หรือ Apple Vision Pro ซึ่งทั้งหมดนี้ก็ดูเป็นเรื่องปกติดี แต่มีประเด็นหนึ่งที่น่าสนใจ</p>\n<p>แอปเปิลบอกว่าคำอธิบายรายละเอียดของแอปนั้น ห้ามใช้คำว่า AR (augmented reality), VR (virtual reality), XR (extended reality) หรือ MR (mixed reality) โดยให้เรียกว่าเป็นแอป spatial computing (การประมวลผลเชิงพื้นที่)</p>\n<p>ประเด็นนี้เป็นการย้ำว่าแอปเปิลต้องการวางตำแหน่ง Vision Pro ให้เป็นแพลตฟอร์ม spatial computing และไม่ต้องการให้เป็นสินค้า AR/VR เหมือน<a href=\"https://www.blognone.com/node/134205\">ที่ในงาน WWDC</a> ที่เปิดตัว แอปเปิลก็ตั้งใจใช้คำว่า spatial computing เพียงคำเดียว ไม่มีคำอื่น</p>\n<p>ที่มา: <a href=\"https://9to5mac.com/2024/01/08/apple-visionos-apps-ar-vr/\">9to5Mac</a></p>\n<p><img src=\"https://www.blognone.com/sites/default/files/externals/155ebcb72b7a03743be608df8c6f535d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/development\">Development</a></div><div><a href=\"/topics/visionos\">visionOS</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/marketing\">Marketing</a></div><div><a href=\"/topics/mixed-reality\">Mixed Reality</a></div><div><a href=\"/topics/augmented-reality\">Augmented Reality</a></div><div><a href=\"/topics/virtual-reality\">Virtual Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca84e6bd4bf97888ff8d3c7552d01f2c205d66678fa34e6aa28f33068e4b36f3","category":"Thai"}