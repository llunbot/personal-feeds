{"title":"Salesforce รายงานผลประกอบการไตรมาส มีรายได้เพิ่มขึ้น 11% จากปีก่อน","link":"https://www.blognone.com/node/140032","date":1717020119000,"content":"<div><div><div><p>Salesforce รายงานผลประกอบการประจำไตรมาสที่ 1 ตามปีการเงินบริษัท 2025 สิ้นสุดเดือนเมษายน มีรายได้รวม 9,133 ล้านดอลลาร์ เพิ่มขึ้น 11% จากช่วงเดียวกันในปีก่อน และมีกำไรสุทธิตามบัญชี GAAP ที่ 1,533 ล้านดอลลาร์ ส่วนรายได้ที่ยังไม่รับรู้ ตามภาระผูกพันในสัญญา (เช่น ไลเซนส์ยังไม่ครบ หรือรายได้รอบันทึก) เพิ่มขึ้น 10% เป็น 2.64 หมื่นล้านดอลลาร์</p>\n<p>Marc Benioff ซีอีโอ Salesforce กล่าวว่าเรากำลังอยู่ในช่วงเริ่มต้น ของโอกาสที่มีมหาศาลสำหรับลูกค้าของเรา ที่จะเชื่อมต่อกับลูกค้าของพวกเขาในวิธีการใหม่ด้วย AI ซึ่ง Salesforce ที่เป็นแพลตฟอร์ม CRM อันดับหนึ่ง ก็อยู่ในตำแหน่งที่พร้อมช่วยลูกค้าองค์กร นำ AI มาใช้งานต่อไป</p>\n<p>Salesforce มีรายได้แยกตามประเภท โดย Subscription และ Support อยู่ที่ 8,585 ล้านดอลลาร์ และ Professional Services กับอื่น ๆ รายได้ลดลงเป็น 548 ล้านดอลลาร์</p>\n<p>ที่มา: <a href=\"https://investor.salesforce.com/press-releases/press-release-details/2024/Salesforce-Announces-First-Quarter-Fiscal-2025-Results/default.aspx\">Salaesforce</a></p>\n<p><img alt=\"No Description\" src=\"https://www.blognone.com/sites/default/files/externals/dc64fcae004178eb874b146f5ca65234.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18d8b4e0ddaa8c942aa9db108502e4dd5eb65abdf019df2e88c27ac036a1dccf","category":"Thai"}