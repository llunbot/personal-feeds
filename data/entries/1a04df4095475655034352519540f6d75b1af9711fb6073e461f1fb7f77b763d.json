{"title":"Red Hat ปิดดีลซื้อกิจการ Neural Magic ผู้พัฒนาเทคโนโลยีประมวลผล AI บนฮาร์ดแวร์พื้นฐาน","link":"https://www.blognone.com/node/144121","date":1736922668000,"content":"<div><div><div><p>Red Hat รายงานว่าบริษัทได้ซื้อกิจการ Neural Magic สตาร์ทอัปด้าน AI เสร็จสิ้นแล้ว หลังจากบริษัทประกาศแผนซื้อกิจการเมื่อเดือนพฤศจิกายนปีที่แล้ว ดีลนี้ไม่มีการเปิดเผยมูลค่า โดยก่อนหน้านี้ Neural Magic ได้รับเงินจากนักลงทุนรวม 50 ล้านดอลลาร์ และดีลนี้อาจเรียกว่าคนคุ้นเคยก็ได้ เพราะซีอีโอ Neural Magic คือ Brian Stevens อดีตผู้บริหาร Red Hat</p>\n<p>Neural Magic เป็นบริษัทพัฒนาซอฟต์แวร์ซึ่งอยู่บนแนวคิดว่า อนาคตของปัญญาประดิษฐ์ต้องเป็นแบบเปิด โมเดลจึงควรสามารถเข้าถึงได้ในทุกระดับ และประมวลผลได้บนฮาร์ดแวร์ที่หลากหลาย ซอฟต์แวร์ของ Neural Magic มีความสามารถปรับแต่งให้โมเดลปัญญาประดิษฐ์ที่ซับซ้อน ก็สามารถทำงานได้บนฮาร์ดแวร์ที่ไม่ได้มีสเป็กสูง</p>\n<p>Red Hat มองว่าดีลนี้จะได้เทคโนโลยีหลายอย่างของ Neural Magic เพื่อเสริมกับแพลตฟอร์มของ Red Hat เช่น vLLM โอเพนซอร์สไลบรารี LLM, DeepSparse รันไทม์ที่มีอัลกอริทึมให้รันโมเดลบนซีพียู แต่ได้ประสิทธิภาพเทียบเท่าบนจีพียู และอีกหลายเทคโนโลยี</p>\n<p>ที่มา: <a href=\"https://www.zdnet.com/article/red-hat-bets-big-on-ai-with-its-neural-magic-acquisition/#google_vignette\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/256a33593edf10ed535729626ec4305d.jpeg\" /></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/acquisition\">Acquisition</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a04df4095475655034352519540f6d75b1af9711fb6073e461f1fb7f77b763d","category":"Thai"}