{"title":"เผย Apple TV+ มีจำนวนสมาชิกในอเมริกาและแคนาดา น้อยกว่า 20 ล้านคน","link":"https://www.blognone.com/node/124940","date":1632540568000,"content":"<div><div><div><p>บริการสตรีมมิ่ง Apple TV+ เปิดตัวตั้งแต่ปี 2019 อย่างไรก็ตามแอปเปิลไม่เคยพูดถึงจำนวนสมาชิกที่สมัครรับชมเลยว่ามีมากน้อยแค่ไหน ล่าสุดได้มีข้อมูลส่วนนี้ออกมา</p>\n<p>โดย International Alliance of Theatrical Stage Employees (IATSE) ซึ่งเป็นสหภาพแรงงานฝ่ายงานผลิตด้านกล้องและฉาก ของรายการโทรทัศน์และภาพยนตร์ เปิดเผยข้อมูลหลังการเจรจาปรับค่าแรงที่มีขึ้นทุกปี ว่าแอปเปิลได้ระบุว่ามีสมาชิก Apple TV+ ในอเมริกาและแคนาดา น้อยกว่า 20 ล้านคน ทำให้สามารถเจรจาขอจ่ายค่าแรง ในอัตราที่ต่ำกว่าสตรีมมิ่งรายอื่นที่มีจำนวนสมาชิกมากกว่านั้น โดยข้อมูลนี้แจ้งในวันที่ 1 กรกฎาคม 2021</p>\n<p>โฆษกของแอปเปิลปฏิเสธที่จะให้ความเห็นต่อตัวเลขดังกล่าว แต่บอกว่าบริษัทจ่ายเงินในอัตราที่เหมือนกับผู้ให้บริการสตรีมมิ่งชั้นนำรายอื่น</p>\n<p>สำหรับตัวเลขสมาชิกของบริการสตรีมมิ่งรายอื่นนั้น Netflix <a href=\"https://www.blognone.com/node/123807\">มีสมาชิกทั่วโลก 209 ล้านคน</a>, <a href=\"https://www.blognone.com/node/124205\">Disney+ 116 ล้านคน</a> ส่วนสตรีมมิ่งอื่นในอเมริกาอย่าง Peacock ของ NBCUniversal และ Paramount+ ของ ViacomCBS นั้น IATSE ก็ระบุว่าแจ้งตัวเลขว่าต่ำกว่า 20 ล้านคน เช่นกัน</p>\n<p>ที่มา: <a href=\"https://www.cnbc.com/2021/09/24/apple-told-a-showbiz-union-it-had-less-than-20-million-tv-subscribers.html\">CNBC</a></p>\n<p><img src=\"https://www.blognone.com/sites/default/files/externals/a703bdf7e65a695760ea170eddb533e2.jpg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffee5c5f706d2e2b306fe8d8e4add43811b654199c8042dadf3f43f7f0afd308","category":"Thai"}