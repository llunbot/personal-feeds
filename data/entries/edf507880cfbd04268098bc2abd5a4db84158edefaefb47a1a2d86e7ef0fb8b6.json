{"title":"Amazon ประกาศให้พนักงานเข้าทำงานในสำนักงาน 5 วันต่อสัปดาห์","link":"https://www.blognone.com/node/142027","date":1726531022000,"content":"<div><div><div><p>Andy Jassy ซีอีโอ Amazon ทำบันทึกข้อความแจ้งพนักงานทุกคนให้กลับมาทำงานในสำนักงาน 5 วันต่อสัปดาห์ มีผลตั้งแต่วันที่ 2 มกราคม 2025 ซึ่งจะเริ่มใช้ข้อบังคับใหม่ จากปัจจุบัน Amazon ให้พนักงานต้องเข้าสำนักงานอย่างน้อย 3 วันต่อสัปดาห์</p>\n<p>Amazon บอกว่าข้อบังคับใหม่นี้มีผลกับพนักงานสำนักงานทั้งหมด ยกเว้นกรณีฉุกเฉินเป็นพิเศษ หรือกรณียกเว้นที่ได้รับการอนุมัติจากหัวหน้าระดับ S-team (ที่ขึ้นตรงกับซีอีโอ) เท่านั้น</p>\n<p>นอกจากการให้เข้าสำนักงานแล้ว Amazon ยังประกาศแผนปรับโครงสร้างองค์กรให้มีลำดับขั้นน้อยลง โดยตั้งเป้าหมายให้อัตราส่วนของพนักงานระดับปฏิบัติงาน (ไม่มีลูกน้อง) ต่อพนักงานระดับผู้จัดการ เพิ่มขึ้น 15% ภายในไตรมาสแรกของปี 2025 แนวทางคือให้แต่ละฝ่ายปรับโครงสร้างภายใน ลดตำแหน่งบริการที่ไม่จำเป็นออก</p>\n<p>ที่มา: <a href=\"https://www.cnbc.com/2024/09/16/amazon-jassy-tells-employees-to-return-to-office-five-days-a-week.html\">CNBC</a></p>\n<p><img src=\"https://www.blognone.com/sites/default/files/externals/cb0f72e0a8eb39a0e53a4a9b1424756b.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/hybrid-working\">Hybrid Working</a></div><div><a href=\"/topics/andy-jassy\">Andy Jassy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edf507880cfbd04268098bc2abd5a4db84158edefaefb47a1a2d86e7ef0fb8b6","category":"Thai"}