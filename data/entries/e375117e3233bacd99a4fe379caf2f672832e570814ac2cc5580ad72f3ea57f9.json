{"title":"Elden Ring Nightreign ประกาศวันขาย 30 พฤษภาคม 2025","link":"https://www.blognone.com/node/144631","date":1739403687000,"content":"<div><div><div><p><a href=\"https://www.blognone.com/node/143619\">Elden Ring Nightreign</a> ภาคแยกของเกม Elden Ring ที่เป็นเกมแนว co-op 3 คน ประกาศวันขายอย่างเป็นทางการ 30 พฤษภาคม 2025 พร้อมกันทั้งเวอร์ชันพีซี Steam, PS4, PS5, Xbox Series X|S, Xbox One</p>\n<p><a href=\"https://www.bandainamcoent.asia/sea/store/games/elden-ring-nightreign\">ราคาอย่างเป็นทางการบนหน้าเว็บ Bandai Namco</a> คือ Standard Edition 1,390 บาท และ Deluxe Edition (รวม DLC ที่จะออกภายหลัง) 1,890 บาท นอกจากนี้เกมยังมี Collector's Edition พร้อมฟิกเกอร์และหนังสือที่ระลึก วางขายในบางประเทศด้วย</p>\n<p>ในเกมภาค Nightreign ผู้เล่นจะต้องเลือกเล่นเป็นอัศวิน Nightfarers 1 ใน 8 คนที่มีทักษะแตกต่างกัน แล้วต้องเอาตัวรอดในดินแดน Limveld ให้ได้เป็นเวลา 3 วัน ที่จะมีสลับกลางวัน-กลางคืน โดยในวันที่สามจะต้องสู้กับบอส Nightlords ให้ชนะด้วย รูปแบบเกมเพลย์เป็น co-op ที่ต้องช่วยกันผสมผสานทักษะที่ต่างกัน เพื่อเอาตัวรอดให้ได้</p>\n<p>ที่มา - <a href=\"https://en.bandainamcoent.eu/elden-ring/news/standalone-adventure-game-elden-ring-nightreign-launches-30th-may-preorders-now\">Bandai Namco</a></p>\n<p><img alt=\"No Description\" src=\"https://www.blognone.com/sites/default/files/externals/3f056c30c0aeba6198702f4574a422a5.jpg\" /></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div><div><a href=\"/topics/bandai-namco\">Bandai Namco</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e375117e3233bacd99a4fe379caf2f672832e570814ac2cc5580ad72f3ea57f9","category":"Thai"}