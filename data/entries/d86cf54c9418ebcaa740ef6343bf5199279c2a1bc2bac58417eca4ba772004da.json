{"title":"[ลือ] ASUS ROG Ally มีสองรุ่นย่อย ชิป AMD Z1 ราคา 599 ดอลลาร์, Z1 Extreme 699 ดอลลาร์","link":"https://www.blognone.com/node/133633","date":1682860436000,"content":"<div><div><div><p>บัญชี @snoopytech นักปล่อยข่าวหลุดวงการมือถือ โพสต์ข้อมูลว่าเครื่องเกมพกพา ASUS ROG Ally ที่มีกำหนดเปิดตัว 11 พฤษภาคม 2023 จะมีรุ่นที่ใช้ชิป <a href=\"https://www.blognone.com/node/133562\">AMD Ryzen Z1</a> ขายในราคา 599 ดอลลาร์ สเปกอื่นที่เปิดเผยคือแรม 16GB, สตอเรจ 256GB โดยเว็บไซต์ The Verge ยืนยันข่าวราคานี้จากแหล่งข่าวรายอื่น</p>\n<p>ROG Ally ยังมีอีกรุ่นที่ใช้ชิป AMD Ryzen Z1 Extreme ที่แรงขึ้น, ใช้สตอเรจ 512GB ขายในราคา 699 ดอลลาร์ <a href=\"https://www.blognone.com/node/133589\">ตามข่าวลือก่อนหน้านี้</a></p>\n<p>หากเทียบราคากับเครื่องเกมพกพาชื่อดังอย่าง Steam Deck มีขาย 3 ระดับราคาคือ 399 ดอลลาร์ (16GB+64GB eMMC), 529 ดอลลาร์ (16GB+256GB), 649 ดอลลาร์ (16GB+512GB) จะเห็นว่า ROG Ally ขายแพงกว่าเล็กน้อย แต่ก็ใช้ชิปที่ใหม่กว่า 2 เจน (Zen 2 vs Zen 4)</p>\n<blockquote><p>ASUS ROG Ally 7\" AMD Z1 (not Extreme) = $599.9916 GB LPDDR5, 256 GB NVMe M.2 SSD <a href=\"https://t.co/X6hAE6ZtLF\">https://t.co/X6hAE6ZtLF</a> <a href=\"https://t.co/ueKYpeMzus\">pic.twitter.com/ueKYpeMzus</a></p>\n<p>— SnoopyTech (@_snoopytech_) <a href=\"https://twitter.com/_snoopytech_/status/1652099567318343680?ref_src=twsrc%5Etfw\">April 28, 2023</a></p></blockquote>\n<p><img src=\"https://www.blognone.com/sites/default/files/externals/f08ac8b1197a06c6046f09311baa7faf.jpg\" alt /></p>\n<p>ที่มา - <a href=\"https://www.theverge.com/2023/4/28/23703461/asus-rog-ally-z1-256gb-leak\">The Verge</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d86cf54c9418ebcaa740ef6343bf5199279c2a1bc2bac58417eca4ba772004da","category":"Thai"}