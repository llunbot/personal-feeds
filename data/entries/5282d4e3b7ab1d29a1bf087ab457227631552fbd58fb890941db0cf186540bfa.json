{"title":"Apple ร่วมกับ NVIDIA เผยแพร่เครื่องมือโอเพนซอร์สเพื่อเร่งการทำ LLM Inference","link":"https://www.blognone.com/node/143768","date":1734704829000,"content":"<div><div><div><p>ทีมวิศวกรของฝ่ายวิจัย Machine Learning ของแอปเปิล เผยแพร่รายละเอียดตัวเร่งการทำ LLM Inference โดยร่วมมือกับ NVIDIA เพื่อทดสอบประสิทธิภาพบนจีพียูของ NVIDIA</p>\n<p>เครื่องมือที่แอปเปิลพัฒนาและโอเพนซอร์สนี้ชื่อว่า Recurrent Drafter หรือย่อว่า ReDrafter เป็นโมเดลที่รวมสองอัลกอริทึมคือ Beam Search กับ Dynamic Tree Attention เพื่อเร่งความเร็วในการสร้างโทเค็นผลลัพธ์ของ LLM สูงสุดที่ระดับ 3.5 โทเค็นต่อหนึ่งขั้นตอนของโมเดลโอเพนซอร์ส</p>\n<p>ผลการทดสอบความเร็วในการสร้างโทเค็นผลลัพธ์ด้วย TensorRT-LLM ของ NVIDIA พบว่า ReDrafter ทำงานได้เร็วกว่าวิธีดั้งเดิม 2.7 เท่า ทำให้วิธีการนี้อาจนำมาช่วยให้การสร้างผลลัพธ์ของ LLM ให้เร็วขึ้นในมุมผู้ใช้งาน และลดการใช้ทรัพยากรจีพียูลงได้ด้วย</p>\n<p>รายละเอียดของ ReDrafter และการทดสอบ สามารถดูได้จากที่มา</p>\n<p>ที่มา: <a href=\"https://machinelearning.apple.com/research/redrafter-nvidia-tensorrt-llm\">แอปเปิล</a> และ <a href=\"https://developer.nvidia.com/blog/nvidia-tensorrt-llm-now-supports-recurrent-drafting-for-optimizing-llm-inference/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/11846d0353391d545f9d963668bb37d6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/nvidia\">NVIDIA</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5282d4e3b7ab1d29a1bf087ab457227631552fbd58fb890941db0cf186540bfa","category":"Thai"}