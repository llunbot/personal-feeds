{"title":"Donald Trump โต้กลับ Musk ปมงบฉบับใหม่ พร้อมขยี้ “เคยสนิทกัน แต่ตอนนี้ไม่แน่ใจ”","link":"https://www.blognone.com/node/146812","date":1749144668000,"content":"<span>Donald Trump โต้กลับ Musk ปมงบฉบับใหม่ พร้อมขยี้ “เคยสนิทกัน แต่ตอนนี้ไม่แน่ใจ”</span>\n\n  <div>\n    <div>Body</div>\n              <div><p>ประธานาธิบดี Donald Trump ออกมาโต้คำวิจารณ์ของ Elon Musk เป็นครั้งแรก หลัง Musk Elon <a href=\"https://www.blognone.com/node/146802\">โพสต์เดือด จวกงบประมาณฉบับใหม่</a>ฟุ่มเฟือย น่าขยะแขยง แถมยังกระทบธุรกิจรถยนต์ EV (ซึ่งแน่นอน รวมถึง Tesla ด้วย)</p>\n<p>Trump ระบุว่าที่ Musk ไม่พอใจกับร่างกฎหมายฉบับนี้ อาจเป็นเพราะร่างกฎหมายนี้เตรียมจะยกเลิกสิทธิ์ลดหย่อนภาษีรถยนต์ EV ซึ่งมันคือเงินจำนวนมากที่ให้กับรถยนต์ EV แถมตอกกลับด้วยว่า “Elon รู้อยู่แล้วตั้งแต่แรกนิ”</p>\n<p>นอกจากนี้ Trump มองว่า Musk อาจแสดงออกแบบนี้เพราะคิดถึงทำเนียบขาวหรือเปล่า แถมขยี้ด้วยว่า ตนกับ Musk เคยมีความสัมพันธ์ที่ดีมาก แต่ก็ไม่รู้ว่ามันจะยังดีอยู่มั้ยต่อจากนี้</p>\n<p>ด้าน Musk ก็ไม่ปล่อยให้เรื่องเงียบ ตอบโต้กลับทันทีผ่าน X บอกว่าเรื่อง EV ที่ถูกตัดทิ้งเป็นแค่ส่วนหนึ่งเท่านั้น เพราะปัญหาที่แท้จริง คือภูเขาแห่งความสิ้นเปลือง และน่าขยะแขยงที่อยู่ในร่างกฎหมายนี้ต่างหาก แถม Trump ไม่เคยถูกส่งให้ตนดูแม้แต่ครั้งเดียว เพราะถูกผ่านกลางดึกอย่างรวดเร็วจนแทบไม่มีใครได้อ่านด้วยซ้ำ</p>\n<p>ที่มา: <a href=\"https://x.com/elonmusk/status/1930660788739698878\">X.com</a>, <a href=\"https://www.businessinsider.com/trump-responds-elon-musk-criticism-big-beautiful-bill-tesla-2025-6\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Fri, 06/06/2025 - 00:31</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e94a77a34aa1e5188a761de7e957a522b8c3a84b199d093a63f2d5f8a7a95bd","category":"Thai"}