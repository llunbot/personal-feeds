{"title":"Warner Bros. Discovery ร่วมมือกับ Google Cloud นำโซลูชันสร้างคำบรรยาย Closed Captions มาใช้กับคอนเทนต์","link":"https://www.blognone.com/node/142177","date":1727225648000,"content":"<div><div><div><p>Warner Bros. Discovery ร่วมมือกับ Google Cloud นำโซลูชันสร้างคำบรรยาย Closed Captions มาใช้กับคอนเทนต์Warner Bros. Discovery ประกาศความร่วมมือกับ Google Cloud เพื่อนำโซลูชันสำหรับสร้างคำบรรยายด้วย AI เรียกชื่อภายในว่า Caption AI มาใช้งานบนแพลตฟอร์มในสหรัฐอเมริกา ซึ่งรันอยู่ใน Vertex AI</p>\n<p>ในเบื้องต้น Warner Bros. Discovery มีแผนนำ Caption AI มาใช้สร้างคำบรรยายแทนเสียงแบบปิด (Closed Captions: CC) สำหรับรายการที่ไม่มีบท เช่น รายการเรียลลิตี้ รายการสัมภาษณ์ ซึ่งช่วยลดเวลาและต้นทุนในการผลิตได้ ทั้งนี้ CC แตกต่างจากการถอดเสียงออกมาเป็นข้อความ เพราะต้องบรรยายสภาพแวดล้อมที่เกิดขึ้นด้วย</p>\n<p>Caption AI จะถูกนำมาใช้งานและผ่านการตรวจสอบความถูกต้องในภาพรวมอีกครั้งด้วยคน เพื่อให้ CC ที่ได้ยังมีคุณภาพ ซึ่งเบื้องต้นจะลดเวลาทำงานได้ 80% เทียบกับวิธีสร้างไฟล์คำบรรยายด้วยคน ส่วนต้นทุนลดลงได้ 50%</p>\n<p>ที่มา: <a href=\"https://www.prnewswire.com/news-releases/warner-bros-discovery-deploys-ai-powered-captioning-solution-built-using-google-cloud-ai-302256591.html\">Google Cloud</a></p>\n<p><img src=\"https://www.blognone.com/sites/default/files/externals/1dc1f398c8e0d1820f5c8b8f2b146f21.jpg\" /></p>\n</div></div></div><div><div>Topics: </div><div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f91ccc143e9b4ffe7a6c885c1f95fd74699d01fdef35b8f0c747f82083fe2362","category":"Thai"}