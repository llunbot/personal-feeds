{"title":"Tesla ขึ้นราคารถที่ขายในแคนาดา 13-22% จากภาษีที่แคนาดาตอบโต้ Trump","link":"https://www.blognone.com/node/146096","date":1745810683000,"content":"<div><div><div><p>Tesla ขึ้นราคารถยนต์ที่ขายในประเทศแคนาดา เป็นผลมาจากมาตรการภาษีนำเข้าของแคนาดา ที่ตอบโต้มาตรการภาษีนำเข้าของสหรัฐอเมริกาตามนโยบายของรัฐบาล Donald Trump ซึ่ง Elon Musk ซีอีโอของ Tesla เข้าไปมีส่วนร่วมด้วย</p>\n<p>การขึ้นราคารถยนต์ของ Tesla ในแคนาดาแตกต่างกันไปในแต่ละรุ่น โดยขึ้นน้อยที่สุด 13% (เช่น Model 3 Performance จาก 79,990 ดอลลาร์แคนาดา เป็น 89,990 ดอลลาร์แคนาดา) และขึ้นสูงสุด 22% (Cybertruck Dual Motor AWD เดิม 114,990 ดอลลาร์แคนาดา เป็น 139,990 ดอลลาร์แคนาดา)</p>\n<p><a href=\"https://www.blognone.com/node/145432\">สถานการณ์ของ Tesla ในแคนาดาไม่ค่อยดีนักอยู่แล้ว จากความสัมพันธ์ของทั้งสองประเทศที่ตกต่ำลงในยุค Trump</a> การที่ต้องขึ้นราคาสินค้าไปอีก ยิ่งเป็นการซ้ำเติมยอดขายของ Tesla ในแคนาดา</p>\n<p>ที่มา - <a href=\"https://electrek.co/2025/04/26/tesla-hikes-prices-evs-canada-amid-tariffs-expect-demand-collapse/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/c009e0913964ed6c2ef944d858ffe986.jpg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/canada\">Canada</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e364c8dbaa2a7362b08840f0cfba8a4b79afec68ef1fb8f43d3cb13dcb3735f5","category":"Thai"}