{"title":"OpenAI ทำหนังสือชี้แจงศาลประเด็น Elon Musk ฟ้องร้อง ระบุไม่เคยมีสัญญาในตอนก่อตั้งอย่างที่กล่าวอ้าง","link":"https://www.blognone.com/node/138648","date":1710232709000,"content":"<div><div><div><p>OpenAI ทำหนังสือชี้แจงต่อศาลอย่างเป็นทางการ จากประเด็นที่ Elon Musk <a href=\"https://www.blognone.com/node/138492\">ฟ้องร้อง</a>ผู้บริหารและหน่วยงาน ในประเด็นนำ OpenAI ซึ่งมีสถานะเป็นมูลนิธิไปแสวงหากำไร ไม่เป็นไปตามข้อตกลงเมื่อ<a href=\"https://www.blognone.com/node/75739\">ตอนก่อตั้ง</a> ซึ่งเขาก็เป็นหนึ่งในผู้ร่วมก่อตั้ง และเมื่อ AI พัฒนาไปมากขึ้น OpenAI ก็ยังปิดข้อมูลมากขึ้น</p>\n<p>OpenAI บอกว่าไม่มีสัญญาในตอนก่อตั้ง หรือข้อตกลงที่ทำกับ Musk แต่อย่างใด เรื่องราวเกี่ยวกับสัญญานั้นเป็นสิ่งที่ Musk อ้างขึ้นมา เพราะเขาต้องการมีส่วนร่วมกับสิ่งที่เกิดขึ้นจาก OpenAI ที่เขาเคยมีสถานะร่วมก่อตั้ง แต่เขาแยกตัวออกไปเอง แล้วได้แค่มองความสำเร็จที่เกิดขึ้นซึ่งไม่มี Musk อยู่ดี</p>\n<p>ในเอกสารนั้น OpenAI ยังบอกว่าหากคดีนี้มีการสอบสวนเพิ่มเติม ก็จะพบหลักฐานที่แสดงว่า Musk เมื่อตอนยังเป็นบอร์ด OpenAI เขาเองก็สนับสนุนแนวทางให้องค์กรแสวงหากำไรเองด้วย</p>\n<p>ก่อนหน้านี้ OpenAI ได้<a href=\"https://www.blognone.com/node/138560\">ออกคำแถลง</a>ตอบโต้แต่ละประเด็นที่ Musk ฟ้องร้อง แต่นี่เป็นการยื่นเอกสารต่อศาลอย่างเป็นทางการ ทั้งนี้ในประเด็นสัญญาเมื่อตอนก่อตั้งนั้น Musk อ้างข้อมูลที่จดจำได้ในตอนแจ้งจดทะเบียน OpenAI เมื่อปี 2015 อย่างไรก็ตาม OpenAI บอกว่าข้อมูลนี้ไม่มีหลักฐานที่ชัดเจน</p>\n<p>ที่มา: <a href=\"https://www.cnbc.com/2024/03/11/openai-denies-musk-lawsuit-claim-that-there-was-founding-agreement.html\">CNBC</a></p>\n<p><img src=\"https://www.blognone.com/sites/default/files/externals/ab8c11659f6b1c9339a1605a7aa7d318.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/elon-musk\">Elon Musk</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ae68a403dd6202cddec71156aa429199fbed8280dbbf95a1537196f8fa4969c","category":"Thai"}