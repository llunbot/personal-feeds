{"title":"หลุดฟีเจอร์ และสเปคกล้องของ Google Pixel 8 และ Pixel 8 Pro ใช้ AI เปลี่ยนหน้าคนได้","link":"https://www.blognone.com/node/135917","date":1695636958000,"content":"<div><div><div><p>ไม่รู้จะเหลืออะไรให้เซอร์ไพรส์บ้างสำหรับโทรศัพท์มือถือ <strong>Google Pixel 8</strong> ที่เตรียมเปิดตัวในวันที่ 4 ตุลาคมนี้ แต่ก็มีภาพหลุดต่าง ๆ ออกมาเรื่อย ๆ สิ่งที่หลุดมาในรอบนี้คือสเปค และฟีเจอร์ใหม่ ๆ ของกล้องทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/422e33691068a20896e493f71045a788.png\" /></p>\n<p>ข้อมูลหลุดคราวนี้หลุดมาเป็นวิดีโอจากเว็บไซต์ <a href=\"https://www.91mobiles.com/hub/google-pixel-8-pro-camera-features-promo-video/\">91mobiles</a> โดยระบุฟีเจอร์ใหม่ ๆ มากมาย เริ่มต้นด้วยการถ่ายวิดีโอที่ Google บอกว่าจะใช้ AI เพื่อสร้างมุมมองที่นุ่มนวลขึ้น รวมถึงนำเอฟเฟกต์ของ Night Sight มาสู่การถ่ายวิดีโอ นอกจากนี้ยังมีฟีเจอร์ Audio Eraser ซึ่งเป็นการลบเสียงรบกวนในเมืองออกจากพื้นหลังของวิดีโออีกด้วย</p>\n<p><img alt=\"No Description\" src=\"https://www.blognone.com/sites/default/files/externals/e39009bc36a9dacf4d951671498baa60.png\" /></p>\n<p>ส่วนฟีเจอร์ใหม่ของ Google Photos บน Pixel 8 คราวนี้สามารถใช้ AI เพื่อเปลี่ยนใบหน้าของผู้คนเพื่อสร้างช็อตที่ต้องการได้ แม้จะไม่มีคำอธิบายว่าทำงานยังไง แต่ดูเหมือนจะเป็นการใช้ช็อตที่คล้ายกันหลายช็อตเพื่อสร้างรูปถ่ายที่ดีที่สุดออกมา</p>\n<p><img alt=\"No Description\" src=\"https://www.blognone.com/sites/default/files/externals/4ddb571837242e4915d58eda090aed96.png\" /></p>\n<p>ด้านการถ่ายภาพของ Pixel 8 และ Pixel 8 Pro ทาง Google ได้เพิ่มการควบคุมแบบแมนนวลเต็มรูปแบบซึ่งเรียกว่า Pro Controls และ การจำลองตามการควบคุมของกล้อง DSLR เข้ามา แม้จะยังไม่เห็นตัวเลือกทั้งหมด แต่เท่าที่เห็น Pro Controls มีให้ปรับความเร็วชัตเตอร์, ISO รวมถึงการโฟกัสแบบแมนนวลด้วย</p>\n<p><img alt=\"No Description\" src=\"https://www.blognone.com/sites/default/files/externals/1443d352cf71d4c2475aa14139c4a3e3.png\" /></p>\n<p>จากนั้นก็มีฟีเจอร์ Magic Editor ที่ Google เคยแสดงในงาน I/O ว่าสามารถย้ายวัตถุ หรือเปลี่ยนท้องฟ้าได้ โดย Google ได้แสดงการใช้งานแบบเต็ม ๆ ในวิดีโอตัวนี้</p>\n<p><img alt=\"No Description\" src=\"https://www.blognone.com/sites/default/files/externals/38b196ad6a72c275d57d194781518ef4.png\" /></p>\n<p>นอกจากนี้ วิดีโอยังนำเสนอรายละเอียดของกล้องในซีรีส์ Pixel 8 อย่างครบถ้วน สิ่งที่น่าสังเกตคือ Pixel 8 Pro จะเพิ่มโฟกัสอัตโนมัติให้กับกล้องเซลฟี่ซึ่งเป็นเซ็นเซอร์ความละเอียด 10.5MP ที่ Google เคยใส่มาใน Pixel 3 แต่ถูกลบออกในรุ่นหลังจากนั้น</p>\n<p>ข้อมูลจำเพาะของกล้องที่เหลือ ได้แก่ เซ็นเซอร์หลักความละเอียด 50MP บน Pixel 8 และ Pixel 8 Pro f/1.68, ขนาด 1/1.31 นิ้ว และความกว้างพิกเซล 1.2 μm ซึ่งเป็นการบอกเป็นนัย ๆ ว่าจะยังคงใช้เซ็นเซอร์ Samsung ISOCELL GN1 อยู่ เนื่องจากสเปคตรงกัน อย่างไรก็ตาม Samsung ไม่รองรับ GN1 มาระยะหนึ่งแล้ว</p>\n<p>ส่วนกล้อง Ultrawide ความละเอียด 12MP พร้อมออโต้โฟกัส ( Pixel 7 ไม่มี) ในขณะที่ Pixel 8 Pro ยังคงมีกล้อง Ultrawide ความละเอียด 48MP และกล้อง Telephoto ความละเอียด 48MP ที่ระยะซูม 5 เท่า</p>\n<p>ที่มา - <a href=\"https://www.91mobiles.com/hub/google-pixel-8-pro-camera-features-promo-video/\">91mobiles</a> via <a href=\"https://9to5google.com/2023/09/23/pixel-8-camera-manual-controls-ai-features-leak/\">9t05Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2020496f97e2c90fb9e2fc88249759f9927d0efb1e9dd23609a020904a6286b","category":"Thai"}