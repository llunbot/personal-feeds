{"title":"SpaceX ปล่อยจรวด Starship สำเร็จแล้ว แต่พบปัญหาการแยกของยานจึงระเบิดกลางอากาศ","link":"https://www.blognone.com/node/133504","date":1682032478000,"content":"<div><div><div><p>SpaceX ได้ปล่อยจรวด Super Heavy และจรวด Starship ออกจากฐานยิงที่ Boca Chica รัฐ Texas เรียบร้อยแล้วเมื่อคืนนี้ หลังจาก<a href=\"https://www.blognone.com/node/133464\">เลื่อนแผนมาครั้งหนึ่ง</a>จากคืนวันจันทร์ ที่พบปัญหาระบบวาล์ว Pressurant แข็งตัว</p>\n<p>อย่างไรก็ตามการทดสอบจรวดรูปแบบใหม่นี้ ยังไม่สามารถทำได้ครบตามแผนที่วางไว้ โดยหลังจากจรวดออกจากฐานยิงได้ 3 นาที Starship พบปัญหาการแยกตัวของยานที่ไม่เป็นไปตามแผน ทำให้ยานระเบิดกลางอากาศ จึงไม่สามารถเดินทางขึ้นไปทดสอบการบินตามแนววงโคจรเป็นเวลา 90 นาที ซึ่งเป็นการทดสอบภารกิจเริ่มต้น เพื่อลำเลียงสิ่งของและคนสู่อวกาศต่อไปได้</p>\n<p>Elon Musk ซีอีโอ SpaceX ซึ่งร่วมรับชมการปล่อยจรวดนี้จากห้องควบคุมด้วย ทวีตบอกว่าโอกาสประสบความสำเร็จตามแผนงานนั้นมีเพียง 50% เมื่อจรวดสามารถออกจากฐานยิงได้เขาจึงมองว่า<a href=\"https://twitter.com/elonmusk/status/1649050306943266819\">เป็นเรื่องน่ายินดี</a>กับทีมงานทุกคน มีหลายสิ่งที่ได้เรียนรู้จากเหตุการณ์นี้ และจรวดจะยิงทดสอบใหม่ในอีกไม่กี่เดือนข้างหน้า</p>\n<p>ที่มา: <a href=\"https://www.businessinsider.com/elon-musk-praised-spacex-for-exciting-starship-launch-after-explosion-2023-4\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/e329c5e740f4e1cc5f2eb2e31a7b7b43.jpg\" /></p>\n<blockquote><p>Liftoff from Starbase <a href=\"https://t.co/rgpc2XO7Z9\">pic.twitter.com/rgpc2XO7Z9</a></p>\n<p>— SpaceX (@SpaceX) <a href=\"https://twitter.com/SpaceX/status/1649097087248891904?ref_src=twsrc%5Etfw\">April 20, 2023</a></p></blockquote>\n<blockquote><p>FTS abort. Well done Booster 7 (and Ship 24)! That was still a big win. Launch site is fine and got a lot of first stage data!Next up, Booster 9!<a href=\"https://t.co/npUj2AHByW\">https://t.co/npUj2AHByW</a> <a href=\"https://t.co/KRxBwsLlKq\">pic.twitter.com/KRxBwsLlKq</a></p>\n<p>— Chris Bergin - NSF (@NASASpaceflight) <a href=\"https://twitter.com/NASASpaceflight/status/1649045184322371584?ref_src=twsrc%5Etfw\">April 20, 2023</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1c7fec84d1cb747cce4b1c5c134e7ba098154f12bc4e3feb311bba40abc0450","category":"Thai"}