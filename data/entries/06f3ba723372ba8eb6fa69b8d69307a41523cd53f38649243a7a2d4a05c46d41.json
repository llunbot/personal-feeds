{"title":"Sensor Tower เผยข้อมูลช่วง Facebook-IG ล่ม คนย้ายไปใช้งาน Snapchat กับ Telegram เป็นอัตราเพิ่มขึ้นสูงสุด","link":"https://www.blognone.com/node/125142","date":1633570129000,"content":"<div><div><div><p>บริษัทวิจัยตลาดแอป Sensor Tower รายงานข้อมูล การใช้งานแอปโซเชียลมีเดีย ในช่วงที่ <a href=\"https://www.blognone.com/node/125088\">Facebook, Instagram และ WhatsApp ล่มทั่วโลก คืนวันที่ 4 ตุลาคม</a> จากการเก็บข้อมูลแบบสุ่มของผู้ใช้เฉพาะ Android ประมาณ 1 แสนคน เป็นดังนี้</p>\n<p>โดยหากวัดเวลาที่ใช้งานเฉลี่ยแต่ละแอป (Time Spent) Snapchat เพิ่มขึ้นมากที่สุด 24% เมื่อเทียบกับสัปดาห์ก่อนหน้า ตามด้วย Telegram 18% และ Signal 15% ตัวเลขการเติบโตนี้เป็นไปในทิศทางเดียวกันเมื่อเทียบจำนวนเซสชั่น</p>\n<p>ส่วนจำนวนการลงใช้งานแอปใหม่ ข้อมูลที่ Sensor Tower รายงานบอกว่า Telegram มีเพิ่มขึ้น 6.3 ล้านครั้ง (ต่างจากตัวเลขที่ <a href=\"https://www.blognone.com/node/125124\">Telegram บอก</a>) Signal เพิ่มขึ้น 8.8 แสนครั้ง และ Viber เพิ่มขึ้น 1.37 แสนครั้ง</p>\n<p>ที่มา: <a href=\"https://sensortower.com/blog/facebook-outage-impact\">Sensor Tower</a></p>\n<p><img src=\"https://www.blognone.com/sites/default/files/externals/d7cc167ec61f94d255dc1b89c44512c8.jpg\" /></p>\n</div></div></div><div><div>Topics: </div><div><div><a href=\"/topics/sensor-tower\">Sensor Tower</a></div><div><a href=\"/topics/snapchat\">Snapchat</a></div><div><a href=\"/topics/telegram\">Telegram</a></div><div><a href=\"/topics/signal\">Signal</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06f3ba723372ba8eb6fa69b8d69307a41523cd53f38649243a7a2d4a05c46d41","category":"Thai"}