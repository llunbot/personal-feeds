{"title":"AltStore PAL ร้านขายแอพทางเลือกบน iOS เปิดบริการแล้วในยุโรป","link":"https://www.blognone.com/node/139269","date":1713409489000,"content":"<div><div><div><p>จากข่าวก่อนหน้านี้ <a href=\"https://www.blognone.com/node/139019\">AltStore แอพสโตร์ทางเลือกบน iOS เตรียมเปิดบริการในยุโรป ภายใต้กฎหมาย DMA</a></p>\n<p>ล่าสุด AltStore เปิดบริการแล้วอย่างเป็นทางการในชื่อ <strong>AltStore PAL</strong> โดยผู้ใช้ iOS 17.4 ขึ้นไปในเขตยุโรป สามารถเข้า<a href=\"https://altstore.io/#Downloads\">หน้าเว็บ AltStore</a> แล้วติดตั้งได้จากหน้าเว็บโดยตรง</p>\n<p>อย่างไรก็ตาม AltStore PAL ไม่ใช่แอพฟรี และคิดค่าใช้บริการต่อปี 1.50 ยูโรต่อปี ซึ่งผู้พัฒนาบอกว่าจำเป็นต้องนำไปจ่ายค่า Core Technology Fee ของแอปเปิล และต้นทุนอื่นๆ อย่างค่าประมวลผลธุรกรรมและค่าเซิร์ฟเวอร์</p>\n<p>ในเบื้องต้น AltStore PAL มีแอพให้บริการ 2 ตัว ได้แก่ Delta อีมูเลเตอร์เครื่องเกมตระกูลนินเทนโด <a href=\"https://www.blognone.com/node/139093\">ที่ตอนนี้แอปเปิลอนุญาตให้ใช้งานบน iOS ได้แล้ว</a> และ Clip แอพจัดการคลิปบอร์ด ซึ่งทั้งสองตัวพัฒนาโดย Riley Testut นักพัฒนาผู้สร้าง AltStore จากนั้นในอนาคตจะเปิดบริการให้แอพภายนอกต่อไป</p>\n<p>AltStore PAL ถือเป็นแอพสโตร์ทางเลือกตัวแรกบน iOS ตามกฎหมาย DMA ของยุโรป แต่ก็ยังมีบริษัทอื่นๆ ประกาศทำแบบนี้เช่นกัน ตัวอย่างคือ <a href=\"https://www.blognone.com/node/138831\">Epic Games Store ที่บอกว่าจะมาภายในปี 2024</a> และ <a href=\"https://www.blognone.com/node/137047\">Xbox ที่อยากทำร้านขายเกมบนมือถือ</a></p>\n<p>ที่มา - <a href=\"https://rileytestut.com/blog/2024/04/17/introducing-altstore-pal/\">AltStore Blog</a></p>\n<p><img alt=\"No Description\" src=\"https://www.blognone.com/sites/default/files/externals/d0f70d9bebbfc5506252d9a812b11cb1.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/europe\">Europe</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed1f4aee262d515675d6eae8708636165f0dfe463fbb047e82351fbfa433b170","category":"Thai"}