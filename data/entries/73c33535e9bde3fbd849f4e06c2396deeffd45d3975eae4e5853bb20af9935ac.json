{"title":"อดีตบอสใหญ่สตูดิโอ PlayStation คาดเกม PS5 อาจใช้งบพัฒนาถึง 200 ล้านดอลลาร์, คนทำเกมจะไม่กล้าลองอะไรเสี่ยงๆ","link":"https://www.blognone.com/node/124618","date":1630992270000,"content":"<div><div><div><p>Shawn Layden อดีตซีอีโอ SIE Worldwide Studios ฝั่งเกมของ PlayStation ที่<a href=\"https://www.blognone.com/node/112271\">ออกจากตำแหน่งไปเมื่อปี 2019</a> ให้สัมภาษณ์กับ <a href=\"https://www.bloomberg.com/news/newsletters/2021-09-03/ex-playstation-chief-mulls-future-of-gaming-and-his-new-job?srnd=technology-vp\">Bloomberg</a> ว่าเขาคาดว่าต้นทุนในการพัฒนาเกมลง PS5 อาจสูงได้ถึง 200 ล้านดอลลาร์ เพราะแค่ช่วงที่เขาเป็นผู้บริหาร ต้นทุนของเกม PS4 ก็สูงถึง 100 ล้านดอลลาร์แล้ว</p>\n<p>เขามองว่าเมื่อต้นทุนการพัฒนาเกมพุ่งสูงขึ้นเรื่อยๆ บริษัทย่อมอยากทำเกมที่ความเสี่ยงต่ำ เช่นทำเกมภาคต่อของแฟรนไชส์เกมที่มีชื่อเสียงอยู่แล้ว แทนที่จะทำเกมแฟรนไชส์ใหม่หรือลองทำอะไรใหม่ๆ และในที่สุดต้นทุนที่สูงขึ้นนี้ก็จะทำให้ความหลากหลายของเกมลดลงไป</p>\n<p><img src=\"https://www.blognone.com/sites/default/files/externals/a24c9e3cc1058127eaa70ce68efbbd7e.jpg\" /><em>Shawn Layden ภาพจาก <a href=\"https://en.wikipedia.org/wiki/Shawn_Layden#/media/File:Shawn_Layden,_Gamelab_2018_(42207336735).jpg\">Wikipedia</a> (เผยแพร่ด้วยสัญญาอนุญาต CC 3.0)</em></p>\n<p>ฝั่ง PlayStation เอง เตรียมจัดงานไลฟ์ <a href=\"https://blog.playstation.com/2021/09/02/youre-invited-playstation-showcase-2021-broadcast-next-thursday/\">“A Look into the future of PS5”</a> ฉายภาพอนาคตเกมบนเครื่อง PS5 ในวันที่ 9 กันยายนนี้ ซึ่งคงต้องติดตามกันต่อไปว่าจะมีแต่เกมภาคต่อและเกมแนวเดิมๆ อย่างที่ Layden ว่าหรือไม่</p>\n<p>ที่มา - <a href=\"https://www.bloomberg.com/news/newsletters/2021-09-03/ex-playstation-chief-mulls-future-of-gaming-and-his-new-job\">Bloomberg</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73c33535e9bde3fbd849f4e06c2396deeffd45d3975eae4e5853bb20af9935ac","category":"Thai"}