{"title":"สิ่งที่เปลี่ยนใน iPad Pro รุ่นใหม่ - กล้องหลังอัลตร้าไวด์หายไป - รุ่นความจุสูงได้ซีพียูสูงกว่า","link":"https://www.blognone.com/node/139647","date":1715219950000,"content":"<div><div><div><p>แอปเปิลเปิดตัว <a href=\"https://www.blognone.com/node/139619\">iPad Pro รุ่นใหม่</a>ใช้ชิป M4 และมาพร้อมความบางที่สุดเท่าที่แอปเปิลเคยผลิตสินค้ามา แต่นั่นอาจเป็นเหตุผลหนึ่งที่ทำให้แอปเปิลต้องตัดทอนบางอย่างออกไปจาก iPad Pro รุ่นก่อนหน้านี้ สิ่งนั้นก็คือกล้องอัลตร้าไวด์</p>\n<p>โดยในรายละเอียดสเป็กนั้น iPad Pro รุ่นใหม่ ได้ตัดกล้องหลังอัลตร้าไวด์ออกไป ทำให้ตอนนี้ iPad Pro มีกล้องหลังเพียงตัวเดียวคือกล้องไวด์ 12MP พร้อมสแกนเนอร์ LiDAR และแฟลช โดยช่องของกล้องอัลตร้าไวด์เดิม แทนที่ด้วยจุดสีดำขนาดใหญ่</p>\n<p>นอกจากนี้ยังมีรายละเอียดเล็กน้อยที่แตกต่างไป iPad Pro รุ่นก่อน โดยสเป็กของชิป M4 นั้น จะได้สูงสุดก็ต่อเมื่อซื้อรุ่น 1TB หรือ 2TB เท่านั้น โดยได้ซีพียู 10 คอร์ ส่วนรุ่นเล็กกว่านั้นได้ 9 คอร์ เช่นเดียวกับแรม ที่รุ่น 256GB, 512GB ได้แรม 8GB ส่วนรุ่น 1TB, 2TB ได้แรม 16GB</p>\n<p>ที่มา: <a href=\"https://9to5mac.com/2024/05/07/new-ipad-pro-missing-specs-camera/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/9c6eefd108897bc26f26fb17a9d4235f.png\" /></p>\n<p>กล้องหลังใน iPad Pro รุ่นก่อนหน้า</p>\n<p><img alt=\"No Description\" src=\"https://www.blognone.com/sites/default/files/externals/6d5b8775f65e7758ba2f0918200cf36d.png\" /></p>\n<p><img alt=\"No Description\" src=\"https://www.blognone.com/sites/default/files/externals/eac11558362f2bd49fe8dd0b7c00ac81.png\" /></p>\n<p>รายละเอียดซีพียูใน M4 ที่ไม่เท่ากัน</p>\n<p><img alt=\"No Description\" src=\"https://www.blognone.com/sites/default/files/externals/5f9a6c5c639ae4caa2dea1fd6fbe4093.png\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1475e73f2597835128e5570f92c4882caf914b754e089eee40a09bfcebbf39d2","category":"Thai"}