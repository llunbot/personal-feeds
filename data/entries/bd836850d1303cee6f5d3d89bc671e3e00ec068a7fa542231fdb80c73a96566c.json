{"title":"แอปเปิลปรับเงื่อนไข ผู้ใช้งานทั่วไปก็ลง iOS 17, iPadOS 17, macOS Sonoma เวอร์ชัน Beta นักพัฒนา ได้แล้ว","link":"https://www.blognone.com/node/134220","date":1686179820000,"content":"<div><div><div><p>แอปเปิลปรับเงื่อนไขของ Apple Developer Program สำหรับนักพัฒนา ซึ่งมีอัตราค่าสมาชิก 99 ดอลลาร์ต่อปี โดยเพิ่มเทียร์สมัครใช้งานใหม่ แบบฟรีไม่มีค่าใช้จ่าย ใช้เพียง Apple ID เท่านั้น ก็สามารถดาวน์โหลดระบบปฏิบัติการเวอร์ชันทดสอบรอบนักพัฒนาได้ด้วย</p>\n<p>การออกระบบปฏิบัติการของแอปเปิล จะเริ่มด้วย เบต้าสำหรับนักพัฒนา ซึ่งเดิมต้องเป็นสมาชิก Apple Developer เท่านั้น จากนั้นเป็นพับลิกเบต้า ที่ผู้ใช้งานทั่วไปสามารถดาวน์โหลดทดสอบได้ แล้วแอปเปิลจะออกอัพเดตสำหรับผู้ใช้งานทุกคนในเวลาต่อมา ซึ่งตอนนี้ iOS 17, iPadOS 17, macOS Sonoma และซอฟต์แวร์อื่นที่เพิ่งเปิดตัวใน WWDC23 ยังอยู่ในสถานะเบต้าสำหรับนักพัฒนา และจะเป็นพับลิกเบต้าในเดือนกรกฎาคม</p>\n<p>ก่อนหน้านี้แอปเปิลได้ปรับเงื่อนไขการลงเวอร์ชันทดสอบเบต้าใน iOS 16 โดย<a href=\"https://www.blognone.com/node/132698\">ตรวจสอบที่ Apple ID</a> ยกเลิกการใช้คอนฟิก Profile ซึ่งเป็นช่องทางที่คนไม่มีบัญชี Apple Developer ใช้เพื่อลงระบบปฏิบัติการรุ่นทดสอบ แต่ตอนนี้แอปเปิลเปิดให้สมัครลงได้เลย</p>\n<p>ทั้งนี้ระบบปฏิบัติการรุ่นทดสอบของนักพัฒนา เป็นรุ่นที่ยังไม่สมบูรณ์แบบในการใช้งานทั่วไปตามชื่อเรียก จึงไม่แนะนำสำหรับการดาวน์โหลดแล้วใช้งานทั่วไปประจำวัน</p>\n<p>ที่มา: <a href=\"https://www.macrumors.com/2023/06/06/developer-betas-free-to-download/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/6f31fdc9355bf4c581880caf59ac565c.png\" /></p>\n<p><img alt=\"No Description\" src=\"https://www.blognone.com/sites/default/files/externals/27f69a3f88b3c8ec8f9957df67a7e43c.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/sonoma\">Sonoma</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd836850d1303cee6f5d3d89bc671e3e00ec068a7fa542231fdb80c73a96566c","category":"Thai"}