{"title":"[ไม่ยืนยัน] Google เตรียมเปิดตัว PaLM 2 โมเดล AI LLM เวอร์ชันใหม่ รองรับมากกว่า 100 ภาษา","link":"https://www.blognone.com/node/133738","date":1683591037000,"content":"<div><div><div><p>CNBC อ้างแหล่งข้อมูลจากเอกสารภายในกูเกิลเกี่ยวกับเนื้อหาในงาน <a href=\"https://www.blognone.com/node/132923\">Google I/O ที่จะจัดในวันที่ 10 พฤษภาคม</a>นี้ โดยเตรียมเปิดตัวผลิตภัณฑ์และความก้าวหน้าด้าน AI หลายอย่าง</p>\n<p>โดยไฮไลท์คือการเปิดตัว PaLM 2 โมเดล AI แบบ LLM รุ่นล่าสุดที่พัฒนาขึ้นไปมากจาก<a href=\"https://www.blognone.com/node/127921\">เวอร์ชันแรก</a> ซึ่งจะรองรับภาษาต่าง ๆ มากกว่า 100 ภาษา มีโค้ดเนมเรียกกันว่า Unified Language Model ในการสาธิตจะทำได้ทั้งการเขียนโค้ด ตอบคำถามคณิตศาสตร์ ตอบข้อสอบแบบบรรยาย ที่ต้องเขียนวิเคราะห์</p>\n<p>นอกจากนี้กูเกิลจะอัพเดตผลิตภัณฑ์อื่นด้วยพลัง AI เพื่อนำเสนอความสามารถ ที่จะเข้ามาช่วยเหลือผู้คนได้มากที่สุด ทั้งแชตบอท Bard และ Search รวมถึงความสามารถใหม่ ๆ ซึ่งมีโค้ดเนมภายในว่า Big Bard และ Giant Bard</p>\n<p>ส่วนผลิตภัณฑ์กลุ่ม Workspace ก็มีความสามารถใหม่ที่ใช้ AI สร้างเนื้อหามาช่วย เช่น การสร้างรูปภาพประกอบใน Slides, การเลือกเทมเพลตที่ใช้ใน Sheets</p>\n<p>ในงาน Google I/O นอกจากเปิดตัวผลิตภัณฑ์ใหม่ด้าน AI กูเกิลยัง<a href=\"https://www.blognone.com/node/133696\">เตรียมเปิดตัว Pixel Fold</a> สมาร์ทโฟนจอพับตัวแรกของกูเกิลอีกด้วย</p>\n<p>ที่มา: <a href=\"https://www.cnbc.com/2023/05/08/google-io-to-feature-ai-updates-showing-off-palm-2-llm.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/6a406c496fb24898ce6b22e302e59a4a.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-io\">Google I/O</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72618555eef3357a72d8fb779033834660956cc4d27800e7575e2cddcbdc3327","category":"Thai"}