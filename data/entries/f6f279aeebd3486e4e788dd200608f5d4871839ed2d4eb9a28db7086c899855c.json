{"title":"Netflix ประกาศสถิติคนดู NFL Christmas Gameday เฉพาะอเมริกา ตัวเลขรวม 65 ล้านคน","link":"https://www.blognone.com/node/143844","date":1735306847000,"content":"<div><div><div><p>Netflix ประกาศสถิติจำนวนผู้ชมการถ่ายทอดสดอเมริกันฟุตบอล NFL Christmas Gameday ซึ่งจัดในวันคริสต์มาส โดยอ้างอิงตัวเลขวัดผลเบื้องต้นของ Nielsen มีจำนวนคนที่เปิดรับชมเกือบ 65 ล้านคน เฉพาะในสหรัฐอเมริกา ซึ่ง Netflix บอกว่าเป็นสถิติสูงสุดของการรับชม NFL ผ่านช่องทางสตรีมมิ่งในอเมริกา</p>\n<p>ตัวเลขนี้ต้องรอรายละเอียดทางการจาก Nielsen และ Netflix อีกครั้ง ซึ่งรวมทั้งตัวเลขจำนวนผู้ชมทั่วโลกด้วย โดยการถ่ายทอดสดกีฬาบน Netflix ที่มีผู้ชมจำนวนมากก่อนหน้านี้คือ<a href=\"https://www.blognone.com/node/143165\">มวยระหว่าง Jake Paul กับ Mike Tyson</a> ระบุตัวเลขผู้ชมที่ 60 ล้านครัวเรือน</p>\n<p>รายการพิเศษ NFL Christmas Gameday เป็นการถ่ายทอดสดอเมริกันฟุตบอลสองคู่ต่อเนื่อง โดยคู่ระหว่าง Kansas City Chiefs และ Pittsburgh Steelers มีคนดูเฉลี่ยต่อนาที 24.1 ล้านคน ส่วนคู่ระหว่าง Houston Texans กับ Baltimore Ravens ตัวเลขเฉลี่ยที่ 24.3 ล้านคน ค่าเฉลี่ยสูงสุดระหว่างการถ่ายทอดสดคือ 27 ล้านคน ในช่วงการแสดงพักครึ่งของ Beyoncé โดย Netflix เผยแพร่การแสดงย้อนหลังเฉพาะช่วงพักครึ่งเวลานี้ในรายการ Beyoncé Bowl ด้วย ส่วนการแข่งขันกีฬาย้อนหลังนั้นหมดอายุให้รับชมแล้ว</p>\n<p>Netflix เริ่มเข้าสู่การถ่ายทอดสดกีฬามากขึ้น สำหรับ NFL นั้น Netflix ทำข้อตกลงถ่ายทอดสดเฉพาะเกมการแข่งขันในวันคริสต์มาสต่อเนื่องเป็นเวลา 3 ปี โดยปีนี้เป็นปีแรก</p>\n<p>ที่มา: <a href=\"https://about.netflix.com/en/news/netflix-nfl-christmas-gameday-reaches-65-million-us-viewers\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/1eed5b3c36c30c6aef002dcb32d2373e.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/nfl\">NFL</a></div><div><a href=\"/topics/online-streaming\">Online streaming</a></div><div><a href=\"/topics/live-streaming\">Live Streaming</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6f279aeebd3486e4e788dd200608f5d4871839ed2d4eb9a28db7086c899855c","category":"Thai"}