{"title":"Cerebras เปิดตัว WSE-3 อภิมหาชิปประมวลผล AI, มี 9 แสนคอร์, ขนาดใหญ่กว่าจีพียู 57 เท่า","link":"https://www.blognone.com/node/138739","date":1710638817000,"content":"<div><div><div><p>Cerebras Systems บริษัทผู้พัฒนาชิปประมวลผล AI ที่ก่อตั้งโดยอดีตพนักงาน AMD เปิดตัวชิปรุ่นใหม่ WSE-3 ที่มีจำนวนทรานซิสเตอร์มากถึง 4 ล้านล้านตัว, มีคอร์ประมวลผล AI จำนวน 9 แสนคอร์, แรม SRAM บนชิปขนาดใหญ่ 44GB, สมรรถนะประมวลผล AI 125 petaflops</p>\n<p>ชิป Cerebras WSE-3 สามารถนำไปต่อกับหน่วยความจำภายนอกได้สูงสุด 1.3PB รองรับการเทรนโมเดลในอนาคตที่มีขนาดใหญ่กว่า GPT-4 หรือ Gemini ได้ 10 เท่า (โมเดลขนาด 24 ล้านล้านพารามิเตอร์ เก็บในหน่วยความจำผืนเดียวโดยไม่ต้องแบ่งส่วน)</p>\n<p>คู่แข่งของ WSE-3 ย่อมเป็นชิป NVIDIA H100 ซึ่งเป็นชิปยอดนิยมของตลาด AI ณ เวลานี้ แนวทางของ Cerebras คือการสร้างชิปขนาดใหญ่กว่าจีพียูมากๆ แล้วใช้ชิปตัวเดียว แทนการนำจีพียูจำนวนมากๆ มาต่อกัน (พื้นที่ของชิป WSE-3 ใหญ่กว่า H100 ถึง 57 เท่า, คอร์เยอะกว่า 52 เท่า)</p>\n<p>ชิป WSE-3 จะถูกนำไปใช้ในซูเปอร์คอมพิวเตอร์ Cerebras CS-3 ที่ต่อเชื่อมเป็นคลัสเตอร์ได้สูงสุด 2048 ตัว สามารถเทรนโมเดล Llama 70B เสร็จได้ภายในวันเดียว ตัวเครื่อง CS-3 ยังประหยัดพลังงาน โดยมีประสิทธิภาพเพิ่ม 2 เท่า เมื่อยังใช้พลังงานเท่ากับเครื่องรุ่นก่อน</p>\n<p>ที่มา - <a href=\"https://www.cerebras.net/press-release/cerebras-announces-third-generation-wafer-scale-engine\">Cerebras</a></p>\n<p><img alt=\"No Description\" src=\"https://www.blognone.com/sites/default/files/externals/537e0d7fdbe5803b799aa122a6a38263.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/78c4c695e575b3bb59de2d2ea4422a6d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5ad71727852ae5d9f2003a101ec9f988.png\" /></p>\n</div></div></div><div><div>Topics: </div><div><div><a href=\"/topics/cerebras\">Cerebras</a></div><div><a href=\"/topics/processor\">Processor</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88f95676cac4c1493f015b166d7085e5e3b19a6f84c712ad54f16312f848f309","category":"Thai"}