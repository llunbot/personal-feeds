{"title":"Elon Musk ออกมาสนับสนุนกฎหมายกำกับ AI ของแคลิฟอร์เนีย","link":"https://www.blognone.com/node/141652","date":1724730411000,"content":"<div><div><div><p>Elon Musk ออกมาแสดงความเห็นด้วยกับร่างกฎหมายควบคุมปัญญาประดิษฐ์ของรัฐแคลิฟอร์เนีย หรือ SB 1047 พร้อมกับระบุว่าเขาสนับสนุนการกำกับปัญญาประดิษฐ์มานานแล้ว</p>\n<p>เขาเป็นผู้บริหารบริษัทปัญญาประดิษฐ์รายใหญ่รายที่สองที่ออกมาแสดงความเห็นด้วย โดยสัปดาห์ที่แล้วมี <a href=\"https://www.blognone.com/node/141605\">Dario Amodei ซีอีโอ Anthropic</a> ออกมาแสดงความเห็นด้วยแบบเดียวกัน</p>\n<p>แม้จะมีนักวิจัยและบริษัทต่างๆ ออกมาแสดงความไม่เห็นด้วยกับกฎหมายนี้อย่างหนักในช่วงต้น แต่ร่างกฎหมายก็มีการปรับแก้ไปหลายส่วน โดยเฉพาะการตั้งกรรมการควบคุมการพัฒนาปัญญาประดิษฐ์ที่ถูกวิจารณ์หนักและถอนออกไปในร่างหลังๆ</p>\n<p>SB 1047 กำหนดให้ผู้พัฒนาปัญญาประดิษฐ์ที่มีความซับซ้อนสูงเกินกำหนด หรืออาจจะสร้างความเสียหายเกินเกณฑ์จะต้องมีมาตรการตรวจสอบความปลอดภัยเพิ่มเติม และมีการตรวจสอบความเสี่ยงต่างๆ</p>\n<p>ที่มา - <a href=\"https://x.com/elonmusk/status/1828205685386936567\">@ElonMusk</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/law\">Law</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f68d22ebf9a570cf85d1bb9f37644070cf48434f6a040caebee5d2729b3f719","category":"Thai"}