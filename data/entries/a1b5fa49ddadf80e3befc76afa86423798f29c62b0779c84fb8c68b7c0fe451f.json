{"title":"Perplexity เผยแพร่ R1 1776 โมเดลปรับแต่งจาก DeepSeek-R1 ตอบคำถามที่ถูกเซ็นเซอร์ได้","link":"https://www.blognone.com/node/144800","date":1740014723000,"content":"<div><div><div><p>Perplexity เผยแพร่โมเดล AI โอเพนซอร์ส R1 1776 ซึ่งนำโมเดล DeepSeek-R1 มาปรับแต่งฝึกฝนใหม่ โดยบอกว่าโมเดลปรับแต่งนี้ได้ตัดอคติ สามารถให้ข้อมูลที่แม่นยำถูกต้อง โดยเฉพาะในคำถามที่ DeepSeek-R1 ไม่ตอบ เนื่องจากถูกเซ็นเซอร์โดยรัฐบาลจีน</p>\n<p>การฝึกฝนโมเดล R1 1776 นี้ Perplexity โฟกัสที่หัวข้อซึ่งถูกเซ็นเซอร์จากจีนโดยเฉพาะ ใช้ผู้เชี่ยวชาญสรุปหัวข้อที่มีกว่า 300 หัวข้อที่ถูกควบคุม แล้วสร้างตัวกรองคำถามใหม่ พร้อมกับฝึกฝนด้วย Prompt ที่ควบคุมความเป็นส่วนตัวผู้ใช้งานตามมาตรฐาน บนเฟรมเวิร์ก NeMo 2.0 ของ NVIDIA ออกมาเป็น R1 1776 ที่มีความสามารถการตอบแบบใช้เหตุผลได้ดีเหมือน R1 แต่ไม่ถูกเซ็นเซอร์ในบางคำถาม</p>\n<p>R1 1776 เผยแพร่รายละเอียดทาง <a href=\"https://huggingface.co/perplexity-ai/r1-1776\">HuggingFace</a> หรือสามารถใช้งานได้ผ่าน <a href=\"https://sonar.perplexity.ai/\">Sonar API</a> ของ Perplexity</p>\n<p>ที่มา: <a href=\"https://www.perplexity.ai/hub/blog/open-sourcing-r1-1776\">Perplexity</a></p>\n<p><img alt=\"No Description\" src=\"https://www.blognone.com/sites/default/files/externals/6b7ae611934af8f7648fafdaf0f86425.jpg\" /></p>\n<p>ผลทดสอบการตอบคำถามที่จีนเซ็นเซอร์ไว้</p>\n<p><img alt=\"No Description\" src=\"https://www.blognone.com/sites/default/files/externals/099766ed0b9a0e99f408b362c5c4d454.png\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/deepseek\">DeepSeek</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1b5fa49ddadf80e3befc76afa86423798f29c62b0779c84fb8c68b7c0fe451f","category":"Thai"}