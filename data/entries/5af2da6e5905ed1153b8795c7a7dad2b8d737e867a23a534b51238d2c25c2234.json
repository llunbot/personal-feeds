{"title":"Atlassian เปิดตัว Rovo ผู้ช่วย AI สรุปค้นหาและข้อมูลในองค์กร ตอบคำถามผ่านแช็ทบอท","link":"https://www.blognone.com/node/139547","date":1714658547000,"content":"<div><div><div><p>Atlassian บริษัทเจ้าของเครื่องมืออย่าง Jira, Confluence, Trello, Bitbucket เปิดตัวแอพใหม่ชื่อ <strong>Rovo</strong>  เป็นบริการ AI สำหรับสรุปข้อมูลจากแหล่งต่างๆ ในองค์กร มาตอบคำถามให้เรา ลักษณะคล้ายๆ กับบริการ Gemini ใน Google Workspace หรือ Copilot ของ Microsoft 365</p>\n<p>Rovo เป็นชุดซอฟต์แวร์ที่มีองค์ประกอบ 3 อย่างคือ</p>\n<ul>\n<li><strong>Rovo Search</strong> ค้นหาข้อมูลภายในองค์กร เลือกแหล่งข้อมูลได้หลากหลาย ทั้งจากแอพในเครือ Atlassian เอง และแอพภายนอก เช่น Slack, Google Drive, SharePoint, GitHub, Figma</li>\n<li><strong>Rovo Chat</strong> แช็ทบอทสำหรับตอบคำถามเกี่ยวกับสิ่งต่างๆ ในองค์กร เช่น สถานะโครงการ เพื่อนร่วมงานคนใหม่ โดยองค์กรควบคุมแหล่งข้อมูลได้เอง</li>\n<li><strong>Rovo Agents</strong> สร้างผู้ช่วยเฉพาะทางมาทำงานบางอย่าง เช่น สร้างผู้ช่วยมาปรับแก้ข้อความใน Confluence ให้ตรงใจเรา, สร้างผู้ช่วยมาแปลงข้อมูลลงใน Jira, สร้างผู้ช่วยมารีวิวและจัดการบั๊กใน Jira เป็นต้น</li>\n</ul>\n<p>บริการ Atlassian Rovo ตอนนี้ยังเปิดทดสอบในวงปิด เมื่อเสถียรแล้วจะเป็นบริการเพิ่มเติมของ Atlassian Cloud อีกที โดยจะประกาศราคาในอนาคต</p>\n<p>ที่มา - <a href=\"https://www.atlassian.com/blog/announcements/introducing-atlassian-rovo-ai\">Atlassian</a></p>\n<p><img alt=\"No Description\" src=\"https://www.blognone.com/sites/default/files/externals/8ccf4929ad0d93baffd1e37263785330.png\" /></p>\n<p>Rovo Search</p>\n<p><img alt=\"No Description\" src=\"https://www.blognone.com/sites/default/files/externals/1ea44fe37bc2b56ff1371fd800c8a535.png\" /></p>\n<p>Rovo Chat</p>\n<p><img alt=\"No Description\" src=\"https://www.blognone.com/sites/default/files/externals/c160ef9cf6be9f986e27fce6f6bbf414.png\" /></p>\n<p>Rovo Agents</p>\n<p><img alt=\"No Description\" src=\"https://www.blognone.com/sites/default/files/externals/ceb3939433dea19d3cb67ad7aef5419e.png\" /></p>\n</div></div></div><div><div>Topics: </div><div><div><a href=\"/topics/atlassian\">Atlassian</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5af2da6e5905ed1153b8795c7a7dad2b8d737e867a23a534b51238d2c25c2234","category":"Thai"}