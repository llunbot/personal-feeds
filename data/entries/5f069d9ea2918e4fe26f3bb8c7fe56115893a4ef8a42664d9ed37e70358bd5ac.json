{"title":"สองผู้ก่อตั้ง Character.AI ประกาศกลับไปร่วมงานกับ Google","link":"https://www.blognone.com/node/141221","date":1722650887000,"content":"<div><div><div><p>Character.AI แพลตฟอร์มแชทบอตที่ให้ผู้ใช้งานสนทนากับตัวแทนเสมือนของบุคคลมีชื่อเสียง หรือคาแรกเตอร์ที่เป็นที่รู้จัก ที่ก่อตั้งโดยสองอดีตพนักงานกูเกิล ประกาศการเปลี่ยนแปลงในฝ่ายบริหาร โดยสองผู้ร่วมก่อตั้ง Noam Shazeer (ซีอีโอ) และ Daniel De Freitas จะกลับไปร่วมงานกับกูเกิล รวมทั้งนำพนักงานไปด้วยจำนวนหนึ่ง</p>\n<p>การกลับไปร่วมงานกับกูเกิลนี้เป็นส่วนหนึ่งของข้อตกลง ที่กูเกิลจะจ่ายเงินไลเซนส์ใช้งาน Character.AI สำหรับพัฒนาโมเดล LLM แบบไม่เอ็กคลูซีฟ โดยทีมงาน Character.AI ที่ย้ายไปกูเกิลจะเข้าร่วมทีม DeepMind</p>\n<p>Character.AI บอกว่าที่ผ่านมาบริษัทพัฒนาแชทบอตแบบ Full Stack นั่นคือมีทั้งโมเดลพรีเทรนและโพสต์เทรน แต่ในช่วงสองปีที่ผ่านมาภาพรวมในวงการปัญญาประดิษฐ์เปลี่ยนไปมาก มีโมเดลพรีเทรนจำนวนมากจากผู้พัฒนาภายนอกให้ใช้งาน ทำให้บริษัทตัดสินใจโฟกัสที่การทำโมเดลโพสต์เทรน และตัวบริการหลักของผู้ใช้งานมากขึ้น</p>\n<p>ทั้งนี้พนักงานส่วนใหญ่ของ Character.AI ยังคงทำงานที่เดิมต่อไป โดยแต่งตั้ง Dominic Perella หัวหน้าฝ่ายกฎหมายของบริษัทเป็นซีอีโอรักษาการชั่วคราว</p>\n<p>ที่มา: <a href=\"https://blog.character.ai/our-next-phase-of-growth/\">Character.AI</a> และ <a href=\"https://techcrunch.com/2024/08/02/character-ai-ceo-noam-shazeer-returns-to-google/\">TechCrunch</a></p>\n<p><img src=\"https://www.blognone.com/sites/default/files/externals/499b8a2ce51a459a60412ebbb52b3973.png\" /></p>\n</div></div></div><div><div>Topics: </div><div><div><a href=\"/topics/characterai\">Character.AI</a></div><div><a href=\"/topics/ceo\">CEO</a></div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f069d9ea2918e4fe26f3bb8c7fe56115893a4ef8a42664d9ed37e70358bd5ac","category":"Thai"}