{"title":"Threads ขยายเวลาแก้ไขโพสต์เป็น 15 นาที - รองรับ Fediverse มากขึ้น","link":"https://www.blognone.com/node/142331","date":1727868595000,"content":"<div><div><div><p>Adam Mosseri หัวหน้าทีม Instagram <a href=\"https://www.threads.net/@mosseri/post/DAltcc9v1ye\">ประกาศ</a>ฟีเจอร์ใหม่ของ Threads สองอย่างดังนี้</p>\n<p>อย่างแรกเป็นฟีเจอร์บนเครือข่าย Fediverse ที่ Threads ชูเป็น<a href=\"https://www.blognone.com/node/141712\">หนึ่งในจุดขาย</a>มาตลอด โดยผู้ใช้งานที่เชื่อมต่อกับ Fediverse สามารถดูรายชื่อผู้ติดตามบนเครือข่ายอื่นผ่าน Threads ได้แล้ว รวมทั้งดูได้ว่าบัญชีใดบ้างที่กดถูกใจ</p>\n<p>อีกฟีเจอร์คือการแก้ไขโพสต์ <a href=\"https://www.blognone.com/node/136207\">จากเดิมให้เวลาแก้ไขใน 5 นาที</a> แต่มีผู้ใช้งานเรียกร้องให้เพิ่มเวลานานกว่านั้น Threads จึงเพิ่มเวลาแก้ไขโพสต์เป็น 15 นาที ซึ่งมีผลกระทบข้างเคียงคือโพสต์จะถูกแชร์ลง Fediverse (ถ้าเชื่อมต่อ) ช้าลง 15 นาที เพื่อรอให้การแก้ไขนี้เสร็จสิ้นก่อน เพราะ Threads ไม่สามารถตามไปแก้ไขโพสต์ที่ส่งเข้า Fediverse ได้</p>\n<p>ที่มา: <a href=\"https://techcrunch.com/2024/10/01/threads-users-can-now-see-who-follows-them-from-other-fediverse-servers/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/7435848814ab38388a47ad3c2d0d4a0f.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/fediverse\">Fediverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2098d97eb4e6f8436886b991cb6d50615ac7167613f8cada5b5bb28bff54af2","category":"Thai"}