{"title":"Google Meet เพิ่มฟีเจอร์ปรับผิวหน้าให้เนียนดูดีขึ้น ช่วงแรกเฉพาะเวอร์ชันมือถือ","link":"https://www.blognone.com/node/136313","date":1697716425000,"content":"<div><div><div><p>Google Meet ประกาศเพิ่มฟังก์ชัน ซึ่งกูเกิลบอกว่ามีการร้องขอให้เพิ่มเป็นจำนวนมากจากผู้ใช้งาน นั่นคือโหมดปรับใบหน้าให้ดูดีขึ้น (Portrait Touch-up)</p>\n<p>โหมดการใช้งานมีสองระดับคือ Subtle ระบุว่าเป็นการปรับเพียงเล็กน้อย และ Smoothing ที่มีการปรับสภาพใบหน้ามากกว่า กูเกิลอธิบายว่าหลายครั้งเราต้องวิดีโอคอลในสภาพที่อาจจะดูเหนื่อยล้าเกินไป เช่น เพิ่งออกมาจากฟิตเนส เพิ่งหายป่วย หรือเพิ่งกลับจากเดินทางไกล ฟีเจอร์นี้จึงเข้ามาช่วยเพิ่มความมั่นใจและสบายใจกับผู้ใช้งานนั่นเอง</p>\n<p>ฟีเจอร์นี้จะมีเฉพาะใน Google Meet บนมือถือก่อน และจะขยายไปเวอร์ชันบนเว็บภายในปีนี้ ฟีเจอร์นี้ตั้งค่าปิดการทำงานเป็นค่าเริ่มต้น ถ้าผู้ใช้งานจะใช้ต้องมาเปิดเอง และรองรับเฉพาะกลุ่มผู้ใช้งาน Google Workspace เท่านั้น ไม่มีในบัญชีกูเกิลทั่วไป</p>\n<p>ที่มา: <a href=\"https://workspaceupdates.googleblog.com/2023/10/portrait-touch-up-google-meet.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/00a7ad2e8e53fec97fba69c9c422d615.gif\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27374a7a1c64231da8e48b06f6f7deeabc8823b208e828aaf80d46669dfc9344","category":"Thai"}