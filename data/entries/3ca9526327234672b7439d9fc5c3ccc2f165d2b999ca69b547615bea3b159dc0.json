{"title":"Starlink เริ่มให้บริการในอินโดนีเซียแล้ว เริ่มที่ศูนย์สุขภาพชุมชนซึ่งไม่มีอินเทอร์เน็ต","link":"https://www.blognone.com/node/139837","date":1716162792000,"content":"<div><div><div><p>Elon Musk ในฐานะซีอีโอ SpaceX เดินทางไปอินโดนีเซียเมื่อวันอาทิตย์ที่ผ่านมา เพื่อเปิดตัวบริการอินเทอร์เน็ตดาวเทียม Starlink ในประเทศ โดยเริ่มที่ศูนย์สุขภาพชุมชนในเมือง Denpasar ซึ่งเป็นเมืองหลักของบาหลี</p>\n<p>ตามแผนงานในช่วงแรก Starlink จะติดตั้งในศูนย์สุขภาพตามเกาะต่าง ๆ ซึ่งมีอุปสรรคในการเข้าถึงอินเทอร์เน็ตความเร็วสูง ที่อินเทอร์เน็ตดาวเทียมจะเข้ามาช่วยแก้ไขปัญหานี้ได้</p>\n<p>Musk กล่าวว่าการให้บริการ Starlink นี้จะช่วยชีวิตผู้คนได้อีกมาก นอกจากนี้ยังเพิ่มโอกาสเข้าถึงทางการศึกษา ซึ่งทั้งหมดล้วนเป็นประโยชน์ต่อทุกคน</p>\n<p>ข้อมูลจากกระทรวงสาธารณสุขของอินโดนีเซียระบุว่ามีศูนย์สุขภาพมากกว่า 10,000 แห่งทั่วประเทศ และกว่า 2,700 แห่งที่ไม่ได้เข้าถึงอินเทอร์เน็ต</p>\n<p>ที่มา: <a href=\"https://apnews.com/article/indonesia-bali-elon-musk-starlink-internet-service-8444ca8b5da4f4a9973a66f8fd1d3e0f\">AP</a></p>\n<p><img src=\"https://www.blognone.com/sites/default/files/externals/b79f3d81557eba881430fd5ea20050fd.jpg\" /></p>\n<blockquote><p>Bringing connectivity to remote communities radically improves access to education and economic opportunities <a href=\"https://t.co/hDVYvpRDKZ\">pic.twitter.com/hDVYvpRDKZ</a></p>\n<p>— Elon Musk (@elonmusk) <a href=\"https://twitter.com/elonmusk/status/1792309903367061625?ref_src=twsrc%5Etfw\">May 19, 2024</a></p></blockquote>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/satellite\">Satellite</a></div><div><a href=\"/topics/elon-musk\">Elon Musk</a></div><div><a href=\"/topics/indonesia\">Indonesia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ca9526327234672b7439d9fc5c3ccc2f165d2b999ca69b547615bea3b159dc0","category":"Thai"}