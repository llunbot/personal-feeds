{"title":"WordPress ออกส่วนเสริมใหม่ Jetpack AI Assistant ช่วยในการเขียนเนื้อหา","link":"https://www.blognone.com/node/134219","date":1686183120000,"content":"<div><div><div><p>WordPress ประกาศเครื่องมือส่วนเสริมตัวใหม่ <strong>Jetpack AI Assistant</strong> ที่จะเพิ่มความสามารถให้กับเว็บไซต์ WordPress มากยิ่งขึ้น โดยเปิดให้ใช้งานแล้วทั้งบน WordPress.com และเว็บไซต์ที่มีเครื่องมือของ Jetpack</p>\n<p>Automattic บริษัทแม่ของ WordPress.com อธิบายว่าเครื่องมือ Jetpack AI Assistant นี้จะเป็นส่วนหนึ่งของตัว Editor ใน WordPress ที่นำ AI มาช่วยทุ่นเวลาในการสร้างสรรค์เนื้อหาตามคำสั่ง เช่น ป้อน prompt ให้เขียนลิสต์สถานที่ท่องเที่ยวที่ต้องไปในโตเกียว พร้อมเขียนตารางอัตราแลกเปลี่ยนเงิน ก็จะได้เนื้อหาออกมาตามคำสั่งทันที</p>\n<p>นอกจากการเขียนเนื้อหาแล้ว Jetpack AI Assistant ยังมีความสามารถปรับโทนเนื้อหา เช่น ทางการ ใส่อารมณ์ขัน ฯลฯ, ช่วยเขียนส่วนสรุปเนื้อหา, ช่วยเขียนหัวข้อโพสต์, ช่วยแปลเป็นภาษาอื่น รองรับ 12 ภาษา (ไม่มีภาษาไทย), ช่วยแก้คำสะกดและไวยากรณ์</p>\n<p>Jetpack AI Assistant เปิดให้ใช้งานโดยฟรีใน 20 รีเควสแรก หลังจากนั้นคิดราคาที่ 10 ดอลลาร์ต่อเดือน ส่วนผู้ใช้งานบน WordPress.com สามารถใช้งานได้ฟรีแบบจำกัดเวลา ทั้งนี้ Automattic บอกว่าสถานะบริการยังเป็นการทดลอง ราคาจึงอาจปรับเปลี่ยนได้ในอนาคต</p>\n<p>ที่มา: <a href=\"https://jetpack.com/blog/introducing-jetpack-ai-assistant/\">Jetpack</a></p>\n<p><img alt=\"No Description\" src=\"https://www.blognone.com/sites/default/files/externals/b6028e162c71ff19dbd2bd8cb04d6934.jpg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/automattic\">Automattic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e32f5573ae0836aa52f2b3281a029e770d949d12640fecea5cecc7eb2a8b71c0","category":"Thai"}