{"title":"บริษัทวิจัยอาหารจากออสเตรเลีย เปิดตัวมีทบอลยักษ์ ผลิตจากเนื้อแมมมอธเทียม โดยอาศัยข้อมูล DNA","link":"https://www.blognone.com/node/133212","date":1680153574000,"content":"<div><div><div><p>Vow บริษัทพัฒนาและวิจัยอาหาร เปิดตัวเนื้อแมมมอธเทียม โดยบอกว่าผลิตขึ้นจากข้อมูลการเรียง DNA ของแมมมอธ และอาศัยข้อมูลเพิ่มเติมจากช้างแอฟริกามาเติมข้อมูลส่วนที่ขาดหาย ทำให้ได้สีและรสชาติของเนื้อที่เลียนแบบจากแมมมอธมากที่สุด</p>\n<p>เนื้อแมมมอธเทียมที่ได้ Vow นำมาเปิดตัวในรูปแบบของอาหารแปรรูป โดยเป็นมีทบอลยักษ์เนื้อแมมมอธนั่นเอง</p>\n<p>James Ryall หัวหน้าฝ่ายวิทยาศาสตร์ของ Vow บอกเป้าหมายจริง ๆ ที่เลือกทำเนื้อแมมมอธเทียม ด้านหนึ่งก็เพื่อเพิ่มทางเลือกในการบริโภคโปรตีน โดยนำเนื้อของสัตว์ที่สูญพันธุ์ไปแล้วกลับมา ซึ่งไม่น่ามีใครในโลกตอนนี้เคยกิน อีกทางเพื่อดูแนวทางการผลิตซ้ำโปรตีนรูปแบบเดียวกันจากสิ่งมีชีวิตที่ตายไปแล้ว อย่างไรก็ตามเนื้อสัตว์เทียมนี้ยังไม่ได้รับการอนุมัติจากหน่วยงานกำกับดูแล และนักวิจัยจาก University of Queensland ที่ร่วมการวิจัยนี้ก็มองว่าการบริโภคโปรตีนที่แตกต่างไปซึ่งไม่มีใครเคยกิน อาจส่งผลกระทบต่อร่างกายมนุษย์ได้</p>\n<p>ที่มา: <a href=\"https://techcrunch.com/2023/03/28/cultured-meat-firm-resurrects-woolly-mammoth-in-lab-grown-meatball/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b3f953b11fbb944367a86cdf957a7f10.png\" /></p>\n</div></div></div><div><div>Topics: </div><div><div><a href=\"/topics/food\">Food</a></div><div><a href=\"/topics/australia\">Australia</a></div><div><a href=\"/topics/dna\">DNA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"456c77becdf9513f6426caf9efd9c824469cef628f6e5f4e656365d7ad7285bb","category":"Thai"}