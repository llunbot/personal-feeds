{"title":"ซีอีโอของ Microsoft เผยเสียใจที่ยอมแพ้กับ Windows Phone","link":"https://www.blognone.com/node/136389","date":1698225532000,"content":"<div><div><div><p>Windows Phone และ Windows 10 Mobile ถือเป็น 1 ในความล้มเหลวที่ล้มดังที่สุดของ Microsoft ล่าสุด Satya Nadella ซีอีโอของ Microsoft ให้สัมภาษณ์กับ Business Insider พร้อมกล่าวถึง Windows Phone ว่าเสียใจที่ยอมแพ้ และถอนตัวออกจากตลาดโทรศัพท์มือถือ</p>\n<p>Satya ได้พูดคุยเกี่ยวกับหัวข้อต่าง ๆ มากมาย แต่มี 1 คำถามที่ถามถึงข้อผิดพลาดเชิงกลยุทธ์ หรือการตัดสินใจผิดในฐานะซีอีโอของ Microsoft ซึ่ง Satya กล่าวถึงการที่บริษัทถอนตัวออกจากตลาดโทรศัพท์มือถือในตอนนั้นอาจจะไม่ใช่การตัดสินใจที่ดีที่สุด และมองว่าอาจมีวิธีปรับปรุงเพื่อให้ระบบ Windows Phone ไปอยู่ตรงกลางระหว่างซีพี, แท็ปแล็ต และโทรศัพท์ได้</p>\n<p>กล่าวคือถ้า Microsoft ยังลุยตลาดนี้อยู่ Windows 10 Mobile อาจแปลงสภาพไปเหมือนกับฟีเจอร์ DeX ของ Samsung ที่โทรศัพท์มือถือที่ต่อเข้ากับหน้าจอแล้วแปลงสภาพเป็นเดสก์ท็อปขนาดย่อม ซึ่งเป็นเรื่องที่น่าเสียดายที่ตอนนั้น Microsoft ไม่สามารถจูงใจนักพัฒนามาสู่ระบบโทรศัพท์มือถือของตนได้ ทั้ง ๆ ที่ Microsoft มีประสบการณ์ที่ล้นเหลือจาก Windows บนเดสก์ท็อป</p>\n<p><img src=\"https://www.blognone.com/sites/default/files/externals/7c97838d2fcf98cee16d2cafb701a782.jpg\" /></p>\n<p>ที่มา - <a href=\"https://africa.businessinsider.com/news/microsoft-ceo-satya-nadella-talks-ai-closing-the-activision-blizzard-deal-and-his/625nmz0\">Business Insider</a> via <a href=\"https://www.xda-developers.com/microsoft-ceo-regrets-giving-up-windows-phone/\">Xda Developers</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows-10-mobile\">Windows 10 Mobile</a></div><div><a href=\"/topics/satya-nadella\">Satya Nadella</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"755e4dccaa51aa13aade7a45419271259095429c4cc89fbc5dcee9183ec08008","category":"Thai"}