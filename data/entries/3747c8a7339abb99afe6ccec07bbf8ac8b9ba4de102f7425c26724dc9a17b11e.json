{"title":"ไมโครซอฟท์รายงานการโจมตี DDoS เดือนสิงหาคม กินแบนด์วิดท์ถึง 2.4 เทราบิตต่อวินาที","link":"https://www.blognone.com/node/125300","date":1634361517000,"content":"<div><div><div><p>ไมโครซอฟท์รายงานถึงการโจมตีแบบ DDoS ที่ Azure ต้องรับมือในช่วงเดือนสิงหาคมที่ผ่านมา พบว่ามีความรุนแรงสูงขึ้นมาก ช่วงที่หนักหนาที่สุดนั้นการโจมตีกินแบนด์วิดท์ไปถึง 2.4 เทราบิตต่อวินาที</p>\n<p>การโจมตีครั้งนี้แบ่งเป็น 3 ระลอก ใช้แหล่งโจมตีประมาณ 70,000 เครื่องจากแถบเอเชีนแปซิฟิก เช่น มาเลเซีย, เวียดนาม, ไต้หวัน, ญี่ปุ่น, และจีน และยังมีชาติอื่นๆ ด้วย การโจมตีอาศัย<a href=\"https://docs.aws.amazon.com/whitepapers/latest/aws-best-practices-ddos-resiliency/udp-reflection-attacks.html\">เทคนิค UDP reflection</a> หรือการปลอมไอพีต้นทางเป็นหมายเลขไอพีของเหยื่อ เพื่อให้เซิร์ฟเวอร์ตอบกลับไปหาเหยื่อด้วยข้อมูลขนาดใหญ่จนเต็มแบนด์วิดท์</p>\n<p>ไมโครซอฟท์ไม่เปิดเผยว่าลูกค้ารายใดเป็นเป้าหมายของการโจมตีครั้งนี้ แต่ระบุว่าลูกค้าไม่ได้รับผลกระทบแต่อย่างใด</p>\n<p>ที่มา - <a href=\"https://azure.microsoft.com/en-us/blog/business-as-usual-for-azure-customers-despite-24-tbps-ddos-attack/\">Azure Blog</a></p>\n<p><img src=\"https://www.blognone.com/sites/default/files/externals/9940121f833681759b7a80185daa9b07.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/ddos\">DDoS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3747c8a7339abb99afe6ccec07bbf8ac8b9ba4de102f7425c26724dc9a17b11e","category":"Thai"}