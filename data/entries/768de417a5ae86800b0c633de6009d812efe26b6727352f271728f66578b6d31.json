{"title":"Nobuo Uematsu นักแต่งเพลง Final Fantasy ประกาศหยุดแต่งเพลงประกอบเกมทั้งอัลบั้ม","link":"https://www.blognone.com/node/138423","date":1709016136000,"content":"<div><div><div><p>Nobuo Uematsu นักแต่งเพลงที่โด่งดังจากผลงานเพลงประกอบเกมซีรีส์ Final Fantasy ให้สัมภาษณ์กับ Zeit Online สื่อเกมเยอรมนี ว่าตัวเองมีพลังกาย และพลังใจไม่มากพอที่จะแต่งเพลงประกอบเกมได้ทั้งอัลบั้มอีกต่อไป ส่วนซีรี่ส์ Final Fantasy ตัวเขายังคงมีส่วนร่วมในการเขียนธีมหลักของเกม ผลงานล่าสุดคือเพลง No Promises to Keep เพลงธีมหลักของ Final Fantasy VII Rebirth</p>\n<p>แม้ Uematsu จะประกาศว่าอาจจะหยุดแต่งเพลงประกอบเกมทั้งอัลบั้ม แต่เขายังไม่ได้บอกลาวงการแต่อย่างใด เขายังคงเปิดโอกาสที่จะแต่งเพลงประกอบเกมในบางส่วน หรืออาจจะร่วมงานกับศิลปินคนอื่น ๆ ซึ่งตัวเขาอยากใช้เวลาที่เหลืออยู่ไปทำงานโปรเจ็กต์อื่นที่ชอบ เช่นการเรียบเรียงเพลงให้โปรเจ็กต์ Merregnon หรือทำวงดนตรีของตัวเองอย่าง Uematsu Nobuo conTIKI</p>\n<p>ปัจจุบัน Nobuo Uematsu มีอายุ 64 ปี ทำงานกับ Square Enix (Squaresoft) มาตั้งแต่ปี 1986 มีผลงานแต่งเพลงประกอบเกมให้กับซีรีส์ Final Fantasy มากมายหลายภาครวมไปถึงเกมดังอื่น ๆ เช่น Chrono Trigger, Secret of Mana และ Granblue Fantasy โดยเกมสุดท้ายที่ Uematsu แต่งเพลงให้ทั้งเกมคือ Fantasian เกมจาก Mistwalker สตูดิโอเกมของ Hironobu Sakaguchi ผู้ให้กำเนิดซีรี่ส์ Final Fantasy</p>\n<p><img alt=\"No Description\" src=\"https://www.blognone.com/sites/default/files/externals/27bb600476f690812e09789407fb981b.png\" /></p>\n<p>ที่มา - <a href=\"https://www.zeit.de/digital/games/2024-02/nobou-uematsu-komponist-final-fantasy-videospielmusik\">Zeit Online</a> via  <a href=\"https://www.videogameschronicle.com/news/final-fantasy-music-legend-nobuo-uematsu-doesnt-think-hell-ever-compose-a-whole-game-again/\">VGC</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/music\">Music</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"768de417a5ae86800b0c633de6009d812efe26b6727352f271728f66578b6d31","category":"Thai"}