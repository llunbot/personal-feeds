{"title":"Amazon อาจเลื่อนปล่อย Alexa เวอร์ชันใหม่พลัง LLM จากกำหนดเดิม เพราะเจอบั๊กทำงานผิดพลาดจำนวนมาก","link":"https://www.blognone.com/node/144724","date":1739697236000,"content":"<div><div><div><p>Amazon เตรียม<a href=\"https://www.blognone.com/node/144525\">แถลงข่าวเปิดตัวผู้ช่วยอัจฉริยะ Alexa เวอร์ชันใหม่ที่มี LLM</a> ในวันที่ 26 กุมภาพันธ์ แต่มีรายงานล่าสุดว่าบริการดังกล่าวจะยังไม่เปิดให้ใช้งานทันที ... เพราะยังเจอบั๊กจำนวนมาก</p>\n<p>The Washington Post อ้างแหล่งข่าวใน Amazon บอกว่าการทดสอบ Alexa ใหม่นี้ยังเจอปัญหาการให้คำตอบที่ไม่แม่นยำ ทำให้แผนเปิดใช้งานถูกเลื่อนออกไปเร็วที่สุดคือ 31 มีนาคม หรือหลังจากนั้น แต่กำหนดการแถลงข่าวเปิดตัวยังเป็นวันเดิม</p>\n<p>Alexa เวอร์ชันใหม่พลัง AI นั้น Amazon เคยพรีวิวมาตั้งแต่ปลายปี 2023 แต่ก็เลื่อนกำหนดเปิดตัวมาเรื่อย ๆ <a href=\"https://www.blognone.com/node/140392\">ในปี 2024</a> ก็มีข่าวว่ายังไม่พร้อมให้บริการ จนกระทั่งมาประกาศจัดงานแถลงข่าวเมื่อสัปดาห์ที่แล้ว</p>\n<p>สถานการณ์นี้อาจบอกได้ว่า Amazon ไม่ได้เลื่อนกำหนดเปิดตัวผู้ช่วยอัจฉริยะรุ่นยกเครื่องอัปเกรดใหญ่เพียงลำพัง เมื่อวานนี้ก็มีข่าวว่า<a href=\"https://www.blognone.com/node/144712\">แอปเปิลอาจเลื่อนกำหนดออก Siri</a> รุ่นใหม่เช่นกัน</p>\n<p>ที่มา: <a href=\"https://www.washingtonpost.com/technology/2025/02/14/amazon-ai-alexa-delayed/\">The Washington Post</a></p>\n<p><img src=\"https://www.blognone.com/sites/default/files/externals/06a94743bf2d737b9f88f2cb34884469.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/alexa\">Alexa</a></div><div><a href=\"/topics/amazon\">Amazon</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a26f66bae3f278b0b4fde78967dba8a8cb7ea884771ac69e713aeeea32d39bb1","category":"Thai"}