{"title":"Apple ยอมรับปัญหา watchOS 10.1 ทำแบตเตอรี Apple Watch ไหล เตรียมออกอัพเดตเร็ว ๆ นี้","link":"https://www.blognone.com/node/136584","date":1699168700000,"content":"<div><div><div><p>ก่อนหน้านี้มีรายงานจากผู้ใช้ Apple Watch บางคน ที่อัพเดตระบบปฏิบัติการเป็นเวอร์ชันล่าสุด <a href=\"https://www.blognone.com/node/136401\">watchOS 10.1</a> พบว่าแบตเตอรีลดระดับลงเร็วมากกว่าปกติ บางรายจาก 100% เหลือ 50% ในเวลาเพียง 60 นาทีก็มี ล่าสุดแอปเปิลยอมรับปัญหานี้แล้ว</p>\n<p>โดยมีข้อมูลเอกสารภายในที่แอปเปิลแจ้งกับศูนย์บริการ AASP ระบุว่าแอปเปิลจะออกอัพเดต watchOS เวอร์ชันใหม่เร็ว ๆ นี้ เพื่อแก้ไขปัญหาแบตเตอรี Apple Watch ลดลงเร็วกว่าปกติใน watchOS 10.1 แต่ไม่ได้ระบุสาเหตุของปัญหานี้</p>\n<p>ข้อมูลล่าสุดพบว่าแอปเปิลเตรียมออกอัพเดต iOS 17.1.1 เพื่อแก้ไขบั๊กบางรายการ จึงคาดว่าแอปเปิลจะออก watchOS 10.1.1 มาพร้อมกันเพื่อแก้ปัญหานี้ แต่หากไม่มีออกมาก็น่าจะอัพเดตในรอบ watchOS 10.2 เลย</p>\n<p>ที่มา: <a href=\"https://www.macrumors.com/2023/11/04/watchos-update-to-fix-battery-drain-issue/\">MacRumors</a></p>\n<p><img src=\"https://www.blognone.com/sites/default/files/externals/e6a8117179e5d3912ecc84cd618fff42.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/watchos-10\">watchOS 10</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e84849112c89984a10adb582545fd9ebed2b59b5f6c282a72cd121e7d37d9c68","category":"Thai"}