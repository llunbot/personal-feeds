{"title":"Nintendo ไตรมาสล่าสุด รายได้โต 50% จาก Zelda ภาคใหม่ และ Super Mario Bros. Movie","link":"https://www.blognone.com/node/135111","date":1691046241000,"content":"<div><div><div><p>นินเทนโดรายงานผลประกอบการประจำไตรมาสเดือนมิถุนายน 2023 ยอดขายรวม 461,341 ล้านเยน เพิ่มขึ้น 50% จากช่วงเวลาเดียวกันในปีก่อน และมีกำไรสุทธิ 181,019 ล้านเยน นินเทนโดบอกว่าปัจจัยที่ทำให้รายได้เพิ่มสูงขึ้นมาก มาจากยอดขาย Switch รุ่น OLED ที่เพิ่มขึ้น, ยอดขาย <a href=\"https://www.blognone.com/node/133874\">The Legend of Zelda: Tears of the Kingdom</a> และรายได้ส่วนแบ่งของภาพยนตร์ <a href=\"https://www.blognone.com/node/133634\">The Super Mario Bros. Movie</a> ซึ่งปีก่อนไม่มีรายได้ส่วนนี้</p>\n<p>Zelda ภาค Tears of the Kingdom ขายได้ 18.51 ล้านชุด ในไตรมาสที่ผ่านมา ซึ่งนินเทนโดบอกว่าเกมนี้ยังช่วยให้ยอดขาย Switch เพิ่มขึ้น ขณะที่ภาพยนตร์ Super Mario Bros. ก็ทำให้เกม Mario Kart 8 Deluxe ขายได้อีกถึง 1.67 ล้านชุด ภายในไตรมาส รวมทั้งเกมอื่นในตระกูลมาริโอ้ด้วย ตัวฮาร์ดแวร์ Switch ขายได้อีก 3.91 ล้านเครื่อง ทำให้ยอดขายสะสมนับตั้งแต่เปิดตัวเพิ่มเป็น 129.53 ล้านเครื่อง</p>\n<p>ในไตรมาสปัจจุบันนินเทนโดมีเกมที่พัฒนาเองออกมา 1 เกม คือ <a href=\"https://www.blognone.com/node/132566\">Pikmin 4</a> ซึ่งวางขายไปแล้ว ส่วนเกมอื่นที่เคยประกาศไปก่อนหน้า จะวางขายในไตรมาสสุดท้ายของปี 2023</p>\n<p>ที่มา: <a href=\"https://www.nintendo.co.jp/ir/pdf/2023/230803_2e.pdf\">นินเทนโด</a> (pdf)</p>\n<p><img src=\"https://www.blognone.com/sites/default/files/externals/68838766f0e694b5bee603084be06787.jpg\" alt /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cc8c7b80cee778f0ea83f2412a7ca00132aae1c6bb5f41c4538f9f90ef282db","category":"Thai"}