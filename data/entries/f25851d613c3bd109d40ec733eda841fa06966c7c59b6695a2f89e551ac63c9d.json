{"title":"Tales of the Shire เกมใหม่ Lord of the Rings พัฒนาโดยบริษัทที่ทำเอฟเฟคต์ให้หนัง","link":"https://www.blognone.com/node/135895","date":1695522346000,"content":"<div><div><div><p>มีเกมใหม่จาก The Lord of the Rings มาอีกแล้วชื่อ <strong>Tales of the Shire</strong> ความไม่ธรรมดาของเกมนี้คือผู้พัฒนา Wētā Workshop เป็นบริษัทเดียวกับที่ทำเอฟเฟคต์ให้ภาพยนตร์ The Lord of the Rings และ The Hobbit ทุกภาค ดังนั้นย่อมเชี่ยวชาญเรื่องนี้มากกว่าใครๆ</p>\n<p>Wētā Workshop เป็นบริษัทด้านสเปเชียลเอฟเฟคต์จากนิวซีแลนด์ ก่อตั้งในปี 1987 และมีผลงานทำเครื่องแต่งกาย ฉาก ให้กับภาพยนตร์จำนวนมาก แต่ที่ประสบความสำเร็จสูงสุดคือชุด The Lord of the Rings และ The Hobbit นั่นเอง</p>\n<p>ตอนนี้ยังไม่มีเกมเพลย์ของเกมออกมาให้เห็น แต่ในคำบรรยายบอกว่าเป็นเกมแนวใช้ชีวิตแบบชาวฮ็อบบิทในแคว้น Shire ที่ให้ความรู้สึกอบอุ่นเวลาเล่น เกมมีกำหนดออกคร่าวๆ ปี 2024 ลงทั้งคอนโซลและพีซี จัดจำหน่ายโดย Private Division บริษัทในเครือ Take-Two</p>\n<p>หมายเหตุ: บริษัทชื่อ Weta ยังมีอีกบริษัทชื่อ <a href=\"https://www.blognone.com/node/125760\">Weta FX หรือ Weta Digital เดิม</a> ที่เน้นทำดิจิทัลเอฟเฟคต์ด้วยคอมพิวเตอร์ ผู้ร่วมก่อตั้งคนเดียวกันกับ Weta Workshop แต่ถือเป็นคนละบริษัท ทำงานแยกกัน โดย Weta Digital ขายธุรกิจส่วนซอฟต์แวร์ให้ Unity ในปี 2021 แต่ยังเหลือธุรกิจรับจ้างทำเอฟเฟคต์ และเปลี่ยนชื่อเป็น Weta FX</p>\n<p>ที่มา - <a href=\"https://www.videogameschronicle.com/news/a-new-lord-of-the-rings-game-tales-of-the-shire-is-coming-to-consoles-and-pc/\">VGC</a></p>\n</div></div></div><div><div>Topics: </div><div><div><a href=\"/topics/lord-rings\">The Lord of the Rings</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f25851d613c3bd109d40ec733eda841fa06966c7c59b6695a2f89e551ac63c9d","category":"Thai"}