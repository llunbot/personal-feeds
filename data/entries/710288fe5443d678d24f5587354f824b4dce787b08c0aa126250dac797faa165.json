{"title":"Firefox 111 ออกแล้ว เวอร์ชัน Android รองรับการอ่านไฟล์ PDF, ป้องกันคุกกี้ข้ามไซต์","link":"https://www.blognone.com/node/133016","date":1678846631000,"content":"<div><div><div><p>Mozilla ออก Firefox เวอร์ชัน 111 ทั้งบนเดสก์ท็อปและ Android</p>\n<p>ของใหม่ในเวอร์ชันนี้เน้นไปที่เวอร์ชัน Android ได้แก่</p>\n<ul>\n<li><a href=\"https://www.blognone.com/node/128978\">Total Cookie Protection (TCP) ป้องกันการตามรอยคุกกี้แบบข้ามไซต์</a> ที่ฝั่งเดสก์ท็อปได้ไปก่อนแล้ว คุกกี้ของแต่ละเว็บไซต์จะถูกเก็บแยกกัน และมองไม่เห็นข้ามกัน</li>\n<li>Firefox Android สามารถเปิดไฟล์ PDF ได้โดยตรงแล้ว ไม่จำเป็นต้องดาวน์โหลดไฟล์มาเปิดด้วยแอพอ่าน PDF ตัวอื่นอีกแล้ว</li>\n<li>ในอุปกรณ์กลุ่ม Pixel ที่เป็น Android 12 ขึ้นไป รองรับการแชร์ลิงก์จากหน้า Recent Apps โดยตรง (<a href=\"https://developer.android.com/guide/components/activities/recents#url-sharing\">หน้าจอตัวอย่าง</a>)</li>\n</ul>\n<p>ส่วนของใหม่ใน Firefox 111 Desktop ที่เพิ่มเข้ามาคือ รองรับการแจ้งเตือนแบบเนทีฟของวินโดวส์แล้ว หากตั้งค่าให้เว็บไซต์ส่งข้อความแจ้งเตือน ก็จะแสดงในระบบ notification ของวินโดวส์โดยตรง</p>\n<p><img alt=\"No Description\" src=\"https://www.blognone.com/sites/default/files/externals/f47075052071a4a898052fd9926a3ae1.jpg\" /></p>\n<p>ที่มา - <a href=\"https://www.mozilla.org/en-US/firefox/111.0/releasenotes/\">Firefox (Desktop)</a>, <a href=\"https://www.mozilla.org/en-US/firefox/android/111.0/releasenotes/\">Firefox (Android)</a>, <a href=\"https://blog.mozilla.org/en/mozilla/firefox-androids-new-privacy-feature-total-cookie-protection-stops-companies-from-keeping-tabs-on-your-moves/\">Mozilla Blog</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/android\">Android</a></div><div><a href=\"/topics/pdf\">PDF</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"710288fe5443d678d24f5587354f824b4dce787b08c0aa126250dac797faa165","category":"Thai"}