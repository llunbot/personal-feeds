{"title":"Microsoft รายงานผลประกอบการไตรมาส รายได้รวมโต 15%, Azure โต 29%","link":"https://www.blognone.com/node/141153","date":1722374210000,"content":"<div><div><div><p>ไมโครซอฟท์รายงานผลประกอบการประจำไตรมาสเดือนมิถุนายน 2024 รายได้รวมเพิ่มขึ้น 15% จากช่วงเดียวกันในปีก่อนเป็น 64,727 ล้านดอลลาร์ และมีกำไรสุทธิตามบัญชี GAAP 22,036 ล้านดอลลาร์</p>\n<p>Satya Nadella ซีอีโอไมโครซอฟท์กล่าวในรายงานผลประกอบการว่าในฐานะที่เป็นบริษัทให้บริการแพลตฟอร์ม เราให้ความสำคัญกับการรองรับความต้องการใช้งานในภารกิจที่สำคัญของลูกค้า และทำให้ลูกค้ามั่นใจว่าเราคือผู้นำในยุค AI</p>\n<p>รายได้แยกตามส่วนธุรกิจเป็นดังนี้</p>\n<ul>\n<li>Productivity and Business Processes 20,317 ล้านดอลลาร์ เพิ่มขึ้น 12%, Office 365 Commercial เพิ่มขึ้น 13%</li>\n<li>Intelligent Cloud 28,515 ล้านดอลลาร์ เพิ่มขึ้น 21% เฉพาะ Azure และผลิตภัณฑ์คลาวด์ เพิ่มขึ้น 29%</li>\n<li>More Personal Computing 15,895 ล้านดอลลาร์ เพิ่มขึ้น 17%, รายได้ส่วน Windows เพิ่มขึ้น 7%, Xbox เพิ่มขึ้น 61% ส่วนใหญ่เป็นผลจากรายได้ของ Activision และกลุ่มอุปกรณ์ฮาร์ดแวร์รายได้ลดลง 11%</li>\n</ul>\n<p>ที่มา: <a href=\"https://www.microsoft.com/en-us/Investor/earnings/FY-2024-Q4/press-release-webcast\">ไมโครซอฟท์</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92077e7192fe56bfb29ee49eb120b3ae0fdb448575f5c864857a4069c01733ac","category":"Thai"}