{"title":"MasterCard พิมพ์ชื่อโดเมน Name Server ตกจาก .net เป็น .ne นักวิจัยสร้างเซิร์ฟเวอร์สวมรอยสำเร็จ","link":"https://www.blognone.com/node/144275","date":1737648506000,"content":"<div><div><div><p>Philippe Caturegli หัวหน้าฝ่ายแฮกเกอร์ของบริษัทความปลอดภัยไซเบอร์ Seralys <a href=\"https://www.linkedin.com/feed/update/urn:li:activity:7285038365236682753/\">รายงานถึงความผิดพลาดของ MasterCard ที่คอนฟิก name server ผิด</a> จนเปิดทางให้เขาสร้างเซิร์ฟเวอร์สวมรอยได้สำเร็จ เปิดทางให้เขาอาจจะสร้างใบรับรองปลอมและดักฟังการเชื่อมต่อเซิร์ฟเวอร์ได้อย่างสมบูรณ์</p>\n<p>ปัญหาต้นเรื่องเกิดจาก MasterCard ใช้เซิร์ฟเวอร์ DNS ของ Akamai ซึ่งมีจำนวนมากกระจายไป โดยเซิร์ฟเวอร์เหล่านี้ใช้โดเมน akam.net ทาง MasterCard คอนฟิก name server (NS record) ให้ชี้ไปยังเซิร์ฟเวอร์ของ Akamai แต่พิมพ์ตกไปโดเมนหนึ่ง กลายเป็น <code>a22-65.akam.ne</code> แม้จะพิมพ์ผิดไป แต่ NS record นั้นก็มีหลายชุด ทำให้การ resolve DNS ยังทำงานต่อไปได้</p>\n<p>โดเมน .ne นั้นมีอยู่จริงสำหรับเว็บประเทศ Niger แม้จะไม่ค่อยได้รับความนิยมนัก แต่ก็เป็นหนึ่งในประเทศที่ยอมให้จดชื่อโดเมนโดยตรง แบบเดียวกับ .th ของไทย Caturegli จึงสามารถจดชื่อ <code>akam.ne</code> ได้โดยยอมเสียค่าจดโดเมนประมาณ 300 ดอลลาร์ ก็สามารถตั้งเซิร์ฟเวอร์ที่ตอบหมายเลขไอพีแทน name server จริงๆ ได้</p>\n<p>ทาง MasterCard ระบุว่าความผิดพลาดนี้ไม่ได้สร้างความเสี่ยงต่อระบบ และได้แก้ไขแล้ว</p>\n<p>ที่มา - <a href=\"https://krebsonsecurity.com/2025/01/mastercard-dns-error-went-unnoticed-for-years/\">Krebs on Security</a></p>\n<p><img alt=\"No Description\" src=\"https://www.blognone.com/sites/default/files/externals/1ff14eb773b8f08c04c9c5ce9e084f44.png\" /></p>\n<p><img alt=\"No Description\" src=\"https://www.blognone.com/sites/default/files/externals/2e687d52e698dad6bcdb8eb610140915.jpeg\" /></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/dns\">DNS</a></div><div><a href=\"/topics/domain-name\">Domain Name</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d25fee557ad3c481313f6c7aa176e682da27c25c8c03000dc09ac116c32f135","category":"Thai"}