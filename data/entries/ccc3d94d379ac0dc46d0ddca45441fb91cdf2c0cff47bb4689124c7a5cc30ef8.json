{"title":"Xiaohongshu โซเชียลสไตล์ Pinterest+Instagram ของจีน ขึ้นอันดับ 1 App Store อเมริกา ก่อนคำสั่งแบน TikTok","link":"https://www.blognone.com/node/144093","date":1736816206000,"content":"<div><div><div><p>มีความเคลื่อนไหวที่น่าสนใจของผู้ใช้งานสมาร์ทโฟนในอเมริกา ซึ่ง TikTok ยังคง<a href=\"https://www.blognone.com/node/139399\">คำสั่งจะถูกแบนในวันที่ 19 มกราคมนี้</a> โดยแอปยอดนิยมคือ Xiaohongshu แอปโซเชียลจากจีน ซึ่งขึ้นอันดับ 1 ใน App Store ของอเมริกาตอนนี้ ส่วนอันดับ 2 คือ Lemon8 ที่มี ByteDance เจ้าของ TikTok เป็นเจ้าของเช่นกัน <a href=\"https://www.blognone.com/node/143977\">ตามรายงานก่อนหน้านี้</a></p>\n<p>Xiaohongshu (小红书) หรือชื่อภาษาอังกฤษ REDnote (<a href=\"https://apps.apple.com/th/app/%E5%B0%8F%E7%BA%A2%E4%B9%A6-%E4%BD%A0%E7%9A%84%E7%94%9F%E6%B4%BB%E6%8C%87%E5%8D%97/id741292507\">App Store</a>, <a href=\"https://play.google.com/store/apps/details?id=com.xingin.xhs\">Google Play</a>) เป็นแพลตฟอร์มโซเชียลวิดีโอแนวตั้งขนาดสั้น เปิดตัวปี 2013 เพื่อแข่งขันกับ TikTok ในจีนในแนวทางที่ต่างออกไป เพราะการเรียงโพสต์ให้กดดูคล้าย Pinterest ผสม Instagram จำนวนผู้ใช้งานรวมมีมากกว่า 300 ล้านบัญชี และ 79% เป็นผู้หญิง บริษัทผู้พัฒนาได้รับเงินจากนักลงทุนในจีนรวมแล้ว 917 ล้านดอลลาร์ มูลค่ากิจการประมาณ 1.7 หมื่นล้านดอลลาร์ และยังไม่ไอพีโอเข้าตลาดหุ้น</p>\n<p>ส่วนสาเหตุที่แอปเป็นที่นิยมในตอนนี้ ก็มาจากเหล่าครีเอเตอร์บน TikTok ในอเมริกาแนะนำและชักชวนให้ผู้ใช้งานย้ายมาที่ Xiaohongshu นั่นเอง ส่วนใน App Store ประเทศไทย แอปได้รับความนิยมเป็นอันดับที่ 19 ตอนนี้</p>\n<p>ที่มา: <a href=\"https://techcrunch.com/2025/01/13/xiaohongshu-chinas-answer-to-instagram-hits-no-1-on-the-app-store-as-tiktok-faces-us-shutdown/\">TechCrunch</a></p>\n<ul>\n<li>Blognone <a href=\"https://www.blognone.com/node/102784\">เคยแนะนำ Xiaohongshu เมื่อ 6 ปีก่อน</a> ตอนนั้นแอปเน้นไปที่การรวมรีวิวสินค้า</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f11ba1eda5bcd1f90684e813cfcc79ea.png\" /></p>\n</div></div></div><div><div>Topics: </div><div><div><a href=\"/topics/xiaohongshu\">Xiaohongshu</a></div><div><a href=\"/topics/mobile-app\">Mobile App</a></div><div><a href=\"/topics/social-media\">Social Media</a></div><div><a href=\"/topics/usa\">USA</a></div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc3d94d379ac0dc46d0ddca45441fb91cdf2c0cff47bb4689124c7a5cc30ef8","category":"Thai"}