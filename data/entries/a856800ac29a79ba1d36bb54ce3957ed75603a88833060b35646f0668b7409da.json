{"title":"Sensor Tower ซื้อกิจการคู่แข่ง Data.ai กลายเป็นบริษัทเก็บสถิติแอพมือถือรายใหญ่","link":"https://www.blognone.com/node/138785","date":1710836824000,"content":"<div><div><div><p>บริษัทวิเคราะห์ข้อมูลการใช้งานแอพมือถือ 2 รายควบรวมกันเองแล้ว โดย Sensor Tower ประกาศซื้อกิจการคู่แข่ง Data.ai <a href=\"https://www.blognone.com/node/127212\">หรือชื่อเดิม App Annie</a> โดยไม่เปิดเผยมูลค่า</p>\n<p>Data.ai ก่อตั้งในปี 2010 ให้บริการเก็บสถิติการใช้งานแอพมือถือ ส่วน Sensor Tower ก่อตั้งภายหลังจากนั้นคือปี 2013 การควบรวมกันของทั้งสองบริษัททำให้ตลาดวิเคราะห์ข้อมูลแอพมือถือเหลือผู้เล่นรายใหญ่เพียงรายเดียว และ Sensor Tower เองก็ยืนยันแล้วว่าจะมีการปลดพนักงานของฝั่ง Data.ai บางส่วน จากทั้งหมดที่มีราว 400 คน</p>\n<p>ตอนนี้ยังไม่มีข้อมูลชัดเจนนักถึงเบื้องหลังของดีลนี้ โดย TechCrunch คาดว่าสาเหตุน่าจะมาจาก Data.ai ถูกคณะกรรมการกำกับหลักทรัพย์สหรัฐ (SEC) สอบสวนเมื่อปี 2021 ในข้อหาฉ้อโกงหลักทรัพย์ และบริษัทเคยมีพฤติกรรมขายข้อมูลให้กับบริษัทอื่นโดยไม่ลบข้อมูลส่วนบุคคล</p>\n<p>ที่มา - <a href=\"https://sensortower.com/blog/data-ai-joins-sensor-tower\">Sensor Tower</a>, <a href=\"https://techcrunch.com/2024/03/18/app-analytics-firm-sensor-tower-acquires-rival-data-ai/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/2a4638be4f9006eb098a51f4ee3862af.jpg\" /></p>\n</div></div></div><div><div>Topics: </div><div><div><a href=\"/topics/sensor-tower\">Sensor Tower</a></div><div><a href=\"/topics/data-ai\">Data.ai</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a856800ac29a79ba1d36bb54ce3957ed75603a88833060b35646f0668b7409da","category":"Thai"}