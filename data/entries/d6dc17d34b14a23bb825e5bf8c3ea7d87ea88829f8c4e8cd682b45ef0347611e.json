{"title":"ท้าทายปู่นิน!! Yuzu แอปฯ Emulator ของ Nintendo Switch มาลง Android อย่างป็นทางการ","link":"https://www.blognone.com/node/134100","date":1685528196000,"content":"<div><div><div><p>ก่อนหน้านี้ฟากของ Android มี Nintendo Switch Emulator อย่าง <strong>Skyline Emulator</strong> อยู่ก่อนแล้ว แต่ว่าทีมงานที่อยู่เบื้องหลัง Skyline Emulator ได้หยุดพัฒนาแอปฯ ดังกล่าวไปเนื่องจากนินเทนโดมองว่าผิดกฎหมาย DMCA แต่ในวันนี้ <strong>Yuzu</strong> ที่เป็น Emulator อีกตัวที่มีอยู่ใน PC อยู่แล้ว ได้ประกาศว่า Emulator ของเขาสามารถลงเล่นใน <strong>Android</strong> ได้แล้ว</p>\n<p>ซึ่งถึงแม้ว่าจะลง Android ได้แล้ว แต่ตัวแอปฯ ยังถือว่าเป็นเพียง Early Access เท่านั้น และไม่ได้การันตีว่าจะเล่นได้ในทุกอุปกรณ์แต่อย่างใด โดยทาง Yuzu ได้กล่าวถึงความต้องการขั้นต่ำที่ใช้งาน Emu ได้คือต้องใช้ Snapdragon 865 หรือใหม่กว่า และต้องการแรมขั้นต่ำ 8GB</p>\n<p>ทางด้าน Performance ถือว่าเล่นได้ลื่นเป็นบางเกม โดยต้นทางได้ใช้ Samsung Galaxy S23 ในการเล่นเกมอย่าง Super Mario 3D World + Browsers’ Fury ที่เล่นได้อย่างราบรื่น แต่กับเกม Animal Crossing กลับมีปัญหาด้านกราฟฟิก</p>\n<p>ก็ต้องติดตามกันต่อว่า Nintendo จะออกมาเคลื่อนไหวเกี่ยวกับ Emulator ตัวนี้หรือไม่ หลังจากขอให้ Valve ลบ Dolphin ออกจาก Steam หรือการขอให้ Microsoft ปิดกั้นการใช้งาน Emulator ใน Xbox</p>\n<p>ที่มา - <a href=\"https://www.xda-developers.com/yuzu-emulator-android-released/\">XDA Developers</a></p>\n<p><img alt=\"No Description\" src=\"https://www.blognone.com/sites/default/files/externals/67ce17a883f4fd75d2b4d671690aef8c.png\" /></p>\n</div></div></div><div><div>Topics: </div><div><div><a href=\"/topics/emulator\">Emulator</a></div><div><a href=\"/topics/nintendo-switch\">Nintendo Switch</a></div><div><a href=\"/topics/android\">Android</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6dc17d34b14a23bb825e5bf8c3ea7d87ea88829f8c4e8cd682b45ef0347611e","category":"Thai"}