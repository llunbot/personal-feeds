{"title":"หยุดไม่อยู่ Tencent เข้าถือหุ้นใหญ่ Stunlock Studios ผู้สร้างเกม Battlerite Royale","link":"https://www.blognone.com/node/123802","date":1626771613000,"content":"<div><div><div><p>หลังมีข่าว <a href=\"https://www.blognone.com/node/123785\">Tencent เข้าซื้อกลุ่มสตูดิโอพัฒนาเกม Sumo Group</a> ยังไม่จบแค่นั้น Tencent ยังเข้าซื้อหุ้นบริษัท Stunlock Studios ทีมพัฒนาสัญชาติสวีเดนเพิ่มจนอยู่ในสถานะผู้ถือหุ้นใหญ่แล้ว ส่วน Stunlock ระบุว่าบริษัทไม่มีการเปลี่ยนแปลงโครงสร้างธุรกิจใดๆ แค่ได้รับการสนับสนุนจาก Tencent เพิ่มเท่านั้น</p>\n<p>Stunlock Studios เป็นผู้สร้างเกม <a href=\"https://store.steampowered.com/app/879160/Battlerite_Royale/\">Battlerite Royale</a> เกมแนว Battle Royal ผสม MOBA ที่วางขายเมื่อปี 2018 และเป็นผู้สร้างเกมแอ็กชั่นแบบมุมมองด้านบน เช่น <a href=\"https://store.steampowered.com/app/6370/Bloodline_Champions/\">Bloodline Champions</a>, <a href=\"https://www.stunlock.com/dead-island-epidemic\">Dead Island: Epidemic</a> และ <a href=\"//store.steampowered.com/app/504370/Battlerite/)\">Battlerite</a> ภาคแรกในปี 2016</p>\n<p>Tencent เป็นผู้จัดจำหน่ายเกม [Battlerite]ในประเทศจีนตั้งแต่ปี 2016 และถือหุ้น Stunlock Studios ส่วนหนึ่งมาตั้งแต่ปี 2019 ก่อนซื้อหุ้นเพิ่มจนเป็นผู้ถือหุ้นใหญ่เมื่อวันที่ 19 กรกฎาคมที่ผ่านมา</p>\n<p>ที่มา - <a href=\"https://www.gamesindustry.biz/articles/2021-07-19-tencent-takes-major-stake-in-stunlock-studios\">Gameindustry.biz</a></p>\n<p><img src=\"https://www.blognone.com/sites/default/files/externals/cd1f5f62a286d311dfef7e04e101ed72.png\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c59ce17ae3b9a0d8f931a5b8f8884cc1edf9351ce86cdac27f2423615e195ccf","category":"Thai"}