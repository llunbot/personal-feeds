{"title":"OpenSSL รองรับ QUIC แต่ยังจำกัดเฉพาะฝั่งไคลเอนต์","link":"https://www.blognone.com/node/136918","date":1700756815000,"content":"<div><div><div><p>OpenSSL ออกเวอร์ชั่น 3.2.0 ตัวจริง โดยเพิ่มฟีเจอร์หลายอย่าง ฟีเจอร์ที่สำคัญที่สุดคือการรองรับ QUIC หรือ <a href=\"https://www.blognone.com/node/122901\">RFC9000</a> เปิดทางให้โปรแกรม์ต่างๆ ที่ใช้ OpenSSL เชื่อมต่อกับเซิร์ฟเวอร์ได้เร็วขึ้น</p>\n<p>การที่ OpenSSL เพิ่งรองรับ QUIC ครั้งนี้ก็นับว่าช้ากว่ามาตรฐานถึงสองปีครึ่ง ขณะที่เบราว์เซอร์ต่างๆ มักรองรับ QUIC กันล่วงหน้าตั้งแต่มาตรฐานจริงยังไม่ออกมา และ OpenSSL นั้นเป็นไลบรารีสำหรับเชื่อมต่อเท่านั้น ไม่สามารถใช้งานเป็น HTTP/3 client ได้ แม่จะเปิดการเชื่อมต่อได้ก็ตาม</p>\n<p>ในเวอร์ชั่นนี้ OpenSSL ยังเพิ่มการรองรับกระบวนการเข้ารหัสอีกหลายรูป รวมถึงเปิดทางให้ใส่กระบวนการยืนยันกุญแจเข้ารหัสเพิ่มเติมในอนาคต เปิดทางให้ใส่กระบวนการแลกกุญแจแบบทนทานต่อคอมพิวเตอร์ควอนตัมได้ และฟีเจอร์สำคัญอีกอย่างคือรองรับการใช้ฐานข้อมูล root certificate ของวินโดวส์ แม้จะปิดไว้เป็นค่าเริ่มต้นก็ตามแต่สามารถเปิดกลับมาได้ด้วย environment variable</p>\n<p>ที่มา - <a href=\"https://www.openssl.org/blog/blog/2023/11/23/OpenSSL32/\">OpenSSL</a></p>\n<p><img src=\"https://www.blognone.com/sites/default/files/externals/00e473977e3652c3566631d2d1a4f67c.jpg\" /></p>\n</div></div></div><div><div>Topics: </div><div><div><a href=\"/topics/openssl\">OpenSSL</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b4d316cb60a54804a1c8035a54fe70b6528461be06d8e6af51bec98e5d35ce7","category":"Thai"}