{"title":"MDN เพิ่มข้อมูลการรองรับ Web API ของ Deno วางคู่กับ NodeJS","link":"https://www.blognone.com/node/124372","date":1629728436000,"content":"<div><div><div><p>MDN Web Docs  โครงการดูแลเอกสารฟีเจอร์ต่างๆ ของ Web API ที่เดิมเป็นโครงการของ Mozilla แต่ได้รับเงินจาก<a href=\"https://www.blognone.com/node/120804\">โครงการ Open Web Docs เป็นการเฉพาะในภายหลัง</a> ล่าสุดทาง MDN ก็เพิ่มข้อมูลในหมวด Deno เอนจินเว็บสำหรับการทำงานฝั่งเซิร์ฟเวอร์ ทำให้ตอนนี้ข้อมูลบน MDN มีข้อมูลฝั่งเซิร์ฟเวอร์สองตัวคือ Deno และ NodeJS</p>\n<p>Deno เป็นรันไทม์จาวาสคริปต์ที่สร้างโดย Ryan Dahl ผู้เริ่มโครงการ NodeJS เอง แต่กลับมาสร้าง Deno โดยใช้แนวทางใหม่ๆ เช่น ใช้ภาษา Rust ในการพัฒนา โมเดลความปลอดภัยเน้นการล็อกไว้ก่อนเป็นค่าเริ่มต้น และมีไลบรารีมาตรฐานที่เลียนแบบมาจากไลบรารีของภาษา Go</p>\n<p>ข้อมูลใน MDN จะทำให้นักพัฒนาหาข้อมูลได้ง่ายขึ้น ว่าฟีเจอร์ต่างๆ นั้นใช้กับ Deno ได้หรือไม่ และใช้ได้กับเวอร์ชั่นใดบ้าง</p>\n<p>ที่มา - <a href=\"https://deno.com/blog/deno-on-mdn\">Deno</a></p>\n<p><img src=\"https://www.blognone.com/sites/default/files/externals/7bf11d40f830b99ddbe9b297d7d600ad.png\" /></p>\n</div></div></div><div><div>Topics: </div><div><div><a href=\"/topics/deno\">Deno</a></div><div><a href=\"/topics/mozilla\">Mozilla</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b26de4399a89f92bc43b22cdc6827a3c7cc33e7e728457b446ac0ab64679387a","category":"Thai"}