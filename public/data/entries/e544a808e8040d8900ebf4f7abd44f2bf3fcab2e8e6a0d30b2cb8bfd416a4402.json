{"title":"Outlook for Mac เปิดให้ใช้งานฟรี ไม่ต้องสมัคร Microsoft 365 หรือใช้ไลเซนส์ Office แล้ว","link":"https://www.blognone.com/node/132909","date":1678146373000,"content":"<div><div><div><p>ไมโครซอฟท์ประกาศการเปลี่ยนแปลงของแอป Microsoft Outlook for macOS จากเดิมผู้ใช้งานได้ต้องสมัครใช้ Microsoft 365 หรือมีไลเซนส์ Office แต่จากนี้ไม่ต้องมีเงื่อนไขดังกล่าวแล้ว จึงรองรับผู้ใช้งานฟรีทั่วไปทุกคนด้วย</p>\n<p>Outlook for Mac นอกจากรองรับอีเมล Outlook.com แล้ว ยังรองรับการทำงานร่วมกับอีเมลอื่นทั้ง Gmail, iCloud, Yahoo และอีเมลอื่นที่รองรับ IMAP</p>\n<p>ไมโครซอฟท์<a href=\"https://www.blognone.com/node/118602\">ยกเครื่อง Outlook for Mac</a> มาตั้งแต่ปี 2020 รองรับดีไซน์ใหม่ให้เข้ากับ macOS รุ่นใหม่ รวมทั้งรองรับคุณสมบัติพื้นฐานใหม่ ๆ ใน Mac ทั้ง Notification Center, Widget และ Handoff</p>\n<p>Outlook for Mac เวอร์ชันล่าสุดสามารถ<a href=\"https://aka.ms/OutlookMacAppStore2\">ดาวน์โหลดได้ที่ Mac App Store</a></p>\n<p>ที่มา: <a href=\"https://techcommunity.microsoft.com/t5/outlook-blog/outlook-mac-for-all/ba-p/3757787\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/8de3172f970e004fdcb742cef8a023d4.png\" /></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/mac-app-store\">Mac App Store</a></div><div><a href=\"/topics/office-mac\">Office for Mac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e544a808e8040d8900ebf4f7abd44f2bf3fcab2e8e6a0d30b2cb8bfd416a4402","category":"Thai"}