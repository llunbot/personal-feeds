{"title":"แอปเปิลปล่อย Swiftly 1.0 เป็นแนวทางติดตั้งภาษา Swift มาตรฐาน","link":"https://www.blognone.com/node/145537","date":1743209454000,"content":"<div><div><div><p>แอปเปิลปล่อย Swiftly โปรแกรมจัดการการติดตั้งภาษา Swift เวอร์ชั่น 1.0 เป็นแนวทางมาตรฐานในการติดตั้งภาษา Swift นอก XCode ตัว Swiftly เป็นเครื่องมือที่พัฒนาด้วยภาษา Swift เองทั้งหมด แสดงให้เห็นความสามารถในการพัฒนาแอปพลิเคชั่นภาษา Swift ได้ทั้งบนแมคและลินุกซ์ (บนวินโดวส์ยังติดตั้ง Swift ผ่าน WinGet)</p>\n<p>โครงการใช้ไลบรารีมาตรฐานในโมดูล Foundation ของตัวภาษาเองเป็นหลัก และใช้ไลบรารี AsyncHTTPClient ร่วมกับ Swift OpenAPI Generator สำหรับการสร้างไลบรารีเชื่อมต่อกับเซิร์ฟเวอร์ swift.org</p>\n<p>การซัพพอร์ตลินุกซ์มีความยากที่ไลบรารีของแต่ละดิสโทรนั้นไม่ตรงกัน และฟีเจอร์ของ Swift เองตรวจจับระบบปฎิบัติการได้แต่ยังตรวจดิสโทรไม่ได้จึงต้องใช้ Static Linux SDK ยกไลบรารีไปด้วยเลย</p>\n<p>ที่มา - <a href=\"https://www.swift.org/blog/introducing-swiftly_10/\">Swift</a></p>\n<p><img src=\"https://www.blognone.com/sites/default/files/externals/26054a2757228d1644cace712ab0fe66.png\" alt=\"\" /></p>\n</div></div></div><div><div>Topics: </div><div><div><a href=\"/topics/swift\">Swift</a></div><div><a href=\"/topics/programming\">Programming</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03989648cb245ff38059c1fc0495c7afd1829057a64ccdedc1001997e3c937e0","category":"Thai"}