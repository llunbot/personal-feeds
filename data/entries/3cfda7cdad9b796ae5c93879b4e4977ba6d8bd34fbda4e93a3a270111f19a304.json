{"title":"Inflection AI เปิดตัวโมเดล Inflection-2 เบนช์มาร์คชนะ PaLM2 ของกูเกิล, เป็นรองแค่ GPT-4","link":"https://www.blognone.com/node/136906","date":1700713068000,"content":"<div><div><div><p>Inflection AI สตาร์ตอัพของ Reid Hoffman ผู้ร่วมก่อตั้ง LinkedIn และ Mustafa Suleyman ผู้ร่วมก่อตั้ง DeepMind เปิดตัวโมเดลภาษาตัวใหม่ Inflection-2 ที่อัพเกรดขึ้นจาก <a href=\"https://www.blognone.com/node/133700\">Inflection-1 เวอร์ชันเมื่อเดือนพฤษภาคม</a></p>\n<p>Inflection-2 ถูกเทรนด้วยจีพียู NVIDIA H100 จำนวน 5,000 ตัว ใช้กำลังประมวลผลราว 10²⁵ FLOPs ใกล้เคียงกับโมเดล PaLM 2 ของกูเกิล แต่ Inflection โฆษณาว่าผลการทดสอบกับเบนช์มาร์คปัญญาประดิษฐ์หลายๆ ตัวสามารถเอาชนะ PaLM 2 ได้ ตอนนี้คะแนนของ Inflection-2 เป็นรองแค่ GPT-4 เท่านั้น</p>\n<p>นอกจากประสิทธิภาพที่ดีขึ้นแล้ว การรัน Inflection-2 ยังเร็วกว่าและใช้ต้นทุนน้อยกว่า Inflection-1 หลายขั้น ซึ่งเป็นผลมาจากการย้ายมาใช้จีพียูรุ่นใหม่กว่าอย่าง H100 (แทน A100) และการปรับแต่งประสิทธิภาพต่างๆ ของ Inflection AI เอง</p>\n<p>Inflection-2 จะถูกใช้งานในแชทบอท Pi เร็วๆ นี้ และบริษัท Inflection AI ยังบอกว่าเตรียมเทรนโมเดลขนาดใหญ่ขึ้นกว่านี้อีก โดยตอนนี้บริษัทมีจีพียู H100 ในมือ 22,000 ตัว โมเดลตัวใหม่จะใช้จีพียูทั้งหมดในการเทรนด้วย</p>\n<p>บริษัท Inflection AI ใช้เครื่องของ Azure เป็นหลัก บริษัทเพิ่งได้เงินระดมทุน 1.3 พันล้านดอลลาร์เมื่อเดือนมิถุนายน โดยมีไมโครซอฟท์, Bill Gates, Eric Schmidt, NVIDIA ร่วมลงทุนด้วย</p>\n<p><img alt=\"No Description\" src=\"https://www.blognone.com/sites/default/files/externals/5d9b9e5907ba91dafe37356e6f68a722.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9e14039ebd43ddc54410e37fcb7c9bff.png\" /></p>\n<p><img alt=\"No Description\" src=\"https://www.blognone.com/sites/default/files/externals/499d727d23c2c1cb0714bf5d5af83dab.png\" /></p>\n<p>ที่มา - <a href=\"https://inflection.ai/inflection-2\">Inflection AI</a></p>\n</div></div></div><div><div>Topics: </div><div><div><a href=\"/topics/inflection-ai\">Inflection AI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cfda7cdad9b796ae5c93879b4e4977ba6d8bd34fbda4e93a3a270111f19a304","category":"Thai"}