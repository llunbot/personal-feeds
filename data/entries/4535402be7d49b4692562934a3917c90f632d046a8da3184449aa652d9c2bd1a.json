{"title":"Zoom ทดสอบแสดงโฆษณาสำหรับผู้ใช้งานแบบฟรี เริ่มต้นในบางประเทศก่อน","link":"https://www.blognone.com/node/125630","date":1635872353000,"content":"<div><div><div><p>Zoom ประกาศทดสอบการแสดงโฆษณา มีผลกับผู้ใช้งานแบบฟรี (Basic Plan) โดยโฆษณาจะปรากฏขึ้นบนเบราว์เซอร์หลังจากการประชุมสิ้นสุด รวมถึงกรณีเข้าร่วมประชุมโดยโฮสต์ที่ใช้ Basic Plan ด้วย</p>\n<p>ทั้งนี้ Zoom บอกว่าการแสดงผลโฆษณาอยู่ในการทดสอบกับผู้ใช้งานบางประเทศเท่านั้น ซึ่ง Zoom คาดหวังว่ารายได้ส่วนนี้จะนำมาช่วยลงทุนและปรับปรุงให้แพลตฟอร์มรองรับผู้ใช้งานฟรีต่อไป</p>\n<p>Zoom ยังปรับปรุงข้อกำหนดความเป็นส่วนตัวในการใช้งาน โดยระบุว่าจะไม่ใช้ข้อมูลคอนเทนต์ใด ๆ ในระหว่างการประชุม เพื่อใช้ทำการตลาดหรือทำการแสดงผลโฆษณา แต่ทั้งนี้พาร์ทเนอร์ในการลงโฆษณาอาจใช้คุกกี้เพื่อแทร็กกิจกรรมระหว่างอยู่บนเว็บไซต์ของ Zoom เพื่อเป็นข้อมูลแสดงผลโฆษณา แต่ผู้ใช้งานก็สามารถบล็อกได้ผ่านการตั้งค่าของ Zoom</p>\n<p>ที่มา: <a href=\"https://blog.zoom.us/zoom-continued-access-for-basic-users-with-advertising-program/\">Zoom</a></p>\n<p><img src=\"https://www.blognone.com/sites/default/files/externals/cefcbed257ecec293a0fe3c4aa8eb130.jpg\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4535402be7d49b4692562934a3917c90f632d046a8da3184449aa652d9c2bd1a","category":"Thai"}