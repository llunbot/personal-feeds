{"title":"MediaTek เปิดตัวชิป Pentonic 2000 สำหรับสมาร์ททีวี 8K 120Hz ถอดรหัส H.266 ได้ในตัว","link":"https://www.blognone.com/node/125941","date":1637554015000,"content":"<div><div><div><p>นอกจากชิปเรือธง <a href=\"https://www.blognone.com/node/125936\">MediaTek Dimensity 9000</a> สำหรับสมาร์ทโฟนแล้ว MediaTek ยังมีชิปใหม่อีกตัวที่น่าสนใจคือ <strong>Pentonic 2000</strong> สำหรับสมาร์ททีวี 8K</p>\n<p>MediaTek Pentonic 2000 เป็นชิปสำหรับสมาร์ททีวียุคใหม่ ในแง่สเปกก็จัดเต็ม รองรับการแสดงผลความละเอียด 8K 120Hz และสามารถดันอัตรารีเฟรชไปถึง 144Hz สำหรับการเล่นเกมได้ด้วย, รองรับการแสดงผลแบบ picture-in-picture (PiP) หรือ picture-by-picture (PbP) เพื่อให้จอ 8K ขนาดใหญ่แบ่งพื้นที่แสดงผลจากวิดีโอหลายแหล่งพร้อมกัน, มีฟีเจอร์ AI-Super Resolution ช่วยอัพสเกลภาพให้ถึง 8K</p>\n<p>ซีพียูของ Pentonic 2000 ยังไม่เปิดเผยสเปกละเอียดมากันก บอกแค่ว่าเป็นซีพียู-จีพียูที่แรงที่สุดของวงการทีวี, รองรับสตอเรจ UFS 3.1, Wi-Fi 6E หรือต่อ 5G ก็ได้ถ้าต้องการ, ชิปใช้กระบวนการผลิต 7nm ของ TSMC</p>\n<p>ฟีเจอร์ฝั่ง codec รองรับตัวถอดรหัส <a href=\"https://www.blognone.com/node/117335\">Video Coding (VVC) H.266</a> ซึ่งถือเป็นชิปตัวแรกที่ทำได้, codec มาตรฐานของยุคนี้คือ HEVC, VP9, AVS3, AV1 รวมถึงผ่านสเปก Dolby Vision และ Dolby Atmos</p>\n<p>MediaTek บอกว่าสมาร์ททีวีที่ใช้ Pentonic 2000 จะทยอยเปิดตัวกันในปีหน้า 2022 แต่ยังไม่ระบุยี่ห้อ</p>\n<p><img src=\"https://www.blognone.com/sites/default/files/externals/682add0a1079d8b67b050d110bd9d4c4.jpg\" /></p>\n<p>ที่มา - <a href=\"https://corp.mediatek.com/news-events/press-releases/mediatek-announces-new-pentonic-smart-tv-family-with-new-pentonic-2000-for-flagship-8k-120hz-tvs\">MediaTek</a>, <a href=\"https://www.mediatek.com/blog/8-best-features-of-the-mediatek-pentonic-2000-for-8ktvs\">MediaTek</a></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/smart-tv\">Smart TV</a></div><div><a href=\"/topics/soc\">SoC</a></div><div><a href=\"/topics/8k\">8K</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c2372d4049b22daea628d7ab2300b9271823aa02f73f06248d6aee292018174","category":"Thai"}