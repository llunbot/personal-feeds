{"title":"ลบไม่ได้ช่วยให้ลืม ทีมวิจัยญี่ปุ่นปรับปรุงการเลือกจำใน LLM ช่วยเพิ่มประสิทธิภาพการประมวลผลข้อมูลขนาดใหญ่","link":"https://www.blognone.com/node/143727","date":1734542159000,"content":"<div><div><div><p>Sakana AI บริษัทวิจัยปัญญาประดิษฐ์จากญี่ปุ่นที่<a href=\"https://www.blognone.com/node/138853\">มีผลงานด้าน LLM ต่อเนื่อง</a> นำเสนองานวิจัยใหม่ ที่ฝึกให้โมเดลปัญญาประดิษฐ์เลือกจำแต่ช่วงเวลาดีๆข้อความสำคัญที่เกี่ยวข้องกับการประมวลผล และลืมข้อความที่ทำร้ายจิตใจไม่เกี่ยวข้องกับงานออกไป ทำให้การประมวลผลเร็วขึ้น แม่นยำขึ้น</p>\n<p>แนวทางของ Sakana เสนอสถาปัตยกรรม Neural Attention Memory Models (NAMMs) ที่จริงๆ ก็เป็นโมเดลปัญญาประดิษฐ์ที่มาเลือกข้อความส่วนที่ควรลืมและควรจำ ช่วยให้โมเดล LLM หลักประมวลผลเฉพาะข้อความที่สำคัญได้</p>\n<p>ปัญหาใหญ่ของการฝึกโมเดล NAMM คือมันใช้เลือกลืมหรือจำเท่านั้น ทีมงานพบว่าการใช้งานแบบนี้ไม่เหมาะกับการฝึกแบบ gradient-based ที่ค่อยๆ ปรับค่าพารามิเตอร์ไปเรื่อยๆ แต่ต้องการแนวทาง Evolution ที่โมเดลพารามิเตอร์ต่างๆ จะแข่งผลทดสอบกันว่าใครทำผลได้ดีกว่ากัน และผสมกันไปมาเพื่อให้ได้ผลดีที่สุด</p>\n<p>ทีมงานทดสอบ NAMM กับ Llama 3 8B โดยทดสอบกับชุดทดสอบพรอมพ์ขนาดยาว พบว่าผลดีขึ้นมาก เทียบกับเทคนิคการประหยัดแรมอื่นๆ ที่มักทำให้ประสิทธิภาพโมเดลแย่ลง แถม NAMM ยังสามารถเลือกข้อมูลแบบ multimodal เช่น วิดีโอได้ด้วย โดยได้ผลใกล้เคียงโมเดลเดิมหรือดีขึ้น แม้จะใช้หน่วยความจำน้อยลง</p>\n<p>ทีมงานดูแนวทางการเลือกจำและลืมของ NAMM พบว่ามันสามารถเลือกลืมข้อความที่ไม่สำคัญนัก เช่นหากข้อมูลเป็นโค้ดก็จะลืมคอมเมนต์, โค้ดโครง boilerplate ต่างๆ, หรือช่องว่าง ขณะที่หากเป็นภาษา ก็จะลืมข้อความซ้ำซ้อนออกไป</p>\n<p>งานวิจัยนี้ได้ทุนจากกระทรวงพาณิชย์และอุตสาหกรรมของญี่ปุ่น ภายใต้โครงการ Generative AI Accelerator Challenge (GENIAC)</p>\n<p>ที่มา - <a href=\"https://sakana.ai/namm/\">Sakana.AI</a></p>\n<p><img alt=\"No Description\" src=\"https://www.blognone.com/sites/default/files/externals/e66452012c5315db3c869d9c879226e7.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/japan\">Japan</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"207d47094c134fe58b28349306db3a796e2901024eec09b1ce9a6a4792a04c9f","category":"Thai"}