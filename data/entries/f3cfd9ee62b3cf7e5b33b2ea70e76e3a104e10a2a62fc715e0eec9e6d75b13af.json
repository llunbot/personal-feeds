{"title":"Startup หลายแห่งเริ่มพิจารณากระจายความเสี่ยง ใช้บริการโมเดล AI ของค่ายอื่นนอกจาก OpenAI","link":"https://www.blognone.com/node/136867","date":1700563110000,"content":"<div><div><div><p>รายงานนี้มาจาก Business Insider ซึ่งได้พูดคุยกับสตาร์ทอัพหลายแห่ง บอกว่าสถานการณ์ความไม่แน่นอนภายใน OpenAI ที่ตอนนี้ยังไม่มีข้อสรุปชัดเจน แต่ในฐานะที่สตาร์ทอัพหลายแห่งเป็นลูกค้า ใช้งานเครื่องมือ AI ต่าง ๆ ของ OpenAI ในการพัฒนาบริการและแอป ก็ทำให้พวกเขาต้องพิจารณาแผนสำรอง</p>\n<p>โดยแผนสำรองที่ว่าคือการย้ายไปใช้โมเดล AI ของค่ายอื่นทั้ง <a href=\"https://www.blognone.com/node/134893\">Llama 2</a> ของ Meta หรือ <a href=\"https://www.blognone.com/node/134779\">Claude</a> ของ Anthropic ตลอดจนพิจารณาย้ายคลาวด์สำหรับประมวลผลจาก Azure ไปเป็น Google Cloud หรือ AWS</p>\n<p>ปัจจุบัน API ของ OpenAI เป็นที่นิยมมากที่สุดในกลุ่มนักพัฒนา เรื่องราวที่เกิดขึ้นจึงทำให้สตาร์ทอัพหลายแห่งถูกตั้งคำถามจากนักลงทุน ว่าพวกเขาจะมีแผนงานอย่างไรหากเกิดปัญหากรณีเลวร้ายที่สุดกับ OpenAI เช่น การกระจายความเสี่ยง หรือแยกโมเดลแต่ละประเภทจากแต่ละผู้ให้บริการที่โดดเด่น ซึ่งโจทย์นี้ก็คล้ายกับ<a href=\"https://www.blognone.com/node/132956\">สถานการณ์ Silicon Valley Bank</a> ที่เคยเกิดขึ้นนั่นเอง</p>\n<p>ที่มา: <a href=\"https://www.businessinsider.com/openai-startup-customers-considering-anthropic-meta-aimodels-2023-11\">Business Insider</a> ภาพ <a href=\"https://en.wikipedia.org/wiki/File:Pioneer_Building,_San_Francisco_(2019)_-1.jpg\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/e31fc5e125bccf19b893645681df1bea.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3cfd9ee62b3cf7e5b33b2ea70e76e3a104e10a2a62fc715e0eec9e6d75b13af","category":"Thai"}