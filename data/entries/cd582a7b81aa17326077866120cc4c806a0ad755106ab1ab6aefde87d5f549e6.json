{"title":"OpenAI ประกาศความร่วมมือกับ Apple เชื่อมต่อ ChatGPT ระบุไม่มีการเก็บข้อมูล แต่สามารถเลือกเพิ่มบัญชี ChatGPT ได้","link":"https://www.blognone.com/node/140291","date":1718067663000,"content":"<div><div><div><p>ในงาน WWDC24 เมื่อคืน แอปเปิลได้เปิดตัวชุดความสามารถด้านปัญญาประดิษฐ์ที่เรียกรวมกันว่า <a href=\"https://www.blognone.com/node/140282\">Apple Intelligence</a> ซึ่งมีการทำงานบางส่วนที่เรียกใช้ GPT-4o ของ OpenAI อย่างไรก็ตามไม่มีตัวแทนของ OpenAI ร่วมในคีย์โน้ตแถลงข่าวนี้</p>\n<p>โดย OpenAI ได้แถลงประกาศความร่วมมือกับแอปเปิล ระบุว่าแอปเปิลได้นำ ChatGPT มาใช้งานบน iOS, iPadOS และ macOS ซึ่งรองรับความสามารถเพิ่มเติม รวมทั้งการทำความเข้าใจรูปภาพ และเอกสาร โดยผู้ใช้งานไม่ต้องสลับแอปไปมา</p>\n<p>Siri สามารถเข้าถึง ChatGPT โดยผู้ใช้งานอุปกรณ์แอปเปิลจะถูกถามทุกครั้งก่อนส่งคำถามไปที่ ChatGPT รวมทั้งการส่งข้อมูลรูปภาพและเอกสาร จากนั้น Siri จะแสดงคำตอบที่ได้ นอกจากนี้ ChatGPT ยังเข้ามาช่วยการทำงานอีกหลายฟีเจอร์ของแอปเปิล เช่น Writing Tools ช่วยสร้างบทความให้ตามที่ระบุ หรือ ChatGPT Image Tool ช่วยสร้างรูปภาพประกอบเนื้อหาที่ต้องการ</p>\n<p>OpenAI บอกว่าการใช้งาน Writing Tools นี้ ถูกกำหนดความเป็นส่วนตัวไว้ระหว่าง ChatGPT กับ Siri โดย OpenAI ไม่มีการจัดเก็บข้อมูลที่เข้ามา รวมทั้งซ่อน IP ผู้ใช้งานเอาไว้ อย่างไรก็ตามผู้ใช้งานสามารถเลือกเชื่อมต่อกับบัญชี ChatGPT ที่มีอยู่แล้วได้ เพื่อให้บริบทต่าง ๆ เป็นไปตามที่เคยกำหนดเอาไว้ และรักษาประสบการณ์ใช้งานต่อเนื่อง</p>\n<p>ที่มา: <a href=\"https://openai.com/index/openai-and-apple-announce-partnership/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/b6a4c9777fee222f21c552f6416fc32a.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/apple-intelligence\">Apple Intelligence</a></div><div><a href=\"/topics/chatgpt\">ChatGPT</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd582a7b81aa17326077866120cc4c806a0ad755106ab1ab6aefde87d5f549e6","category":"Thai"}