{"title":"[ไม่ยืนยัน] Apple ยังพบปัญหาหลายอย่างในการนำโมเดล AI ของ Baidu มาใช้สำหรับลูกค้าในประเทศจีน","link":"https://www.blognone.com/node/143495","date":1733483737000,"content":"<div><div><div><p>iPhone ในจีน ซึ่งเป็นตลาดที่สำคัญของแอปเปิล ยังไม่สามารถเปิดให้ใช้งานได้ เพราะ<a href=\"https://www.blognone.com/node/143354\">ต้องได้รับการอนุมัติจากหน่วยงาน</a>ในประเทศ และยังถูกท้าทายจากคู่แข่งที่เป็นสมาร์ทโฟนของจีนซึ่งต่างมีฟังก์ชัน AI ให้ใช้งาน ดูจะเป็นอุปสรรคที่ยากขึ้นไปอีก</p>\n<p>มีรายงานจาก <a href=\"https://www.theinformation.com/articles/apple-hits-snags-adapting-baidus-ai-models-for-china-users\">The Information</a> บอกว่าแอปเปิลได้เลือกใช้โมเดล AI Ernie 4.0 ของ Baidu เป็นพาร์ตเนอร์สำหรับบริการ Apple Intelligence ตามที่เคย<a href=\"https://www.blognone.com/node/140516\">มีข่าว</a>ก่อนหน้านี้ ด้วยการปรับแต่งให้เข้ากับ Apple Intelligence แต่ผลลัพธ์ยังไม่ดีตามที่ต้องการนัก LLM ยังขาดความแม่นยำในการเข้าใจเนื้อหาและสิ่งที่ต้องการ แม้แต่ในกรณีที่ไม่ซับซ้อน</p>\n<p>รายงานยังพูดถึงอีกปัญหานั่นคือแอปเปิลไม่ต้องการให้มีการเก็บข้อมูลคำถามกับ AI ทั้งสิ้น เพื่อรักษาความเป็นส่วนตัวของผู้ใช้งาน ขณะที่ Baidu ยืนยันว่าต้องมีการเก็บข้อมูลนี้เพื่อวิเคราะห์และปรับปรุงโมเดล ทั้งนี้แอปเปิลมีแผนนำโมเดล AI ของ Baidu มาใช้ทั้งส่วนของ Apple Intelligence และส่วนที่เป็นการทำงานร่วมกับ Siri</p>\n<p>แอปเปิลและ Baidu ปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://www.reuters.com/technology/artificial-intelligence/apple-facing-hurdles-adapting-baidu-ai-models-china-information-reports-2024-12-04/\">Reuters</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/baidu\">Baidu</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b853dcb23c065d460f8d3407e01be2e6f8a889d0c4123b7bc55c7f9e2e407e4","category":"Thai"}