{"title":"Chrome 96 ออกแล้ว เริ่มทดสอบ User-Agent เลขสามหลัก ก่อนเข้าเวอร์ชัน 100","link":"https://www.blognone.com/node/125851","date":1637036721000,"content":"<div><div><div><p>กูเกิลออก Chrome 96 รุ่นเสถียร การเปลี่ยนแปลงส่วนใหญ่เป็นงานเบื้องหลังที่ตัวเอนจินแสดงผล</p>\n<p>ของใหม่ที่น่าสนใจคือ Chrome เริ่มทดสอบความเข้ากันได้กับเว็บไซต์ต่างๆ เมื่อถึงเวอร์ชัน 100 โดยเพิ่มตัวเลือกการตั้ง User-Agent เป็นค่า 100 (chrome://flags/#force-major-version-to-100) ให้ลองทดสอบกันดูก่อน <a href=\"https://www.blognone.com/node/124225\">ตามแนวทางที่ Firefox นำร่องไปก่อนแล้ว</a></p>\n<p>ของใหม่อย่างอื่นได้แก่การทำ Back-forward Cache ให้สามารถกด Back/Forward ข้ามโดเมนได้เร็วขึ้น เพราะเก็บแคชไว้ให้แล้ว, การเปิดให้เว็บแอพแบบ PWA สามารถลงทะเบียนแอพกับ OS เพื่อเปิด url ของบางโดเมนได้ (เช่น เว็บแอพ Twitter จะทำงานเมื่อคลิกลิงก์ twitter.com จากที่ไหนก็ได้ใน OS)</p>\n<p>ที่มา - <a href=\"https://chromereleases.googleblog.com/2021/11/stable-channel-update-for-desktop.html\">Google Chrome Releases</a>, <a href=\"https://blog.chromium.org/2021/10/chrome-96-beta-conditional-focus.html\">Chrome 96 Beta</a>, <a href=\"https://www.ghacks.net/2021/11/15/google-chrome-96-is-out-here-is-what-is-new/\">gHacks</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd0279ed810443875607c6225cba25df8964d41f5ba74bd090c57edac8a13d3b","category":"Thai"}