{"title":"ยังไม่พร้อมเพย์ (ตอนนี้) สิงคโปร์เปิดบริการเช็คอิเล็กทรอนิกส์ เริ่มใช้จริงกลางปี 2025","link":"https://www.blognone.com/node/143676","date":1734320657000,"content":"<div><div><div><p>ธนาคารกลางสิงคโปร์ประกาศบริการ Electronic Deferred Payment (EDP) บริการโอนเงินอิเล็กทรอนิกส์แบบสั่งก่อนจ่ายทีหลังแบบเดียวกับเช็คที่ใช้งานกันในโลกธุรกิจ เรียกว่า Electronic Deferred Payment (EDP)</p>\n<p>การใช้งาน EDP คล้ายการโอนเงินทุกวันนี้ที่สิงคโปร์มีระบบ PayNow ที่สามารถโอนเงินด้วยหมายเลขโทรศัพท์หรือหมายเลขธุรกิจ (UEN, NRIC/FIN)</p>\n<p>ระบบนี้มีสองแบบ คือ EDP ที่เหมือนเช็คปกติที่เงินจะตัดออกจากบัญชีเมื่อผู้รับเช็คไปขึ้นเงินเท่านั้น ดังนั้นผู้ได้รับ EDP ต้องสั่งขึ้นเงินก่อน อีกแบบคือ EDP+ เป็นเหมือนแคชเชียร์เช็คที่ตัดเงินทันทีที่ออกเช็ค เพื่อรองรับแนวทางการใช้งานต่างๆ เช่น การจ่ายเงินซัพพลายเออร์, การวางเงินประกัน, และการจ่ายค่าบริการธุรกิจต่างๆ</p>\n<p>หลังจากนี้สิงคโปร์จะเลิกออกเช็คธุรกิจภายใน 31 ธันวาคม 2025 และจะเลิกรับเช็คมาขึ้นเงินภายใน 31 ธันวาคม 2026</p>\n<p>ที่มา - <a href=\"https://www.mas.gov.sg/news/media-releases/2024/mas-and-abs-announce-launch-of-edp-solutions-in-mid-2025\">MAS</a></p>\n<p><img alt=\"No Description\" src=\"https://www.blognone.com/sites/default/files/externals/00be7f8fd58276b937cfe717f4c6020b.jpeg\" /></p>\n<p>ภาพประกอบสร้างจากปัญญาประดิษฐ์</p>\n</div></div></div><div><div>Topics: </div><div><div><a href=\"/topics/mas\">MAS</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3bc309e1faa4d46cce7925a0485a4fab70b1e82b8720ceec68569ddf23640a7","category":"Thai"}