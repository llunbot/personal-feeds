{"title":"กูเกิลออก Wear OS 5.1 รุ่นพรีวิว ขยับมาใช้แกน Android 15 แทน Android 14","link":"https://www.blognone.com/node/143323","date":1732590538000,"content":"<div><div><div><p>กูเกิลออกระบบปฏิบัติการ Wear OS 5.1 รุ่นพรีวิวมาแบบเงียบๆ การเปลี่ยนแปลงสำคัญคือเปลี่ยนแกนของระบบปฏิบัติการจาก Android 14 ที่ใช้ใน Wear OS 5.0 มาเป็น Android 15 รุ่นใหม่ล่าสุด</p>\n<p>ความน่าสนใจคือกูเกิลไม่ปรับเลขเวอร์ชันของ Wear OS ขึ้นเป็นเลข 6 (เวอร์ชันใหญ่) ตามรอบของ Android หลักแล้ว กูเกิลยังไม่มีคำอธิบายใดๆ ว่าทำไมถึงเลือกตั้งเลขเวอร์ชันเป็น 5.1 แต่คาดว่าเป็นเพราะมีฟีเจอร์ใหมเข้ามาไม่เยอะนัก ในแง่ผู้ใช้น่าจะไม่เห็นความเปลี่ยนแปลงใดๆ เลย</p>\n<p>นอกจากตัวแกนระบบปฏิบัติการแล้ว ฟีเจอร์ใหม่สำหรับอุปกรณ์สวมใส่มีเพิ่มเข้ามา 2 อย่าง ได้แก่</p>\n<ul>\n<li>รองรับ Credential Manager API จัดการกระบวนล็อกอิน แบบเดียวกับอุปกรณ์ Android อื่นๆ</li>\n<li>รองรับการเลือกเล่นสื่อ (วิดีโอ-เสียง) ผ่านลำโพงของอุปกรณ์สวมใส่ (ถ้าอุปกรณ์นั้นมี)</li>\n</ul>\n<p>ที่มา - <a href=\"https://developer.android.com/training/wearables/versions/5-1#release-notes\">Android Developers</a>, <a href=\"https://www.androidpolice.com/wear-os-5-1-android-studio/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/8b1d0e496e9dc125ecb30b5223ddd619.png\" /></p>\n<blockquote><p>Confirmed: Wear OS 5.1 is the next version of Wear OS, and it's based on Android 15 just as I previously reported. <a href=\"https://t.co/t0pgSRpCW6\">https://t.co/t0pgSRpCW6</a> <a href=\"https://t.co/lXLkbyxti6\">pic.twitter.com/lXLkbyxti6</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1861064684826251701?ref_src=twsrc%5Etfw\">November 25, 2024</a></p></blockquote>\n</div></div></div><div><div>Topics: </div><div><div><a href=\"/topics/wear-os\">Wear OS</a></div><div><a href=\"/topics/google\">Google</a></div><div><a href=\"/topics/android-15\">Android 15</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e45882f003c87bc232ca2a434073f91c85c65719b96d831129492fb4a2a6b6fa","category":"Thai"}