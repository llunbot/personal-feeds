{"title":"วงการคริปโตร่วมบล็อคธุรกรรมที่แฮก Ethereum จาก Bybit, ไม่ปฎิเสธแนวทางย้อนธุรกรรมแฮกเกอร์","link":"https://www.blognone.com/node/144870","date":1740330392000,"content":"<div><div><div><p>หลังจากตลาดคริปโต Bybit ถูกแฮกครั้งใหญ่ กว่า 400,000 ETH รวมมูลค่า 47,000 ล้านบาท ตอนนี้ก็มีคำถามว่าวงการคริปโตจะรับมือกับ Ethereum ก้อนใหญ่เช่นนี้อย่างไร Ben Zhou ซีอีโอของ Bybit ก็ออกมา<a href=\"https://x.com/benbybit/status/1893308525448675423\">คุยกับชุมชนผ่านทาง Twitter Spaces</a> ว่าจะทำทุกทางเพื่อดึงเงินกลับมาให้ได้ โดยตอนนี้มีมาตรการแรกคือตั้งเงินรางวัลสำหรับผู้ที่ดึงเงินกลับมาได้เป็นเงิน 140 ล้านดอลลาร์สหรัฐฯ หรือ 10% ของมูลค่าที่ถูกขโมยไป</p>\n<p>เมื่อชุมชนถามว่าจะเสนอให้มีการลบรายการโอนเงินที่คนร้ายขโมยไปหรือไม่ Zhou ไม่ปฎิเสธแต่ระบุว่าเป็นเรื่องของชุมชน และหากจะมีการย้อนกลับจริงก็อาจจะต้องมีการโหวตกัน แต่เขาไม่แน่ใจว่าท่าทีของชุมชนจะเป็นอย่างไร โดยกระบวนการลบธุรกรรมของคนร้ายที่โขมยเงินใน Ethereum นั้นเคยเกิดขึ้นมาแล้วเมื่อ<a href=\"https://www.blognone.com/node/82433\">ปี 2016 เมื่อ TheDAO ถูกขโมย Ethereum ออกไป 3.6 ล้าน ETH</a> โดยตอนนั้นมีมูลค่า 50 ล้านดอลลาร์สหรัฐฯ ชุมชน Ethereum ตัดสินใจย้อนรายการธุรกรรม แต่บางส่วนที่ไม่เห็นด้วยก็ออกไปตั้ง Ethereum Classic คงธุรกรรมของคนร้ายต่อไป</p>\n<p>บริการคริปโตต่างๆ เริ่มแบนบัญชีที่เกี่ยวข้องกับการแฮก Bybit เช่น ตลาดคริปโต Bitget, USDt ของ Tether ล็อกเงินบางส่วนของคนร้าย ตัว Zhou ออกมาขอบคุณคนในวงการอีกนับสิบแต่ไม่ได้ระบุว่าใครช่วยเหลือส่วนไหนบ้าง ทางด้าน Bybit นั้น<a href=\"https://hackscan.hackbounty.io/public/hack-address.json\">เปิด API สำหรับเผยแพร่รายการบัญชีที่เกี่ยวข้องกับคนร้ายที่แฮกเงินไป</a> เพื่อให้ตลาดคริปโตทั่วโลกบล็อคบัญชีเหล่านี้ได้</p>\n<p>ที่มา - <a href=\"https://cointelegraph.com/news/bybit-ceo-discusses-possibility-ethereum-blockchain-rollback\">CoinTelegraph</a></p>\n<p><img alt=\"No Description\" src=\"https://www.blognone.com/sites/default/files/externals/e30ad0f704eaf668ffc71c82dcc4c984.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b409fc91d81ab82d054322d9da8fa0e71b230a751ec3122f106504d9f9a6607","category":"Thai"}