{"title":"กูเกิลเสนอ API สำหรับตรวจสอบเบราว์เซอร์, Vivaldi ออกมาเตือนว่าสร้างระบบปิด","link":"https://www.blognone.com/node/135029","date":1690438950000,"content":"<div><div><div><p>ทีมวิศวกรจากกูเกิลเสนอ Web Environment Integrity API (WEI) ฟีเจอร์ในเบราว์เซอร์ที่เปิดให้เว็บตรวจสอบได้ว่าผู้ใช้กำลังเข้าใช้งานด้วยเบราว์เซอร์ที่น่าเชื่อถือ ไม่มีการดัดแปลง</p>\n<p>ประโยชน์ของ API นี้ เช่น สำหรับตรวจสอบการเข้าเว็บด้วยบ็อต, การสร้างบัญชีจำนวนมากๆ บนบริการต่างๆ, การตรวจสอบยอด engagement หรือยอดการชมโฆษณาว่าไม่ได้มาจากบ็อต</p>\n<p>แนวทางการทำงานของ WEI นั้นคล้ายกับ <a href=\"https://www.blognone.com/node/128904\">Private Access Token (PAT) ของแอปเปิล</a> แต่จะเปิดเผยข้อมูลให้เว็บมากกว่าเพื่อให้ใช้งานด้านอื่นได้ เช่นเว็บธนาคารสามารถล็อกไม่ให้ใช้งานจากอุปกรณ์เก่าที่ไม่มีแพตช์แล้ว หรือ “สัญญาณบางอย่าง” เพื่อจำกัดความถี่ในการใช้งานจากอุปกรณ์หนึ่งๆ โดยทีมงานยืนยันว่าไม่ต้องการใส่หมายเลขประจำตัวอุปกรณ์​ (ซึ่งจะทำให้เว็บสามารถติดตามผู้ใช้ได้อย่างละเอียด)</p>\n<p>API รูปแบบนี้เปิดให้เจ้าของแพลตฟอร์ม เช่น Google Play หรือ Microsoft Store สามารถเลือกรับรองเบราว์เซอร์ตัวใดได้บ้าง ทำให้ผู้ผลิตเบราว์เซอร์รายเล็กอย่าง <a href=\"https://vivaldi.com/blog/googles-new-dangerous-web-environment-integrity-spec/\">Vivaldi ออกมาแสดงความไม่พอใจ</a> และชี้ประเด็นว่ากูเกิลพยายามเพิ่ม API สำหรับติดตามขอข้อมูลผู้ใช้มาหลายตัว เช่น FLOC, TOPIC, และ Client Hints</p>\n<p>ที่มา - <a href=\"https://github.com/RupertBenWiser/Web-Environment-Integrity/blob/main/explainer.md#challenges-and-threats-to-address\">GitHub: Web-Environment-Integrity</a></p>\n<p><img alt=\"No Description\" src=\"https://www.blognone.com/sites/default/files/externals/ef4261771d51c29094e8af27404a6f3b.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/internet\">Internet</a></div><div><a href=\"/topics/browser\">Browser</a></div><div><a href=\"/topics/drm\">DRM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a58f6f36eb9c58733b80a4375eedf224148f88de14d3d6cd0659d0d57a2e45e","category":"Thai"}