{"title":"ตามเทรนด์โลก LinkedIn ดันคอนเทนต์วิดีโอสั้นแนวตั้ง ปริมาณการรับชมเพิ่มขึ้น 36%","link":"https://www.blognone.com/node/144478","date":1738567071000,"content":"<div><div><div><p>LinkedIn ที่ช่วงหลังหันมาผลักดัน<a href=\"https://www.blognone.com/node/138953\">วิดีโอสั้นแนวตั้งตามสมัยนิยม</a> เปิดเผยว่ายุทธศาสตร์นี้ประสบความสำเร็จ โดยมีจำนวนการชมวิดีโอสั้นแนวตั้งเพิ่มขึ้น 36% ในช่วงไตรมาส 4 ของปี 2024 และจำนวนการโพสต์วิดีโอสั้นเติบโตเป็น 2 เท่าเมื่อเทียบกับโพสต์ประเภทอื่น</p>\n<p>เว็บไซต์ด้านโฆษณา Digiday สัมภาษณ์ครีเอเตอร์สายวิดีโอชื่อ <a href=\"https://www.linkedin.com/in/natalie-corporate-natalie-0b634a231/\">Corporate Natalie</a> ที่ทำคอนเทนต์ลงแพลตฟอร์มอื่นๆ ด้วย เธอเล่าว่าผู้ใช้ LinkedIn มีพฤติกรรมรับชมวิดีโอนานกว่าบนแพลตฟอร์มอื่นๆ ซึ่งต่างจากวิดีโอของเธอที่ลง TikTok หรือ Instagram ผู้ใช้มักเลิกชมเมื่อผ่านไปแค่ 5-6 วินาทีเท่านั้น</p>\n<p>กลุ่มครีเอเตอร์สาย LinkedIn สรุปกันว่าอัลกอริทึมของ LinkedIn ตอนนี้ช่วยดันคอนเทนต์วิดีโอมากเป็นพิเศษ​ แม้บริษัทไม่ได้เปิดเผยหรือยอมรับว่าเป็นเรื่องจริงหรือไม่</p>\n<p>ที่มา - <a href=\"https://digiday.com/media/linkedins-video-push-appears-to-be-working-in-2025/\">Digiday</a>, <a href=\"https://news.linkedin.com/2025/linkedin-business-highlights-from-microsoft-s-q2-fy25-earnings\">LinkedIn</a></p>\n<p><img alt=\"No Description\" src=\"https://www.blognone.com/sites/default/files/externals/f643a53973af734cd4632bbdab08e571.jpeg\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/social-media\">Social Media</a></div><div><a href=\"/topics/online-video\">Online Video</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1a257c15fb303cd789e8f8b8e9d6789955d5367afdeacdba6cab035fd54b070","category":"Thai"}