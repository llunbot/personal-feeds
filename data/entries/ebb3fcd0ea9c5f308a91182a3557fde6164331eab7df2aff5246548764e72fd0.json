{"title":"Microsoft อยากเอาเกม และบริการ Game Pass ไปลงคอนโซลของ PlayStation และ Nintendo","link":"https://www.blognone.com/node/137016","date":1701332222000,"content":"<div><div><div><p>Tim Stuart ซีเอฟโอของ Xbox เปิดเผยที่งาน Wells Fargo TMT Summit ว่าบริษัทต้องการนำเกม first party ของบริษัทเอง และบริการ  Game Pass ไปลงทุกหน้าจอ (Every Screen) ที่สามารถเล่นเกมได้</p>\n<p>Tim Stuart แสดงความเห็นในงานโดยระบุว่าเป็นการเปลี่ยนแปลงกลยุทธ์ของบริษัท แต่ยังไม่ได้ประกาศอะไรชัดเจนในงานครั้งนี้โดยไมโครซอฟท์มองว่าต้องการนำเกมไปลงทุกหน้าจอรวม</p>\n<p>ถึงสมาร์ททีวี, อุปกรณ์มือถือ และรวมถึงเครื่องเกมคอนโซลที่ Xbox เคยมองว่าเป็นคู่แข่งอย่าง PlayStation และ Nintendo ด้วย</p>\n<p>ก่อนหน้านี้ Microsoft เคยพูดเกี่ยวกับการนำ Game Pass ไปยัง Nintendo Switch เมื่อปี 2019 และข่าวลือในอดีตระบุว่าบริษัทกำลังเจรจากับ Nintendo เพื่อให้การขยายบริการสมัครสมาชิกเกิดขึ้น อย่างไรก็ตามปัจจุบันบริษัทยังไม่ได้นำบริการนี้มาสู่แพลตฟอร์มของ Nintendo แต่อย่างใด</p>\n<p><img src=\"https://www.blognone.com/sites/default/files/externals/0baa21619ac831c970ee70e58fd13dad.jpg\" /></p>\n<p>ที่มา - <a href=\"https://www.gamespot.com/articles/microsoft-wants-game-pass-on-playstation-nintendo-and-every-screen-possible/1100-6519551/\">Gamespot</a> via <a href=\"https://gamingbolt.com/xbox-wants-to-bring-game-pass-to-every-screen-possible\">Gamingbolt</a></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebb3fcd0ea9c5f308a91182a3557fde6164331eab7df2aff5246548764e72fd0","category":"Thai"}