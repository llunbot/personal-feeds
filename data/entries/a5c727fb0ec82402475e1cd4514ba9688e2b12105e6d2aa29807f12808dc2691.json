{"title":"Huawei ตั้งศูนย์วิจัยพัฒนาผลิตเครื่องจักร EUV สำหรับใช้ในการผลิตชิป","link":"https://www.blognone.com/node/139280","date":1713439399000,"content":"<div><div><div><p>มีรายงานว่า Huawei ได้จัดตั้งศูนย์วิจัยและพัฒนาแห่งใหม่ใกล้กับเซี่ยงไฮ้ ประเทศจีน เพื่อพัฒนาเครื่องจักรสำหรับใช้ในการผลิตชิป แบบเดียวกับเครื่องจักรยิงเลเซอร์ที่มีผู้ผลิตรายสำคัญในโลกอย่าง ASML, Canon และ Nikon ซึ่งน่าจะเป็นผลจาก<a href=\"https://www.blognone.com/node/132988\">มาตรการควบคุมการส่งออกเครื่องจักร</a>เหล่านี้ไปที่จีนตามแรงกดดันของสหรัฐฯ</p>\n<p>ปัจจุบันเครื่องจักรผลิตชิป lithography ที่ผู้ผลิตในจีนสามารถนำเข้าได้ เป็นเทคโนโลยีระดับ 28 นาโนเมตร ขึ้นไป ซึ่งศูนย์วิจัยของ Huawei นี้ มีแผนพัฒนาเครื่องจักรที่ระดับเล็กกว่านั้น หรือทำให้ได้ถึง 14-16 นาโนเมตร</p>\n<p>ศูนย์วิจัยนี้ตั้งอยู่ในเขตชิงผูของเซี่ยงไฮ้ ซึ่งมีสำนักงานด้านการออกแบบชิปของ Huawei ชื่อ HiSilicon T และศูนย์วิจัยเทคโนโลยีสื่อสารไร้สายกับสมาร์ทโฟนอยู่ในบริเวณนั้นด้วย</p>\n<p>ที่มา: <a href=\"https://www.tomshardware.com/tech-industry/semiconductors/huawei-builds-major-tool-randd-center-in-shanghai-to-develop-lithography-and-fab-equipment-report-says\">Tom's Hardware</a></p>\n<p><img src=\"https://www.blognone.com/sites/default/files/externals/45b126d8a560c761f2589b1be4fc529e.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5c727fb0ec82402475e1cd4514ba9688e2b12105e6d2aa29807f12808dc2691","category":"Thai"}