{"title":"Dropbox เปิดตัว Dropbox Dash และ Dropbox AI ใช้ AI ช่วยค้นหาไฟล์ สรุปเนื้อหา เชื่อมต่อบริการอื่นได้ด้วย","link":"https://www.blognone.com/node/134489","date":1687418527000,"content":"<div><div><div><p>ปัจจุบันบริการพื้นที่จัดเก็บข้อมูลมีตัวเลือกที่หลากหลายมากยิ่งขึ้น จากที่ผู้คนเคยจัดเก็บข้อมูลแค่ในเครื่องของตน ตอนนี้ก็แบ่งไปจัดเก็บบนเบราว์เซอร์และแอปต่าง ๆ จนผู้ใช้เกิดความสับสนและใช้เวลานานในการค้นหาไฟล์  Dropbox หวังจะแก้ปัญหาดังกล่าวจึงประกาศเปิดตัวฟีเจอร์ใหม่อย่าง Dropbox Dash และ Dropbox AI</p>\n<p><strong>Dropbox Dash</strong> เครื่องมือช่วยค้นหาไฟล์หรือข้อมูลบนเครื่องและเบราว์เซอร์ต่าง ๆ ได้ในที่เดียว โดยเชื่อมต่อกับแพลตฟอร์มหลัก ๆ เช่น Google Workspace, Microsoft Outlook, Salesforce และในไม่ช้า Dropbox Dash จะสามารถใช้ Generative AI ดึงข้อมูลจากไฟล์ของผู้ใช้และบริษัท เพื่อตอบคำถามผู้ใช้งาน เช่น กลยุทธ์ของบริษัทในปี 2566 คืออะไร ?</p>\n<p><img alt=\"No Description\" src=\"https://www.blognone.com/sites/default/files/externals/2c8be93bed775281dfd0b090ec30aeaa.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bb25507673d13d07d75ce0e4ec39104e.jpg\" /></p>\n<p>นอกจากนี้ Dropbox Dash ยังมีฟีเจอร์ย่อยอย่าง Stack และ Start Page</p>\n<ul>\n<li>Stack ชุดคอลเลคชันข้อมูลที่ผู้ใช้สามารถจัดเก็บลิงก์ และเรียกค้น URL ตามความต้องการ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/366336cbfd5f315a986792f147b000ed.jpg\" /></p>\n<ul>\n<li>Start Page แดชบอร์ดที่ผู้ใช้สามารถเข้าถึงบริการต่าง ๆของ Dash หรือเป็นทางลัดเพื่อทำงานหรือเข้าประชุมได้จากหน้าต่างเดียว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ce26a9f85fc7a992b1fcb37deed799f1.jpg\" /></p>\n<p><strong>Dropbox AI</strong> เป็นเครื่องมือช่วยสรุปเนื้อหาเอกสารหรือวีดีโอของผู้ใช้ ให้เป็นข้อความสั้น ๆ  ผู้ใช้ยังสามารถถามคำถามที่เกี่ยวข้องกับไฟล์ดังกล่าวเพื่อให้ AI ช่วยหาคำตอบได้ เช่น สัญญานี้จะหมดอายุเมื่อไหร่ ?  และอีกไม่นาน Dropbox AI จะสามารถใช้กับโฟลเดอร์หรือบัญชี Dropbox ทั้งหมดของผู้ใช้ได้</p>\n<p><img alt=\"No Description\" src=\"https://www.blognone.com/sites/default/files/externals/be97aced43ab5b3021c50a97822d84d8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3aade08a63484f39edcdf9a58423fed9.jpg\" /></p>\n<p>ตอนนี้ Dropbox Dash ในรุ่น beta จะเปิดให้บริการแค่ลูกค้าบางรายและให้บริการเป็นภาษาอังกฤษ ส่วน Dropbox AI จะอยู่ในรุ่น alpha ซึ่งพร้อมให้บริการในสหรัฐตั้งแต่วันนี้ สำหรับลูกค้า Dropbox Pro และจะเริ่มให้ทีม Dropbox บางทีมได้ทดลองใช้</p>\n<p>ที่มา : <a href=\"https://blog.dropbox.com/topics/product/introducing-AI-powered-tools\">Dropbox</a></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/cloud-storage\">Cloud Storage</a></div><div><a href=\"/topics/usa\">USA</a></div><div><a href=\"/topics/artificial-intelligence\">Artificial Intelligence</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9dad8a16effc80984eda1b72dcbe9114cde35336fbdddacf23632fc96b9b2484","category":"Thai"}