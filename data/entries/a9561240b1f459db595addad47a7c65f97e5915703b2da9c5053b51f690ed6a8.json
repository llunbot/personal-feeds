{"title":"Tidal ปลดพนักงาน 25% ยุบฝ่าย Product และ Marketing","link":"https://www.blognone.com/node/142880","date":1730389058000,"content":"<div><div><div><p>มีรายงานว่าแอปฟังเพลงสตรีมมิ่ง Tidal เตรียมปลดพนักงานอีกครั้ง ซึ่งถือเป็นครั้งที่สองของปีนี้ โดย Jack Dorsey ซีอีโอ Block ซึ่งปัจจุบันเป็น<a href=\"https://www.blognone.com/node/121526\">เจ้าของ Tidal</a> ได้แจ้งกับพนักงานถึงแผนดังกล่าว</p>\n<p>อดีตซีอีโอและผู้ร่วมก่อตั้ง Twitter บอกว่าการปลดพนักงานรอบนี้ เพื่อให้โครงสร้างองค์กรของ Tidal กลับไปอยู่ในโหมดสตาร์ทอัป มีจำนวนพนักงานที่น้อยลง การดำเนินการและตัดสินใจทำได้รวดเร็วขึ้น</p>\n<p>พนักงานที่ได้รับผลกระทบในรอบนี้เป็นฝ่ายดูแลบริหารผลิตภัณฑ์และการตลาดทั้งหมด ซึ่ง Dorsey บอกว่าจากนี้ Tidal จะใช้วิศวกรรมและการออกแบบนำองค์กร ฝ่ายเหล่านี้จึงถูกตัดออกไป</p>\n<p>Tidal ไม่ได้ประกาศจำนวนพนักงานที่ถูกปลดออกในครั้งนี้ แต่มีแหล่งข่าวบอกว่าประมาณ 100 คน คิดเป็น 25% ของพนักงานทั้งบริษัท</p>\n<p>ที่มา: <a href=\"https://www.engadget.com/entertainment/music/tidal-which-is-in-dire-need-of-some-good-marketing-lays-off-its-entire-product-marketing-team-143045120.html\">Engadget</a></p>\n<p><img src=\"https://www.blognone.com/sites/default/files/externals/b82903a7636bc435066aac5b74f2cd02.jpg\" /></p>\n</div></div></div><div><div>Topics: </div><div><div><a href=\"/topics/tidal\">Tidal</a></div><div><a href=\"/topics/layoff\">Layoff</a></div><div><a href=\"/topics/jack-dorsey\">Jack Dorsey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9561240b1f459db595addad47a7c65f97e5915703b2da9c5053b51f690ed6a8","category":"Thai"}