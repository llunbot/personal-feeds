{"title":"ตำรวจออสเตรเลียดำเนินคดีผู้ให้บริการทำเว็บหน่วยงานรัฐปลอมให้แก๊งคอนเซ็นเตอร์ไปหลอกเหยื่อ","link":"https://www.blognone.com/node/140549","date":1719208082000,"content":"<div><div><div><p>ตำรวจออสเตรเลียดำเนินคดีชายวัย 31 ปีผู้สร้างบริการ iSpoof ที่ใช้สำหรับทำเว็บไซต์ธนาคาร, สรรพากร, หรือหน่วยงานที่น่าเชื่อถืออื่นๆ เพื่อให้บริการสำหรับแก๊งคอลเซ็นเตอร์ต่างๆ ไปหลอกเหยื่อชาวออสเตรเลียอีกทีหนึ่ง โดยเว็บให้บริการครบวงจร รวมถึงการปลอม caller ID ในโทรศัพท์ให้ตรงกับชื่อหน่วยงาน</p>\n<p>คดีนี้อาศัยการตามจับมาหลายปี โดยตำรวจเนเธอร์แลนด์ทลายเซิร์ฟเวอร์ไปเมื่อปี 2021 และผู้ร่วมแก๊งในลอนดอนถูกจับไปเมื่อปี 2022 โดยทราบว่ามีชาวออสเตรเลียร่วมเครือข่าย แต่หาตัวไม่พบ จนกระทั่งตำรวจได้เบาะแสว่ามีเหยื่อถูกนำชื่อไปเปิดบัญชีโดยไม่ได้รับอนุญาต</p>\n<p>ชายผู้นี้ระวังตัวเป็นอย่างมาก โดยเปิดบัญชีธนาคารและบัญชีคริปโตต่างๆ ด้วยตัวตนที่ปลอมมาทั้งหมดทำให้ตามจับได้ยาก จนกระทั่งตำรวจบุกบ้านแล้วอุปกรณ์ต่างๆ ก็ยังเข้ารหัสเอาไว้ แต่ระหว่างการจับกุมมีพีซีเครื่องหนึ่งปลดล็อกเอาไว้ทำให้ตำรวจเข้าตรวจสอบแชตได้</p>\n<p>โดยรวมชายผู้นี้ถูกลงโทษ 6 กระทง รวมจำคุก 2 ปี ห้ามปล่อยตัวก่อน 10 เดือน</p>\n<p>ที่มา - <a href=\"https://www.afp.gov.au/news-centre/media-release/melbourne-man-sentenced-cyber-enabled-identity-theft-offences\">Australian Federal Police</a>, <a href=\"https://www.itnews.com.au/news/melbourne-man-caught-in-scam-services-site-investigation-sentenced-609073\">IT News</a></p>\n<p><img alt=\"No Description\" src=\"https://www.blognone.com/sites/default/files/externals/83fb136f4c1f43cbdc61447ec2255eb3.png\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac7ea867bb273bbc20f5fe52a425f8eabd5c7fd6f445b54a46fe99a5276b2de3","category":"Thai"}