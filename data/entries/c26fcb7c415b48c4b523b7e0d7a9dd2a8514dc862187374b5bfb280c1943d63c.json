{"title":"[ไม่ยืนยัน] ทางการฝรั่งเศสอาจแจ้งความผิด NVIDIA ประเด็นผูกขาดการแข่งขัน","link":"https://www.blognone.com/node/140683","date":1719879792000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้อง ระบุว่าหน่วยงานกำกับดูแลการแข่งขันทางการค้าของฝรั่งเศส อาจแจ้งความผิด NVIDIA ในการผูกขาดการแข่งขัน ซึ่งจะถือเป็นกรณีแรก ๆ ที่ NVIDIA ถูกแจ้งความผิด</p>\n<p>คาดว่าเหตุการณ์นี้ เกี่ยวข้องกับเหตุการณ์เมื่อ<a href=\"https://www.blognone.com/node/136008\">เดือนกันยายน</a>ปีที่แล้ว ที่มีรายงานว่าหน่วยงานกำกับดูแลของฝรั่งเศสได้เข้าตรวจสอบบริษัทผู้ผลิตจีพียูรายหนึ่ง คาดว่าเป็น NVIDIA ในประเด็นการใช้แนวทางที่ต่อต้านการแข่งขันของตลาดจีพียู โดยเชื่อมโยงกับผู้ให้บริการคลาวด์รายใหญ่</p>\n<p>เมื่อสัปดาห์ที่แล้วหน่วยงานกำกับดูแลของฝรั่งเศส ก็ได้เผยแพร่รายงานที่ระบุว่าการพัฒนา Generative AI ของผู้ให้บริการรายต่าง ๆ ล้วนต้องพึ่งพาการทำงานบน CUDA ของ NVIDIA และระบุถึงการลงทุนของ NVIDIA ในบริษัทด้าน AI เช่น CoreWeave ซึ่งทำให้ผู้พัฒนาจำเป็นต้องพึ่งพาแพลตฟอร์มของ NVIDIA มากยิ่งขึ้น</p>\n<p>NVIDIA ปฏิเสธที่จะให้ความเห็นต่อรายงานดังกล่าว ส่วนหน่วยงานฝรั่งเศสระบุว่าความเห็นมีตามรายงานที่เผยแพร่ไปก่อนหน้านี้</p>\n<p>ที่มา: <a href=\"https://www.reuters.com/technology/french-antitrust-regulators-preparing-nvidia-charges-sources-say-2024-07-01/\">Reuters</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/france\">France</a></div><div><a href=\"/topics/nvidia\">NVIDIA</a></div><div><a href=\"/topics/antitrust\">Antitrust</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c26fcb7c415b48c4b523b7e0d7a9dd2a8514dc862187374b5bfb280c1943d63c","category":"Thai"}