{"title":"Spotify ปรับปรุงแอปใหม่ เพิ่มพรีวิวเพลง-คอนเทนต์ ศิลปินใส่วิดีโอสั้นแนวตั้งได้","link":"https://www.blognone.com/node/132936","date":1678320035000,"content":"<div><div><div><p>Spotify ประกาศปรับปรุงการออกแบบภายในแอปใหม่ โดยบอกว่าพฤติกรรมผู้ฟังตอนนี้ เน้นการดูพรีวิวมากขึ้นก่อนตัดสินใจฟังหรือดูเนื้อหาทั้งหมด Spotify จึงเพิ่มคุณสมบัติเหล่านี้ ซึ่งช่วยให้ครีเอเตอร์เข้าหาผู้ฟังได้ดีขึ้นเช่นกัน</p>\n<p>การเปลี่ยนแปลงในหน้า Home จะเพิ่มพรีวิวเนื้อหาเบื้องต้น มีผลทั้งส่วนของเพลง พอดคาสต์ และหนังสือเสียง ส่วนในหน้า Search เพิ่มคลิปวิดีโอแนวตั้งขึ้นมาที่หัวข้อบนสุด โดยเป็นเพลงแนะนำ หรือเพลงจากเพลย์ลิสต์ที่มีการอัพเดต โดยใช้ AI คัดเลือกเนื้อหาสำหรับผู้ใช้งานแต่ละคน</p>\n<p>นอกจากนี้ Spotify ยังเพิ่มคุณสมบัติใหม่สำหรับครีเอเตอร์-ศิลปิน โดยสามารถใส่คลิปสั้นความยาว 30 วินาที ในหน้าโปรไฟล์ และยังสามารถเพิ่มนาฬิกานับถอยหลัง ก่อนกำหนดปล่อยผลงานใหม่ล่าสุดให้ได้ฟังพร้อมกันอีกด้วย</p>\n<p>ฟีเจอร์อื่นที่ Spotify ประกาศเช่นกันได้แก่ <a href=\"https://www.blognone.com/node/132737\">ฟีเจอร์ DJ</a>, Smart Shuffle เล่นเพลงถัดไป โดยคัดสรรเพลงจากนอกเพลย์ลิสต์มาเพิ่มให้ และ Autoplay for Podcasts เลือกพอดคาสต์เนื้อหาที่น่าสนใจมาเล่นต่อให้ทันที</p>\n<p>ที่มา: <a href=\"https://newsroom.spotify.com/2023-03-08/new-home-page-scroll-clips-previews/\">Spotify</a> ผ่าน <a href=\"https://techcrunch.com/2023/03/08/spotify-introduces-countdown-pages-and-its-own-stories-feature/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/36d8d9dd06d07f9d3ce5e6ea0c467856.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"f320d99fb2c07b6fec5bd350e3364a277349c3539d5e9dd0e6ec11","category":"Thai"}