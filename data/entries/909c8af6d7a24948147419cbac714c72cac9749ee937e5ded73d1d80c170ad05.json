{"title":"17LIVE เตรียมเข้าตลาดหุ้นสิงคโปร์ ด้วยวิธีขายกิจการให้บริษัท SPAC มูลค่าดีลราว 700-800 ล้านดอลลาร์","link":"https://www.blognone.com/node/136042","date":1696294202000,"content":"<div><div><div><p>Vertex Technology Acquisition Corp (VTAC) บริษัทในประเทศสิงคโปร์ที่ตั้งมาเพื่อซื้อกิจการธุรกิจแล้วนำเข้าตลาดหลักทรัพย์ หรือวิธี SPAC ประกาศซื้อกิจการ 17LIVE แพลตฟอร์มไลฟ์ยอดนิยมในญี่ปุ่นและไต้หวัน โดยมูลค่าดีลจะอยู่ในช่วง 925.1-1,161.1 ล้านดอลลาร์สิงคโปร์ หรือคิดเป็นดอลลาร์สหรัฐที่ประมาณ 730-846 ล้านดอลลาร์</p>\n<p>หลังการซื้อกิจการเสร็จสิ้นทุกขั้นตอน 17LIVE จะนำหุ้นบริษัทเข้ามาซื้อขายในตลาดหลักทรัพย์สิงคโปร์</p>\n<p>17LIVE เป็นแพลตฟอร์มไลฟ์สตรีมที่มีส่วนแบ่งรายได้สูงในญี่ปุ่นและไต้หวัน โดยมีส่วนแบ่ง 20.8% ในญี่ปุ่น และ 26.9% ในไต้หวัน บริษัทยังทำตลาดในหลายประเทศโดยเฉพาะภูมิภาคเอเชีย เช่น สิงคโปร์ ฟิลิปปินส์ อินเดีย มาเลเซีย รายได้ในปี 2022 363.7 ล้านดอลลาร์ และมี EBITDA เป็นบวกมาตั้งแต่ปี 2020 ตัวเลขปี 2022 อยู่ที่ 15.8 ล้านดอลลาร์</p>\n<p>ที่มา: <a href=\"https://links.sgx.com/1.0.0/corporate-announcements/LQF8PRI9DKQWJA7Z/1b75e5edf966acd60a4d6cc23a61e0bcadc26e26c9dfa1e79b8f0330c5605dc3\">VTAC</a> ผ่าน <a href=\"https://www.techinasia.com/vertexs-spac-merge-17live\">Tech In Asia</a></p>\n<p><img alt=\"No Description\" src=\"https://www.blognone.com/sites/default/files/externals/23f8faa3aaba4c8b280d48039d7bacad.png\" /></p>\n</div></div></div><div><div>Topics: </div><div><div><a href=\"/topics/acquisition\">Acquisition</a></div><div><a href=\"/topics/spac\">SPAC</a></div><div><a href=\"/topics/live-streaming\">Live Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"909c8af6d7a24948147419cbac714c72cac9749ee937e5ded73d1d80c170ad05","category":"Thai"}