{"title":"CD Projekt ยุบรวมสตูดิโอ The Molasses Flood เข้ากับสตูดิโอหลัก CDPR","link":"https://www.blognone.com/node/145785","date":1744290791000,"content":"<div><div><div><p>ข่าวความเคลื่อนไหวของเครือ CD Projekt บริษัทเกมจากโปแลนด์ ได้ยุบรวม<a href=\"https://www.blognone.com/node/137488\">สตูดิโอย่อยคือ The Molasses Flood ในบอสตัน</a> เข้าเป็นส่วนหนึ่งของ CD Projekt Red (CDPR) สตูดิโอหลักของบริษัท</p>\n<p>สตูดิโอ The Molasses Flood (ตั้งชื่อตาม<a href=\"https://en.wikipedia.org/wiki/Great_Molasses_Flood\">เหตุการณ์กากน้ำตาลรั่วไหลครั้งใหญ่ในบอสตัน ปี 1919 Great Molasses Flood</a>) ก่อตั้งในปี 2014 มีผลงานเกมไซส์เล็กมาแล้ว 2 เกมคือ The Flame in the Flood และ Drake Hollow ก่อนเข้ามาร่วมในเครือ CD Projekt ในปี 2021</p>\n<p>ตอนนี้ <a href=\"https://www.blognone.com/node/130761\">The Molasses Flood ได้รับมอบหมายให้ทำเกมมัลติเพลเยอร์ โค้ดเนม \"Sirius\" ในจักรวาล The Witcher</a> ซึ่งเป็นหนึ่งในสามโครงการเกม The Witcher ควบคู่ไปกับ <a href=\"https://www.blognone.com/node/143618\">The Witcher 4</a> (โค้ดเนม \"Polaris\") และ <a href=\"https://www.blognone.com/node/131646\">The Witcher Remake</a> (โค้ดเนม \"Canis Majoris\")</p>\n<p>Damian Isla ผู้ร่วมก่อตั้ง The Molasses Flood และผู้กำกับของเกม Sirius ประกาศใน LinkedIn ว่าตัวเขาตัดสินใจลาออกจากสตูดิโอ ส่วนการยุบรวมสตูดิโอเข้ากับสตูดิโอหลัก CDPR เป็นผลดี เพราะช่วยลดกำแพงการทำงานลง ทำงานร่วมกับทีมอื่นๆ ใน CDPR ได้ง่ายขึ้น เขาบอกว่าเกม Sirius จะออกมายอดเยี่ยมและทนไม่ไหวที่จะเห็นผลงานนี้ออกมาสู่ชาวโลก</p>\n<p>CD Projekt บอกว่าไม่มีผลกระทบต่อการพัฒนาเกมใหม่ รวมถึงเกมเก่าทั้งสองเกมก็จะได้ CDPR เป็นผู้จัดจำหน่ายต่อเหมือนเดิม</p>\n<p>ที่มา - <a href=\"https://www.linkedin.com/posts/damian-isla-815a46_well-its-the-end-of-an-era-tucked-away-activity-7315404560620044288-Qazy\">Damian Isla</a>, <a href=\"https://www.gamesindustry.biz/the-molasses-flood-merges-into-cd-projekt-red\">GamesIndustry</a></p>\n<p><img alt=\"No Description\" src=\"https://www.blognone.com/sites/default/files/externals/f6ddc238c899ef95e4efb71309ec91ac.jpeg\" /></p>\n<p><img src=\"https://www.blognone.com/sites/default/files/externals/f7df07eb35d03831d852ee01c0d8e8ca.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div><div><a href=\"/topics/the-witcher\">The Witcher</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"968bdf97e783f1a7807c61bf177472189fa7f7433d43a9aafd71f16abca6afbb","category":"Thai"}