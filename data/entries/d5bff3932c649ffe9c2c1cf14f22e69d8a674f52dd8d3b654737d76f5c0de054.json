{"title":"Cloudflare ซื้อกิจการ Outerbase ผู้พัฒนาระบบจัดการฐานข้อมูล","link":"https://www.blognone.com/node/145740","date":1744118269000,"content":"<div><div><div><p>Cloudflare ประกาศซื้อบริษัท Outerbase ผู้พัฒนาระบบจัดการฐานข้อมูล</p>\n<p>บริษัท Outerbase เริ่มต้นจากการเป็น UI สำหรับจัดการฐานข้อมูล ที่แสดงข้อมูลเป็นตาราง แก้ไข โดยไม่ต้องสนใจโครงสร้างของภาษา SQL แต่ภายหลังก็ขยายธุรกิจไปยังส่วนอื่น เช่น Starbase ฐานข้อมูลที่สร้างอยู่บน Cloudflare Durable Objects แต่เข้ากันได้กับ SQLite, บริการตัวล่าสุดคือ EZQL ปัญญาประดิษฐ์สำหรับจัดการฐานข้อมูล</p>\n<p>Outerbase มีความสัมพันธ์กับ Cloudflare อยู่ก่อนแล้ว ก่อนหน้านี้คือการนำระบบจัดการของ Outerbase ไปเชื่อมกับ<a href=\"https://www.blognone.com/node/128425\">ฐานข้อมูล Cloudflare D1</a> เมื่อทำงานร่วมกันมาสักพัก Cloudflare จึงซื้อ Outerbase เข้ามาเป็นส่วนหนึ่งของบริการในเครือ</p>\n<p>Cloudflare บอกว่าอีกสักพักจะเห็นบริการของ Outerbase ถูกผนวกเข้ามายังส่วนต่างๆ ของ Cloudflare เริ่มจากช่วงไตรมาส 2/2025 เป็นต้นไป</p>\n<p>ที่มา - <a href=\"https://www.outerbase.com/blog/were-joining-cloudflare/\">Outerbase</a>, <a href=\"https://blog.cloudflare.com/cloudflare-acquires-outerbase-database-dx/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/a673086683310d7709e29fe4ddbb340e.jpeg\" /></p>\n<p>หน้าตา UI ของ Outerbase</p>\n<p><img alt=\"No Description\" src=\"https://www.blognone.com/sites/default/files/externals/c8e971805ea3a003043245e7c85e5ba5.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/database\">Database</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5bff3932c649ffe9c2c1cf14f22e69d8a674f52dd8d3b654737d76f5c0de054","category":"Thai"}