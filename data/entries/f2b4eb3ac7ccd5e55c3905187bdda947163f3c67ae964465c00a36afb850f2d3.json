{"title":"สหภาพยุโรปเตือน Meta ให้จัดการข่าวปลอม ประเด็นความขัดแย้งอิสราเอล-ฮามาส","link":"https://www.blognone.com/node/136199","date":1697092772000,"content":"<div><div><div><p>Thierry Breton กรรมาธิการยุโรปด้านตลาดในสหภาพยุโรปส่งจดหมายถึง Mark Zuckerberg ขอให้ตระหนักในการนำข่าวปลอมออกจากแพลตฟอร์ม เนื่องจากสหภาพยุโรปเห็นข่าวปลอมบนแพลตฟอร์มในประเด็นการโจมตีระหว่างอิสราเอลและฮามาสเพิ่มขึ้นจำนวนมาก จึงขอให้ Mark Zuckerberg ปฏิบัติตามอย่างเร่งด่วนภายใน 24 ชั่วโมง</p>\n<p>Meta มีหน้าที่รับผิดชอบในการตรวจสอบและลบเนื้อหาที่ผิดกฎหมายเช่น เนื้อหาของผู้ก่อการร้าย, คำพูดแสดงความเกลียดชัง ภายใต้กฎหมาย Digital Services Act ของยุโรป ถ้าไม่ปฏิบัติตามอาจส่งผลให้เสียค่าปรับ 6% จากรายได้ต่อปีของบริษัท</p>\n<p>ทางด้านโฆษกของ Meta บอกกับ CNBC ว่า หลังจากกลุ่มฮามาสโจมตีอิสราเอล Meta ได้ตั้งศูนย์ปฏิบัติการพิเศษที่มีผู้เชี่ยวชาญ รวมทั้งคนที่พูดภาษาฮีบรูและอาหรับ เพื่อติดตามสถานการณ์ที่เปลี่ยนแปลงอย่างรวดเร็ว ทีมงานทำงานตลอด 24 ชั่วโมง เพื่อให้แพลตฟอร์มปลอดภัยและดำเนินการต่อเนื้อหาที่ละเมิดนโยบายหรือกฎหมายท้องถิ่น มีการประสานงานเพื่อตรวจสอบข้อเท็จจริงกับคนในภูมิภาคเพื่อจำกัดการแพร่กระจายของข้อมูลปลอม</p>\n<p>สหภาพยุโรปยังส่งจดหมายถึง Elon Musk เจ้าของแพลตฟอร์ม X เช่นกัน โดยระบุว่า ทางหน่วยงานพบสิ่งที่บ่งชี้ว่ามีกลุ่มที่เผยแพร่ข้อมูลที่ไม่ถูกต้องและเนื้อหารุนแรงเกี่ยวกับความขัดแย้งระหว่างอิสราเอลและฮามาสบนแพลตฟอร์ม X</p>\n<p>นอกจากนี้สหภาพยุโรปยังได้รับรายงานเกี่ยวกับเนื้อหาหลอกลวงและ Deepfake บนแพลตฟอร์ม Meta ก่อนการเลือกตั้งในสโลวาเกีย Breton จึงขอให้ Zuckerberg แบ่งปันข้อมูลการจัดการเกี่ยวกับ Deepfakes ด้วยเช่นกัน</p>\n<p><img src=\"https://www.blognone.com/sites/default/files/externals/37452c8546ca62e05b8bd5c0a051f061.jpg\" alt /></p>\n<p>ที่มา: <a href=\"https://www.cnbc.com/2023/10/11/europe-gives-zuckerberg-24-hours-to-respond-about-israel-hamas-misinfo.html\">CNBC</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/israel\">Israel</a></div><div><a href=\"/topics/palestine\">Palestine</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/fake\">Fake</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2b4eb3ac7ccd5e55c3905187bdda947163f3c67ae964465c00a36afb850f2d3","category":"Thai"}