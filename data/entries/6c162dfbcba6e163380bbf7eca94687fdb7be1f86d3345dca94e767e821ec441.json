{"title":"Thunderbird ออกเวอร์ชัน 115 เปลี่ยน UI แบบใหม่ มาพร้อมโลโก้ใหม่","link":"https://www.blognone.com/node/134802","date":1689168751000,"content":"<div><div><div><p>Thunderbird ออกเวอร์ชัน 115 ตามนโยบายออกรุ่นใหม่ปีละครั้ง (แต่นับเลขตาม Firefox <a href=\"https://www.blognone.com/node/129176\">ปีที่แล้วคือเวอร์ชัน 102</a>) ของใหม่ที่สำคัญคือ <a href=\"https://www.blognone.com/node/132588\">UI ตัวใหม่ที่ชื่อ Supernova</a> สวยงามขึ้นกว่าเดิม พร้อมเปลี่ยนโลโก้ของ Thunderbird ใหม่เพื่อสะท้อนการเข้าสู่ยุคใหม่ของซอฟต์แวร์ตัวนี้ด้วย</p>\n<p>การเปลี่ยนแปลงสำคัญของ UI ใหม่คือย้ายช่อง search มาไว้ด้านบนสุด, แถบเครื่องมือเดิมถูกจับแยกออกเป็นส่วนๆ ไปอยู่ตามแต่ละ pane ที่เกี่ยวข้อง, ไอคอนต่างๆ ถูกวาดใหม่หมด, UI แบบใหม่สามารถตั้งค่าความหนาแน่นของปุ่ม (density) ได้ 3 ระดับตามต้องการ, เพิ่มช่องแสดงอีเมลตาม tag ที่กำหนด (ใครอยากดู UI ใหม่แบบเต็มๆ เข้าไปดูได้จาก<a href=\"https://www.thunderbird.net/en-US/thunderbird/115.0/whatsnew/\">หน้าเว็บ Supernova</a>)</p>\n<p>ส่วนในแง่ฟีเจอร์ รองรับการเปิดไฟล์อีเมล .eml ในแท็บได้แล้ว, รองรับการเก็บคีย์ OpenPGP ในเซิร์ฟเวอร์ VKS/HKP, รองรับการกำหนด CSS ในหน้าเขียนอีเมล เป็นต้น (<a href=\"https://www.thunderbird.net/en-US/thunderbird/115.0/releasenotes/\">รายการเปลี่ยนแปลงทั้งหมด</a>)</p>\n<p><img alt=\"No Description\" src=\"https://www.blognone.com/sites/default/files/externals/04dc206f55b885772485b768adf28c73.png\" /></p>\n<p><img alt=\"No Description\" src=\"https://www.blognone.com/sites/default/files/externals/5d00fb553915bece587ebaac7fdccb6d.png\" /></p>\n<p><img alt=\"No Description\" src=\"https://www.blognone.com/sites/default/files/externals/392e14f08faead714dfb5ca4150300e6.png\" /></p>\n<p>ที่มา - <a href=\"https://blog.thunderbird.net/2023/07/our-fastest-most-beautiful-release-ever-thunderbird-115-supernova-is-here/\">Thunderbird</a></p>\n</div></div></div><div><div>Topics: </div><div><div><a href=\"/topics/thunderbird\">Thunderbird</a></div><div><a href=\"/topics/mozilla\">Mozilla</a></div><div><a href=\"/topics/e-mail\">E-mail</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c162dfbcba6e163380bbf7eca94687fdb7be1f86d3345dca94e767e821ec441","category":"Thai"}