{"title":"Twitch เพิ่มระบบคัดกรองผู้ชม ต้องยืนยันตัวตนก่อนถึงจะแชทกับสตรีมเมอร์ได้","link":"https://www.blognone.com/node/125009","date":1632962036000,"content":"<div><div><div><p>Twitch ออกมาตรการป้องกันปัญหากลั่นแกล้งหรือรุมด่ากันออนไลน์ ซึ่งช่วงหลังเกิดกับบรรดาสตรีมเมอร์ที่ถูกรุมถล่ม (แบบตั้งใจหรือเจาะจงตัว) ระหว่างสตรีมเกม</p>\n<p>มาตรการของ Twitch คือสตรีมเมอร์สามารถตั้งค่าว่าคนที่จะเข้ามาร่วมแชทได้ ต้องยืนยันตัวตนด้วยโทรศัพท์หรืออีเมลเท่านั้น (Verified Chat) โดยสตรีมเมอร์สามารถตั้งค่าได้อย่างละเอียดว่า ให้บัญชีใดบ้างที่ต้องยืนยันตัวตน</p>\n<ul>\n<li>ทุกบัญชี</li>\n<li>คนที่เข้ามาแชทครั้งแรก</li>\n<li>ตามอายุการสร้างบัญชี เช่น อย่างน้อย 1 ชั่วโมงไปจนถึง 6 เดือน</li>\n<li>ตามอายุการติดตามสตรีมเมอร์ อย่างน้อย 10 นาทีไปจนถึง 3 เดือน</li>\n</ul>\n<p>สตรีมเมอร์ยังสามารถกำหนดเงื่อนไขยกเว้นให้ผู้ชมบางกลุ่ม เช่น VIP, Subscribers, Moderators ได้ด้วย</p>\n<p>Twitch บอกว่าเครื่องมือ Verified Chat ตัวนี้ถูกสร้างขึ้นมาเป็นระบบป้องกันที่อยู่ระหว่างการแบนผู้ใช้ กับการปล่อยให้สตรีมเมอร์โดนโจมตี โดยผู้ใช้ที่ไม่ได้ยืนยันตัวตนจะยังสามารถรับชมสตรีมได้ ติดตามช่องได้ (ไม่ส่งผลให้จำนวนผู้ชมสตรีมลดลง) แต่เข้ามาพูดคุยในช่องไม่ได้ จนกว่าจะยืนยันตัวตน</p>\n<p><img src=\"https://www.blognone.com/sites/default/files/externals/37a9df8192363bb3307ddaa9b8a8f438.jpg\" /></p>\n<p>ที่มา - <a href=\"https://blog.twitch.tv/en/2021/09/29/securing-your-chat-with-phone-and-email-verification/\">Twitch</a></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/hate-crime\">Hate crime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab69afe9ed233f9950a866dd9b73c8b6f828caf12eba09ce697fae5774e6f9e6","category":"Thai"}