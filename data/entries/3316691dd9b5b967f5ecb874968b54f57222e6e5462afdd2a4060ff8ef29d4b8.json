{"title":"Xiaomi เปิดตัวชิป XRING O1 อย่างเป็นทางการ ใช้กับ Xiaomi 15S Pro และ Xiaomi Pad 7 Ultra เป็น 2 สินค้าแรก","link":"https://www.blognone.com/node/146594","date":1748071270000,"content":"<span>Xiaomi เปิดตัวชิป XRING O1 อย่างเป็นทางการ ใช้กับ Xiaomi 15S Pro และ Xiaomi Pad 7 Ultra เป็น 2 สินค้าแรก</span>\n\n  <div>\n    <div>Body</div>\n              <div><p>Xiaomi เปิดตัวชิปที่บริษัทออกแบบพัฒนาขึ้นเองอย่างเป็นทางการตระกูล XRING หลังจาก<a href=\"https://www.blognone.com/node/146449\">ประกาศชื่อก่อนหน้านี้</a> ได้แก่ชิป XRING O1 เป็นชิป SoC เทคโนโลยี 3 นาโนเมตร มีทรานซิสเตอร์ 19 ล้านตัว ซีพียู 10 คอร์, จีพียู Immortalis-G925 16 คอร์, ISP รุ่นที่ 4 และ NPU 6 คอร์ รองรับการประมวลผล AI สูงสุด 44 TOPS</p>\n<p>ชิป XRING O1 จะนำมาใช้กับโทรศัพท์ Xiaomi 15S Pro และแท็บเล็ต Pad 7 Ultra เป็นสองสินค้าแรก</p>\n<p><img src=\"https://i02.appmifile.com/968_operatorx_operatorx_uploadTiptapImage/22/05/2025/c6eb20791d963eeb1cc693107cf6a980.jpg\" alt=\"\" /></p>\n<p>Xiaomi ยังเปิดตัวชิป XRING T1 สำหรับสมาร์ทวอทช์บนเครือข่าย 4G รองรับ eSIM ประสิทธิภาพเชื่อมต่อ 4G ดีกว่าชิปคู่แข่ง 35% โดยใช้พลังงานอย่างมีประสิทธิภาพมากกว่า เริ่มใช้กับ Xiaomi Watch S4 รุ่นฉลองครบรอบ 15 ปี</p>\n<p><img src=\"https://i02.appmifile.com/964_operatorx_operatorx_uploadTiptapImage/22/05/2025/c026f8f7f2c238573262c3ab5287e4aa.jpg\" alt=\"\" /></p>\n<p>สมาร์ทโฟน Xiaomi 15S Pro ที่ใช้ชิป XRING O1 มาพร้อมดีไซน์ใหม่และประสิทธิภาพที่ปรับปรุงจากซีรีส์ Xiaomi 15 ซีพียูเป็น Dual Cortex-X925 3.9GHz แบตเตอรี 6,100 mAh ประสิทธิภาพประมวลผล AI สูงสุด 44 TOPS กล้องหลัง Leica Summilux ระยะ 14-120 มม., f/1.44 ตัวเลือกสองสี Composite Fiber และ Sky Blue ราคาเริ่มต้น 5,499 หยวน</p>\n<p><img src=\"https://i02.appmifile.com/663_operatorx_operatorx_uploadTiptapImage/22/05/2025/c27ae700f1fd44768a3c34a113253963.jpg\" alt=\"\" /></p>\n<p>ส่วนแท็บเล็ต Xiaomi Pad 7 Ultra ที่ใช้ชิป XRING O1 เช่นกัน หน้าจอ 14 นิ้ว OLED 3.2K ความสว่างสูงสุด 1,600 nits เครื่องบาง 5.1 มม. น้ำหนัก 609 กรัม แบตเตอรี 12,000 mAh กล้องหน้า 32MP กล้องหลัง 50MP ระบบปฏิบัติการ HyperOS 2 ตัวเลือกสองสี Misty Purple และ Classic Black ราคาเริ่มต้น 5,699 หยวน</p>\n<p><img src=\"https://i02.appmifile.com/247_operatorx_operatorx_uploadTiptapImage/22/05/2025/ea6dedb8317b19fe905e5e1bd0a41ee1.jpg\" alt=\"\" /></p>\n<p>ที่มา: <a href=\"https://www.mi.com/global/discover/article?id=4926\">Xiaomi</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 24/05/2025 - 14:21</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3316691dd9b5b967f5ecb874968b54f57222e6e5462afdd2a4060ff8ef29d4b8","category":"Thai"}