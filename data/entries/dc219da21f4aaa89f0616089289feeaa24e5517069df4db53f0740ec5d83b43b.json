{"title":"VMware แจ้งเตือนช่องโหว่ อัพโหลดโค้ดเข้ามารันได้เพียงแค่เข้าถึงพอร์ต 443","link":"https://www.blognone.com/node/124883","date":1632306030000,"content":"<div><div><div><p>VMware แจ้งเตือนช่องโหว่ชุดใหญ่ในซอฟต์แวร์ vCenter Server แต่ช่องโหว่ที่กระทบรุนแรงที่สุดคือ CVE-2021-22005 ที่ทำให้คนร้ายสามารถอัพโหลดไฟล์เข้ามารันโค้ดในเซิร์ฟเวอร์ได้เพียงแค่เข้าถึงพอร์ต 443 ของเซิร์ฟเวอร์</p>\n<p>ช่องโหว่นี้กระทบ vSphere 6.7 และ 7.0 ความร้ายแรงตามคะแนน CVSSv3 อยู่ที่ 9.8 ทาง VMware จัดให้เป็นช่องโหว่ระดับวิกฤติควรอัพเดตโดยเร็ว อย่างไรก็ดีสำหรับช่องโหว่นี้ทาง VMware <a href=\"https://kb.vmware.com/s/article/85717\">ออกสคริปต์สำหรับบรรเทาช่องโหว่สำหรับผู้ที่ไม่พร้อมอัพเดตไว้ด้วย</a> แต่ก็ย้ำว่าควรใช้ชั่วคราวเท่านั้น</p>\n<p>ช่องโหว่ส่วนมากรายงานโดย George Noseevich และ Sergey Gerasimov จาก SolidLab</p>\n<p>ที่มา - <a href=\"https://www.vmware.com/security/advisories/VMSA-2021-0020.html\">VMware</a></p>\n<p><img src=\"https://www.blognone.com/sites/default/files/externals/a1ad4407915416ca6fbc1cb272741dba.jpg\" /></p>\n<p>ภาพหน้าจอ <a href=\"https://www.vmware.com/products/vcenter-server.html\">vCenter จาก VMware</a></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc219da21f4aaa89f0616089289feeaa24e5517069df4db53f0740ec5d83b43b","category":"Thai"}