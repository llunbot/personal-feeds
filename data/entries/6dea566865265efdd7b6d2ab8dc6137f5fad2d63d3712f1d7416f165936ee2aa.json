{"title":"NVIDIA ออกแอพตัวใหม่บนพีซี รวมร่าง GeForce Experience และ NVIDIA Control Panel","link":"https://www.blognone.com/node/138348","date":1708643204000,"content":"<div><div><div><p>NVIDIA ออกแอพตัวใหม่บนพีซี ชื่อตรงไปตรงมาว่า <strong>NVIDIA App</strong> มันคือการรวมเอาแอพสองตัวที่แยกกันมานาน ทั้ง GeForce Experience ที่เอาไว้อัพเดตไดรเวอร์ และ NVIDIA Control Panel เอาไว้ตั้งค่าจีพียู มาเป็นตัวเดียวกัน (สักที)</p>\n<p>NVIDIA App จะรับงานทุกอย่างทั้งการอัพเดตไดรเวอร์, ตั้งค่าจีพียู, ตั้งค่ากราฟิกแยกเป็นรายเกม, แสดงเมนู In-Game Overlay (Alt+Z) ทับบนหน้าจอขณะเล่นเกม, แสดงเฟรมเรต (Alt+R), ใส่ฟิลเตอร์สีให้ภาพในเกม (Freestyle filter), แจกรางวัลและไอเทมในเกมที่เป็นพันธมิตรกัน</p>\n<p>NVIDIA App ยังมีสถานะเป็น Public Beta <a href=\"https://www.nvidia.com/en-us/software/nvidia-app/\">เปิดให้ทดสอบทั่วไป</a> ตอนนี้ฟีเจอร์จาก NVIDIA Control Panel และ GeForce Experience ยังย้ายตามมาไม่ครบ (NVIDIA บอกว่าบางฟีเจอร์ที่คนใช้น้อยอาจไม่ได้ตามมาด้วย เพื่อไม่ให้แอพตัวใหม่บวม) เมื่อพัฒนาจนเสร็จแล้วจะมาแทนที่แอพเก่าทั้งสองตัวในอนาคตต่อไป</p>\n<p>ที่มา - <a href=\"https://www.nvidia.com/en-us/geforce/news/nvidia-app-beta-download/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/d30665c185b9e50b46907548b1bd78d3.jpg\" /></p>\n<p>ไดรเวอร์</p>\n<p><img alt=\"No Description\" src=\"https://www.blognone.com/sites/default/files/externals/44edd6f13553fae5806a487edf12508f.jpg\" /></p>\n<p>ตั้งค่ากราฟิก</p>\n<p><img alt=\"No Description\" src=\"https://www.blognone.com/sites/default/files/externals/f22d34bd49bcb80e3d49aaf716d7ded1.jpg\" /></p>\n<p>เมนู In-Game Overlay แบบใหม่</p>\n<p><img alt=\"No Description\" src=\"https://www.blognone.com/sites/default/files/externals/36f64a76eb1c89d7dcd0cc4d9a06a08c.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dea566865265efdd7b6d2ab8dc6137f5fad2d63d3712f1d7416f165936ee2aa","category":"Thai"}