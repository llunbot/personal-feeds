{"title":"เพื่อโลกเรางดได้ - iPhone 16 เลิกแถมสติกเกอร์โลโก้ Apple มาให้ในกล่องแล้ว","link":"https://www.blognone.com/node/142012","date":1726417795000,"content":"<div><div><div><p>9to5Mac อ้างข้อความที่แอปเปิลแจ้งให้กับพนักงานร้าน Apple Store ระบุว่า iPhone 16 จะเลิกแถมสติกเกอร์โลโก้แอปเปิลมาให้ในกล่องแล้ว แต่มีกรณียกเว้นนั่นคือหากลูกค้าร้องขอ ทางร้านก็มีเตรียมไว้ให้</p>\n<p>อย่างไรก็ตามข้อความที่แอปเปิลแจ้งกับพนักงานระบุเงื่อนไขการให้สติกเกอร์ว่า ลูกค้าต้องระบุความต้องการนี้ตอนซื้อเท่านั้น ส่วน iPhone ที่จำหน่ายผ่านช่องทางตัวแทนจำหน่ายและเครือข่ายโทรศัพท์มือถือ จะไม่มีสติกเกอร์มาให้ทุกกรณี</p>\n<p>เรื่องนี้สามารถอธิบายได้ไม่ยากว่าเป็นไปตามเป้าหมายด้านสิ่งแวดล้อมของแอปเปิล ที่ต้องการให้บริษัทมีความเป็นกลางทางคาร์บอนภายในปี 2030 และต้องการนำพลาสติกของจากบรรจุภัณฑ์สินค้าภายในปีหน้า</p>\n<p>สัญญาณการหยุดแถมสติกเกอร์แอปเปิลนั้นมีมาก่อนหน้านี้แล้ว ทั้ง Apple Vision Pro และ iPad Pro กับ iPad Air รุ่นใหม่ ก็ไม่มีสติกเกอร์ให้มาในกล่อง</p>\n<p>ที่มา: <a href=\"https://9to5mac.com/2024/09/13/end-of-an-era-iphone-16-wont-include-stickers-in-the-box/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/a117936405db4c5a4aa73dc02f091619.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59c9211d050e8db8d8bcacddf646ba1e835b84ad1bed669f26bc2cf3fd5604af","category":"Thai"}