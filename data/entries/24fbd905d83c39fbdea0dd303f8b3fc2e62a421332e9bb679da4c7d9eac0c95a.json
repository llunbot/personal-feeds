{"title":"Valve ประกาศ Counter-Strike 2 ไม่รองรับบน macOS เหตุมีผู้เล่นไม่ถึง 1%","link":"https://www.blognone.com/node/136185","date":1697016356000,"content":"<div><div><div><p>ชาวเกมเมอร์ใน macOS (ยังมีอยู่ไหมนะ) อาจจะต้องผิดหวัง เพราะ Valve ได้ออกมาประกาศเมื่อวันจันทร์ที่ผ่านมาว่า Counter-Strike: Global Offensive ที่กลายเป็น <a href=\"https://www.blognone.com/node/135979\">Counter-Strike 2</a> ไปแล้ว จะไม่รองรับการเล่นบน macOS อีกต่อไป โดย Valve กล่าวว่ามีผู้เล่นที่ใช้ macOS อยู่ไม่ถึง 1%</p>\n<p>เมื่อเดือนที่แล้วหลังจากการเปิดตัว Counter-Strike 2 ซึ่งเป็นการบังคับอัปเดต ทำให้ผู้ใช้ macOS ไม่สามารถเล่นเกมนี้ได้อีกต่อไป ซึ่งเรื่องนี้ได้รับการยืนยันในคำถามที่พบบ่อยของ Steam โดย Valve กล่าวเสริมว่า \"เป็นการตัดสินใจที่ยากลำบากในการยุติการสนับสนุนฮาร์ดแวร์รุ่นเก่า รวมถึง DirectX 9 และระบบปฏิบัติการที่เป็น 32 บิต\"</p>\n<p>Valve กล่าวว่าเกมเมอร์ใน Mac ที่เล่น CS:GO มีน้อยกว่า 1% แต่อย่างไรก็ตาม Valve ระบุไว้ว่าเกมเวอร์ชันเก่า (Counter-Strike: Global Offensive) จะยังเล่นได้อยู่ โดยมีคุณสมบัติทั้งหมดเหมือนเวอร์ชันดั้งเดิม ยกเว้นการเล่นแบบ Matchmaking ซึ่ง Valve สนับสนุนเกมเวอร์ชันนี้จนถึงเดือนมกราคม 2024 หลังจากนั้นเกมดังกล่าวจะยังคงสามารถเล่นได้ แต่จะไม่มีการอัปเดตใด ๆ และฟังก์ชันบางอย่างอาจลดลง</p>\n<p><img src=\"https://www.blognone.com/sites/default/files/externals/55c20e02f6fd858b95680de8069be9ff.png\" alt /></p>\n<p>ผู้ใช้ Mac ที่มีบัญชี CS:GO Prime จะได้รับเงินคืนหากมีเวลาเล่นส่วนใหญ่อยู่บน macOS และหากพวกเขาเล่นเกมนี้ในช่วงเวลาระหว่างที่มีการประกาศทดสอบการเล่นแบบจำกัดของ CS2 และช่วงที่เกมเปิดตัว Valve จะเสนอคืนเงินให้จนถึงวันที่ 1 ธันวาคมนี้</p>\n<p>ดูเหมือน Valve ในระยะหลังไม่ได้สนใจที่จะสนับสนุนการเล่นเกมใน Mac เท่าไหร่นัก เพราะขนาดแอป Steam ใน Mac เองยังคงเป็นเวอร์ชัน x86 ไม่ได้มีการอัปเดตรองรับ Apple Silicon แต่อย่างใด ส่วนฝั่ง Apple เองก็ไม่รองรับ Proton ที่เป็น Graphic API ของ Valve เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/baf3baaa1960c5bad13bd086767b6b85.png\" /></p>\n<p>ที่มา - <a href=\"https://mashable.com/article/valve-no-longer-supporting-csgo-cs2-on-mac\">Mashable</a></p>\n</div></div></div><div><div>Topics: </div><div><div><a href=\"/topics/counter-strike\">Counter-Strike</a></div><div><a href=\"/topics/valve\">Valve</a></div><div><a href=\"/topics/macos\">macOS</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24fbd905d83c39fbdea0dd303f8b3fc2e62a421332e9bb679da4c7d9eac0c95a","category":"Thai"}