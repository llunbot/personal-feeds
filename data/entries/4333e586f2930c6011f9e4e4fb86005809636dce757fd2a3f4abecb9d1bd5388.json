{"title":"[ลือ] ByteDance เตรียมเปิดตัวแพลตฟอร์มอีคอมเมิร์ซใหม่เดือนหน้า เน้นส่งออกแบบ AliExpress","link":"https://www.blognone.com/node/124947","date":1632651617000,"content":"<div><div><div><p>มีรายงานว่า ByteDance เจ้าของ TikTok กำลังทดสอบแอปแยก ที่เป็นแพลตฟอร์มอีคอมเมิร์ซสำหรับขายสินค้าส่งออกจากผู้ผลิตในจีน โดยเตรียมเปิดตัวในเดือนตุลาคมนี้ ซึ่งรูปแบบของแพลตฟอร์มจะคล้ายกับ AliExpress ของ Alibaba</p>\n<p>ก่อนหน้านี้ผู้บริหารของ ByteDance เคยให้สัมภาษณ์ว่าเขาไม่ต้องการใส่ฟีเจอร์อีคอมเมิร์ซเข้าไปในแอป Douyin หรือ TikTok เวอร์ชันจีนโดยตรง แต่มองว่าน่าจะทำแอปแยกต่างหาก นอกจากนี้ยังมีรายงานว่า ByteDance ได้พัฒนาโครงการริเริ่มธุรกิจใหม่ในชื่อ Magellan XYZ โดยมองไปที่สามโอกาสคือ อีคอมเมิร์ซที่เน้นการส่งออกสินค้าจากจีนไปต่างประเทศ, บริการสำหรับลูกค้าองค์กร และอุปกรณ์ฮาร์ดแวร์สำนักงาน</p>\n<p>แนวทางของแพลตฟอร์มอีคอมเมิร์ซนี้ จะเป็นการเชื่อมต่อโดยเริ่มจากคอนเทนต์ใน TikTok และสร้างลิงก์ไปยังอีคอมเมิร์ซให้เกิดการซื้อขาย</p>\n<p>ที่มา: <a href=\"https://pandaily.com/bytedance-to-debut-independent-export-e-commerce-app/\">Pandaily</a> ภาพ <a href=\"https://pixabay.com/images/id-4319421/\">Pixabay</a></p>\n<p><img src=\"https://www.blognone.com/sites/default/files/externals/af7afc7f2e5482c1bd5325dcf1a3f55a.jpg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/e-commerce\">E-commerce</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4333e586f2930c6011f9e4e4fb86005809636dce757fd2a3f4abecb9d1bd5388","category":"Thai"}