{"title":"[ไม่ยืนยัน] Apple ยื่นข้อเสนอใหม่ ลงทุนในอินโดนีเซีย 100 ล้านดอลลาร์ เพื่อให้ยกเลิกคำสั่งแบน iPhone 16","link":"https://www.blognone.com/node/143206","date":1732014457000,"content":"<div><div><div><p>Bloomberg อ้างแหล่งข่าวที่เกี่ยวข้อง บอกว่าแอปเปิลได้ยื่นข้อเสนอใหม่กับทางกระทรวงอุตสาหกรรมของอินโดนีเซีย เป็นการลงทุนในประเทศมูลค่าประมาณ 100 ล้านดอลลาร์ ภายในระยะเวลา 2 ปี เพิ่มขึ้นจากตัวเลขเดิม 10 ล้านดอลลาร์ ที่แอปเปิลเคยเสนอไว้ โดยเป็นการลงทุนเกี่ยวกับโรงงานผลิตอุปกรณ์เสริมในเมืองบันดุง</p>\n<p>แอปเปิลคาดว่าเมื่อข้อเสนอนี้จะทำให้กระทรวงอุตสาหกรรมยกเลิก<a href=\"https://www.blognone.com/node/142799\">คำสั่งแบนการขาย iPhone 16</a> ที่ทางการอินโดนีเซียให้เหตุผลว่าเพราะแอปเปิลมีการลงทุนน้อยกว่าตัวเลขที่เคยให้คำมั่นสัญญาไว้</p>\n<p>อินโดนีเซียมีข้อกำหนดให้บริษัทที่ขายสมาร์ทโฟนและแท็บเล็ต ต้องมีการลงทุนในประเทศในด้านต่าง ๆ รวมกันอย่างน้อย 40% ของยอดขาย ซึ่งทางการบอกว่าแอปเปิลลงทุนไปแล้ว 1.5 ล้านล้านรูเปียห์ น้อยกว่าตัวเลขที่ตกลงไว้คือ 1.7 ล้านล้านรูเปียห์ ซึ่งนอกจากแอปเปิลแล้ว <a href=\"https://www.blognone.com/node/142892\">กูเกิลก็ถูกสั่งห้ามขายสมาร์ทโฟน Pixel</a> ด้วย</p>\n<p>ที่มา: <a href=\"https://www.bloomberg.com/news/articles/2024-11-19/apple-said-to-offer-100-million-to-undo-indonesia-iphone-16-ban\">Bloomberg</a></p>\n<p><img src=\"https://www.blognone.com/sites/default/files/externals/87217e7f943cad38cd851bd7ce37af8e.png\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c432a7c2dd9a87813e3342cce4fea5f2bf44414e569cc69027b66d7d1ec7508d","category":"Thai"}