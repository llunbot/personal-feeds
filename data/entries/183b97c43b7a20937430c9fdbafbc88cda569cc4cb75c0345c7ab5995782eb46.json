{"title":"[ลือ] Apple จะเริ่มผลิต iPhone 16 รุ่น Pro กับ Pro Max จากโรงงานที่อินเดียเป็นครั้งแรก","link":"https://www.blognone.com/node/141525","date":1724151139000,"content":"<div><div><div><p>มีรายงานว่าแอปเปิลเตรียมเริ่มสายการประกอบ iPhone 16 ในรุ่น Pro ที่โรงงาน Foxconn ในอินเดียเร็ว ๆ นี้ ซึ่งเรื่องนี้เป็นประเด็นน่าสนใจเพราะที่ผ่านมาโรงงานในอินเดีย ไม่เคยประกอบ iPhone รุ่น Pro โดยงานประกอบที่ผ่านมาอยู่ในโรงงาน Foxconn ที่จีน</p>\n<p>รายงานบอกว่าแอปเปิลมีแผนการเรื่องนี้มาหลายปีแล้ว ก่อนตัดสินใจให้เริ่มสายการประกอบ iPhone 16 Pro และ iPhone 16 Pro Max ส่วนหนึ่งที่อินเดีย ที่ผ่านมาโรงงาน Foxconn ในอินเดียจะรับผิดชอบงานประกอบ iPhone รุ่นปกติกับรุ่น Plus เริ่มตั้งแต่ <a href=\"https://www.blognone.com/node/130621\">iPhone 14</a> ที่เริ่มสายการประกอบหลังจากจีนประมาณ 3 สัปดาห์ พอมา <a href=\"https://www.blognone.com/node/133321\">iPhone 15</a> ก็เริ่มได้ตั้งแต่วันแรก รับผิดชอบเฉพาะ iPhone 15 และ iPhone 15 Plus</p>\n<p>สำหรับ iPhone 16 Pro และ iPhone 16 Pro Max ในอินเดีย คาดว่าจะเริ่มสายการประกอบหลักหลังจากแอปเปิลเปิดตัวสินค้าในช่วงต้นเดือนกันยายน ทำให้ iPhone ลอตแรกที่ขายในอินเดียเป็นการนำเข้าจากต่างประเทศ หลังจากนั้นจึงเริ่มเป็นรุ่นที่ผลิตในอินเดีย</p>\n<p>ที่มา: <a href=\"https://www.business-standard.com/technology/tech-news/apple-to-assemble-iphone-16-pro-models-in-india-soon-after-launch-report-124082000339_1.html\">Business Standard</a></p>\n<p><img src=\"https://www.blognone.com/sites/default/files/externals/6a577cd4f1957ef944bb9965cf65def6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"183b97c43b7a20937430c9fdbafbc88cda569cc4cb75c0345c7ab5995782eb46","category":"Thai"}