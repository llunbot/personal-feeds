{"title":"Twitch เพิ่ม Content Classification Labels ให้สตรีมเมอร์ติดป้ายถ้าคอนเทนต์นั้นเหมาะสำหรับผู้ใหญ่","link":"https://www.blognone.com/node/134455","date":1687305209000,"content":"<div><div><div><p>Twitch ประกาศเพิ่ม Content Classification Labels หรือเครื่องมือสำหรับใส่ป้ายกำกับ หากคอนเทนต์ของสตรีมเมอร์นั้นมีเนื้อหาที่ละเอียดอ่อนและเหมาะสำหรับผู้ชมผู้ใหญ่ โดยระบบ Labels นี้ จะทำมาแทนที่ปุ่ม Mature Content เดิม เพื่อให้สตรีมเมอร์สามารถลงรายละเอียดได้มากขึ้น ว่าเนื้อหาที่นำเสนอมีสิ่งใดที่อ่อนไหว</p>\n<p>ตัวเลือกสำหรับการติดป้ายกำกับว่าเป็นเนื้อหาสำหรับผู้ใหญ่ได้แก่ มีการเล่นเกมที่เหมาะสำหรับผู้ใหญ่ (Mature-Rated), มีเนื้อหาทางเพศ, มีการใช้ยาเสพติด, มีภาพที่รุนแรง, มีคำหยาบคาย, มีการพนัน</p>\n<p>ทั้งนี้หากสตรีมเมอร์เล่นเกมที่ถูกจัดเรตติ้งโดย ESRB ว่าเหมาะสำหรับผู้ใหญ่ ระบบจะติดป้ายกำกับให้อัตโนมัติ ส่วนในกรณีอื่นสตรีมเมอร์จะต้องกำหนดป้ายกำกับเพิ่มเอง หาก Twitch ตรวจพบคอนเทนต์ที่ไม่ติดป้ายกำกับให้ถูกต้อง จะส่งอีเมลเตือนให้ปรับปรุงแก้ไข ไม่มีการแบนบัญชีใช้งานทันที โทษสูงสุดคือการระงับช่องชั่วคราว ที่อาจใช้เวลาหลายวันหรือหลายสัปดาห์</p>\n<p>ที่มา: <a href=\"https://blog.twitch.tv/en/2023/06/20/introducing-content-classification-labels/\">Twitch</a></p>\n<p><img alt=\"No Description\" src=\"https://www.blognone.com/sites/default/files/externals/29de0c32d84f5ec60120adcc6498425e.png\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/live-streaming\">Live Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a6036237d95e365b1c6682dd8cb26ce49264aac24034ccc88f1426de7b7d52a","category":"Thai"}