{"title":"โลตัส ร่วมกับ ทรู ดิจิทัล เปิดตัวร้านค้าอัจฉริยะไร้พนักงานแห่งแรกในไทย","link":"https://www.blognone.com/node/134653","date":1688382054000,"content":"<div><div><div><p>โลตัสร่วมมือกับทรู เปิดตัว Lotus’s Pick &amp; Go by True Digital ร้านค้าอัจฉริยะไร้พนักงานแห่งแรกในไทยที่สาขาโลตัส นอร์ธ ราชพฤกษ์  ใช้ AI มาช่วยภายในร้าน ให้ลูกค้าแค่หยิบสินค้าแล้วเดินออกจากร้านค้าได้เลย โดยระบบจะทำการคำนวณราคาสินค้าอัตโนมัติแล้วเชื่อมต่อกับ TrueMoney Wallet ของลูกค้า</p>\n<p>ลูกค้าสามารถเข้าช้อปได้ใน 4 ขั้นตอน</p>\n<ol>\n<li>Scan: สแกน QR จากทรูมันนี่ วอลเล็ท เพื่อเข้าใช้บริการ (ต้องมียอดเงินขั้นต่ำ 200 บาท ในทรูมันนี่ วอลเล็ท)</li>\n<li>Pick: เลือกหยิบสินค้าที่ตามต้องการ</li>\n<li>Go: เดินผ่านประตูทางออก ระบบเก็บเงินจาก ทรูมันนี่ วอลเล็ท โดยอัตโนมัติตามยอดสินค้าที่ซื้อ</li>\n<li>Receipt: สแกน QR ที่หน้าจอทางออก เพื่อรับใบเสร็จ</li>\n</ol>\n<p><img alt=\"No Description\" src=\"https://www.blognone.com/sites/default/files/externals/1878c19b85dffc48da51b47463f0123f.jpg\" /></p>\n<p>จากการทดลองการใช้บริการของลูกค้าตั้งแต่สแกนเข้าร้านจนเดินออกจากร้าน และชำระเงินอัตโนมัติผ่าน TrueMoney Wallet ได้ในเวลาเพียงไม่กี่นาทีเท่านั้น</p>\n<p>เทคโนโลยีที่นำมาใช้คือ True Virgo AI เป็นแพลตฟอร์มค้าปลีกอัจฉริยะที่ขับเคลื่อนระบบอัตโนมัติเต็มรูปแบบของร้าน Lotus’s PICK &amp; GO by True Digital ซึ่งประกอบไปด้วยหลากหลายเทคโนโลยีได้แก่</p>\n<ul>\n<li>True Virgo AI: แพลตฟอร์มอัจฉริยะเชื่อมต่อการทำงานของกล้อง AI ที่สามารถเพิ่มฟังก์ชันได้อีกหลากหลาย เพื่อตอบโจทย์การใช้งานของร้านค้าปลีกยุคใหม่</li>\n<li>กล้อง AI อัจฉริยะ: สามารถเรียนรู้และเพิ่มความแม่นยำในการตรวจจับและบันทึกข้อมูลภายในร้าน</li>\n<li>Digital Price Label:  ป้ายราคาระบบดิจิทัล ปรับเปลี่ยนราคาสินค้าต่าง ๆ ได้ทันทีตามต้องการ</li>\n<li>Digital Payment System: ระบบชำระเงินแบบดิจิทัล</li>\n<li>DataVisor: แพลตฟอร์มบริหารจัดการข้อมูลแบบองค์รวม วิเคราะห์และประมวลผลแบบเรียลไทม์พร้อมแสดงผลข้อมูลในรูปแบบต่างๆ ผ่านแดชบอร์ด เพื่อให้ร้านค้าสามารถนำข้อมูลเชิงลึกไปใช้ในการบริหารจัดการร้านค้าได้อย่างมีประสิทธิภาพ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a7ab59b9ae6499445312d1e5b594bd80.jpg\" /></p>\n<p>Lotus’s ระบุว่าร้านค้าอัจฉริยะนี้จะช่วยปลดล็อกข้อจำกัดในการบริหารจัดการร้านค้า, การจัดการกำลังคนและแรงงาน, สามารถวิเคราะห์พฤติกรรมของผู้บริโภคหาข้อมูลเชิงลึก เพื่อนำไปวางแผนการตลาด, ต่อยอดในการนำเสนอสินค้าและโปรโมชันแบบเฉพาะบุคคลมากยิ่งขึ้น (Hyper-Personalization), การบริหารจัดการห่วงโซ่อุปทาน (Supply Chain), การจัดชั้นวางสินค้าและพื้นที่ในร้านค้า รวมถึงช่วยลดความเสี่ยงเรื่องสินค้าในร้านสูญหายเป็นต้น</p>\n<p>ระบบร้านค้าไร้พนักงานจะไม่มีการเก็บรวบรวมข้อมูลของลูกค้าอย่างเช่น ภาพใบหน้า เป็นต้น จึงมั่นใจในความเป็นส่วนตัวของข้อมูล (Data Privacy) ลูกค้าได้</p>\n<p><img alt=\"No Description\" src=\"https://www.blognone.com/sites/default/files/externals/f77ef49b83756294df2b7f05c45ce49b.jpg\" /></p>\n</div></div></div><div><div>Topics: </div><div><div><a href=\"/topics/truemoney\">TrueMoney</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"464eabb6186ea05b3b644af09936656091961849b187f89f62402e315ce5b1c7","category":"Thai"}