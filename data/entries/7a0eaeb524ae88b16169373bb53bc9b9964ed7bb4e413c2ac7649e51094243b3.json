{"title":"Acer เปิดตัว Swift 14 AI เวอร์ชัน Core Ultra 200V แบตอยู่ได้นานกว่าเวอร์ชัน AMD, Snapdragon","link":"https://www.blognone.com/node/141909","date":1725863777000,"content":"<div><div><div><p>Acer เปิดตัวโน้ตบุ๊กสายบางเบา Swift 14 AI เวอร์ชันที่ใช้<a href=\"https://www.blognone.com/node/141895\">ซีพียู Intel Core Ultra 200V (Lunar Lake)</a> เมื่อรวมกับ <a href=\"https://www.blognone.com/node/141869\">Acer Swift 14 AI รุ่น Ryzen ที่เปิดตัวไล่เลี่ยกัน</a> และ <a href=\"https://www.blognone.com/node/139860\">Snapdragon ที่เปิดตัวตั้งแต่เดือนพฤษภาคม</a> ส่งผลให้ Acer Swift 14 มีเวอร์ชันย่อยที่ใช้ซีพียูครบทั้ง 3 ค่าย</p>\n<p>สเปกของ Acer Swift 14 AI รุ่นอินเทล ใช้หน้าจอขนาด 14\" เลือกได้ระหว่าง OLED หรือ IPS touch, ซีพียูสูงสุด Core Ultra 7 258V, แรมสูงสุด 32GB, สตอเรจสูงสุด 1TB, พอร์ต USB Type-C x2 และ Type-A x2, แบตเตอรี่ขนาด 65 Wh, น้ำหนัก 1.26 กิโลกรัม (เบากว่ารุ่น AMD ที่หนัก 1.32 กิโลกรัมเล็กน้อย)</p>\n<p><img alt=\"No Description\" src=\"https://www.blognone.com/sites/default/files/externals/a2a7249e30bd9257030432b6b9e934ee.jpg\" /></p>\n<p>ความแตกต่างของโน้ตบุ๊กทั้ง 3 รุ่นย่อยจึงอยู่ที่ชิปประมวลผลและแบตเตอรี่ จากสเปกของ Acer เองระบุตัวเลขไว้ดังนี้</p>\n<ul>\n<li><a href=\"https://news.acer.com/acer-debuts-new-swift-copilot-pcs-powered-by-intel-core-ultra-processors-series-2\">เวอร์ชัน Intel</a>: เล่นวิดีโอต่อเนื่อง 29 ชั่วโมง, ท่องเว็บ 23 ชั่วโมง, รัน MobileMark 21 ชั่วโมง, ราคาเริ่มต้น 1,199 ดอลลาร์</li>\n<li><a href=\"https://news.acer.com/acer-expands-its-copilot-pc-line-with-new-swift-14-ai-and-swift-go-14-ai-laptops\">เวอร์ชัน AMD</a>: เล่นวิดีโอต่อเนื่อง 27 ชั่วโมง, ท่องเว็บ 19 ชั่วโมง, รัน MobileMark 17 ชั่วโมง, ราคาเริ่มต้น 1,199 ดอลลาร์</li>\n<li><a href=\"https://news.acer.com/acer-announces-its-first-ngai-pc-the-swift-14-ai-laptop\">เวอร์ชัน Snapdragon X Elite</a>: เล่นวิดีโอต่อเนื่อง 26 ชั่วโมง, ท่องเว็บ 18 ชั่วโมง, ราคาเริ่มต้น 1,099 ดอลลาร์</li>\n</ul>\n<p>นอกจากนี้ Acer ยังมี <a href=\"https://www.blognone.com/node/141869\">Swift Go 14 AI ที่เป็นรุ่นใกล้เคียงกัน</a> ขนาดหน้าจอต่างกันเล็กน้อย 14.5\" และใช้<a href=\"https://www.blognone.com/node/141825\">ซีพียู Snapdragon X Plus รุ่น 8 คอร์ที่สเปกต่ำลง</a> มีตัวเลขให้เปรียบเทียบ</p>\n<ul>\n<li><a href=\"https://news.acer.com/acer-expands-its-copilot-pc-line-with-new-swift-14-ai-and-swift-go-14-ai-laptops\">เวอร์ชัน Snapdragon X Plus 8 คอร์</a>: เล่นวิดีโอต่อเนื่อง 28 ชั่วโมง, ท่องเว็บ 19.5 ชั่วโมง, ราคาเริ่มต้น 999 ดอลลาร์</li>\n</ul>\n<p>โน้ตบุ๊กที่เปิดตัวมาพร้อมกันยังมี Acer Swift 16 AI เวอร์ชัน Core Ultra 200V ปรับขนาดหน้าจอเป็น 16\" 3K OLED, ใส่ซีพียูได้สูงสุด Core Ultra 9 288V, แบตเตอรี่ 75 Wh แต่ไม่ระบุตัวเลขการใช้งานจริงเหมือนกับรุ่น 14\" ราคาเปิดตัวเริ่มต้นที่ 1,199 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/ddb7226b0aacf2e41237f6f76c7016c7.jpg\" /></p>\n<p>ที่มา - <a href=\"https://news.acer.com/acer-debuts-new-swift-copilot-pcs-powered-by-intel-core-ultra-processors-series-2\">Acer</a></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/core-ultra\">Core Ultra</a></div><div><a href=\"/topics/lunar-lake\">Lunar Lake</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a0eaeb524ae88b16169373bb53bc9b9964ed7bb4e413c2ac7649e51094243b3","category":"Thai"}