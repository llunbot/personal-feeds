{"title":"หน่วยงานกำกับดูแลสหราชอาณาจักร สั่งไมโครซอฟท์ชี้แจงฟีเจอร์ย้อนเวลา Recall ใน Windows 11 Copilot+","link":"https://www.blognone.com/node/139901","date":1716372152000,"content":"<div><div><div><p>เชื่อว่าผู้อ่าน Blognone ที่ติดตามข่าวการกำกับดูแลจากฝั่งยุโรปและสหราชอาณาจักรมาตลอด น่าจะสงสัยอยู่บ้างว่าฟีเจอร์ <strong>Recall</strong> ที่ไมโครซอฟท์<a href=\"https://www.blognone.com/node/139862\">ประกาศในงาน Copilot+ PC</a> ซึ่งใช้วิธีบันทึกหน้าจอผู้ใช้งานเป็นระยะ แล้วมีโมเดล AI คอยเก็บข้อมูลเพื่อรองรับหากผู้ใช้งานต้องการย้อนทวนความจำได้ว่าทำอะไรไปตอนไหน จะถูกตั้งข้อสงสัยเรื่องความเป็นส่วนตัวผู้ใช้งาน</p>\n<p>ซึ่งก็เป็นเช่นนั้นจริง</p>\n<p>คณะกรรมการสารสนเทศของสหราชอาณาจักร (ICO) ได้ออกมาตั้งข้อสังเกตต่อฟีเจอร์นี้ โดยบอกว่าได้ทำการสอบถามไมโครซอฟท์ให้ชี้แจงรายละเอียดเพิ่มเติมของฟีเจอร์ Recall เนื่องจากดูเป็นอันตรายมากต่อความเป็นส่วนตัวของผู้ใช้งาน</p>\n<p>ไมโครซอฟท์บอกในตอนแถลงข่าวว่า Recall เป็นฟีเจอร์ทางเลือกเพื่อปรับปรุงประสบการณ์ใช้งาน บันทึกข้อมูลไว้ในโลคอลเท่านั้น อุปกรณ์เองก็ต้องเข้ารหัสทำให้ผู้ใช้งานบัญชีนั้นสามารถเข้าดูได้คนเดียว และกำหนดข้อจำกัดในการบันทึกหน้าจอได้ด้วย เช่น ห้ามบันทึกหน้าจอเบราว์เซอร์โหมด Private เป็นต้น</p>\n<p>ที่มา: <a href=\"https://www.bbc.com/news/articles/cpwwqp6nx14o\">BBC</a></p>\n<p><img src=\"https://www.blognone.com/sites/default/files/externals/6b10e7a6a66f77b52d88509ce52dde05.jpeg\" /></p>\n</div></div></div><div><div>Topics: </div><div><div><a href=\"/topics/uk\">UK</a></div><div><a href=\"/topics/windows-11\">Windows 11</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94a9e820144b3405afa0dbd432ed5fa5e41211579da3ad6959eb4a092201a982","category":"Thai"}