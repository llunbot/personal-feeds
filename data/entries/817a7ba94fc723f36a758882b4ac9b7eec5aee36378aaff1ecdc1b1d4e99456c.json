{"title":"Alibaba Cloud เปิดตัว QwQ-32B โมเดลคิดทบทวนก่อนตอบเพิ่มความแม่นยำใกล้ OpenAI o1 เข้าใจภาษาไทยแต่คิดเป็นภาษาจีน","link":"https://www.blognone.com/node/143371","date":1732771926000,"content":"<div><div><div><p>ทีม Qwen ของ Alibaba Cloud เปิดโตัวโมเดลปัญญาประดิษฐ์ QwQ (อ่านว่า ควิว/quil)  เป็นโมเดลเพื่อการทดลองที่จะไม่มุ่งตอบคำถามทันที แต่พยายามคิดทบทวนก่อน ทำให้คำตอบที่ได้แม่นยำขึ้น</p>\n<p>ความโดดเด่นของ QwQ-32B คือคะแนนทดสอบหลายชุดทดสอบ เช่น GPQA, AIME, MATH-500, หรือ LiveCodeBench นั้นสูงขึ้นมาก เทียบชั้นกับ OpenAI o1-preview เลยทีเดียว อย่างไรก็ดีทีมงานพบปัญหาการคิดของโมเดลมักสลับภาษาไปมา (ผมทดลองถามภาษาไทยก็คิดเป็นภาษาจีน) บางครั้งคิดวนไปวนมาไม่ได้คำตอบ นอกจากนี้ยังต้องเพิ่มความระมัดระวังความปลอดภัยในการใช้งาน และคะแนนทดสอบก็อาจจะมีข้อจำกัดไม่สามารถทดสอบความสามารถบางด้าน</p>\n<p>ทีมงานปล่อยโมเดลนี้ในไลเซนส์แบบ Apache 2.0 ตัวโมเดลรองรับ context ขนาด 32,768 tokens  แม้จะตอบค่อนข้างยาวจากการทบทวนความคิดไปมา แต่การสร้างคำตอบก็ค่อนข้างเร็ว</p>\n<p>ผู้สนใจทดสอบได้บน <a href=\"https://huggingface.co/spaces/Qwen/QwQ-32B-preview\">HuggingFace</a> หรือใช้งานผ่าน API บน Together.AI ก็ได้เช่นกัน</p>\n<p>ที่มา - <a href=\"https://qwenlm.github.io/blog/qwq-32b-preview/\">QwenLM</a></p>\n<p><img alt=\"No Description\" src=\"https://www.blognone.com/sites/default/files/externals/fd8f451919991ab41c665731937b6a28.png\" /></p>\n<p><img alt=\"No Description\" src=\"https://www.blognone.com/sites/default/files/externals/b040089f439dc6ef65d571be56f968fe.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"817a7ba94fc723f36a758882b4ac9b7eec5aee36378aaff1ecdc1b1d4e99456c","category":"Thai"}