{"title":"Gabor Cselle อดีตผู้ก่อตั้ง Pebble โซเชียลแนวเดียวกับ X ย้ายไปทำงานที่ OpenAI ในโครงการลับ","link":"https://www.blognone.com/node/142923","date":1730678174000,"content":"<div><div><div><p>มีรายงานว่า Gabor Cselle อดีตซีอีโอและผู้ร่วมก่อตั้งโซเชียลเน็ตเวิร์ก Pebble ได้ย้ายไปทำงานที่ OpenAI ในโครงการลับที่ไม่เปิดเผยรายละเอียด ซึ่งเขาโพสต์ใน LinkedIn ว่าจะเปิดเผยรายละเอียดของงานในภายหลัง แต่ตอนนี้ได้เรียนรู้อะไรเยอะมาก</p>\n<p>Pebble โซเชียลเน็ตเวิร์กที่เขาร่วมก่อตั้ง เป็นแพลตฟอร์มไมโครบล็อกกิ้งเน้นตัวหนังสือคล้ายกับ X ที่ปัจจุบันเชื่อมต่อบนเครือข่ายของ Mastodon</p>\n<p>ประวัติการทำงานของ Cselle นั้นเริ่มจากการทำสตาร์ทอัปแอปอีเมลบนมือถือ ที่ต่อมาขายให้กูเกิล ต่อมาทำบริษัทโฆษณาบนมือถือชื่อ <a href=\"https://www.blognone.com/node/57060\">Namo Media</a> และขายให้กับ Twitter ในเวลานั้น ทำให้เขาทำงานอยู่ที่ Twitter มายาวนาน งานหลักคือส่วนของหน้าไทม์ไลน์หลัก จากนั้นลาออกมาในปี 2016 ส่วน Pebble นั้น ก่อตั้งในปี 2022 ด้วยชื่อเดิม T2 แต่บริษัทมีปัญหาในการเติบโตจึงปิดตัวในเดือนตุลาคม และกลับมาบนเซิร์ฟเวอร์ Mastodon ในเดือนนี้</p>\n<p>ที่มา: <a href=\"https://techcrunch.com/2024/11/03/openai-has-hired-the-co-founder-of-twitter-challenger-pebble/\">TechCrunch</a></p>\n<p><img src=\"https://www.blognone.com/sites/default/files/externals/9c3ae04a9487f261f51f0f592d4c3f78.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"442b2e81e1a8fc3e3c8de6581d83235ec3c83d443a8531448e859c50d665886b","category":"Thai"}