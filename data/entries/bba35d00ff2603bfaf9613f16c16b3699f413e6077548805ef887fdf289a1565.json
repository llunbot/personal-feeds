{"title":"Ilya Sutskever ผู้ร่วมก่อตั้ง OpenAI เปิดตัว Safe Superintelligence สตาร์ทอัปใหม่ด้าน AI","link":"https://www.blognone.com/node/140496","date":1718834844000,"content":"<div><div><div><p>Ilya Sutskever ผู้ร่วมก่อตั้ง OpenAI ที่ลาออกจากบริษัทเมื่อเดือนที่แล้ว ประกาศตั้งบริษัทใหม่ด้าน AI ชื่อว่า <strong>Safe Superintelligence</strong> หรือเรียกย่อว่า <strong>SSI</strong></p>\n<p>Sutskever บอกว่า Safe Superintelligence มีเป้าหมายคือการสร้างปัญญาประดิษฐ์ที่ปลอดภัยเพียงอย่างเดียว สนใจเรื่องเดียว และทำผลิตภัณฑ์เดียว ตามที่ชื่อบริษัทเป็น</p>\n<p>ในคำอธิบายของเว็บไซต์ SSI บอกว่า เมื่อบริษัทมีเป้าหมายเดียว ก็แปลว่าฝ่ายบริหารจะไม่เข้ามาสร้างสิ่งอื่น หรือกำหนดรอบการออกผลิตภัณฑ์ ทำให้เป้าหมายการสร้างปัญญาประดิษฐ์ที่ปลอดภัย ไม่ถูกรบกวนจากแผนการหาเงินระยะสั้น</p>\n<p>SSI จะเป็นบริษัทอเมริกาโดยมีสำนักงานอยู่สองเมืองคือ Palo Alto และ Tel Aviv (อิสราเอล) เพื่อรองรับการหาทีมงานที่มีฝีมือมาร่วมงาน งานเดียวคือวิศวกรรมวิจัยในการสร้างปัญญาประดิษฐ์ปลอดภัย ไม่มีอย่างอื่น</p>\n<p>Ilya Sutskever เคยมีตำแหน่งเป็นหัวหน้าด้านวิทยาศาสตร์ของ OpenAI ซึ่งเขาเป็นหนึ่งในตัวละครสำคัญของเหตุการณ์ไล่ออกซีอีโอ Sam Altman เพราะเป็นหนึ่งใน<a href=\"https://www.blognone.com/node/136841\">บอร์ดที่ลงมติไล่ออก</a>ในตอนนั้น แต่ต่อมาก็<a href=\"https://www.blognone.com/node/136866\">เปลี่ยนกลับมาสนับสนุน</a> ทำให้<a href=\"https://www.blognone.com/node/137181\">สถานะ</a>ของ Ilya ใน OpenAI ไม่เหมือนเดิมอีกต่อไป จึงทำให้เขา<a href=\"https://www.blognone.com/node/139751\">ลาออกในที่สุด</a></p>\n<p>ที่มา: <a href=\"https://ssi.inc/\">SSI</a></p>\n<blockquote><p>We will pursue safe superintelligence in a straight shot, with one focus, one goal, and one product. We will do it through revolutionary breakthroughs produced by a small cracked team. Join us: <a href=\"https://t.co/oYL0EcVED2\">https://t.co/oYL0EcVED2</a></p>\n<p>— Ilya Sutskever (@ilyasut) <a href=\"https://twitter.com/ilyasut/status/1803472979873128498?ref_src=twsrc%5Etfw\">June 19, 2024</a></p></blockquote>\n<p><img src=\"https://www.blognone.com/sites/default/files/externals/39ca95b98587f9006537076ed901d5f9.jpg\" /></p>\n</div></div></div><div><div>Topics: </div><div><div><a href=\"/topics/safe-superintelligence\">Safe Superintelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bba35d00ff2603bfaf9613f16c16b3699f413e6077548805ef887fdf289a1565","category":"Thai"}