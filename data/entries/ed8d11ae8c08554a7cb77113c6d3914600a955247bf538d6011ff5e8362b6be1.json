{"title":"Apple ไล่ลบแอป AI ที่ระบุสามารถสร้างภาพเปลือยได้ ออกจาก App Store","link":"https://www.blognone.com/node/139453","date":1714271234000,"content":"<div><div><div><p>มีรายงานว่าแอปเปิลได้ถอดแอป AI หลายตัวออกจาก App Store เนื่องจากพบว่าแอปเหล่านี้มีความสามารถสร้างภาพเปลือยที่ไม่ได้รับความยินยอม</p>\n<p>แอปเหล่านี้ได้ซื้อโฆษณาผ่านแพลตฟอร์มต่าง ๆ ระบุว่าเป็นเครื่องมือสร้างผลงานทางศิลปะ โดยใช้ก๊อปปี้ข้อความในแนวทางที่ไม่เหมาะสม เนื่องจากลิงก์ของโฆษณาเป็นการเปิดไปที่ App Store เลย จึงทำให้แอปเปิลสามารถตามไล่จัดการแอปเหล่านี้ได้</p>\n<p>อย่างไรก็ตามเกมไล่จับตามลบแอปเหล่านี้ อาจจะเป็นเกมแมวไล่จับหนูที่ต้องตามกันต่อไปเรื่อย ๆ รายงานของ 404 Media พบว่าแอปเปิลไล่ลบเฉพาะแอปที่ทางเว็บได้รายงานเท่านั้น แต่เป็นไปได้ว่ายังมีแอปอื่นเพิ่มเติมอีกที่มีฟีเจอร์คล้ายกัน</p>\n<p>ที่มา: <a href=\"https://9to5mac.com/2024/04/26/apple-pulls-multiple-ai-nude-image-apps-from-app-store/\">9to5Mac</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed8d11ae8c08554a7cb77113c6d3914600a955247bf538d6011ff5e8362b6be1","category":"Thai"}