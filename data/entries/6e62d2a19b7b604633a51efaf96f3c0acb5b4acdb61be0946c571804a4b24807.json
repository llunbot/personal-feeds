{"title":"อินเทลเชื่อยังบุกตลาด AI ได้ ระบุไม่ใช่ทุกคนต้องการ GPU","link":"https://www.blognone.com/node/135450","date":1692962666000,"content":"<div><div><div><p>ในงาน TechTour.MY อินเทลพูดถึงการบุกตลาดปัญญาประดิษฐ์ ว่ายังมีโอกาสที่อินเทลจะบุกตลาดปัญญาประดิษฐ์่ว่าตลาดกว้างกว่าการใช้ชิปพลังประมวลผลสูงๆ มาฝึกปัญญาประดิษฐ์ขนาดใหญ่มาก และอินเทลยังน่าจะบุกตลาดเหล่านั้นได้</p>\n<p>Alexis Crowell รองประธานฝ่ายขายของ Intel Asia Pacific พูดถึงการประมวลผลปัญญาประดิษฐ์ว่ายังมีงานขนาดเล็กที่ใช้งานกับชิปอื่นๆ นอกจาก GPU หรือแม้แต่งานแบบ LLM ที่อินเทลยังคงพยายาม<a href=\"https://www.blognone.com/node/134564\">ผลักดัน Gaudi2</a> โดย Crowell ระบุว่าตลาดกำลังเติบโตอย่างรวดเร็วมาก ทำให้น่าจะมีพื้นที่ให้ผู้ผลิตชิปหลายรายในตลาด</p>\n<p>อินเทลประกาศในงาน Computex ที่ผ่านมาว่าชิป Meteor Lake ที่กำลังจะเปิดตัวนั้นจะมีวงจรเร่งความเร็วปัญญาประดิษฐ์ในตัว นับว่าตามหลังผู้ผลิตชิป Arm หลายราย (รวมถึง Apple Silicon) ที่ชูจุดขายว่ามีวงจรเร่งความเร็ว AI ในตัวกันเป็นส่วนมากแล้ว แต่ในการสัมภาษณ์ Crowell ก็ระบุว่าอินเทลทำงานร่วมกับมาตรฐานกลางและโครงการโอเพนซอร์สจำนวนมากเพื่อให้ปัญญาประดิษฐ์เหล่านั้นทำงานบนแพลตฟอร์มของอินเทลได้ด้วยเช่นกัน Eric Chan รองประธานด้าน Network and Edge Group (NEX) ก็ระบุว่าในอนาคตการใช้งานจะเน้นมองที่งานที่ต้องการใช้งานเป็นหลักโดยไม่ได้คิดถึงแพลตฟอร์มด้านล่างนัก แบบเดียวกับที่เราเล่นไฟล์ multimedia ทุกวันนี้</p>\n<p>ที่มา - งาน TechTour.MY</p>\n<p><img alt=\"No Description\" src=\"https://www.blognone.com/sites/default/files/externals/b4027ba683a96b44410798372d4dbe46.jpg\" />a</p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e62d2a19b7b604633a51efaf96f3c0acb5b4acdb61be0946c571804a4b24807","category":"Thai"}