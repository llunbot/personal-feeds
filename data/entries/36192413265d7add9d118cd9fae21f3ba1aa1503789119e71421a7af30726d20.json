{"title":"[IDC] Apple ครองส่วนแบ่งสมาร์ทโฟนในจีนปี 2023 เป็นอันดับที่ 1","link":"https://www.blognone.com/node/137867","date":1706168312000,"content":"<div><div><div><p>บริษัทวิจัยตลาด IDC รายงานตัวเลขตลาดสมาร์ทโฟนในประเทศจีนของปี 2023 ซึ่งเป็นตลาดสมาร์ทโฟนที่ใหญ่ที่สุดในโลก จำนวนส่งมอบรวม 271.3 ล้านเครื่อง ลดลง 5.0% จากปีก่อน</p>\n<p>อย่างไรก็ตามแม้ภาพรวมตลอดปีจะลดลง แต่ตัวเลขเฉพาะไตรมาส 4/2023 ก็เริ่มเห็นสัญญาณฟื้นตัวของตลาด จำนวนส่งมอบ 73.6 ล้านเครื่อง เพิ่มขึ้น 1.2% จากไตรมาส 3/2023 เป็นการเพิ่มขึ้นแบบเทียบไตรมาสต่อไตรมาสครั้งแรก หลังจากตัวลดลงมาตลอด 10 ไตรมาส การเติบโตหลักมาจากสมาร์ทโฟนรุ่นพรีเมียมหรือรุ่นเรือธง ส่วนรุ่นราคาต่ำถึงกลาง ยังคงลดลง</p>\n<p>แอปเปิลเป็นสมาร์ทโฟนที่มีส่วนแบ่งมากที่สุดในปี 2023 ที่ 17.3% ตามด้วย Honor 17.1%, OPPO 16.7%, vivo 16.5% และ Xiaomi 13.2% ซึ่ง Arthur Guo นักวิเคราะห์ของ IDC ให้ความเห็นว่าเป็นผลจาก Huawei มีการปรับทิศทางของธุรกิจสมาร์ทโฟน ทำให้แอปเปิลมีโอกาสเติบโต รวมทั้งมีการจัดโปรโมชันส่วนลดราคาค่อนข้างมาก อย่างไรก็ตามตัวเลขของไตรมาสที่ 4/2023 สะท้อนการกลับมาของ Huawei ซึ่งมีส่วนแบ่งในอันดับที่ 4 แต่แอปเปิลยังครองอันดับ 1 อยู่</p>\n<p>ที่มา: <a href=\"https://www.idc.com/getdoc.jsp?containerId=prAP51817224\">IDC</a> ภาพ <a href=\"https://www.apple.com/newsroom/2023/09/iphone-15-lineup-and-new-apple-watch-lineup-arrive-worldwide/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/b7bb5ad4b6d772a814098eb33c67b33f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c6c714a497d56f98e1cd0434a2e87141.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/idc\">IDC</a></div><div><a href=\"/topics/apple\">Apple</a></div><div><a href=\"/topics/smartphone\">Smartphone</a></div><div><a href=\"/topics/honor\">Honor</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36192413265d7add9d118cd9fae21f3ba1aa1503789119e71421a7af30726d20","category":"Thai"}