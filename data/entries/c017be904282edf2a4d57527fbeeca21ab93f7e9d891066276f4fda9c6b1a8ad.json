{"title":"ไมโครซอฟท์อัพเดต Snipping Tool อ่านข้อความในภาพได้ในตัว","link":"https://www.blognone.com/node/135755","date":1694744216000,"content":"<div><div><div><p>ไมโครซอฟท์ปล่อย Snipping Tool เวอร์ชั่นใหม่ให้กับผู้ใช้ Windows Insider เป็นเวอร์ชั่น 11.2308.33.0 ฟีเจอร์สำคัญที่เพิ่มมาคือ Text Actions ที่ตรวจจับข้อความในภาพและเปิดให้ผู้ใช้สามารถ copy/paste ข้อความไปยังแอปพลิเคชั่นอื่นๆ ได้</p>\n<p>นอกจากการคัดลอกข้อความไปใช้งานที่อื่นแล้ว Text Actions ยังทำให้ผู้ใช้สามารถถมดำเซ็นเซอร์ข้อมูลสำคัญออกจากเอกสารได้ง่ายขึ้นอีกด้วย ผู้ใช้เพียงเลือกข้อความในภาพและกด Ctrl+R เท่านั้น</p>\n<p>ฟีเจอร์อีกส่วนคือ Phone Link จะเตือนเมื่อเราถ่ายภาพบนโทรศัพท์ด้วย ทำให้สามารถเปิดขึ้นมาแก้ไขบนพีซีได้ทันที</p>\n<p>ที่มา - <a href=\"https://blogs.windows.com/windows-insider/2023/09/14/new-updates-for-snipping-tool-and-phone-link-begin-rolling-out-to-windows-insiders/\">Windows Blog</a></p>\n<p><img alt=\"No Description\" src=\"https://www.blognone.com/sites/default/files/externals/8609f682ae7496a345d31a66abc288cb.png\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c017be904282edf2a4d57527fbeeca21ab93f7e9d891066276f4fda9c6b1a8ad","category":"Thai"}