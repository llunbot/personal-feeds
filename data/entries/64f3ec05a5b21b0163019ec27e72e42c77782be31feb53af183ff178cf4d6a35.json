{"title":"Twitter Circle ทวีตวงในเกิดความผิดพลาด โผล่หน้าฟีด For You คนที่ไม่ได้เลือก","link":"https://www.blognone.com/node/133374","date":1681187562000,"content":"<div><div><div><p>Twitter Circle หรือทวีตวงในที่คนไทยเรียกกัน เป็นฟีเจอร์ของทวิตเตอร์ที่สามารถทวีตและเลือกได้ว่าอยากให้เพื่อนสนิทหรือบุคคลที่เราเลือกมองเห็นข้อความที่เราทวีตได้ในหน้า For You ส่วนคนอื่นที่ไม่ได้เลือกก็จะไม่เห็นข้อความที่เราทวีต ซึ่งการใช้งานเหมือน IG Story ที่มี Close Friends และ Facebook ที่ให้เลือก Close Friends ตอนจะกดโพสต์</p>\n<p>แต่เมื่อคืนที่ผ่านมามีผู้ใช้จำนวนมากได้ออกมาบอกว่าทวีต Twitter Circle เกิดความผิดพลาด ทวีตที่หลายคนเอาไว้แชร์เรื่องส่วนตัวหรือระบายสิ่งที่เจอกับคนสนิทที่ตนเองเลือกไว้ แต่กลับไปโผล่หน้าฟีด For You ทุกคน มีคนสังเกตว่าทวีตของบุคคลที่ติดตามอยู่ขึ้นในหน้าฟีด แต่พอกดที่ทวีตกลับมองไม่เห็นและไม่สามารถที่จะตอบโต้กับทวีตนั้นได้เลย จึงทักไปถามเจ้าของทวีตว่า โพสต์นั้นได้ตั้งเป็น Twitter Circle หรือไม่? และเจ้าของบัญชียืนยันว่าใช่ แต่คนที่ไปถามไม่ได้อยู่ใน Twitter Circle ที่เจ้าของทวีตได้เลือกไว้</p>\n<p>ซึ่งตอนนี้ Twitter เกิดการเปลี่ยนแปลงหลายอย่าง <a href=\"https://www.blognone.com/node/133343\">อาจเกิดข้อผิดพลาด</a>ทางระบบได้ ผู้ใช้งานควรต้องระมัดระวังและกลั่นกรองเนื้อหาก่อนโพสต์</p>\n<blockquote><p>Confirmed someone I'm not even following was able to see a private Twitter Circle tweet (thank you <a href=\"https://twitter.com/TheSahilDev?ref_src=twsrc%5Etfw\">@TheSahilDev</a>)This hurts trust in the platform a lot. Should be top priority <a href=\"https://twitter.com/TwitterEng?ref_src=twsrc%5Etfw\">@TwitterEng</a> <a href=\"https://t.co/BCYPkikJ2p\">pic.twitter.com/BCYPkikJ2p</a></p>\n<p>— Theo - t3.gg (@t3dotgg) <a href=\"https://twitter.com/t3dotgg/status/1644641624050520065?ref_src=twsrc%5Etfw\">April 8, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/5461a7fb1dbbb722845c67dbb45cd185.jpg\" /></p>\n<p>ที่มา: <a href=\"https://9to5mac.com/2023/04/10/twitter-circle-tweets-are-showing-up-for-random-users-and-you-should-be-careful/\">9to5mac</a><br />\n<a href=\"https://techcrunch.com/2023/04/10/twitter-circle-bug-not-private/\">Techcrunch</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/twitter-circle\">Twitter Circle</a></div><div><a href=\"/topics/elon-musk\">Elon Musk</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64f3ec05a5b21b0163019ec27e72e42c77782be31feb53af183ff178cf4d6a35","category":"Thai"}