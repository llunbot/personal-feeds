{"title":"NASA ตัดสินใจนำลูกเรือยาน Starliner กลับโลกด้วย SpaceX","link":"https://www.blognone.com/node/141616","date":1724523957000,"content":"<div><div><div><p>NASA ประกาศผลการแผนการนำนักบินยาน Boeing Starliner สองคนคือ  Butch Wilmore และ Suni Williams กลับสู่โลกว่าจะพากลับมาด้วยยาน SapceX Dragon ในปีหน้า ส่วนยาน Starliner จะกลับสู่โลกแบบอัตโนมัติ พร้อมกับเก็บข้อมูลทดสอบไปด้วย</p>\n<p>ปัญหาหลักที่ไม่สามารถให้นักบินกลับด้วย Starliner ได้เนื่องจากเกิดฮีเลียมรั่วไหล และยานตอบสนองต่อการควบคุมผิดปกติในช่วงนำยานเข้าเทียบกับสถานีอวกาศนานาชาติ แม้จะพยายามทดสอบยานเพิ่มเติมก็ยังไม่แน่ใจว่าจะปลอดภัยพอ จึงตัดสินนำนักบินทั้งสองกลับด้วยาน Dragon แทน</p>\n<p>ยาน Starliner จะกลับสู่โลกด้วยตัวเองช่วงต้นเดือนกันยายนนี้ เพื่อปลดให้มีช่องจอดรองรับยาน Dragon และเก็บข้อมูลการทำงานของยาน Starliner ไปพร้อมกัน หลังจากนั้นจะพิจารณาอีกครั้งว่าจะถือว่ายาน Starliner พร้อมสำหรับการใช้งานตามปกติได้หรือไม่</p>\n<p>ทางด้านยาน Dragon ก็ต้องรีบจัดภารกิจใหม่ โดยต้องปรับที่นั่ง และเตรียมชุดอวกาศสำหรับ Wilmore และ Williams พร้อมกับปรับสัมภาระที่จะขนขึ้นไปให้ตรงกับสถานะการณ์</p>\n<p>ที่มา - <a href=\"https://www.nasa.gov/news-release/nasa-decides-to-bring-starliner-spacecraft-back-to-earth-without-crew/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/9d736be6388e1b20a05be6ab40704e76.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/boeing\">Boeing</a></div><div><a href=\"/topics/spacex\">SpaceX</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7eaac12a6814bb3daf2fc71c3121312f5155942e45df2f6f71806835d7da3cdc","category":"Thai"}