{"title":"F-ZERO 99 เกมแข่งรถแนวอวกาศ กลับมาบน Nintendo Switch Online ในรูปแบบ Battle Royale","link":"https://www.blognone.com/node/135747","date":1694708044000,"content":"<div><div><div><p>นินเทนโดประกาศนำ F-ZERO เกมแข่งรถแนวอวกาศซึ่งเป็นซีรี่ส์คลาสสิกหนึ่งของบริษัท กลับมาให้เล่นอีกครั้งเฉพาะสมาชิก Nintendo Switch Online ในชื่อ F-ZERO 99</p>\n<p>ถ้ารู้สึกคุ้น ๆ กับชื่อ 99 นั่นเพราะ F-ZERO 99 จะเป็นการแข่งรถแบบ Battle Royale แพ้คัดออกกับผู้เล่นออนไลน์คนอื่น จนเหลือผู้ชนะหนึ่งเดียวแบบเดียวกับ <a href=\"https://www.blognone.com/node/108121\">Tetris 99</a> ที่เป็นเกมใน Nintendo Switch Online เช่นกัน</p>\n<p>F-ZERO 99 นำเกมจากภาคแรกของเครื่อง Super Famicom (SNES) มาปรับลูกเล่นให้รองรับการแข่งขันพร้อมกัน 99 คน ยิ่งแข่งให้ชนะก็จะได้ปลดล็อกสกินใหม่เพิ่มเติมด้วย เกมเปิดให้เล่นแล้ววันนี้ทาง Nintendo Switch Online</p>\n<p>ที่มา: <a href=\"https://www.nintendo.com/whatsnew/princess-peach-showtime-paper-mario-the-thousand-year-door-f-zero-99-and-more-announced-in-latest-nintendo-direct/\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/93201c3b9796546b90570bdbc38685fd.png\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a35d62a896cafbd2c66348bc41b804d247a6370602966a58e69d3d5ae03e0695","category":"Thai"}