{"title":"Apple ขึ้นราคา iCloud+ มีผลเฉพาะแพ็คเกจ 2TB, 6TB และ 12TB","link":"https://www.blognone.com/node/141780","date":1725251079000,"content":"<div><div><div><p>แอปเปิลแจ้งลูกค้าที่สมัครใช้งานบริการพื้นที่จัดเก็บข้อมูล <a href=\"https://www.blognone.com/node/123051\">iCloud+</a> เกี่ยวกับการปรับขึ้นราคา มีผลกับแพ็คเกจพื้นที่ความจุสูงตั้งแต่ 2TB ขึ้นไป รายละเอียดดังนี้</p>\n<ul>\n<li>5GB ฟรีเหมือนเดิม</li>\n<li>50GB ราคา 35 บาทต่อเดือน เท่าเดิม</li>\n<li>200GB ราคา 99 บาทต่อเดือน เท่าเดิม</li>\n<li>2TB ราคา 399 บาทต่อเดือน เพิ่มจาก<a href=\"https://www.blognone.com/node/119560\">ราคาเดิม</a> 349 บาท</li>\n<li>6TB ราคา 1,190 บาทต่อเดือน เพิ่มจาก<a href=\"https://www.blognone.com/node/135708\">ราคาเดิม</a> 999 บาท</li>\n<li>12TB ราคา 2,390 บาทต่อเดือน เพิ่มจากราคาเดิม 1,990 บาท</li>\n</ul>\n<p>ราคาใหม่นี้มีผลกับผู้สมัครใช้งานใหม่ ส่วนพวกสมัครใช้งานอยู่แล้วจะมีผลในรอบบิลถัดไป ทั้งนี้แอปเปิลปรับขึ้นราคาบริการ Subscription ส่วนของ iCloud+ มา<a href=\"https://www.blognone.com/node/134577\">ตั้งแต่ปีที่แล้ว</a> แต่ยังไม่มีประเทศไทย ส่วนแผนใช้งานแบบรวมหลายบริการ Apple One ยังเป็นราคาเดิมที่<a href=\"https://www.blognone.com/node/136400\">ปรับขึ้นเมื่อปีที่แล้ว</a> เนื่องจากพื้นที่ iCloud+ ที่ให้คือ 200GB ซึ่งไม่ได้ขึ้นราคา</p>\n<p>ที่มา: <a href=\"https://support.apple.com/th-th/108047\">แอปเปิล</a></p>\n<p><img src=\"https://www.blognone.com/sites/default/files/externals/491a805ec95bb09a5e3b6d7572623b71.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/apple\">Apple</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fca462c0292f7bda71bbcaf32d2cc712306b2a295a3c43fb313dde53490d6b83","category":"Thai"}