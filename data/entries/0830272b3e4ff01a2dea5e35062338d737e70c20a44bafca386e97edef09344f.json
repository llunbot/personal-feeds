{"title":"IDC และ Canalys รายงานตลาดสมาร์ทโฟนไตรมาส 1/2023 ลดลง 13-14% คาดฟื้นตัวในปีนี้","link":"https://www.blognone.com/node/133600","date":1682661060000,"content":"<div><div><div><p>มีรายงานภาพรวมตลาดสมาร์ทโฟนทั่วโลกของไตรมาสที่ 1 ปี 2023 จากสองบริษัทวิจัย IDC และ Canalys ภาพรวมทั้งสองบริษัทให้ตัวเลขจำนวนส่งมอบลดลงระดับมากกว่า 10% โดย IDC ประเมินว่าลดลง 14.6% เทียบกับไตรมาส 1 ปี 2022 ที่จำนวน 268.6 ล้านเครื่อง ส่วน Canalys บอกว่าลดลง 13% ที่ 269.8 ล้านเครื่อง</p>\n<p>Nabila Popal ผู้อำนวยการฝ่ายวิจัยจาก IDC มองว่าผู้ผลิตสมาร์ทโฟนตอนนี้ใช้วิธีเคลียร์สินค้าจากสต๊อกและปรับราคา เพิ่มความระมัดระวังในการออกสมาร์ทโฟนรุ่นใหม่สู่ตลาดเพื่อแย่งส่วนแบ่ง โดยมองว่าสถานการณ์รวมจะดีขึ้นใน 3-6 เดือนข้างหน้า</p>\n<p>ส่วน Lucas Zhong นักวิจัยจาก Canalys ให้ความเห็นว่าตลาดสมาร์ทโฟนราคาปานกลางเริ่มฟื้นตัวบ้างแล้ว หลังจากลดลงหนักในปีที่แล้ว ผู้ผลิตก็ใช้วิธีอัพเกรดสเป็กเนื่องจากชิ้นส่วนสำหรับสมาร์ทโฟนกลุ่มนี้มีราคาลดลง แต่ก็ผลิตเพิ่มขึ้นอย่างระมัดระวัง</p>\n<p>ส่วนแบ่งการตลาด 5 อันดับแรกได้แก่ ซัมซุง แอปเปิล Xiaomi OPPO และ vivo ตามลำดับ</p>\n<p>ที่มา: <a href=\"https://www.idc.com/getdoc.jsp?containerId=prUS50604823\">IDC</a> และ <a href=\"https://www.canalys.com/newsroom/worldwide-smartphone-market-Q1-2023\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/176fa41e8c09e26a2e73964d5b228401.png\" /></p>\n<p><img alt=\"No Description\" src=\"https://www.blognone.com/sites/default/files/externals/dc1a1b4e7b664f229b3f03c96d5c0763.png\" /></p>\n<p><img alt=\"No Description\" src=\"https://www.blognone.com/sites/default/files/externals/8e990b06fe009e9eb1dae9c22bc7ff19.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/canalys\">Canalys</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0830272b3e4ff01a2dea5e35062338d737e70c20a44bafca386e97edef09344f","category":"Thai"}