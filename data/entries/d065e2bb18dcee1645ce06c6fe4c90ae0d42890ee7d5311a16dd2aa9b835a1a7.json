{"title":"คณะกรรมการคุ้มครองข้อมูลส่วนบุคคล สั่งปรับเอกชนไทย 7 ล้านบาท ทำข้อมูลรั่วผิด PDPA","link":"https://www.blognone.com/node/141595","date":1724387383000,"content":"<div><div><div><p>สำนักงานคณะกรรมการคุ้มครองข้อมูลส่วนบุคคล (สคส. หรือ PDPC) มีคำสั่งปรับทางปกครองต่อบริษัทเอกชนรายหนึ่ง (ไม่ระบุชื่อ) ที่ทำธุรกิจด้านซื้อขายสินค้าออนไลน์ เป็นเงิน 7 ล้านบาท หลังปล่อยให้ข้อมูลส่วนบุคคลของลูกค้ารั่วไหล ซึ่งผิดตาม พ.ร.บ.คุ้มครองข้อมูลส่วนบุคคล พ.ศ. 2562 (PDPA)</p>\n<p>บริษัทรายนี้ เก็บรวบรวมข้อมูลส่วนบุคคลของลูกค้ามากกว่า 1 แสนราย แต่กลับไม่ปฏิบัติตามกฎหมายดังนี้</p>\n<ul>\n<li>ไม่มีเจ้าหน้าที่คุ้มครองข้อมูลส่วนบุคคล (data protection officer หรือ DPO) ตามที่กฎหมายกำหนด</li>\n<li>ไม่มีมาตรการรักษาความปลอดภัยที่เหมาะสม</li>\n<li>เมื่อได้รับข้อร้องเรียนจากประชาชนเจ้าของข้อมูล บริษัทเพิกเฉยไม่แก้ไข และแจ้งเหตุต่อ PDPC ล่าช้า</li>\n</ul>\n<p>คณะกรรมการผู้เชี่ยวชาญของ PDPC จึงพิจารณาโทษปรับในอัตราสูงสุด รวม 7 ล้านบาท และสั่งให้บริษัทแห่งนี้ต้องปรับปรุงมาตรการความปลอดภัย อบรมพนักงานเจ้าหน้าที่ และรายงานให้ PDPC ทราบถึงมาตรการแก้ไขภายใน 7 วัน</p>\n<p>การสั่งปรับบริษัทเอกชนครั้งนี้ เป็นครั้งแรกที่ PDPC ลงโทษปรับต่อบริษัทเอกชนรายใหญ่ นับตั้งแต่ พ.ร.บ.คุ้มครองข้อมูลส่วนบุคคล พ.ศ. 2562 มีผลใช้บังคับ</p>\n<p>ที่มา - <a href=\"https://www.mdes.go.th/news/detail/8539-%E0%B8%94%E0%B8%B5%E0%B8%AD%E0%B8%B5---%E0%B8%AA%E0%B8%84%E0%B8%AA--%E0%B8%84%E0%B8%B8%E0%B8%A1%E0%B9%80%E0%B8%82%E0%B9%89%E0%B8%A1%E0%B8%AA%E0%B8%B1%E0%B9%88%E0%B8%87%E0%B8%9B%E0%B8%A3%E0%B8%B1%E0%B8%9A%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%A3%E0%B8%B1%E0%B9%88%E0%B8%A7%E0%B9%84%E0%B8%AB%E0%B8%A5%E0%B8%A0%E0%B8%B2%E0%B8%84%E0%B9%80%E0%B8%AD%E0%B8%81%E0%B8%8A%E0%B8%99-%E0%B8%88%E0%B8%B3%E0%B8%99%E0%B8%A7%E0%B8%99-7-%E0%B8%A5%E0%B9%89%E0%B8%B2%E0%B8%99%E0%B8%9A%E0%B8%B2%E0%B8%97\">MDES</a></p>\n<p><img alt=\"No Description\" src=\"https://www.blognone.com/sites/default/files/externals/7163704934a6c0ddc2c70b3326076393.jpeg\" /></p>\n</div></div></div><div><div>Topics: </div><div><div><a href=\"/topics/pdpc\">PDPC</a></div><div><a href=\"/topics/mict\">MICT</a></div><div><a href=\"/topics/privacy\">Privacy</a></div><div><a href=\"/topics/thailand\">Thailand</a></div><div><a href=\"/topics/law\">Law</a></div><div><a href=\"/topics/ministry-digital-economy\">Ministry of Digital Economy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d065e2bb18dcee1645ce06c6fe4c90ae0d42890ee7d5311a16dd2aa9b835a1a7","category":"Thai"}