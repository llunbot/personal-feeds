{"title":"อินเทลเสนอสถาปัตยกรรม x86S เป็น 64 บิตล้วน ถอดส่วนที่เป็น 32 บิตออก","link":"https://www.blognone.com/node/133922","date":1684637580000,"content":"<div><div><div><p>อินเทลเสนอแนวทางสถาปัตยกรรมซีพียูใหม่ X86S ที่ถอดส่วนที่เป็น 32 บิตออกจาก X86-64 ในปัจจุบัน เหลือเฉพาะส่วนที่เป็น 64 บิตอย่างเดียว (S ย่อมาจาก simplification)</p>\n<p>เหตุผลของอินเทลคือทุกวันนี้มีคนใช้งานซอฟต์แวร์ 32 บิตกันน้อยมากแล้ว ระบบปฏิบัติการ Windows 11 มีเฉพาะแบบ 64 บิตเท่านั้น, เฟิร์มแวร์ของอินเทลก็ไม่รองรับระบบปฏิบัติการที่ไม่ใช่ 64 บิตแล้วเช่นกัน ดังนั้นการที่ซีพียูยังต้องมีโหมด 32 บิตอยู่เริ่มเป็นภาระที่ไม่คุ้มแล้ว ในปัจจุบันเรายังต้องบูตระบบแบบ 16 บิตก่อนแล้วค่อยขยับการทำงานเป็น 64 บิต (ที่มีแรมเพิ่มขึ้น) แต่ถ้าถอดของเก่าๆ ออกก็สามารถเปลี่ยนมาบูตเข้า 64 บิตได้เลย</p>\n<p>การเปลี่ยนผ่านครั้งนี้ต้องอาศัยซอฟต์แวร์ต่างๆ ปรับแก้เพื่อถอดชิ้นส่วนเก่าๆ ออกด้วย ตอนนี้อินเทลยังทำเพียง \"เสนอไอเดีย\" และรับฟังความเห็นจากพาร์ทเนอร์อื่นๆ ที่เกี่ยวข้อง ซึ่งคงต้องใช้เวลาอีกสักพักใหญ่ๆ กว่าจะเห็นผลลัพธ์</p>\n<p><img alt=\"No Description\" src=\"https://www.blognone.com/sites/default/files/externals/7f5ea011d36bbadeb6ce15950c4798ad.png\" /></p>\n<p>สถาปัตยกรรมซีพียู x86-64 ในปัจจุบัน มีโหมด 32 บิต และ 64 บิตแยกกัน ซึ่งต้องบูตแบบ 16 บิตก่อน แต่ถ้าเป็น X86S จะเป็นแบบภาพด้านขวา คือ 64 บิตอย่างเดียว</p>\n<p><img alt=\"No Description\" src=\"https://www.blognone.com/sites/default/files/externals/11eb944db1e1b5131b3cc175b659f9b2.png\" /></p>\n<p>ที่มา - <a href=\"https://www.intel.com/content/www/us/en/developer/articles/technical/envisioning-future-simplified-architecture.html\">Intel</a> via <a href=\"https://www.neowin.net/news/intel-wants-feeback-for-a-proposed-64-bit-only-cpu-architecture-called-x86s/\">Neowin</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/x86\">x86</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5532915b18058fe1fd716d59d10eafe0160fdb2cc3580a8a3c578f5d15d537c","category":"Thai"}