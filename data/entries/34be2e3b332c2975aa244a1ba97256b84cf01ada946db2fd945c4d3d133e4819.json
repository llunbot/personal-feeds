{"title":"เผย HPE เตรียมประกาศซื้อกิจการ Juniper Networks มูลค่าดีล 4.5 แสนล้านบาท","link":"https://www.blognone.com/node/137551","date":1704758068000,"content":"<div><div><div><p>มีรายงานจาก The Wall Steet Journal อ้างแหล่งข่าวที่เกี่ยวข้อง เผยว่า Hewlett Packard Enterprise หรือ HPE ได้เจรจาเพื่อซื้อกิจการ Juniper Networks ที่มูลค่าประมาณ 13,000 ล้านดอลลาร์ หรือ 4.5 แสนล้านบาท โดยดีลนี้น่าจะประกาศอย่างเป็นทางการได้ในสัปดาห์นี้</p>\n<p>ทั้งนี้มูลค่ากิจการของ Juniper Networks ตามราคาหุ้นล่าสุดอยู่ที่ประมาณ 9,600 ล้านดอลลาร์ บริษัทเป็นผู้ผลิตอุปกรณ์เครือข่ายทั้งเราเตอร์ สวิตช์ อุปกรณ์สื่อสาร ตลอดจนบริการทางการเงินให้กับลูกค้า ล่าสุดยังเปิดตัว Mist AI ฟีเจอร์ AI เพื่อปรับแต่งการตั้งค่าเชื่อมต่อของผู้ใช้งานกับเครือข่ายไร้สาย</p>\n<p>หากดีลนี้ประกาศอย่างเป็นทางการ จะเป็นดีลการซื้อกิจการในกลุ่มบริษัทเทคโนโลยีขนาดใหญ่ดีลหนึ่งในรอบหลายปี ซึ่งช่วงที่ผ่านมาหลายดีลไม่สามารถเกิดขึ้นได้เพราะถูกสอบสวนประเด็นผูกขาดทางธุรกิจ</p>\n<p>ที่มา: <a href=\"https://www.wsj.com/business/deals/hewlett-packard-enterprise-near-deal-to-buy-juniper-networks-6995a464\">The Wall Steet Journal</a></p>\n<p><img alt=\"No Description\" src=\"https://www.blognone.com/sites/default/files/externals/17ec53bd74d0125f2fc050a1b7cc6166.png\" /></p>\n</div></div></div><div><div>Topics: </div><div><div><a href=\"/topics/juniper\">Juniper</a></div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34be2e3b332c2975aa244a1ba97256b84cf01ada946db2fd945c4d3d133e4819","category":"Thai"}