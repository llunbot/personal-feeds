{"title":"Zendesk ประกาศซื้อกิจการ Momentive เจ้าของแพลตฟอร์ม SurveyMonkey","link":"https://www.blognone.com/node/125548","date":1635469285000,"content":"<div><div><div><p>Zendesk แพลตฟอร์มบริหารความสัมพันธ์ลูกค้า (CRM) ประกาศบรรลุข้อตกลงเพื่อซื้อกิจการ Momentive เจ้าของ SurveyMonkey โดยใช้วิธีแลกหุ้น ซึ่งผู้ถือหุ้น Momentive 1 หุ้น จะได้หุ้นของ Zendesk 0.225 หุ้น</p>\n<p>Mikkel Svane ซีอีโอ Zendesk พูดถึงดีลดังกล่าวว่า SurveyMonkey เป็นแบรนด์ที่โดดเด่น ที่ตลาดให้การยอมรับ การได้ทีมมาร่วมงานกับ Zendesk จะช่วยเสริมความแข็งแกร่งให้บริษัทมุ่งสู่การเป็นแพลตฟอร์ม Customer Intelligence ที่มีเครื่องมือครบทุกด้าน</p>\n<p>ในสไลด์นำเสนอการซื้อกิจการ Zendesk อธิบายว่า Zendesk คือส่วนที่คอยฟังและทำตามคำขอลูกค้า ส่วน SurveyMonkey ทำหน้าที่ค้นหาความคิดและความรู้สึกของลูกค้า เมื่อรวมกันจึงสามารถประสานเพื่อทำให้เข้าใจลูกค้าได้มากขึ้น</p>\n<p>ที่มา: <a href=\"https://www.zendesk.com/company/press/announcement/\">Zendesk</a></p>\n<p><img src=\"https://www.blognone.com/sites/default/files/externals/72dd5167881a87c65ae704cc652d8d2f.jpg\" /></p>\n<p><img src=\"https://www.blognone.com/sites/default/files/externals/0a79fbf4179121479baeb9ef2dba0c90.png\" /></p>\n</div></div></div><div><div>Topics: </div><div><div><a href=\"/topics/zendesk\">Zendesk</a></div><div><a href=\"/topics/crm\">CRM</a></div><div><a href=\"/topics/acquisition\">Acquisition</a></div><div><a href=\"/topics/surveymonkey\">SurveyMonkey</a></div><div><a href=\"/topics/momentive\">Momentive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"571c71c76f2b56d7e1e3f7ce6a92e72fe7e6ffe1a08302d85b43eec718ac9c45","category":"Thai"}