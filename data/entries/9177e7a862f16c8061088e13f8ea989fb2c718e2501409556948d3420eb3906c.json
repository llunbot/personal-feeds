{"title":"Al Gore และ James Bell เตรียมเกษียณจากกรรมการบอร์ด Apple","link":"https://www.blognone.com/node/137630","date":1705019025000,"content":"<div><div><div><p>แอปเปิลประกาศการเปลี่ยนแปลงของกรรมการบอร์ดบริษัท ก่อนการประชุมผู้ถือหุ้นใหญ่สามัญประจำปี ซึ่งต้องมีการลงคะแนนเสียงรับรอง โดย Dr. Wanda Austin อดีตประธานและซีอีโอ The Aerospace Corporation จะถูกเสนอชื่อเป็นกรรมการบอร์ดคนใหม่</p>\n<p>การเสนอชื่อบอร์ดคนใหม่นี้ เนื่องจากมีกรรมการบอร์ดสองคนที่อายุครบตามระเบียบกรรมการบอร์ด ที่จะไม่ถูกเสนอชื่ออีกครั้งหากมีอายุถึง 75 ปี ได้แก่ Al Gore อดีตรองประธานาธิบดีสหรัฐ และ James Bell อดีตซีเอฟโอ Boeing ทั้งสองจึงจะเกษียณจากการเป็นบอร์ดของแอปเปิลในปีนี้</p>\n<p>Tim Cook ซีอีโอแอปเปิลกล่าวแสดงความขอบคุณต่อทั้งสองบอร์ดที่เกษียณจากตำแหน่ง ทั้ง Al Gore ที่ช่วยดูแลทั้งการปกป้องความเป็นส่วนตัวผู้ใช้งาน, ประเด็นปัญหาโลกร้อน และ James Bell ที่ช่วยด้านการตรวจสอบทางการเงินตลอดหลายปีที่ผ่านมา</p>\n<p>ที่มา: <a href=\"https://www.apple.com/newsroom/2024/01/wanda-austin-to-join-apples-board-of-directors/\">แอปเปิล</a></p>\n<p><img src=\"https://www.blognone.com/sites/default/files/externals/208a0fc46f15d7a284f67b6d3bceb83d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/al-gore\">Al Gore</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9177e7a862f16c8061088e13f8ea989fb2c718e2501409556948d3420eb3906c","category":"Thai"}