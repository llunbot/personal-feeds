{"title":"Tesla รายงานผลประกอบการไตรมาส 1/2025 รายได้รถยนต์ลดลง 20% แต่ธุรกิจพลังงานโต 67%","link":"https://www.blognone.com/node/145992","date":1745358023000,"content":"<div><div><div><p>Tesla รายงานผลประกอบการของไตรมาสที่ 1 ปี 2025 หลังจาก<a href=\"https://www.blognone.com/node/145619\">รายงานตัวเลขการผลิตและส่งมอบรถ</a>ไปก่อนหน้านี้ รายได้รวมลดลง 9% จากไตรมาสเดียวกันในปีก่อนเป็น 19,335 ล้านดอลลาร์ เฉพาะรายได้ของรถยนต์ลดลง 20% เป็น 13,967 ล้านดอลลาร์ โดยรายได้จากธุรกิจพลังงาน, แบตเตอรี และบริการ เพิ่มขึ้นมาชดเชย กำไรสุทธิตามบัญชี GAAP ลดลง 71% เป็น 409 ล้านดอลลาร์</p>\n<p>Tesla บอกว่าไตรมาสที่ผ่านมา โรงงานทั้ง 4 แห่งได้ปรับสายการผลิตโมเดล Y พร้อมกัน ซึ่งประสบความสำเร็จอย่างดี ไม่เกิดอุปสรรค สะท้อนความสำเร็จในการบริหารจัดการซัพพลายเชน อย่างไรก็ตามการปรับสายการผลิตนี้ส่งผลต่อจำนวนส่งมอบรถที่ลดลง ทำให้รายได้รวมลดลง นอกจากนี้ราคาเฉลี่ยของรถที่ขาย (ASP) ก็ลดลง</p>\n<p>Tesla ยอมรับว่าการประเมินผลกระทบจากนโยบายการค้าใหม่ทั่วโลกทำได้ยาก ซึ่งจะกระทบทั้งต้นทุนของธุรกิจรถยนต์และพลังงาน บริษัทจึงต้องประเมินตัวเลขรายได้-กำไรในไตรมาสปัจจุบันใหม่ ส่วนแผนการออกรถยนต์รุ่นที่ราคาถูกลงยังคงอยู่ในแผนงานเดิมคือครึ่งแรกของปี 2025 และ Cybercab เริ่มการผลิตภายในปี 2026</p>\n<p>ที่มา: <a href=\"https://digitalassets.tesla.com/tesla-contents/image/upload/IR/IR/TSLA-Q1-2025-Update.pdf\">Tesla</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/3d4b91a2d5901e8166e5e596cd07cab9.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8496f34d9d7971d78cf680a4beded62dcbcf1d7a77fd26a8e63fe3cbc768d134","category":"Thai"}