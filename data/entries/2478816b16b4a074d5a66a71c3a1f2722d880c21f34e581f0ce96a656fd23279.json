{"title":"[ลือ] Panos Panay จะย้ายไป Amazon รับผิดชอบสินค้ากลุ่ม Alexa, Echo และ Fire TV","link":"https://www.blognone.com/node/135803","date":1695081033000,"content":"<div><div><div><p>หลังจาก Panos Panay หัวหน้าฝ่ายผลิตภัณฑ์ของไมโครซอฟท์ <a href=\"https://www.blognone.com/node/135799\">ประกาศลาออก</a>จากบริษัท ซึ่งไม่ได้ระบุว่าจะไปทำอะไรต่อ สำนักข่าว Bloomberg ก็รายงานข้อมูลจากแหล่งข่าวที่เกี่ยวข้อง ว่าเขาจะย้ายไปทำงานที่ Amazon</p>\n<p>รายงานบอกว่า Panos จะรับตำแหน่งหัวหน้าฝ่าย Devices ของ Amazon ซึ่งรับผิดชอบอุปกรณ์และระบบผู้ช่วย Alexa, ลำโพงอัจฉริยะ Echo และอุปกรณ์สตรีมมิ่ง Fire TV ที่ปัจจุบัน Dave Limp รับตำแหน่งอยู่ และเขาประกาศจะเกษียณจากตำแหน่งสิ้นปีนี้</p>\n<p>Amazon ปฏิเสธที่จะให้ความเห็นต่อข่าวดังกล่าว อย่างไรก็ตาม Amazon มีกำหนดจัดงานแถลงข่าวเกี่ยวกับสินค้ากลุ่ม Devices and Services ในวันพรุ่งนี้ ซึ่งคาดว่า Dave Limp จะปรากฏตัวด้วย จึงอาจมีข้อมูลเพิ่มเติมในประเด็นดังกล่าว</p>\n<p>ที่มา: <a href=\"https://www.bloomberg.com/news/articles/2023-09-18/amazon-is-poised-to-hire-departing-microsoft-product-chief\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/6e2796a5b80f8dfd4ee4dfdb2bcb624d.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2478816b16b4a074d5a66a71c3a1f2722d880c21f34e581f0ce96a656fd23279","category":"Thai"}