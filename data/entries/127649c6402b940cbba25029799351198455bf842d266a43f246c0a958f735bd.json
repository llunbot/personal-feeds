{"title":"[ลือ] iPhone 16 เพิ่มปุ่มใหม่สำหรับถ่ายวิดีโอ, Apple Watch 2024 ดีไซน์ใหม่","link":"https://www.blognone.com/node/137282","date":1702858882000,"content":"<div><div><div><p>Mark Gurman แห่ง Bloomberg รายงานข้อมูลล่าสุดของสินค้าใหม่แอปเปิลที่จะมาในปีหน้า ผ่านจดหมายข่าว Power On ประจำสัปดาห์ รายละเอียดดังนี้</p>\n<ul>\n<li><strong>AirPods 4</strong> ดีไซน์แบบ AirPods 3 โดยจะออกสองรุ่นย่อย รุ่นบนใส่ฟีเจอร์หลายอย่าง เช่น ระบบตัดเสียง ANC, ระบบช่วยในการฟัง (hearing aids) อีกรุ่นราคาถูกกว่าจะไม่มี เพื่อแทนที่ AirPods 3 และ AirPods 2 ทั้งหมด ตาม<a href=\"https://www.blognone.com/node/136416\">รายงานก่อนหน้านี้</a></li>\n<li><strong>AirPods Max</strong> อาจเปลี่ยนแค่พอร์ต USB-C และมีตัวเลือกสีใหม่เพิ่มเติม</li>\n<li><strong>AirPods Pro</strong> รุ่นใหม่มาในปี 2025 ดีไซน์ใหม่เน้นสวมใส่สบายขึ้น และอัพเกรดชิป</li>\n<li><strong>Apple Watch</strong> มีอย่างน้อยหนึ่งรุ่นที่ดีไซน์ใหม่ ฟีเจอร์ใหม่ที่จะเพิ่มมาคือ <a href=\"https://www.blognone.com/node/136524\">เตือนหากพบความดันเลือดสูง</a> และเตือนหากพบภาวะหยุดหายใจขณะนอนหลับ</li>\n</ul>\n<p>สุดท้ายคือ <strong>iPhone 16</strong> ซึ่งเขาบอกไม่มีการเปลี่ยนแปลงใหญ่ โดยดีไซน์ใช้แบบเดิม, รุ่น Pro มี<a href=\"https://www.blognone.com/node/134050\">หน้าจอใหญ่ขึ้น</a>, รุ่นทั่วไปได้ Action Button จากเดิมมีแต่รุ่น Pro, และมีปุ่มใหม่เพิ่มมาด้านขวา-ล่าง (ตอนนี้เรียกกันว่า Capture Button) สำหรับเรียกคำสั่งถ่ายวิดีโอโดยเฉพาะ</p>\n<p>ที่มา: <a href=\"https://www.bloomberg.com/news/newsletters/2023-12-17/apple-2024-plans-new-low-end-airpods-vision-pro-larger-iphone-16-oled-ipad-lq9jhed4\">Bloomberg</a></p>\n<p><img src=\"https://www.blognone.com/sites/default/files/externals/6a577cd4f1957ef944bb9965cf65def6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div><div><a href=\"/topics/airpods\">AirPods</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"127649c6402b940cbba25029799351198455bf842d266a43f246c0a958f735bd","category":"Thai"}