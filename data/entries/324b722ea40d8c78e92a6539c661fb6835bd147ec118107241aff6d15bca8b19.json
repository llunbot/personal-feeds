{"title":"Microsoft Teams ขยายห้องประชุมออนไลน์ให้รัฐบาลสหรัฐฯ เป็น 25,000 คน","link":"https://www.blognone.com/node/124039","date":1627981308000,"content":"<div><div><div><p>Microsoft Teams เตรียมเพิ่มจำนวนผู้เข้าร่วมประชุมวิดีโอคอลสูงสุด แบบรวมผู้ชม view-only ของแพ็คเกจกระทรวงกลาโหมสหรัฐ (US Department of Defense) และผู้ใช้แพ็คเกจ GCC (Government Community Cloud) ของหน่วยงานอื่นของรัฐบาลสหรัฐฯ เป็น 25,000 คน หลังเพิ่งขยายห้องประชุมออนไลน์ของลูกค้าทั่วไป<a href=\"https://www.blognone.com/node/122933\">เป็น 20,000 คน</a> ตลอดปี 2021</p>\n<p>แม้แพ็คเกจ US DoD จะเป็นของกระทรวงกลาโหมเท่านั้น แต่ผู้รับเหมาและหน่วยงานอื่นของรัฐบาลสหรัฐฯ สามารถร่วมใช้แพ็คเกจ GCC ได้ แต่ต้องเป็นหน่วยงานที่<a href=\"https://www.agileit.com/news/what-is-gcc-high/\">ผ่านมาตรฐานความปลอดภัย NIST 800-171, FedRAMP ระดับ High และ ITAR</a></p>\n<p>ปัจจุบัน Microsoft Teams จำกัดจำนวนผู้เข้าร่วมประชุมสูงสุดที่ 20,000 คน แต่ผู้เข้าร่วม 1,000 คนแรกเท่านั้นที่จะมีสิทธิ์ใช้งานฟีเจอร์เต็ม ส่วนผู้เข้าชมหลังจาก 1,000 คนแรก จะได้เข้าชมแบบ <a href=\"https://docs.microsoft.com/en-us/microsoftteams/view-only-meeting-experience\">view-only</a> ซึ่งจะไม่สามารถพิมพ์แชท ไม่สามารถเปิดไมค์หรือกล้องได้ และวิดีโอที่รับชมจะมีดีเลย์ 30 วินาที</p>\n<p>ที่มา - <a href=\"https://www.techradar.com/news/you-can-now-have-thousands-more-people-in-your-microsoft-teams-call\">TechRadar</a></p>\n<p><img src=\"https://www.blognone.com/sites/default/files/externals/a4677bbd4958342af6dd565f08e2d399.jpg\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/united-states\">United States</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"324b722ea40d8c78e92a6539c661fb6835bd147ec118107241aff6d15bca8b19","category":"Thai"}