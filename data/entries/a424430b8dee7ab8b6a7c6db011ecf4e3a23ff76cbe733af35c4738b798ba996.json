{"title":"AWS ปฏิเสธข่าวระงับคำสั่งซื้อจีพียู Hopper จาก NVIDIA ยืนยันทุกคำสั่งซื้อยังเหมือนเดิม","link":"https://www.blognone.com/node/139895","date":1716356269000,"content":"<div><div><div><p>Amazon Web Services (AWS) ออกมาปฏิเสธข่าวจาก<a href=\"https://www.ft.com/content/75ac7f61-071a-437c-a35e-09f968c6a568\">รายงานของ Financial Times</a> ที่บอกว่าตอนนี้ AWS ได้เข้าสู่การเปลี่ยนผ่านจีพียูในศูนย์ข้อมูลทั้งหมด โดยระงับคำสั่งซื้อ<a href=\"https://www.blognone.com/topics/nvidia-hopper\">จีพียู Hopper</a> ทั้งหมด เพื่อรอเปลี่ยนเป็น <a href=\"https://www.blognone.com/node/138768\">Blackwell</a> จีพียูรุ่นล่าสุดที่ NVIDIA เพิ่งเปิดตัวเมื่อเดือนมีนาคม ด้วยเหตุผลว่าส่วนต่างราคาไม่มาก จึงเลือกรอรุ่นที่ใหม่กว่า</p>\n<p>ตัวแทนของ AWS ชี้แจงเพื่อแสดงความชัดเจนต่อรายงานนี้ โดยบอกว่า AWS ไม่ได้<strong>ระงับคำสั่งซื้อ</strong>ใด ๆ จาก NVIDIA โดยมีกรณีที่ใกล้เคียงและอาจเป็นที่มาของข่าวนี้คือโครงการชื่อ Ceiba ที่ AWS ร่วมมือกับ NVIDIA ในการพัฒนาซูเปอร์คอมพิวเตอร์ ซึ่งตัดสินใจเปลี่ยนจีพียูทั้งหมดจาก Hopper ไปเป็น Blackwell ด้วยเหตุผลเรื่องเพิ่มประสิทธิภาพการประมวลผล</p>\n<p>AWS บอกว่าบริษัทยังคงมีบริการจีพียูบน Hopper สำหรับงานด้าน AI ต่อไป</p>\n<p>ที่มา: <a href=\"https://www.reuters.com/technology/amazons-cloud-unit-pauses-orders-nvidias-most-powerful-chip-ft-reports-2024-05-21/\">Reuters</a></p>\n<p><img src=\"https://www.blognone.com/sites/default/files/externals/59d964acfa623cb0560d233409efeb6a.jpeg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/nvidia\">NVIDIA</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a424430b8dee7ab8b6a7c6db011ecf4e3a23ff76cbe733af35c4738b798ba996","category":"Thai"}