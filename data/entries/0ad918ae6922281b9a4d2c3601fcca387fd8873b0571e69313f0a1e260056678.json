{"title":"บริษัทในเครือ JD.com เข้าถือหุ้นใหญ่ China Logistics บริษัทขนส่งสินค้าของจีน","link":"https://www.blognone.com/node/124584","date":1630716238000,"content":"<div><div><div><p>JD Property ธุรกิจในเครือ JD.com ด้านการจัดการโครงสร้างพื้นฐาน บรรลุข้อตกลงเพื่อเข้าถือหุ้นใหญ่ใน China Logistics Property โดยจะถือหุ้น 26% ของบริษัท คิดเป็นมูลค่าดีลราว 2,100 ล้านดอลลาร์ ผ่านการซื้อหุ้นจากผู้ถือหุ้นเดิมได้แก่ RRJ Capital, Joy Orient Investments และ Anbang Investment</p>\n<p>ดีลนี้จะนำมาเสริมการแข่งขันธุรกิจอีคอมเมิร์ซในจีน ซึ่งช่วงที่ผ่านมามีการลงทุนสร้างคลังสินค้าจำนวนมาก เพื่อรองรับการเติบโต โดยเฉพาะในปีที่ผ่านมา สถานการณ์การระบาดของโควิด 19 ทำให้มีความต้องการสินค้าหมวดหมู่ใหม่ เช่น อาหารสด ทำให้ผู้ให้บริการขนส่งสินค้าต้องเพิ่มบริการขนส่งสินค้าห้องเย็น (Cold Chain) มากขึ้น</p>\n<p>ตัวเลขเมื่อสินปี 2020 China Logistics Property มีศูนย์กระจายสินค้า 65 แห่ง อยู่ใน 45 เมืองทั่วประเทศจีน</p>\n<p>ที่มา: <a href=\"https://www.bloomberg.com/news/articles/2021-09-03/jd-com-said-near-1-9-billion-deal-to-take-over-china-logistics\">Bloomberg</a></p>\n<p><img src=\"https://www.blognone.com/sites/default/files/externals/3d25423a2ad4eed785266353e45d5d40.png\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/logistics\">Logistics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ad918ae6922281b9a4d2c3601fcca387fd8873b0571e69313f0a1e260056678","category":"Thai"}