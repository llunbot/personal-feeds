{"title":"มุมมองจากคดี Epic v Apple: แอปเปิลยืนยันชนะคดี, Spotify ยินดีกับคำตัดสินแต่ยังเรียกร้องกฎหมายเพิ่ม","link":"https://www.blognone.com/node/124713","date":1631466482000,"content":"<div><div><div><p>หลังจาก<a href=\"https://www.blognone.com/node/124697\">คำพิพากษาคดี Epic v Apple ออกมายาวถึง 185 หน้า</a> บริษัที่เกี่ยวข้องก็ออกมาแสดงท่าทีต่อคดีนี้</p>\n<p><a href=\"https://9to5mac.com/2021/09/10/apple-epic-games-ruling-statement/\">แอปเปิลนั้นระบุว่า \"พอใจอย่างยิ่ง\" ต่อคำพิพากษาที่ออกมา</a> เนื่องจากคำพิพากษายืนยันว่าแอปเปิลไม่ได้เป็นผู้ผูกขาด (monopolist) และคำพิพากษายังยืนยันว่าแอปเปิลทำหน้าที่รักษาความปลอดภัยให้ทั้งผู้ใช้และนักพัฒนา แต่เมื่อทาง 9to5mac ถามถึงคำสั่งให้เลิกบังคับห้ามโฆษณาการจ่ายเงินภายนอก ทางแอปเปิลระบุว่ายังอยู่ระหว่างการประมวลคำพิพากษาทั้ง 185 หน้า และจะพิจารณาทางเลือกทุกทางที่เป็นไปได้</p>\n<p>สำหรับ Epic นั้นแพ้แบบไม่ได้ประโยชน์อะไรจากคำพิพากษา เนื่องจากคำพิพากษาไม่บังคับให้แอปเปิลต้องเปิดบัญชีของ Epic กลับมาแต่อย่างใด ทำให้เกมอย่าง Fortnite ก็ยังคงไม่สามารถให้บริการบน App Store แถม Epic ยังต้องจ่ายส่วนต่าง 30% ระหว่างที่รับเงินโดยตรงจากระบบภายนอกให้กับแอปเปิล <a href=\"https://9to5mac.com/2021/09/10/epic-games-to-appeal-decision-in-apple-lawsuit-as-apple-calls-it-a-huge-win/\">ทำให้ทาง Epic ประกาศจะอุทธรณ์คำพิพากษาทันที</a></p>\n<p><img src=\"https://www.blognone.com/sites/default/files/externals/b3b3756ecc420b6187abf7268c6ef2b0.jpg\" /></p>\n<p><a href=\"https://9to5mac.com/2021/09/10/spotify-happy-epic-vs-apple-ruling-wants-more-apple-legislation/\">Spotify ออกมาแถลงแสดงความยินดีกับคำพิพากษา</a>ที่นะบุว่าการกระทำของแอปเปิลนั้นต่อต้านการแข่งขัน (anti-competitive) และการการควบคุมแนวทางที่ไม่เป็นธรรม (ของแอปเปิล) เช่นนี้เป็นภารกิจเร่งด่วน (ที่ชาติอื่นควรทำตาม)</p>\n<p><a href=\"https://completemusicupdate.com/article/apple-to-allow-spotify-and-netflix-to-link-app-users-to-payment-websites-from-next-year/\">ก่อนหน้านี้แอปเปิลเพิ่งประกาศอนุญาตให้แอปประเภท Reader App สามารถแสดงลิงก์จ่ายเงินภายนอกได้ในปี 2022</a> จากการตกลงกับกรรมการการค้าของญี่ปุ่น แนวทางนี้ครอบคลุมแอปในกลุ่ม นิตยสาร, หนังสือพิมพ์, เพลง, เสียง, และวิดีโอ แต่ก็ไม่ครอบคลุมเกม</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/epic-games\">Epic Games</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e6e923cda201d68fd006bfe5b6583a22b34f83c2dd2548185a25831780a9686","category":"Thai"}