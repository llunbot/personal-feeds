{"title":"PlayStation กลับไปออกบูธในงาน Tokyo Game Show 2024 หลังมาครั้งสุดท้ายปี 2019","link":"https://www.blognone.com/node/140741","date":1720140566000,"content":"<div><div><div><p>Sony Interactive Entertainment บริษัทแม่ของ PlayStation ยืนยันการเข้าร่วมออกบูธในงาน Tokyo Game Show (TGS) 2024 ช่วงปลายเดือนกันยายนปีนี้ ถือเป็นการกลับมาออกบูธในงาน TGS อีกครั้งนับตั้งแต่ออกครั้งสุดท้ายในปี 2019</p>\n<p>ตอนนี้ยังไม่ชัดเจนว่า Sony จะนำเกมอะไรมาโชว์ในงานบ้าง เพราะบริษัทประกาศไว้เองว่าในรอบปีงบประมาณนี้จะไม่มีเกม first party สำคัญๆ ออกใหม่ จะเน้นไปที่เกมจาก third party แทน</p>\n<p>Sony จะเป็นผู้ผลิตคอนโซลรายเดียวที่มาออกบูธในงาน TGS ปีนี้ เพราะฝั่งของนินเทนโดและ Xbox ไม่ได้มาออกบูธด้วย (<a href=\"https://www.blognone.com/node/135634\">Xbox มาปีที่แล้ว</a> ปีนี้ชื่อหายไปโดยไม่อธิบาย)</p>\n<p>ในงาน TGS 2024 ยังมีบูธของบริษัทเกมไทยหลายราย เช่น Arcadia, Peakware Studio, URNIQUE STUDIO, Nomadic Game, Revolution Industry, Secret Character และมีบูธกลางของกรมทรัพย์สินทางปัญญา (DITP) ของกระทรวงพาณิชย์ด้วย - <a href=\"https://4c281b16296b2ab02a4e0b2e3f75446d.cdnext.stream.ne.jp/tgs/2024/exhibition/common/en/tgs2024_exhibitors_list_en.pdf\">รายชื่อบูธทั้งหมด</a></p>\n<p><img alt=\"No Description\" src=\"https://www.blognone.com/sites/default/files/externals/94538b127526316a6ffa6f3a51b66a2a.jpg\" /></p>\n<p>ที่มา - <a href=\"https://www.videogameschronicle.com/news/playstation-is-fully-returning-to-tokyo-game-show/\">VGC</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/tokyo-game-show\">Tokyo Game Show</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59fd9a4c1f6c106c8a34c6d38c6b6a276bc51fb259546ce5e658fb8646a43dde","category":"Thai"}