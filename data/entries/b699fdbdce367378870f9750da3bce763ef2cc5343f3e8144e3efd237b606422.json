{"title":"Andrew Ng ออกไลบรารี aisuite ใช้ API เดียวเชื่อมต่อ LLM ได้หลายเจ้า แข่ง LiteLLM","link":"https://www.blognone.com/node/143338","date":1732624490000,"content":"<div><div><div><p>Andrew Ng หนึ่งในผู้บุกเบิกวงการ deep learning ออกไลบรารี aisuite ไลบรารีีที่ไม่ซับซ้อนนัก สำหรับการเชื่อมต่อ LLM จากผู้ให้บริการหลากหลายเจ้า โดยโค้ดเปลี่ยนเฉพาะชื่อโมเดลเท่านั้น</p>\n<p>ปัญหาการเชื่อมต่อ LLM จากผู้ผลิตหลายรายนั้นมีมานาน แต่ช่วงหลังๆ ปัญหาก็น้อยลงมากเนื่องจากผู้ให้บริการรายใหม่ๆ ยอมแพ้หันไป API ของตัวเองให้เข้ากันได้กับ OpenAI แทน <a href=\"https://www.blognone.com/node/143018\">แม้แต่คู่แข่งหลักอย่างกูเกิลก็ต้องทำตามแนวทางนี้</a></p>\n<p>aisuite รองรับผูให้บริการไม่มากนัก เช่น OpenAI, Anthropic, Google, Together.AI, HuggingFace, Azure, AWS, Graq, Mistral, Ollama (สำหรับรันในเครื่อง) เทียบกับไลบรารีแบบเดียวกันอย่าง LiteLLM ที่รองรับผู้ให้บริการมากกว่าแถมรองรับ API หลากหลายกว่า เช่น ausuite ยังไม่รองรับการขอ output เป็น JSON แต่ความดังของ Andrew Ng ก็ทำให้มีผู้ให้ความสนใจจำนวนมาก</p>\n<p>ที่มา - <a href=\"https://www.facebook.com/100001377487939/posts/8711056648950165/?rdid=wRf9Lhgbskqjn3l7\">Facebook: Andrew Ng</a></p>\n<p><img alt=\"No Description\" src=\"https://www.blognone.com/sites/default/files/externals/f1bb4c2ae094f8e8465e085faa9765fb.png\" /></p>\n</div></div></div><div><div>Topics: </div><div><div><a href=\"/topics/andrew-ng\">Andrew Ng</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b699fdbdce367378870f9750da3bce763ef2cc5343f3e8144e3efd237b606422","category":"Thai"}