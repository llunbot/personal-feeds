{"title":"ดิสนีย์ลองใช้ AI สร้างเพลงภาพยนตร์ แต่สุดท้ายไม่สำเร็จกลับมาจ้าง Hans Zimmer เหมือนเดิม","link":"https://www.blognone.com/node/135914","date":1695627011000,"content":"<div><div><div><p>Gareth Edwards ให้สัมภาษณ์กับ MIT Technology Review ได้ติดต่อให้บริษัทสร้างเพลงจาก AI สร้างเสียงเพลงประกอบภาพยนตร์เรื่องใหม่ The Creator โดยต้องการให้เพลงเป็นสไตล์ของ Hans Zimmer นักแต่งเพลงที่ได้รางวัลออสการ์ แต่สุดท้ายเพลงที่ได้จาก AI ยังไม่โดนใจ เลยกลับมาจ้าง Hans Zimmer ให้แต่งเพลงให้</p>\n<p>Edwards ได้ให้เหตุผลว่าความพอใจสำหรับ AI สร้างเพลงให้ 7 จาก 10 แต่เหตุผลที่เลือก Hans Zimmer เพราะ 10 เต็ม 10 ยังบอกเพิ่มเติมว่า AI ขาดทักษะพื้นฐานสำคัญในการสร้างสรรค์งานศิลปะที่ดีอย่างเช่นเรื่องของ รสนิยม ซึ่ง AI ยังไม่เข้าใจว่าต้องสร้างผลงานอย่างไรให้มนุษย์พอใจ</p>\n<p>Henry Ajder ผู้เชี่ยวชาญด้าน Generative AI พูดถึงเหตุผลที่ Edwards ยังไม่เลือกใช้ AI ในการสร้างเพลงประกอบภาพยนตร์ เพราะมันอาจจะเร็วเกินไปสำหรับ AI สร้างเพลง เพราะระบบ AI ถูกจำกัดข้อมูลในการฝึกฝนทำให้การสร้างเพลงยังไม่มีความซับซ้อนเท่าคน แต่ Hans Zimmer สามารถสร้างเพลงที่มีความซับซ้อน มีจินตนาการและนำประสบการณ์จากโลกรอบตัวมาสร้างเป็นแรงบันดาลใจ</p>\n<p>ในปัจจุบันศิลปินและนักเขียนวงการฮอลลีวูดออกมาประท้วงบริษัทด้าน AI เนื่องจากขโมยทรัพย์สินทางปัญญาของพวกเขา</p>\n<p><img src=\"https://www.blognone.com/sites/default/files/externals/66f4710b799ab24d8422af61b05f617f.jpg\" alt /></p>\n<p>ที่มา: <a href=\"https://www.technologyreview.com/2023/09/19/1079859/a-disney-director-tried-and-failed-to-use-an-ai-hans-zimmer-to-create-a-soundtrack/\">Technology Review</a></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hollywood\">Hollywood</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa77303f6193ccc27dfb7f2d5e09bef26867d4d0b0cf2f20184824e69c0f50e0","category":"Thai"}