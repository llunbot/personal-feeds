{"title":"Broadcom มีมูลค่ากิจการ (Market Cap.) มากกว่า 1 ล้านล้านดอลลาร์ แล้ว","link":"https://www.blognone.com/node/143643","date":1734126884000,"content":"<div><div><div><p>Broadcom เป็นบริษัทเทคโนโลยีรายล่าสุดที่มีมูลค่ากิจการตามราคาหุ้นหรือ Market Cap. สูงกว่า 1 ล้านล้านดอลลาร์ หลังจากราคาหุ้น Broadcom ในคืนวันศุกร์ปิดการซื้อขายเพิ่มขึ้น 24% เป็น 224.80 ดอลลาร์ต่อหุ้น มูลค่ากิจการ 1.065 ล้านล้านดอลลาร์</p>\n<p>ปัจจัยที่ทำให้ราคาหุ้น Broadcom เพิ่มขึ้นสูงในวันเดียวมาจาก<a href=\"https://www.blognone.com/node/143616\">รายงานผลประกอบการไตรมาส</a>ล่าสุด ที่รายได้เพิ่มขึ้น 51% เป็นผลจากการซื้อกิจการ VMware กับธุรกิจชิป นอกจากนี้บริษัทให้ข้อมูลว่าแนวโน้มความต้องการพัฒนาชิป AI จากบริษัทเทคโนโลยีรายใหญ่ยังสูงมาก มีลูกค้า 3 รายที่กำลังร่วมมือพัฒนาชิปสำหรับใช้งานเอง</p>\n<p>นักวิเคราะห์จาก Bank of America ให้ความเห็นว่า Broadcom ตอนนี้เป็นผู้นำในการพัฒนาชิปคัสตอมสำหรับใช้งานกับเวิร์กโหลดภายในองค์กร</p>\n<p>แอปเปิลเป็นบริษัทที่มูลค่ากิจการสูงสุดตามราคาหุ้นในตอนนี้ที่ 3.751 ล้านล้านดอลลาร์ โดยมี Microsoft และ NVIDIA ที่มีมูลค่ากิจการสูงกว่า 3 ล้านล้านดอลลาร์ เช่นกัน</p>\n<p>ที่มา: <a href=\"https://www.cnbc.com/2024/12/13/broadcom-stock-jumps-21percent-pushing-company-past-1-trillion-market-cap-for-the-first-time.html\">CNBC</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d71c6a000cc18d5510bc951b0645302f495329e7b0010426828ef95bbf08f7f","category":"Thai"}