{"title":"กลุ่ม Wi-Fi Alliance เริ่มออกตรารับรอง Wi-Fi 7 Certified แล้ว","link":"https://www.blognone.com/node/137566","date":1704794593000,"content":"<div><div><div><p>กลุ่ม Wi-Fi Alliance ประกาศเริ่มออกตราสัญลักษณ์ Wi-Fi 7 Certified เพื่อรับรองอุปกรณ์ที่เข้ากันได้กับ Wi-Fi 7 ให้ผู้บริโภครับทราบ</p>\n<p>สเปกฉบับร่างของ Wi-Fi 7 หรือ 802.11be ออกมาได้สักพัก และ<a href=\"https://www.blognone.com/node/128028\">บรรดาผู้ผลิตชิป</a>-ฮาร์ดแวร์ที่เกี่ยวข้องก็ทยอยออกสินค้าที่อิงจากสเปกฉบับร่างแล้ว โดยสามารถปรับแก้การทำงานของเฟิร์มแวร์ตามสเปกฉบับสมบูรณ์ ที่คาดว่าจะผ่านการรับรองจาก IEEE ภายในไตรมาส 1 ของปีนี้</p>\n<p>Wi-Fi 7 เป็นการต่อยอดจาก Wi-Fi 6E โดยใช้ความถี่ย่าน 2.4/5/6GHz แต่เพิ่มความกว้างช่องส่งสัญญาณจาก 160 MHz เป็น 320 MHz (เพิ่ม throughput 2 เท่า) และเพิ่มเทคนิคการส่งสัญญาณแบบใหม่ๆ หลายอย่าง เช่น multi-link operation (MLO), 4K-QAM เพื่อแก้ปัญหาเรื่อง transmission rate และ latency เป็นต้น</p>\n<p>ในงาน CES 2024 ปีนี้เริ่มมีผู้ผลิตเราเตอร์หลายรายออกสินค้า Wi-Fi 7 Router (ที่ยังไม่ผ่าน Certified) บ้างแล้ว เช่น <a href=\"https://news.acer.com/acer-collaborates-with-qualcomm-to-launch-two-new-routers-including-the-worlds-first-5g-wi-fi-7-gaming-cpe\">Acer Predator Connect T7 และ X7</a> ส่วนผู้ผลิตอีกหลายราย เช่น ASUS หรือ TP-Link ก็ทยอยเปิดตัวสินค้ามาก่อนหน้านี้สักพักแล้วเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/50706c36669f9c3d60353bcf22a950e0.png\" /></p>\n<p><img alt=\"No Description\" src=\"https://www.blognone.com/sites/default/files/externals/8c997326fe5e282adb6aac176a632b15.png\" /></p>\n<p>ที่มา - <a href=\"https://www.wi-fi.org/news-events/newsroom/wi-fi-alliance-introduces-wi-fi-certified-7\">Wi-Fi Alliance</a>, <a href=\"https://www.tomshardware.com/networking/wi-fi-7-standard-is-finalized-wi-fi-alliance-starts-certifying-wi-fi-7-routers-and-other-devices\">Tom's Hardware</a></p>\n</div></div></div><div><div>Topics: </div><div><div><a href=\"/topics/wi-fi\">Wi-Fi</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"103c0ef6994864732e939a5993a390508e8c540c6b2238bc9dbd4eb0e5d341e4","category":"Thai"}