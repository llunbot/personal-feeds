{"title":"สายการบินลงจอดฉุกเฉิน เหตุแท็บเล็ตหล่นติดในเบาะผู้โดยสาร ได้รับความเสียหาย เสี่ยงลุกไหม้","link":"https://www.blognone.com/node/146086","date":1745730005000,"content":"<div><div><div><p>มีรายงานว่าสายการบิน Lufthansa เที่ยวบินที่ออกเดินทางจากลอสแอนเจลิสไปมิวนิค ได้ลงจอดฉุกเฉินที่บอสตัน หลังจากมีผู้โดยสารชั้นธุรกิจ ทำแท็บเล็ตหล่นติดในโครงสร้างของเบาะ ซึ่งข่าวบอกว่าแท็บเล็ตนี้ได้รับความเสียหายที่สามารถมองเห็นได้ ทำให้ลูกเรือประเมินว่ามีความเสี่ยงที่แท็บเล็ตนี้อาจลุกไหม้จากแบตเตอรีลิเธียมที่ถูกกระแทกหรือแรงกดดันได้</p>\n<p>หลังจากลูกเรือหารือกับหน่วยงานควบคุมการบิน จึงตัดสินใจนำเครื่องบินนี้ลงจอดฉุกเฉินที่สนามบินบอสตัน เพื่อให้เจ้าหน้าที่ความปลอดภัยมาเก็บแท็บเล็ตนี้ซึ่งถูกระบุว่าเป็น iPad ออกไปอย่างปลอดภัย ทำให้เที่ยวบินล่าช้าไป 3 ชั่วโมงจากกำหนด</p>\n<p>โฆษกของสายการบิน Lufthansa ชี้แจงว่าความปลอดภัยของผู้โดยสารและลูกเรือเป็นสิ่งสำคัญสูงสุด สถานการณ์ที่เกิดขึ้นมีความเสี่ยงสูง จึงตัดสินใจนำเครื่องบินจอดฉุกเฉินเพื่อประเมินความปลอดภัยนั่นเอง</p>\n<p>ที่มา: <a href=\"https://www.businessinsider.com/lufthansa-flight-diverted-boston-tablet-stuck-business-class-seat-2025-4\">Business Insider</a> ภาพ <a href=\"https://www.lufthansa.com/cz/en/business-class\">Lufthansa</a></p>\n<p><img alt=\"No Description\" src=\"https://www.blognone.com/sites/default/files/externals/c53c6b9fffc1bd24cf02e578058db9e7.jpeg\" /></p>\n</div></div></div><div><div>Topics: </div><div><div><a href=\"/topics/battery\">Battery</a></div><div><a href=\"/topics/lufthansa\">Lufthansa</a></div><div><a href=\"/topics/tablet\">Tablet</a></div><div><a href=\"/topics/safety\">Safety</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e750a2372373442e1b6c973a3c7912e0be6cd6644f3f237a55c25b4d16aa78a2","category":"Thai"}