{"title":"ไทยซื้อกันเอง SYNQA บริษัทแม่ Omise ซื้อกิจการ Eventpop แพลตฟอร์มจัดอีเวนต์","link":"https://www.blognone.com/node/124164","date":1628651378000,"content":"<div><div><div><p>ธุรกิจไทยซื้อกันเอง <a href=\"https://www.synqa.co/\">SYNQA Group</a> (บริษัทแม่ของ Omise) ประกาศซื้อหุ้นส่วนใหญ่ของ Eventpop สตาร์ตอัพด้านระบบการจัดอีเวนต์ของไทย โดยไม่เปิดเผยมูลค่า</p>\n<p>Eventpop ระบุว่าได้รับผลกระทบจากการระบาดของโควิด ทำให้ธุรกิจอีเวนต์หายไป บริษัทจึงนำเทคโนโลยีด้าน O2O (Online to Offline) มาประยุกต์ใช้ในอุตสาหกรรมอื่นๆ โดยหนึ่งในนั้นคือธุรกิจด้านอีคอมเมิร์ซแบบ Omnichannel ที่ร่วมพัฒนากับ SYNQA อยู่ก่อนแล้ว</p>\n<p>Jun Hasegawa ผู้ก่อตั้งและซีอีโอของ SYNQA ระบุว่าหลังร่วมพัฒนาโครงการด้วยกัน จึงเห็นศักยภาพของ Eventpop และตัดสินใจเข้าซื้อกิจการเพื่อมาเสริมกำลังของธุรกิจหลักด้านฟินเทค โดย Eventpop จะยังคงบริการสำหรับธุรกิจอีเวนต์ต่อไป เพื่อรอให้โลกกลับเข้าสู่ภาวะปกติ และคนกลับมาจัดอีเวนต์อีกครั้ง</p>\n<p>ปัจจุบัน SYNQA มีบริษัทในเครือคือ Omise ทำธุรกิจด้านการชำระเงิน และ OPN ที่ทำธุรกิจด้าน system-integration พัฒนาระบบให้ลูกค้าองค์กร</p>\n<p>ข้อมูลเปิดเผย: งานสัมมนา Blognone Tomorrow ใช้ระบบของ Eventpop ในการจัดการตั๋วเข้างาน</p>\n<p><img src=\"https://www.blognone.com/sites/default/files/externals/6aef3c36f53d565b3a2604c481228ec4.png\" /></p>\n<p>ที่มา - <a href=\"https://www.synqa.co/synqa-acquisition-of-eventpop/\">SYNQA</a></p>\n</div></div></div><div><div>Topics: </div><div><div><a href=\"/topics/eventpop\">Eventpop</a></div><div><a href=\"/topics/startup\">Startup</a></div><div><a href=\"/topics/thailand\">Thailand</a></div><div><a href=\"/topics/omise\">Omise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ae1a2cacd8fda78baec7983ecadca9e0c4f6697231ed676910da0d5690fa1da","category":"Thai"}