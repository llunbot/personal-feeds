{"title":"Niconico ถูกโจมตี ระงับให้บริการกว่า 6 วันแล้ว คาดใช้เวลากู้ระบบนานกว่าหนึ่งเดือน","link":"https://www.blognone.com/node/140387","date":1718349989000,"content":"<div><div><div><p>Niconico เว็บไซต์วีดีโอสตรีมมิ่งอันดับสองของญี่ปุ่น ถูกโจมตีทางไซเบอร์ตั้งแต่เมื่อวันเสาร์ที่ผ่านมา และต้องระงับการให้บริการต่างๆ ในเครือจนถึงตอนนี้</p>\n<p>Niconico ออกแถลงการณ์เมื่อวันจันทร์ว่า เมื่อเช้าวันเสาร์มีการตรวจพบว่าระบบต่างๆ ทำงานผิดพลาด หลังจากการตรวจ พบว่าเกิดจากการโจมตีทางไซเบอร์ขนาดใหญ่ รวมถึง ransomware จากนั้นจึงทำการตัดการเชื่อมต่อและปิดเซิร์ฟเวอร์ และระงับการให้บริการต่างๆ ชั่วคราว การโจมตียังลามไปถึงระบบเครือข่ายภายในด้วย บริษัทจึงปิดระบบภายในและปิดสำนักงานเป็นการชั่วคราวแล้ว</p>\n<p>การกู้คืนระบบทั้งหมดคาดว่าใช้เวลามากกว่าหนึ่งเดือน บริษัทยังแจ้งว่ากำลังเตรียมสร้างทั้งระบบขึ้นมาใหม่เพื่อป้องกันการโจมตีในอนาคต</p>\n<p>การโจมตียังกระทบถึงบริการในเครือ KADOKAWA ที่เป็นบริษัทแม่ของ Niconico เนื่องจากใช้ศูนย์ข้อมูลร่วมกัน เช่น เว็บไซต์หลักของ KADOKAWA, Ebiten เว็บอีคอมเมิร์ซในเครือ</p>\n<p>ที่มา - <a href=\"https://blog.nicovideo.jp/niconews/225099.html\">Press release</a>, <a href=\"https://www.theregister.com/2024/06/11/niconico_ebiten_kadokawa_cyberattack_outages/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/eb218d215a6c50560a00d96643f73992.png\" /></p>\n</div></div></div><div><div>Topics: </div><div><div><a href=\"/topics/nico-nico-douga\">Nico Nico Douga</a></div><div><a href=\"/topics/ransomware\">Ransomware</a></div><div><a href=\"/topics/cybersecurity\">Cybersecurity</a></div><div><a href=\"/topics/kadokawa\">Kadokawa</a></div><div><a href=\"/topics/service-outage\">Service Outage</a></div></div></div>","author":"natt_han","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9859267900c0ea88617551e7443d2b7475ad84c988efeafd9fda239170d13bd2","category":"Thai"}