{"title":"คณะกรรมาธิการยุโรปเตรียมสอบสวน Facebook, Instagram ใช้อัลกอริทึมทำให้ผู้ใช้งานที่ไม่บรรลุนิติภาวะเสพติด","link":"https://www.blognone.com/node/139793","date":1715900050000,"content":"<div><div><div><p>คณะกรรมาธิการยุโรป (European Commission - EC) ประกาศเริ่มประเมินว่า Meta ในฐานะเจ้าของแพลตฟอร์ม Facebook และ Instagram ได้ละเมิดกฎหมายการให้บริการดิจิทัลหรือ DSA ของสหภาพยุโรปหรือไม่ ในประเด็นการปกป้องกลุ่มผู้ใช้งานที่ยังไม่บรรลุนิติภาวะ (minor)</p>\n<p>EC ระบุข้อกังวลว่า Facebook และ Instagram ได้ใช้อัลกอริทึมเพื่อทำให้ผู้ใช้งานกลุ่มเยาวชนเกิดการเสพติด ใช้งานต่อเนื่องยาวนานจนส่งผลกระทบต่อสุขภาพทั้งร่างกายและจิตใจ นอกจากนี้ยังแสดงความกังวลต่อระบบตรวจสอบยืนยันอายุผู้ใช้งานที่ Meta ใช้อยู่ปัจจุบันด้วย</p>\n<p>ทั้งนี้การประเมินดังกล่าว EC อ้างอิงจากผลการประเมินความเสี่ยงที่ Meta นำเสนอต่อ EC เมื่อเดือนกันยายน 2023 ซึ่ง EC มองว่า Meta ยังไม่สามารถปฏิบัติตามข้อกำหนดการจัดการความเสี่ยงสำหรับผู้ใช้งานที่ยังไม่บรรลุนิติภาวะตามกฎหมาย DSA</p>\n<p>ในขั้นตอนถัดไป EC จะเริ่มดำเนินการรวบรวมหลักฐานเพิ่มเติม ว่า Meta ได้ละเมิดกฎหมาย DSA หรือไม่ ซึ่งไม่ได้กำหนดระยะเวลาในการสอบสวนขั้นนี้</p>\n<p>ที่มา: <a href=\"https://ec.europa.eu/commission/presscorner/detail/en/ip_24_2664\">European Commission</a> ภาพ <a href=\"https://pixabay.com/photos/baby-girl-kid-children-girl-child-5003421/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/fec37edf4b45d4cafb9f7739b091749e.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcf1c0532dfa3b8edf3bf6485ba0f7234b40ef72de91edc70e33c8bfdb4b21fa","category":"Thai"}