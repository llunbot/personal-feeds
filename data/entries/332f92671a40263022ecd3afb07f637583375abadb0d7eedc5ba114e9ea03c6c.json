{"title":"ซีอีโอ Instagram ตอบคำถามเรื่องแอปเวอร์ชัน iPad - มีก็ดี แต่ไม่มีแผนจะทำตอนนี้","link":"https://www.blognone.com/node/124714","date":1631492140000,"content":"<div><div><div><p>Adam Mosseri ซีอีโอ Instagram ได้ตอบคำถามที่ถามกันมานานว่า เมื่อไหร่จะมีแอป Instagram เวอร์ชันบน iPad โดยเฉพาะ ซึ่งคราวนี้ Mosseri บอกว่ามีก็ดี (nice to do) แต่ยังมีอย่างอื่นที่ทีมงานน่าทำมากกว่า อย่างไรก็ตามโครงการนี้ยังไม่ได้หายไป</p>\n<p>ฟีเจอร์ Instagram เวอร์ชันบน iPad ถูกร้องขอมานานมาก นานตั้งแต่ก่อน Facebook จะซื้อกิจการ Instagram เสียอีก ปัจจุบันแอปในเครือ Facebook ทั้ง Facebook และ Messenger ก็รองรับ iPad แล้ว รวมถึงแอปกล้องของ Instagram อย่าง Hyperlapse กับ Boomerang ก็รองรับ iPad โดยเฉพาะเช่นกัน ส่วน WhatsApp ก็มีแผนจะทำเวอร์ชัน iPad ออกมา</p>\n<p>ปัจจุบันผู้ใช้งานสามารถใช้ Instagram บน iPad ได้ แต่เป็นเวอร์ชัน iPhone ซึ่งมีการแสดงผลแบบแนวตั้งเท่านั้น อย่างไรก็ตามใน <a href=\"https://www.blognone.com/node/123053\">iPadOS 15</a> จะเพิ่มการรองรับแสดงผลแอป iPhone ในโหมดแนวนอนด้วย ก็น่าจะช่วยให้การใช้ Instagram บน iPad ดีขึ้นจากเดิม</p>\n<p>ที่มา: <a href=\"https://9to5mac.com/2021/09/11/instagram-ipad-app-nope/\">9to5Mac</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/ipados\">iPadOS</a></div><div><a href=\"/topics/ipad\">iPad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"332f92671a40263022ecd3afb07f637583375abadb0d7eedc5ba114e9ea03c6c","category":"Thai"}