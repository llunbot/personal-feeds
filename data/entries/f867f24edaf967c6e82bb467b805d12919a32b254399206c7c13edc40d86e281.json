{"title":"อดีตวิศวกร NVIDIA พบจำนวนเฉพาะใหม่ (2^136,279,841) - 1 ใช้ GPU นับพันตัวค้นหา","link":"https://www.blognone.com/node/142727","date":1729706046000,"content":"<div><div><div><p>Luke Durant <a href=\"https://developer.nvidia.com/blog/author/ldurant/\">อดีตวิศวกร NVIDIA</a> (ทำงานพัฒนา CUDA ตั้งแต่ปี 2010) พบจำนวนเฉพาะใหม่ (2^136,279,841) - 1 หรือ M136279841 เมื่อเขียนฐานสิบมีความยาวทั้งสิ้น 44 ล้านหลัก</p>\n<p>กระบวนการพบเลขจำนวนเฉพาะขนาดใหญ่เช่นนี้ไม่สามารถใช้คอมพิวเตอร์ธรรมดาได้ Luke พัฒนาซอฟต์แวร์ที่ทำงานบนชิปกราฟิกบนคลัสเตอร์ขนาดใหญ่ รวมใช้ GPU นับพันตัว กระจายไปตามศูนย์ข้อมูล 24 แห่ง รวม 17 ประเทศ ใช้เวลาประมาณหนึ่งปี ชิป NVIDIA A100 ในไอร์แลนด์ก็รายงานว่าเลข M136279841 น่าจะเป็นจำนวนเฉพาะ จากนั้นใช้เวลาอีกหนึ่งวัน ชิป NVIDIA H100 ก็ยืนยันว่าเลขนี้เป็นจำนวนเฉพาะจริง</p>\n<p>โครงการ Great Internet Mersenne Prime Search (GIMPS) มอบรางวัล 3,000 ดอลลาร์ให้ Durant โดยเขาระบุว่าจะมอบให้โรงเรียน Alabama School of Math and Science ขณะที่รางวัลใหญ่ต่อไป ต้องทะลุ 100 ล้านหลัก จึงได้รางวัล 150,000 ดอลลาร์</p>\n<p>ที่มา - <a href=\"https://www.mersenne.org/primes/?press=M136279841\">GIMPS</a></p>\n<p><img alt=\"No Description\" src=\"https://www.blognone.com/sites/default/files/externals/1bacc99b9e0dee322d021cf014fca141.png\" /></p>\n</div></div></div><div><div>Topics: </div><div><div><a href=\"/topics/research\">Research</a></div><div><a href=\"/topics/mathematics\">Mathematics</a></div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f867f24edaf967c6e82bb467b805d12919a32b254399206c7c13edc40d86e281","category":"Thai"}