{"title":"Microsoft ออกรายงาน Work Trend 2025 องค์กรต้องเตรียมพร้อมที่ให้พนักงานทุกคนเป็นหัวหน้า AI Agents","link":"https://www.blognone.com/node/146087","date":1745739182000,"content":"<div><div><div><p>ไมโครซอฟท์เผยแพร่รายงาน Work Trend Index Annual ประจำปี 2025 โดยมีหัวข้อหลักคือการเกิดขึ้นองค์กรรูปแบบใหม่ซึ่งเรียกว่า Frontier Firm ที่ใช้คนทำงานร่วมกับ AI Agent หรือผู้ช่วยปัญญาประดิษฐ์มากยิ่งขึ้น รายงานนี้ไมโครซอฟท์บอกว่าเป็นการรวมข้อมูลจากการสำรวจกลุ่มตัวอย่างกว่า 31,000 คน ใน 31 ประเทศ, ข้อมูลจากแนวโน้มการจ้างงานใน LinkedIn, สัญญาณต่าง ๆ ใน Microsoft 365 Copilot และการสอบถามจากผู้เชี่ยวชาญด้านต่าง ๆ</p>\n<p>รายงานนี้บอกว่าการไปสู่ Frontier Firm สำหรับองค์กรแบ่งได้เป็น 3 ระยะ ซึ่งทั้งหมดจะเริ่มเห็นชัดขึ้นใน 2-5 ปีข้างหน้าดังนี้</p>\n<ul>\n<li>ระยะที่ 1 พนักงานใช้ AI เป็นผู้ช่วยทำงานให้มีประสิทธิภาพขึ้น (Assistant)</li>\n<li>ระยะที่ 2 พนักงานมี AI Agent เป็นพนักงานร่วมทีม ที่ทำงานต่าง ๆ ตัดสินใจเองได้มากขึ้น (Human-Agent Team)</li>\n<li>ระยะที่ 3 พนักงานทุกคนเป็นหัวหน้าทีมที่มี AI Agent เป็นลูกน้อง โดยคนจะกำหนดทิศทาง ควบคุม ตรวจสอบ (Human-led, Agent-operated)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c70d486d426f919d17e608606543c6ad.png\" /></p>\n<p><img alt=\"No Description\" src=\"https://www.blognone.com/sites/default/files/externals/507347c149014e6c7bf17dcfa45a4265.png\" /></p>\n<p>ปัจจุบันองค์กรกำลังอยู่ในระยะที่ 1 นั่นคือพนักงานนำ AI มาช่วยทำงานบางอย่างเพื่อเพิ่มประสิทธิภาพการทำงาน แต่สิ่งที่เป็นความท้าทายในการบริหารทรัพยากรจากนี้ไม่ใช่การลดจำนวนคนทำงาน แต่เป็นการหาอัตราส่วนของพนักงานต่อ AI Agent ที่หากน้อยเกินไปจะไม่ได้ประสิทธิภาพตามการลงทุน แต่หากมีมากเกินไปการควบคุมโดยคนจะทำได้ยากมากและเสี่ยงให้คน burnout มากขึ้น</p>\n<p><img alt=\"No Description\" src=\"https://www.blognone.com/sites/default/files/externals/c8e4b544142966f9c94a159b0c205615.png\" /></p>\n<p>รายงานให้แนวทางที่องค์กรและพนักงานควรเตรียมพร้อมสำหรับการเป็น Frontier Firm คือ การทำงานร่วมกับพนักงานที่เป็น AI Agent, หาอัตราส่วนของพนักงานคนกับพนักงาน AI ที่เหมาะสม และพร้อมสเกลให้เร็วที่สุดเมื่อถึงจุดที่เหมาะสมเพราะสามารถสร้างความได้เปรียบได้มาก</p>\n<ul>\n<li><a href=\"https://www.microsoft.com/en-us/worklab/work-trend-index/2025-the-year-the-frontier-firm-is-born\">ดูรายงานฉบับเต็มได้ที่นี่</a></li>\n</ul>\n<p>ที่มา: <a href=\"https://blogs.microsoft.com/blog/2025/04/23/the-2025-annual-work-trend-index-the-frontier-firm-is-born/\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07a8b0d27c908fbe10c1ae801c4c635b5354b3e887d4fbf91515409fdb22ae08","category":"Thai"}