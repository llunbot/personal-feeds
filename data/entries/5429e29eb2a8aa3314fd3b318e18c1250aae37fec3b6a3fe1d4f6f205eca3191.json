{"title":"Todd Howard ยืนยันเกม Fallout: New Vegas ยังเป็น Canon ในจักรวาล Fallout","link":"https://www.blognone.com/node/139279","date":1713437077000,"content":"<div><div><div><p>Todd Howard ผู้กำกับเกม Fallout 3 และ 4 และผู้ดูแลเฟรนไชส์ Fallout ให้สัมภาษณ์กับ IGN ยืนยันว่าเกม Fallout ทั้งหมด รวมถึง New Vegas ล้วนอยู่ในจักรวาลเดียวกันกับฉบับทีวีซีรีส์ของ Prime Video โดยบอกว่าทีมงานใส่ใจเรื่องไทม์ไลน์ของแฟรนไชส์นี้มาก แต่ก็อาจจะมีความสับสนเล็กน้อยในบางจุด แต่ทุกอย่างที่เกิดขึ้นในเกมภาคก่อนหน้า รวมถึงภาค New Vegas ล้วนเกิดขึ้นจริงในไทม์ไลน์เดียวกัน</p>\n<p>Todd บอกว่าเกมภาค New Vegas เป็นส่วนสำคัญของแฟรนไชส์ Fallout เป็นเกมที่ยอดเยี่ยม และรู้สึกตื่นเต้นที่ได้เห็นแฟน ๆ ยังคงเล่น และสนุกกับเกมภาคนี้อยู่</p>\n<p><img alt=\"No Description\" src=\"https://www.blognone.com/sites/default/files/externals/1237a097b6835a57dbb4fff46aafcb4a.png\" /></p>\n<p><strong><em>เนื้อหาหลังจากนี้มีการสปอยเนื้อเรื่องของ Fallout ฉบับทีวีซีรี่ส์</em></strong></p>\n<p>ก่อนหน้ามีข่าวลือออกมาว่าเกม Fallout: New Vegas ถูกตัดออกจาก Canon ของเฟรนไชส์ และการมาของ Fallout ฉบับซีรี่ส์ ยิ่งทำให้ประเด็นนี้ดูชัดขึ้นไปอีก เนื่องจากไทม์ไลน์ในซีรี่ส์ระบุว่าเมือง Shady Sands ล่มสลายไปในปี 2277 ในขณะที่เกมภาค New Vegas ที่เรื่องราวเกิดขึ้นในปี 2281 เมือง Shady Sands ยังคงอยู่ดี ซึ่ง Todd ก็ตอบกลับในประเด็นนี้ว่า ระเบิดถูกปล่อยมามาหลังเนื้อเรื่องภาค New Vegas โดยใบ้ว่าเมืองที่ถูกนิวเคลียร์ระเบิดอาจจะไม่ใช่เมือง Shady Sands ก็ได้</p>\n<p>Todd กล่าวปิดท้ายว่า เรื่องวันเวลามันค่อนข้างละเอียดอ่อนอยู่เหมือนกัน แต่ประเด็นสำคัญจริง ๆ มันอยู่ตรงที่ว่าซีรีส์ดำเนินเรื่องช่วงไหนต่างหาก และเขามองว่าสถานการณ์ในช่วงเวลานั้นของซีรีส์ที่สำคัญที่สุดสำหรับทีมงาน</p>\n<p>Fallout ฉบับทีวีซีรี่ส์ดำเนินเรื่องอยู่ในปี 2296 เป็นไทม์ไลน์ที่อยู่ลำดับหลังสุดของแฟรนไชส์ Fallout ในขณะนี้ เนื้อเรื่องส่วนที่ยังคลุมเครือหรือยังไม่ได้ข้อสรุป อาจได้รับการเฉลยในซีซันถัดไป หรืออาจเฉลยในเกมภาค 5 ที่ยังไม่เริ่มสร้างแต่<a href=\"https://www.blognone.com/node/138627\">มีบางไอเดียจากซีรี่ส์ถูกเก็บไปใช้กับเกมภาค 5 แล้ว</a></p>\n<p><img alt=\"No Description\" src=\"https://www.blognone.com/sites/default/files/externals/7d0ee61d00929f64d365c29bbc89c042.png\" /></p>\n<p>ที่มา - <a href=\"https://www.ign.com/articles/the-big-fallout-interview-todd-howard-and-jonathan-nolan-answer-our-burning-questions-about-season-1\">IGN</a> via <a href=\"https://gamingbolt.com/fallout-new-vegas-is-canon-todd-howard-reassures\">Gamingbolt</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5429e29eb2a8aa3314fd3b318e18c1250aae37fec3b6a3fe1d4f6f205eca3191","category":"Thai"}