{"title":"กูเกิลจะเลิกทำตลาด Fitbit ในหลายประเทศทั่วโลก รวมไทยด้วย","link":"https://www.blognone.com/node/136388","date":1698212389000,"content":"<div><div><div><p>เมื่อปลายปี 2019 กูเกิลประกาศ<a href=\"https://www.blognone.com/node/112885\">เข้าซื้อกิจการ Fitbit</a> ผู้ผลิตสมาร์ทวอทช์และสายรัดข้อมือชื่อดัง และ<a href=\"https://www.blognone.com/node/120606\">เข้าซื้อกิจการเสร็จสิ้น</a>เมื่อต้นปี 2021 จากนั้นก็เริ่มนำเทคโนโลยีของ Fitbit เข้ามารวมกับ WearOS และออกมาเป็น Pixel Watch</p>\n<p>อย่างไรก็ตาม มีผู้พบว่ากูเกิลได้ปล่อยเอกสารประกาศเลิกทำตลาด Fitbit ในหลายทวีปทั่วโลก ทั้งในยุโรป, อเมริกา และเอเชีย ดังนี้</p>\n<p>ทวีปยุโรป</p>\n<ul>\n<li>โครเอเชีย</li>\n<li>สาธารณรัฐเช็ก</li>\n<li>เอสโตเนีย</li>\n<li>ฮังการี</li>\n<li>ลัตเวีย</li>\n<li>ลิทัวเนีย</li>\n<li>ลักเซมเบิร์ก</li>\n<li>โปแลนด์</li>\n<li>โปรตุเกส</li>\n<li>โรมาเนีย</li>\n<li>สโลวาเกีย</li>\n</ul>\n<p>ทวีปอเมริกา</p>\n<ul>\n<li>เม็กซิโก</li>\n<li>ประเทศในลาตินอเมริกาทั้งหมด</li>\n</ul>\n<p>ทวีปเอเชีย</p>\n<ul>\n<li>ฮ่องกง</li>\n<li>เกาหลี</li>\n<li>มาเลเซีย</li>\n<li><strong>ไทย</strong></li>\n<li>ฟิลิปปินส์</li>\n</ul>\n<p>สำหรับลูกค้า Fitbit ในยุโรปและเอเชีย การต่ออายุบริการ Fitbit Premium จะหยุดอัตโนมัติในวันที่ 24 ตุลาคม และ 11 สิงหาคม 2023 ตามลำดับ ส่วนคนที่ใช้งาน Fitbit Premium อยู่แล้วจะใช้ต่อได้จนหมดอายุและจะแถมให้ฟรีอีก 30 วัน หลังจากนั้นจะใช้งานต่อได้แบบธรรมดาเหมือนผู้ใช้ฟรีทั่วไป อย่างไรก็ตาม ประกาศระบุว่าผู้ใช้ยังสามารถสมัคร Premium ได้อีกหลังหมดอายุไปแล้ว</p>\n<p>ทั้งนี้ ประกาศดังกล่าวอาจออกมาสักพักใหญ่แล้วแต่เพิ่งมีคนพบ รวมถึงหน้าเพจเฟซบุ๊กทางการของ Fitbit ในไทยก็หยุดเคลื่อนไหวไปตั้งแต่สิ้นปี 2021 แต่ยังมีสินค้าจำหน่ายอยู่ในห้างสรรพสินค้ารวมถึงช่องทางออนไลน์ ผู้สนใจซื้อสินค้า Fitbit อาจต้องพิจารณาอีกครั้งว่าจะมีความเสี่ยงด้านบริการหลังการขายในอนาคตหรือไม่</p>\n<p>ที่มา - <a href=\"https://support.google.com/product-documentation/answer/13823068?hl=en&amp;ref_topic=13510581&amp;sjid=12172969991845844780-AP\">Google Support</a></p>\n<p><img src=\"https://www.blognone.com/sites/default/files/externals/95ccedf29dba096cb3426e610a910b76.jpg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/google\">Google</a></div><div><a href=\"/topics/wearable\">Wearable</a></div><div><a href=\"/topics/fitness-tracker\">Fitness Tracker</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a42de6786cbf9f94958b35c24766d90cb4a9d637deece1fd8a8a7a3dc2499da0","category":"Thai"}