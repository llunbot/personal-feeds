{"title":"NVIDIA มีมูลค่ากิจการทะลุ 3 ล้านล้านดอลลาร์แล้ว และแซง Apple เป็นบริษัทอันดับ 2 ของโลก","link":"https://www.blognone.com/node/140173","date":1717619417000,"content":"<div><div><div><p>เมื่อคืนนี้ราคาของหุ้น NVIDIA ทำสถิติใหม่ถึงสองอย่างพร้อมกัน โดยหลังตลาดหุ้นปิดการซื้อขาย ราคาหุ้น NVIDIA ปรับเพิ่มขึ้น 5.16% เป็น 1,224.40 ดอลลาร์ต่อหุ้น มีมูลค่ากิจการตามราคาหุ้นหรือ Market Cap. สูงกว่า 3 ล้านล้านเป็นครั้งแรก โดยมูลค่าอยู่ที่ 3.012 ล้านล้านดอลลาร์</p>\n<p>บริษัทในตลาดหุ้นอเมริกาที่ทำสถิติมูลค่ากิจการสูงกว่า 3 ล้านล้านดอลลาร์ ก่อนหน้านี้ได้แก่ แอปเปิล <a href=\"https://www.blognone.com/node/126516\">ในปี 2022</a> และไมโครซอฟท์ เมื่อ<a href=\"https://www.blognone.com/node/137885\">เดือนมกราคม</a></p>\n<p>NVIDIA มีมูลค่ากิจการสูงกว่า 2 ล้านล้านดอลลาร์ เมื่อ<a href=\"https://www.blognone.com/node/138507\">ต้นเดือนมีนาคม</a>ที่ผ่านมา โดยใช้เวลาอีกเพียง 3 เดือน สำหรับ 1 ล้านล้านถัดมา สะท้อนความเชื่อมั่นของนักลงทุนในฐานะผู้ผลิตฮาร์ดแวร์สำหรับงานด้าน AI โดยมีปัจจัยหนุนช่วงที่ผ่านมาคือการ<a href=\"https://www.blognone.com/node/140101\">ประกาศ</a>แผนการออกจีพียูใหม่เป็นทุกปี เริ่มที่ Blackwell Ultra ปี 2025 และ Rubin ปี 2026 นอกจากนี้หุ้นบริษัทจะ <a href=\"https://www.blognone.com/node/139910\">Split แบบ 10 ต่อ 1</a> มีผลในวันที่ 7 มิถุนายนนี้ด้วย</p>\n<p>ความร้อนแรงของหุ้น NVIDIA ทำให้มูลค่ากิจการที่นอกจากทะลุ 3 ล้านล้านดอลลาร์แล้ว ยังแซงแอปเปิล ขึ้นเป็นบริษัทมีมูลค่ากิจการสูงสุดอันดับ 2 ของโลกด้วย โดยมูลค่ากิจการของแอปเปิลล่าสุดอยู่ที่ 3.003 ล้านดอลลาร์ น้อยกว่าอยู่ 9 หมื่นล้านดอลลาร์ ส่วนไมโครซอฟท์ยังเป็นบริษัทอันดับ 1 ที่ 3.151 ล้านล้านดอลลาร์</p>\n<p>ที่มา: <a href=\"https://finance.yahoo.com/news/nvidia-stock-crosses-3-trillion-market-cap-overtakes-apple-as-second-largest-co-in-us-market-191207506.html\">Yahoo Finance</a></p>\n<p><img alt=\"No Description\" src=\"https://www.blognone.com/sites/default/files/externals/c25ab964793eca2cccd35053ff76ac1c.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/market-capitalization\">Market Capitalization</a></div><div><a href=\"/topics/apple\">Apple</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79cc8be6f16b12608a7b3f8f73c8d83765e685027262868367dbd8ab9d31826d","category":"Thai"}