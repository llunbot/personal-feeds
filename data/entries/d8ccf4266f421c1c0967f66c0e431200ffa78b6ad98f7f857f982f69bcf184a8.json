{"title":"Cerebras โชว์การรันโมเดล Llama 3.2 70B ได้ 2,100 โทเคนต่อวินาที สูงกว่าจีพียู 16 เท่า","link":"https://www.blognone.com/node/142790","date":1730015476000,"content":"<div><div><div><p>Cerebras บริษัทผู้พัฒนา<a href=\"https://www.blognone.com/node/138739\">ชิปเร่งความเร็ว AI ที่คุยว่าทำงานได้เร็วกว่าจีพียู</a> โชว์ประสิทธิภาพการรันโมเดล <a href=\"https://www.blognone.com/node/142204\">Llama 3.2</a> ขนาด 70B ด้วยอัตราตอบสนอง 2,100 โทเคนต่อวินาที สูงกว่า<a href=\"https://www.blognone.com/node/141672\">ที่โชว์เมื่อรอบก่อนทำได้ 450 โทเคนต่อวินาที</a> โดย Cerebras บอกว่าเป็นการรันบนชิป Wafer Scale Engine 3 (WSE-3) ตัวเดิม แต่ปรับแต่งซอฟต์แวร์ไปอีกมากเพื่อให้ได้ประสิทธิภาพเพิ่มขึ้นจากเดิมมาก</p>\n<p>Cerebras โชว์ตัวเลขข่มว่าสถิติ 2,100 โทเคนต่อวินาที สูงกว่าที่จีพียูทำได้ 16 เท่า และถ้าเทียบกับการเช่าคลาวด์รันจะทำได้สูงกว่า 68 เท่า</p>\n<p>ในวงการชิปเร่งความเร็ว AI ยังมีชิปของบริษัทอื่นที่เป็นคู่แข่งกันคือ <a href=\"https://www.blognone.com/node/139340\">Groq ที่เคยโชว์ตัวเลขการรัน Llama</a> และ SambaNova ซึ่งก็ถูก Cerebras นำมาเปรียบเทียบด้วยเช่นกัน</p>\n<p>ที่มา - <a href=\"https://cerebras.ai/press-release/cerebras-triples-its-industry-leading-inference-performance-setting-new-all-time-record\">Cerebras</a>, <a href=\"https://www.nextplatform.com/2024/10/25/cerebras-trains-llama-models-to-leap-over-gpus/\">The Next Platform</a></p>\n<p><img alt=\"No Description\" src=\"https://www.blognone.com/sites/default/files/externals/8e2d7f6c7a27383bd5a5eee3657e124a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/59406f4327686a92f7b86b99148e525f.jpg\" /></p>\n</div></div></div><div><div>Topics: </div><div><div><a href=\"/topics/cerebras\">Cerebras</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div><div><a href=\"/topics/llama\">Llama</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8ccf4266f421c1c0967f66c0e431200ffa78b6ad98f7f857f982f69bcf184a8","category":"Thai"}