{"title":"เปิดตัว The Last of Us Part II Remastered สำหรับ PS5, เพิ่มโหมดฉากสุ่ม และเล่นกีตาร์","link":"https://www.blognone.com/node/136808","date":1700273850000,"content":"<div><div><div><p>หลังจากมีข่าวหลุดมานับไม่ถ้วน วันนี้ Naughty Dog เปิดตัว The Last of Us Part II Remastered อย่างเป็นทางการ จะขายเฉพาะบน PS5 ในวันที่ 19 มกราคม 2024</p>\n<p>The Last of Us Part II เวอร์ชันต้นฉบับเป็นเกมปี 2020 ที่ออกแบบมาเพื่อ PS4 แต่เล่นบน PS5 ได้ด้วย (แม้ไม่ได้อรรถรสเต็มที่มากนัก) ทำให้ Naughty Dog เล็งเห็นว่าจำเป็นต้องปรับแต่งเกมให้เหมาะสมกับคอนโซลรุ่นใหม่กว่า รองรับกราฟิกสูงสุด native 4K, ปลดล็อคเฟรมเรตสำหรับทีวีที่รองรับ VRR</p>\n<p><img alt=\"No Description\" src=\"https://www.blognone.com/sites/default/files/externals/ae9f1e4f764508fe9d06d3e0d520b628.png\" /></p>\n<p><img alt=\"No Description\" src=\"https://www.blognone.com/sites/default/files/externals/1de4c112b3a1079cb97d077fa33a4f9e.jpg\" /></p>\n<p>นอกจากการรีมาสเตอร์กราฟิกแล้ว เกมเวอร์ชันรีมาสเตอร์ยังเพิ่มโหมด No Return แนวเอาตัวรอดในฉากแบบสุ่ม สามารถเลือกตัวละครได้หลายตัว มีความสามารถแตกต่างกันไป ผู้เล่นสามารถเลือกวิธีเดินหน้าลุยหรือซ่อนตัวได้อย่างอิสระ เล่นผ่านแล้วจะปลดล็อคตัวละคร สกิน และไอเทมปรับแต่งอื่นๆ</p>\n<p><img alt=\"No Description\" src=\"https://www.blognone.com/sites/default/files/externals/816c8bda196db062cd0c3ca08315a998.jpg\" /></p>\n<p>อีกโหมดที่เพิ่มเข้ามาจากการเรียกร้องของแฟนๆ คือ Guitar Free Play นำฉากเล่นกีตาร์ของ TLOU2 มาแยกเป็นอีกโหมดเลย เลือกตัวละครและฉากที่ต้องการเล่นกีตาร์ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/07c7603e9bf72023ced550d9181ef1b7.jpg\" /></p>\n<p>เกมเมอร์ที่มี The Last of Us Part II เวอร์ชันต้นฉบับอยู่แล้ว สามารถอัพเกรดเป็นเวอร์ชัน Remastered ในราคา 10 ดอลลาร์ นำเซฟเกมเก่ามาใช้ต่อได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ff6dd6729bd91fcea079d4494760fdc3.jpg\" /></p>\n<p>โซนี่ยังออกเกมเวอร์ชันพิเศษสำหรับนักสะสม The Last of Us Part II Remastered W.L.F. Edition ที่แถมการ์ด Society of Champions ที่เก็บได้ในเนื้อเรื่อง พิมพ์ออกมาเป็นการ์ดจริงๆ จำนวน 47 ใบมาให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/496b2717b5bc2c9b2d5db7f824f36094.jpg\" /></p>\n<p>ข่าวหน้าพบกันที่ The Last of Us Part II Remastered Complete Edition สำหรับพีซีปี 2025 และตามด้วย The Last of Us Part II Remake สำหรับ PS6 ครับ</p>\n<p>ที่มา - <a href=\"https://blog.playstation.com/2023/11/17/the-last-of-us-part-ii-remastered-coming-to-ps5-on-january-19-2024/\">PlayStation Blog</a></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/naughty-dog\">Naughty Dog</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f775b5e22d302bc2ab140a6b0fdfe388789efd123e84405f7a3e83fde667bcc","category":"Thai"}