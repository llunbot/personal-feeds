{"title":"OpenSSH ออกเวอร์ชั่น 9.8 แก้ช่องโหว่คนร้ายยึดเครื่องได้ ลินุกซ์ 32 บิตเสี่ยงแต่การโจมตีต้องยิงต่อเนื่อง 6 ชั่วโมง","link":"https://www.blognone.com/node/140675","date":1719835478000,"content":"<div><div><div><p>OpenSSH ออกเวอร์ชั่น 9.8 แก้ไช่องโหว่ความปลอดภัย CVE-2024-6387 ชื่อเล่นว่า regreSSHion เปิดทางให้คนร้ายสามารถยิงแพ็กเก็ตพิเศษเพื่อยิงเข้ามารันโค้ดในเครื่องของเหยื่อได้</p>\n<p>ที่น่าสนใจคือช่องโหว่นี้กระทบเวอร์ชั่นเก่ามาก ก่อน 4.4p1 ที่ออกมาตั้งแต่ปี 2006 และกระทบอีกทีในเวอร์ชั่น 8.5p1 ที่ออกมาเมื่อปี 2021 เป็นที่มาของชื่อช่องโหว่ regreSSHion โดยเบื้องต้นพบช่องโหว่นี้กับ OpenSSH ที่คอมไพล์ร่วมกับ glibc เท่านั้น ทาง Qualys ผู้พบช่องโหว่นี้ยืนยันว่า OpenBSD ไม่ได้รับผลกระทบ</p>\n<p>ตอนนี้การโจมตีที่สาธิตสำเร็จอาศัยการยิงลินุกซ์ 32 บิตต่อเนื่องจำนวนมากเนื่องจากการรันโค้ดที่ถูกสุ่มตำแหน่งหน่วยความจำด้วย ASLR นั้นทำได้ยาก ผลกการทดสอบต้องยิงต่อเนื่อง 6-8 ชั่วโมง และเครื่อง 64 บิตน่าจะโจมตีได้ยากมาก อย่างไรก็ดีลินุกซ์บางตัวปิดการทำงาน ASLR เอาไว้ก็จะโจมตีได้ง่ายขึ้นมาก</p>\n<p>ช่องโหว่อีกตัวหนึ่ง คือ <a href=\"https://www.blognone.com/node/135529\">ช่องโหว่ ObscureKeystrokeTiming ฟีเจอร์สุ่มเวลาตอบกลับเพื่อป้องกันการเดาคำ</a> แต่แฮกเกอร์สามารถสังเกตได้ว่าแพ็กเก็ตใดที่ OpenSSH ส่งหลอก ทำให้รู้ระยะเวลาที่ผู้ใช้พิมพ์ข้อความจริงๆ</p>\n<p>ที่มา - <a href=\"https://blog.qualys.com/vulnerabilities-threat-research/2024/07/01/regresshion-remote-unauthenticated-code-execution-vulnerability-in-openssh-server\">Qualys</a>, <a href=\"https://www.openssh.com/releasenotes.html#9.8p1\">OpenSSH</a></p>\n<p><img alt=\"No Description\" src=\"https://www.blognone.com/sites/default/files/externals/40053b33d8aaa0b8aade738833bd948d.jpg\" /></p>\n</div></div></div><div><div>Topics: </div><div><div><a href=\"/topics/openssh\">OpenSSH</a></div><div><a href=\"/topics/security-patch\">Security Patch</a></div><div><a href=\"/topics/qualys\">Qualys</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06e6b9a4b781fa9a9c3b44aebdb0fe6db6e23e4d2af22f0c6a328e621ce73d0a","category":"Thai"}