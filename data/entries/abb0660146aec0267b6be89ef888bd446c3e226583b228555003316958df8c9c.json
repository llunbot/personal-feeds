{"title":"ดีใจเก้อ RCS ใน iOS 18 ต้องรอผู้ให้บริการรองรับด้วย มีแค่สหรัฐอเมริกากับยุโรปบางประเทศ","link":"https://www.blognone.com/node/142063","date":1726649172000,"content":"<div><div><div><p>จากข่าวใหญ่ที่ <a href=\"https://www.blognone.com/node/140294\">iOS 18 รองรับการส่งข้อความผ่าน RCS</a> ทำให้ผู้ใช้ iOS และ Android สามารถส่งข้อความหากันได้ฟรีแบบเนทีฟไม่ต้องใช้แอพแชทแยก โดยฝั่ง Android ได้รองรับ RCS อย่างแพร่หลายมาตั้งแต่ราวปี 2020</p>\n<p>ล่าสุดเมื่อวานแอปเปิลได้ปล่อยอัพเดต iOS 18 ให้ผู้ใช้ทุกคนแล้ว แต่ผู้ใช้ในประเทศไทยที่อัพเดตแล้วกลับไม่พบตัวเลือกให้เปิดใช้งาน RCS โดยมีการตั้งกระทู้ถามในเว็บไซต์พันทิปซึ่งตัวแทนจาก AIS ได้เข้ามาให้ข้อมูลว่าแอปเปิลกำหนดว่าผู้ให้บริการเครือข่ายต้องมีเซิร์ฟเวอร์ RCS ของตนเอง และ AIS ยังไม่มีแผนให้บริการเซิร์ฟเวอร์ RCS ในอนาคตอันใกล้</p>\n<p>หากดูข้อมูลจากหน้าเว็บ <a href=\"https://support.apple.com/en-us/109526\">Apple Support</a> จะพบว่าขณะนี้มีเพียงผู้ให้บริการในสหรัฐอเมริกา, แคนาดา และยุโรปบางประเทศ บางเครือข่ายเท่านั้นที่รองรับ RCS แล้ว แต่ในส่วนอื่นของโลกยังไม่มีใครรองรับแม้แต่เครือข่ายเดียว</p>\n<p>ทั้งนี้ด้วยความที่ RCS ต้องพึ่งพาผู้ให้บริการเครือข่าย ฝั่งกูเกิลที่ทราบดีว่าการผลักดันผู้ให้บริการเครือข่ายทั่วโลกเป็นเรื่องที่ยากมากและใช้เวลานานจึงเลือกใช้วิธีรองรับ RCS ต่างออกไปโดยการ<a href=\"https://www.blognone.com/node/110407\">ตั้งเซิร์ฟเวอร์ RCS เอง</a>รองรับทุกประเทศผ่าน Jibe Mobile ที่<a href=\"https://www.blognone.com/node/73221\">ซื้อกิจการ</a>มาในปี 2015</p>\n<p>ที่มา - <a href=\"https://pantip.com/topic/42968059\">Pantip</a></p>\n<p><img src=\"https://www.blognone.com/sites/default/files/externals/7dbcd97d77d67e85996e9ab4e2970952.jpeg\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/rcs\">RCS</a></div><div><a href=\"/topics/telecom\">Telecom</a></div><div><a href=\"/topics/apple\">Apple</a></div><div><a href=\"/topics/imessage\">iMessage</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abb0660146aec0267b6be89ef888bd446c3e226583b228555003316958df8c9c","category":"Thai"}