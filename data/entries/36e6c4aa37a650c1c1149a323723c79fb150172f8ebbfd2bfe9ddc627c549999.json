{"title":"[ลือ] Apple จะลดคำสั่งจาก \"Hey Siri\" เหลือแค่ \"Siri\" โดยประกาศในงาน WWDC คืนนี้","link":"https://www.blognone.com/node/134160","date":1685946824000,"content":"<div><div><div><p>ยังมีรายงานข่าวลือโค้งสุดท้ายก่อน<a href=\"https://www.blognone.com/node/133213\">งาน WWDC คืนนี้</a> โดย Mark Gurman จาก Bloomberg คนเดิม บอกว่าแอปเปิลอาจประกาศการเปลี่ยนแปลงที่สำคัญของบริการผู้ช่วย Siri โดยลดคำสั่งที่ใช้เรียกการทำงานจากเดิม \"Hey Siri\" หรือ \"หวัดดี Siri\" ในภาษาไทย เป็นคำสั่งสั้น ๆ ว่า \"Siri\" เท่านั้น</p>\n<p>Gurman เคยรายงาน<a href=\"https://www.blognone.com/node/131360\">แผนการเปลี่ยนแปลง</a>นี้เมื่อปลายปีที่แล้ว โดยบอกว่าแอปเปิลจะเริ่มเปลี่ยนมาใช้คำสั่งแค่ Siri เร็วที่สุดในปี 2023 ซึ่งสาเหตุที่ไม่สามารถเปลี่ยนได้ทันที เนื่องจากต้องเทรน AI ใหม่ทั้งหมด ให้รองรับคำสั่งแบบใหม่</p>\n<p>การเริ่มต้นคำสั่งเหลือแค่ Siri ทำให้การทำงานเหมือนกับ Alexa ของ Amazon มากขึ้น ที่เปิดคำสั่งว่า \"Alexa\" เท่านั้น</p>\n<p>ที่มา: <a href=\"https://www.macrumors.com/2023/06/03/apple-may-drop-hey-siri-phrase-at-wwdc/\">MacRumors</a></p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" alt /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36e6c4aa37a650c1c1149a323723c79fb150172f8ebbfd2bfe9ddc627c549999","category":"Thai"}