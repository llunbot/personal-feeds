{"title":"Corning เปิดตัว Gorilla Glass DX กระจกปิดหน้าเลนส์คุณภาพสูงสำหรับกล้องในสมาร์ทโฟน","link":"https://www.blognone.com/node/123868","date":1627087480000,"content":"<div><div><div><p>Corning ผู้ผลิตกระจกหน้าจอสมาร์ทโฟน เปิดตัวผลิตภัณฑ์ใหม่ Gorilla Glass DX และ Gorilla Glass DX+ ซึ่งเป็นการขยายไลน์สินค้าสู่กระจกปิดหน้าเลนส์สำหรับกล้องในสมาร์ทโฟน</p>\n<p>Jaymin Amin รองประธานและผู้จัดการทั่วไปของ Gorilla Glass อธิบายว่าตามปกติกระจกหน้าเลนส์ของกล้องจะมีการเคลือบผิว หรือที่เรียกว่าโค้ทหน้าเลนส์ เพื่อลดการสะท้อนแสง แต่ก็แลกกับโอกาสที่ผิวจะเป็นรอยขูดขีดง่ายขึ้น ส่งผลต่อคุณภาพของภาพถ่าย กระจกปิดหน้าเลนส์ของ Gorilla Glass จึงพัฒนาขึ้นให้แสงผ่านได้ที่ 98% และมีความทนทานตามมาตรฐาน Gorilla Glass รวมทั้งปรับขนาดได้ตามการออกแบบกล้องของสมาร์ทโฟนนั้น</p>\n<p>Corning บอกว่าซัมซุงจะเป็นบริษัทแรกที่นำกระจก Gorilla Glass DX ไปใช้งาน ซึ่งก็ต้องตามกันต่อไปว่าจะเป็นสมาร์ทโฟนรุ่นใด</p>\n<p>ที่มา: <a href=\"https://www.corning.com/worldwide/en/about-us/news-events/news-releases/2021/07/corning-expands-corning-gorilla-glass-composite-products-to-optimize-performance-of-mobile-device-cameras.html\">Corning</a></p>\n<p><img src=\"https://www.blognone.com/sites/default/files/externals/c9bd4d394d1774036aa8a09c4ecba85b.jpg\" /></p>\n</div></div></div><div><div>Topics: </div><div><div><a href=\"/topics/corning\">Corning</a></div><div><a href=\"/topics/mobile-camera\">Mobile Camera</a></div><div><a href=\"/topics/gorilla-glass\">Gorilla Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e3527917c8b87be08e17519eb644e39fda0106a842d6c04ffdd49b5c7b3a3ea","category":"Thai"}