{"title":"MFEC เตรียมเดินหน้าสร้างศูนย์ CSOC ให้ลูกค้า ด้วยเครื่องมือที่พร้อมและครบครันจาก IBM","link":"https://www.blognone.com/node/133225","date":1680228000000,"content":"<div><div><div><p>การป้องกันภัยคุกคามไม่ได้ถูกจำกัดเพียงแค่ตัวโซลูชันเพียงอย่างเดียว แต่การป้องกันที่ดียังต้องอาศัยผู้เชี่ยวชาญเข้ามาถ่ายทอดองค์ความรู้ให้กลายเป็น Rule หรือมาตรการบางอย่างเพื่อใช้ป้องกันเหตุการณ์ที่เกิดขึ้น ซึ่งในองค์กรขนาดใหญ่มักจะมีห้องรวมตัวสำหรับเหล่าผู้เชี่ยวชาญที่คอยติดตามภาวะภัยคุกคามที่รู้จักกันในชื่อ Cybersecurity Operation Center (CSOC) โดยมีหน้าที่หลายด้านที่ช่วยบริหารจัดการด้านความมั่นคงปลอดภัยเช่น มอนิเตอร์และตรวจสอบเหตุการณ์ด้านความมั่นคงปลอดภัย ตอบสนองเหตุภัยคุกคาม บริหารจัดการช่องโหว่และภัยคุกคาม แต่ทั้งหมดต้องอาศัยความเชี่ยวชาญและประสบการณ์จากบุคลากร</p>\n<p>นอกจากประเด็นเรื่องของบุคลากรด้านความมั่นคงปลอดภัยแล้ว เครื่องมือหรือซอฟต์แวร์ที่เกี่ยวข้องกับ CSOC ก็เป็นอีกปัจจัยที่ต้องลงทุนสูง เช่น เครื่องมือ SIEM และ SOAR เป็นต้น อย่างไรก็ดีผู้ใช้งานก็ยังต้องสามารถปรับแต่งการใช้งานให้เข้ากับบริบทขององค์กรด้วย สุดท้ายแล้วยังคงต้องอาศัยผู้เชี่ยวชาญเช่นเคย ด้วยเหตุนี้เราถึงไม่ค่อยพบ CSOC ในองค์กรขนาดเล็ก เพราะหากลงทุนเองอาจไม่คุ้มค่ากับต้นทุนของธุรกิจ</p>\n<p>แต่ภัยคุกคามกลับเป็นหัวข้อที่ละเลยไม่ได้เช่นกัน ด้วยเหตุนี้เอง MFEC จึงวางแผนในการนำเครื่องมือจาก IBM มาใช้ในศูนย์ CSOC ของลูกค้า เพื่อปิดช่องโหว่ และทำให้สามารถตอบสนองกับภัยคุกคามที่เกิดขึ้นได้ตลอดเวลา</p>\n<p><img alt=\"No Description\" src=\"https://www.blognone.com/sites/default/files/externals/15f8d50eea1a715d50b1f7f6b36b6e97.jpg\" /></p>\n<h3>SIEM คืออะไร</h3>\n<p>SIEM (Security Information and Event Management) เกิดขึ้นมานานแล้วราวปี 2005 โดยเริ่มแรก SIEM พูดถึงเรื่องการรวบรวม Log จาก Application, Endpoint และ Network Device เข้าด้วยกัน แม้จะมีข้อมูลและอีเวนต์ด้าน Security ทั้งหมดแต่กลับขาดเรื่อง Incident Response และ Visualize พร้อมกับไม่สามารถตอบโจทย์การโจมตีที่ซับซ้อนได้เพราะยังขาดข้อมูลจาก Antivirus, IPS, Firewall และอื่นๆ ด้วยเหตุนี้เอง SIEM รุ่นใหม่ๆจึงเริ่มเพิ่มความสามารถของ Big Data, Real-time Analysis, Machine Learning และการวิเคราะห์เชิงพฤติกรรมเข้ามาด้วยการสร้าง Based-line อย่างไรก็ดีแม้จะดูเก่งขึ้นจนสามารถลดเวลาการตรวจพบพฤติกรรมผิดปกติ จึงลดระยะเวลาที่ระบบถูกแทรกแซง แต่ท้ายที่สุดแล้ว ทีม SOC ก็ยังคงถูกกระหน่ำด้วยการแจ้งเตือนที่ซ้ำซ้อนและไม่แม่นยำ รวมถึงยังขาดความสามารถในการตอบสนอง incident อัตโนมัติ</p>\n<h3>IBM QRadar SIEM</h3>\n<p>จะเห็นได้ว่า SIEM คือโซลูชันที่เกิดขึ้นมาหลายปีแล้ว แต่ยังจำเป็นต่อองค์กรและยิ่งมาจาก Vendor ชั้นนำอย่าง IBM โดยที่ผ่านมา IBM QRadar SIEM ยังอยู่ในกลุ่ม Leader จากการจัดอันดับของ Gartner มามากกว่า 12 ปี นั่นแสดงให้เห็นว่า IBM ได้มีการพัฒนา และ develop solutions ให้ดียิ่งๆขึ้นอย่างต่อเนือง ซึ่ง IBM ได้มีการจัดการความท้าทายหลายด้านของ SIEM ดังนี้</p>\n<p><img alt=\"No Description\" src=\"https://www.blognone.com/sites/default/files/externals/d1dbb3814ec150c8908e2fbd0e803665.png\" /></p>\n<ul>\n<li>หลายองค์กรที่ลงทุนกับ SIEM แม้มี Threat Intelligence ก็จริงแต่ฐานข้อมูลที่มีกลับไม่ตรงกับสถานการณ์ของธุรกิจ โดยอาจต้องแสวงหาแหล่งข้อมูล Threat Intelligence เพิ่มเติม ในขณะที่ IBM X-Force มีข้อมูลจากลูกค้าระดับโลกมากมายแทบทุกประเทศ จึงสามารถให้ข้อมูลที่สอดคล้องกับธุรกิจได้ แต่หากองค์กรต้องการรับแหล่งข้อมูลใหม่เพิ่มเติมก็สามารถทำได้เช่นกัน</li>\n<li>การที่ SIEM เป็นศูนย์รวมข้อมูลเพื่อทำการวิเคราะห์ต่างๆนานา ดังนั้นการรู้จักกับสินทรัพย์ที่ใช้งานและแหล่งข้อมูลได้อย่างหลากหลายจึงเป็นเรื่องที่จำเป็น โดยโซลูชัน QRadar รู้จักกับอุปกรณ์กว่า 450 ชนิด อีกทั้งสามารถตรวจสอบแหล่งที่มาของ Log ได้อย่างอัตโนมัติหรือแม้กระทั่งการเชื่อมต่อกับแอปพลิเคชันขององค์กร</li>\n<li>\n<p>รองรับข้อมูลจากแหล่งที่มาได้อย่างครอบคลุมเช่น</p>\n<ul>\n<li><strong>Endpoint</strong> : Windows Event, EDR, Sysmon และอื่นๆ</li>\n<li><strong>Network</strong> : Firewall, Gateway, Router และอื่นๆ</li>\n<li><strong>Vulnerability</strong> : Antivirus, Vulnerability Scanner, IDS/IPS, DLP และอื่นๆ</li>\n<li><strong>Cloud</strong> : IaaS, SaaS เช่น O365, SalesForce, AWS, Azure, Google Cloud</li>\n<li><strong>User and Identity</strong> : AD, LDAP และอื่นๆ</li>\n<li><strong>Application</strong> : ERP, Database, SaaS</li>\n<li><strong>Container Activity</strong> : Kubernetes</li>\n</ul>\n</li>\n<li>False Positive ถือเป็นหัวข้อหลักเมื่อพูดถึง SIEM แต่ด้วยเทคโนโลยี AI อย่าง IBM Watson ทำให้ผู้ปฏิบัติงานกับ QRadar สามารถได้รับคำแนะนำที่เกี่ยวข้องกับเหตุการณ์อย่างแท้จริง และยังการช่วยจัดลำดับความสำคัญของการแจ้งเตือน ด้วยเหตุนี้จึงย่นระยะเวลาในการพุ่งเป้าสู่สาเหตุที่แท้จริงได้ เชื่อมโยงเหตุการณ์เข้ากับเทคนิคที่คนร้ายใช้ตามเครื่องมือ MITRE ATT&amp;CK ได้</li>\n<li>คำถามที่ตอบได้ยากขององค์กรคือจะรู้ได้อย่างไรว่าบัญชีผู้ใช้ที่เคยเป็นคนดีถูกแทรกแซงแล้ว ซึ่งคงเป็นไปไม่ได้เลยหากท่านไม่เคยพิจารณาโมเดลปกติของผู้ใช้มาก่อน ทั้งนี้ IBM QRadar มีสิ่งที่เรียกว่า User Behavior Analytics ที่ช่วยวิเคราะห์ได้ว่าพฤติกรรมที่เกิดขึ้นนั้นมีความเสี่ยงต่อองค์กรหรือไม่ จากเดิมเคยเป็นอย่างไรมาก่อน ทำให้รับรู้ถึงความผิดปกติที่เกิดขึ้นได้</li>\n<li>การออกรายงานมักเป็นส่วนหนึ่งของงาน SIEM โดย IBM มีรูปแบบรายงานที่รองรับกับ Compliance ของอุตสาหกรรมหรือธุรกิจ เช่น HIPAA เป็นต้น</li>\n</ul>\n<p>SIEM ไม่ได้เป็นเพียงเครื่องมือที่ช่วยเหลือในแง่ของการติดตามภัยคุกคามเท่านั้น (Monitoring) แต่ยังรวมไปถึงการสืบค้นหาภัยคุกคามเมื่อเกิดการโจมตี (Forensic) หรือการใช้เพื่อตอบสนองคุกคาม (Incident Response) โดย IBM ได้เตรียม Template ในแง่มุมต่างๆเอาไว้ให้ง่ายต่อการเริ่มต้นแล้ว อย่างไรก็ดี SIEM ยังเป็นเทคโนโลยีเก่าที่จำเป็น แต่เมื่อร่วมมือกับสิ่งที่เรียกว่า SOAR การปฏิบัติงานของ CSOC ก็จะเป็นไปได้อย่างมีประสิทธิภาพสูงขึ้น</p>\n<h3>ความหมายของ SOAR และ IBM QRadar SOAR</h3>\n<p>ปี 2015 SOAR (Security Orchestration, Automate and Response) เริ่มถือกำเนิดขึ้นพร้อมความความหวังในการเพิ่มศักยภาพของ SIEM โดยแน่นอนว่าสามารถรับข้อมูลได้มากมายพร้อมตอบสนองอย่างอัตโนมัติต่อเหตุการณ์นั้นๆ แต่หัวใจสำคัญของเรื่องก็คือการผสมผสานความรู้จากคนเพื่อสร้างเป็น playbook ว่าจะปฏิบัติอย่างไรหากเกิดเหตุการณ์ต่างๆ มาถึงตรงนี้ความพยายามแย่งชิงพื้นที่ของตลาดโดยผู้ให้บริการ SIEM นั้นต่างแข่งกันเพิ่มความสามารถของ SOAR เพื่อให้กลายเป็นโซลูชัน Standalone ที่จบงานได้</p>\n<p>ในประเด็นของ SOAR มีอีกหลายความหมายที่ซ่อนอยู่ เนื่องจาก SOAR อ้างอิงมาจากซอฟต์แวร์ที่ถูกใช้โดยทีมงานด้านความมั่นคงปลอดภัย ส่วนแรกคือประเด็นของ Case and Workflow Management ที่พูดถึงแนวทางของ Best Practice ในด้านการบริหารจัดการช่องโหว่ว่าทุก Incident ต้องถูกบันทึกเป็นเอกสารประกอบกับความรู้ที่เกี่ยวข้อง ด้วยเหตุนี้เองโซลูชันของ SOAR จึงมักมี Workflow ที่เกิดขึ้นได้บ่อยๆ หรือมีช่องทางให้องค์กรสามาถรถปรับแต่งได้เองตามความต้องการ</p>\n<p>ส่วนที่สองเกี่ยวกับความหมายของ Security Orchestration ก็คือการเชื่อมโยงเครื่องมือด้านความมั่นคงปลอดภัย และระบบในมุมต่างๆ มาตอบสนองต่อ Workflow การทำงานขององค์กร ซึ่งไอทีเป็นคนกำหนดว่าโปรเซสใดควรมีระบบที่ทำงานได้อย่างอัตโนมัติ เมื่อใด อย่างไร และส่วนที่สามคือ Automation (Playbook) ที่ช่วยขจัดงานซ้ำเดิม มีรูปแบบ หรือที่กินเวลาของผู้ปฏิบัติงานด้าน CSOC</p>\n<p><img alt=\"No Description\" src=\"https://www.blognone.com/sites/default/files/externals/2f035ca6dd6dd6c95ecd9e1cfc544662.png\" /></p>\n<p>จะเห็นได้ว่า SOAR ไม่ใช่เพียงแค่เครื่องมือที่สร้างการตอบสนองอย่างอัตโนมัติ แต่เป็นหัวใจที่คอยประสานงานระบบต่างๆ ซึ่งพิสูจน์ได้ผ่านความสามารถของ IBM QRadar SOAR ที่สามารถใช้งานควบคู่กับ SIEM ได้หลากหลายโดยเฉพาะกับ QRadar SIEM หรือจะรับข้อมูล EDR และเชื่อมต่อกับเครื่องมือ ITSM เพื่อสร้าง Workflow การทำงานได้อย่างสมบูรณ์ นอกจากแค่ตอบสนองผ่าน Playbook แล้ว Ansible Platform ยังเป็นอีกช่องทางที่ช่วยให้วงจรการทำงานของ CSOC เป็นไปได้อย่างครอบคลุม</p>\n<h3>Technology, Process และ People หัวใจสำคัญของ CSOC as a Service จาก MFEC</h3>\n<p>Cybersecurity Operation Center (CSOC) คือศูนย์รวมของการบริหารจัดการเคสด้านความมั่นคงปลอดภัย ซึ่งเต็มไปด้วยสถานการณ์ฉุกเฉินที่ควบคุมเหตุการณ์วิกฤตต่างๆทางไซเบอร์ โดยแน่นอนว่าการวางแผนลงทุนกับ เทคโนโลยีขั้นสูงอย่าง IBM QRadar ที่เพียบพร้อมไปด้วยความสามารถมากมายเป็นเสาหลักหนึ่งในการให้บริการ CSOC</p>\n<p>Process คืออีกหนึ่งแกนหลักสำคัญเพราะการเป็น CSOC ต้องมีกระบวนการทำงานแบบ Real-Time และต้องปฏิบัติหน้าที่อย่างรัดกุมตามลำดับชั้นของอำนาจ อย่างเช่นมีการติดต่อบุคคลตามลำดับความฉุกเฉิน หรือมีโปสเซสในการแก้ปัญหาหรือส่งต่อปัญหาอย่างเหมาะสมตามที่เอกสารระบุไว้ ซึ่งการมีโปรเซสที่ดีและเตรียมพร้อมไว้ก่อนจะช่วยให้ CSOC สามารถควบคุมสถานการณ์ได้เมื่อต้องรับมือกับเหตุการณ์วิกฤตต่างๆที่อาจเกิดขึ้นได้ตลอดเวลา</p>\n<p>People คือแกนหลักสำคัญที่สุดเพราะบุคลากรคือผู้กำหนดทุกสิ่ง ทั้งเรื่องการเฝ้าระวัง แจ้ง Security Concern กับลูกค้า และพัฒนาระบบ หากเรามองย้อนกลับไปที่ตัวโซลูชัน SIEM และ SOAR จะเห็นได้ชัดเจนว่าสุดท้ายแล้ว จุดชี้ขาดสำคัญคือต้องถูกใช้โดยบุคคลากรที่มีประสบการณ์สูงในด้านความมั่นคงปลอดภัยถึงจะปรับจูน วิเคราะห์และแก้ไขปัญหาเฉพาะหน้าได้</p>\n<h3>MFEC วางแผนที่จะสร้างศูนย์ CSOC หรือให้กลุ่มลูกค้าที่ต้องการจะมีศูนย์ CSOC เป็นของตัวเอง ด้วยเครื่องมือจาก IBM SIEM &amp; SOAR</h3>\n<p>นอกจากจุดแข็งสำคัญที่ทำให้ MFEC ยืนหนึ่งในผู้เล่นที่ให้บริการ CSOC as a Service แล้ว ในอนาคตทางบริษัทยังมีแผนที่จะต่อยอดสร้างศูนย์ CSOC ให้กับลูกค้าที่ต้องการลงทุนสร้างศูนย์ของตัวเองด้วยเครื่องมือชั้นนำอย่าง IBM SIEM &amp; SOAR และพัฒนาให้สามารถรองรับ Workflow การทำงานในกลุ่มอุตสาหกรรมต่างๆ ยกระดับการรักษาความมั่นคงปลอดภัยด้าน IT ให้กับธุรกิจ ผู้สนใจสามารถติดต่อทีมงานของ MFEC ได้ที่ <strong>csoc@mfec.co.th</strong></p>\n<h3>สนใจโซลูชัน ติดต่อสอบถามข้อมูลได้ที่</h3>\n<p>บริษัท เอ็ม เอฟ อี ซี จำกัด (มหาชน) : email – <strong>csoc@mfec.co.th</strong> หรือ บริษัท คอมพิวเตอร์ยูเนี่ยน จำกัด email : <strong>cu_mkt@cu.co.th</strong> หรือ โทร <strong>02-3116881 #7156,7158</strong><br />\n<img alt=\"No Description\" src=\"https://www.blognone.com/sites/default/files/externals/ac3876b55fdc626e1532ddc7ff39ca3e.png\" /></p>\n</div></div></div><div><div>Topics: </div><div><div><a href=\"/topics/computer-union\">Computer Union</a></div><div><a href=\"/topics/mfec\">MFEC</a></div><div><a href=\"/topics/csoc\">CSOC</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9480dd25df37b4424bbd460ee1f8885a9b5aedbda6c909c576101499fd96380c","category":"Thai"}