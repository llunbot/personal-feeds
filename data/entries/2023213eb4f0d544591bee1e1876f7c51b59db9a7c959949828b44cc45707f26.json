{"title":"Arm ประกาศราคา IPO แล้ว ช่วง 47-51 ดอลลาร์ต่อหุ้น มูลค่ากิจราว 5.2 หมื่นล้านดอลลาร์","link":"https://www.blognone.com/node/135585","date":1693927328000,"content":"<div><div><div><p>Arm ประกาศราคาเสนอขายหุ้นไอพีโอ ตามที่บริษัท<a href=\"https://www.blognone.com/node/135380\">ยื่นไฟลิ่ง</a>ก่อนหน้านี้ โดยเสนอขายในอเมริกาแบบหุ้น American Depositary Shares (ADS) จำนวน 95.5 ล้านหุ้น คิดเป็น 9.4% ของหุ้นทั้งหมด ในช่วงราคา 47-51 ดอลลาร์ต่อหุ้น ขึ้นอยู่กับปริมาณคำสั่งซื้อ</p>\n<p>ที่ราคาดังกล่าว Arm จะได้เงินเพิ่มทุนจากการเสนอขายราว 4.49-4.87 พันล้านดอลลาร์ ส่วนมูลค่ากิจการจะอยู่ราว 5.0-5.2 หมื่นล้านดอลลาร์ ทั้งนี้หุ้นส่วนที่เหลือจะยังถือโดย SoftBank</p>\n<p>ด้วยมูลค่ากิจการดังกล่าว Arm จะเป็นไอพีโอที่มีขนาดใหญ่ที่สุดของปีนี้ หลังจากบริษัทเทคโนโลยีรายใหญ่ต่างชะลอการไอพีโอหุ้นในปี 2022 จากผลกระทบต่อเนื่องของโควิด 19</p>\n<p>ที่มา: <a href=\"https://www.cnbc.com/2023/09/05/chip-design-firm-arm-sets-share-price-between-47-and-51-for-blockbuster-us-ipo.html\">CNBC</a></p>\n<p><img src=\"https://www.blognone.com/sites/default/files/externals/4a5619e3937c4ee5751893d26d0cdb78.jpg\" alt /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/ipo\">IPO</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2023213eb4f0d544591bee1e1876f7c51b59db9a7c959949828b44cc45707f26","category":"Thai"}