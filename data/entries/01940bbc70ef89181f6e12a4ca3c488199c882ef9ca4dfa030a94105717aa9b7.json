{"title":"Phil Spencer เผย Xbox ไม่ทำเกมเอ็กคลูซีฟเพราะสำรวจพฤติกรรม Gen Z มา","link":"https://www.blognone.com/node/138925","date":1711525158000,"content":"<div><div><div><p>Phil Spencer หัวหน้า Xbox และ Microsoft Gaming ให้สัมภาษณ์กับ Polygon เกี่ยวกับเปลี่ยนกลยุทธ์ของ Xbox ที่ขายเกมลงหลายแพลตฟอร์มมากขึ้น เขาอธิบายว่าสาเหตุมาจาก 2 ปัจจัยหลักคือ</p>\n<p><em>รูปภาพของ 4 เกมล่าสุดของ Xbox ที่ถูกพอร์ตไปลงแพลตฟอร์มอื่น</em><br />\n<img src=\"https://www.blognone.com/sites/default/files/externals/e45c69da4663d04d66e2336de9fb2d9f.jpg\" /></p>\n<p><strong>1. ต้นทุนการพัฒนาเกมที่สูงขึ้น</strong></p>\n<ul>\n<li>Phil เผยว่าปัจจุบันการพัฒนาเกม AAA นั้นมีราคาสูงมาก ทุนสร้างในปัจจุบันอาจแตะถึง 300 ล้านดอลลาร์สหรัฐ และตลาดคอนโซลก็ไม่ได้โต เพราะลูกค้าส่วนใหญ่คือหน้าเก่า แค่อัพเกรดเครื่อง ทำให้การพัฒนาเกมแบบ Exclusive นั้นยากขึ้นเรื่อย ๆ</li>\n</ul>\n<p><strong>2. พฤติกรรมของคน Gen Z</strong></p>\n<ul>\n<li>Phil อธิบายว่าจากการสำรวจ เขาพบว่าคน Gen Z นั้นคุ้นเคยกับการเข้าถึงเนื้อหาผ่านหลากหลายแพลตฟอร์ม ไม่ได้จำกัดอยู่แค่แพลตฟอร์มใดแพลตฟอร์มหนึ่ง พร้อมยกตัวอย่างถึง TikTok ที่สามารถใช้งานได้ทั้งใน iOS และ Android</li>\n</ul>\n<p>Phil อธิบายปิดท้ายว่าการเปลี่ยนกลยุทธ์ของ Xbox ครั้งนี้ เป็นเพราะเขาต้องการดึงดูด และรักษาผู้เล่นที่มีอายุน้อยลง และอยากให้มองว่า Xbox คือสถานที่ที่ผู้เล่นสามารถค้นหาเกมยอดเยี่ยมที่พวกเขาต้องการเล่นได้</p>\n<p>ที่มา - <a href=\"https://www.polygon.com/24108700/phil-spencer-interview-2024-xbox-exclusives-layoffs\">Polygon</a> via <a href=\"https://www.videogameschronicle.com/news/xbox-boss-phil-spencer-says-multiplatform-brand-pivot-partly-driven-by-gen-z-habits/\">VGC</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/phil-spencer\">Phil Spencer</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01940bbc70ef89181f6e12a4ca3c488199c882ef9ca4dfa030a94105717aa9b7","category":"Thai"}