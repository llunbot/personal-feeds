{"title":"โซนี่ปิด Firewalk Studios ผู้สร้างเกม Concord","link":"https://www.blognone.com/node/142844","date":1730256003000,"content":"<div><div><div><p>ไม่มีปาฏิหารย์ใดๆ ว่าเกมอาจคัมแบ็คกลับมาได้ หลังประสบความล้มเหลวอย่างสิ้นเชิงกับเกม Concord ในที่สุด โซนี่ก็ตัดสินใจปิดสตูดิโอ Firewalk อย่างเป็นทางการ</p>\n<p>บัญชีทวิตเตอร์ของ Firewalk โพสต์ข้อความสุดท้ายของสตูดิโอ ว่าหลังจากก่อตั้งในปี 2018 และผ่านวิกฤต COVID มา ก็มีโอกาสทำเกมแรกของตัวเองอย่างเต็มที่ในปี 2022 (<a href=\"https://www.blognone.com/node/133507\">โดนโซนี่ซื้อกิจการในปี 2023</a>) สตูดิโอประสบความสำเร็จทางเทคนิคหลายประการ เช่น สร้างเอนจินเกม FPS บนฐานของ Unreal 4 ที่เปลี่ยนเป็น Unreal 5, รันเกมได้ที่ 60FPS บนทั้งพีซีและ PS5 อย่างไรก็ตาม เกมไม่ประสบความสำเร็จตามที่คาดหวัง แต่ก็ขอขอบคุณทีมงานทุกคนที่ทำงานหนัก กล้าเสี่ยงทำอะไรใหม่ๆ และหวังว่าทีมงานจะมีเส้นทางเดินต่อไปของตัวเอง</p>\n<p>Concord ถือเป็นหนึ่งในเกมที่ปิดตัวเร็วที่สุด เพราะ<a href=\"https://www.blognone.com/node/140055\">วางขายอย่างเป็นทางการ 23 สิงหาคม 2024</a> และ<a href=\"https://www.blognone.com/node/141804\">ประกาศปิดตัววันที่ 4 กันยายน</a></p>\n<p><img alt=\"No Description\" src=\"https://www.blognone.com/sites/default/files/externals/9e40f4ad633d97bac805756f2a795b84.jpg\" /></p>\n<blockquote><p>Firewalk is signing off one last time.Firewalk began with the idea of bringing the joy of multiplayer to a larger audience. Along the way we assembled an incredible team who were able to:- Navigate growing a new startup into a team during a global pandemic: Firewalk was…</p>\n<p>— Firewalk (@FirewalkStudios) <a href=\"https://twitter.com/FirewalkStudios/status/1851327043956592781?ref_src=twsrc%5Etfw\">October 29, 2024</a></p></blockquote>\n</div></div></div><div><div>Topics: </div><div><div><a href=\"/topics/firewalk-studios\">Firewalk Studios</a></div><div><a href=\"/topics/concord\">Concord</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38835402a493219166f78f9853353b53ef6b8651c96408af79180fd860f89a92","category":"Thai"}