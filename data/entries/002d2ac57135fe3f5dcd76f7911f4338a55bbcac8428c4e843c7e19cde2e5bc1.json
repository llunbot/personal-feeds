{"title":"OpenAI แจ้งผู้ลงทุนในบริษัท ขอไม่ให้ไปลงทุนบริษัทคู่แข่งอย่าง Anthropic หรือ xAI","link":"https://www.blognone.com/node/142342","date":1727913247000,"content":"<div><div><div><p>มีประเด็นน่าสนใจจากการ<a href=\"https://www.blognone.com/node/142340\">ประกาศรับเงินลงทุนรอบล่าสุด</a>ของ OpenAI ที่สูงถึง 6,600 ล้านดอลลาร์ บนมูลค่ากิจการ 1.57 แสนล้านดอลลาร์ โดย OpenAI ได้แจ้งกับผู้ลงทุนรอบนี้ ว่าบริษัทไม่ต้องการให้พวกเขา ไปลงทุนในบริษัท AI คู่แข่ง</p>\n<p>Reuters อ้างแหล่งข่าวที่เกี่ยวข้องบอกว่า OpenAI ระบุรายชื่อ 5 บริษัท ที่มองว่าเป็นคู่แข่งสำคัญในการพัฒนาปัญญาประดิษฐ์ ได้แก่ <a href=\"https://www.blognone.com/topics/anthropic\">Anthropic</a>, <a href=\"https://www.blognone.com/topics/xai\">xAI</a> ของ Elon Musk ที่เป็นผู้ร่วมก่อตั้ง OpenAI, <a href=\"https://www.blognone.com/topics/safe-superintelligence\">Safe Superintelligence</a> ของ Ilya Sutskever ผู้ร่วมก่อตั้ง OpenAI, <a href=\"https://www.blognone.com/topics/perplexity\">Perplexity</a> และ Glean</p>\n<p>รายชื่อทั้ง 5 บริษัทที่ถูกระบุถึง ทำให้เห็นทิศทางว่านอกจาก OpenAI จะมองบริษัทที่เน้นงานวิจัยด้าน AI เป็นคู่แข่ง ยังมองผู้พัฒนาแอพพลิเคชันสำหรับการค้นหาอย่าง Perplexity และ Glean เป็นคู่แข่งสำคัญด้วยเช่นกัน</p>\n<p>ที่มา: <a href=\"https://www.reuters.com/technology/openai-tells-investor-not-invest-five-ai-startups-including-sutskevers-ssi-2024-10-02/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/b881a1cc90d0a183075247732a33841f.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/anthropic\">Anthropic</a></div><div><a href=\"/topics/xai\">xAI</a></div><div><a href=\"/topics/safe-superintelligence\">Safe Superintelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"002d2ac57135fe3f5dcd76f7911f4338a55bbcac8428c4e843c7e19cde2e5bc1","category":"Thai"}