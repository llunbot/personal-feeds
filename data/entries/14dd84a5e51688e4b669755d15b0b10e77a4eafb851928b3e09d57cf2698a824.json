{"title":"Stellar Blade เวอร์ชันพีซี ไม่มีขายบน Steam ในประเทศที่ไม่มี PSN ให้บริการ","link":"https://www.blognone.com/node/146454","date":1747468251000,"content":"<span>Stellar Blade เวอร์ชันพีซี ไม่มีขายบน Steam ในประเทศที่ไม่มี PSN ให้บริการ</span>\n\n  <div>\n    <div>Body</div>\n              <div><p>มีประเด็นเล็กๆ ที่น่าสนใจของ<a href=\"https://www.blognone.com/node/146438\">เกม Stellar Blade เวอร์ชันพีซี</a> เพราะมีผู้เล่นในหลายประเทศระบุว่าไม่สามารถกดเข้า <a href=\"https://store.steampowered.com/app/3489700/Stellar_Blade/\">หน้าเพจของเกมบน Steam</a> ได้</p>\n<p>ข้อมูลจาก<a href=\"https://steamdb.info/sub/1294088/info/\">เว็บ SteamDB</a> บอกว่ามี 129 ประเทศที่ไม่มีแพ็กเกจเกม Stellar Blade วางขาย ตัวอย่างประเทศแถวบ้านเราคือ ลาว กัมพูชา บรูไน</p>\n<p>ผู้ใช้จำนวนหนึ่งแจ้งไปยังสตูดิโอ Shift Up ทางโซเชียล และดูเหมือนว่า Shift Up เองก็เพิ่งทราบเรื่องนี้ด้วยเหมือนกัน</p>\n<p>แม้ยังไม่มีคำอธิบายอย่างเป็นทางการ แต่เหตุผลของเรื่องนี้อาจไม่ใช่เรื่องเนื้อหาของเกมที่อาจโดนเพ่งเล็ง แต่น่าจะเป็นเพราะผู้จัดจำหน่าย PlayStation Publishing ในเครือโซนี่นั้นเลือกไม่ทำตลาด Stellar Blade <a href=\"https://www.blognone.com/node/139678\">ในประเทศที่ไม่มี PSN ให้บริการ</a> แม้ว่าเกม Stellar Blade เวอร์ชันพีซีสามารถเล่นได้โดยไม่ต้องล็อกอินบัญชี PSN ก็ตาม</p>\n<p>ที่มา - <a href=\"https://www.eurogamer.net/stellar-blade-pc-release-blocked-on-steam-in-over-120-countries-surprising-even-its-developer\">Eurogamer</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 05/17/2025 - 14:50</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14dd84a5e51688e4b669755d15b0b10e77a4eafb851928b3e09d57cf2698a824","category":"Thai"}