{"title":"เกม South of Midnight มีผู้เล่นเกิน 1 ล้านคนแล้ว ใช้ฉากเป็น American South ช่วยดันยอดขาย","link":"https://www.blognone.com/node/146225","date":1746236439000,"content":"<div><div><div><p>Guillaume Provost ซีอีโอและหัวหน้าสตูดิโอ Compulsion Games เปิดเผยกับเว็บไซต์ Game Rant ว่า <a href=\"https://www.blognone.com/node/144285\">เกม South of Midnight</a> มีผู้เล่นเกิน 1 ล้านคนเรียบร้อยแล้ว ใช้เวลาประมาณเกือบ 1 เดือนหลังวางขาย 8 เมษายน 2025 (<a href=\"https://www.blognone.com/node/145701\">เกมทำคะแนนรีวิวเฉลี่ย 77/100</a>)</p>\n<p>South of Midnight เป็นเกมแอคชั่นผจญภัย ที่เลือกใช้ฉากหลังเป็นภาคใต้ของสหรัฐอเมริกา (American South) ซึ่งอาจดูแปลกไปจากเกมกระแสหลักทั่วไป แต่ Provost บอกว่าการเลือกใช้ฉากเป็นภาคใต้ของสหรัฐก็ช่วยให้มียอดขายจากภูมิภาคนี้เยอะเป็นพิเศษด้วย</p>\n<p>Provost บอกว่าภูมิภาค American South ไม่ค่อยได้รับความสนใจมากนักในวงการเกม อาจมีใช้บ้างในเกม Kentucky Route Zero และบางส่วนใน Red Dead Redemption แต่เกม South of Midnight ถือเป็นเกมแรกที่นำเทพนิยายพื้นบ้านในภูมิภาคนี้มาใช้งานในเกม</p>\n<p>เขายังเล่าถึงบทบาทของ Compulsion Games ภายใต้สังกัดไมโครซอฟท์ว่า เป้าหมายคงไม่ใช่ทำเกมฟอร์มยักษ์แบบ Call of Duty แต่เป็นการสร้างเกมที่มีความแตกต่างออกไป (distinctiveness)</p>\n<p>ที่มา - <a href=\"https://gamerant.com/south-midnight-sales-milestone-1-million-players-interview/\">Game Rant</a></p>\n<p><img alt=\"No Description\" src=\"https://www.blognone.com/sites/default/files/externals/0627dd22a5337309bae048cfd048971c.jpg\" /></p>\n</div></div></div><div><div>Topics: </div><div><div><a href=\"/topics/compulsion-games\">Compulsion Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ee1f10df0f09e908264c3566adb20ea9b715817a50ede548f2b28bd8e9700bb","category":"Thai"}