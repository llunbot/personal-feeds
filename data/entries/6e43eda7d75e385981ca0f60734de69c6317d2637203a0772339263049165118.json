{"title":"Veeam เตรียมเลิกขายไลไซนส์แบบคิดตามซีพียูไปใช้การคิดราคาตามจำนวนเครื่องที่สำรองข้อมูล","link":"https://www.blognone.com/node/124981","date":1632803732000,"content":"<div><div><div><p>Veeam ผู้ผลิตซอฟต์แวร์สำรองข้อมูลประกาศตั้งแต่เดือนพฤษภาคมที่ผ่านมาว่ามีแผนจะเลิกขายไลเซนส์แบบคิดราคาตามซีพียู (per socket) แล้วหันไปคิดราคาตามจำนวนเครื่องที่สำรองข้อมูลแทน</p>\n<p>Anton Gostev รองประธานอาวุโสฝ่าย product management ระบุว่าลูกค้าเดิมยังคงซื้อไลเซนส์แบบคิดราคาต่อซีพียูได้ต่อไป แต่จะอาศัยแรงจูงใจให้ลูกค้าหันไปใช้ Veeam Universal License (VUL) ที่นับจำนวนเครื่องที่สำรองข้อมูลแทน แต่ยังยืนยันว่าบริษัทจะยังขายไลเซนส์แบบถาวร (perpetual license) ต่อไป แม้จะมีแบบสมัครสมาชิกให้เลือก</p>\n<p><a href=\"https://www.veeam.com/licensing-pricing.html\">VUL ขายเป็นแพ็กทีละ 10 ไลเซนส์</a> โดยหนึ่งไลเซนส์สามารถใช้สำรองข้อมูล 1 VM ไม่ว่าในศูนย์ข้อมูลหรือบนคลาวด์, สำรอง workstation ได้ 3 เครื่อง, และ NAS ได้ 500GB อย่างใดอย่างหนึ่ง</p>\n<p>แนวทางการคิดราคาซอฟต์แวร์ตามโหลดงานนับเป็นแนวทางที่ผู้ผลิตซอฟต์แวร์เริ่มหันมาใช้มากขึ้นเรื่อยๆ เช่นซอฟต์แวร์เก็บ log ก็อาจจะคิดราคาตามปริมาณข้อมูลที่ส่งเข้าไปในแต่ละวัน</p>\n<p>Gostev ระบุว่ายังไม่ได้กำหนดวันเปลี่ยนนโยบายไลเซนส์นี้ แต่สัญญาว่าจะประกาศล่วงหน้าให้ลูกค้ามีเวลาซื้อไลเซนส์แบบคิดราคาต่อซีพียูไปอีกนับปี</p>\n<p>ที่มา - <a href=\"https://www.theregister.com/2021/09/27/veeam_to_end_socket_based_licenses/\">The Register</a></p>\n<p><img src=\"https://www.blognone.com/sites/default/files/externals/bd6654e6834109848c2f27b6da049ef5.png\" /></p>\n</div></div></div><div><div>Topics: </div><div><div><a href=\"/topics/veeam\">Veeam</a></div><div><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e43eda7d75e385981ca0f60734de69c6317d2637203a0772339263049165118","category":"Thai"}