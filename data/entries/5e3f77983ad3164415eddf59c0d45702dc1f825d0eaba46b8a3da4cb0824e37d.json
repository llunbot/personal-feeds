{"title":"Google เผย เฉพาะในสหรัฐฯ มีตัวเลขขอเข้าถึงข้อมูลโดยรัฐ 3 ปีรวมกันกว่า 2 หมื่นรายการ","link":"https://www.blognone.com/node/124327","date":1629432355000,"content":"<div><div><div><p>Google เผยในสหรัฐฯ ตัวเลขการขอเข้าถึงข้อมูลอุปกรณ์และข้อมูลส่วนตัวและพิกัดโดยรัฐ โดยในสามปีมีตัวเลขขอเข้าถึง 20,932 รายการแบ่งเป็นปี 2018 มี 982, ปี 2019 เพิ่มขึ้นเป็น 8,396 และปี 2020 เพิ่มขึ้นเป็น 11,554 การร้องขอส่วนใหญ่ได้รับจากหน่วยงานท้องถิ่นและของรัฐ โดยหน่วยงานบังคับใช้กฎหมายของรัฐบาลกลางคิดเป็นเพียง 4%</p>\n<p>ตัวเลขดังกล่าวเป็นเพียงจำนวนการร้องขอ ไม่ได้ระบุว่า Google ให้ความร่วมมือจำนวนเท่าไร และข้อมูลที่ขอไปใช้ในการสืบสวนเรื่องใดบ้าง โดย Google ระบุเพียงว่าได้ตรวจสอบคำขอแต่ละรายการอย่างรอบคอบเพื่อให้แน่ใจว่าเป็นไปตามกฎหมายที่บังคับใช้ และแจ้งให้ผู้ใช้ทราบเมื่อมีการเปิดเผยข้อมูลระบุตัวตน เว้นเสียแต่มีคำสั่งศาลห้ามไว้</p>\n<p><img src=\"https://www.blognone.com/sites/default/files/externals/d04cb4fe084a54aa32cee31f928f4f36.jpg\" /></p>\n<p>มีข้อวิจารณ์ด้วยว่า การขอเข้าถึงข้อมูลใสนลักษณะนี้ ผิดรัฐธรรมนูญ เพราะเป็นการบังคับให้ Google ส่งข้อมูลให้เจ้าหน้าที่ ในปี 2019 The New York Times รายงานว่า Google เก็บข้อมูลไว้ที่ฐานข้อมูล Sensorvault บรรจุข้อมูลการใช้มือถืออย่างละเอียดของคนทั่วโลก เพื่อการระบุเป้าหมายโฆษณา ซึ่งเป็นเรื่องสุ่มเสี่ยงหากเข้าหน้าที่สามารถเข้าถึงข้อมูลเหล่านี้ได้</p>\n<p>ที่มา - <a href=\"https://techcrunch.com/2021/08/19/google-geofence-warrants/?guccounter=1&amp;guce_referrer=aHR0cHM6Ly93d3cudGVjaG1lbWUuY29tLw&amp;guce_referrer_sig=AQAAAB3xsJ5_l8o8ZnkmD4eEomGi7XAvaIC_p2NaTclFFDX76udO7VFb5UjhlaEzpVt-lfzBvqQrZY9f1Q7W_VTpZTOQCijCl0rNa0DSINAOqm4DASZQRW1tEZYbfVdGwTBfpOuD9EbnAGNIBPduMKZ2Kifd_5BVFRSoENwc4kQZPwgd\">TechCrunch</a>, <a href=\"https://www.documentcloud.org/documents/21046081-google-geofence-warrants\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/law\">Law</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e3f77983ad3164415eddf59c0d45702dc1f825d0eaba46b8a3da4cb0824e37d","category":"Thai"}