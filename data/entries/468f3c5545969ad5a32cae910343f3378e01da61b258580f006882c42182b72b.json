{"title":"รายงาน Upwork ระบุผู้บริหารพยายามให้ใช้ AI แล้วเรียกร้องประสิทธิภาพมากขึ้น แต่พนักงานกลับทำงานยากกว่าเดิม","link":"https://www.blognone.com/node/141208","date":1722575639000,"content":"<div><div><div><p>Upwork แพลตฟอร์มจัดหางานออกรายงานสำรวจคนทำงานในองค์กร 2,500 คนตั้งแต่ระดับบริหาร, พนักงาน, ไปจนถึงฟรีแลนซ์ ถึงการใช้เครื่องมือ AI ในการทำงาน พบว่าผู้บริหารตื่นเต้นกับ AI และสร้างความคาดหวังกับตัวพนักงานว่าจะต้องสามารถทำงานได้เพิ่มขึ้นขณะที่ตัวพนักงานนั้นอาจจะไม่ได้พร้อมใช้งานเครื่องมือเหล่านั้น และหลายครั้งการใส่เครื่องมือเข้ามาก็ทำให้ทำงานยากกว่าเดิม</p>\n<p>ความคาดหวังสูงสุดของผู้บริหารต่อพนักงานคือการใช้ AI เพื่อเพิ่มประสิทธิภาพการทำงาน (37%) เมื่อมองฝั่งพนักงานแล้วกลับพบอาการ burn-out จากความพยายามทำตามความคาดหวังขององค์กร และผู้บริหารส่วนใหญ่  (69%) ก็รู้ว่าพนักงานทำงานตามที่คาดหวังได้ลำบาก</p>\n<p>ผู้ให้บริหาร 96% คาดว่าเครื่องมือ AI จะช่วยเพิ่มประสิทธิภาพการทำงานได้ และส่วนใหญ่ (81%) ก็เริ่มใช้เครื่องมือเหล่านี้ในองค์กรแล้ว แต่เมื่อมองฝั่งพนักงานที่ใช้ AI ครึ่งหนึ่ง (47%) บอกว่าไม่รู้ว่าจะทำให้ได้ประสิทธิภาพตามที่คาดหวังได้อย่างไร และส่วนใหญ่ (77%) บอกว่าเครื่องมือบางตัวลดประสิทธิภาพการทำงานลงด้วย โดยปัญหาส่วนหนึ่งอาจจะเกิดจากผู้บริหารมองพนักงานว่าพร้อมใช้เครื่องมือเหล่านั้นอย่างมากขณะที่พนักงานเองไม่ได้มีความพร้อมเพียงพอ</p>\n<p>ที่มา - <a href=\"https://www.upwork.com/research/ai-enhanced-work-models\">Upwork</a></p>\n<p><img alt=\"No Description\" src=\"https://www.blognone.com/sites/default/files/externals/b405d7e9065bbf8316fed356076539ad.jpeg\" /></p>\n</div></div></div><div><div>Topics: </div><div><div><a href=\"/topics/employment\">Employment</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"468f3c5545969ad5a32cae910343f3378e01da61b258580f006882c42182b72b","category":"Thai"}