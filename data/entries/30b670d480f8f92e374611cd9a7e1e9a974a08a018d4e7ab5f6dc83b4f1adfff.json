{"title":"TSMC ไตรมาส 2/2021 รายได้เติบโต 20% จากความต้องการชิปที่สูงต่อเนื่อง","link":"https://www.blognone.com/node/123734","date":1626391726000,"content":"<div><div><div><p>TSMC รายงานผลประกอบการประจำไตรมาสที่ 2 ปี 2021 รายได้รวม 3.72 แสนล้านดอลลาร์ไต้หวันใหม่ (4.35 แสนล้านบาท) เพิ่มขึ้น 19.8% จากไตรมาสเดียวกันในปีก่อน และมีกำไรสุทธิ 1.34 แสนล้านดอลลาร์ไต้หวันใหม่</p>\n<p>Wendell Huang ซีเอฟโอของ TSMC กล่าวว่าผลประกอบการไตรมาสที่ผ่านมาเติบโตสูงจากความต้องการชิปที่เพิ่มขึ้น ในกลุ่มธุรกิจ HPC (High Performance Computing) และกลุ่มยานยนต์ ส่วนไตรมาสปัจจุบันความต้องการชิปยังคงสูงจาก 4 กลุ่มหลักคือ HPC, IoT, ยานยนต์ และสมาร์ทโฟน</p>\n<p>ด้าน C.C. Wei ซีอีโอ TSMC กล่าวว่าบริษัทได้เพิ่มกำลังการผลิตชิปสำหรับกลุ่มยานยนต์เพิ่มขึ้น 60% จากปีก่อน ทำให้ลดปัญหาการขาดแคลนชิปของลูกค้ากลุ่มนี้ได้พอสมควรในไตรมาสปัจจุบัน</p>\n<p>ก่อนหน้านี้้ผู้บริหาร TSMC <a href=\"https://www.blognone.com/node/122198\">เคยให้ข้อมูล</a>ว่าสถานการณ์ขาดแคลนชิปจะยาวต่อเนื่องไปถึงปี 2022 โดยหวังว่าจะเพิ่มกำลังการผลิตได้ในปี 2023</p>\n<p>ที่มา: <a href=\"https://pr.tsmc.com/english/news/2852\">TSMC</a> และ <a href=\"https://www.wsj.com/articles/tsmc-expects-auto-chip-shortage-to-abate-this-quarter-11626347114\">WSJ</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30b670d480f8f92e374611cd9a7e1e9a974a08a018d4e7ab5f6dc83b4f1adfff","category":"Thai"}