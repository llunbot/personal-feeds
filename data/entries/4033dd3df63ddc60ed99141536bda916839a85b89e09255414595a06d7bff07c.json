{"title":"เผย Universal Music Group แจ้งผู้ให้บริการฟังเพลงสตรีมมิ่ง บล็อก AI ในการเข้าถึงข้อมูล","link":"https://www.blognone.com/node/133427","date":1681459921000,"content":"<div><div><div><p>มีรายงานว่า Universal Music Group หรือ UMG หนึ่งในค่ายเพลงรายใหญ่ของโลก ได้ติดต่อไปยังผู้ให้บริการฟังเพลงสตรีมมิ่ง เช่น Spotify หรือ Apple Music ให้บล็อก AI ในการเข้าถึงเพลงบนแพลตฟอร์ม เพื่อไม่ให้ AI เทรนข้อมูลเพลงและอาจพัฒนาเพลงขึ้นมาเองในอนาคต</p>\n<p>เนื้อหาในอีเมลบอกว่า บริษัทไม่ต้องการรีรอในการป้องกันปัญหาลิขสิทธิ์ ที่อาจเกิดขึ้นกับศิลปินที่ค่ายดูแลอยู่ ซึ่งอีเมลดังกล่าวระบุว่าได้ส่งไปยังผู้ให้บริการช่วงเดือนมีนาคม</p>\n<p>ปัญหาในช่วงที่ผ่านมาของ AI สร้างสรรค์เนื้อหา คือการตรวจพบว่าข้อมูลตั้งต้นที่ใช้ในการเทรน มาจากงานที่มีลิขสิทธิ์ จึงอาจถูกร้องเรียนได้ว่าผลงานที่ผลิตขึ้นมาในขั้นตอนสุดท้าย เป็นการละเมิดผลงานมีลิขสิทธิ์ แต่ก็เป็นปัญหาที่ซับซ้อนมากขึ้นในการพิสูจน์ว่าเป็นเช่นนั้นหรือไม่ กรณีของ UMG จึงอาจมองได้ว่าค่ายเพลงพยายามตัดปัญหานี้ตั้งแต่ต้นให้มากที่สุดนั่นเอง</p>\n<p>ที่มา: <a href=\"https://gizmodo.com/ai-music-generator-umg-begs-spotify-apple-block-chatgpt-1850327300\">Gizmodo</a></p>\n<p><img src=\"https://www.blognone.com/sites/default/files/externals/2e55435fc8552d545aca9584b95426ad.jpg\" alt /></p>\n</div></div></div><div><div>Topics: </div><div><div><a href=\"/topics/universal-music\">Universal Music</a></div><div><a href=\"/topics/music-streaming\">Music Streaming</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4033dd3df63ddc60ed99141536bda916839a85b89e09255414595a06d7bff07c","category":"Thai"}