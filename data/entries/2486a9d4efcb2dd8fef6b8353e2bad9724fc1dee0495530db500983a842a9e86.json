{"title":"Threads เพิ่มฟีเจอร์ Draft โพสต์, ตั้งเวลาโพสต์ และ Analytics","link":"https://www.blognone.com/node/141451","date":1723766376000,"content":"<div><div><div><p>Threads โซเชียลเนตเวิร์กเน้นตัวหนังสือของ Meta ประกาศเพิ่มฟีเจอร์ใหม่หลายรายการสำหรับ Threads เวอร์ชันบนเว็บ ที่มี<a href=\"https://www.blognone.com/node/135435\">อายุครบ 1 ปี</a> เพื่อรองรับความต้องการของครีเอเตอร์ผู้สร้างเนื้อหา ตลอดจนบัญชีธุรกิจ ในการวางแผนลงคอนเทนต์เพื่อเชื่อมต่อกับผู้ติดตามหรือกลุ่มเป้าหมายใหม่ มีรายละเอียดดังนี้</p>\n<ul>\n<li><strong>Insights</strong> เครื่องมือให้ข้อมูลเพื่อเข้าใจตัววัดผลด้านต่าง ๆ ในแต่ละโพสต์ ตลอดจนพื้นฐานของผู้ติดตามบัญชี</li>\n<li><strong>Draft</strong> สามารถร่างโพสต์และบันทึกเก็บไว้เพื่อโพสต์ในภายหลัง รองรับการบันทึกเก็บไว้ได้สูงสุด 100 โพสต์</li>\n<li><strong>Schedule</strong> สามารถตั้งเวลาลงแต่ละโพสต์ล่วงหน้าได้ รองรับหลายโพสต์ และล่วงหน้าเป็นเวลาหลายวัน</li>\n</ul>\n<p>นอกจากนี้ Threads เวอร์ชันบนเว็บ ที่สามารถ<a href=\"https://www.blognone.com/node/140067\">เพิ่มหลายคอลัมน์ของฟีด</a>ในหน้าเดียวแนว TweetDeck ผู้ใช้งานสามารถจัดเรียงลำดับหัวข้อได้เองแล้ว</p>\n<p>ฟีเจอร์ทั้งหมดเริ่มทยอยอัปเดตให้ผู้ใช้งานแล้ว ยกเว้นการตั้งเวลาลงโพสต์ จะเพิ่มเติมมาในภายหลัง</p>\n<p>ที่มา: <a href=\"https://about.fb.com/news/2024/08/new-threads-features-for-creators-and-businesses/\">Meta</a> และ <a href=\"https://www.threads.net/@zuck/post/C-srcchPpp7\">Mark Zuckerberg</a></p>\n<p><img alt=\"No Description\" src=\"https://www.blognone.com/sites/default/files/externals/f16966ec2c94fc593742d997faefdab1.jpg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2486a9d4efcb2dd8fef6b8353e2bad9724fc1dee0495530db500983a842a9e86","category":"Thai"}