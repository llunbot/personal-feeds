{"title":"Hugging Face จัดอันดับความสามารถ Open LLM พบ Qwen ของ Alibaba มาเป็นอันดับ 1","link":"https://www.blognone.com/node/140653","date":1719654564000,"content":"<div><div><div><p>Hugging Face เผยแพร่ผลการจัดอันดับ LLM leaderboard ครั้งที่สอง โดยนำโมเดล LLM แบบเปิด (open large language model) มาทดสอบในการทำงานด้านต่าง ๆ</p>\n<p>การทดสอบของ Hugging Face สนใจใน 4 งานได้แก่ วัดความรู้, ให้เหตุผลจากเนื้อหาขนาดยาวมาก, การคำนวณคณิตศาสตร์ที่ซับซ้อน และการอธิบายวิธีการขั้นตอน โดยใช้ตัววัดผล 6 อย่าง ได้แก่ MMLU-Pro, GPQA, MuSR, MATH, IFEval และ BBH</p>\n<p>ผลการทดสอบรวม โมเดล Qwen2-72B-Instruct ของ Qwen จาก Alibaba ได้คะแนนรวมอันดับ 1 ตามด้วย Meta-Llama-3-70B-Instruct ของ meta-llama จาก Meta เป็นอันดับที่ 2 และ Qwen/Qwen2-72B ของ Qwen เช่นกัน อยู่ในอันดับที่ 3 นอกจากนี้ Qwen ยังติดอันดับที่ 10 และ 11 ด้วย (Qwen/Qwen1.5-110B และ Qwen/Qwen1.5-110B-Chat)</p>\n<p>ในการทดสอบนี้ไม่มี ChatGPT ของ OpenAI รวมอยู่ด้วย เนื่องจากเป็นโมเดล LLM แบบปิด ซึ่ง Hugging Face ให้เหตุผลว่าเพราะจะไม่สามารถทำซ้ำผลทดสอบได้</p>\n<p>Clem Delangue ซีอีโอ Hugging Face ให้<a href=\"https://x.com/ClementDelangue/status/1805989925080219927\">ข้อมูลเพิ่มเติม</a>ว่า การทดสอบนี้ใช้จีพียู H100 ของ NVIDIA 300 ตัว ในการประมวลผล และพบเรื่องน่าสนใจเช่น การทดสอบจากนี้จะมีแต่ซับซ้อนและยากมากขึ้น และโมเดลขนาดใหญ่พารามิเตอร์เยอะ ไม่ได้แปลว่าจะฉลาดกว่าเสมอไป</p>\n<p>ที่มา: <a href=\"https://huggingface.co/spaces/open-llm-leaderboard/blog\">Hugging Face</a></p>\n<p><img alt=\"No Description\" src=\"https://www.blognone.com/sites/default/files/externals/46ab5e7f4f7541b11b30cbbee1e62dd8.png\" /></p>\n<p>ผลการจัดอันดับ (<a href=\"https://huggingface.co/spaces/open-llm-leaderboard/open_llm_leaderboard\">ดูทั้งหมดที่นี่</a>)</p>\n<p><img alt=\"No Description\" src=\"https://www.blognone.com/sites/default/files/externals/b63840f48e32695969b388bb39d9b817.png\" /></p>\n</div></div></div><div><div>Topics: </div><div><div><a href=\"/topics/hugging-face\">Hugging Face</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ranking\">Ranking</a></div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"772fb45f0a48f10a97c43c0cc3e88d536e2c0a57c9b7c55580b7cd2be4e49772","category":"Thai"}