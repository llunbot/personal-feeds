{"title":"OpenAI ปิดดีล ให้พนักงานขายหุ้นบางส่วนกับกองทุน Thrive Capital มูลค่ากิจการ 8 หมื่นล้านดอลลาร์","link":"https://www.blognone.com/node/138248","date":1708158558000,"content":"<div><div><div><p>มีรายงานว่า OpenAI ได้ทำดีลขายหุ้นปัจจุบันให้กับกองทุน Thrive Capital ที่ต้องการร่วมลงทุนในบริษัทเสร็จสิ้นเรียบร้อยแล้ว ตามรายงานข่าวก่อนหน้านี้ โดยมูลค่ากิจการของ OpenAI ที่ประเมินกันในดีลนี้คือ 80,000 ล้านดอลลาร์</p>\n<p>ทั้งนี้หุ้นที่ขายไม่ได้เป็นการเพิ่มทุนของบริษัท แต่เปิดให้พนักงานของ OpenAI ที่มีหุ้นของบริษัทอยู่เช่นกัน สามารถร่วมขายหุ้นผ่านดีลนี้ได้ รูปแบบเหมือนกับดีลในปีที่แล้ว (ที่ Thrive Capital ก็เป็นผู้ซื้อหุ้นเช่นกัน) แต่ตอนนั้น<a href=\"https://www.blognone.com/node/132137\">มูลค่ากิจการ</a>ประเมินคือ 29,000 ล้านดอลลาร์</p>\n<p>ตัวเลขนี้ทำให้เราทราบว่ามูลค่ากิจการของ OpenAI คือ 80,000 ล้านดอลลาร์ ขณะเดียวกันก็มีรายงานเรื่องการเจรจาเพิ่มทุนรับเงินรอบใหม่ โดยคราวนี้มูลค่ากิจการจะเพิ่มเป็นระดับแสนล้านดอลลาร์แล้ว</p>\n<p>ที่มา: <a href=\"https://www.reuters.com/technology/openai-valued-80-billion-after-deal-nyt-reports-2024-02-16/\">Reuters</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/stock\">Stock</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6760599b20196a1f4b751bb6f426f7e53e607f047209c93f10800b6f42fda456","category":"Thai"}