{"title":"343 Industries เปลี่ยนชื่อเป็น Halo Studios, เปลี่ยนเอนจินเกมภาคหน้าเป็น Unreal","link":"https://www.blognone.com/node/142419","date":1728264657000,"content":"<div><div><div><p>สตูดิโอ 343 Industries ผู้พัฒนาเกมซีรีส์ Halo ประกาศเปลี่ยนชื่อสตูดิโอเป็น <strong>Halo Studios</strong></p>\n<p>Halo Studios ยังประกาศว่าเกม Halo ในอนาคต (ซึ่งยืนยันแล้วว่ามีหลายเกม เป็น games มี s) จะเปลี่ยนมาใช้เอนจิน Unreal Engine 5 แทนเอนจิน Slipspace Engine ของตัวเอง ด้วยเหตุผลว่า Slipspace นั้นเก่ามากแล้ว (บางโมดูลเป็นโค้ดที่เขียนเมื่อ 25 ปีก่อนตั้งแต่ยุค Halo 1) ส่วน<a href=\"https://www.blognone.com/node/127948\">เอนจิน UE5 มีความสามารถสูง มีฟีเจอร์ระดับสูงมากมาย</a> มีเสถียรภาพสูง ประหยัดแรงทีมงานในสตูดิโอไม่ต้องแบ่งกำลังไปพัฒนาเอนจินของตัวเอง</p>\n<p>การเลือกใช้ UE5 ยังมีข้อดีเรื่องการหาพนักงานง่ายขึ้นเพราะคนที่มีประสบการณ์ทำเกมด้วย UE มีอยู่มากมายในอุตสาหกรรม คุ้นเคยกับการใช้ UE อยู่แล้ว ในขณะที่ปัจจุบัน การรับพนักงานใหม่มาร่วมทีม Halo ต้องให้เวลาเรียนรู้เอนจิน Slipspace อยู่พักใหญ่ๆ เพราะไม่มีเกมอื่นนอกสตูดิโอใช้งาน Slipspace เลย</p>\n<p>Pierre Hintze หัวหน้าสตูดิโอ บอกว่าการเปลี่ยนชื่อสตูดิโอครั้งนี้ถือเป็นการเริ่มต้นยุคที่ 3 ของแฟรนไชส์ Halo โดยยุคแรกคือยุคของสตูดิโอ Bungie, ยุคที่สองคือ 343 Industries เข้ามารับช่วงต่อ</p>\n<p>Halo Studios ยังโชว์เทคเดโมชื่อ Project Foundry ที่เป็นการทดลองใช้งานเอนจิน UE5 ว่าเป็นอย่างไร เพื่อให้ทีมพัฒนาได้ทดลองใช้ UE5 อย่างจริงจัง ทดสอบฟีเจอร์ต่างๆ เพื่อดูศักยภาพและขีดจำกัดของเอนจินใหม่ด้วย</p>\n<p>ตอนนี้ยังไม่มีข้อมูลของเกม Halo ภาคใหม่ที่กำลังพัฒนาอยู่ แต่ทีมงานบอกว่าจะยังซัพพอร์ตเกมภาคปัจจุบันคือ Halo Infinite ต่อไปเรื่อยๆ ทั้งการอัพเดตเนื้อหาและการจัดแข่ง Halo Championship Series ที่จะจัดต่อเป็นปีที่ 4</p>\n<p>ที่มา - <a href=\"https://www.halowaypoint.com/news/a-new-dawn\">Halo</a>, <a href=\"https://news.xbox.com/en-us/2024/10/06/halo-studios-unreal-engine-interview/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/98a8dc12257d93183803afef0905843a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/90e0c7f65e39095592e313ee30d1e324.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/392fab10fbbaf646a0d67b840eea2579.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/unreal\">Unreal</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0deebae7cf67852724197e01c1cba15c25ce7473b5d8dc414d0f805aba3bfcb6","category":"Thai"}