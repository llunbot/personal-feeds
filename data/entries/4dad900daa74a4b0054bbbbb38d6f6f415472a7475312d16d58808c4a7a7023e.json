{"title":"เพราะคนจำนวนมากโอนไปเอง สิงคโปร์ออกกฎหมายใหม่สู้แก๊งคอลเซ็นเตอร์ ให้อำนาจตำรวจล็อกบัญชีเหยื่อ","link":"https://www.blognone.com/node/143983","date":1736315886000,"content":"<div><div><div><p>สภาสิงคโปร์ผ่านกฎหมาย <a href=\"https://sso.agc.gov.sg/Bills-Supp/43-2024/Published/20241111?DocDate=20241111&amp;ProvIds=P12-#P12-\">Protection from Scams Bill</a> ต่อสู้กับแก๊งคอลเซ็นเตอร์ โดยกฎหมายนี้มีความพิเศษที่เป็นการล็อก \"บัญชีเหยื่อ\" เพื่อต่อสู้กับกรณีที่เหยื่อหลงเชื่อคนร้ายไปแล้ว และพยายามจะโอนเงินให้คนร้าย</p>\n<p>กฎหมายนี้ตั้งเจ้าหน้าที่เฉพาะขึ้นมากลุ่มหนึ่งที่มีอำนาจพิจารณาออกคำสั่ง Restiction Order ล็อกบัญชีได้ทันทีเป็นเวลา 30 วัน หากเจ้าหน้าที่เชื่อว่าเหยื่อกำลังจะโอนเงินไปยังคนร้าย ไม่ว่าจะเป็นการโอนตรงหรือผ่านบัญชีม้าก็ตาม และหากเชื่อว่าเหยื่อยังหลงเชื่อคนร้ายอยู่ สามารถสั่งล็อกบัญชีต่อไปได้ถึง 5 รอบ รวม 180 วัน โดยกฎหมายนี้ปกป้องธนาคารให้ไม่ต้องรับผิดหากเจ้าหน้าที่สั่งล็อกบัญชีและเกิดความเสียหายกับเหยื่อ</p>\n<p>แม้ว่าที่ผ่านมาแอปดูดเงินจะเป็นข่าวใหญ่ในสังคม <a href=\"https://www.blognone.com/node/138266\">แต่ความเสียหายจำนวนมาก คนร้ายอาศัยการหลอกลวงลงทุน หรือหลอกให้รัก</a> เพื่อให้เหยื่อโอนเงินไปด้วยตัวเอง</p>\n<p>ที่มา - <a href=\"https://www.channelnewsasia.com/singapore/scam-prevention-law-restriction-order-bank-account-frozen-4842396\">Channel News Asia</a></p>\n<p><img src=\"https://cdn.pixabay.com/photo/2012/06/23/02/06/merlion-50551_1280.jpg\" alt=\"\" /></p>\n<p>ภาพโดย <a href=\"https://pixabay.com/photos/merlion-singapore-city-night-50551/\">Holgi</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dad900daa74a4b0054bbbbb38d6f6f415472a7475312d16d58808c4a7a7023e","category":"Thai"}