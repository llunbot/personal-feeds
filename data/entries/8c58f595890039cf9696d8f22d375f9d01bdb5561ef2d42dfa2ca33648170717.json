{"title":"OpenAI เปิดตัว ChatGPT Enterprise ใช้ GPT-4 ไม่อั้น ถามตอบได้ยาวพิเศษ, เตรียมเปิดบริการระดับองค์กรยกชุด","link":"https://www.blognone.com/node/135477","date":1693252132000,"content":"<div><div><div><p>OpenAI เปิดตัว ChatGPT Enterprise บริการ ChatGPT สำหรับองค์กรที่ต้องการใช้งานโดยมีการควบคุมแบบเดียวกับ SaaS ตัวอื่นๆ ในตลาด ความพิเศษของ ChatGPT Enterprise คือผู้ใช้จะได้ใช้ GPT-4 ขนาด context ถึง 32k แบบไม่จำกัดการใช้งานเหมือนการสมัครใช้งานส่วนบุคคล และการตอบคำถามจะเร็วกว่า ChatGPT ปกติสองเท่าตัว</p>\n<p>นอกจากฟีเจอร์ของตัว ChatGPT เองแล้ว ฟีเจอร์ระดับองค์กรก็มาครบถ้วน เช่น หน้าจอจัดการผู้ใช้จำนวนมาก, การล็อกอินแบบ single sign-on, dashboard สถิติการใช้งาน, การแชร์เอกสารและ template ต่างๆ นอกจากนี้ผู้ใช้ยังได้รับเครดิตสำหรับใช้งาน API</p>\n<p>ChatGPT Enterprise เปิดให้บริการแล้วและมีลูกค้าได้ลองใช้งานแล้วจำนวนหนึ่ง แต่การเปิดใช้งานต้องติดต่อตัวแทนของ OpenAI เท่านั้น แต่ประกาศนี้ก็ระบุว่ากำลังจะเปิดบริการสำหรับองค์กรอีกชุดหนึ่ง ได้แก่ ChatGPT Business สำหรับองค์กรขนาดเล็กสมัครใช้งานได้เอง, บริการเชื่อมต่อฐานข้อมูลในองค์กรเข้ากับ ChatGPT, เครื่องมือสำหรับวิเคราะห์ข้อมูล, เครื่องมือเฉพาะทางสำหรับการวิเคราะห์ข้อมูล, การตลาด, และการให้บริการซัพพอร์ตลูกค้า โดยบริการเหล่านี้ยังไม่มีกำหนดว่าจะเปิดตัวเมื่อใด</p>\n<p>ที่มา - <a href=\"https://openai.com/blog/introducing-chatgpt-enterprise\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/c17aab8fdf3cafaded3d0bacc432d7f3.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c58f595890039cf9696d8f22d375f9d01bdb5561ef2d42dfa2ca33648170717","category":"Thai"}