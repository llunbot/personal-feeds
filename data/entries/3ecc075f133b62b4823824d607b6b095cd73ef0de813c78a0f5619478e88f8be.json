{"title":"OpenAI คาดรายได้ปีนี้ 3.7 พันล้านดอลลาร์ แต่ขาดทุนประมาณ 5 พันล้านดอลลาร์","link":"https://www.blognone.com/node/142262","date":1727484704000,"content":"<div><div><div><p>มีรายงานตัวเลข<strong>คาดการณ์</strong>ผลการดำเนินงานของ OpenAI ในปีนี้ โดยบริษัทประเมินว่าปีนี้จะมีรายได้รวมประมาณ 3.7 พันล้านดอลลาร์ และขาดทุนสุทธิประมาณ 5 พันล้านดอลลาร์ เฉพาะในเดือนสิงหาคมที่ผ่านมา OpenAI มีรายได้ประมาณ 300 ล้านดอลลาร์ เพิ่มขึ้น 1,700% เมื่อเทียบกับเดือนสิงหาคมปี 2023</p>\n<p>ตัวเลขนี้อาจช่วยอธิบายได้ว่าทำไม OpenAI จึงต้องทำการรับเงินเพิ่มทุนรอบใหม่ รวมทั้ง<a href=\"https://www.blognone.com/node/141760\">ปรับโครงสร้าง</a>บริษัทเพื่อให้นักลงทุนสนใจมากขึ้น ซึ่งประเด็นนี้อาจเกี่ยวข้องกับการ<a href=\"https://www.blognone.com/node/142205\">ลาออก</a>ของผู้บริหารระดับสูงหลายคนด้วย</p>\n<p>ก่อนหน้านี้ Sarah Friar ซีเอฟโอของ OpenAI <a href=\"https://www.blognone.com/node/142249\">คาดว่า</a>บริษัทจะได้ข้อสรุปภายในสัปดาห์หน้า และมีผู้สนใจลงทุนมากกว่าวงเงินที่บริษัทต้องการ</p>\n<p>ในเอกสารระบุว่าค่าใช้จ่ายส่วนใหญ่ของ OpenAI ที่ทำให้บริษัทยังขาดทุนสูง มาจากต้นทุนการรันระบบประมวลผลปัญญาประดิษฐ์ เงินเดือนพนักงาน และค่าเช่าสำนักงาน โดยไม่ได้พูดถึงสวัสดิการผลตอบแทนในรูปแบบหุ้น ซึ่งมีโอกาสบันทึกเป็นค่าใช้จ่ายก้อนใหญ่ได้อีกในอนาคต</p>\n<p>ที่มา: <a href=\"https://www.cnbc.com/2024/09/27/openai-sees-5-billion-loss-this-year-on-3point7-billion-in-revenue.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ecc075f133b62b4823824d607b6b095cd73ef0de813c78a0f5619478e88f8be","category":"Thai"}