{"title":"Mercedes-Benz ปรับเป้าสัดส่วนยอดขาย EV จากเดิม 100% ในปี 2030 ลงมาเหลือ 50%","link":"https://www.blognone.com/node/138391","date":1708838640000,"content":"<div><div><div><p>Mercedes-Benz ปรับทิศทางธุรกิจภาพใหญ่ จากเดิมที่เคยประกาศไว้ในปี 2021 ว่าจะเปลี่ยนรถทั้งหมดที่ขายเป็นรถยนต์ไฟฟ้า EV ภายในปี 2030 ตอนนี้แผนเปลี่ยนซะแล้ว</p>\n<p>Mercedes-Benz คาดว่ารถ EV จะมีสัดส่วนประมาณ 50% ในช่วงครึ่งหลังของทศวรรษนี้ (2026-2030) ด้วยเหตุผลเรื่องความต้องการของลูกค้าและสภาพการแข่งขันในตลาด แต่เป้าหมายหลักของบริษัทยังเหมือนเดิมคือ to build the world’s most desirable cars โดยจะใช้เทคโนโลยีใดก็ได้ ไม่ว่าจะเป็นไฟฟ้าล้วนหรือไฮบริด</p>\n<p>แผนการออกรถยนต์ไฟฟ้ารุ่นใหม่ๆ จากนี้ไปจะมี Mercedes-Benz CLA แบบไฟฟ้าล้วนรุ่นใหม่เปิดตัวปีหน้า 2025 และบริษัทคาดว่าต้นทุนค่าแบตเตอรี่ (นับเป็นต้นทุนต่อกิโลวัตต์ชั่วโมง) จะลดลงมาได้อีก 30% ในอีกไม่กี่ปีข้างหน้า จากเทคโนโลยีหลายๆ อย่างที่พัฒนาขึ้นจากเดิม</p>\n<p>ปัจจุบัน รถยนต์ EV มีส่วนแบ่งตลาด 8% ของรถยนต์ขายใหม่ในสหรัฐอเมริกาปี 2023 ส่วนฝั่งยุโรปตัวเลขนี้คือ 13%</p>\n<p>Ola Kaellenius ซีอีโอของ Mercedes-Benz ยืนยันว่า EV ไม่มีทางเป็น 100% ในปี 2030 ได้แน่ๆ ซึ่งบริษัทก็จะต้องยืดหยุ่นต่อความต้องการของลูกค้าที่เปลี่ยนไป</p>\n<p>ที่มา - <a href=\"https://group.mercedes-benz.com/investors/share/outlook/\">Mercedes-Benz</a>, <a href=\"https://www.reuters.com/business/autos-transportation/mercedes-benz-europe-likely-wont-be-ready-all-electric-sales-by-2030-2023-09-04/\">Reuters</a>, <a href=\"https://www.theverge.com/2024/2/22/24080220/mercedes-benz-ev-only-sales-2030-back-off\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/db4964b43bbb9925d03c0c4f5964fcfc.jpg\" /></p>\n</div></div></div><div><div>Topics: </div><div><div><a href=\"/topics/mercedes-benz\">Mercedes-Benz</a></div><div><a href=\"/topics/electric-vehicles\">Electric Vehicles</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2fe577a68d8a7291d3b073f79af2061150a72baf3c0aa5f05293931b6140f76","category":"Thai"}