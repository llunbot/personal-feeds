{"title":"Meta บอกโมเดล Llama ตัวใหม่ จะไม่เผยแพร่ให้ผู้ใช้งานในกลุ่มประเทศ EU เพื่อเลี่ยงปัญหาจากหน่วยงานกำกับดูแล","link":"https://www.blognone.com/node/140951","date":1721300163000,"content":"<div><div><div><p>Meta เปิดเผยว่าบริษัทมีแผนออกโมเดลปัญญาประดิษฐ์ Llama ที่รองรับข้อมูลผสมผสาน (Multimodal) ในอีกไม่กี่เดือนข้างหน้า แต่ประเด็นสำคัญนั้น Meta บอกว่าโมเดล Llama ตัวใหม่นี้จะไม่เผยแพร่ให้กับผู้ใช้งานในกลุ่มประเทศสหภาพยุโรปหรือ EU</p>\n<p>โดยเหตุผลที่ Meta ตัดสินใจเช่นนั้นเป็นเพราะ Meta มองว่าทิศทางของหน่วยงานกำกับดูแลของ EU มีลักษณะที่คาดเดาได้ยาก จึงเลือกไม่เผยแพร่โมเดลไปเลยดีกว่า</p>\n<p>ก่อนหน้าแอปเปิลก็<a href=\"https://www.blognone.com/node/140532\">ประกาศ</a>ในทิศทางคล้ายกันว่า Apple Intelligence จะยังไม่เปิดให้ใช้งานกับกลุ่มประเทศ EU ภายในปีนี้ เพื่อเคลียร์ประเด็นกับหน่วยงานกำกับดูแลก่อน ส่วน Meta แสดงท่าทีเรื่องการ<a href=\"https://www.blognone.com/node/140416\">หยุดปล่อยฟีเจอร์ AI</a> ในแพลตฟอร์มมาแล้วก่อนหน้านี้</p>\n<p>ทั้งนี้ Meta ยืนยันว่าไม่ได้ถอนแผนการให้บริการ AI ในกลุ่มประเทศนี้ และย้ำว่าการได้ข้อมูลผู้ใช้งานในยุโรปเป็นกุญแจสำคัญ ที่ทำให้ AI มีความรู้ครอบคลุมในทุกพื้นที่ในโลก</p>\n<p>ที่มา: <a href=\"https://www.axios.com/2024/07/17/meta-future-multimodal-ai-models-eu\">Axios</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/europe\">Europe</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dcc8604606670b78cb464a1ec6f3e6f4393df2428029048c145fa852c990e62","category":"Thai"}