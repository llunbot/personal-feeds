{"title":"ชายวัย 89 จบปริญญาเอกฟิสิกส์ หลังไปเป็นหมอตามที่ครอบครัวคาดหวังจนเกษียณ","link":"https://www.blognone.com/node/125621","date":1635835989000,"content":"<div><div><div><p>มหาวิทยาลัยบราวน์รายงานถึง Manfred Steiner ชายวัย 89 ปีที่สอบจบปริญญาเอกฟิสิกส์สำเร็จเมื่อวันที่ 15 กันยายนที่ผ่านมาในหัวข้อ \"Corrections to the Geometrical Interpretation of Bosonization\" โดย Steiner ระบุว่าเขาอยากเป็นนักฟิสิกส์มาตั้งแต่เด็ก แต่ครอบครัวอยากให้เป็นหมอ</p>\n<p>Steiner ได้ปริญญาเอกแพทย์ศาสตร์จากมหาวิทยาลัยเวียนนาตั้งแต่ปี 1955 และหลังจากนั้นก็ได้ปริญญาเอกใบที่สองสาขาชีวเคมีจาก MIT ในปี 1967 และหลังจากนั้น Steiner ก็ทำงานเป็นนักวิจัยที่มหาวิทยาลัยบราวน์จนเกษียณปี 2000</p>\n<p>Steiner เล่าว่าเขายังสนใจฟิสิกส์อยู่เสมอและกลับไปนั่งเรียนวิชาฟิสิกส์ในที่มหาวิทยาลัยบราวน์อยู่บ้างแต่กลับไม่เข้าใจเนื้อหาลึกๆ นัก หลังเกษียณจึงไปลงทะเบียนเรียนในฐานะนักเรียนพิเศษเทอมละ 1-2 วิชา และเก็บวิชาเรียนไปเรื่อยๆ จนสามารถเรียนปริญญาเอกได้ในปี 2007 ระหว่างเรียนเขาพบปัญหาสุขภาพบ้างทำให้กระบวนการเรียนล่าช้าออกไป</p>\n<p>ที่มา - <a href=\"https://www.brown.edu/academics/physics/news/2021/11/brown-physics-student-manfred-steiner-earns-phd-age-89\">Brown University</a></p>\n<p><img src=\"https://www.blognone.com/sites/default/files/externals/22be742f01189802014daa05cb1a16fa.jpeg\" /></p>\n</div></div></div><div><div>Topics: </div><div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"522fe60b2983386cf72d62b998f9b14047f326151c9d96821d37814a07651002","category":"Thai"}