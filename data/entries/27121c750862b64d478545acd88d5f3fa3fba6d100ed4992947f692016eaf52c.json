{"title":"[ลือ] iPhone 18 ปี 2026 กล้องหลังสามารถปรับขนาดรูรับแสงได้","link":"https://www.blognone.com/node/143013","date":1731115986000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลสายซัพพลายเชนคนเดิม ให้ข้อมูลเกี่ยวกับกล้องของ iPhone รุ่นใหม่ โดยอ้างข้อมูลของบริษัท Sunny Optical ที่เป็นซัพพลายเออร์เลนส์ให้แอปเปิล</p>\n<p>Kuo บอกว่าบริษัทได้รับคำสั่งซื้อเลนส์สำหรับใช้กับอุปกรณ์รุ่นใหม่ของแอปเปิลทั้ง iPhone 17 รุ่น Slim เครื่องบาง, MacBook Pro M5 และ iPhone 18 เพิ่มขึ้น โดยประเด็นสำคัญคือ iPhone 18 (ออกปี 2026)</p>\n<p>ข้อมูลของ Kuo บอกว่ากล้องรุ่นบนของ iPhone 18 ที่จะใช้เลนส์ของ Sunny Optical นั้น มาพร้อมฟังก์ชันการปรับขนาดรูรับแสงได้ ทำให้ผู้ใช้งานสามารถตั้งค่าให้เข้ากับสภาพแวดล้อมที่ต้องการได้ดีมากขึ้น ปัจจุบันกล้อง iPhone มีค่ารูรับแสงคงที่โดยเลนส์หลักมีรูรับแสงขนาด ƒ/1.78</p>\n<p>ที่มา: <a href=\"https://medium.com/@mingchikuo/%E8%88%9C%E5%AE%87%E5%85%89%E5%AD%B8%E5%8F%AF%E6%9C%9B%E9%A1%AF%E8%91%97%E5%8F%97%E7%9B%8A%E6%96%BC%E6%9C%AA%E4%BE%86%E5%85%A9%E5%B9%B4apple%E5%85%89%E5%AD%B8%E8%A8%82%E5%96%AE%E6%88%90%E9%95%B7%E8%88%87%E8%A6%8F%E6%A0%BC%E5%8D%87%E7%B4%9A-216067d2c06f\">Ming-Chi Kuo</a> ผ่าน <a href=\"https://www.macrumors.com/2024/11/08/variable-aperture-rumored-for-iphone-18-pro/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/3fef0d945513600151b9b0d8551a0a10.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-18\">iPhone 18</a></div><div><a href=\"/topics/rumors\">Rumors</a></div><div><a href=\"/topics/mobile-camera\">Mobile Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27121c750862b64d478545acd88d5f3fa3fba6d100ed4992947f692016eaf52c","category":"Thai"}