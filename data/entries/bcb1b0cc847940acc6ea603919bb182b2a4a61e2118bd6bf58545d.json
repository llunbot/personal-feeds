{"title":"Epic Games Store เปิดระบบ Self-Publishing ให้นักพัฒนานำเกมขึ้นขายเองแล้ว","link":"https://www.blognone.com/node/132954","date":1678408695000,"content":"<div><div><div><p>Epic Games Store เปิดบริการ Self-Publishing Tools ให้นักพัฒนาหรือบริษัทเกมสามารถนำเกมขึ้นไปขายได้ทันที (แบบเดียวกับที่ <a href=\"https://www.blognone.com/node/90002\">Steam Direct ทำมาหลายปีแล้ว</a>) หลังจาก<a href=\"https://www.blognone.com/node/124335\">เปิดทดสอบมาตั้งแต่ปี 2021</a></p>\n<p>นักพัฒนาเกมสามารถเข้ามาสร้างบัญชีกับ Epic Games แล้วจ่ายค่าธรรมเนียม 100 ดอลลาร์ต่อเกม (<a href=\"https://www.blognone.com/node/92916\">ราคาเท่า Steam</a>) จากนั้นนำเกมขึ้นขายบนสโตร์ได้ทันที ตราบเท่าที่ไม่ผิดเงื่อนไขด้านเนื้อหา เช่น โป๊เปลือย สร้างความเกลียดชัง เกมปลอม ฯลฯ</p>\n<p>เงื่อนไขอื่นๆ ของการนำเกมขึ้น Epic Store คือเกมมัลติเพลเยอร์ต้องรองรับ crossplay ข้ามร้านขายเกมบนพีซี (เช่น ต้องเล่นกับเกมเวอร์ชัน Steam หรือ GOG ได้), ต้องรองรับระบบ achievement ของ Epic ด้วย เป็นต้น</p>\n<p>นักพัฒนา<a href=\"https://www.blognone.com/node/106819\">เสียส่วนแบ่ง 12% ตามเรตมาตรฐานของ Epic ตั้งแต่เปิดตัวครั้งแรก</a> และหากมีระบบจ่ายเงิน in-app purchase ของตัวเองก็ไม่โดนหักเลย</p>\n<p>Epic Games ระบุว่าตอนนี้มีผู้ใช้งานแล้ว 230 ล้านคนต่อเดือน ถือเป็นอีกช่องทางในการขายเกมของเหล่านักพัฒนา</p>\n<p><img src=\"https://www.blognone.com/sites/default/files/externals/c21d8eea0698ddd5542d48508cb49ac9.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/b5351aeed383c15099b158d02619c400.jpg\" /></p>\n<p>ที่มา - <a href=\"https://store.epicgames.com/en-US/news/epic-games-store-launches-self-publishing-tools-for-game-developers-and-publishers\">Epic Games</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"bcb1b0cc847940acc6ea603919bb182b2a4a61e2118bd6bf58545d","category":"Thai"}