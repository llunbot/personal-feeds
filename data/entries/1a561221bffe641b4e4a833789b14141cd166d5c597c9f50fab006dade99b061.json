{"title":"ผู้ให้บริการมือถือญี่ปุ่นจับมือผู้ให้บริการ AR เปิดตัว Aiko ผู้นำทางมนุษย์ดิจิทัล","link":"https://www.blognone.com/node/126190","date":1638874528000,"content":"<div><div><div><p>บริษัท <a href=\"https://www.kddi.com/english/\">KDDI</a> ผู้ให้บริการโทรคมนาคมรายใหญ่ของญี่ปุ่น จับมือกับ Mawari ผู้ให้บริการระบบเรนเดอร์และสตรีมมิ่ง AR ผ่านระบบคลาวด์ เปิดตัว Aiko บริการมนุษย์ดิจิทัล Digital Human as a Service หรือ DHaaS ที่อยู่ในช่วง Proof of Concept</p>\n<p>Aiko จะเป็นผู้ช่วยอัจฉริยะที่จะทำงานโดยการประสานกันระหว่างเครือข่ายของ 5G ของ KDDI, ระบบ <a href=\"https://aws.amazon.com/wavelength/\">AWS Wavelength</a> และระบบสตรีมมิ่งกราฟฟิกในโลก AR บนแพลตฟอร์ม <a href=\"https://mawari.co.jp/\">Mawari XR Streaming</a></p>\n<p>ผู้ใช้ต้องสแกนบริเวณที่ผู้ใช้ยืนอยู่ด้วยกล้องมือถือ จากนั้น Aiko จะปรากฎตัวในรูปแบบโมเดลผู้ช่วยอัจฉริยะแบบสามมิติ คอยให้ข้อมูลและนำทางผู้ใช้โดยอิงจากระบบ Visual Positioning System (VPS) บน AR ของ <a href=\"https://sturfee.com/\">Sturfee</a> ส่วนภายในอาคารใช้ระบบ VPS ของ <a href=\"https://immersal.com/\">Immersal</a> ที่อิงจากภาพที่แสกนไว้ล่วงหน้าของภายในอาคาร</p>\n<p>ผู้ใช้จะได้ข้อมูลของร้านค้า สถานที่ท่องเที่ยว และสถานที่สำคัญต่างๆ เสมือนมีไกด์นำเที่ยวอัจฉริยะ และแน่นอน ในอนาคตก็น่าจะมีโฆษณาในแบบ AR ด้วยเช่นกัน ถือเป็นอีกการพัฒนาที่น่าสนใจของระบบ AR และการนำทางในปัจจุบัน</p>\n<p>ที่มา - <a href=\"https://www.businesswire.com/news/home/20211203005441/en/KDDI-and-Mawari-to-Launch-a-Digital-Human-as-a-Service-DHaaS-Using-AWS-Wavelength/\">Businesswire</a></p>\n</div></div></div><div><div>Topics: </div><div><div><a href=\"/topics/kddi\">KDDI</a></div><div><a href=\"/topics/augmented-reality\">Augmented Reality</a></div><div><a href=\"/topics/navigation\">Navigation</a></div><div><a href=\"/topics/japan\">Japan</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a561221bffe641b4e4a833789b14141cd166d5c597c9f50fab006dade99b061","category":"Thai"}