{"title":"Spotify ร่วมมือกับสายการบิน Delta ให้บริการฟังเพลงและพอดคาสต์บนเที่ยวบิน","link":"https://www.blognone.com/node/124585","date":1630717729000,"content":"<div><div><div><p>Spotify ประกาศความร่วมมือกับสายการบิน Delta โดยจะนำเพลย์ลิสต์ทั้งเพลงและรายการพอดคาสต์ ให้บริการกับผู้โดยสารฟรีไม่คิดค่าบริการเพิ่ม ผ่านระบบความบันเทิงบนเครื่องบิน</p>\n<p>ทั้งนี้ Spotify ระบุว่าเพลย์ลิสต์ทั้งหมด สายการบิน Delta จะเป็นผู้จ่ายค่าไลเซนส์ โดยมีทั้งเพลย์ลิสต์เพลงที่คัดเลือกจากเพลย์ลิสต์ยอดนิยมปัจจุบัน และเพลย์ลิสต์ที่จัดทำขึ้นพิเศษ รวมทั้งรายการพอดคาสต์อีก 42 รายการ</p>\n<p>Spotify บอกว่าเนื้อหาส่วนนี้จะมีการอัพเดตอยู่เป็นประจำ ฉะนั้นแม้แต่ผู้โดยสารที่เดินทางบ่อย ก็จะพบสิ่งใหม่ได้ตลอด</p>\n<p>ที่มา: <a href=\"https://newsroom.spotify.com/2021-09-01/spotify-takes-to-the-skies-with-delta-for-an-exclusive-in-flight-audio-experience/\">Spotify</a></p>\n<p><img src=\"https://www.blognone.com/sites/default/files/externals/8deee0358a6f4e7c66c884c417f88600.jpeg\" /></p>\n</div></div></div><div><div>Topics: </div><div><div><a href=\"/topics/delta-air-lines\">Delta Air Lines</a></div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f5c13ce12ccecda37b0f103cb77a22bb398adb359e7ebb94998dbeaf6d67f7d","category":"Thai"}