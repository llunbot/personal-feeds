{"title":"สัดส่วนยอดขายรถยนต์ไฟฟ้าในนอร์เวย์ปี 2023 ทะลุ 80%, Tesla แชมป์ ครองส่วนแบ่ง 20%","link":"https://www.blognone.com/node/137466","date":1704257370000,"content":"<div><div><div><p>นอร์เวย์เป็นประเทศแถวหน้าของโลกในแง่การใช้งานรถยนต์ไฟฟ้า สถิติยอดขายรถยนต์ของนอร์เวย์ปี 2023 มีรถยนต์ไฟฟ้าขายได้ 104,590 คัน คิดเป็นสัดส่วนสูงถึง 82.4% ของยอดขายรถยนต์ทั้งหมด 126,953 คัน (ทะลุ 80% ต่อปีเป็นครั้งแรก)</p>\n<p>ถึงแม้ตัวเลขรถยนต์ไฟฟ้าเป็นสัดส่วนดูเพิ่มขึ้น แต่จำนวนยอดขายรถยนต์ไฟฟ้าในปี 2023 กลับลดลงจากปี 2022 (กลุ่มรถยนต์ BEV ลดลง 24.4%) อันเป็นผลมาจากตลาดรถยนต์ในภาพรวมที่หดตัวลง 27.2%</p>\n<p>แบรนด์รถยนต์ยอดนิยมอันดับหนึ่งคือ Tesla มีส่วนแบ่งตลาด 20% เพิ่มขึ้นมากจากปีก่อนหน้าที่มีส่วนแบ่ง 12.2% โดยรถรุ่นที่ขายดีที่สุดคือ Model Y ขายได้ทั้งหมด 23,085 คัน ตามด้วยอันดับสอง VW ID.4 จำนวน 6,614 คัน, Skoda Enyaq จำนวน 5,740 คัน, Toyota bZ4X จำนวน 5,395 คัน</p>\n<p>ที่มา - <a href=\"https://www.electrive.com/2024/01/02/norways-ev-registrations-crack-100000-over-2023/\">Electrive</a>, <a href=\"https://electrek.co/2024/01/02/despite-labor-dispute-tesla-takes-the-crown-in-sales-in-sweden-norway/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/625657b6bc8260cda82381a632dfe2ac.png\" /></p>\n</div></div></div><div><div>Topics: </div><div><div><a href=\"/topics/norway\">Norway</a></div><div><a href=\"/topics/electric-car\">Electric Car</a></div><div><a href=\"/topics/tesla\">Tesla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f5fa6c95a65e6bb3d4ed14cbfe2c649b6fd65fa7217debec20007be2343b132","category":"Thai"}