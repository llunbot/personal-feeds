{"title":"Meta โอเพนซอร์ส Video Seal เครื่องมือใส่ลายน้ำในวิดีโอที่สร้างจาก AI","link":"https://www.blognone.com/node/143664","date":1734248334000,"content":"<div><div><div><p>Meta ออกเครื่องมือเพื่อใส่ลายน้ำในวิดีโอที่สร้างจาก AI เรียกชื่อว่า <a href=\"https://aidemos.meta.com/videoseal\">\"Meta Video Seal\"</a> ซึ่งเผยแพร่แบบโอเพนซอร์สทำให้สามารถนำไปเพิ่มกับซอฟต์แวร์อื่นได้ด้วย</p>\n<p>Pierre Fernandez นักวิทยาศาสตร์ฝ่ายวิจัย AI ของ Meta บอกว่าถึงแม้ในตลาดมีเครื่องมือใส่ลายน้ำในวิดีโออยู่มากมาย เช่น <a href=\"https://www.blognone.com/node/135504\">SynthID</a> ของ DeepMind แต่ยังมีข้อจำกัดเมื่อวิดีโอถูกบีบอัดความละเอียด ทำให้เกิดปัญหาเมื่อวิดีโอไปแชร์ในแพลตฟอร์มอื่น ลายน้ำไม่ได้ถูกฝังตามไปด้วย</p>\n<p>Fernandez บอกว่า Video Seal มีการซ่อนลายน้ำไว้ทำให้สามารถตรวจสอบกลับถึงต้นฉบับได้ และยังรองรับการถูกแก้ไขพื้นฐานเช่น ทำวิดีโอให้เบลอ ครอปวิดีโอ หรือลดความละเอียดของวิดีโอด้วยอัลกอริทึมต่าง ๆ</p>\n<p>ที่มา: <a href=\"https://techcrunch.com/2024/12/12/meta-releases-a-tool-for-watermarking-ai-generated-videos/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/66bcd571e5403954f3fda41ba2b82969.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae5612781be11a2eb48c5b8f31ee396bcad03fec0adf451c62535677240aaa20","category":"Thai"}