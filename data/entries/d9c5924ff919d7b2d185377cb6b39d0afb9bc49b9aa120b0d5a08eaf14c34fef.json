{"title":"Square Enix ยืนยันเอง Final Fantasy XVI คือเกมขายดี !","link":"https://www.blognone.com/node/134945","date":1689925120000,"content":"<div><div><div><p>เป็นดราม่าในหมู่เกมเมอร์เป็นพัก ๆ ว่าเกม Final Fantasy XVI เป็นเกมที่ประสบความสำเร็จหรือไม่ ไม่ว่าจะ<a href=\"https://www.blognone.com/node/134585\">ทำยอดขายได้รวม 3 ล้านชุดใน 6 วันแรก</a> แต่<a href=\"https://www.blognone.com/node/134742\">สัปดาห์ที่ 2 ยอดขายลดลง 89%</a> ในวันนี้ Square Enix ค่ายเกมที่เป็นผู้พัฒนาเกมนี้ได้ออกมาบอกอย่างชัดเจนแล้วว่า Final Fantasy XVI นั้นทำยอดขายได้<strong>แข็งแกร่งแบบสุด ๆ</strong></p>\n<p>Square Enix กล่าวกับ IGN ว่า “ยอดขายของ PS5 มีจำนวน 38 ล้านเครื่องทั่วโลก (ณ วันที่ 31 มีนาคม 2023) ยอดขาย Final Fantasy XVI ทะลุ 3 ล้านชุดทั่วโลกภายในไม่กี่วันหลังจากวางขาย เมื่อพิจารณาจากตัวเลขยอดขาย Final Fantasy VII Remake ใน PlayStation 4 ในปี 2020 เราจะเห็นว่ายอดขายของ Final Fantasy XVI นั้นถือว่าสูงมาก” (Final Fantasy VII Remake ทำยอดขายได้ 3.5 ล้านชุดใน 2 วันแรกของวางขายในขณะที่ยอดขายเครื่องของ PS4 ในเวลานั้นทะลุ 100 ล้านเครื่องแล้ว)</p>\n<p>ซึ่ง Square Enix พิจารณาแล้วว่ายอดขายในช่วงแรกของ Final Fantasy XVI นั้นแข็งแกร่งมาก และมีแผนการเพื่อกระตุ้นให้มีผู้คนเล่นมากขึ้นต่อไป โดยล่าสุดจากบทสัมภาษณ์ของคุณนาโอกิ โยชิดะ ได้บอกถึงความเป็นไปได้ที่ Final Fantasy XVI จะมี DLC ออกมาให้เล่นในอนาคต แม้ว่าเป้าหมายแรกของการพัฒนาเกมนี้คือต้องการเป็นเกมที่มีเนื้อหาครบถ้วน 100% โดยไม่ต้องมี DLC ก็ตาม</p>\n<p><img alt=\"No Description\" src=\"https://www.blognone.com/sites/default/files/externals/c577e36434c47d9b77895d848935ab8b.jpg\" /></p>\n<p>ที่มา - <a href=\"https://www.ign.com/articles/square-enix-responds-to-final-fantasy-16-sales-concern-points-to-ps5-install-base\">IGN</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9c5924ff919d7b2d185377cb6b39d0afb9bc49b9aa120b0d5a08eaf14c34fef","category":"Thai"}