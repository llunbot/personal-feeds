{"title":"เปิดตัวสำนักงานคณะกรรมการการรักษาความมั่นคงปลอดภัยไซเบอร์แห่งชาติ กำหนดมาตรฐานความปลอดภัยรัฐและเอกชน","link":"https://www.blognone.com/node/124284","date":1629264595000,"content":"<div><div><div><p><a href=\"http://www.ratchakitcha.soc.go.th/DATA/PDF/2562/A/069/T_0020.PDF\">พระราชบัญญัติการรักษาความมั่นคงปลอดภัยไซเบอร์ พ.ศ. 2562</a> มีผลใช้บังคับเมื่อวันที่ 28 พฤษภาคม 2562 ระบุให้ตั้งหน่วยงาน สกมช. หรือ สำนักงานคณะกรรมการการรักษาความมั่นคงปลอดภัยไซเบอร์แห่งชาติ (National Cyber Security Agency : NCSA) ล่าสุด สกมช. เปิดตัวอย่างเป็นทางการแล้ว โดยมี พลโท ปรัชญา เฉลิมวัฒน์ เป็นเลขา สกมช.</p>\n<p>หน้าที่ของ สกมช. คือ รับผิดชอบงานตามพระราชบัญญัติ ประสานงานร่วมกันทั้งภาครัฐและเอกชน รวมถึงกำหนดนโยบาย ระเบียบ มาตรฐานขั้นต่ำแนวทางความปลอดภัยสำหรับหน่วยงานรัฐ ป้องกันรับมือภัยคุกคามไซเบอร์ ตลอดจนความมั่นคงรัฐและความสงบเรียบร้อยของประเทศ ตั้งเป้าระยะสามปีคือสร้างบุคลากรด้านไซเบอร์ซีเคียวริตี้</p>\n<p><img src=\"https://www.blognone.com/sites/default/files/externals/f93b96018333e3d5832e35e28abf8acb.png\" /></p>\n<p>ปัจจุบันรัฐจัดแบ่งภัยคุกคามไซเบอร์สามระดับคือ</p>\n<ul>\n<li>ภัยไซเบอร์ไม่ร้ายแรง ส่งผลให้เกิดความด้อยประสิทธิภาพในการให้บริการอิเล็กทรอนิกส์</li>\n<li>ภัยไซเบอร์ร้ายแรง มีการโจมตีระบบ จนเกิดความเสียหาย ไม่สามารถทำงานต่อได้</li>\n<li>ภัยไซเบอร์ระดับวิกฤต ทั้งระบบล้มเหลว จนรัฐทำงานจากส่วนกลางไม่ได้ ส่งผลกระทบรุนแรงต่อโครงสร้างพื้นฐานสำคัญทางสารสนเทศของประเทศจนล้มเหลวทั้งระบบ ในภัยระดับนี้ เจ้าหน้าที่สามารถดำเนินการได้โดยไม่ต้องขอหมายศาล</li>\n</ul>\n<p>นอกจากนี้ สกมช. ยังเตรียมจัดโครงการ Thailand Cyber Top Talent 2021 ร่วมกับหัวเว่ย จัดแข่งทักษะด้านไซเบอร์ซีเคียวริตี้ ในระดับมัธยมศึอษา, มหาวิทยาลัยและประชาชนทั่วไป เริ่มรัวสมัครตั้งแต่ 15 ส.ค.-15 ก.ย.</p>\n<p>ที่มา - <a href=\"https://www.facebook.com/NCSA.Thailand/\">งานแถลงข่าวออนไลน์</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/cybersecurity\">Cybersecurity</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e341855da2d0806d55758fc79440a2c0fe3e98da9f9b3f3452a0e4e7d003522d","category":"Thai"}