{"title":"Facebook ตั้งทีมมอนิเตอร์ เป็นผู้เชี่ยวชาญบริบทอัฟกานิสถาน ยืนยันแบนเนื้อหาสนับสนุนตาลีบัน","link":"https://www.blognone.com/node/124266","date":1629198530000,"content":"<div><div><div><p>จากเหตุการณ์การประกาศชัยชนะของกลุ่มตาลีบันบุกยึดกรุงคาบูล เมืองหลวงของอัฟกานิสถาน สร้างความท้าทายแก่บริษัทโซเชียลมีเดียว่าจะจัดการอย่างไรกับเนื้อหาจากกลุ่มตาลีบัน หรือเนื้อหาที่สนับสนุนกลุ่มตาลีบัน</p>\n<p>ล่าสุด Facebook ออกมายืนยันว่าได้ตั้งทีมผู้เชี่ยวชาญเรื่องอัฟกานิสถาน เพื่อมอนิเตอร์เนื้อหาตาลีบันโดยเฉพาะ และยืนยันจะแบนเนื้อหาที่สนับสนุนกลุ่มตาลีบัน เพราะถือว่าเป็นกลุ่มก่อการร้าย</p>\n<p>โฆษกของ Facebook ระบุว่า กลุ่มตาลีบันถูกคว่ำบาตรในฐานะองค์กรก่อการร้ายภายใต้กฎหมายของสหรัฐอเมริกา ทาง Facebook ได้ลบบัญชีที่ดูแลโดยหรือสร้างขึ้นในนามของกลุ่มตาลีบัน แบนเนื้อหายกย่องสนับสนุนกลุ่มตาลีบัน นอกจากนี้ยังมีทีมผู้เชี่ยวชาญเรื่องอัฟกานิสถาน ซึ่งเป็นผู้พูดภาษา Dari และ Pashto โดยกำเนิด และมีความรู้เกี่ยวกับบริบทในท้องถิ่น ที่จะช่วยในระบุและแจ้งเตือนถึงปัญหาที่เกิดขึ้นบนแพลตฟอร์ม นโยบายนี้มีผลทั้ง Facebook, Instagram และ WhatsApp</p>\n<p>ก่อนหน้านี้มีรายงานด้วยว่า กลุ่มตาลีบันใช้ WhatsApp เป็นหนึ่งในช่องทางสื่อสารด้วย ซึ่ง Facebook บอกว่าจะค้นหาและจัดการต่อไป</p>\n<p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" /></p>\n<p>ที่มา - <a href=\"https://www.bbc.com/news/business-58239786\">BBC</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/afghanistan\">Afghanistan</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6a85bf0f8de6ed81f5c61f038849e0222d8c88316ffd8e5a3df57fbfa5685c3","category":"Thai"}