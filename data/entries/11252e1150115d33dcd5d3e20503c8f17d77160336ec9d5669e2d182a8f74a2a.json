{"title":"[ไม่ยืนยัน] NVIDIA แจ้งเลื่อนส่งมอบชิป Blackwell ให้ลูกค้ารายใหญ่ จากกำหนดเดิมอย่างน้อย 3 เดือน","link":"https://www.blognone.com/node/141233","date":1722690492000,"content":"<div><div><div><p>มีรายงานจาก <a href=\"https://www.theinformation.com/articles/nvidias-new-ai-chip-is-delayed-impacting-microsoft-google-meta\">The Information</a> อ้างแหล่งข่าวที่เกี่ยวข้องเผยว่า NVIDIA ได้แจ้งลูกค้ารายใหญ่ เช่น ไมโครซอฟท์, Meta และกูเกิล ว่าชิปกราฟิกสำหรับลูกค้าองค์กรรุ่นล่าสุดตระกูล Blackwell จะเลื่อนส่งมอบจากกำหนดเดิม อย่างน้อย 3 เดือน เนื่องจากพบข้อบกพร่องบางอย่างในการออกแบบ และกำลังแก้ไข</p>\n<p>ก่อนหน้านี้มีข้อมูลว่าชิปตระกูล Blackwell จะเริ่มส่งมอบได้เร็วที่สุดภายในปลายปีนี้ ถ้าเป็นไปตามรายงานนี้แปลว่า NVIDIA จะเริ่มส่งมอบได้ภายในไตรมาสแรกของปี 2025</p>\n<p>ตัวแทนของ NVIDIA ชี้แจงต่อรายงานข่าวดังกล่าวว่า บริษัทเคยให้ข้อมูลก่อนหน้านี้แล้วว่าชิปสถาปัตยกรรม <a href=\"https://www.blognone.com/topics/nvidia-hopper\">Hopper</a> ยังมีความต้องการที่สูงมาก ส่วน Blackwell ยังอยู่ในขั้นตอนการส่งตัวอย่างทดสอบ การผลิตหลักจะเริ่มในครึ่งหลังของปีนี้ ส่วน Meta, ไมโครซอฟท์และกูเกิล ยังไม่ได้ให้ความเห็นต่อข่าวดังกล่าว</p>\n<p>ที่มา: <a href=\"https://www.businesstimes.com.sg/companies-markets/telcos-media-tech/nvidias-new-ai-chip-delayed-due-design-flaws-report\">The Business Times</a></p>\n<p><img src=\"https://www.blognone.com/sites/default/files/externals/3a069e99265befe90dd61d22e1ada106.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/blackwell\">Blackwell</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11252e1150115d33dcd5d3e20503c8f17d77160336ec9d5669e2d182a8f74a2a","category":"Thai"}