{"title":"ไมโครซอฟท์ออกตัวช่วยแก้ปัญหาพีซีติด CrowdStrike บูตแก้ด้วยไดรฟ์ USB","link":"https://www.blognone.com/node/141006","date":1721563104000,"content":"<div><div><div><p>ไมโครซอฟท์ออกตัวช่วยกู้ระบบพีซีวินโดวส์ที่เจอบั๊ก CrowdStrike <a href=\"https://www.blognone.com/node/140997\">ตามที่สัญญาไว้</a></p>\n<p>เครื่องมือตัวนี้เป็นสคริปต์ PowerShell ที่ต้องติดตั้งบนไดรฟ์ USB บนพีซีเครื่องอื่นก่อน จากนั้นนำไดรฟ์ USB ไปบูตกับเครื่องที่มีปัญหาอีกทีหนึ่ง เมื่อเข้า BIOS แล้วกด F12 เพื่อบูตจาก USB จากนั้นตัวสคริปต์จะรันและแก้ไขไฟล์คอนฟิกของ CrowdStrike ให้อัตโนมัติ ช่วยลดแรงของแอดมินไอทีในองค์กรลงได้ (อีกหน่อย) เพราะไม่ต้องไล่บูตเข้า Safe Mode เพื่อไปนั่งลบไฟล์เองด้วยมือทีละเครื่อง</p>\n<p>ในกรณีที่เครื่องพีซีนั้นเข้ารหัสไดรฟ์ด้วย BitLocker จำเป็นต้องใส่รหัส recovery key เพื่อปลดล็อค BitLocker ของเครื่องนั้นๆ ก่อนจึงจะสามารถรันสคริปต์ได้</p>\n<p>ไฟล์สามารถดาวน์โหลดได้จากลิงก์ <a href=\"https://go.microsoft.com/fwlink/?linkid=2280386\">Microsoft Recovery Tool</a></p>\n<p>ที่มา - <a href=\"https://techcommunity.microsoft.com/t5/intune-customer-success/new-recovery-tool-to-help-with-crowdstrike-issue-impacting/ba-p/4196959\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/9822f56118f539957226e10a185fc9f2.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b8a45058fc3a34ed3d2df73f818f8b95d2fcf24fbaddd724a791a61d1a0516b","category":"Thai"}