{"title":"สายการบิน Qantas ขอโทษหลังฉายหนังเรท R ขึ้นทุกจอในเที่ยวบิน กดปิดไม่ได้","link":"https://www.blognone.com/node/142464","date":1728458108000,"content":"<div><div><div><p>สายการบิน Qantas ออกมาขอโทษจากเหตุส่งตรงหนังเรท R ขึ้นทุกจอในเที่ยวบินซิดนีย์-โตเกียว หลังจากระบบความบันเทิงเกิดความขัดข้อง โดยผู้โดยสารอ้างว่าไม่สามารถปิดได้และฉายหนังดังกล่าวไปนานเกือบชั่วโมง ก่อนจะเปลี่ยนไปฉายเนื้อหาที่เป็นมิตรต่อผู้ชมทั้งครอบครัว</p>\n<p>ภาพยนตร์ดังกล่าวมีเนื้อหา ภาษา และภาพที่ไม่เหมาะสม ทำให้ผู้โดยสารรู้สึกอึดอัด โดยเฉพาะครอบครัวที่มีเด็กร่วมเดินทาง สายการบินระบุในแถลงการณ์ว่าลูกเรือเลือกภาพยนตร์ตามคำขอของผู้โดยสารจำนวนหนึ่ง แต่ยอมรับว่าเป็นการตัดสินใจที่ผิดพลาด</p>\n<p>สายการบินแจ้งว่ากำลังทบทวนขั้นตอนการคัดเลือกภาพยนตร์ และขออภัยสำหรับประสบการณ์ไม่ดีในครั้งนี้</p>\n<p>ที่มา: <a href=\"https://www.nytimes.com/2024/10/08/business/qantas-airlines-australia-r-rated-movie.html\">NYTimes</a></p>\n<p><img alt=\"alt=&quot;Qantas&quot;\" src=\"https://www.blognone.com/sites/default/files/externals/0bffc7725dc4ac44e556078bdb56cbe4.png\" /></p>\n</div></div></div><div><div>Topics: </div><div><div><a href=\"/topics/qantas-airways\">Qantas Airways</a></div><div><a href=\"/topics/airline\">Airline</a></div><div><a href=\"/topics/entertainment\">Entertainment</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87e1ca0c487b039bebe388a2536bb2b173f66c25fd9e7ada0decc852daa82eb8","category":"Thai"}