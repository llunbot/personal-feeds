{"title":"[ไม่ยืนยัน] สหรัฐฯ แฮกเซิร์ฟเวอร์กลุ่ม REvil ที่โจมตีบริษัทสหรัฐฯ ด้วย Ransomware หลายครั้ง","link":"https://www.blognone.com/node/125419","date":1634892593000,"content":"<div><div><div><p>FBI, U.S. Cyber Command, และหน่วยงานสอบสวนอีกหลายชาติร่วมมือกับแฮกเซิร์ฟเวอร์ของกลุ่มมัลแวร์เรียกค่าไถ่ REvil เป็นผลสำเร็จ และกำลังตามล่า 0_neday ที่น่าจะเป็นผู้นำกลุ่ม ทาง Reuters อ้างแหล่งข่าวไม่เปิดเผยตัวระบุว่า FBI แฮกเซิร์ฟเวอร์ของ REvil ได้บางส่วนมาระยะหนึ่งแล้ว ก่อนที่กลุ่ม REvil จะปิดเซิร์ฟเวอร์ไปเมื่อกลางปีที่ผ่านมา และหลังจากนั้นกลุ่มก็เปิดเซิร์ฟเวอร์กลับขึ้นมาใหม่จากไฟล์แบ็คอัพซึ่งถูก FBI เจาะไว้ก่อนแล้ว</p>\n<p>แหล่งข่าวรายหนึ่งบอกกับ Reuters ว่าคนที่ลงมือแฮกเซิร์ฟเวอร์จริงๆ เป็นคนต่างชาติที่ร่วมมือกับรัฐบาลสหรัฐฯ และตอนนี้ก็ยังเจาะระบบต่อเนื่อง ขณะที่เว็บของกลุ่ม REvil เพิ่ง<a href=\"https://therecord.media/revil-gang-shuts-down-for-the-second-time-after-its-tor-servers-were-hacked/\">ปิดตัวไปเมื่อต้นสัปดาห์</a> แต่ยังไม่มีใครออกมาแสดงความรับผิดชอบการโจมตีอย่างเป็นทางการ</p>\n<p>ทั้ง FBI และทำเนียบขาวปฎิเสธให้ความเห็นเรื่องนี้ แต่ระบุเพียงว่ารัฐบาลสหรัฐฯ ตั้งใจจะจัดการปัญหามัลแวร์เรียกค่าไถ่นี้ และจะหาตัวผู้กระทำผิดมารับผิดชอบ</p>\n<p>กลุ่ม REvil มีความเกี่ยวข้องกับภัยไซเบอร์ครั้งใหญ่ๆ ในสหรัฐฯ หลายครั้ง เช่น <a href=\"https://www.blognone.com/node/123068\">การโจมตีบริษัท Colonial Pipeline ในชื่อกลุ่ม DarkSide</a>, <a href=\"https://www.blognone.com/node/123109\">การโจมตีผู้ผลิตเนื้อสัตว์ JBS</a>,  และ<a href=\"https://www.blognone.com/node/123581\">การโจมตีบริษัทจัดการระบบไอที Kaseya</a></p>\n<p>ที่มา - <a href=\"https://www.reuters.com/technology/exclusive-governments-turn-tables-ransomware-gang-revil-by-pushing-it-offline-2021-10-21/\">Reuters</a></p>\n<p><img src=\"https://www.blognone.com/sites/default/files/externals/0718e3232eac82f4e050b75eb1b09c99.jpg\" /></p>\n<p>ภาพโดย <a href=\"https://pixabay.com/th/users/b_a-363247/\">B_A</a></p>\n</div></div></div><div><div>Topics: </div><div><div><a href=\"/topics/fbi\">FBI</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"449d1cabab929d59e0e27971e1875c4d14a5656a37a304e065a2229337c14065","category":"Thai"}