{"title":"E3 2023 ประกาศยกเลิกการจัดงานแล้ว คาดเพราะบริษัทเกมจำนวนมากไม่เข้าร่วม","link":"https://www.blognone.com/node/133238","date":1680218844000,"content":"<div><div><div><p>The Entertainment Software Association หรือ ESA ประกาศว่างานนิทรรศการเกม E3 ประจำปี 2023 ได้ยกเลิกการจัดงานทั้งหมด ทั้งรูปแบบ In-person ในสถานที่จัดงาน และงานที่เป็นออนไลน์ หลังจาก<a href=\"https://www.blognone.com/node/130628\">ประกาศแผนเตรียมจัดงาน</a>ในปีนี้ไปก่อนหน้า</p>\n<p>ในอีเมลที่ ESA ส่งหาสมาชิกแจ้งข่าวการยกเลิก E3 นั้น ให้เหตุผลหนึ่งว่าแม้ E3 จะยังเป็นแบรนด์การจัดงานเกมที่คนให้ความสนใจ แต่เนื่องจากจำนวนผู้ต้องการร่วมงานไม่มากพอ สำหรับการจัดงานให้ได้ขนาดที่เหมาะสมให้ดูแข็งแกร่งสำหรับอุตสาหกรรม ทั้งนี้ ESA และ ReedPop ผู้จัดงาน จะทำงานร่วมกันเพื่อหารูปแบบที่เหมาะสมสำหรับ E3 ในอนาคตต่อไป</p>\n<p>ก่อนหน้านี้มีรายงานว่าบริษัทเกมรายใหญ่หลายรายทั้ง Xbox, โซนี่ และนินเทนโด จะไม่เข้าร่วมงาน E3 ปีนี้ และล่าสุดคือ <a href=\"https://www.blognone.com/node/133192\">Ubisoft</a> โดยเปลี่ยนมาใช้การจัดงานแถลงข่าวแบบออนไลน์ของตนเองแทน</p>\n<p>ที่มา: <a href=\"https://www.ign.com/articles/e3-has-been-canceled\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/94fbc7b401f5902969589d0cba99cda1.png\" /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b39e8e553d0558562b30cfa7a0b3234b946eae5b3996440be9a90f27253153f","category":"Thai"}