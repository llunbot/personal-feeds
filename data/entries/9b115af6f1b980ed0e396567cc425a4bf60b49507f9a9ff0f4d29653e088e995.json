{"title":"สถิติการใช้งาน Rust ปี 2024 ยังเพิ่มต่อเนื่อง การใช้ในองค์กรเพิ่มเป็น 45.5%, เกินครึ่งเป็น Backend","link":"https://www.blognone.com/node/144868","date":1740317273000,"content":"<div><div><div><p>โครงการภาษา Rust เผยผลการสำรวจข้อมูลนักพัฒนาประจำปี 2024 มีผู้ตอบแบบสอบถามสำเร็จทั้งหมด 7,310 คน น้อยลงกว่าในปี 2023 ที่มีผู้ตอบสำเร็จ 9,710 คน ด้วยเหตุผลเรื่องระยะเวลาเปิดแบบสอบถามที่สั้นกว่า</p>\n<ul>\n<li>ระบบปฏิบัติการยอดนิยมของชาว Rust ยังเป็นลินุกซ์ ที่สัดส่วน 87.1% เพิ่มขึ้นจากปีก่อนที่ทำไว้ 85.4% ในขณะที่ Windows ตามมาที่ 44.4% และ macOS 29.7%</li>\n<li>เครื่องมือพัฒนา (editor/IDE) ยอดนิยมยังเป็น VS Code ที่สัดส่วน 56.7% แต่ลดลงจากปีก่อน อันดับสองคือตระกูล Vi/Vim ที่ 30.2% และ Rust Rover ของ JetBrains ที่ 16.1%</li>\n</ul>\n<p><img alt=\"No Description\" src=\"https://www.blognone.com/sites/default/files/externals/a225c95a78bccd8336821e295a79e5d3.png\" /></p>\n<p><img alt=\"No Description\" src=\"https://www.blognone.com/sites/default/files/externals/43ec19c447c3fde4b95acc0baf1c8a8f.png\" /></p>\n<ul>\n<li>ในแง่การนำ Rust ไปใช้งาน (Rust at Work) จำนวนผู้ตอบแบบสอบถามที่บอกว่าใช้ Rust เป็นหลัก เพิ่มเป็น 38.2% เติบโตจาก 33.9% ในปีที่แล้ว</li>\n<li>ผู้ตอบแบบสอบถามที่บอกว่า องค์กร/บริษัทใช้ Rust อย่างจริงจัง (ในระดับโปรดักชัน) เพิ่มต่อเนื่องเป็น 45.5% จาก 38.7% เมื่อปีที่แล้ว</li>\n<li>เหตุผลหลักที่องค์กร/บริษัทเลือกใช้ Rust ในการทำงาน ตีคู่คี่กันมาด้วยเรื่องการเขียนซอฟต์แวร์ที่ไม่มีบั๊ก 87.1% และประสิทธิภาพ 84.5%</li>\n</ul>\n<p><img alt=\"No Description\" src=\"https://www.blognone.com/sites/default/files/externals/cf167b84575adad10f20422ee55f0bf1.png\" /></p>\n<p><img alt=\"No Description\" src=\"https://www.blognone.com/sites/default/files/externals/7a0f2d236a86f00d510a36999f728200.png\" /></p>\n<p><img alt=\"No Description\" src=\"https://www.blognone.com/sites/default/files/externals/8760b2b53cac04191cf6e408b86cde5d.png\" /></p>\n<ul>\n<li>รูปแบบการใช้งาน Rust เกินครึ่ง (53.4%) เป็นการใช้งานฝั่งเซิร์ฟเวอร์หรือ backend</li>\n<li>ปัญหาในการใช้งาน Rust ยังเป็นเรื่องคอมไพล์ช้ามาเป็นอันดับหนึ่ง ตามด้วยประสบการณ์การดีบั๊กยังไม่ดีพอ และใช้เนื้อที่บนดิสก์เยอะ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/bbe33c0e980fab9cf920d5c2d09efed1.png\" /></p>\n<p>ที่มา - <a href=\"https://blog.rust-lang.org/2025/02/13/2024-State-Of-Rust-Survey-results.html\">Rust</a></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b115af6f1b980ed0e396567cc425a4bf60b49507f9a9ff0f4d29653e088e995","category":"Thai"}