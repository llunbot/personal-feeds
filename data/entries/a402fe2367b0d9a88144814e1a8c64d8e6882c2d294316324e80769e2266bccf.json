{"title":"[ไม่ยืนยัน] EU เตรียมสั่งปรับ Meta ประเด็นระบบสมาชิกจ่ายเงินใช้ Facebook, Instagram แบบไม่มีโฆษณา","link":"https://www.blognone.com/node/140674","date":1719831491000,"content":"<div><div><div><p>มีรายงานจาก Financial Times อ้างข้อมูลจากคนที่เกี่ยวข้องว่าสหภาพยุโรปหรือ EU เตรียมแจ้งความผิดกับ Meta ในประเด็นการให้<a href=\"https://www.blognone.com/node/136469\">บริการระบบสมาชิกจ่ายเงิน</a> เพื่อแลกกับการไม่แสดงโฆษณา สำหรับผู้ใช้งานในยุโรป ว่าขัดกับกฎหมายดิจิทัล DMA ตามที่ EU ได้ประกาศเริ่มสอบสวน<a href=\"https://www.blognone.com/node/138894\">เมื่อเดือนมีนาคม</a></p>\n<p>Meta เริ่มให้บริการสมัครสมาชิกใช้งาน Facebook และ Instagram แบบไม่มีโฆษณา เฉพาะผู้ใช้งานในยุโรปเมื่อปลายปีที่แล้ว ทำให้ผู้ใช้งานมีสองทางเลือกคือใช้งานฟรีแบบมีโฆษณาติดตาม แต่หากไม่ต้องการให้มีโฆษณาเจาะจงก็ต้องจ่ายเงินค่าสมาชิก</p>\n<p>รายงานบอกว่า EU มองแนวทางดังกล่าวของ Meta ว่าเป็นการผลักความเสี่ยงให้ผู้ใช้งาน เพราะถ้าผู้ใช้งานเลือกใช้งานแบบไม่จ่ายเงิน ก็ต้องยินยอมให้มีการแสดงโฆษณาเจาะจง ซึ่งไม่ใช่แนวทางที่ EU ต้องการให้เป็น</p>\n<p>ทั้งนี้ EU และ Meta ยังไม่ได้ให้ความเห็นต่อรายงานข่าวดังกล่าว</p>\n<p>ที่มา: <a href=\"https://www.reuters.com/technology/eu-charges-meta-over-pay-or-consent-ft-reports-2024-07-01/\">Reuters</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/rumors\">Rumors</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a402fe2367b0d9a88144814e1a8c64d8e6882c2d294316324e80769e2266bccf","category":"Thai"}