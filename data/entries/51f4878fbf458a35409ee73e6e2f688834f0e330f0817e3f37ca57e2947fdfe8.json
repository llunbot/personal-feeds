{"title":"Windows 11 Insider เปลี่ยนมาใช้ New Outlook แทน Mail & Calendar แล้ว","link":"https://www.blognone.com/node/134937","date":1689906261000,"content":"<div><div><div><p>ไมโครซอฟท์ออก Windows 11 Insider Preview Build 23506 สถานะยังเป็น Dev Channel มีของใหม่ที่สำคัญคือเปลี่ยนแอพอีเมลที่มากับ OS จากของเดิม Mail &amp; Calendar มาเป็น New Outlook ตัวใหม่ <a href=\"https://www.blognone.com/node/134395\">ตามที่ประกาศไว้</a></p>\n<p>ไมโครซอฟท์ให้เหตุผลว่าแอพ New Outlook ตัวใหม่เขียนขึ้นใหม่ ใช้เทคโนโลยีตัวเดียวกับหน้าเว็บ Outlook.com ทำให้ได้ใช้ฟีเจอร์ล่าสุดเสมอ (ต่างจาก Mail &amp; Calendar ที่ไม่มีอะไรใหม่มานานแล้ว) สำหรับผู้ใช้ทั่วไป กว่าจะเห็นผลคงต้องรอ Build 23506 เข้าสถานะเสถียรในปีหน้า 2024 ตามที่ไมโครซอฟท์ประกาศแผนไว้</p>\n<p>คนที่ยังอยากใช้ Mail &amp; Calendar ตัวเดิมยังสามารถดาวน์โหลดแยกได้จาก Microsoft Store ส่วนคนที่ใช้อยู่แล้ว อยากอัพเกรดตอนนี้สามารถทำได้ทันทีจากปุ่ม toggle ตรงมุมขวาบนของแอพ</p>\n<p><img alt=\"No Description\" src=\"https://www.blognone.com/sites/default/files/externals/6117ac697b51cde0949b2b0687be316c.jpg\" /></p>\n<p>ฟีเจอร์ใหม่อย่างอื่นใน Build 23506 ได้แก่</p>\n<ul>\n<li>Windows Hello for Business (WHFB) รองรับการตั้งค่าล็อกอินแบบไม่ต้องมีรหัสผ่าน (passwordless) เปลี่ยนไปใช้วิธีการอื่นแทนได้ทั้งหมด</li>\n<li>หน้าแจ้งเตือนการใช้รหัสผ่านซ้ำว่ามีความเสี่ยง จะแสดงเวลา copy &amp; paste รหัสผ่าน</li>\n<li>หน้าจอแชร์ไฟล์ของ OS ปรับใหม่ เน้นการส่งไฟล์ทางอีเมลด้วย Outlook มากขึ้น ค้นหารายชื่ออีเมลได้โดยตรง</li>\n<li>ปรับไอคอน Emoji ให้เป็น 3D แล้ว (<a href=\"https://www.blognone.com/node/125297\">ประกาศไว้ปี 2021 ใช้เวลาทำนาน 2 ปี</a>)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/838967a3cad20cecccc46573141c15c0.png\" /></p>\n<p><img alt=\"No Description\" src=\"https://www.blognone.com/sites/default/files/externals/e253e5b565d2fde2f306d2b83cc31087.png\" /></p>\n<p><img alt=\"No Description\" src=\"https://www.blognone.com/sites/default/files/externals/2c6b891e5d206e63876b5d6d2847085a.png\" /></p>\n<p>ที่มา - <a href=\"https://blogs.windows.com/windows-insider/2023/07/19/announcing-windows-11-insider-preview-build-23506/\">Microsoft</a>, <a href>Ars Technica</a></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51f4878fbf458a35409ee73e6e2f688834f0e330f0817e3f37ca57e2947fdfe8","category":"Thai"}