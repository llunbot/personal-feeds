{"title":"X กลับมารับพนักงานด้านความปลอดภัยอีกครั้ง หลังปลดไป 80% ใน 2 ปี","link":"https://www.blognone.com/node/141842","date":1725523753000,"content":"<div><div><div><p>X กลับมารับพนักงานด้านความปลอดภัยและการตรวจสอบเนื้อหาอีกครั้งในประกาศรับสมัครงานของบริษัทล่าสุด หลังจากเลย์ออฟพนักงานในสายนี้ไปแล้วกว่า 80% นับตั้งแต่อีลอน มัสก์เข้าซื้อกิจการ</p>\n<p>โดย X เปิดรับสมัครงานในทั้งสองทีมเป็นจำนวนไล่เลี่ยกัน ตำแหน่งที่เปิดรับมีตั้งแต่ผู้อำนวยการฝ่ายตอบสนองเชิงกลยุทธ์ในทีมความปลอดภัยเนื้อหา ไปจนถึงวิศวกรด้านความปลอดภัยสำหรับทีมความปลอดภัยทางไซเบอร์</p>\n<p>ที่ผ่านมา การลดจำนวนพนักงานได้ส่งผลกระทบต่อการรักษาความปลอดภัยและการตรวจสอบเนื้อหาทั่วโลก จนทำให้ล่าสุดศาลสูงในบราซิลได้สั่ง<a href=\"https://www.blognone.com/node/141757\">แบน X</a> หลังจากมัสก์ปฏิเสธที่จะลบบัญชีที่เผยแพร่ข้อมูลเท็จ</p>\n<p>ที่มา: <a href=\"https://techcrunch.com/2024/09/04/x-is-hiring-staff-for-security-and-safety-after-two-years-of-layoffs/\">Tech Crunch</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt=\"Elon Musk\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/cyber-security\">Cyber Security</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10d222cea767afeaff0dde1efed390a6b36a96e0274dbb093c660db664c813b4","category":"Thai"}