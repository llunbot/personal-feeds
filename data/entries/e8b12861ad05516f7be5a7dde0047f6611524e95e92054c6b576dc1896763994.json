{"title":"ราคาหุ้น Microsoft ทำนิวไฮ กลับมามีมูลค่ากิจการสูงกว่า NVIDIA อีกครั้ง","link":"https://www.blognone.com/node/146824","date":1749197776000,"content":"<span>ราคาหุ้น Microsoft ทำนิวไฮ กลับมามีมูลค่ากิจการสูงกว่า NVIDIA อีกครั้ง</span>\n\n  <div>\n    <div>Body</div>\n              <div><p>ราคาหุ้นของไมโครซอฟท์ทำสถิติสูงสุดใหม่เมื่อคืนนี้ โดยปรับเพิ่มขึ้น 0.8% เป็น 467.68 ดอลลาร์ต่อหุ้น สูงกว่าราคาสูงสุดก่อนหน้านี้ในเดือนกรกฎาคม 2024</p>\n<p>ราคาที่ปรับขึ้นมานี้ยังทำให้ไมโครซอฟท์กลับมาเป็นบริษัทที่มีมูลค่ากิจการตามราคาหุ้นหรือ Market Cap. สูงที่สุดอีกครั้ง ล่าสุดอยู่ที่ 3.476 ล้านล้านดอลลาร์ ส่วนอันดับ 2 คือ NVIDIA ที่ 3.461 ล้านล้านดอลลาร์ ซึ่งห่างกันไม่มากนัก ตามด้วยอันดับ 3 คือแอปเปิลที่ 2.997 ล้านล้านดอลลาร์</p>\n<p>Satya Nadella ซีอีโอไมโครซอฟท์ให้สัมภาษณ์ล่าสุดกับ Bloomberg ยืนยันความสัมพันธ์ของบริษัทกับ OpenAI ว่ายังคงแนบแน่นดีไม่มีปัญหา OpenAI ยังคงจ่ายเงินลงทุนจำนวนมากเพื่อใช้งานคลาวด์ของ Azure ขณะที่ไมโครซอฟท์ลงทุนใน OpenAI รวมประมาณ 1.4 หมื่นล้านดอลลาร์</p>\n<p>ที่มา: <a href=\"https://www.cnbc.com/2025/06/05/microsoft-stock-notches-new-record-as-ceo-touts-openai-relationship.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 15:16</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8b12861ad05516f7be5a7dde0047f6611524e95e92054c6b576dc1896763994","category":"Thai"}