{"title":"รัสเซียสั่งบล็อค Discord ข้อหาไม่ปฏิบัติตามกฎหมาย, ทหารรัสเซียงานเข้าเพราะใช้ Discord","link":"https://www.blognone.com/node/142485","date":1728528064000,"content":"<div><div><div><p>รัสเซียสั่งบล็อคการใช้งาน Discord ด้วยเหตุผลว่าไม่ปฏิบัติตามกฎหมายด้านการสื่อสารของรัสเซีย ที่ต้องป้องกันการนำไปใช้ก่อการร้าย และยาเสพติด</p>\n<p>รัสเซียบล็อคช่องทางโซเชียลของต่างชาติ เช่น <a href=\"https://www.blognone.com/node/127340\">Facebook</a>, <a href=\"https://www.blognone.com/node/127349\">Twitter</a> ตั้งแต่วันแรกๆ ของสงครามระหว่างรัสเซียกับยูเครนช่วงต้นปี 2022 การบล็อค Discord หลังเวลาผ่านไปแล้วเกือบ 3 ปีอาจเป็นเรื่องน่าแปลกใจว่าทำไมเพิ่งมาบล็อคตอนนี้</p>\n<p>อย่างไรก็ตาม Washington Post รายงานว่าการบล็อค Discord ครั้งนี้ส่งผลกระทบต่อกองทัพรัสเซียเอง เพราะทหารในกองทัพรัสเซียสื่อสารกันด้วย Discord เนื่องจากเป็นช่องทางการส่งข้อความที่ปลอดภัย เข้ารหัส และยังไม่ถูกบล็อคการใช้งานในประเทศ ทางการรัสเซียเคยสัญญาว่าจะทำแอพแชทของตัวเอง แต่มาถึงปัจจุบันก็ยังไม่เกิดขึ้น</p>\n<p>การบล็อค Discord ของรัสเซีย เกิดขึ้นไล่เลี่ยกับ<a href=\"https://www.blognone.com/node/142467\">การบล็อคในตุรกี</a> ซึ่ง<a href=\"https://discordstatus.com/\">หน้าสถานะของ Discord</a> ก็ยืนยันว่าถูกทั้งสองประเทศยบล็อคจริงๆ</p>\n<p>ที่มา - <a href=\"https://tass.com/society/1853673\">Russian News Agency</a>, <a href=\"https://www.washingtonpost.com/world/2024/10/09/russia-discord-ban-military/\">Washington Post</a>, <a href=\"https://techcrunch.com/2024/10/09/russia-is-banning-discord-an-app-its-military-uses/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/4b1f3a974ca978b3e71ccd525a3cdf74.png\" /></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/discord\">Discord</a></div><div><a href=\"/topics/internet-censorship\">Internet Censorship</a></div><div><a href=\"/topics/military\">Military</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15b5625eaec1ac0de27054bee0c7911e21a17004ac668336b0159c7135bd30fd","category":"Thai"}