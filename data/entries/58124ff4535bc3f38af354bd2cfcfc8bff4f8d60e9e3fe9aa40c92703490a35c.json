{"title":"Capcom เผย RE: Village ทำยอดขายทะลุ 10 ล้านชุดแล้ว, ทำยอดขายเร็วสุดในซีรี่ส์","link":"https://www.blognone.com/node/140332","date":1718183111000,"content":"<div><div><div><p>Capcom เผยยอดขายล่าสุดของ Resident Evil Village ที่นับถึงวันที่ 31 มีนาคม 2024 ว่าขายได้ทั่วโลก 10 ล้านชุดแล้ว (รวมทั้งแบบดิจิทัล และแผ่น) หลังวางขายมาตั้งแต่ปี 2021 โดยบอกว่าเป็นภาคที่ทำยอดขายเร็วสุดในซีรี่ส์ และในช่วง 3 ปีที่ผ่านมาทำยอดขายเพิ่มขึ้นราว 2 ล้านชุดต่อปี</p>\n<p>ในปัจจุบัน Resident Evil ภาคที่ทำยอดขายได้ถึง 10 ล้านชุดมี 3 ภาคได้แก่ Resident Evil 7 biohazard, Resident Evil 2 Remake และ Resident Evil Village ส่วน Resident Evil 4 Remake ล่าสุดทำยอดขายได้ประมาณ 7 ล้านชุดทั่วโลก</p>\n<p>Resident Evil Village วางขายบน PS4, PS5, Xbox One, Xbox Series X/S, PC, macOS, iOS, iPadOS และ Switch แบบ Cloud (เล่นแบบ Streaming ผ่านเซิร์ฟเวอร์กลางคล้ายกับบริการ Geforce Now)</p>\n<p><img alt=\"No Description\" src=\"https://www.blognone.com/sites/default/files/externals/e22964c72aef9fe53d531b6efe809774.png\" /></p>\n<p>ที่มา - <a href=\"https://www.capcom.co.jp/ir/english/news/html/e240611.html\">Capcom</a></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58124ff4535bc3f38af354bd2cfcfc8bff4f8d60e9e3fe9aa40c92703490a35c","category":"Thai"}