{"title":"Pine64 เปิดตัวมือถือพลังลินุกซ์ PinePhone Pro","link":"https://www.blognone.com/node/125406","date":1634835591000,"content":"<div><div><div><p>Pine64 เป็นบริษัทผลิตบอร์ดและอุปกรณ์คอมพิวเตอร์ในสายลินุกซ์ ล่าสุดเปิดตัวมือถือใหม่ ชื่อ PinePhone Pro โดยเป็นโทรศัพท์มือถือที่ทำงานด้วยลินุกซ์</p>\n<p>จากเดิมที่ทาง Pine64 มีมือถือของตัวเองในชื่อ PinePhone ซึ่งเป็นมือถือที่ทำงานด้วยระบบปฏิบัติการสายลินุกซ์เต็มตัว ไม่ใช่การพอร์ตบนฐาน Android เหมือนมือถือรุ่นอื่น ๆ และสามารถ flash รอมเข้าไปได้อย่างง่ายดาย ทำให้ PinePhone สามารถทำงานด้วยระบบปฏิบัติการอย่าง Ubports (พัฒนาต่อจาก Ubuntu touch), postmarketOS และอื่น ๆ รวมไปถึง Debian ตัวเต็มได้อีกด้วย</p>\n<p>PinePhone Pro มีสเปคดังนี้</p>\n<ul>\n<li>CPU: Rockchip RK3399S 64bit SoC – 2x A72 and 4x A53 CPU cores @ 1.5GHz</li>\n<li>GPU: ARM Mali T860 4x core GPU @ 500MHz</li>\n<li>RAM: 4GB LPDDR4 @ 800MHz</li>\n<li>กล้องหลัง 13 MP Sony IMX258 และกล้องหน้า 5MP OmniVision OV5640</li>\n<li>พื้นที่ 128GB eMMC ใส่ micro SD card ได้</li>\n</ul>\n<p>ตั้งราคาขายที่ 399 ดอลลาร์ เปิดพรีออเดอร์แล้วโดยยังจำกัดเฉพาะนักพัฒนาเท่านั้น</p>\n<p>ที่มา: <a href=\"https://www.omgubuntu.co.uk/2021/10/pinephone-pro-specs-price\">Omgubuntu</a> และ <a href=\"https://www.pine64.org/pinephonepro/\">Pine64</a></p>\n<p><img src=\"https://www.blognone.com/sites/default/files/externals/5e3305cd270d71714b4813abc30acd44.png\" /></p>\n</div></div></div><div><div>Topics: </div><div><div><a href=\"/topics/pine64\">Pine64</a></div><div><a href=\"/topics/linux\">Linux</a></div><div><a href=\"/topics/mobile\">Mobile</a></div></div></div>","author":"tontan","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7005a95c421225965a819aee8aa2855b9eb4830a01b172825b9f4c33aa30a8a2","category":"Thai"}