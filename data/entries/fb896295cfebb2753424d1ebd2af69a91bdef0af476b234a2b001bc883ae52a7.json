{"title":"Google Lens รองรับการค้นหาด้วยคลิปวิดีโอ, ถามคำถามด้วยเสียงพูด ไม่ต้องพิมพ์","link":"https://www.blognone.com/node/142369","date":1728001753000,"content":"<div><div><div><p>กูเกิลประกาศเพิ่มฟีเจอร์สำคัญให้ Google Lens สองอย่าง ได้แก่</p>\n<ul>\n<li><strong>Voice questions in Lens</strong> สามารถใช้เสียงพูด ถามคำถามร่วมกับภาพถ่ายจาก Google Lens ได้แล้ว (ของเดิมต้องพิมพ์ถามเอา) วิธีการคือกดปุ่ม shutter ใน Lens ค้างไว้แล้วพูดคำถามได้เลย ตอนนี้ยังรองรับเฉพาะภาษาอังกฤษเท่านั้น</li>\n<li><strong>Video understanding in Lens</strong> จากเดิมที่ Google Lens รองรับเฉพาะการถ่ายภาพนิ่งเพื่อไปค้นหา ตอนนี้รองรับการถ่ายคลิปวิดีโอแล้ว ตัวอย่างที่กูเกิลนำมาโชว์คือถ่ายคลิปปลาที่ว่ายน้ำเป็นฝูง แล้วถามคำถามด้วยเสียงพูดว่า “why are they swimming together?” ได้เลย ตอนนี้ยังรองรับเฉพาะภาษาอังกฤษเช่นกัน</li>\n</ul>\n<p>ฟีเจอร์ทั้งสองอย่างใช้งานได้แล้วทั่วโลกในแอพ Google ทั้งบน Android และ iOS แต่ต้องเปิดใช้งานในหน้า Search Labs &gt; AI Overviews and more ก่อน</p>\n<p>ที่มา - <a href=\"https://blog.google/products/search/google-search-lens-october-2024-updates/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/8e5b851e25f3432f1a439c6013ee0662.jpeg\" /></p>\n</div></div></div><div><div>Topics: </div><div><div><a href=\"/topics/google-lens\">Google Lens</a></div><div><a href=\"/topics/google\">Google</a></div><div><a href=\"/topics/google-search\">Google Search</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb896295cfebb2753424d1ebd2af69a91bdef0af476b234a2b001bc883ae52a7","category":"Thai"}