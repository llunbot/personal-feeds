{"title":"ซัมซุงเปิดตัว Galaxy XCover 5 มือถือตระกูลสมบุกสมบันในไทย เจาะกลุ่มองค์กร","link":"https://www.blognone.com/node/123728","date":1626338962000,"content":"<div><div><div><p>เดือนมีนาคมที่ผ่านมาซัมซุงเปิดตัว Galaxy XCover 5 เป็นมือถือตระกูล Rugged Phone หรือมือถือสำหรับใช้ในองค์กรหรือโรงงานที่มีสภาพแวดล้อมไม่ปกติ โดยวางขายในบางประเทศเท่านั้น แต่ล่าสุดซัมซุงนำเข้ามาขายในไทยแล้ว</p>\n<p>ฟีเจอร์สำคัญๆ ของ Galaxy XCover 5 คือมาตรฐานกันน้ำกันฝุ่น IP68 และ MIL-STD 810H, จอแสดงผล HD+ ขนาด 5.3 นิ้ว, แบตเตอรี่ความจุ 3,000 mAh ถอดเปลี่ยนได้, ระบบปฏิบัติการ Android 11 ครอบด้วย One UI 2.0, ชิป Exynos 850, หน่วยความจำเครื่อง 64GB และแรม 4GB, กล้องหลัง 16MP กล้องหน้า 5MP มาพร้อม Dual LED Flash</p>\n<p>ความสามารถพิเศษอื่นๆ คือ รองรับโซลูชันกด-เพื่อ-พูด (Push-to-Talk), รองรับ Microsoft Teams,  แตะใช้งานหน้าจอได้แม้มือเปียกและใส่ถุงมือทำงาน, ทำความสะอาดด้วยแผ่นแอลกอฮอล์ได้, รองรับการสร้างโปรแกรมใช้งานให้เหมาะกับแต่ละ use case เช่น สแกนบาร์โค้ดเพื่อตรวจสอบคลังสินค้า, POGO Pin 2 จุดยังช่วยรองรับการชาร์จอุปกรณ์หลายเครื่องพร้อมๆ กัน</p>\n<p><img src=\"https://www.blognone.com/sites/default/files/externals/a506caa27d905a027964d9c46c71cefa.jpg\" /></p>\n<p>ซัมซุงประเทศไทยยังเปิดขาย Galaxy Enterprise Edition ขายเป็นแพ็กเกจกลุ่มเพื่อองค์กร ประกอบด้วยมือถือสามรุ่นคือ Galaxy XCover 5,  A32 5G และ A52 LTE เจาะกลุ่มธุรกิจที่ต้องการใช้มือถือส่วนกลางเพื่อการทำงาน พ่วงการอัพเดตซิเคียวริตี้ 5 ปี เช่นเดียวกับระยะเวลาของผลิตภัณฑ์ที่จะอยู่ในตลาด (Lifecycle) เพิ่มเป็น 2 ปี และ Knox Suite หรือระบบจัดการอุปกรณ์จากส่วนกลางฟรี 1 ปี</p>\n<p><img src=\"https://www.blognone.com/sites/default/files/externals/6c0b4de0a7decb645760b7015de28550.png\" /></p>\n<p>ดร.มารุต มณีสถิตย์ ผู้อำนวยการกลุ่มธุรกิจลูกค้าองค์กร ธุรกิจโทรคมนาคมและไอที บริษัท ไทยซัมซุง อิเลคโทรนิคส์ จำกัด เผยซัมซุงมียอดจำหน่ายที่เพิ่มขึ้นถึง 15% เมื่อเทียบกับปี 2563 โดยเมื่อแบ่งตามประเภทผลิตภัณฑ์จะพบว่ายอดจำหน่ายส่วนใหญ่มาจากกลุ่ม Rugged Device ที่เพิ่มขึ้นถึง 65%</p>\n<p>ที่มา - งานแถลงข่าว, <a href=\"https://news.samsung.com/th/samsung-taps-into-enterprise-smartphone-segment-introducing-rugged-galaxy-xcover-5\">ข่าวประชาสัมพันธ์</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/enterprise\">Enterprise</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dbbfe4129fe12234bf4f4488554aa2d6db93960ca31e2124ceba7c5b33a3008","category":"Thai"}