{"title":"MSI โชว์แรมแบบ CAMM2 สำหรับพีซีเดสก์ท็อป ประหยัดที่กว่า เร็วกว่า กินไฟน้อยกว่า","link":"https://www.blognone.com/node/141661","date":1724767760000,"content":"<div><div><div><p>เราเริ่มเห็นการใช้<a href=\"https://www.blognone.com/node/128147\">แรมแบบสล็อต CAMM ในคอมพิวเตอร์โน้ตบุ๊ก</a> <a href=\"https://www.blognone.com/node/139411\">มาได้สักระยะ</a> และอีกไม่นานเราคงได้เห็นการใช้แรม CAMM ในคอมพิวเตอร์เดสก์ท็อปตามมา</p>\n<p>MSI จัดรายการอธิบายข้อมูลทางเทคนิคของ CAMM (ปัจจุบันนับเป็นเวอร์ชันสองคือ CAMM2 ออกเป็นมาตรฐาน JEDEC ในเดือนพฤศจิกายน 2023) ว่ามีจุดเด่นตรงประหยัดพื้นที่ เพราะเป็นการเสียบสล็อตแนวนอนเหมือนแรมโน้ตบุ๊ก เปลี่ยนจากสล็อตแนวตั้งแบบแรมเดสก์ท็อปยุคดั้งเดิม อย่างไรก็ตาม การใส่แรมจำเป็นต้องใช้ไขควงช่วย ไม่สามารถถอดออกมาโดยตรงเหมือนแรมแบบดั้งเดิมได้</p>\n<p>จุดเด่นอีกอย่างของแรมแบบ CAMM2 คือค่า latency ที่ต่ำลง, รองรับ dual-channel ด้วยโมดูลเดียว, ใช้พลังงานน้อยลง, ความร้อนน้อยลง</p>\n<p>MSI ยังไม่บอกว่าจะได้ใช้งานแรมแบบ CAMM2 เมื่อไร แต่คาดกันว่าน่าจะเปิดตัวพร้อมเมนบอร์ดชุดใหม่สำหรับซีพียู Intel Arrow Lake ในเร็วๆ นี้</p>\n<p>ที่มา - <a href=\"https://www.extremetech.com/gaming/msi-shows-off-camm2-memory-modules-for-future-desktop-pcs\">ExtremeTech</a>, <a href=\"https://www.notebookcheck.net/CAMM2-for-desktop-PCs-MSI-explains-the-benefits-of-the-new-RAM-standard-for-gaming-towers.876579.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/msi\">MSI</a></div><div><a href=\"/topics/memory\">Memory</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fb74c1246baf6640c6e9a1f5bc90f870c7efebac74105ff795b956b2c978576","category":"Thai"}