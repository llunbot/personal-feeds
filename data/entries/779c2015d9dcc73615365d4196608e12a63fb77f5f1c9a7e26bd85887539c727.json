{"title":"PayPal รายงานผลประกอบการ รายได้-ปริมาณธุรกรรม ยังเพิ่มขึ้น","link":"https://www.blognone.com/node/142832","date":1730203118000,"content":"<div><div><div><p>PayPal รายงานผลประกอบการของไตรมาสที่ 3 ปี 2024 รายได้รวม 7,847 ล้านดอลลาร์ เพิ่มขึ้น 6% เทียบกับไตรมาสเดียวกันในปีก่อน จากปริมาณการจ่ายเงินบนแพลตฟอร์มทั้งหมด 422,641 ล้านดอลลาร์ เพิ่มขึ้น 9% และบริษัทมีกำไรสุทธิตามบัญชี GAAP ที่ 1,010 ล้านดอลลาร์</p>\n<p>จำนวนบัญชีผู้ใช้งานที่มีความเคลื่อนไหวใน 12 เดือนย้อนหลัง (Active accounts) เพิ่มขึ้นเป็น 432 ล้านบัญชี จำนวนธุรกรรมรวม 6,631 ล้านครั้ง</p>\n<p>Alex Chriss ซีอีโอ PayPal ซึ่ง<a href=\"https://www.blognone.com/node/135275\">อยู่ในตำแหน่ง</a>มาครบหนึ่งปี กล่าวว่าบริษัทยังคงมีความก้าวหน้าต่อเนื่อง ในการเปลี่ยนผ่านสิ่งต่าง ๆ พร้อมกับนำเสนอนวัตกรรมสู่ตลาด ขยายความร่วมมือกับร้านค้ารายสำคัญ รวมทั้งออกแคมเปญส่งเสริมการตลาดเพื่อสร้างการรับรู้</p>\n<p>ที่มา: <a href=\"https://s201.q4cdn.com/231198771/files/doc_financials/2024/q3/PYPL-3Q-24-Earnings-Release.pdf\">PayPal</a> (pdf)</p>\n<p><img src=\"https://www.blognone.com/sites/default/files/externals/f4dc4d55ad431c302d46ec1d96e69cf0.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"779c2015d9dcc73615365d4196608e12a63fb77f5f1c9a7e26bd85887539c727","category":"Thai"}