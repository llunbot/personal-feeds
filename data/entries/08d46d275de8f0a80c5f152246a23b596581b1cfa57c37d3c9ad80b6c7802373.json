{"title":"SoftBank รายงานผลประกอบการ ขาดทุนจาก WeWork 2.34 แสนล้านเยน","link":"https://www.blognone.com/node/136666","date":1699537235000,"content":"<div><div><div><p>SoftBank รายงานผลการดำเนินงานประจำไตรมาสเดือนกันยายน 2023 ขาดทุนสุทธิ 7.89 แสนล้านเยน เป็นตัวเลขขาดทุนที่มากขึ้นเมื่อเทียบกับ<a href=\"https://www.blognone.com/node/135188\">ไตรมาสก่อนหน้านี้</a>ที่ขาดทุน 3.16 แสนล้านเยน ส่วนไตรมาสเดียวกันในปีก่อนมีกำไรจากการขายหุ้น Alibaba</p>\n<p>เฉพาะส่วนกองทุน Vision Funds ขาดทุน 2.59 แสนล้านเยน ซึ่งภาพใหญ่มาจากผลตอบแทนการลงทุนในกลุ่มเทคโนโลยีที่ลดลงในช่วงที่ผ่านมา และต้องบันทึกขาดทุนใน WeWork ที่บริษัทเพิ่งแจ้งขอล้มละลายกิจการไป 2.34 แสนล้านเยน อย่างไรก็ตาม SoftBank เพิ่งนำบริษัทใหญ่เข้าตลาดหุ้นสำเร็จนั่นคือ <a href=\"https://www.blognone.com/node/135750\">Arm ที่ไอพีโอ</a>ไปเมื่อเดือนกันยายน</p>\n<p>SoftBank ยังอัพเดตพอร์ตการลงทุนตามยุทธศาสตร์เน้นด้าน AI มีบริษัทน่าสนใจได้แก่ <a href=\"https://stackav.com/\">Stack AV</a> นำ AI มาใช้กับงานรถบรรทุก, <a href=\"https://www.balyo.com/\">Balyo</a> ผู้พัฒนาระบบรถยกพาเลทอัตโนมัติในคลังสินค้า และ <a href=\"https://www.mapbox.com/\">Mapbox</a> ผู้พัฒนาระบบแผนที่เทคโนโลยี AI มีลูกค้าเป็นบริษัทรถยนต์หลายแห่ง</p>\n<p>ที่มา: <a href=\"https://group.softbank/system/files/pdf/ir/financials/financial_reports/financial-report_q2fy2023_01_en.pdf\">SoftBank</a> (pdf) และ <a href=\"https://www.wsj.com/business/telecom/softbank-loses-6-2-billion-in-quarter-as-wework-weighs-on-investments-d37fe8b3\">The Wall Street Journal</a></p>\n<p><img src=\"https://i.imgur.com/ksu9YTX.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div><div><a href=\"/topics/wework\">WeWork</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08d46d275de8f0a80c5f152246a23b596581b1cfa57c37d3c9ad80b6c7802373","category":"Thai"}