{"title":"เอกสารหลุดโซนี่เผย กังวลดีล Activision Blizzard เปลี่ยนวงการเกม ตัวเองเริ่มล้าสมัย","link":"https://www.blognone.com/node/137321","date":1703040030000,"content":"<div><div><div><p>จากกรณี <a href=\"https://www.blognone.com/node/137309\">Insomniac โดนแฮ็ก และข้อมูลภายในถูกเผยแพร่ต่อสาธารณะ</a> เอกสารชิ้นหนึ่งที่ถูกพูดถึงกันมากคือ เอกสารของบริษัทแม่ Sony Interactive Entertainment (SIE) ประเมินความเสี่ยงจากกรณีไมโครซอฟท์ซ้อ Activision Blizzard (ในไฟล์ใช้ตัวย่อ ATVI ตามตัวย่อหุ้น)</p>\n<p>เอกสารนี้ประเมินว่าอุตสาหกรรมเกมกำลังเปลี่ยนแปลงใหญ่ (industry major shits and threats) ปัจจัยสำคัญคือไมโครซอฟท์เป็นเจ้าของ Call of Duty แล้ว สิทธิพิเศษของเกมเวอร์ชันคอนโซล PlayStation (เช่น อาวุธพิเศษ) จะหายไป, ไมโครซอฟท์จะดันเกมลง Game Pass และส่งผลกระทบต่อ PlayStation Plus ที่เป็นคู่แข่งกันโดยตรง</p>\n<p>นอกจากนี้ โซนี่ยังประเมินว่า Activision Blizzard มีจุดแข็งทั้งด้านเกมแนว live services, เกมบนมือถือ และร้านขายเกมบนพีซี (Battle.net) ที่ไมโครซอฟท์สามารถใช้ประโยชน์ต่อได้ ซึ่งจะทำให้ไมโครซอฟท์เติบโตอย่างก้าวกระโดด (leapfrog) เมื่อเทียบกับแกนหลักของโซนี่ที่ยังเน้นการขายเกมบนคอนโซล ที่เริ่มล้าสมัยและตามหลังคู่แข่งแล้ว (เอกสารใช้คำว่า dated and behind)</p>\n<blockquote><p>Breaking News: Internal Sony documents show absolute fear of Microsoft and Gamepass post-Activision acquisition. OMG! <a href=\"https://t.co/dzeheS2GEb\">pic.twitter.com/dzeheS2GEb</a></p>\n<p>— Post Up (@PostUp_SOG) <a href=\"https://twitter.com/PostUp_SOG/status/1737006729638912089?ref_src=twsrc%5Etfw\">December 19, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/e7f98fbb13877a7b3662c16b5d5c9604.jpg\" /></p>\n<p>ที่มา - <a href=\"https://www.ign.com/articles/sony-really-is-concerned-about-microsofts-xbox-strategy-following-the-activision-blizzard-buyout\">IGN</a>, <a href=\"https://www.eurogamer.net/sony-concerned-microsofts-activision-blizzard-purchase-will-see-xbox-leapfrog-playstation\">Eurogamer</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/insomniac\">Insomniac</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"738b0fb48b17c91171528dad774eb8a6c421868d63a50ed2fd8256fe1d8dac31","category":"Thai"}