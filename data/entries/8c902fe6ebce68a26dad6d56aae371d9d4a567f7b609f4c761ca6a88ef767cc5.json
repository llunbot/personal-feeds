{"title":"หลุด Pixel 8a หน้าตาคล้ายรุ่นเดิม มุมโค้งกว่าเดิม, เป็น Pixel รุ่น a ตัวแรกที่อัพเดตนาน 7 ปี","link":"https://www.blognone.com/node/139463","date":1714352093000,"content":"<div><div><div><p>Evan Blass หรือ @evleaks เผยภาพของ Google Pixel 8a มือถือรุ่นราคาถูกประจำปี 2024 ที่คาดว่าจะเปิดตัวในงาน Google I/O เดือนหน้า</p>\n<p>หน้าตาของ Pixel 8a ไม่ต่างอะไรกับ <a href=\"https://www.blognone.com/node/133779\">Pixel 7a</a> มากนัก ความต่างสำคัญคือมุมเครื่องดูโค้งกว่าเดิม และเปลี่ยนสีเครื่องจากโทนแดงมาเป็นโทนเขียว ในขณะที่สีฟ้า-ดำยังอยู่เหมือนเดิม และเครื่องสีเทาปรับให้เป็นโทนออกน้ำตาลกว่าเดิมเล็กน้อย</p>\n<p>สเปกที่หลุดออกมาไม่มีอะไรเซอร์ไพร์ส หน่วยประมวลผลเป็นชิป Tensor G3 ตัวเดียวกับ Pixel 8, กันน้ำกันฝุ่น IP67, ฟีเจอร์ด้าน AI เช่น Night Sight, Audio Magic Eraser, Circle to Search, Call Assist และการันตีอัพเดตให้นาน 7 ปี เท่ากับ Pixel รุ่นใหญ่ ซึ่งถือเป็น Pixel ราคาถูกรุ่นแรกที่ได้อัพเดตนาน 7 ปีด้วย</p>\n<p>ภาพโปรโมทที่หลุดออกมาระบุว่า Pixel 8a จะเริ่มวางขาย 16 พฤษภาคม ยังไม่มีข้อมูลราคาหลุดออกมา</p>\n<p>ที่มา - <a href=\"https://9to5google.com/2024/04/25/pixel-8a-curves/\">9to5google</a>, <a href=\"https://www.androidheadlines.com/exclusive-google-pixel-8a-renders-leak-features\">Android Headliners</a></p>\n<p><img alt=\"No Description\" src=\"https://www.blognone.com/sites/default/files/externals/9de700ed80e8154b63635d2bfc0c406b.jpeg\" /></p>\n<blockquote><p>P8a <a href=\"https://t.co/tqn9FvDGlw\">pic.twitter.com/tqn9FvDGlw</a></p>\n<p>— Evan Blass (@evleaks) <a href=\"https://twitter.com/evleaks/status/1783609878558146870?ref_src=twsrc%5Etfw\">April 25, 2024</a></p></blockquote>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/mobile\">Mobile</a></div><div><a href=\"/topics/leaks\">Leaks</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c902fe6ebce68a26dad6d56aae371d9d4a567f7b609f4c761ca6a88ef767cc5","category":"Thai"}