{"title":"iOS 17.2 Beta รองรับการถ่ายวิดีโอแบบ Spatial Video บน iPhone 15 Pro แล้ว","link":"https://www.blognone.com/node/136678","date":1699598686000,"content":"<div><div><div><p>ในการเปิดตัว iPhone 15 Pro หนึ่งในฟีเจอร์ที่ Apple นำเสนอคือสามารถถ่ายวิดีโอแบบ Spatial Video ที่มีลักษณะคล้ายกับวิดีโอ 3 มิติแบบลึกที่แยกวัตถุกับพื้นหลัง สามารถดูบนแว่น Apple Vision Pro ได้หลากหลายองศาการมอง แต่เมื่อ iPhone 15 Pro วางจำหน่ายจริง กลับยังไม่มีฟีเจอร์นี้ (คาดว่ายังทำไม่เสร็จ) ตอนนี้ฟีเจอร์ดังกล่าวปรากฎตัวแล้วใน iOS 17.2 Beta</p>\n<p>ในหน้าการตั้งค่าของกล้อง จะมีให้เลือกเปิดโหมดการถ่ายวิดีโอที่ระบุว่าเป็นการถ่าย Spatial Video สำหรับแว่น Apple Vision Pro พอเปิดแล้วให้เข้าที่ไปที่แอปกล้อง ซึ่งจะมีโหมด Spatial เพิ่มเข้ามาโดยแสดงเป็นสัญลักษณ์แว่น Vision Pro</p>\n<p><img alt=\"No Description\" src=\"https://www.blognone.com/sites/default/files/externals/7f4f24bcf009f528dba8a104f3c70afd.png\" /><img alt=\"No Description\" src=\"https://www.blognone.com/sites/default/files/externals/0e9a9b20acd7e997b4d61a4062111fd9.jpg\" /></p>\n<p>ส่วนวิธีการถ่าย Apple แนะนำให้วางโทรศัพท์เป็นแนวนอน และพยายามถือกล้องให้นิ่งที่สุด วิดีโอจะบันทึกในความละเอียด 1080p 30fps โดยระบุว่า Spatial Video ความยาว 1 นาทีจะมีขนาด 130 MB</p>\n<p>ด้านการรับชมถ้าดูบน iPhone จะเป็นแค่วิดีโอ 1080p ทั่วไป แต่ถ้าดูผ่าน Apple Vision Pro วิดีโอจะมีมิติของภาพที่เยอะกว่า</p>\n<p><img alt=\"No Description\" src=\"https://www.blognone.com/sites/default/files/externals/7c9b9202323224d050c2451e3de2de06.png\" /></p>\n<p>ที่มา - <a href=\"https://9to5mac.com/2023/11/09/ios-17-2-beta-2-enables-vision-pro-spatial-video-capture-on-iphone-15-pro/\">9to5Mac</a>,<a href=\"https://twitter.com/iSWUpdates/status/1722684032796733923\">iSoftware Updates</a></p>\n</div></div></div><div><div>Topics: </div><div><div><a href=\"/topics/ios\">iOS</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/camera\">Camera</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3e2ebf2d4b810fb0b56354c8efd13aed07eb0f5ac2695769641eb4416e92679","category":"Thai"}