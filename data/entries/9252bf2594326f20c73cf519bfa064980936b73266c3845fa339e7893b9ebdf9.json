{"title":"OpenAI เตรียมถอดโมเดล GPT-4 จาก ChatGPT ให้ใช้ GPT-4o แทน","link":"https://www.blognone.com/node/145807","date":1744417100000,"content":"<div><div><div><p>OpenAI ประกาศแผนยุติการใช้งานโมเดล GPT-4 จากบริการ ChatGPT ทั้งหมด มีผลตั้งแต่ 30 เมษายน 2025 เป็นต้นไป โดยแทนที่ด้วย<a href=\"https://www.blognone.com/node/139721\">โมเดล GPT-4o</a> ทั้งนี้ GPT-4 เป็นโมเดลที่ออกมา<a href=\"https://www.blognone.com/node/133009\">ตั้งแต่เมษายน 2023</a></p>\n<p>OpenAI บอกว่า GPT-4o เป็นโมเดลที่ใหม่กว่า รองรับข้อมูลผสมผสานเป็นพื้นฐาน ในการทดสอบทุกด้านมีความสามารถที่สูงกว่า GPT-4 ไม่ว่าจะเป็นการเขียน, เขียนโค้ด, ตอบปัญหา STEM และอื่น ๆ</p>\n<p>GPT-4 จะยังสามารถเข้าถึงได้สำหรับนักวิจัยและนักพัฒนาผ่าน API เท่านั้น ซึ่งเป็นช่องทางเดียวกับการเข้าถึงโมเดลเก่ากว่านั้นเช่น GPT-3.5</p>\n<p>ที่มา: <a href=\"https://help.openai.com/en/articles/6825453-chatgpt-release-notes\">OpenAI</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9252bf2594326f20c73cf519bfa064980936b73266c3845fa339e7893b9ebdf9","category":"Thai"}