{"title":"Amazon ออก Fire TV Stick 4K Max รองรับ Ambient Experience พร้อม Generative AI","link":"https://www.blognone.com/node/135847","date":1695254472000,"content":"<div><div><div><p>Amazon อัพเดตสินค้าตระกูล Fire TV หลายรายการ พร้อมเพิ่มความสามารถการค้นหาด้วยเสียง ที่ทำงานร่วมกับ Generative AI ในการโต้ตอบบทสนทนาด้วย มีของใหม่และสินค้าอัพเกรดดังนี้</p>\n<p>สินค้าแรกคือ <strong>Fire TV Stick 4K Max</strong> ที่มาพร้อมกับความสามารถ Fire TV Ambient Experience สเป็กประมวลผล 2.0GHz ควอดคอร์ รองรับการเชื่อมต่อ Wi-Fi 6E การแสดงผล 4K Ultra HD และรองรับ Dolby Vision, HDR, HDR10+ รวมถึง Dolby Atmos Audio มีหน่วยความจำในตัว 16GB</p>\n<p>ส่วนความสามารถ Fire TV Ambient Experience ที่เดิมมีใน <a href=\"https://www.blognone.com/node/133142\">Fire TV Omni QLED Series</a> ตอนนี้ก็มีเพิ่มใน Fire TV Stick 4K Max ทำให้ทีวีแสดงผลข้อมูลและแกลอรี่ภาพที่น่าสนใจได้ ขณะที่ไม่ได้รับชมรายการ นอกจากนี้ยังเตรียมเพิ่มความสามารถด้าน Generative AI ด้วยการส่งคำสั่งเสียง prompt ให้สร้างภาพพักหน้าจอที่กำหนดเองได้อีกด้วย</p>\n<p>ราคาขายอยู่ที่ 59.99 ดอลลาร์ พรีออเดอร์ได้ตั้งแต่วันนี้ แต่ยังไม่มีกำหนดส่งมอบ</p>\n<p><img alt=\"No Description\" src=\"https://www.blognone.com/sites/default/files/externals/61ac02e5dc55791684c07304a0145bc8.png\" /></p>\n<p>Amazon ยังอัพเกรด <strong>Fire TV Stick 4K</strong> รองรับ Wi-Fi 6 ชิปประมวลผล 1.7GHz ควอดคอร์ มีประสิทธิภาพเพิ่มขึ้น 30% จากรุ่นก่อนหน้า นอกจากนี้ Fire TV Experience ยังปรับปรุงความสามารถให้รองรับ Generative AI เพื่อสร้างบทสนทนาโต้ตอบกับผู้ใช้งานอีกด้วย ราคา 49.99 ดอลลาร์</p>\n<p>สุดท้าย Amazon เข้าร่วมวงการซาวด์บาร์ด้วย Fire TV Soundbar รองรับทั้ง DTS Virtual:X และ Dolby Audio ขนาดยาว 24 นิ้ว ทำงานร่วมกับ Fire TV ได้ทุกรุ่น ในขณะที่ไมได้ดูทีวี ยังใช้งานเชื่อมต่อกับโทรศัพท์ แท็บเล็ต หรืออุปกรณ์อื่นผ่านบลูทูธได้ด้วย สินค้าเริ่มขายวันนี้ราคา 119.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/c1497f634b58a707c13c2f3ff75221e4.png\" /></p>\n<p>ที่มา: <a href=\"https://press.aboutamazon.com/2023/9/amazon-introduces-its-most-powerful-fire-tv-sticks-ever-and-unveils-generative-ai-updates-for-fire-tv\">Amazon</a></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/smart-tv\">Smart TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75599df6b90f511031cdf49419d378d529d9b7fce19bc622b6f1ee8e116cf0ae","category":"Thai"}