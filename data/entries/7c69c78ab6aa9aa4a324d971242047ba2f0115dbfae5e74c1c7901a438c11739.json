{"title":"[ลือ] iPhone 13 กล้องวิดีโอรองรับการถ่ายโหมด Portrait เพิ่มความลึกของภาพ","link":"https://www.blognone.com/node/124155","date":1628604470000,"content":"<div><div><div><p>เมื่อใกล้เดือนกันยายน ก็ได้เวลาอีกครั้งสำหรับข่าวลือของ iPhone รุ่นใหม่ ซึ่งเรียกกันตอนนี้ก่อนว่า iPhone 13 โดยข่าวนี้มาจาก Mark Gurman แห่ง Bloomberg เจ้าเก่า มีข้อมูลใหม่ที่สำคัญคือรายละเอียดกล้องสำหรับโหมดการถ่ายวิดีโอ</p>\n<p>ข้อมูลระบุว่ากล้องใน iPhone 13 จะเพิ่มการถ่ายวิดีโอในโหมด Portrait ที่เก็บข้อมูลความลึกของภาพ ช่วยเพิ่มลูกเล่นและสีสันของภาพที่ได้มากขึ้น เหมือนกับโหมด Portrait เวลาถ่ายภาพนิ่ง รวมทั้งสามารถใช้งานได้เวลาวิดีโอคอลได้ด้วย ทั้งนี้แอปเปิลเพิ่มลูกเล่นภาพถ่ายแบบ Portrait ตั้งแต่ <a href=\"https://www.blognone.com/node/85283\">iPhone 7 Plus</a> เมื่อ 5 ปีที่แล้ว อย่างไรก็ตามคาดว่าฟีเจอร์นี้น่าจะมีเฉพาะรุ่น Pro และ Pro Max</p>\n<p>ส่วนข้อมูลอื่นก็คล้ายกับที่มีรายงานก่อนหน้านี้ นั่นคือแบ่งเป็น 4 รุ่นย่อย ขนาดจอเหมือนกับ iPhone 12 ทุกรุ่นใช้ซีพียู A15 มี<a href=\"https://www.blognone.com/node/122239\">รอยบากหน้าจอ</a>ที่เล็กลง และมีเทคโนโลยีหน้าจอแบบใหม่ที่รีเฟรชเรตสูงขึ้น</p>\n<p>ที่มา: <a href=\"https://www.bloomberg.com/news/articles/2021-08-10/apple-readies-new-iphones-with-pro-focused-camera-video-updates\">Bloomberg</a></p>\n<p><img src=\"https://www.blognone.com/sites/default/files/externals/01944fa79826ebd597f4349e8efb288c.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c69c78ab6aa9aa4a324d971242047ba2f0115dbfae5e74c1c7901a438c11739","category":"Thai"}