{"title":"Zoom เปิดตัว Zoom Docs โปรแกรมจัดการเอกสารร่วมกันในทีม ประชุมไป แก้เอกสารร่วมกันไป","link":"https://www.blognone.com/node/136071","date":1696410983000,"content":"<div><div><div><p>และแล้ว Zoom ก็เข้าสู่สมรภูมิโปรแกรมจัดการเอกสารขององค์กร ด้วยการเปิดตัว Zoom Docs ที่เน้นการแก้เอกสารร่วมกันระหว่างคนในองค์กร</p>\n<p>กลุ่มเป้าหมายของ Zoom Docs เน้นการใช้งานเอกสารภายใน ทำคู่มือ จดบันทึก แจกจ่ายงาน หรือฐานความรู้ในรูปแบบ wiki ดังนั้นคู่แข่งอาจชนกับ Notion หรือ <a href=\"https://www.blognone.com/node/125628\">Microsoft Loop</a> มากกว่าการไปชนกับ Microsoft Word หรือ Google Docs ตรงๆ</p>\n<p>ฟีเจอร์อื่นของ Zoom Docs คือการเชื่อมโยงกับ Zoom Meetings และ Zoom Team Chat อย่างแนบแน่น เช่น การฝังเอกสารไว้ในหน้าแชทของทีมโดยตรง ฟีเจอร์เด่นอย่างการใช้ AI Companion สรุปการประชุมออกมาเป็นเอกสารให้เลย (ต้องรอดูกันว่าทำได้ดีแค่ไหน) และสามารถเชื่อมต่อกับแอพภายนอกได้ด้วย</p>\n<p>ตอนนี้ Zoom Docs ยังไม่เปิดบริการ ยังเป็นแค่การโชว์ว่ากำลังทำอยู่เท่านั้น รายละเอียดเพิ่มเติมจะค่อยๆ แถลงเพิ่มในอีกไม่กี่เดือนข้างหน้า</p>\n<p>ที่มา - <a href=\"https://blog.zoom.us/zoom-docs-ai-powered-adaptive-workspace/\">Zoom Blog</a></p>\n<p><img alt=\"No Description\" src=\"https://www.blognone.com/sites/default/files/externals/4af42832496334d0e5ed7c69ffdba857.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/277233924672a986bd74b4fb968ad740.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/184888b6f0c71c38d9d8c79c9e8f6aa3.jpg\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63204c987a3d45a81f6e80be2b436e545c67466666c8a237196e00503212edec","category":"Thai"}