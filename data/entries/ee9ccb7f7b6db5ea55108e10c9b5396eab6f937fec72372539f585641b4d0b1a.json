{"title":"Humble Games ธุรกิจจัดจำหน่ายเกมอินดี้ในเครือ Humble Bundle ปลดพนักงานทั้งหมด","link":"https://www.blognone.com/node/141052","date":1721787303000,"content":"<div><div><div><p>Humble Games ธุรกิจจัดจำหน่ายเกมในเครือ Humble Bundle ประกาศ \"ปรับโครงสร้าง\" บริษัท (restructuring) ท่ามกลางกระแสข่าวว่าปลดพนักงานออกทั้งหมด 36 คน</p>\n<p>เจ้าของปัจจุบันของบริษัท Humble Bundle คือ IGN Entertainment ซึ่งอยู่ในเครือ Ziff Davis กลุ่มทุนสื่อยักษ์ใหญ่ของสหรัฐอีกที (ซื้อ Humble ในปี 2017) ส่วนธุรกิจจัดจำหน่ายเกมคือ Humble Games เริ่มในปี 2017 เช่นกัน (เริ่มแบรนด์ Humble Games แยกจาก Humble Bundle ในปี 2020) มีผลงานจัดจำหน่ายเกมอินดี้หลายเกม เกมล่าสุดคือ Bō: Path of the Teal Lotus</p>\n<p>ในแถลงของ Humble Games ระบุว่าธุรกิจจัดจำหน่ายเกมอินดี้อยู่ในสภาวะยากลำบาก บริษัทจึงจำเป็นต้องปรับโครงสร้างธุรกิจใหม่ ซึ่งส่งผลกระทบต่อพนักงานที่ต้องถูกปลดออก โดยการปรับโครงสร้างฝั่ง Humble Games นั้นไม่กระทบกับฝั่งร้านค้าดิจิทัลคือ Humble Bundle แต่อย่างใด</p>\n<p>ที่มา - <a href=\"https://www.pcgamer.com/gaming-industry/humble-games-layoffs/\">PC Gamer</a>, <a href=\"https://www.gamesindustry.biz/humble-games-devs-told-company-is-shutting-down\">GamesIndustry</a></p>\n<blockquote>\n<p>In these challenging economic times for indie game publishing, Humble Games has made the difficult but necessary decision to restructure our operations. This decision was not made lightly; it involved much deliberation and careful thought, with the goal of ensuring the stability…</p>\n<p>— Humble Games - Bō: Path of the Teal Lotus OUT NOW (@PlayHumbleGames) <a href=\"https://twitter.com/PlayHumbleGames/status/1815851182977425772?ref_src=twsrc%5Etfw\">July 23, 2024</a></p></blockquote>\n</div></div></div><div><div>Topics: </div><div><div><a href=\"/topics/humble-bundle\">Humble Bundle</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee9ccb7f7b6db5ea55108e10c9b5396eab6f937fec72372539f585641b4d0b1a","category":"Thai"}