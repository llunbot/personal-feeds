{"title":"[ลือ] iPhone SE 4 ที่จะออกปีหน้าใช้จอ OLED ทำให้ iPhone ใหม่ทั้งหมด ไม่มีจอ LCD แล้ว","link":"https://www.blognone.com/node/141799","date":1725374239000,"content":"<div><div><div><p>Nikkei Asia รายงานว่าแอปเปิลมีแผนอัปเกรดให้ iPhone รุ่นใหม่ที่ออกมาทั้งหมดใช้จอ OLED ซึ่งตอนนี้ iPhone ทั้งหมดเป็นจอ OLED อยู่แล้ว ยกเว้น iPhone SE ที่เป็น LCD จึงเป็นข้อมูลยืนยันอีกแหล่งว่า iPhone SE 4 ที่คาดว่าจะออกมาปีหน้าจะใช้จอ OLED</p>\n<p>ผลกระทบนี้ทำให้ซัพพลายเออร์ชิ้นส่วนจอ LCD ที่แอปเปิลใช้อยู่ได้แก่ Japan Display (JDI) และ Sharp ถูกยกเลิกคำสั่งซื้อล่วงหน้าแล้ว</p>\n<p>ก่อนหน้านี้ทั้ง <a href=\"https://www.blognone.com/node/141362\">Mark Gurman</a> แห่ง Bloomberg และ <a href=\"https://www.blognone.com/node/132835\">Ming-Chi Kuo</a> นักวิเคราะห์สายซัพพลายเชน ก็ให้ข้อมูลว่า iPhone SE 4 จะใช้จอ OLED ส่วนบอดี้เป็นแบบเดียวกับ iPhone 14 หน้าจอ 6.1 นิ้ว</p>\n<p>แอปเปิลเริ่มใช้หน้าจอ OLED กับ iPhone มา<a href=\"https://www.blognone.com/node/95438\">ตั้งแต่ iPhone X</a> และทยอยอัปเกรดให้กับ iPhone โดยปัจจุบัน iPhone 15 ทุกรุ่นเป็นจอ OLED ทั้งหมด</p>\n<p>ที่มา: <a href=\"https://asia.nikkei.com/Spotlight/Supply-Chain/Japan-no-longer-iPhone-display-supplier-as-Apple-ends-LCD-use\">Nikkei Asia</a></p>\n<p><img src=\"https://www.blognone.com/sites/default/files/externals/ecb12c812f8d51ed72f6e5cac564d7e3.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/rumors\">Rumors</a></div><div><a href=\"/topics/oled\">OLED</a></div><div><a href=\"/topics/lcd\">LCD</a></div><div><a href=\"/topics/japan-display\">Japan Display</a></div><div><a href=\"/topics/sharp\">Sharp</a></div><div><a href=\"/topics/display\">Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"664165afda8baaf32e2a58ed7d83951f40fbfa215c195d4735c6a4929a200fe3","category":"Thai"}