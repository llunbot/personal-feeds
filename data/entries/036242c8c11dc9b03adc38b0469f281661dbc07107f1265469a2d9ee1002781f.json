{"title":"ChatGPT โหมดคุยเสียง Advanced Voice เปิดให้ลูกค้าแบบฟรีใช้งานได้แล้ว","link":"https://www.blognone.com/node/144924","date":1740532198000,"content":"<div><div><div><p>นอกจากขยาย <a href=\"https://www.blognone.com/node/144919\">ChatGPT Deep Research ให้ผู้ใช้งานแบบเสียเงินทุกกลุ่ม</a>แล้ว OpenAI ยังประกาศขยายบริการ ChatGPT แบบคุยเสียง <a href=\"https://www.blognone.com/node/141172\">Advanced Voice</a> ให้กับลูกค้าแบบฟรี พร้อมเพิ่มความสามารถสำหรับลูกค้าแบบเสียเงิน</p>\n<p>โหมดการทำงานคุยเสียง Advanced Voice ใน ChatGPT สำหรับลูกค้าฟรี ใช้โมเดล GPT-4o mini ซึ่งมีต้นทุนที่น้อยกว่า สามารถใช้งานได้แล้วตั้งแต่วันนี้ โดยเป็นรูปแบบพรีวิวที่จำกัดจำนวนใช้งานต่อวัน</p>\n<p>สำหรับลูกค้าเสียเงิน Plus ยังใช้งาน Advanced Voice โดยเลือกโมเดล GPT-4o ได้เหมือนเดิม พร้อม<a href=\"https://www.blognone.com/node/143615\">คุณสมบัติแชร์วิดีโอและหน้าจอ</a> จำนวนใช้งานต่อวันยังจำกัด แต่มากกว่าแบบฟรี 5 เท่า และลูกค้า Pro สามารถใช้งานได้ไม่จำกัด</p>\n<p>ที่มา: <a href=\"https://x.com/OpenAI/status/1894495908366356607\">OpenAI</a></p>\n<p><img src=\"https://www.blognone.com/sites/default/files/externals/e5491443f76827f7e2e3d3844bdcd760.png\" alt=\"\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"036242c8c11dc9b03adc38b0469f281661dbc07107f1265469a2d9ee1002781f","category":"Thai"}