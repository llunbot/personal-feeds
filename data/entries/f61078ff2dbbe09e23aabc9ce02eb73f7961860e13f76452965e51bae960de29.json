{"title":"Backblaze รายงานความทนทานฮาร์ดดิสก์ เพิ่มหมวดดิสก์ขนาดใหญ่ Western Digital นำชัด","link":"https://www.blognone.com/node/139556","date":1714694009000,"content":"<div><div><div><p>Backblaze บริษัทคลาวด์สตอเรจที่เปิดเผยข้อมูลความน่าเชื่อถือของดิสก์ที่นำมาใช้งานเปิดเผยรายงานรอบล่าสุด โดยรอบนี้เน้นไปที่ดิสก์ที่มีความจุขนาดใหญ่กว่า 12TB เนื่องจากเป็นกลุ่มที่บริษัทกำลังนำมาเปลี่ยนทดแทนดิสก์เดิมไปเรื่อยๆ</p>\n<p>ทาง Backblaze เทียบความทนทานของดิสก์ขนาดใหญ่ 3 ความจุ คือ 12TB, 14TB, และ 16TB โดยยกเว้น 22TB เนื่องจากมีเฉพาะ Western Digital รุ่นเดียว</p>\n<ul>\n<li>12TB: นั้น Hitachi ทำได้ดีหลายรุ่น อย่างไรก็ดี Western Digital ที่ซื้อกิจการสตอเรจ Hitachi ไปแล้วเริ่มเปลี่ยนหมายเลขรุ่นเป็นของตัวเอง ทำให้ติดตามได้ยากว่ารุ่นที่ดูแทนทานนั้นเป็นรุ่นไหนของ Western Digital กันแน่</li>\n<li>14TB: Western Digital ทำได้ดีอันตราการเสียต่อไป (annualized failure rate - AFR) อยู่ที่ 0.34% เท่านั้น, Toshiba ก็ทำได้ต่ำกว่า 1% เช่นกัน</li>\n<li>16TB: แทบทุกรุ่นทำได้ดี แต่ Western Digital ทนทานที่สุด</li>\n</ul>\n<p>รายงานฉบับนี้แสดงให้เห็นว่า Western Digital โดยรวมหลายๆ รุ่นนับว่าทนทานกว่าแบรนด์อื่นๆ เทียบกับ<a href=\"https://www.blognone.com/node/78052\">รายงานเมื่อปี 2015 ที่อัตราการเสียสูงสุดในทุกแบรนด์</a></p>\n<p>ที่มา - <a href=\"https://www.backblaze.com/blog/backblaze-drive-stats-for-q1-2024/\">Backblaze</a></p>\n<p><img alt=\"No Description\" src=\"https://www.blognone.com/sites/default/files/externals/9130117b3052b16090289668670f8127.png\" /></p>\n<p><img alt=\"No Description\" src=\"https://www.blognone.com/sites/default/files/externals/fa5fc9b88cc23ede1990cda07f640928.png\" /></p>\n</div></div></div><div><div>Topics: </div><div><div><a href=\"/topics/backblaze\">Backblaze</a></div><div><a href=\"/topics/storage\">Storage</a></div><div><a href=\"/topics/cloud-storage\">Cloud Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f61078ff2dbbe09e23aabc9ce02eb73f7961860e13f76452965e51bae960de29","category":"Thai"}