{"title":"Amazon Prime Video ประกาศแทรกโฆษณาระหว่างการรับชม มีผลปี 2024 ประเทศไทยยังไม่มีผล","link":"https://www.blognone.com/node/135888","date":1695438115000,"content":"<div><div><div><p>Amazon Prime Video ประกาศอย่างเป็นทางการเกี่ยวกับการรับชมสตรีมมิ่งแบบมีโฆษณา ตามแนวทางเดียวกัน <a href=\"https://www.blognone.com/node/130925\">Netflix</a>, <a href=\"https://www.blognone.com/node/129776\">Disney+</a> และสตรีมมิ่งค่ายอื่น ตามที่<a href=\"https://www.blognone.com/node/134226\">มีข่าว</a>ออกมาก่อนหน้านี้ โดยจะเริ่มต้นกับลูกค้าใน สหรัฐอเมริกา สหราชอาณาจักร เยอรมนี แคนาดา ในต้นปี 2024 จากนั้นจะขยายไปยัง ฝรั่งเศส อิตาลี สเปน เม็กซิโก และออสเตรเลียภายในปีเดียวกัน</p>\n<p>Amazon บอกว่าการแสดงโฆษณาแทรกนั้น จะมีปริมาณน้อยกว่าโฆษณาทางโทรทัศน์ปกติ รวมถึงน้อยกว่าสตรีมมิ่งค่ายอื่นที่มีโฆษณาด้วย</p>\n<p>อย่างไรก็ตามวิธีการของ Amazon Prime Video จะต่างจากค่ายอื่น คือไม่ได้ทำแพ็คเกจราคาถูกลงออกมา แต่เพิ่มโฆษณาเข้าไปเลยในแพ็คเกจปัจจุบัน หากลูกค้ายังต้องการรับชมแบบไม่มีโฆษณาต่อไป ก็ต้องจ่ายค่าสมาชิกเพิ่มอีกเล็กน้อย ราคาที่ Amazon ประกาศแล้วของอเมริกาเดิม 14.99 ดอลลาร์ต่อเดือน หากต้องการชมแบบไม่มีโฆษณาต้องจ่ายเพิ่มเดือนละ 2.99 ดอลลาร์ เป็นต้น</p>\n<p>Amazon ให้เหตุผลแบบเดียวกับสตรีมมิ่งทุกค่ายถึงการเพิ่มโฆษณาว่าเพื่อให้บริษัทมีเงินลงทุนด้านการผลิตคอนเทนต์ต่อเนื่อง</p>\n<p>ที่มา: <a href=\"https://www.aboutamazon.com/news/entertainment/prime-video-update-announces-limited-ads\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/743a2f291a91ae435cee0cb114678793.png\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/video-streaming\">Video Streaming</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfb94a6fa67bf9773047f17a43541228e52a990667472f7b58131cefe01c94a2","category":"Thai"}