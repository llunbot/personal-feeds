{"title":"Windows 11 Insider เปิดทดสอบ Copilot คุยกับ AI สั่งงานระบบปฏิบัติการแล้ว","link":"https://www.blognone.com/node/134608","date":1688089154000,"content":"<div><div><div><p>ไมโครซอฟท์เริ่มเปิดทดสอบฟีเจอร์ Windows Copilot หรือการใช้ Generative AI ช่วยสั่งงานต่างๆ ในระบบปฏิบัติการ <a href=\"https://www.blognone.com/node/133970\">ที่เปิดตัวในงาน Build 2023 เมื่อเดือนพฤษภาคม</a></p>\n<p>การทดสอบจำเป็นต้องใช้ Windows 11 Insider Preview Build 23493 (Dev Channel) และจำเป็นต้องล็อกอินบัญชี Microsoft Account หรือ Azure AD ด้วย สิ่งที่เพิ่มเข้ามาคือปุ่ม Copilot บนทาสก์บาร์ที่ใช้ปุ่มลัด WIN+C (<a href=\"https://www.blognone.com/node/134146\">ลาก่อน Cortana</a>) เมื่อกดแล้วจะเห็น sidebar ด้านข้างแบบเดียวกับใน Microsoft Edge แต่ขึ้นมาบนเดสก์ท็อปแทน ซึ่งสามารถ dock ไม่ให้บังหน้าต่างที่เปิดอยู่ได้</p>\n<p>ตัวอย่างคำสั่งที่คุยกับ Windows Copilot ได้คือ</p>\n<ul>\n<li>“Change to dark mode.”</li>\n<li>“Turn on do not disturb.”</li>\n<li>“Take a screenshot”</li>\n<li>“Summarize this website” (Active tab in Microsoft Edge)</li>\n<li>“Write a story about a dog who lives on the moon.”</li>\n<li>“Make me a picture of a serene koi fishpond with lily pads.”</li>\n</ul>\n<p>ไมโครซอฟท์อธิบายว่าฟีเจอร์ชุดแรกของ Windows Copilot ยังไม่ครบตามที่โชว์ในงาน Build 2023 โดยสถาปัตยกรรมของ Copilot รองรับปลั๊กอินเชื่อมต่อกับแอพต่างๆ และตอนนี้ยังเชื่อมต่อกับ Settings แต่ยังไม่เปิดให้เชื่อมกับแอพภายนอก</p>\n<p><img alt=\"No Description\" src=\"https://www.blognone.com/sites/default/files/externals/96e54545f28111b77f61107a5a6292fa.png\" /></p>\n<p><img alt=\"No Description\" src=\"https://www.blognone.com/sites/default/files/externals/458528d57b4b5281eb63c459943590b3.png\" /></p>\n<p>ใน Windows Insider เวอร์ชันนี้ยังเพิ่มหน้า Home ของแอพ Settings แบบใหม่ที่เป็น 2 คอลัมน์และแสดง \"การ์ด\" การตั้งค่าที่ใช้บ่อย ซึ่งจะปรับตามพฤติกรรมของผู้ใช้งานด้วย</p>\n<p><img alt=\"No Description\" src=\"https://www.blognone.com/sites/default/files/externals/0671f96eac3624615054c7407ede7eb9.png\" /></p>\n<p>ของใหม่อื่นๆ ใน Build 23493</p>\n<ul>\n<li><a href=\"https://www.blognone.com/node/133974\">รองรับการแตกไฟล์ .rar .gz, .tar.gz, .tgz, .7z, .tar.bz2</a></li>\n<li>แอพสามารถขอปักหมุด (Pin) ตัวเองในทาสก์บาร์ได้ ผู้ใช้ต้องอนุญาตก่อน</li>\n<li>ปรับหน้าตาของ Volume Mixer ใหม่ เพิ่มปุ่มลัด Win+Ctrl+V</li>\n</ul>\n<p><img alt=\"No Description\" src=\"https://www.blognone.com/sites/default/files/externals/32f63c1d6d773e8d450aa203e9395759.png\" /></p>\n<p><img alt=\"No Description\" src=\"https://www.blognone.com/sites/default/files/externals/b1bf82cb81a455b116fdbba027291ee1.png\" /></p>\n<p>ที่มา - <a href=\"https://blogs.windows.com/windows-insider/2023/06/29/announcing-windows-11-insider-preview-build-23493/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"915ab79e0a015170d1af6b708a5604952ea05b5f449066345564964339c962b4","category":"Thai"}