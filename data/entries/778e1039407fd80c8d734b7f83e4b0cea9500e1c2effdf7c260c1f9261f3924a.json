{"title":"[ไม่ยืนยัน] อเมริกาอาจสั่งบล็อก DeepSeek ขั้นต่ำห้ามอุปกรณ์เจ้าหน้าที่รัฐใช้งาน","link":"https://www.blognone.com/node/145146","date":1741406350000,"content":"<div><div><div><p>The Wall Street Journal อ้างแหล่งข่าวภายในทำเนียบขาว บอกว่าฝ่ายบริหารของประธานาธิบดี Donald Trump กำลังประเมินว่าต้องออกคำสั่งบล็อก DeepSeek ในอุปกรณ์ของรัฐบาลหรือไม่ ด้วยเหตุผลเรื่องความมั่นคง เนื่องจากไม่มีข้อมูลที่ชัดเจนพอจาก DeepSeek ว่าแชทบอตนั้นเก็บข้อมูลอะไรจากผู้ใช้งานไป และพวกเขาสามารถเข้าถึงข้อมูลใดได้บ้าง</p>\n<p>แนวทางเบื้องต้นคือการออกคำสั่งห้ามดาวน์โหลดแอป DeepSeek ในอุปกรณ์ของรัฐบาล แต่หากต้องจำกัดมากกว่านั้น อาจยกระดับไปถึงการแบนแอป DeepSeek จากแอปสโตร์ และจำกัดที่ระดับผู้ให้บริการคลาวด์ในอเมริกา ว่าสามารถให้บริการโมเดล AI ใดของ DeepSeek ได้บ้าง</p>\n<p>ก่อนหน้านี้มีบางหน่วยงาน เช่น <a href=\"https://www.blognone.com/node/144371\">กองทัพเรือสหรัฐ</a> หรือ<a href=\"https://www.blognone.com/node/144461\">รัฐเท็กซัส</a> ที่สั่งห้ามติดตั้ง DeepSeek ในอุปกรณ์ทำงาน</p>\n<p>ที่มา: <a href=\"https://www.wsj.com/tech/u-s-likely-to-ban-chinese-app-deepseek-from-government-devices-09c2b439\">The Wall Street Journal</a></p>\n<p><img src=\"https://www.blognone.com/sites/default/files/externals/8775d6905a034e7d045e2445c66d8bc0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/usa\">USA</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"778e1039407fd80c8d734b7f83e4b0cea9500e1c2effdf7c260c1f9261f3924a","category":"Thai"}