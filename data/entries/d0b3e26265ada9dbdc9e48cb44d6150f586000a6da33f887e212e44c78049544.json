{"title":"ซีอีโอมาเอง Sundar Pichai ถามชุมชน ควรรองรับ MCP หรือไม่","link":"https://www.blognone.com/node/145563","date":1743396703000,"content":"<div><div><div><p>Sundar Pichai ซีอีโอกูเกิลถามชุมชนว่าควรรองรับ MCP หรือไม่ หลังจาก<a href=\"https://www.blognone.com/node/143331\">มาตรฐาน MCP ถูกเสนอโดย Anthropic</a> และ <a href=\"https://www.blognone.com/node/145510\">OpenAI ก็ประกาศรองรับแล้ว</a> ทำให้กูเกิลเป็นผู้พัฒนาปัญญาประดิษฐ์ LLM รายใหญ่รายเดียวที่ยังไม่รองรับ</p>\n<p>เสียงตอบรับของคนส่วนใหญ่ก็ระบุว่าต้องการให้กูเกิลรองรับ MCP กัน ซึ่งก็คาดเดาได้เพราะคนจำนวนมากไม่ต้องการพัฒนาเครื่องมือแยกสำหรับกูเกิลอีกชุด</p>\n<p>Model Context Protocol (MCP) เปิดทางให้นักพัฒนาสามารถสร้างเครื่องมือให้ LLM เรียกใช้งานได้หลากหลาย เช่น การเปิดเอกสารภายใน, หรือการเปิดทางให้ AI เข้าควบคุม ส่งคำสัั่งต่างๆ ตอนนี้นอกจากผู้พัฒนา LLM จะรองรับ MCP ในตัวแล้ว แอปพลิเคชั่นจำนวนมากก็รองรับเช่นกัน เช่น <a href=\"https://docs.cursor.com/context/model-context-protocol\">Cursor</a>, <a href=\"https://docs.cline.bot/mcp-servers/mcp\">CLine</a>, หรือ <a href=\"https://www.microsoft.com/en-us/microsoft-copilot/blog/copilot-studio/introducing-model-context-protocol-mcp-in-copilot-studio-simplified-integration-with-ai-apps-and-agents/\">Copilot ของไมโครซอฟท์</a> ตัวแอปพลิเคชั่นที่มีคนทำ MCP server ออกมาก็<a href=\"https://github.com/modelcontextprotocol/servers\">เพิ่มขึ้นอย่างรวดเร็ว</a></p>\n<p>ที่มา - <a href=\"https://x.com/sundarpichai/status/1906484930957193255\">@sundarpichai</a></p>\n<p><img alt=\"No Description\" src=\"https://www.blognone.com/sites/default/files/externals/559eb11c6807dc3fe54dd5073cb3cfc9.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0b3e26265ada9dbdc9e48cb44d6150f586000a6da33f887e212e44c78049544","category":"Thai"}