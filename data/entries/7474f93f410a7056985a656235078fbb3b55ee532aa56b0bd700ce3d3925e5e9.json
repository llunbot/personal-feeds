{"title":"Windows 11 Insider เริ่มปิดช่องทางติดตั้ง Windows แบบไม่ต่อเน็ต-ไม่มี Microsoft Account","link":"https://www.blognone.com/node/145543","date":1743230578000,"content":"<div><div><div><p>ไมโครซอฟท์ออก Windows 11 Insider Preview Build 26200.5516 (Dev Channel) มีการเปลี่ยนแปลงสำคัญที่เป็นข่าวคือถอดสคริปต์ bypassnro.cmd ที่ถูกใช้เป็นเทคนิคเลี่ยงการติดตั้ง Windows 11 แบบบังคับเชื่อมต่อเน็ต-สร้างบัญชี Microsoft Account กันมานาน</p>\n<p>ไมโครซอฟท์เริ่มบังคับต่อเน็ต-มีบัญชี Microsoft Account ใน Windows 11 version 22H2 แต่ยังพอมีช่องทางหลบเลี่ยงได้ โดยเรียกสคริปต์ bypassnro.cmd ตอนติดตั้ง Windows เพื่อบอกให้ไม่ต้องเชื่อมต่ออินเทอร์เน็ต</p>\n<p>การเปลี่ยนแปลงล่าสุดคือ ไมโครซอฟท์ถอด bypassnro.cmd ออกจากระบบปฏิบัติการแล้ว ด้วยเหตุผลตรงไปตรงมาว่าต้องการให้ผู้ใช้เชื่อมต่อเน็ตและมีบัญชี Microsoft Account หลังติดตั้ง</p>\n<p>การเปลี่ยนแปลงนี้ทำให้การติดตั้ง Windows 11 แบบไม่มีเน็ตทำได้ยากขึ้น แต่ยังไม่หมดทางซะทีเดียว เพราะยังมีช่องทางอื่นๆ เช่น การแก้ regedit เพื่อบังคับ ByPassNRO ยังสามารถทำได้อยู่ (<a href=\"https://www.neowin.net/news/microsoft-makes-it-harder-to-install-windows-11-without-internet-but-it-is-still-possible/\">วิธีการ</a>)</p>\n<p>ที่มา - <a href=\"https://blogs.windows.com/windows-insider/2025/03/28/announcing-windows-11-insider-preview-build-26200-5516-dev-channel/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b50dfc8daa9b26158e3c8f422e0132b4.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7474f93f410a7056985a656235078fbb3b55ee532aa56b0bd700ce3d3925e5e9","category":"Thai"}