{"title":"Black Myth: Wukong คือหนึ่งในผู้เข้าชิง Game of the Year ที่ได้คะแนนน้อยสุดในประวัติศาสตร์","link":"https://www.blognone.com/node/143199","date":1731994277000,"content":"<div><div><div><p>The Game Awards <a href=\"https://www.blognone.com/node/143194\">ประกาศรายชื่อ</a> ผู้เข้าชิงเกมยอดเยี่ยมปี 2024 (Game of the Year) ออกมาแล้วทั้งสิ้น 6 เกม ได้แก่ Astro Bot, Balatro, Black Myth: Wukong, Elden Ring Shadow of the Erdtree, Final Fantasy VII Rebirth, Metaphor: ReFantazio</p>\n<p>ที่น่าสนใจในปีนี้คือ Black Myth: Wukong เกมดังซึ่งมี<a href=\"https://www.blognone.com/node/141843\">ยอดขายถล่มทลาย</a> <strong>เป็นหนึ่งในเกมที่มีคะแนนต่ำสุดที่เข้าชิงรางวัลนี้</strong> นับตั้งแต่เริ่มจัดอันดับในปี 2014</p>\n<p><strong>Black Myth: Wukong ได้คะแนน 81 จาก Metacritic และ 82 จาก Opencritic</strong> ส่วนอีกเกมที่มีคะแนนต่ำ คือ PlayerUnknown's Battlegrounds ที่ได้ 77 คะแนนจาก Opencritic (แต่ก็ได้ 86 คะแนนจาก Metacritic)</p>\n<p>ไม่บ่อยนักที่เกมที่เข้าชิงรางวัลนี้ จะได้ต่ำกว่า 85 คะแนน โดยบรรดาเกมที่เคยเข้าชิงแล้วได้คะแนนใต้ขีดนี้เช่น Middle-earth: Shadow of Mordor (2014), Assassin's Creed Odyssey (2018), Control และ Death Stranding (2019), Ghost of Tsushima (2020), Resident Evil Village (2021) และ Stray (2022) ซึ่งไม่มีเกมไหนชนะรางวัลนี้ได้</p>\n<p>เกมที่ได้คะแนนต่ำที่สุดที่เคยชนะรางวัลนี้คือ Dragon Age: Inquisition <a href=\"https://www.blognone.com/node/63590\">ซึ่งได้รับรางวัลในปี 2014</a> ด้วยคะแนน 85 คะแนน จาก Metacritic และ 88 คะแนน จาก Opencritic</p>\n<p>ที่มา: <a href=\"https://www.polygon.com/game-awards-tga/480950/black-myth-wukong-game-awards-goty-nominee-lowest-rated\">Polygon</a></p>\n<p><img src=\"https://www.blognone.com/sites/default/files/externals/bb992ef723378d8df006901b8ffc3398.jpeg\" alt=\" Wukong\" /></p>\n</div></div></div><div><div>Topics: </div><div><div><a href=\"/topics/black-myth-wukong\">Black Myth: Wukong</a></div><div><a href=\"/topics/the-games-award\">The Games Award</a></div><div><a href=\"/topics/games\">Games</a></div><div><a href=\"/topics/award\">Award</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eaf807651441097340dd1d69ad3a323eddc24814c22b9246bb5d4f032bd05f9","category":"Thai"}