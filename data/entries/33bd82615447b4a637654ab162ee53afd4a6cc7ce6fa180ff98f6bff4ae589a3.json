{"title":"เกาหลีใต้ปรับกูเกิล 1 พันล้านบาท ประเด็นบังคับให้แอปเกมลง Play Store เท่านั้น","link":"https://www.blognone.com/node/133379","date":1681213743000,"content":"<div><div><div><p>หน่วยงานกำกับดูแลการผูกขาดของเกาหลีใต้ Korea Fair Trade Commission (KFTC) ออกคำสั่งปรับกูเกิลเป็นเงิน 4.21 หมื่นล้านวอน (ประมาณ 1 พันล้านบาท) ในข้อหาพยายามผูกขาดตลาดแอปเกมในประเทศ</p>\n<p>โดยข้อกล่าวหานี้มาจากช่วงปี 2016-2018 ระบุว่ากูเกิลพยายามกดดันบริษัทผู้พัฒนาและเผยแพร่เกม ให้นำเกมลงเฉพาะ Play Store เท่านั้น ไม่ให้นำไปลง One Store แพลตฟอร์มแอปบน Android ของกลุ่มบริษัทในเกาหลีใต้ ที่ร่วมลงทุนโดย 3 ผู้ให้บริการเครือข่าย SK Telecom, KT และ LG Uplus ร่วมด้วย Naver บริษัทอินเทอร์เน็ตรายใหญ่</p>\n<p>ในกระบวนการสอบสวน KFTC พบว่ากูเกิลพยายามให้ข้อเสนอกับผู้พัฒนาเกมรายใหญ่ ในบางกรณีเสนอให้นำเกมออกจาก One Store มาอยู่ที่ Play Store เท่านั้น ซึ่งส่งผลให้ One Store จากที่มีส่วนแบ่งระดับ 15-20% ลดลงมาเหลือเพียง 5-10% ขณะที่ Play Store เพิ่มส่วนแบ่งในเกาหลีใต้เป็นระดับ 90-95%</p>\n<p>ก่อนหน้านี้กูเกิลเคยถูกสั่งปรับ 2.07 แสนล้านวอน ข้อหาผูกขาดในเกาหลีใต้เมื่อปี 2021 ใน<a href=\"https://www.blognone.com/node/124742\">ประเด็นกีดกันไม่ให้ผู้ผลิตสมาร์ทโฟน</a>ใช้ Android ปรับแต่งเอง</p>\n<p>ที่มา: <a href=\"https://www.koreaherald.com/view.php?ud=20230411000626\">The Korea Herald</a></p>\n<p><img src=\"https://www.blognone.com/sites/default/files/externals/ba71802c2d275b097434ad3509697bed.png\" alt /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/south-korea\">South Korea</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/mobile-games\">Mobile Games</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33bd82615447b4a637654ab162ee53afd4a6cc7ce6fa180ff98f6bff4ae589a3","category":"Thai"}