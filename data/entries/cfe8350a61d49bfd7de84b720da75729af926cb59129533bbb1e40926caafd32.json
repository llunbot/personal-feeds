{"title":"Cloudflare พบคนร้ายเริ่มโจมตี log4j ตั้งแต่วันที่ 1 ธันวาคม, AWS ออกแพตช์แบบไม่ต้องรีสตาร์ต, ซอฟต์แวร์สแกนในองค์กรออกแล้ว","link":"https://www.blognone.com/node/126285","date":1639377238000,"content":"<div><div><div><p><a href=\"https://www.blognone.com/node/126257\">ช่องโหว่รันโค้ดระยะไกลของ log4j</a> เปิดช่องโหว่เข้าถึงระบบสำคัญๆ จำนวนมากในโลก ตอนนี้มีความพยายามปิดช่องโหว่นี้หลายช่องทางด้วยกัน แต่จุดที่น่ากังวลที่สุดคือ Matthew Prince <a href=\"https://twitter.com/eastdakota/status/1469800951351427073\">ซีอีโอของ Cloudflare ออกมาระบุว่าพบหลักฐานการโจมตีช่องโหว่นี้ตั้งแต่วันที่ 1 ธันวาคมที่ผ่านมา</a> ก่อนการเปิดเผยช่องโหว่ถึง 9 วัน แม้ว่าจะเป็นการโจมตีเฉพาะก็ตาม</p>\n<p>ด้าน <a href=\"https://aws.amazon.com/blogs/opensource/hotpatch-for-apache-log4j/\">AWS ออกแพตช์พิเศษ</a> เพื่อแพตช์โปรเซสที่รันอยู่แบบไม่ต้องรีสตาร์ต (hotpatch) ทำให้สามารถปิดช่องโหวได้ แม้จะรันเซอร์วิสอยู่ก็ตาม โดยรองรับแอปพลิเคชั่นที่ใช้ JDK8 และ JDK11 บนลินุกซ์เท่านั้น</p>\n<p>ทีมงาน <a href=\"https://github.com/fullhunt/log4j-scan\">FullHunt ออกซอฟต์แวร์สแกนเว็บเพื่อตรวจสอบว่ามีช่องโหว่หรือไม่</a> โดยมันจะพยายามยิงข้อมูลทดสอบเข้า HTTP header หลายสิบฟิลด์, ยิง JSON, และ HTTP POST เพื่อยืนยันว่าไม่มีฟิลด์ใดถูก log ด้วย log4j รวมถึงพยายามหลบเลี่ยง Web Application Firewall (WAF) ที่เริ่มเพิ่มกฎตรวจสอบการโจมตีช่องโหว่นี้แล้ว</p>\n<p>ถึงตอนนี้กลุ่มแฮกเกอร์ต่างๆ <a href=\"https://www.bleepingcomputer.com/news/security/hackers-start-pushing-malware-in-worldwide-log4shell-attacks/\">เริ่มสแกนอินเทอร์เน็ตเพื่อหาแอปพลิเคชั่นที่มีช่องโหว่นี้อย่างต่อเนื่อง</a> กลุ่ม DDoS ใช่ช่องโหว่นี้เพื่อหาเครื่องเข้า bot เข้าเครือข่าย หรือบางกลุ่มก็แฮกเพื่อรันซอฟต์แวร์ขุดเงินคริปโต ดังนั้นหากซอฟต์แวร์ที่ใช้งานมีความเสี่ยงควรหาทางปิดความเสี่ยงหรือแพตช์โดยเร็ว</p>\n<p><img src=\"https://www.blognone.com/sites/default/files/externals/74e9deee60d9ac6d7e31b9e773532f06.png\" /></p>\n</div></div></div><div><div>Topics: </div><div><div><a href=\"/topics/log4j\">Log4j</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfe8350a61d49bfd7de84b720da75729af926cb59129533bbb1e40926caafd32","category":"Thai"}