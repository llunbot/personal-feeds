{"title":"Apple ประกาศแผนการลงทุนในสหรัฐอเมริกา วงเงิน 500,000 ล้านดอลลาร์ ในระยะเวลา 4 ปี","link":"https://www.blognone.com/node/144883","date":1740408311000,"content":"<div><div><div><p>แอปเปิลประกาศแผนการลงทุนในสหรัฐอเมริกา ซึ่งระดับแอปเปิลก็จัดชุดใหญ่บนวงเงิน 5 แสนล้านดอลลาร์ ภายในระยะเวลา 4 ปีข้างหน้า โดยแอปเปิลบอกว่าเพื่อรองรับนวัตกรรมใหม่ที่คิดค้นจากอเมริกา โรงงานการผลิตขั้นสูง และโอกาสใหม่ที่มาจากปัญญาประดิษฐ์หรือ AI ซึ่งต้องการแรงงานทักษะฝีมือจำนวนมาก</p>\n<p>แผนการลงทุนมูลค่า 5 แสนล้านดอลลาร์ของแอปเปิลนี้ มีทั้งการสร้างโรงงานการผลิตขั้นสูงในเมืองฮูสตัน รัฐเท็กซัส เพื่อผลิตเซิร์ฟเวอร์ที่ใช้กับ Apple Intelligence แอปเปิลยังเพิ่มเงินสนับสนุในกองทุนการผลิตขั้นสูง สำหรับสถาบันผลิตบุคลากรรุ่นใหม่ที่ตั้งอยู่ในเมืองมิชิแกน รวมทั้งเพิ่มการลงทุนในการวิจัยพัฒนาเพื่อรองรับเทคโนโลยีใหม่รวมทั้งวิศวกรรมซิลิคอน</p>\n<p>นอกจากนี้แอปเปิลจะเพิ่มการลงทุนรองรับทั้ง 50 รัฐ ในด้านต่าง ๆ ทั้งการจ้างงานโดยตรง, การสร้างโครงสร้างพื้นฐานและศูนย์ข้อมูลสำหรับ Apple Intelligence, อาคารสำนักงาน, การผลิตคอนเทนต์ลง Apple TV+ แอปเปิลยังบอกว่าที่ผ่านมาบริษัทเป็นหนึ่งบริษัทเอกชนที่จ่ายภาษีนิติบุคคลสูงมากในอเมริกา เฉพาะปีที่ผ่านมาจ่ายไป 1.9 หมื่นล้านดอลลาร์</p>\n<p>ที่มา: <a href=\"https://www.apple.com/newsroom/2025/02/apple-will-spend-more-than-500-billion-usd-in-the-us-over-the-next-four-years/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/ea0fd37cf25e0e807f34ab954a57fba1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/27139c0e8fad4518605d9179e797279d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5780679e60b0aa15382127b9764a3435.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/investment\">Investment</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c89ead74c246de1c957085e799fbffd44a68bafb3064b5c5f079dae736067c84","category":"Thai"}