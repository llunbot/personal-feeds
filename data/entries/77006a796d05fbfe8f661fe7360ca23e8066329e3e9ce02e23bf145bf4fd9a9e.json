{"title":"วิธีเตรียมตัวสอบเข้าสาธิตธรรมศาสตร์","link":"https://iannnnn.com/2024/3253","date":1730648140000,"content":"<figure><div>\n\n</div></figure>\n\n\n\n<p>ช่วงนี้เป็นช่วงที่โรงเรียนสาธิตแห่งมหาวิทยาลัยธรรมศาสตร์กำลังรับสมัครนักเรียนใหม่ชั้น ม.1 และ ม.4 พอดี</p>\n\n\n\n<p>เรามองย้อนไปปีที่แล้ว ที่เป็นช่วงหัวเลี้ยวหัวต่อของนิทาน ที่เป็นเด็ก ป.6 และต้องหาที่เรียนมัธยม เราก็ไม่ต่างจากผู้ปกครองบ้านอื่นๆ ที่ถ้าเป็นไปได้ ก็จะหาโรงเรียนที่ดีที่สุด (เท่าที่จ่ายไหว) ที่ถูกใจทั้งเด็กเอง และพ่อแม่</p>\n\n\n\n<p>หลังจากไปดูมาหลายที่ ก็พบว่าโรงเรียนสาธิตแห่งมหาวิทยาลัยธรรมศาสตร์นี่เอง ก็เป็นอันดับหนึ่งในดวงใจของบ้านเรา</p>\n\n\n\n<p>พอถึงช่วงสอบเข้า เราก็พอรู้มาว่าโรงเรียนนี้ไม่ได้สอบแบบวิชาการแบบที่เราคุ้ยเคย แต่เป็นระบบยื่นพอร์ตโฟลิโอ เลยลองเสาะหาและถามไถ่รุ่นพี่ ผู้ปกครองบ้านอื่นๆ หรือคุณครูที่รู้จักโรงเรียนนี้ ขอคำปรึกษา และเอามาปรับใช้ จนสามารถสอบเข้าได้สำเร็จ</p>\n\n\n\n<p>เราคุยกับลูกไว้ว่า อยากคืนกำไร–เรียกแบบนี้ได้ไหม งั้นเอาเป็นเรียกว่าขอบคุณแทนละกัน–ขอบคุณความรู้และประสบการณ์ที่ได้มาจากรุ่นพี่ๆ ด้วยการเป็นรุ่นพี่คนนั้นให้รุ่นน้อง</p>\n\n\n\n<p>เราพ่อแม่ลูก (ท้ายคลิปมีเพื่อนลูกด้วย) จึงมาช่วยกันเล่าว่าการจะเตรียมสอบเข้าสาธิตธรรมศาสตร์นั้นต่างจากที่อื่นยังไง อะไรบ้างที่ควรรู้ ต้องเตรียมตัวยังไง และทำไงให้สอบติด</p>\n\n\n\n<p>ทำเสร็จแล้วก็โล่งใจ จึงฝากส่งต่อเรื่องราวให้น้องๆ ได้รู้กันต่อไปจ้ะ</p>\n\n\n\n<p>(เสียงเบาไปนิดนึง ใช้มือถือถ่าย แล้วลืมว่ามีไมค์ติดเสื้อ ต้องขออภัยครับ)</p>\n\n\n\n<figure><img loading=\"lazy\" width=\"1024\" height=\"768\" src=\"https://iannnnn.com/wordpress/wp-content/uploads/2024/11/20231216_124139-1024x768.jpg\" alt=\"\" srcset=\"https://iannnnn.com/wordpress/wp-content/uploads/2024/11/20231216_124139-1024x768.jpg 1024w, https://iannnnn.com/wordpress/wp-content/uploads/2024/11/20231216_124139-300x225.jpg 300w, https://iannnnn.com/wordpress/wp-content/uploads/2024/11/20231216_124139-768x576.jpg 768w, https://iannnnn.com/wordpress/wp-content/uploads/2024/11/20231216_124139-1536x1152.jpg 1536w, https://iannnnn.com/wordpress/wp-content/uploads/2024/11/20231216_124139-2048x1536.jpg 2048w\" /></figure>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"77006a796d05fbfe8f661fe7360ca23e8066329e3e9ce02e23bf145bf4fd9a9e","category":"Thai"}