{"title":"Retool โวยฟีเจอร์ Sync OTP ของ Google Authenticator ปิดทั้งองค์กรไม่ได้","link":"https://www.blognone.com/node/135853","date":1695277757000,"content":"<div><div><div><p>Retool ผู้ให้บริการแพลตฟอร์ม low-code ชื่อดังรายงานถึงเหตุคนร้ายเข้าถึงระบบภายในได้บางส่วน จากการส่งอีเมล phishing หลอกพนักงาน และโทรศัพท์มาขอ OTP โดยปลอมเสียงเป็นพนักงานจนคนร้ายเข้าถึงบัญขี Google ของพนักงานได้</p>\n<p>แต่จุดที่ Retool รายงานคือฟีเจอร์ซิงก์ OTP ของ Google Authenticator ที่<a href=\"https://www.blognone.com/node/133540\">เพิ่งเพิ่มฟีเจอร์ซิงก์ข้ามเครื่องเข้ามาในปีนี้</a> ซึ่ง Retool วิจารณ์ว่าฟีเจอร์แบบนี้ทำให้การล็อกอินแบบหลายปัจจัย กลายเป็นเหลือปัจจัยเดียวคือคนร้ายเข้าถึงบัญชีกูเกิลได้ ก็จะล็อกอินได้ทุกอย่าง</p>\n<p>ทาง Retool เรียกร้องให้กูเกิลปรับการออกแบบใหม่ ลดการสนับสนุนให้คนซิงก์ OTP ขึ้นคลาวด์ หรืออย่างน้อยก็เปิดตัวเลือกให้ผู้ดูแลของบัญชีองค์กรสามารถปิดฟีเจอร์นี้ในองค์กรได้</p>\n<p>ที่มา - <a href=\"https://retool.com/blog/mfa-isnt-mfa/\">Retool</a></p>\n<p><img src=\"https://www.blognone.com/sites/default/files/externals/d2013a117850354fd91126d46ce7dd9a.png\" alt /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/authentication\">Authentication</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"372e4f125218e41c5015ec63627d2b3b5aa6f02e86018387dd1a252a1ed8e019","category":"Thai"}