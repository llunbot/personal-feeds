{"title":"ลดปัญหาซื้อหนังสือซ้ำ Amazon เพิ่มฟีเจอร์ Your Books รวมหมดทั้งหนังสือเล่ม, Kindle, และหนังสือเสียงที่เคยซื้อไว้","link":"https://www.blognone.com/node/137224","date":1702528878000,"content":"<div><div><div><p>Amazon รวมรายชื่อหนังสือที่เคยซื้อไว้จากบริการต่างๆ ของ Amazon เองเข้าเป็นหน้าจอเดียวกัน ได้แก่ Kindle, หนังสือเล่ม, และหนังสือเสียงที่ซื้อจาก Audible</p>\n<p>นอกจากหนังสือที่ซื้อไว้แล้ว หน้าจอใหม่นี้ยังมีหนังสือที่กดไว้ใน Wish List และหนังสือที่เคยยืมจาก Kindle Unlimited มาไว้ด้วย ในหน้าจอนี้ยังมีโหมด Discovery สำหรับแนะนำหนังสือที่ใกล้เคียงกัน สามารถฟิลเตอร์หนังสือที่เคยกดเซฟไว้ได้ว่าสนใจซื้อเล่มไหนเป็นเล่มต่อไป หรือฟิลเตอร์ได้ว่ามีสิทธิ์ผ่านหนังสือเล่มนั้นผ่านบริการ Kindle Unlimited อยู่แล้วหรือเปล่า</p>\n<p>Amazon เองมีรวบรวมหนังสือของตัวเองคือ Goodreads อยู่แล้ว และนักอ่านจำนวนมากก็มักจะรวบรวมรายชื่อหนังสือทั้งหมดอยู่ในนั้น แต่การเปิด Your Books ทำให้นักอ่านเห็นข้อมูลหนังสือที่ตัวเองเคยซื้อทันที ไม่ต้องไปกรอกข้อมูลแยกต่างหากอีกทีหนึ่ง</p>\n<p>ที่มา - <a href=\"https://www.aboutamazon.com/news/books-and-authors/amazon-your-books-feature\">About Amazon</a></p>\n<p><img alt=\"No Description\" src=\"https://www.blognone.com/sites/default/files/externals/e3b8ebbf9eeb6fb6f4e9f4ba8c182443.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/book\">Book</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"670cd8b43e26747217a0f76c4c5ba23e04f41defba4d59a4318f707508efcf9e","category":"Thai"}