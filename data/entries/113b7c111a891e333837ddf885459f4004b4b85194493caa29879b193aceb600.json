{"title":"Cloudflare ไตรมาสล่าสุดเติบโต มีอัตราทำกำไรสูงสุดติดต่อกันเป็นไตรมาสที่ 5","link":"https://www.blognone.com/node/136555","date":1698970897000,"content":"<div><div><div><p>Cloudflare รายงานผลประกอบการของไตรมาสที่ 3 ปี 2023 มีรายได้ 335.6 ล้านดอลลาร์ เพิ่มขึ้น 32% เมื่อเทียบกับไตรมาสเดียวกันในปีก่อน มีกำไรขั้นต้นตามบัญชี GAAP ที่ 257.5 ล้านดอลลาร์ หรือคิดเป็นอัตรากำไร 76.7% สุทธิแล้วขาดทุน 23.5 ล้านดอลลาร์ ขาดทุนน้อยลงเมื่อเทียบกับปีก่อน มีกระแสเงินสดจากการดำเนินงาน 68.1 ล้านดอลลาร์ และมีเงินสดกับสินทรัพย์ที่มีสภาพคล่อง 1,574.3 ล้านดอลลาร์</p>\n<p>Matthew Prince ผู้ร่วมก่อตั้งและซีอีโอ Cloudflare กล่าวว่าผลการดำเนินงานนี้มีความสามารถการทำกำไรเป็นสถิติใหม่ต่อเนื่องติดต่อกันเป็นไตรมาสที่ 5 บริษัทเห็นโอกาสอีกมากใน AI ที่จะนำมาใช้ในการจัดการเวิร์กโหลดบนแพลตฟอร์มต่าง ๆ ภายในสิ้นปี 2024 บริษัทคาดว่า<a href=\"https://www.blognone.com/node/135965\">จะให้บริการ</a> Serverless GPU ได้ครอบคลุมเครือข่ายทั้งหมดทั่วโลก</p>\n<p>Cloudflare มีจำนวนลูกค้าที่จ่ายเงิน 182,027 ราย ในไตรมาส 3/2023 โดยเป็นลูกค้ารายใหญ่ที่จ่ายมากกว่า 100,000 ดอลลาร์ต่อปี 2,558 ราย</p>\n<p>ที่มา: <a href=\"https://cloudflare.net/news/news-details/2023/Cloudflare-Announces-Third-Quarter-2023-Financial-Results/default.aspx\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/dde2e4df4c07a5489ee4fc891bc9e4fa.jpg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"113b7c111a891e333837ddf885459f4004b4b85194493caa29879b193aceb600","category":"Thai"}