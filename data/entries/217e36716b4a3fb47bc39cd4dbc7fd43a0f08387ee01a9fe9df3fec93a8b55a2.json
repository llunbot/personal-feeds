{"title":"Qualcomm ออกชิปเรือธง Snapdragon 8 Elite รุ่นย่อย 7 คอร์ ลดจากปกติ 8 คอร์","link":"https://www.blognone.com/node/144218","date":1737337608000,"content":"<div><div><div><p>Qualcomm ออกรุ่นย่อย (variant) ของชิปเรือธงรุ่นท็อป <a href=\"https://www.blognone.com/node/142695\">Snapdragon 8 Elite</a> มาแบบเงียบๆ โดยมีจำนวนคอร์ลดลงจากปกติ 8 คอร์ เหลือ 7 คอร์ (2 Prime + 5 Performance) หรือลดจำนวน Performance ลง 1 คอร์ ซึ่งน่าจะมาจากการนำชิปที่การผลิตไม่สมบูรณ์แล้วมาปิดการทำงานของคอร์นั่นเอง</p>\n<p>Snapdragon 8 Elite รุ่น 7 คอร์ใช้รหัสรุ่น SM8750-3-AB ให้ต่างจากรุ่นปกติ และคาดว่าจะขายในราคาถูกกว่าชิปรุ่นหลัก เพื่อใช้ในสมาร์ทโฟนรุ่นที่ราคาถูกลงได้</p>\n<p>นอกจากนี้ Qualcomm ยังมีข่าวลือว่าจะออกชิปรุ่น Snapdragon 8s Elite ที่ราคาถูกลงอีก โดยลือกันว่าใช้สูตร 1 Prime + 3 Performance + 4 Efficiency รวมเป็น 8 คอร์ ซึ่งเป็นสูตรเดียวกับ <a href=\"https://www.blognone.com/node/136384\">Snapdragon 8 Gen 3 ของปีที่แล้ว</a></p>\n<p>ที่มา - <a href=\"https://www.qualcomm.com/content/dam/qcomm-martech/dm-assets/documents/Snapdragon-8-Elite-SM8750-3-AB-Product-Brief.pdf\">Qualcomm (PDF)</a>, <a href=\"https://www.androidauthority.com/qualcomm-snapdragon-8-elite-7-core-3517839/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/31981a9924eda518f9de05dcd75796d5.png\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"217e36716b4a3fb47bc39cd4dbc7fd43a0f08387ee01a9fe9df3fec93a8b55a2","category":"Thai"}