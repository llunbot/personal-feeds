{"title":"Garmin เปิดตัวไดฟ์คอมฯ สมาร์ทวอทช์ DESCENT MK3 และ G1 Solar Ocean Edition วางขายในไทยแล้ว","link":"https://www.blognone.com/node/136974","date":1701168660000,"content":"<div><div><div><p>Garmin เปิดตัว ไดฟ์คอมฯ สมาร์ทวอทช์ 2 ซีรีส์ใหม่ชื่อ DESCENT MK3 ที่มาพร้อมเครื่องรับส่งสัญญาณ DESCENT T2 สำหรับนักดำน้ำมือโปรและมือสมัครเล่น ตามด้วย DESCENT G1 Solar Ocean Edition ที่ใช้วัสดุรักษ์โลก โดยยังมีฟีเจอร์ติดตามสุขภาพ การออกกำลังกายรวมถึงฟีเจอร์การเชื่อมต่อ ตอบโจทย์ไลฟ์สไตล์นอกเหนือจากการดำน้ำด้วย</p>\n<p><img alt=\"No Description\" src=\"https://www.blognone.com/sites/default/files/externals/cd063aa2082e8172f8a968b97b3dac32.png\" /></p>\n<p>DESCENT MK3 ซีรี่ส์มีสเปคคร่าว ๆ ดังนี้</p>\n<ul>\n<li>มี 2 รุ่นย่อยได้แก่ MK3 ใช้วัสดุ Stainless Steel และ MK3i ใช้วัสดุ Bronze PVD Titanium</li>\n<li>ดำน้ำได้ลึก 200 เมตร พร้อมเลนส์แซฟไฟร์ทนทานต่อรอยขีดข่วน และปุ่มโลหะป้องกันการรั่วซึม</li>\n<li>มีหน้าปัด 2 ขนาด คือ 43 มม. และ 51 มม. พร้อมตัวเลือก Air Integration ทั้ง 2 ขนาด</li>\n<li>หน้าจอทัชสกรีน AMOLED</li>\n<li>แบตเตอรี่อยุ่ได้นานสูงสุด 66 ชั่วโมงในโหมดดำน้ำ และ 25 วันในโหมดสมาร์ทวอทช์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4e65271abbb8881bdbd110cb70494f87.png\" /></p>\n<p>DESCENT MK3 และ DESCENT T2 Transceiver เมื่อเชื่อมต่อกันจะมีเทคโนโลยีโซนาร์ SubWave ที่อัพเกรดใหม่ทำให้มีฟีเจอร์ใหม่ ๆ ดังนี้</p>\n<ul>\n<li><strong>Diver Assistance</strong> (อัพเดทซอฟต์แวร์ได้เร็ว ๆ นี้) ช่วยให้เหล่านักดำน้ำขอความช่วยเหลือผ่านนาฬิกาได้ทันทีเมื่อเกิดเหตุคับขัน สามารถส่งแจ้งเตือนขอความช่วยเหลือไปยังนักดำน้ำคนอื่นๆ ที่เชื่อมต่อสัญญาณไว้ โดยนักดำน้ำที่เชื่อมต่อในบริเวณใกล้เคียงจะสามารถมองเห็นความลึกและระยะห่างของนักดำน้ำที่ขอความช่วยเหลือ และจะติดตามตำแหน่งเพื่อช่วยเหลือได้</li>\n<li><strong>Diver-to-diver Messaging</strong> หรือการส่งข้อความระหว่างนักดำน้ำ (อัพเดทซอฟต์แวร์ได้เร็วๆ นี้) สามารถรับ-ส่งข้อความที่ตั้งไว้กับนักดำน้ำคนอื่น ๆ ที่เชื่อมต่อสัญญาณกันในระยะห่างไม่เกิน 30 เมตรด้วยเทคโนโลยี SubWave4</li>\n<li><strong>Dive Group Tracking</strong> หรือการติดตามการดำน้ำเป็นกลุ่ม ใช้ระบบ Air Integration ติดตามตำแหน่งนักดำน้ำคนอื่น ๆ ในกลุ่มว่าอยู่ตำแหน่งใด ทั้งยังสามารถดูระยะความลึกและแรงดันถังออกซิเจนของนักดำน้ำที่ใช้ DESCENT T2 Transceiver ได้สูงสุดถึง 8 คน ในระยะห่างไม่เกิน 10 เมตร</li>\n<li><strong>Dive Readiness</strong> หรือคะแนนความพร้อมในการดำน้ำ ซึ่งพิจารณาจากปัจจัยด้านสภาพร่างกาย เช่น การนอนหลับ การออกกำลังกาย ความเครียด และอาการเจ็ตแล็ก หากคะแนนต่ำควรพิจารณาใช้ Conservatism Setting ที่สูงขึ้น หรือเลือกการดำน้ำที่ง่ายขึ้น</li>\n<li><strong>ไฟฉาย LED ในตัว</strong> สำหรับหน้าปัดขนาด 55 มม. พร้อมโหมดไฟกระพริบ (Strobe Mode) ช่วยให้นักดำน้ำมองเห็นได้ดีขึ้นในสภาพแสงน้อย ทั้งใต้น้ำและบนบก</li>\n</ul>\n<p>DESCENT MK3 มีโหมดการดำน้ำหลายโหมด ไม่ว่าจะเป็นการดำน้ำแบบซิงเกิ้ล-ก๊าซ และมัลติ-ก๊าซ (ทั้งอากาศแบบ Nitrox และแบบ Trimix) รวมถึงยังมีโหมด gauge, โหมด apnea, โหมด apnea hunt และโหมด closed-circuit rebreather ที่ผู้สวมใส่สามารถปรับแต่งหน้าจอข้อมูลเพิ่มเติมสำหรับการดำน้ำแต่ละโหมดได้</p>\n<p><img alt=\"No Description\" src=\"https://www.blognone.com/sites/default/files/externals/0e26888eb64da38721380bfb58d954d5.png\" /></p>\n<p>DESCENT G1 Solar – Ocean Edition มีสเปคคร่าว ๆ ดังนี้</p>\n<ul>\n<li>ผลิตด้วยพลาสติกรีไซเคิลจากขยะในท้องทะเล 100%</li>\n<li>เลนส์ระบบพลังงานแสงอาทิตย์ที่ช่วยให้สำรวจโลกใต้น้ำได้ยาวนาน</li>\n<li>หน้าปัดขนาด 45 มม.</li>\n<li>จอภาพขาวดำ</li>\n<li>ทนต่อความร้อน แรงกระแทก มาตรฐานทางทหารของสหรัฐฯ MIL-STD-810</li>\n<li>กันน้ำลึกถึงระดับ 100 เมตร</li>\n<li>แบตเตอรี่ที่มีอายุการใช้งาน 25 ชั่วโมงในโหมดดำน้ำและ 124 วันในโหมดสมาร์ทวอทช์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8116968609703c8eacb21f0be5461df1.png\" /></p>\n<p>DESCENT G1 Solar – Ocean Edition มีฟังก์ชันการใช้งานของไดฟ์คอมฯ ดังนี้</p>\n<ul>\n<li>โหมดการดำน้ำแบบซิงเกิ้ล-ก๊าซ และมัลติ-ก๊าซ (ทั้งอากาศแบบ Nitrox และแบบ Trimix) รวมถึงยังมีโหมด gauge โหมด apnea โหมด apnea hunt และโหมด closed-circuit rebreather</li>\n<li>ติดตามจุดดำลงน้ำและขึ้นจากน้ำด้วยระบบ GPS เหนือผิวน้ำ</li>\n<li>จัดเก็บและรีวิวข้อมูลการดำน้ำได้ถึง 200 ครั้ง สามารถแชร์ผ่านแอป Garmin Dive ได้</li>\n<li>ปรับแต่งหน้าจอและแสดงผลข้อมูลเพิ่มเติมให้เหมาะสมกับโหมดการดำน้ำแต่ละโหมดได้</li>\n<li>นำทางใต้ผืนน้ำได้ง่ายดายด้วยเข็มทิศดำน้ำแบบ 3 แกนในตัว</li>\n<li>ดูข้อมูลน้ำขึ้นน้ำลงในบริเวณใกล้เคียงได้โดยตรงจากนาฬิกาบนข้อมือ</li>\n<li>แอปกีฬาที่มีคำแนะนำมากกว่า 30 รายการในตัว เพื่อแนะนำให้รักษาร่างกายให้ฟิตพร้อมสำหรับการดำน้ำในครั้งถัดไป</li>\n</ul>\n<p>นอกจากนี้สมาร์วอทช์ทั้ง 2 รุ่นมีฟีเจอร์ติดตามและวัดผลด้านสุขภาพมากมาย อาทิ การวัดอัตราการเต้นของหัวใจจากข้อมือ (Wrist-based Heart Rate), คะแนนประสิทธิภาพการนอน (Sleep Score), ความอิ่มตัวออกซิเจนในเลือด (Pulse Ox) และพลังงานร่างกาย (Body Battery) ซึ่งจะช่วยให้เข้าใจภาพรวมของร่างกายมากขึ้น</p>\n<p>DESCENT G1 Solar – Ocean Edition วางขายในราคา 21,990 บาท และ DESCENT MK3 ซีรีส์ ราคาเริ่มต้นที่ 43,990 บาท ส่วน DESCENT T2 Transceiver ราคา 17,990 บาท วางขายแล้ววันนี้ ที่ตัวแทนจำหน่ายอย่างเป็นทางการของ Garmin ทุกสาขา</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smart-watch\">Smart Watch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa9e43ea55f07da59466abb84fe444982478a24e686af53b9ac8e9d7ace1185b","category":"Thai"}