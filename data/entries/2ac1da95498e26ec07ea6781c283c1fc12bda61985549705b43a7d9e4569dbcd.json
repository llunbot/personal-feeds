{"title":"Twitter เริ่มทดสอบแบนเนอร์แจ้งผู้ใช้หากบัญชีถูกล็อกหรือระงับถาวร","link":"https://www.blognone.com/node/123930","date":1627438805000,"content":"<div><div><div><p>Twitter เริ่มทดสอบแสดงแบนเนอร์สำหรับแจ้งเตือนผู้ใช้ที่ทำผิดกฎของบริษัทจนบัญชีถูกล็อกหรือระงับถาวร เพื่อประกาศให้ผู้ใช้รับทราบสถานะของบัญชีตัวเอง</p>\n<p>สำหรับผู้ใช้ Twitter กรณีบัญชีถูกล็อก จะแจ้งผู้ใช้ว่าหลังจากตรวจสอบสอบแล้วพบว่าบัญชีผิดกฎของ Twitter ดังนั้นบัญชีจึงเข้าสู่โหมดอ่านอย่างเดียวชั่วคราว ผู้ใช้ไม่สามารถทวีต, รีทวีต หรือไลค์ได้ ส่วนมากจะได้รับการคืนสถานะเข้าใช้งานเต็มรูปแบบภายใน 1 สัปดาห์ แต่บางกรณีอาจนานกว่านั้น</p>\n<p>ส่วนกรณีบัญชีถูกระงับถาวร Twitter จะแจ้งผู้ใช้ว่าหลังจากตรวจสอบสอบแล้วพบว่าบัญชีผิดกฎของ Twitter ดังนั้นบัญชีจึงเข้าสู่โหมดอ่านอย่างเดียวเป็นการถาวร ผู้ใช้ไม่สามารถทวีต, รีทวีต หรือไลค์ได้ รวมถึงไม่สามารถสร้างบัญชีใหม่ได้ด้วย ถ้าผู้ใช้ยืนยันว่าการโดนแบนไม่ถูกต้อง สามารถยื่นเรื่องได้ พร้อมแนบลิงก์ยื่นเรื่องมาให้ในแบนเนอร์</p>\n<p>โฆษกของ Twitter ระบุว่า ทางแพลตฟอร์มเริ่มทดสอบฟีเจอร์นี้เพราะผู้ใช้แจ้งมาว่ากว่าจะรับทราบว่าบัญชีอยู่ในโหมดอ่านอย่างเดียวก็คือหลังจากพยายามทวีตหรือติดตามบัญชีใหม่เท่านั้น ซึ่งแบนเนอร์นี้จะแสดงเหนือสุดของฟีด ตอนนี้กำลังทดสอบกับผู้ใช้ Twitter ในกลุ่มผู้ใช้บน iOS, Android และเว็บ</p>\n<p>ที่มา - <a href=\"https://www.theverge.com/2021/7/27/22596615/twitter-notice-banner-suspended-locked-testing\">The Verge</a></p>\n<p><img src=\"https://www.blognone.com/sites/default/files/externals/f7fa3064578e7c4c3b16268ee7b1de75.jpeg\" /></p>\n<blockquote><p>Knowing where your account stands is important. We’re testing a new way of letting you know — right when you log in. If your account is locked or suspended, some of you will start seeing a banner making that clear. <a href=\"https://t.co/fOP53keghz\">pic.twitter.com/fOP53keghz</a></p>\n<p>— Twitter Support (@TwitterSupport) <a href=\"https://twitter.com/TwitterSupport/status/1420074309998063619?ref_src=twsrc%5Etfw\">July 27, 2021</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ac1da95498e26ec07ea6781c283c1fc12bda61985549705b43a7d9e4569dbcd","category":"Thai"}