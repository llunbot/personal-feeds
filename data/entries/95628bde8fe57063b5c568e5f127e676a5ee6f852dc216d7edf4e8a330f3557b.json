{"title":"LinkedIn เตรียมนำ \"เกม\" มาให้เล่นบนแพลตฟอร์ม","link":"https://www.blognone.com/node/138741","date":1710645191000,"content":"<div><div><div><p>LinkedIn กำลังทดสอบและยืนยันเกี่ยวกับฟีเจอร์ใหม่นั่นคือ <strong>เกม</strong> ภายในแอป ซึ่งอาจดูแปลกสักหน่อยที่แพลตฟอร์มโซเชียลสำหรับเครือข่ายคนทำงาน-หางาน จะมีเกมอยู่ในนั้น โดยเกมที่ทดสอบตอนนี้ได้แก่เกม Queens, Inference และ Crossclimb ทั้งหมดเป็นเกมแนวพัซเซิล สามารถเล่นและจัดอันดับคะแนนกันได้ในคนทำงานองค์กรเดียวกัน หรือระหว่างองค์กร</p>\n<p>ตัวแทนของ LinkedIn อธิบายว่าฟีเจอร์นี้ยังเป็นการทดสอบ ไม่มีกำหนดเปิดให้ใช้งานทั่วไป โดยแนวทางของเกมนั้นเพื่อเพิ่มความสนุก ความสนิทสนม และเพิ่มเรื่องราวพูดคุยสนทนาระหว่างกัน</p>\n<p>เกมเป็นฟีเจอร์หนึ่งที่แพลตฟอร์มโซเชียลนิยมใช้เพื่อเพิ่มระยะเวลาใช้งานในแอป และทำให้เกิดการสนทนาระหว่างผู้ใช้งานมากขึ้น ที่คนน่าจะคุ้นดีคือเกมบน Facebook ในช่วงเวลาหนึ่ง ซึ่งคราวนี้ก็เป็น LinkedIn ที่จะนำฟีเจอร์แบบนี้มาใส่</p>\n<p>ที่มา: <a href=\"https://techcrunch.com/2024/03/16/linkedin-wants-to-add-gaming-to-its-platform/\">TechCrunch</a></p>\n<p><img src=\"https://www.blognone.com/sites/default/files/externals/ef799f641bf77a7bffe79bc96ac0a453.jpg\" /></p>\n<blockquote><p>BREAKING: <a href=\"https://twitter.com/hashtag/LinkedIn?src=hash&amp;ref_src=twsrc%5Etfw\">#LinkedIn</a> is working on IN-APP GAMES!There are going to be a few different games and companies will be ranked in the games based on the scores of their employees!Pretty cool and fun, in my opinion! <a href=\"https://t.co/hLITqc8aqw\">pic.twitter.com/hLITqc8aqw</a></p>\n<p>— Nima Owji (@nima_owji) <a href=\"https://twitter.com/nima_owji/status/1769016601360146640?ref_src=twsrc%5Etfw\">March 16, 2024</a></p></blockquote>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/social-network\">Social Network</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95628bde8fe57063b5c568e5f127e676a5ee6f852dc216d7edf4e8a330f3557b","category":"Thai"}