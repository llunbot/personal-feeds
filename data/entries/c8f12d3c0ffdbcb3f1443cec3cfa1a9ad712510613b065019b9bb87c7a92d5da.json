{"title":"Intel ประกาศสโลแกนใหม่ \"That’s the power of Intel Inside\" สะท้อนบทบาทที่มากขึ้น","link":"https://www.blognone.com/node/145661","date":1743695606000,"content":"<div><div><div><p>อินเทลประกาศสโลแกนใหม่ของแบรนด์ในงาน Intel Vision 2025 ด้วยประโยค \"That’s the power of Intel Inside\" ซึ่งปรับเพิ่มจากประโยคที่คุ้นเคย \"Intel Inside\" ที่เริ่มใช้มาตั้งแต่ปี 1991</p>\n<p>Brett Hannath หัวหน้าฝ่ายการตลาดของอินเทลอธิบายว่า สโลแกนใหม่นี้มาจากแนวคิดว่า อินเทลได้ช่วยจุดพลังที่ยิ่งใหญ่ออกมา ไม่ว่าจะเป็นพนักงาน ลูกค้า ผู้ใช้งาน ชุมชน ตลอดจนพันธมิตรของบริษัท ซึ่งทั้งหมดก็สะท้อนถึงสิ่งที่อินเทลได้สร้างเช่นกัน</p>\n<p>การปรับสโลแกนนี้ส่วนหนึ่งเป็นเพราะภาพรวมอุตสาหกรรมเทคโนโลยีเปลี่ยนรูปแบบ โดย Intel Inside เป็นการทำแบรนด์ของซีพียูซึ่งเวลานั้นการทำการตลาดมักมาจากฝั่งคนขายคอมพิวเตอร์หรือซอฟต์แวร์ ซึ่งทำให้อินเทลเป็นจุดขายหนึ่งของคอมพิวเตอร์ มาพร้อมสติกเกอร์ติดหน้าเครื่อง และดนตรีประกอบที่เป็นเอกลักษณ์ ส่วนสโลแกนใหม่นี้อินเทลต้องการสื่อสารว่า อินเทลมีส่วนร่วมอยู่ในทุกส่วนของโลกเทคโนโลยีนั่นเอง</p>\n<p>ที่มา: <a href=\"https://newsroom.intel.com/corporate/postcard-from-vision-a-refreshed-intel-brand-takes-center-stage\">อินเทล</a> และ <a href=\"https://www.tomshardware.com/tech-industry/intel-refreshes-iconic-brand-with-thats-the-power-of-intel-inside-campaign\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/d012bf34ff0e80d77d998f7adbc294b4.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/branding\">Branding</a></div><div><a href=\"/topics/marketing\">Marketing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8f12d3c0ffdbcb3f1443cec3cfa1a9ad712510613b065019b9bb87c7a92d5da","category":"Thai"}