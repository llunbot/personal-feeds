{"title":"สิ้นยุคสมัย ไมโครซอฟท์เตรียมถอดฟีเจอร์ Windows Mixed Reality ออกจาก Windows","link":"https://www.blognone.com/node/137349","date":1703170889000,"content":"<div><div><div><p>ไมโครซอฟท์ประกาศปรับสถานะฟีเจอร์ Windows Mixed Reality เข้าเป็นสถานะ \"ล้าสมัย\" (deprecated) และเตรียมถอดออกจากระบบปฏิบัติการ Windows ในอนาคต</p>\n<p>การปรับสถานะฟีเจอร์เป็น deprecated เป็นเรื่องปกติที่เกิดขึ้นอยู่เรื่อยๆ (<a href=\"https://learn.microsoft.com/en-us/windows/whats-new/deprecated-features\">รายชื่อฟีเจอร์ทั้งหมด</a>) ช่วงรอบเดือนที่ผ่านมา ไมโครซอฟท์เพิ่งปรับฟีเจอร์เก่าอย่าง legacy console mode และ Windows speech recognition เป็น deprecated หรือเคสที่ดังหน่อยของปีนี้คือ <a href=\"https://www.blognone.com/node/135559\">WordPad ที่จะถูกแทนที่ด้วย Notepad เวอร์ชันอัพเกรดความสามารถกว่าเดิม</a> รวมถึง <a href=\"https://www.blognone.com/node/136113\">Cortana ที่ถูกถอดออกไปเรียบร้อยแล้ว</a></p>\n<p>อย่างไรก็ตาม การปรับสถานะ Windows Mixed Reality ย่อมถือเป็นสัญญาณว่าไมโครซอฟท์ \"ไม่เอาแล้ว\" ในการผลักดันธุรกิจ Mixed Reality หรือ Virtual Reality หลังจากก่อนหน้านี้เราเห็นธุรกิจ MR/VR ของไมโครซอฟท์ลดความสำคัญลงเรื่อยๆ เช่น <a href=\"https://www.blognone.com/node/128887\">Alex Kipman ผู้สร้าง HoloLens ลาออกในปี 2022</a> และ<a href=\"https://www.blognone.com/node/132592\">แผนก HoloLens ก็ถูกปลดคน</a> โดยทิศทางใหม่ของไมโครซอฟท์คือ<a href=\"https://www.blognone.com/node/137220\">หันไปสนับสนุนแว่น Meta Quest แทน</a></p>\n<p>ที่มา - <a href=\"https://www.theverge.com/2023/12/21/24010787/microsoft-windows-mixed-reality-deprecated\">The Verge</a></p>\n<p><img src=\"https://www.blognone.com/sites/default/files/externals/3c2ba3dea33ff20bc99fb9a4a3cf46be.jpg\" /></p>\n</div></div></div><div><div>Topics: </div><div><div><a href=\"/topics/windows-mixed-reality\">Windows Mixed Reality</a></div><div><a href=\"/topics/microsoft\">Microsoft</a></div><div><a href=\"/topics/virtual-reality\">Virtual Reality</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5781dc2eeffc26f14c232a9c74afbedd3855aea26a6c4dede716cc70fb6bf6a7","category":"Thai"}