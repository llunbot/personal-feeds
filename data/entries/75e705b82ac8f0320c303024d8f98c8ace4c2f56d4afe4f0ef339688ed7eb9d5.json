{"title":"Xiaomi เปิดราคารถยนต์ไฟฟ้า SU7 ในจีน เริ่มต้นที่ 1.1 ล้านบาท ยอมรับว่าเป็นราคาที่ขาดทุน","link":"https://www.blognone.com/node/138987","date":1711789346000,"content":"<div><div><div><p>Xiaomi ประกาศราคาขายของ<a href=\"https://www.blognone.com/node/137417\">รถยนต์ไฟฟ้า Xiaomi SU7</a> อย่างเป็นทางการ โดยรุ่นมาตรฐาน Xiaomi SU7 ราคาในจีน เริ่มต้นที่ 215,900 หยวน หรือประมาณ 1.1 ล้านบาท ซึ่ง Lei Jun ซีอีโอ Xiaomi ก็เปรียบเทียบให้เห็นเลยว่าราคาถูกกว่า Tesla Model 3 ที่ขายในจีนเริ่มต้น 245,900 หยวน และเขายังบอกว่าเทียบสเป็กกันเป็นรายการแล้ว SU7 เหนือกว่า Model 3 มากกว่า 90% มีเพียงไม่กี่ด้านที่ยังด้อยกว่า แต่เชื่อว่าใช้เวลา 3-5 ปี ก็ตามทัน</p>\n<p>Xiaomi เผยว่าคำสั่งซื้อรถยนต์ มีมากกว่า 5 หมื่นคัน ในเวลา 27 นาที ที่เริ่มเปิดให้จอง รถจะเริ่มส่งมอบในเดือนเมษายน</p>\n<p>ส่วน SU7 Max รถยนต์ไฟฟ้าสเป็กระดับบนสูงสุด ที่ Xiaomi ตั้งเป้าแข่งกับ Porsche Taycan ขายเริ่มต้นที่ 299,900 หยวน หรือ 1.5 ล้านบาท ซึ่งด้วยราคาทั้งหมด Lei Jun ยอมรับว่าเป็นราคาขายที่ขาดทุน</p>\n<p>ส่วนแผนการขาย SU7 นอกจีนนั้น Lei Jun บอกว่า ตอนนี้รถจะมีขายเฉพาะจีนก่อน โดยใช้เวลาอีก 2-3 ปี จึงเริ่มมีขายในต่างประเทศ</p>\n<p>ที่มา: <a href=\"https://www.cnbc.com/2024/03/28/xiaomi-releases-electric-car-4k-cheaper-than-teslas-model-3-as-price-wars-heat-up.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/7a4154be248637bb9170393fb1078d65.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/60a0bce906b43fd1c3db196254e6a5cb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/547ed0ebc987d2134a56a0f5f3f31522.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75e705b82ac8f0320c303024d8f98c8ace4c2f56d4afe4f0ef339688ed7eb9d5","category":"Thai"}