{"title":"Linus Tech Tips เผย โดนมัลแวร์หลอกว่าเป็นไฟล์ PDF ขโมย session cookies แอคเคาท์ YouTube","link":"https://www.blognone.com/node/133248","date":1680257997000,"content":"<div><div><div><p>วันที่ 23 มีนาคมที่ผ่านมา ช่อง YouTube สายไอทีชื่อดังอย่าง Linus Tech Tips และช่องในเครือถูกแฮ็ก, ซ่อนวิดีโอ (unlisted) และถูกนำแชนแนลไปไลฟ์วิดีโอ Elon Musk ที่พูดเรื่องคริปโต พร้อม QR สแกมไปยังเว็บสแกมคริปโต</p>\n<p>หลังจากกู้แอคเคาท์กลับมาได้ Linus Sebastian เจ้าของแชนแนล ทำคลิปเล่าว่า ตัวแอคเคาท์มีการใช้งาน 2FA อยู่แล้ว แฮกเกอร์ก็ไม่ได้รหัสผ่านไป แต่สาเหตุที่โดนแฮ็ก เพราะทีมงานไปเปิดไฟล์ PDF ปลอมที่เป็นข้อเสนอสปอนเซอร์ ก่อนที่ตัวเครื่องจะติดมัลแวร์ และถูกขโมย session cookies ของ YouTube ไป</p>\n<p>ขณะเดียวกันช่อง The PC Security ที่ได้รับอีเมลข้อเสนอสปอนเซอร์และไฟล์ PDF คล้ายๆ กัน ทำคลิปอธิบายบอกว่าตัวไฟล์มีขนาด 770MB (เมลที่ติดต่อให้ไปดาวน์โหลดผ่าน Dropbox) เป็นไฟล์ .scr สำหรับ screensaver ซึ่งด้วยขนาดไฟล์ขนาดนี้ Antivirus ไม่น่าสแกนได้อัตโนมัติ แต่ภายในไฟล์เป็น empty space เสียเยอะ</p>\n<p>ที่มา - <a href=\"https://www.youtube.com/watch?v=yGXaAWbzl5A\">Linus Tech Tips</a>, <a href=\"https://www.youtube.com/watch?v=nYdS3FIu3rI\">The PC Security</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/security\">Security</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d69fc067d5c697ea9bec79914f3a0060eaeb835a6ee634075d51bf5a75e51591","category":"Thai"}