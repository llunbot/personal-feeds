{"title":"AMD รายงานผลประกอบการ รายได้ส่วน Data Center เติบโตทำสถิติจากยอดขาย GPU และ EPYC","link":"https://www.blognone.com/node/141154","date":1722375078000,"content":"<div><div><div><p>AMD รายงานผลประกอบการประจำไตรมาสที่ 2 ของปี 2024 มีรายได้รวม 5,835 ล้านดอลลาร์ เพิ่มขึ้น 9% เมื่อเทียบกับไตรมาสเดียวกันในปีก่อน และมีกำไรสุทธิ 265 ล้านดอลลาร์ ตามบัญชี GAAP</p>\n<p>กลุ่มธุรกิจศูนย์ข้อมูล (Data Center) มีการเติบโตสูง รายได้ทำสถิติใหม่ที่ 2,834 ล้านดอลลาร์ เพิ่มขึ้น 115% เป็นผลจากคำสั่งซื้อจีพียูตระกูล <a href=\"https://www.blognone.com/topics/instinct\">Instinct</a> และซีพียู EPYC 4th Gen ที่มากขึ้น, กลุ่มไคลเอนต์ เพิ่มขึ้น 49% เป็น 1,492 ล้านดอลลาร์, กลุ่มเกมมิ่ง ลดลง 59% เป็น 648 ล้านดอลลาร์ และกลุ่ม Embedded รายได้ 861 ล้านดอลลาร์ ลดลง 41%</p>\n<p>Dr. Lisa Su ซีอีโอ AMD กล่าวในช่วงแถลงผลประกอบการว่ายอดขายชิปที่เกี่ยวข้องกับ AI สูงกว่าที่บริษัทคาดไว้ ทำให้บริษัทประเมินยอดขายจีพียูสำหรับศูนย์ข้อมูลปีนี้เพิ่มขึ้นจาก 4 พันล้านดอลลาร์ เป็น 4.5 พันล้านดอลลาร์</p>\n<p>ที่มา: <a href=\"https://ir.amd.com/news-events/press-releases/detail/1209/amd-reports-second-quarter-2024-financial-results\">AMD</a> และ <a href=\"https://www.cnbc.com/2024/07/30/amd-earnings-report-q2-2024.html\">CNBC</a></p>\n<p><img src=\"https://www.blognone.com/sites/default/files/externals/0c0894e9957b9a666a72b059f21820b3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ef7246dcf40ffc520e7d4f304db57a4f.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29004759f43dad2557e8af06ee9302df55ac5013693cea80f909c9acbb3267e8","category":"Thai"}