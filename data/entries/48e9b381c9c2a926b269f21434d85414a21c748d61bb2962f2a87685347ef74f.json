{"title":"ASUS เปิดตัวโน้ตบุ๊กตระกูล Vivobook 4 ตัวพร้อมวางขายในไทย","link":"https://www.blognone.com/node/133773","date":1683724123000,"content":"<div><div><div><p>ภายในงาน <strong>Thincredible</strong> นั้นนอกจาก Asus จะเปิดตัว <strong>Zenbook S 13 OLED</strong> และ <strong>Zenbook Pro 14 OLED</strong> แล้ว ทาง Asus ยังได้เปิดตัวโน้ตบุ๊กในตระกูล <strong>Vivobook</strong> อีก 4 ตัวพร้อมกันภายในงานนี้อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/bf4822b0f69f24b967546d545df0a864.jpg\" /></p>\n<p><strong>Vivobook 14X และ 16X</strong> เป็นโน้ตบุ๊กตัวเครื่องสีดำ (Indie Black) มาพร้อมขนาดจอ 14 นิ้ว และ 16 นิ้วให้เลือกสรรตามการใช้งาน ทั้งสองรุ่นมาพร้อมหน้าจอความละเอียด 1920 x 1200 อัตราส่วน 16:10 สามารถกางบานพับได้มากถึง 180 องศา พร้อม CPU 13th Gen Intel core i5 การ์ดจอ Intel Iris X เหมาะกับการทำงานโปรแกรม Office หรือจัดการสเปรดชีทต่างๆ <strong>ราคาเริ่มต้นที่ 26,990 บาท</strong></p>\n<p><img alt=\"No Description\" src=\"https://www.blognone.com/sites/default/files/externals/356543c263986a5051355134bb84573b.jpg\" /></p>\n<p><strong>ASUS Vivobook S14</strong> เป็นโน้ตบุ๊กที่ครอบคลุมการใช้งานอย่างมีประสิทธิภาพ ด้วยหน้าจอ 14 นิ้ว อัตราส่วนที่ 16:10 มาพร้อม CPU Intel Core i5 H Series ผ่านมาตรฐาน Intel® Evo™ สะดวกทุกการเชื่อมต่อด้วยพอร์ตเชื่อมต่อครบครัน ทั้ง USB Type-A, HDMI, ช่องเชื่อมต่อ Audio 3.5 มม. รวมไปถึง USB Type-C (Thunderbolt 4) 2 ช่อง ด้วยน้ำหนักเครื่อง 1.5 กก. มาพร้อมแบตเตอรี่ขนาด 70Whr ใช้งานได้ตลอดวัน <strong>ราคา 23,990 บาท</strong></p>\n<p><img alt=\"No Description\" src=\"https://www.blognone.com/sites/default/files/externals/8a2397e67ae865d302d4c5e56a90e2b8.jpg\" /></p>\n<p><strong>ASUS Vivobook 13 Slate OLED</strong> โน้ตบุ๊กอเนกประสงค์ 2-in-1 ใช้งานได้หลากหลายสไตล์ สามารถแยกหน้าจอกับคีย์บอร์ดออกเพื่อใช้งานแบบแท็บเล็ตได้ ตัวคีย์บอร์ดออกแบบมาเพื่อให้รองรับการทำงานได้อย่างเต็มประสิทธิภาพ มาพร้อมปากกา ASUS Pen 2.0 รองรับแรงกดได้กว่า 4,096 ระดับ สามารถชาร์จผ่าน USB Type-C ได้ ชาร์จเต็ม 100% ในเวลาเพียง 30 นาที</p>\n<p>หน้าจอ ASUS Lumina OLED ขนาด 13.3 นิ้ว FHD (1920 x 1080) อัตราส่วน 16:9 พร้อมระบบเสียง Dolby Atmos แบบสี่ลำโพง เพิ่มความกว้างช่วงเสียง หมดปัญหาเสียงเพี้ยน พร้อมให้เสียงดังชัดขึ้น 3.5 เท่า ด้วยเทคโนโลยี Smart Amp เมื่อเทียบกับเครื่องเสียงทั่วไป <strong>ราคา 26,990 บาท</strong></p>\n<p>โดย Vivobook ทั้ง 4 รุ่นมาพร้อมกับการรับประกัน 2 ปีเต็ม และการรับประกันอุบัติเหตุ (Perfect Warranty) 1 ปีแรก พร้อมด้วย Windows 11 และ Pre-installed Office Home &amp; Student 2021 พร้อมใช้งาน</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/laptop\">Laptop</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48e9b381c9c2a926b269f21434d85414a21c748d61bb2962f2a87685347ef74f","category":"Thai"}