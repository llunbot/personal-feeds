{"title":"Apple หารือกับหน่วยงานในอินเดีย เพื่อเตรียมให้บริการ Apple Pay ในประเทศ","link":"https://www.blognone.com/node/134511","date":1687514809000,"content":"<div><div><div><p>มีรายงานว่าแอปเปิลได้หารือกับหน่วยงานในอินเดีย ช่วงหลายสัปดาห์ที่ผ่านมา และเตรียมพูดคุยกับ NPCI หน่วยงานที่กำกับดูแลระบบการชำระเงินในประเทศ เพื่อขอเปิดให้บริการ Apple Pay</p>\n<p>รายงานบอกว่าแอปเปิลได้หารือกับธนาคารหลายแห่ง เพื่อให้ Apple Pay เวอร์ชันที่ให้บริการในอินเดีย<a href=\"https://www.blognone.com/node/80090\">รองรับ UPI</a> ระบบธุรกรรมทางการเงินที่เป็นที่นิยมใช้งานที่นั่น และ NPCI ก็เป็นหน่วยงานที่กำกับดูแล UPI นี้ โดยแนวทางที่แอปเปิลต้องการคือให้ผู้ใช้ iPhone ในอินเดียสามารถสแกนคิวอาร์โค้ด และทำธุรกรรมผ่าน UPI ได้เลย</p>\n<p>อินเดียเป็นประเทศที่แอปเปิลพยายามเจาะตลาดมาโดยตลอด การให้บริการ Apple Pay ในประเทศ เป็นหัวข้อที่ผู้บริหารกล่าวถึงมาหลายปีแล้วแต่ก็ยังไม่เกิดขึ้น การขยับล่าสุดคือ<a href=\"https://www.blognone.com/node/133383\">เปิด Apple Store ในอินเดีย</a>เมื่อเดือนเมษายนที่ผ่านมา อย่างไรก็ตามความท้าทายในการให้บริการระบบจ่ายเงินในอินเดีย ก็คือผู้ใช้สมาร์ทโฟนมากกว่า 90% ตอนนี้ใช้ Android</p>\n<p>ที่มา: <a href=\"https://techcrunch.com/2023/06/22/apple-looks-to-resume-talks-for-apple-pay-launch-in-india/\">TechCrunch</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" alt /></p>\n</div></div></div><div><div>Topics: </div><div><div><a href=\"/topics/apple-pay\">Apple Pay</a></div><div><a href=\"/topics/apple\">Apple</a></div><div><a href=\"/topics/india\">India</a></div><div><a href=\"/topics/mobile-payment\">Mobile Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82472744b741142d2e254332d89cb50f3e47e8c8b8b2a8054c2069f251c16e44","category":"Thai"}