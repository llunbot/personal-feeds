{"title":"Elon Musk ทำโพลล์ถามความเห็นว่า Tesla ควรลงทุนใน xAI เป็นเงิน 5 พันล้านดอลลาร์ หรือไม่","link":"https://www.blognone.com/node/141077","date":1721878208000,"content":"<div><div><div><p>Elon Musk ซีอีโอ Tesla โพสต์แบบสอบถามบน X คำถามคือ Tesla ควรลงทุนใน xAI บริษัทปัญญาประดิษฐ์ที่เขาเป็นเจ้าของหรือไม่ โดยเงินลงทุนอยู่ที่ 5 พันล้านดอลลาร์ มูลค่ากิจการเป็นไปตามที่นักลงทุนภายนอกประเมิน</p>\n<p><a href=\"https://x.com/elonmusk/status/1815907844434112999\">ผลของโพลล์</a>ซึ่งมีผู้ร่วมตอบ 958,086 คน 67.9% ตอบว่าควรลงทุน อย่างไรก็ตามแบบสอบถามนี้ไม่ได้เป็นทางการ และ Musk ก็บอกว่าต้องได้รับการอนุมัติจากบอร์ดของ Tesla และผู้ถือหุ้นก่อน ที่ถามแบบนี้ก็เพื่อลองถามดูก่อน</p>\n<p>ก่อนหน้าที่ Musk จะทำโพลล์นี้ มีคนสอบถามเขาในช่วงแถลงผลประกอบการ Tesla ไตรมาสล่าสุดว่าบริษัทมีแผนลงทุนใน xAI หรือไม่ ซึ่ง Musk ตอบว่า Tesla จะได้ประโยชน์หลายอย่างจาก xAI โดยเฉพาะการพัฒนาระบบรถยนต์ไร้คนขับ FSD ที่จะก้าวหน้าได้อีกมาก แต่การลงทุนเรื่องนี้ก็ต้องได้ผู้ถือหุ้นอนุมัติด้วย</p>\n<p>ก่อนหน้านี้มีประเด็นระหว่าง Tesla กับ xAI โดยผู้ถือหุ้น Tesla ได้<a href=\"https://www.blognone.com/node/140414\">ฟ้อง Musk</a> จากการ<a href=\"https://www.blognone.com/node/140155\">นำจีพียู 12,000 ตัวของ Tesla ไปให้ xAI</a> ใช้งานก่อน แล้วค่อยนำล็อตที่ได้รับทีหลังของ xAI ไปคืน</p>\n<p>ที่มา: <a href=\"https://www.cnbc.com/2024/07/24/elon-musk-wants-tesla-to-invest-5-billion-into-his-newest-startup-xai-if-shareholders-approve.html\">CNBC</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/xai\">xAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1997fdc677a8567d65b967cd5163c792879e5ed91f6947b69cc17f180998288","category":"Thai"}