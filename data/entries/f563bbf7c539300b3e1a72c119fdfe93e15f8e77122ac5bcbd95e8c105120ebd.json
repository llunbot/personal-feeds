{"title":"Jack Dorsey เปิดปากวิจารณ์ Elon Musk ทำทุกอย่างแย่ลง ควรยอมจ่ายค่าฉีกสัญญาแทนซื้อ Twitter","link":"https://www.blognone.com/node/133627","date":1682822989000,"content":"<div><div><div><p>หลังจากปิดปากเงียบมานาน ในที่สุด Jack Dorsey ผู้ร่วมก่อตั้งและอดีตซีอีโอ Twitter ผู้ซึ่งเคยบอกว่า <a href=\"https://www.blognone.com/node/128207\">Elon Musk คือคนเดียวที่ผมไว้ใจให้ดูแล Twitter</a> ก็ออกมาวิจารณ์ Elon Musk แล้ว</p>\n<p>Dorsey ไปโพสต์เรื่องนี้ใน <a href=\"https://www.blognone.com/node/132837\">Bluesky บริการตัวใหม่ที่แยกตัวจาก Twitter และเขาเป็นผู้ริเริ่มไอเดีย</a> ตอบคำถามของผู้ใช้อีกคนหนึ่ง โดยแสดงความเห็นว่าหลังจาก Musk ซื้อแล้ว ทุกอย่างแย่ลง (it all went south) แถมยังย้อนไปพูดเรื่องจังหวะการซื้อของ Musk ไม่ดี และสิ่งที่ Musk ทำหลังจากนั้น (ยอมเดินหน้าซื้อต่อ) ก็เป็นความผิดพลาด ควรยอมจ่ายค่าฉีกสัญญาซื้อกิจการเป็นเงิน 1 พันล้านดอลลาร์แทนจะดีกว่า</p>\n<p>อย่างไรก็ตาม Dorsey บอกว่าตอนนี้ทุกอย่างเกิดขึ้นไปแล้ว สิ่งที่พวกเราทำได้คือการสร้างบริการมาทดแทน และเลี่ยงที่จะทำผิดพลาดซ้ำเดิม ซึ่งเขาบอกว่าดีใจที่มีทีม Bluesky (นำโดย Jay Graber) และ<a href=\"https://www.blognone.com/node/132572\">ทีม Nostr บริการโซเชียลกระจายศูนย์อีกตัวหนึ่ง</a></p>\n<p><img alt=\"No Description\" src=\"https://www.blognone.com/sites/default/files/externals/ae91cbfef824d6cb681dfb58b0984732.jpg\" /></p>\n<p>นอกจากนี้ Dorsey ยังวิจารณ์ว่า Twitter ไม่มีโอกาสอยู่รอดในฐานะบริษัทมหาชนในตลาดหลักทรัพย์ ต้องขายให้ใครสักคนอยู่แล้ว ทางเลือกอื่นคือขายให้กองทุนเฮดจ์ฟันด์แล้วออกจากตลาดหลักทรัพย์ ซึ่งมีข้อเสียมากมาย ดังนั้น การขายให้ Elon Musk จึงเป็นทางเลือกเดียวที่เหลืออยู่</p>\n<p><img alt=\"No Description\" src=\"https://www.blognone.com/sites/default/files/externals/edab0accfb19b298744d068ae12af911.jpg\" /></p>\n<p>ที่มา - <a href=\"https://techcrunch.com/2023/04/29/jack-dorsey-thinks-elon-musk-isnt-doing-right-by-twitter/\">TechCrunch</a></p>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/bluesky\">Bluesky</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f563bbf7c539300b3e1a72c119fdfe93e15f8e77122ac5bcbd95e8c105120ebd","category":"Thai"}