{"title":"[ไม่ยืนยัน] สตูดิโอเกมหลายแห่งได้ Nintendo Switch 4K ไปพัฒนาเกมรอแล้ว","link":"https://www.blognone.com/node/125008","date":1632961313000,"content":"<div><div><div><p>Bloomberg อ้างข้อมูลจากพนักงานในบริษัทเกม 11 แห่ง (ที่ระบุชื่อคือ Zynga บริษัทเดียว) ว่ามีชุดพัฒนาของ Nintendo Switch 4K ในครอบครองแล้ว</p>\n<p>ตามข่าวบอกว่านินเทนโดแจก dev kit ของ Switch 4K ให้สตูดิโอเกมมาได้สักพักแล้ว แผนเดิมคือจะออก Switch 4K ปีนี้ แต่มีปัญหาชิ้นส่วนอิเล็กทรอนิกส์ขาดแคลน ทำให้เปลี่ยนใจไปออก <a href=\"https://www.blognone.com/node/123594\">Switch OLED</a> แทน ซึ่งทำให้นักพัฒนากลุ่มที่ได้ Switch 4K เซอร์ไพร์สเช่นกัน</p>\n<p>ข่าวล่าสุดของ Bloomberg ระบุว่า Switch 4K จะออกในช่วงครึ่งหลังของปี 2022 เป็นอย่างเร็ว ส่วนนินเทนโดปฏิเสธข่าวทั้งหมดของ Bloomberg ว่าไม่ถูกต้อง</p>\n<p>ที่มา - <a href=\"https://www.bloomberg.com/news/articles/2021-09-29/nintendo-switch-4k-developers-make-games-for-nonexistent-console\">Bloomberg</a>, <a href=\"https://www.polygon.com/22701181/nintendo-switch-4k-model-release-date-report\">Polygon</a></p>\n<p><img src=\"https://www.blognone.com/sites/default/files/externals/f3a80baec9fd3e26949897b8bb309dce.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b4b6052231e6003476402c585ac5e53c66490eba25c62e12609936e18e433ed","category":"Thai"}