{"title":"กูเกิลเปิดตัว TPU รุ่นที่ 7 Ironwood อัดคลัสเตอร์เต็มได้ 42.5 ExaFLOPS ระบุประสิทธิภาพ TPU ทำให้ขาย Gemini ได้ถูกกว่า OpenAI และ DeepSeek","link":"https://www.blognone.com/node/145753","date":1744205148000,"content":"<div><div><div><p>ที่งาน Google Cloud Next 2025 กูเกิลเปิดตัวชิป TPU Ironwood ชิปปัญญาประดิษฐ์ของกูเกิลเองรุ่นถัดจาก TPU v5p โดยชูประเด็นการเชื่อมต่อระหว่างชิป Inter-Chip Interconnect (ICI) ที่เปิดทางให้สร้างคลัสเตอร์ขนาดใหญ่ระดับเกือบหมื่นชิป</p>\n<p>ตัวชิป TPU Ironwood เองมีพลังประมวลผล 4,614 TeraFLOPS แรงกว่า TPU v5p เกินสิบเท่าตัว (ชาร์ตข้าม Trillium ที่ดีกว่า v5e อยู่ 4.7 เท่าตัว)  แต่ละชิปมาพร้อมแรม HBM ขนาด 192GB แบนวิดท์ 7.4TB/s ประสิทธิภาพต่อพลังงานดีขึ้นกว่า <a href=\"https://www.blognone.com/node/139761\">TPU Trillium</a> สองเท่าตัว</p>\n<p>ลูกค้า Google Cloud สามารถเลือกใช้ Ironwood เป็นคลัสเตอร์ได้สองขนาด คือ 256 ชิป และ 9,216 ชิป อัดเต็มไปถึง  42.5 ExaFLOPS</p>\n<p>ตัว TPU นั้นไม่มีขายขาดนอกคลาวด์ของกูเกิล อย่างไรก็ดีกูเกิลชูประเด็นว่าประสิทธิภาพต่อราคาของ TPU นั้นดีกว่าชิปคู่แข่งมาก ทำให้เมื่อขายบริการ LLM อย่าง Gemini แล้วได้ประสิทธิภาพดีกว่า GPT-4o ของ OpenAI และ DeepSeek-R1 ที่ทั้งสองบริษัทใช้ชิป NVIDIA เป็นหลัก</p>\n<p>ในงานนี้ vLLM ไลบรารีรัน LLM ยอดนิยมประกาศรองรับ TPU อย่างเป็นทางการ ทำให้ตอนนี้ TPU สามารถใช้งานได้กับ PyTorch, JAX, vLLM, และ Keras นอกจากนี้ัยังเพิ่มรันไทม์ Pathways ที่พัฒนาโดย DeepMind สำหรับการฝึกปัญญาประดิษฐ์บนคลัสเตอร์ขนาดใหญ่ให้ได้ประสิทธิภาพสูง ขยายหรือหดคลัสเตอร์เองตามการใช้งาน</p>\n<p>กูเกิลจะเปิดให้ลูกค้าใช้งาน TPU 7 Ironwood ภายในปีนี้</p>\n<p>ที่มา - <a href=\"https://blog.google/products/google-cloud/ironwood-tpu-age-of-inference/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/79f5d46b8f00bba51ee146b1cf191749.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/957bff723b2515593d79b73a53fe8b3c.png\" /></p>\n<p><img alt=\"No Description\" src=\"https://www.blognone.com/sites/default/files/externals/c55b70579c28f34daf87cc87e22d9e23.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/tpu\">TPU</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c281f8ba77eda265f9971c88d1603218f98e336f95f42f312ebe460c70adf7b","category":"Thai"}