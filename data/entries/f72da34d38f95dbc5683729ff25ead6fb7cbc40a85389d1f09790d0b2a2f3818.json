{"title":"Steam Deck เลื่อนวางจำหน่ายจากเดือนธันวาคมนี้ ไปเป็นกุมภาพันธ์ 2022 เพราะปัญหาชิปขาดแคลน","link":"https://www.blognone.com/node/125789","date":1636601957000,"content":"<div><div><div><p><a href=\"https://store.steampowered.com/news/app/1675180/view/3084396982306430712\">Valve ประกาศ</a>ขออภัยผู้สั่งจองเครื่อง Steam Deck โดยระบุว่าต้องเลื่อนกำหนดการจัดส่งเครื่องออกไปเพราะปัญหาซัพพลายเชนโลก ทำให้ขาดแคลนชิ้นส่วนการผลิตจนผลิตตัวเครื่องได้ไม่ทันกำหนดเดิม</p>\n<p>Valve ระบุกำหนดการจัดส่งเครื่องใหม่เป็นเดือนกุมภาพันธ์ 2022 ผู้ที่สั่งจองทั้งหมดจะถูกเลื่อนคิวไปเริ่มในเดือนกุมภาพันธ์โดยเรียงตามคิวเดิม และระบบจะปรับเปลี่ยนกำหนดวันที่คาดว่าจะได้รับของผู้สั่งจองใหม่ตามความเป็นจริง และจะคอยอัพเดตผู้สั่งจองอีกครั้งหากมีอะไรเปลี่ยนแปลง</p>\n<p>เรียกได้ว่าปัญหาชิปขาดแคลนส่งแรงกระแทกไปกระทบแทบจะทุกวงการทั้ง <a href=\"https://www.blognone.com/node/125652\">Nintendo Switch</a>, <a href=\"https://www.blognone.com/node/125385\">Raspberry Pi</a> และแม้แต่ <a href=\"https://www.blognone.com/node/125655\">Apple</a> เอง ก็มีข่าวลือว่าไลน์การผลิตได้รับผลกระทบเช่นกัน ส่วน Valve ก็คงเป็นเหยื่อรายล่าสุดที่โดนปัญหานี้ และยังไม่แน่ชัดว่าปัญหาชิปขาดแคลนครั้งนี้จะคลี่คลายในช่วงไหน</p>\n<p><img src=\"https://www.blognone.com/sites/default/files/externals/2082f08914ab06e839b4ae03cce27f80.png\" /></p>\n<p>ที่มา - <a href=\"https://store.steampowered.com/news/app/1675180/view/3084396982306430712\">Valve</a></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/steam\">Steam</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f72da34d38f95dbc5683729ff25ead6fb7cbc40a85389d1f09790d0b2a2f3818","category":"Thai"}