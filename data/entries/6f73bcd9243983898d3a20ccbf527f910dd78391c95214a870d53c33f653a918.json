{"title":"True Money รองรับสแกนจ่ายเงินผ่านร้านค้า Alipay+ ที่ฮ่องกงได้แล้ว","link":"https://www.blognone.com/node/140952","date":1721303524000,"content":"<div><div><div><p>True Money ผู้ให้บริการทางการเงินแบบดิจิทัล เปิดให้ผู้ใช้งานแกนจ่ายเงินผ่านร้านค้าที่รองรับ Alipay+ ที่ฮ่องกงได้แล้ว โดยนักท่องเที่ยวชาวไทยสามารถสแกนจ่ายที่ร้านค้ากว่า 90% ทั่วฮ่องกง ที่มีสัญลักษณ์ Alipay+ หรือ AlipayHK ซึ่งครอบคลุมทั้งร้านอาหาร, ร้านค้าปลีก, ร้านสะดวกซื้อ และอื่น ๆ ได้</p>\n<p>เพียงแค่เปิดคิวอาร์โค้ดบนแอป True Money เลือกประเทศและสแกนจ่ายโดยไม่ต้องแลกเงินค้างไว้ในบัญชี เพราะระบบจะแปลงเงินบาทในบัญชีตามสกุลและอัตราแลกเปลี่ยนคงที่รายวันตามประเทศที่เลือกให้ใช้จ่ายได้ทันที ไม่มีค่าธรรมเนียมใด ๆ เพิ่มเติม และได้สิทธิพิเศษจาก Alipay+ Rewards ด้วย</p>\n<p>ปัจจุบัน True Money ขยายบริการใช้จ่ายในต่างประเทศครอบคลุมมากกว่า 40 กว่าประเทศทั่วโลกแล้ว เช่น จีน, ญี่ปุ่น, เกาหลีใต้, สิงคโปร์, มาเลเซีย, ออสเตรเลีย, เบลเยี่ยม, เยอรมนี และฝรั่งเศสเป็นต้น เพื่อมอบความสะดวกสบาย และปลอดภัยในการใช้จ่ายให้นักเดินทางในต่างแดนได้โดยไม่ต้องแลกเงิน</p>\n<p>นางสาวมนสินี นาคปนันท์ กรรมการผู้จัดการใหญ่ร่วม ของบริษัท แอสเซนด์ มันนี่ จำกัด เผยว่าฮ่องกงถือเป็นหนึ่งในจุดหมายปลายทางยอดนิยม ที่นักท่องเที่ยวชาวไทยเลือกเดินทางท่องเที่ยว โดยคาดว่าปีนี้ฮ่องกงจะมีนักท่องเที่ยวไทยเดินทางไปไม่น้อยกว่า 5 แสนคน ถือเป็นสถานที่ยอดนิยมอันดับ 2 ของนักท่องเที่ยวจากภูมิภาคเอเชียตะวันออกเฉียงใต้ การเปิดบริการให้คนไทยสามารถใช้จ่ายด้วย True Money ถือเป็นการเสริมสร้างประสบการณ์ท่องเที่ยวที่สะดวก ปลอดภัย และคล่องตัว</p>\n<p><img alt=\"No Description\" src=\"https://www.blognone.com/sites/default/files/externals/2d9f89b08b7153f97570e7708edebb83.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/truemoney\">TrueMoney</a></div><div><a href=\"/topics/true\">True</a></div><div><a href=\"/topics/alipay\">Alipay</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f73bcd9243983898d3a20ccbf527f910dd78391c95214a870d53c33f653a918","category":"Thai"}