{"title":"Excel เพิ่มฟีเจอร์ใหม่ Focus Cell แสดงแถบสีให้เห็นชัดๆ ว่าเซลล์ที่เลือกอยู่ตรงไหน","link":"https://www.blognone.com/node/142470","date":1728483061000,"content":"<div><div><div><p>ไมโครซอฟท์เพิ่มฟีเจอร์เล็กๆ แต่น่าจะเป็นประโยชน์มากให้ Excel มันคือ Focus Cell แสดงแถบสีเขียวให้เห็นเซลล์ที่เราเลือกชัดเจนขึ้น</p>\n<p>เดิมที Excel จะแสดงเฉพาะเส้นขอบสีเขียวเข้มรอบเซลล์ที่เราเลือกเท่านั้น ซึ่งอาจมองหาได้ยาก หากเรามีเซลล์ที่มีข้อมูลจำนวนมากๆ ฟีเจอร์ Focus Cell จะแสดงพื้นหลังสีเขียวทั้งแนวตั้ง (คอลัมน์) และแนวนอน (แถว) ของเซลล์ที่เราเลือกให้เห็นกันชัดๆ ไปเลยว่าเซลล์อยู่ตรงไหน</p>\n<p>ฟีเจอร์ Focus Cell สามารถเปิดปิดได้ในแถบ View และเปลี่ยนสีที่ต้องการไฮไลท์ได้ด้วย ฟีเจอร์นี้เริ่มใช้แล้วใน Excel Beta เวอร์ชัน 2410 และจะทยอยตามมาในเวอร์ชันเสถียรต่อไป ข่าวดีคือ Excel เวอร์ชันเว็บและแมคจะได้ใช้ด้วยเช่นกัน</p>\n<p>ที่มา - <a href=\"https://techcommunity.microsoft.com/t5/microsoft-365-insider-blog/increase-ease-of-navigation-with-focus-cell-in-excel/ba-p/4264531\">Microsoft</a>, <a href=\"https://www.neowin.net/news/microsoft-excel-gets-a-new-feature-to-improve-the-visibility-of-the-active-cell/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/d1d1c18a1a974e0f511a51d68820b29f.png\" /></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/microsoft\">Microsoft</a></div><div><a href=\"/topics/microsoft-office\">Microsoft Office</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4135cade7523c0e5198c1d72310b55b94dd9115421c10b9102f138b7bb228679","category":"Thai"}