{"title":"Embracer ปลดพนักงาน 900 คน คิดเป็น 5% ของทั้งหมด, ไตรมาสล่าสุดยังขาดทุน","link":"https://www.blognone.com/node/136783","date":1700143840000,"content":"<div><div><div><p>Embracer Group เปิดเผยว่าปลดพนักงานออกไปแล้ว 900 คน คิดเป็น 5% ของพนักงานทั้งหมดประมาณ 15,000 คน <a href=\"https://www.blognone.com/node/135889\">ตามแผนการปรับโครงสร้างกิจการที่ประกาศไว้ก่อนหน้านี้</a></p>\n<p><a href=\"https://www.blognone.com/node/134346\">อาการของ Embracer Group เริ่มแย่มาตั้งแต่ช่วงกลางปี</a> ทำให้ต้องปิดสตูดิโอบางส่วน และปลดพนักงานออก</p>\n<p>ซีอีโอ Lars Wingefors ได้กล่าวขอบคุณพนักงานที่ถูกปลดออก บอกว่านี่เป็นสิ่งเจ็บปวด แต่บริษัทก็จะพยายามเต็มที่ในการปรับโครงสร้างกิจการให้แข็งแกร่งขึ้น</p>\n<p>ผลประกอบการไตรมาส 3/2023 ของบริษัทมียอดขายเพิ่มขึ้น 13% โดยไปเติบโตที่ธุรกิจเกมกระดาน (จากบริษัท Asmodee ที่ซื้อมาในปี 2021) โตขึ้น 25%, ธุรกิจความบันเทิงและบริการโตขึ้น 76% ในขณะที่ธุรกิจเกมพีซี-คอนโซล หดลง 5% ภาพรวมบริษัทมีตัวเลขขาดทุนก่อนคิดค่าดอกเบี้ยและภาษี (EBIT) ที่ -836 ล้านโครนาสวีเดน (SEK) หรือคิดเป็น -8% ของรายได้</p>\n<p>ที่มา - <a href=\"https://embracer.com/releases/embracer-group-publishes-interim-report-q2-july-september-2023-net-sales-increased-by-13-to-sek-10831-million/\">Embracer Group</a>, <a href=\"https://www.videogameschronicle.com/news/embracer-confirms-900-employees-were-let-go-in-its-second-quarter/\">VGC</a></p>\n<p><img src=\"https://www.blognone.com/sites/default/files/externals/73bf9ce1f99ed3d8347e9d6bdc17d7bd.png\" /></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21b8cf053883ab32a38e686f5de701520115e08fd9b117995661afa6867dc360","category":"Thai"}