{"title":"กูเกิลถอดฟีเจอร์ประชุมผ่าน Zoom/Meet ออกจากหน้าจอ Nest Hub Max, ยังเหลือ Duo","link":"https://www.blognone.com/node/135829","date":1695174345000,"content":"<div><div><div><p>กูเกิลมีสินค้ากลุ่มหน้าจออัจฉริยะ (Smart Display) แบรนด์ Nest Hub และ Nest Hub Max โดย<a href=\"https://www.blognone.com/node/109653\">รุ่น Max ที่ออกในปี 2019 มีกล้องเว็บแคมด้านหน้า</a> แถมรองรับการคุยวิดีโอคอลล์ผ่านแอพ 3 ตัวได้แก่ <a href=\"https://www.blognone.com/node/117163\">Google Duo, Google Meet</a>, <a href=\"https://www.blognone.com/node/118040\">Zoom</a></p>\n<p>ล่าสุดกูเกิลประกาศถอดฟีเจอร์คุยวิดีโอคอลล์ผ่าน Meet และ Zoom ออกจาก Nest Hub Max ในช่วงสิ้นเดือนกันยายนี้ โดยกูเกิลชี้แจงกับ 9to5google ว่าตัดสินใจถอดฟีเจอร์ที่คนใช้น้อย (underutilized) เพื่อนำทรัพยากรไปพัฒนาฟีเจอร์อื่นของ Google Assistant ต่อไป โดยกูเกิลยังรองรับการคุยวิดีโอคอลล์กับเพื่อน-ครอบครัวผ่าน <a href=\"https://www.blognone.com/node/129656\">Duo/Meet (personal)</a> แบบสร้างห้องเอง แต่ไม่รองรับการกดเข้าห้องประชุมผ่าน meeting code หรือลิงก์จาก Google Meet (work) แล้ว</p>\n<p>ที่มา - <a href=\"https://9to5google.com/2023/09/18/nest-hub-max-google-meet-zoom/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/d97a91a6b5366ce4d09a2b36e5803ad2.jpg\" /></p>\n</div></div></div><div><div>Topics: </div><div><div><a href=\"/topics/nest\">Nest</a></div><div><a href=\"/topics/smart-display\">Smart Display</a></div><div><a href=\"/topics/zoom\">Zoom</a></div><div><a href=\"/topics/google-meet\">Google Meet</a></div><div><a href=\"/topics/duo\">Duo</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f09a36be3446368066de9b2caf39bb5e5d232d333c7ade67a29be68cfdcb5e7","category":"Thai"}