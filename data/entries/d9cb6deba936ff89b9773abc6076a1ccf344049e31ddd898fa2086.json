{"title":"เนเธอร์แลนด์เตรียมยกระดับมาตรการห้ามส่งออกเครื่องจักรผลิตชิปตามแรงกดดันสหรัฐฯ","link":"https://www.blognone.com/node/132988","date":1678685208000,"content":"<div><div><div><p>รัฐบาลเนเธอร์แลนด์ประกาศว่าจะยกระดับมาตรการห้ามส่งออกเครื่องจักรผลิตชิป ตรงตามที่เคย<a href=\"https://www.blognone.com/node/132418\">มีข่าวลือตั้งแต่เดือนมกราคมที่ผ่านมา</a> โดยเงื่อนไขใหม่จะเพิ่มข้อกำหนดกับเทคโนโลยี DUV ซึ่งเป็นเทคโนโลยีผลิตชิปกระแสหลักที่ใช้งานเป็นวงกว้าง ใช้ผลิตชิปที่เทคโนโลยี 220nm จนถึง 38nm</p>\n<p>ก่อนหน้านี้เนเธอร์แลนด์ห้ามส่งออกเครื่องจักรเทคโนโลยี EUV ที่เป็นเทคโนโลยีสูงสุดไปยังประเทศจีนมาก่อนแล้ว ส่งผลให้ ASML ซึ่งเป็นผู้ผลิตเครื่องจักรกลุ่มนี้รายเดียวไม่สามารถส่งมอบเครื่องกลุ่มนี้ให้กับลูกค้าในจีนได้ แต่ก็ยังส่งมอบเครื่อง DUV อยู่อย่างต่อเนื่อง ส่วนกฎระเบียบใหม่จะมีผลจริงก่อนช่วงหน้าร้อนปีนี้ แสดงว่าน่าจะอีกไม่นานนัก</p>\n<p>ตอนนี้ระเบียบจริงยังไม่ออกมาทำให้ยังมีข้อสงสัยอีกมาก เช่น ตัวกฎน่าจะไม่ได้ห้ามส่งออกเครื่องจักรไปยังจีนโดยตรง แต่ต้องขออนุญาตเป็นรอบๆ ไป ซึ่งก็อาจจะมีรายละเอียดปลีกย่อยว่ากรณีไหนได้หรือไม่ได้บ้าง โดยเฉพาะบริษัทผลิตชิปเกาหลีใต้อย่างซัมซุง หรือ SK Hynix ก็มีโรงงานในจีนจำนวนมาก ตลอดจนการซ่อมบำรุงเครื่องจักรที่ขายไปแล้วจะทำได้หรือไม่</p>\n<p>ที่มา - <a href=\"https://www.itnews.com.au/news/netherlands-plans-to-curb-semiconductor-tech-exports-591827\">IT News</a></p>\n<p><img src=\"https://www.blognone.com/sites/default/files/externals/558686925152848259a5f76fa77d038d.jpg\" alt /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/netherlands\">Netherlands</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"d9cb6deba936ff89b9773abc6076a1ccf344049e31ddd898fa2086","category":"Thai"}