{"title":"OpenAI เผยแพร่งานวิจัย ให้โมเดล AI อธิบายผลลัพธ์ให้อีกโมเดลที่ด้อยกว่าเข้าใจได้อย่างถูกต้อง","link":"https://www.blognone.com/node/140933","date":1721265083000,"content":"<div><div><div><p>OpenAI เผยแพร่งานวิจัยในการพัฒนาอัลกอริทึม เพื่อทำให้โมเดล AI ภาษาขนาดใหญ่หรือ LLM พัฒนาความสามารถในการอธิบายสิ่งต่าง ๆ ให้คนอื่นเข้าใจได้ดีขึ้น เรียกวิธีการนี้ว่า <strong>Prover-Verifier Games</strong></p>\n<p>การทำงานนั้นผู้วิจัยใช้โมเดล AI สองโมเดล โมเดลหนึ่งมีประสิทธิภาพสูงกว่าเป็น Prover หรือคนอธิบายคำตอบ และโมเดลที่ประสิทธิภาพน้อยกว่าเป็น Verifier ทำหน้าตรวจสอบความถูกต้องของคำตอบที่ได้รับ หน้าที่ของ Prover คือให้คำตอบที่ทำให้อีกฝ่ายเชื่อว่าถูกต้องที่สุด ส่วน Verifier ต้องตอบว่าคำตอบที่ได้นั้นถูกต้องหรือไม่ ซึ่งหลายกรณีเป็นคำตอบที่มั่ว แต่ Prover ใช้คำอธิบายทำให้ไขว้เขว</p>\n<p>ในงานวิจัยทดสอบโดยใช้ GPT-4 ปรับแต่งความสามารถเป็นสองโมเดล เพื่อตอบคำถามคณิตศาสตร์ระดับโรงเรียน ที่มีคำตอบชัดเจนอยู่แล้ว ซึ่งปรับค่าให้ Prover ตอบถูกต้องอธิบายดี และตอบมั่วโดยให้เหตุผลประกอบหลอก ๆ สำหรับทดสอบ Verifier จากนั้นใช้คนให้คะแนน</p>\n<p>ผลลัพธ์ที่ได้หลังจากเทรนไปอย่างน้อย 4 รอบ พบว่า Verifier ทำงานได้ดีขึ้นเมื่อเจอคำตอบหลอก ส่วน Prover มีความสามารถในการอธิบายด้วยภาษาที่เข้าใจง่ายมากขึ้นเรื่อย ๆ</p>\n<p>OpenAI บอกว่าการทดสอบดังกล่าว เพื่อช่วยแก้ปัญหา LLM ที่ปัจจุบันสามารถตอบคำถามให้ข้อมูลในหัวเรื่องที่ซับซ้อนมากได้ แต่สิ่งสำคัญกว่าคือคนก็ต้องตรวจสอบกลับได้ด้วยว่าคำตอบนี้น่าเชื่อถือหรือไม่ เมื่อใช้ระบบสองโมเดลมาตรวจสอบกัน ก็จะลดขั้นตอนและความเสี่ยงที่มีคนมาเกี่ยวข้องได้</p>\n<p>ที่มา: <a href=\"https://openai.com/index/prover-verifier-games-improve-legibility/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/97022868a1f7e1521def8ca7954ab2b3.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3ccb39deda75edf40a08b595f4bfb69a31f10f73e35b086ff9b626aac06dbce","category":"Thai"}