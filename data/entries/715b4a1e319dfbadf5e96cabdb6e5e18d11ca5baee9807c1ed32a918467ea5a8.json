{"title":"1Password ผู้ทำโปรแกรมจัดการรหัสผ่านระดมทุนเพิ่ม 100 ล้านดอลลาร์ มูลค่าบริษัททะลุ 2 พันล้านดอลลาร์แล้ว","link":"https://www.blognone.com/node/123916","date":1627390531000,"content":"<div><div><div><p>บริษัททำโปรแกรมจัดการรหัสผ่านและข้อมูลสำคัญ 1Password ระดมทุนเพิ่ม 100 ล้านดอลลาร์ นำการระดมทุนโดยบริษัทลงทุน Accel จนตอนนี้  1Password มีมูลค่าบริษัท 2 พันล้านดอลลาร์แล้ว</p>\n<p>ตัวแพลตฟอร์มให้ผู้ใช้จัดเก็บรหัสผ่านได้ และสามารถลงชื่อเข้าใช้บริการออนไลน์ต่างๆ ได้ด้วยการคลิกเพียงครั้งเดียว 1Password ยังสามารถใช้เก็บเอกสารที่เป็นความลับได้ด้วย</p>\n<p>ตั้งแต่ปี 2021 เป็นต้นมา 1Password เปิดตัวโซลูชั่นใหม่หลายอย่าง ทั้ง <a href=\"https://www.blognone.com/node/122175\">Secrets Automation</a> เครื่องมือสำหรับจัดการรหัสผ่านและสิทธิการเข้าถึง สำหรับลูกค้าระดับองค์กร, API ใหม่สำหรับทีมงานด้านความปลอดภัย และ<a href=\"https://www.blognone.com/node/122821\">การเปิดตัวรุ่นลินุกซ์เต็มรูปแบบ</a></p>\n<p>Jeff Shiner ซีอีโอ 1Password เผยว่า มีปัจจัยที่ผลักดันให้บริษัทสนใจการจัดการรหัสผ่านมากขึ้น ตอนนี้ธุรกิจทั้งขนาดใหญ่และขนาดเล็กถูกบังคับให้ต้องทำงานระยะไกล บริษัทส่วนใหญ่ที่เคยชินกับสำนักงานแบบรวมศูนย์ ต้องสนับสนุนอุปกรณ์ให้พนักงานซึ่งอาจใช้งานบนเครือข่ายที่ไม่ปลอดภัย ต้องใช้เครื่องมือ SaaS มากมายเพื่อให้ทำงานต่อได้ ทำให้ต้องใช้รหัสผ่านหลายตัวเพื่อเข้าใช้งาน</p>\n<p><img src=\"https://www.blognone.com/sites/default/files/externals/e8550b434e6cb0aeef87aea33d261488.jpg\" /></p>\n<p>ที่มา - <a href=\"https://venturebeat.com/2021/06/08/can-ai-and-cloud-automation-slash-a-cloud-bill-in-half/\">Venture Beat</a></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/password-manager\">Password Manager</a></div><div><a href=\"/topics/security\">Security</a></div><div><a href=\"/topics/invesment\">Invesment</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"715b4a1e319dfbadf5e96cabdb6e5e18d11ca5baee9807c1ed32a918467ea5a8","category":"Thai"}