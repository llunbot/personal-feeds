{"title":"วุฒิสมาชิกสหรัฐเสนอกฎลดอำนาจ Apple, Google ในการเป็นผู้ควบคุมตลาดแอปพลิเคชั่น","link":"https://www.blognone.com/node/124191","date":1628743586000,"content":"<div><div><div><p>วุฒิสมาชิกสหรัฐ Richard Blumenthal, Marsha Blackburn และ Amy Klobuchar เสนอกฎหมาย Open App Markets Act มีเป้าหมายเพื่อกำกับดูแลตลาดแอปพลิเคชั่น โดยมีเป้าหมายสำคัญคือ Google และ Apple ที่มีอำนาจในการกำหนดเงื่อนไขของตลาดแอป โดยเฉพาะเรื่องการบังคับเงื่อนไขจ่ายเงินในแอป ซึ่งเป็นประเด็นสำคัญที่ทำให้ Apple โดนเพ่งเล็งเรื่องผูกขาดในช่วง 1-2 ปีที่ผ่านมา</p>\n<p>เนื้อหาของ Open App Markets Act มองว่า Google และ Apple ทำตัวเป็นผู้รักษาประตูของตลาดแอปพลิเคชั่น สร้างข้อกำหนดเข้มงวด ปิดช่องทางการแข่งขันและผลักดันภาระราคาไปให้ผู้บริโภค จัดลำดับความสำคัญของแอปในเครือบริษัทตัวเองให้อยู่เหนือแอปภายนอก</p>\n<p>อีกจุดมุ่งหมายของ Open App Markets Act  คือปกป้องสิทธิ์ของนักพัฒนาหากต้องการเสนอการลดราคา ให้นักพัฒนาสามารถนำเสนอประสบการณ์ใหม่ๆ ให้แก่ผู้ใช้งานได้</p>\n<p>หน่วยงานที่ร่วมสนับสนุนการเสนอกฎ Open App Markets Act ได้แก่  Coalition for App Fairness (CAF) จัดตั้งโดย Epic Games, Basecamp, Spotify, Deezer และ Match Group อ่านข้อเสนอของ CAF ย้อนหลังได้ <a href=\"https://www.blognone.com/node/118624\">ที่นี่</a> รวมถึง Electronic Frontier Foundation และ Internet Accountability Project</p>\n<p><img src=\"https://www.blognone.com/sites/default/files/externals/24bea411bf1c2bd2de023eccd16012c5.jpg\" /><em>ภาพจาก <a href=\"https://twitter.com/ProtonMail/status/1309105311219945474\">@ProtonMail</a> ในการเปิดตัว CAF</em></p>\n<p>ที่มา - <a href=\"https://www.engadget.com/bipartisan-open-app-markets-act-introduction-221732872.html?src=rss\">Engadget</a>, <a href=\"https://www.blumenthal.senate.gov/newsroom/press/release/blumenthal-blackburn-and-klobuchar-introduce-bipartisan-antitrust-legislation-to-promote-app-store-competition\">blumenthal.senate.gov/</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/google\">Google</a></div><div><a href=\"/topics/play-store-0\">Play Store</a></div><div><a href=\"/topics/antitrust\">Antitrust</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46b357479a376a4b465c0d706ade81407eeefdd944aa67e104ea548f827cda1a","category":"Thai"}