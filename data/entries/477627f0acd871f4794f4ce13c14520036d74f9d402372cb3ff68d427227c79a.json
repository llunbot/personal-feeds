{"title":"WhatsApp ออกแอปเวอร์ชัน iPad แล้ว - 15 ปี หลังจากเริ่มให้บริการ","link":"https://www.blognone.com/node/146647","date":1748387398000,"content":"<span>WhatsApp ออกแอปเวอร์ชัน iPad แล้ว - 15 ปี หลังจากเริ่มให้บริการ</span>\n\n  <div>\n    <div>Body</div>\n              <div><p>Meta ออกแอป WhatsApp <a href=\"https://apps.apple.com/th/app/whatsapp-messenger/id310633997\">เวอร์ชัน iPad</a> แล้ว ซึ่งเป็นระยะเวลา 15 ปี นับตั้งแต่ WhatsApp ก่อตั้ง รองรับความต้องการผู้ใช้งานที่ต้องการแชทบนจอที่ใหญ่ขึ้น</p>\n<p>WhatsApp บน iPad รองรับความสามารถมัลติทาสก์ของ iPadOS ทั้ง Stage Manage, Split View และ Slide Over ทำให้ผู้ใช้งานสามารถเปิดแอป WhatsApp พร้อมกับการทำงานร่วมกับส่วนอื่นได้พร้อมกัน แอปยังรองรับการใช้งานกับ Magic Keyboard และ Apple Pencil ด้วย</p>\n<p>ทั้งนี้การใช้งาน WhatsApp ต่อหนึ่งบัญชีรองรับสูงสุด 4 อุปกรณ์ โดยแต่ละอุปกรณ์มีกระบวนการเข้ารหัสแยกกัน</p>\n<p>ประกาศนี้ทำให้ WhatsApp เป็นแอปในจักรวาล Meta ตัวล่าสุดที่มีเวอร์ชัน iPad โดยยังมี Threads และ Instagram ที่ไม่มีแอปเวอร์ชัน iPad ออกมา</p>\n<p>ที่มา: <a href=\"https://blog.whatsapp.com/its-here-introducing-whatsapp-for-ipad\">WhatsApp</a> ผ่าน <a href=\"https://www.macrumors.com/2025/05/27/whatsapp-for-ipad-now-available/\">MacRumors</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 28/05/2025 - 06:09</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"477627f0acd871f4794f4ce13c14520036d74f9d402372cb3ff68d427227c79a","category":"Thai"}