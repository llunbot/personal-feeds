{"title":"Horizon Forbidden West เวอร์ชันพีซี ประกาศวันขาย 21 มีนาคม 2024","link":"https://www.blognone.com/node/137882","date":1706236691000,"content":"<div><div><div><p>โซนี่ประกาศวันวางขายเกม Horizon Forbidden West เวอร์ชันพีซี ในวันที่ 21 มีนาคม 2024</p>\n<p><a href=\"https://www.blognone.com/node/135963\">โซนี่ประกาศข่าวมาตั้งแต่ปีที่แล้วว่าจะพอร์ต Horizon Forbidden West ลงพีซีช่วงต้นปี 2024</a> โดยหน้าที่การพอร์ตเป็นของ <a href=\"https://www.blognone.com/node/123534\">Nixxes Software สตูดิโอผู้เชี่ยวชาญเรื่องการพอร์ตเกมที่โซนี่ซื้อมาในปี 2021</a></p>\n<p>เกมเวอร์ชันพีซีจะออกเป็น Horizon Forbidden West Complete Edition รวมภาคหลักและภาคเสริม Burning Shores มาให้เลย ซึ่ง<a href=\"https://www.blognone.com/node/136122\">เวอร์ชัน Complete Edition วางขายบน PS5 ไปก่อนแล้ว</a> สิ่งที่เพิ่มมาในเวอร์ชันพีซี ได้แก่การรองรับจอมอนิเตอร์ ultra-wide สูงสุด 48:9 (ต่อสามจอแนวนอน), รองรับการอัพสเกลภาพ NVIDIA DLSS 3, AMD FSR, Intel XeSS, ปลดล็อคเฟรมเรต, <a href=\"https://www.blognone.com/node/127625\">DirectStorage สำหรับโหลดไฟล์จาก SSD ให้เร็วขึ้น</a>, รองรับอินพุตหลากหลายทั้งเมาส์ คีย์บอร์ด และจอยเกมต่างๆ รวมถึงจอย DualSense ของ PS5 ที่มีฟีเจอร์ haptic feedback</p>\n<p>เกมจะวางขายทั้งบน Steam และ Epic Games ตอนนี้เปิดให้พรีออเดอร์แล้ว</p>\n<p><img alt=\"No Description\" src=\"https://www.blognone.com/sites/default/files/externals/fe0e43e656c91673858a82d08bceed37.jpg\" /></p>\n<p>ที่มา - <a href=\"https://blog.playstation.com/2024/01/25/horizon-forbidden-west-complete-edition-comes-to-pc-on-march-21/\">PlayStation</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a2b39cf1aa084c1dec3e6832e09cbd42651435a35993693cf76030aa7f0aa6c","category":"Thai"}