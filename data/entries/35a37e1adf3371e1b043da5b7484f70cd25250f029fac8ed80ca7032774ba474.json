{"title":"Ant Group ปรับโครงสร้างองค์กร แบ่งธุรกิจเป็นสองส่วน ประธานหมุนเวียนตามวาระ 6 เดือน","link":"https://www.blognone.com/node/143827","date":1735123671000,"content":"<div><div><div><p>Han Xinyi ประธาน Ant Group กลุ่มฟินเทครายใหญ่ ประกาศแผนการปรับโครงสร้างองค์กรรอบใหม่ โดย Han Xinyi จะเป็นซีอีโอของ Ant Group มีผลตั้งแต่ 1 มีนาคม 2025 เป็นต้นไป ซึ่งบริษัทเคยเปิดเผยแผนการส่งต่อตำแหน่งซีอีโอให้เขาก่อนหน้านี้</p>\n<p>รายละเอียดสำคัญของการปรับโครงสร้าง Ant Group รอบนี้คือการกำหนดกลุ่มธุรกิจหลักของบริษัทออกเป็นสองกลุ่ม ได้แก่ กลุ่ม Digital Payment และกลุ่ม Alipay Business</p>\n<p>กลุ่ม Digital Payment จะโฟกัสที่การพัฒนานวัตกรรมบริการจ่ายเงินทั้งออนไลน์และออฟไลน์ใหม่ ๆ ส่วนกลุ่ม Alipay Business จะโฟกัสเฉพาะบริการ Alipay ในส่วนบริการที่เกี่ยวข้อง โฆษณา และการเพิ่มฐานผู้ใช้งาน ซึ่ง Han บอกว่าการแยกส่วนธุรกิจนี้สะท้อนว่า Alipay ได้เข้ามาเป็นส่วนสำคัญของอินเทอร์เน็ตแล้ว</p>\n<p>Ant Group ยังประกาศแผนการบริหารที่ใช้การหมุนเวียนตำแหน่งประธานของทั้ง 2 ส่วนธุรกิจ โดยแต่ละคนจะดำรงตำแหน่งมีวาระ 6 เดือน</p>\n<p>ที่มา: <a href=\"https://www.scmp.com/tech/big-tech/article/3292167/ant-group-splits-alipay-two-business-units-latest-restructuring-move\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/7687145f759b856740149b649b31adab.png\" /></p>\n</div></div></div><div><div>Topics: </div><div><div><a href=\"/topics/ant-group\">Ant Group</a></div><div><a href=\"/topics/ceo\">CEO</a></div><div><a href=\"/topics/management\">Management</a></div><div><a href=\"/topics/fintech\">FinTech</a></div><div><a href=\"/topics/alipay\">Alipay</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35a37e1adf3371e1b043da5b7484f70cd25250f029fac8ed80ca7032774ba474","category":"Thai"}