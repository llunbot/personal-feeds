{"title":"Square Enix รีเมค Romancing SaGa 2: Revenge of the Seven ลงพีซีและคอนโซล","link":"https://www.blognone.com/node/140482","date":1718756525000,"content":"<div><div><div><p>Square Enix ประกาศรีเมคเกม Romancing SaGa 2 ที่ออกเมื่อปี 1993 บนเครื่อง Super Famicom โดยใช้ชื่อภาคใหม่ว่า <strong>Romancing SaGa 2: Revenge of the Seven</strong> ลงเครื่อง Nintendo Switch, PS5, PS4, PC (ไม่มี Xbox) กำหนดขาย 24 ตุลาคม 2024</p>\n<p>Romancing SaGa 2 เป็นเกมที่ขายดีที่สุดในตระกูล Romancing SaGa ทั้งสามภาค เดิมทีทำตลาดเฉพาะญี่ปุ่นเท่านั้น <a href=\"https://www.blognone.com/node/81523\">เกมเพิ่งถูกนำมาแปลภาษาอังกฤษ (อย่างเป็นทางการ) เมื่อปี 2017</a> และวางขายบนสมาร์ทโฟน ส่วนเวอร์ชันใหม่เป็นการรีเมคเต็มรูปแบบ เปลี่ยนกราฟิกเป็น 3D และปรับระบบเกมเพลย์ไปบางส่วน</p>\n<p>เนื้อเรื่องของ Romancing SaGa 2 ผู้เล่นต้องรับบทเป็นจักรพรรดิของอาณาจักร Varennes ที่ส่งต่อตำแหน่งและพลังวิเศษกันรุ่นต่อรุ่น เพื่อทำสงครามกับกลุ่มอดีตฮีโร่ 7 คนที่กลายเป็นฝ่ายชั่วร้าย เป็นการต่อสู้กันหลายชั่วอายุคน</p>\n<p><img alt=\"No Description\" src=\"https://www.blognone.com/sites/default/files/externals/c797a620361db36f5038eefa91f47ca5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fbed95ccf34cf1e66a1a173a5ec2441c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3120c4d67ec68bfdf59c23c0b7f94c3b.jpg\" /></p>\n<p>ระบบเด่นของเกม Romancing SaGa 2 คือ Inheritance System ที่ผู้เล่นสามารถเลือกได้ว่าจะให้ใครเป็นจักรพรรดิองค์ต่อไป หลังจากจักรพรรดิองค์ก่อนเสียชีวิต (Life Point หมด ตายถาวร) หรือบังคับให้สละบัลลังก์ก็ได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/fe0e1e7973c6fd279d8919c880dfe8b4.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9c9cbdd1c7af68717bf395a48347bd24.jpeg\" /></p>\n<p>รูปแบบเกมเพลย์ถูกเปลี่ยนจากระบบ turn-based แบบดั้งเดิมที่ใช้ใน JPRG มาเป็นระบบ timeline ที่แสดงให้เห็นเทิร์นต่อไปทั้งหมด ของทั้งฝั่งเราและฝั่งศัตรู</p>\n<p><img alt=\"No Description\" src=\"https://www.blognone.com/sites/default/files/externals/005bf142f4a11c67f84580cf275d387b.jpeg\" /></p>\n<p>จุดเด่นอีกอย่างของเกมตระกูล SaGa คือระบบซีนาริโอ ที่เนื้อเรื่องจะแปรเปลี่ยนตามการเลือกของผู้เล่น แม้ว่าเนื้อเรื่องภาพใหญ่ยังคงเดิม แต่รายละเอียดในการเล่นแต่ละครั้งจะเปลี่ยนไป</p>\n<p><img alt=\"No Description\" src=\"https://www.blognone.com/sites/default/files/externals/6ddfea4d1efb49785d7e3f21363fa038.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/03b2ca0c6bc50b65825ab7b52dbfad7d.jpeg\" /></p>\n<p>ผู้เล่นยังสามารถพัฒนาเมืองหลวง Avalon วางผังเมือง สร้างสิ่งก่อสร้างต่างๆ เพื่อช่วยพัฒนาอาวุธ คาถาใหม่ๆ ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/967b552f6eb594738b5df5e04566d917.jpeg\" /></p>\n<p>เกมเวอร์ชันนี้ยังปรับค่าความยากได้ 3 ระดับ คือ Casual, Normal, Hard (หรือ Classic ซึ่งเป็นความยากของเกมเวอร์ชันต้นฉบับ ที่ขึ้นชื่อเรื่องยาก)</p>\n<p><img alt=\"No Description\" src=\"https://www.blognone.com/sites/default/files/externals/b4883a8d0904c00ba77b333074c9537f.jpeg\" /></p>\n<p>ที่มา - <a href=\"https://www.square-enix-games.com/en_US/news/romancing-saga-2-revenge-of-the-seven\">Square Enix</a></p>\n</div></div></div><div><div>Topics: </div><div><div><a href=\"/topics/romancing-saga\">Romancing SaGa</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c897e95aa5133e7e2952e6bca65f6f0cf8a0be906015b11e0ea3b11c4483ae43","category":"Thai"}