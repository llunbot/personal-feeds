{"title":"ผู้ก่อตั้ง CD Projekt Red พูดเอง อย่าเสียโฟกัสไปกับเกมแนวอื่น ทำเฉพาะสิ่งที่ตัวเองถนัด","link":"https://www.blognone.com/node/146737","date":1748821336000,"content":"<span>ผู้ก่อตั้ง CD Projekt Red พูดเอง อย่าเสียโฟกัสไปกับเกมแนวอื่น ทำเฉพาะสิ่งที่ตัวเองถนัด</span>\n\n  <div>\n    <div>Body</div>\n              <div><p>Marcin Iwiński ผู้ร่วมก่อตั้งและซีอีโอร่วมของ CD Projekt Red ให้สัมภาษณ์ในรายการตอบคำถาม AnsweRED ของบริษัทเอง ยอมรับว่าบริษัททำผิดพลาดไป ที่สูญเสียโฟกัสไปกับการทำเกมประเภทอื่นที่ไม่ถนัด</p>\n<p>Iwiński บอกว่าแนวคิดการขยับขยายไปทำเกมประเภทอื่นนั้น \"เย้ายวน\" (tempted to do) แต่พวกเราลองแล้ว มันไม่เวิร์ค เราจำเป็นต้องโฟกัสกับสิ่งที่พวกเราทำได้ดี ทุ่มพลัง 100% ไปกับมัน เราจะต้องสร้างเกม RPG แบบโอเพนเวิลด์ เน้นการเล่าเรื่อง คุณภาพระดับ AAA นี่คือตลาดนิชที่เราถนัด เราต้องโฟกัสกับสิ่งนี้</p>\n<p>Iwiński บอกว่าเมื่อสตูดิโอขยายขนาดขึ้นเรื่อยๆ จะเจอแนวทางที่เย้ายวนเต็มไปหมด เราจะเห็นเกมแบบใหม่ๆ ในอินเทอร์เน็ตที่พวกเราเล่นเองแล้วสนุก อยากทำบ้าง แต่เราต้องบอกตัวเองเสมอว่า \"ไม่\" หายใจเข้าลึกๆ แล้วกลับมาในยังสิ่งที่พวกเรากำลังทำอยู่ เพราะถ้าเรากระจายกำลังออกมาเกินไป เราจะทำเกมไม่เสร็จ</p>\n<p>แม้ Iwiński ไม่ได้พูดออกมาตรงๆ แต่ย่อมหมายถึงการขยายไลน์มาทำ <a href=\"https://www.blognone.com/node/131785\">เกมการ์ด Gwent และเกมมือถือ Monster Slayer ที่สุดท้ายประกาศเลิกทำ-หยุดซัพพอร์ตในปี 2023</a> ซึ่งในช่วงเวลานั้น CD Projekt ประสบปัญหามากมายกับการพัฒนา Cyberpunk 2077 ที่ล่าช้าและเจอบั๊กมากมาย ภายหลัง CD Projekt จึงปรับทิศทางใหม่ ปิดเกมที่ไม่ใช่แกนหลัก และโฟกัสเฉพาะแฟรนไชส์ The Witcher กับ Cyberpunk เท่านั้น</p>\n<p>ที่มา - <a href=\"https://www.videogameschronicle.com/news/we-tried-and-it-didnt-work-out-cdpr-co-founder-says-it-shouldnt-stray-from-aaa-open-world-rpgs/\">VGC</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 02/06/2025 - 06:42</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cd5df2b992d09497ea2f21c5bd9889847bf2712c2b0f489ae50ac07186fca84","category":"Thai"}