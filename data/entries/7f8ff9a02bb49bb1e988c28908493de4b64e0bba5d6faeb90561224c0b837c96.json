{"title":"Epic โวย แอปเปิลปฏิเสธแอพ Epic Games Store บน iOS เพราะใช้คำว่า Install บนปุ่ม","link":"https://www.blognone.com/node/140761","date":1720187371000,"content":"<div><div><div><p>สงครามรอบใหม่ระหว่าง Epic Games กับแอปเปิลมาอีกแล้ว หลัง <a href=\"https://www.blognone.com/node/140688\">Epic Games ประกาศทำแอพเวอร์ชัน iOS ในยุโรป</a> โดยอาศัยกฎหมาย DMA ของยุโรป ที่กำหนดให้แอปเปิลต้องยอมให้มีสโตร์อื่นบน iOS</p>\n<p>ล่าสุด Epic ประกาศว่าส่งแอพ Epic Games Store ให้แอปเปิลอนุมัติแล้ว แต่ได้รับการปฏิเสธ ด้วยเหตุผลว่าปุ่ม \"Install\" ภายในแอพของ Epic นั้นเหมือนกับปุ่ม \"Get\" ของ App Store มากเกินไป รวมถึงป้ายคำว่า \"In-app purchases\" ของ Epic กับ \"In-App Purchases\" ของแอปเปิลด้วย (ต่างกันแค่ตัวเล็กใหญ่)</p>\n<p>Epic ระบุว่าใช้คำว่า \"Install\" และ \"In-app purchases\" ที่ใช้กันแพร่หลายในแพลตฟอร์มต่างๆ อยู่แล้ว บริษัทพยายามทำสโตร์ของตัวเองให้ผู้ใช้เข้าใจง่าย การปฏิเสธของแอปเปิลเป็นความพยายามขัดขวาง Epic และละเมิดกฎหมาย DMA อย่างชัดเจน ซึ่งบริษัทได้แจ้งประเด็นนี้ไปยังคณะกรรมการยุโรปแล้ว</p>\n<p>Epic ยังยืนยันว่าจะเปิดบริการสโตร์และเกม Fortnite เวอร์ชัน iOS ในยุโรปภายในอีกไม่กี่เดือนข้างหน้าตามแผนเดิม</p>\n<blockquote><p>1/3 Apple has rejected our Epic Games Store notarization submission twice now, claiming the design and position of Epic’s “Install” button is too similar to Apple's \"Get\" button and that our \"In-app purchases\" label is too similar to the App Store's \"In-App Purchases\" label.</p>\n<p>— Epic Games Newsroom (@EpicNewsroom) <a href=\"https://twitter.com/EpicNewsroom/status/1809179985682325649?ref_src=twsrc%5Etfw\">July 5, 2024</a></p></blockquote>\n<blockquote><p>Status update on our mobile plans:DONE:✅ Submitted the Epic Games Store and Fortnite to Apple for their required notarization process.IN PROGRESS:◻️ Launch! Targeting the next couple months for the store and Fortnite on iOS in the EU.◻️ Bring our games to other mobile…</p>\n<p>— Epic Games Newsroom (@EpicNewsroom) <a href=\"https://twitter.com/EpicNewsroom/status/1806819627181219995?ref_src=twsrc%5Etfw\">June 28, 2024</a></p></blockquote>\n<p><img src=\"https://www.blognone.com/sites/default/files/externals/698ea440f1c6bf94eedc6b1f99681a2f.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/apple\">Apple</a></div><div><a href=\"/topics/ios\">iOS</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f8ff9a02bb49bb1e988c28908493de4b64e0bba5d6faeb90561224c0b837c96","category":"Thai"}