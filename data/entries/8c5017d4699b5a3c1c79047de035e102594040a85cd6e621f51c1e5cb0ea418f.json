{"title":"Remedy ประกาศยกเลิกเกม Codename Kestrel หลังติดอยู่ในช่วงวางคอนเซ็ปมาอย่างต่อเนื่อง","link":"https://www.blognone.com/node/139637","date":1715160995000,"content":"<div><div><div><p>Remedy และ Tencent ตัดสินใจยกเลิกการสร้างเกม Codename Kestrel ได้เผยรายละเอียดว่ามีทีมพัฒนามีขนาดเล็ก และเกมยังอยู่ในช่วงต้นของการวางคอนเซ็ปเท่านั้น โดย Remedy เป็นผู้พัฒนาเกม และออกทุนสร้างร่วมกับ Tencent และให้ Tencent เป็นผู้จัดจำหน่าย (เหมือนกับ Alan Wake 2 ที่มี Epic Games Publishing เป็นผู้จัดจำหน่าย)</p>\n<p>การยกเลิกการสร้างเกมดังกล่าวทำให้ Remedy กลับมาโฟกัสที่เกมอื่น ๆ ที่สตูดิโอกำลังพัฒนาอยู่ได้ดียิ่งขึ้น โดยจะทีมงานที่พัฒนา Kestrel จะถูกย้ายไปยังโปรเจ็กต์เกมอื่น ๆ ของ Remedy ซึ่งทำให้จำนวนนักพัฒนาใหม่ ๆ ที่สตูดิโอประกาศรับสมัครจะมีความต้องการลดลง</p>\n<p>Tero Virtala ซีอีโอของ Remedy กล่าวว่าตัดสินใจยกเลิกการสร้างเพื่อผลประโยชน์ของ Remedy ในวงกว้าง พร้อมชมทีมสร้าง Codename Kestrel ว่าทำงานได้ดีและให้การเรียนรู้ที่มีคุณค่าแก่สตูดิโอ และขอบคุณ Tencent ที่ร่วมมือ และสนับสนุนพวกเขามาจนถึงตอนนี้</p>\n<p>Codename Kestrel ก่อนหน้านี้ใช้ชื่อว่า <a href=\"https://www.blognone.com/node/126479\">Codenamed Vanguard</a> ถูกวางให้เป็นเกมแนว co-operative PvE ใช้เอนจิน Unreal และจะเปิดให้เล่นแบบ free-to-play ทั้งบนพีซีและคอนโซล ประกาศเริ่มพัฒนาเมื่อปลายปี 2021 และถูกเปลี่ยนชื่อเป็น Kestrel และเริ่มพัฒนาใหม่ทั้งหมดเมื่อเดือนพฤศจิกายนปี 2023 ที่ผ่านมา</p>\n<p><em>ภาพประกอบจากเกม Control</em><br />\n<img src=\"https://www.blognone.com/sites/default/files/externals/733ca8dc6b184abbf2908bd2145d9fb2.jpg\" /></p>\n<p>ที่มา - <a href=\"https://investors.remedygames.com/announcements/remedy-entertainment-plc-codename-kestrel-cancelled-as-remedy-focuses-on-existing-franchises/\">Remedy</a></p>\n</div></div></div><div><div>Topics: </div><div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c5017d4699b5a3c1c79047de035e102594040a85cd6e621f51c1e5cb0ea418f","category":"Thai"}