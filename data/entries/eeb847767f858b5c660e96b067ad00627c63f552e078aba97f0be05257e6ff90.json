{"title":"แผนธุรกิจ AIS Business: เป็นโครงสร้างพื้นฐานให้ธุรกิจไทยแข่งขัน, เปิดตัวศูนย์ AIS EEC","link":"https://www.blognone.com/node/140695","date":1719905761000,"content":"<div><div><div><p>AIS Business เปิดเผยแผนธุรกิจปี 2024-2025 ด้วยการนำโครงสร้างพื้นฐานและโครงข่ายอัจฉริยะ ช่วยส่งเสริมและติดสปีดให้การทำงานขององค์กรภาคธุรกิจและภาคอุตสาหกรรม ช่วยหนุนขีดความสามารถและความได้เปรียบทางการแข่งขันให้ประเทศ ภายใต้แนวคิด AIS Business Digital Evolution: Sustainable Business for a Sustainable Nation</p>\n<p><img alt=\"No Description\" src=\"https://www.blognone.com/sites/default/files/externals/ba837d1c91bdddba92d0dcb927e81983.jpeg\" /></p>\n<p>AIS Business เผยว่าพร้อมสนับสนุนการขับเคลื่อนนโยบายด้านอุตสาหกรรมและเศรษฐกิจดิจิทัลของประเทศ ผ่านการทำงานร่วมกับพาร์ทเนอร์ชั้นนำระดับโลกและหน่วยงานหลักด้านนวัตกรรม รวมไปถึงสถาบันการศึกษา ทั้งภาครัฐและเอกชน ผ่าน 5 ขุมพลังด้านดิจิทัล ประกอบด้วย</p>\n<ul>\n<li><strong>5G Ecosystem ขุมพลัง 5G อัจฉริยะ</strong>  จากศักยภาพและคลื่นความถี่ซึ่งมีมากที่สุด มีหลากหลายบริการทั้ง Network Slicing,  Private Network หรือ Paragon Platform แพลตฟอร์มที่รวบรวม 5G  โซลูชัน อาทิ  5G Network Orchestrator, MEC, Edge, Cloud,  Application Ecosystem ที่ปัจจุบันมีหลายองค์กรเริ่มใช้งานจริงแล้ว เช่น โรงงาน Midea Smart Factory, Mitsubishi Electric, Schneider Electric และ AI and Robotics Ventures</li>\n<li><strong>Intelligent Network and Infrastructure</strong> ขุมพลังแห่งโครงสร้างพื้นฐานอัจฉริยะ ตั้งแต่ On-Premise Cloud ไปจนถึงระดับไฮเปอร์สเกล นอกจากนี้ ยังพร้อมแล้วที่จะให้องค์กรต่างๆ สามารถแสดงความจำนงการใช้บริการ ศูนย์ GSA ดาต้าเซ็นเตอร์ จากความร่วมมือของ Gulf, Singtel และ AIS ขนาดกว่า 20 เมกะวัตต์ ที่มุ่งนำเทคโนโลยีล้ำสมัย จากพลังงานสะอาด ได้แล้ว ก่อนเตรียมเปิดให้บริการเต็มรูปแบบในปี 2025</li>\n<li><strong>AI and Data Analytics</strong> ขุมพลังแห่งปัญญาประดิษฐ์เพื่อการวิเคราะห์ข้อมูลเชิงลึก พร้อมเปิดตัว <a href=\"https://www.blognone.com/node/139037\">Analytic X</a> บริการวิเคราะห์ข้อมูลเชิงลึก (Data Insight) ที่ช่วยให้องค์กรธุรกิจสามารถนำข้อมูลไปปรับใช้ในการวางกลยุทธ์และสร้างโอกาสทางธุรกิจได้อย่างตรงจุด</li>\n<li><strong>Digital Platform and APIs</strong> ขุมพลังแห่งการเชื่อมต่อได้อย่างรวดเร็วและมีประสิทธิภาพ ผ่านแพลตฟอร์มอย่าง AIS Open APIs และ AIS  CPaaS – Communication Platform as a service แพลตฟอร์มการสื่อสารในรูปแบบบนคลาวด์ โดยตอนนี้ ไปรษณีย์ไทย ได้เลือกใช้บริการนี้เป็นช่องทางการสื่อสารระหว่างบุรุษไปรษณีย์กับผู้รับ ผ่านระบบสมาร์ทคอล</li>\n<li><strong>Industry Transformation</strong> ขุมพลังการยกระดับภาคอุตสาหกรรม เพื่อสนับสนุนให้มีการนำเทคโนโลยีดิจิทัลไปทรานสฟอร์มองค์กร ไม่ว่าจะกลุ่มอุตสาหกรรมการผลิต, ธุรกิจขนส่งและโลจิสติกส์, ธุรกิจอสังหาริมทรัพย์และค้าปลีก, ธุรกิจ SME, องค์กรสาธารณะและภาครัฐ โดยเฉพาะอุตสาหกรรมในเขตพื้นที่ EEC จึงเป็นที่มาของการทำงานอย่างใกล้ชิดกับหน่วยงานที่เกี่ยวข้องอย่างต่อเนื่อง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5f75551f9c59354a173a7c4fa0ae55e3.jpeg\" /></p>\n<p>นอกจากนี้ AIS Business ยังเปิดตัว AIS EEC - Evolution Experience Center หรือ ศูนย์นวัตกรรมดิจิทัลเพื่อธุรกิจ AIS EEC แห่งแรกที่ตั้งอยู่ในพื้นที่ EEC เขตเศรษฐกิจพิเศษภาคตะวันออก โดยตั้งเป้าเป็นศูนย์กลาง การเรียนรู้เทคโนโลยีโครงสร้างดิจิทัล 5G และ Platform โดยตั้งเป้ายกระดับทักษะด้านดิจิทัลให้กับบุคลากรและแรงงาน ผ่านการทำงานร่วมกับคณะทำงานด้านการพัฒนาบุคลากรใน EEC HDC ทั้ง 8 ศูนย์คือ</p>\n<ul>\n<li>ศูนย์ความเป็นเลิศด้าน Automation</li>\n<li>ศูนย์ความเป็นเลิศด้านการท่องเที่ยว</li>\n<li>ศูนย์ความเป็นเลิศด้านยานยนต์ไฟฟ้า</li>\n<li>ศูนย์ความเป็นเลิศด้านพาณิชย์นาวี</li>\n<li>ศูนย์ความเป็นเลิศด้านแมคคาทรอนิกส์</li>\n<li>ศูนย์ความเป็นเลิศด้านอากาศยาน</li>\n<li>ศูนย์ความเป็นเลิศด้านการผลิตอัตโนมัติและหุ่นยนต์</li>\n<li>ศูนย์ความเป็นเลิศด้านเทคโนโลยี Digital AI &amp; 5G ภายใต้ 6 เครือมหาวิทยาลัย มหาวิทยาลัยบูรพา, มหาวิทยาลัยเกษตรศาสตร์ วิทยาเขตศรีราชา, มหาวิทยาลัยเทคโนโลยีราชมงคลตะวันออก วิทยาเขตบางพระ, วิทยาลัยเทคนิคสัตหีบ, สถาบันพัฒนาบุคลากรสาขาเทคโนโลยีการผลิตอัตโนมัติและหุ่นยนต์ และสถาบันไทย-เยอรมัน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/760a8dbfec590e7670332bbb1168bdf2.jpeg\" /></p>\n</div></div></div><div><div>Topics: </div><div><div><a href=\"/topics/ais-business\">AIS Business</a></div><div><a href=\"/topics/ais\">AIS</a></div><div><a href=\"/topics/telecom\">Telecom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eeb847767f858b5c660e96b067ad00627c63f552e078aba97f0be05257e6ff90","category":"Thai"}