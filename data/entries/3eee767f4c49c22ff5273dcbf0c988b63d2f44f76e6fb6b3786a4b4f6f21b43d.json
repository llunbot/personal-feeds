{"title":"BYD เผยยอดขายรถยนต์ปี 2023 ทะลุ 3 ล้านคันทั่วโลก เติบโต 62.3% แม้ตลาดหลักยังอยู่ในจีน","link":"https://www.blognone.com/node/137451","date":1704165223000,"content":"<div><div><div><p>BYD รายงานข้อมูลต่อตลาดหลักทรัพย์เซินเจิ้น สรุปยอดขายรถยนต์ตลอดทั้งปี 2023 จำนวน 3,012,906 คัน โดยแบ่งเป็นรถยนต์ไฟฟ้าแบตเตอรี่ล้วน (BEV) จำนวน 1,574,822 คัน และแบบปลั๊กอินไฮบริด (PHEV) จำนวน 1,438,084 คัน ภาพรวมคือเติบโตขึ้น 62.3% จากปี 2022 และประสบความสำเร็จทำยอดขายได้ตามเป้า 3 ล้านคันที่ตั้งไว้</p>\n<p>ยอดขายรถยนต์รวมทั่วโลกของ BYD <a href=\"https://www.blognone.com/node/129267\">แซงหน้า Tesla มาได้ตั้งแต่กลางปี 2022</a> แต่ถ้านับเฉพาะรถยนต์แบบ BEV อย่างเดียว Tesla ยังนำมาตลอด จนถึงไตรมาส 3/2023 ที่ยอดขาย BEV ของ BYD เข้ามาใกล้เคียงกับ Tesla มากแล้ว คงต้องรอดูตัวเลขยอดขายไตรมาส 4/2023 ของฝั่ง Tesla ว่าจะออกมามากน้อยแค่ไหน</p>\n<p>ถึงแม้ยอดขายรวมของ BYD อยู่ในระดับสูงมาก (เดือนธันวาคมอย่างเดียว 341,043 คันทั่วโลก) แต่ยอดขายส่วนใหญ่ยังมาจากในประเทศจีน โดยยอดขายนอกจีนมีจำนวน 36,095 คัน แม้เติบโตถึง 218% จากเดือนธันวาคมปี 2022 แต่ก็ยังถือเป็นสัดส่วนที่น้อยอยู่ เมื่อเทียบกับยอดขายในจีน</p>\n<p>ที่มา - <a href=\"https://cnevpost.com/2024/01/01/byd-sells-341043-nevs-dec/\">CnEVPost</a></p>\n<p><img alt=\"No Description\" src=\"https://www.blognone.com/sites/default/files/externals/9a80c9f6a2a17176a6ced3760448e60b.jpg\" /></p>\n</div></div></div><div><div>Topics: </div><div><div><a href=\"/topics/byd\">BYD</a></div><div><a href=\"/topics/automobile\">Automobile</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3eee767f4c49c22ff5273dcbf0c988b63d2f44f76e6fb6b3786a4b4f6f21b43d","category":"Thai"}