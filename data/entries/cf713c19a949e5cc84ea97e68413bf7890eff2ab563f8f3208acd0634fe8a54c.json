{"title":"Microsoft ไตรมาสล่าสุด ธุรกิจคลาวด์ยังคงเติบโตสูงโดดเด่น","link":"https://www.blognone.com/node/133556","date":1682463161000,"content":"<div><div><div><p>ไมโครซอฟท์รายงานผลประกอบการประจำไตรมาสที่ 3 ตามปีการเงินบริษัท 2023 สิ้นสุดเดือนมีนาคม รายได้รวมตามบัญชี GAAP 52,857 ล้านดอลลาร์ เพิ่มขึ้น 7% จากช่วงเดียวกันในปีก่อน และมีกำไรสุทธิ 18,299 ล้านดอลลาร์</p>\n<p>กลุ่มธุรกิจ Intelligent Cloud มีรายได้เพิ่มขึ้น 16% เป็น 22,081 ล้านดอลลาร์ เฉพาะบริการกลุ่ม Azure เพิ่มขึ้น 27% ขณะที่กลุ่มธุรกิจ Productivity and Business Processes รายได้เพิ่มขึ้น 11% เป็น 17,516 ล้านดอลลาร์ รายได้จาก Office 365 Commercial เพิ่มขึ้น 14% ส่วน LinkedIn เพิ่มขึ้น 8%</p>\n<p>กลุ่มธุรกิจที่รายได้ลดลงคือ More Personal Computing ที่ภาพรวม 13,260 ล้านดอลลาร์ ลดลง 9% โดย Windows OEM รายได้ลดลง 28% ธุรกิจฮาร์ดแวร์อุปกรณ์ ซึ่งรวมทั้ง Surface ลดลง 30% Xbox เพิ่มขึ้น 3% และเสิร์ชเพิ่มขึ้น 10%</p>\n<p>Satya Nadella ซีอีโอไมโครซอฟท์กล่าวว่าโมเดล AI ที่ก้าวหน้าที่สุดในโลกตอนนี้ มาพร้อมกับส่วนใช้งานที่เข้าถึงผู้คนได้มากที่สุดนั่นคือการรองรับภาษาธรรมชาติ (Natural Language) ซึ่งถือเป็นยุคใหม่ของโลกคอมพิวเตอร์ ตอนนี้ทุกแพลตฟอร์มที่เชื่อมต่อกับ Microsoft Cloud ได้เพิ่มทางเลือกรองรับ AI ให้กับลูกค้าแล้ว</p>\n<p>ที่มา: <a href=\"https://www.microsoft.com/en-us/Investor/earnings/FY-2023-Q3/press-release-webcast\">ไมโครซอฟท์</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/8329bf32d0f22717bb73b3b18e52d997.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf713c19a949e5cc84ea97e68413bf7890eff2ab563f8f3208acd0634fe8a54c","category":"Thai"}