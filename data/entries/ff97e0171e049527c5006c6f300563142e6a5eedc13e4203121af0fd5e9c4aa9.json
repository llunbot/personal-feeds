{"title":"IEEE ประกาศภาษาโปรแกรมยอดนิยม C# ความนิยมพุ่งเร็วมาเป็นอันดับ 6","link":"https://www.blognone.com/node/124422","date":1629912874000,"content":"<div><div><div><p>IEEE ประกาศอันดับภาษาโปรแกรมยอดนิยม พบว่า 5 อันดับแรก ได้แก่ Python, Java, C, C++, JavaScript นั้นไม่มีความเปลี่ยนแปลง แต่ปีที่ผ่านมา C# กลับสามารถไต่อันดับจากอันดับ 25 มาเป็นอันดับ 6</p>\n<p>การให้คะแนนของ IEEE อาศัยคะแนนจากหลายแหล่ง ไม่ว่าจะเป็นการค้นหาเว็บ หรือทวิตเตอร์ แบบเดียวกับ TIOBE หรือจะเป็นอันดับภาษาโปรแกรมในเว็บ IEEE Jobs เอง ไปจนถึงการอ่านบทความในวารสารของ IEEE ความพิเศษคือเว็บของ IEEE เปิดให้ผู้ใช้ให้น้ำหนักคะแนนจากแหล่งต่างๆ ได้เอง แนวทางการให้คะแนนของ IEEE ทำให้อันดับความนิยมค่อนข้างนิ่ง เช่น ปีที่แล้วหากดูเฉพาะทวิตเตอร์จะพบว่าภาษา COBOL มาแรงมาก <a href=\"https://www.blognone.com/node/115644\">จากข่าวการหาโปรแกรมเมอร์ COBOL ช่วยแก้ระบบรับมือ COVID</a> แต่อันดับรวมก็ไม่ได้เปลี่ยนแปลงอะไรนัก</p>\n<p>IEEE ระบุว่าการที่ C# ขึ้นมาได้รับความนิยมสูงน่าจะเป็นเพราะ C# 9.0 และ <a href=\"https://www.blognone.com/node/119528\">.NET 5</a> เพิ่งออกมาช่วงปลายปี 2020 ประกอบกับข่าว Windows 11</p>\n<p>ที่มา - <a href=\"https://spectrum.ieee.org/top-programming-languages-2021\">IEEE Spectrum</a></p>\n<p><img src=\"https://www.blognone.com/sites/default/files/externals/61a796776a709b1fb7fb34b6f04aa737.png\" /></p>\n</div></div></div><div><div>Topics: </div><div><div><a href=\"/topics/c-sharp\">C#</a></div><div><a href=\"/topics/ieee\">IEEE</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff97e0171e049527c5006c6f300563142e6a5eedc13e4203121af0fd5e9c4aa9","category":"Thai"}