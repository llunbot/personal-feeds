{"title":"Pornhub บล็อกการใช้งานในอีก 3 รัฐของอเมริกา รวมมี 17 รัฐแล้วที่เข้า Pornhub ไม่ได้","link":"https://www.blognone.com/node/143890","date":1735796974000,"content":"<div><div><div><p>รัฐฟลอริดา, รัฐเทนเนสซี และรัฐเซาท์แคโรไลนา เป็น 3 รัฐในอเมริกาล่าสุด ที่ Pornhub ตัดสินใจบล็อกการเข้าถึงในพื้นที่ดังกล่าว มีผลตั้งแต่ 1 มกราคมที่ผ่านมา ซึ่งเป็นผลจากที่กฎหมายตรวจสอบอายุผู้ใช้งานเว็บไซต์มีผลบังคับใช้ ซึ่ง Pornhub มีแนวทางคัดค้านกฎหมายดังกล่าวมาโดยตลอด และเลือกปิดการเข้าถึงไปเลยแทน</p>\n<p>Pornhub เคยให้เหตุผลที่คัดค้านกฎหมายนี้ว่าวิธีการยืนยันอายุผู้ใช้งาน ที่แต่ละรัฐกำหนดด้วยเอกสารของรัฐนั้น เป็นวิธีที่ไม่มีประสิทธิภาพ เสี่ยงต่อความเป็นส่วนตัวของผู้ใช้งาน ซึ่ง Pornhub ผลักดันแนวทางยืนยันอายุที่ระดับอุปกรณ์มากกว่า</p>\n<p>การบล็อก Pornhub เพิ่มนี้ ทำให้ในสหรัฐอเมริกามี 17 รัฐที่ไม่สามารถเข้าถึง Pornhub จากอินเทอร์เน็ตในพื้นที่โดยตรงได้ และส่วนใหญ่เป็นรัฐทางตอนใต้รวมทั้ง รัฐลุยเซียนา, <a href=\"https://www.blognone.com/node/134678\">รัฐเวอร์จิเนีย</a>, รัฐเท็กซัส และรัฐอินเดียนนา</p>\n<p>ที่มา: <a href=\"https://www.404media.co/pornhub-is-now-blocked-in-almost-all-of-the-u-s-south/\">404 Media</a></p>\n<p><img src=\"https://www.blognone.com/sites/default/files/externals/da6a76aae157378beded02857d0e33f6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/pornhub\">Pornhub</a></div><div><a href=\"/topics/usa\">USA</a></div><div><a href=\"/topics/adult-only\">Adult-Only</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e09b17e380cc7f13ac487958981638a18b14aba465123f260640a2597022cddf","category":"Thai"}