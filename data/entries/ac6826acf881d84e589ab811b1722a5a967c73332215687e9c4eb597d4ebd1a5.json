{"title":"ความเท่าเทียมมีจริง เกม Stellar Blade จะไม่มีการเซ็นเซอร์เนื้อหาใด ๆ ในทุกภูมิภาค","link":"https://www.blognone.com/node/139342","date":1713762219000,"content":"<div><div><div><p>Shift Up ผู้พัฒนาเกม Stellar Blade ประกาศผ่าน X ของเกมว่า Stellar Blade จะไม่มีการเซ็นเซอร์เนื้อหาใด ๆ ในทุกภูมิภาค แม้แต่ในเกมเวอร์ชันญี่ปุ่น</p>\n<p>ในอดีตเกมในแต่ละภูมิภาคและแพลตฟอร์มจะมีการเซนเซอร์เนื้อหาที่แตกต่างกันไป อย่างเช่น เกม  Heavy Rain เวอร์ชันญี่ปุ่นมีการเซนเซอร์ฉากอาบน้ำของตัวละคร หรืออย่างในเกมแนว Graphic Novel ยุคหลัง ๆ บน PlayStation จะมีการเซนเซอร์โดยการใส่แสงที่มาจากไหนไม่รู้มาบังสรีระ และบางเกมก็เปลี่ยนชุดตัวละครให้ดูมิดชิดขึ้น</p>\n<p>เกม Stellar Blade เป็นเกมแนวแอคชั่นที่มีส่วนผสมระหว่างเกมแนว Soul แบบ Sekiro ที่เน้นการป้องกัน และโต้กลับ เข้ากับธีมโลกอนาคตหลังวันสิ้นโลกคล้าย Nier Automata เกมใช้เวลาพัฒนากว่า 5 ปี วางขายวันที่ 26 เมษายนนี้บนเครื่อง PlayStation 5 เท่านั้น</p>\n<p>Kim Hyung-tae ผู้กำกับของเกมนี้บอกว่าเกมได้แรงบันดาลใจหลักมาจากการ์ตูนมังงะแนวไซไฟชื่อ Gunnm ของ Yukito Kishiro ที่เคยดัดแปลงเป็นภาพยนตร์ในปี 2019 ชื่อ Alita: Battle Angel ด้าน Yoko Taro ผู้กำกับเกม Nier Automata ก็บอกว่า <a href=\"https://www.blognone.com/node/139241\">Stellar Blade เป็นเกมที่ยอดเยี่ยม และเจ๋งกว่า NieR: Automata ด้วยซ้ำ</a></p>\n<p><img src=\"https://www.blognone.com/sites/default/files/externals/1c4e9553296c63a97b275e4d96228aae.png\" /></p>\n<blockquote><p>「Stellar Blade」 offers the same uncensored version in all countries, including the Japanese version.ステラブレードは、日本版を含むすべての国で検閲されていない同じバージョンを提供しています。<a href=\"https://twitter.com/hashtag/StellarBlade?src=hash&amp;ref_src=twsrc%5Etfw\">#StellarBlade</a> <a href=\"https://twitter.com/hashtag/PS5?src=hash&amp;ref_src=twsrc%5Etfw\">#PS5</a> <a href=\"https://twitter.com/hashtag/Uncensored?src=hash&amp;ref_src=twsrc%5Etfw\">#Uncensored</a> <a href=\"https://t.co/dJojSgZH9y\">pic.twitter.com/dJojSgZH9y</a></p>\n<p>— StellarBlade (@StellarBlade) <a href=\"https://twitter.com/StellarBlade/status/1781976139688534449?ref_src=twsrc%5Etfw\">April 21, 2024</a></p></blockquote>\n<p>ที่มา - <a href=\"https://twitter.com/StellarBlade/status/1781976139688534449\">Stellar Blade Official</a> via <a href=\"https://www.videogameschronicle.com/news/stellar-blade-will-be-uncensored-in-all-regions/\">VGC</a></p>\n</div></div></div><div><div>Topics: </div><div><div><a href=\"/topics/stellar-blade\">Stellar Blade</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac6826acf881d84e589ab811b1722a5a967c73332215687e9c4eb597d4ebd1a5","category":"Thai"}