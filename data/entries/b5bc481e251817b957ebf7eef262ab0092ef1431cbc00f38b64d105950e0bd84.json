{"title":"Android รองรับการรันแอพในหน้าต่าง Desktop Windowing อย่างเป็นทางการบนแท็บเล็ต","link":"https://www.blognone.com/node/141981","date":1726192546000,"content":"<div><div><div><p>ที่ผ่านมาเราเห็นระบบปฏิบัติการ Android รองรับการรันแอพแบบแบ่งครึ่งจอ (side-by-side) มานานพอสมควร (<a href=\"https://www.blognone.com/node/78903\">เริ่มใน Android 7 Nougat</a>) ส่วนการรันแอพในหน้าต่างเหมือนระบบปฏิบัติการเดสก์ท็อปอื่นๆ ยังมีแค่ใน <a href=\"https://www.blognone.com/node/82493\">ChromeOS ที่รองรับการรันแอพ Android</a> หรือผ่าน <a href=\"https://www.blognone.com/node/91280\">Samsung DeX</a> ที่ไม่ใช่โซลูชันอย่างเป็นทางการของกูเกิล</p>\n<p>ล่าสุดใน Android 15 QPR1 Beta 2 (รุ่นอัพเดตฟีเจอร์ย่อยต่อจาก Android 15) รองรับการรันแอพในหน้าต่างเป็นครั้งแรก โดยใช้ได้เฉพาะบนแท็บเล็ตเท่านั้น</p>\n<p>แอพจะเปิดขึ้นมาในโหมดเต็มหน้าจอเป็นดีฟอลต์ แต่ผู้ใช้สามารถ \"ลาก\" ขอบบนของแอพลงมาเพื่อย่อเป็นหน้าต่างได้ (หรือใช้ช็อตคัต Windows/Command + Control + Down บนคีย์บอร์ด) เมื่อเข้าโหมด desktop space แล้ว แอพตัวถัดๆ มาที่ถูกเรียกขึ้นมาจะเปิดในหน้าต่างแทนการเปิดเต็มหน้าจอ ส่วนการปิดโหมดเดสก์ท็อปมีหลายวิธี เช่น ปิดหน้าต่างทั้งหมด, ลากขอบหน้าต่างกลับขึ้นไปสุดขอบจอด้านบน หรือกดช็อตคัตบนคีย์บอร์ด</p>\n<p>กูเกิลเปิดฟีเจอร์นี้มาให้นักพัฒนาแอพได้ทดสอบกันก่อน ว่าแอพของตัวเองรันในหน้าต่างได้ดีแค่ไหน หากแอพนั้นปรับแต่งการทำงานสำหรับจอใหญ่ (large screen optimized) มาก่อนหน้าแล้ว ก็ปรับเพิ่มอีกแค่เล็กน้อยเท่านั้น นักพัฒนาแอพที่ไม่มีแท็บเล็ตให้ทดสอบ สามารถใช้ Pixel Tablet emulator ใน Android Studio Preview แทนได้</p>\n<p><img alt=\"No Description\" src=\"https://www.blognone.com/sites/default/files/externals/d948961858f6a273e8c63a3e96fc80e1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/986c955f7a743e359d5d2c5f30ec1d65.jpeg\" /></p>\n<p>ที่มา - <a href=\"https://android-developers.googleblog.com/2024/09/developer-preview-desktop-windowing-on-android-tablets.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/android\">Android</a></div><div><a href=\"/topics/tablet\">Tablet</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5bc481e251817b957ebf7eef262ab0092ef1431cbc00f38b64d105950e0bd84","category":"Thai"}