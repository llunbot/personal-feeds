{"title":"Naraka: Bladepoint เปลี่ยนมาเป็น Free-to-Play, ออกเวอร์ชัน PS5 13 ก.ค. 2023","link":"https://www.blognone.com/node/134739","date":1688787051000,"content":"<div><div><div><p>Naraka: Bladepoint เกมฟันดาบแนว Battel Royale ที่จัดจำหน่ายโดย NetEase เปิดตัวครั้งแรกเมื่อปี 2021 บนพีซี และ<a href=\"https://www.blognone.com/node/126465\">ได้รับความนิยมอย่างมากบน Steam</a> ประกาศปรับโมเดลธุรกิจเป็น free-to-play พร้อมออกเวอร์ชัน PS5 ในวันที่ 13 กรกฎาคม 2023</p>\n<p>Naraka เป็นเกม Battle Royale ที่ใช้ธีมตัวละครจีนโบราณ รองรับผู้เล่นสูงสุด 60 คนต่อเกมเพื่อหาผู้ชนะคนสุดท้าย เกมออกเวอร์ชัน Xbox มาก่อนแล้วตอนกลางปี 2022 และล่าสุดคือประกาศออกเวอร์ชัน PS5 ด้วย</p>\n<p>เดิมทีนั้น Naraka ใช้วิธีขายทั้งตัวเกมหลักและ DLC เสริม (<a href=\"https://store.steampowered.com/app/1203220/NARAKA_BLADEPOINT/\">ราคาบน Steam</a> คือ 499 บาท) และทำยอดขายได้แล้วกว่า 6 ล้านชุด เมื่อเวลาผ่านไประยะหนึ่งก็ได้จังหวะเปลี่ยนเป็น free-to-play ตามสมัยนิยม เพื่อขยายฐานผู้เล่นต่อไป</p>\n<p>ผู้เล่นแบบฟรีจะได้เล่นตัวละคร 4 ตัวในช่วงเริ่มเกม ส่วนผู้เล่นที่ซื้อเกมเวอร์ชันเต็มไปแล้วยังได้สิทธิต่างๆ เหมือนเดิม เพิ่มด้วยโบนัสเป็นเงินในเกมเอาใจผู้เล่นเดิมด้วย</p>\n<p><img alt=\"No Description\" src=\"https://www.blognone.com/sites/default/files/externals/55e636e6da80f933f9cfafaa7fd5b06e.jpg\" /></p>\n<p>ที่มา - <a href=\"https://www.narakathegame.com/news/official/20230706/32172_1097069.html\">Naraka</a>, <a href=\"https://venturebeat.com/games/naraka-bladepoint-goes-free-to-play-on-july-13/\">VentureBeat</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/netease\">NetEase</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b563bc9d80f56c13fa13193acc907933c2195602f02b07382679dde99ea93c3a","category":"Thai"}