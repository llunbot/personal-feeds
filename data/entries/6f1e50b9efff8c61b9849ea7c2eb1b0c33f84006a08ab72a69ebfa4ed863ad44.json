{"title":"NVIDIA แซง Microsoft, Apple เป็นบริษัทมีมูลค่ากิจการสูงที่สุดในโลกแล้ว","link":"https://www.blognone.com/node/140477","date":1718745980000,"content":"<div><div><div><p>ราคาหุ้นของ NVIDIA เมื่อคืนนี้หลังปิดการซื้อขายของตลาดหุ้นสหรัฐ เพิ่มขึ้น 3.51% มีราคาหุ้นที่ 135.58 ดอลลาร์ต่อหุ้น มีมูลค่ากิจการตามราคาหุ้นหรือ Market Cap. ที่ 3.335 ล้านล้านดอลลาร์</p>\n<p>ที่มูลค่ากิจการนี้ทำให้ NVIDIA เป็นบริษัทมูลค่ากิจการสูงที่สุดในโลกเป็นครั้งแรก แซงทั้งไมโครซอฟท์และแอปเปิล ซึ่งเมื่อวานนี้ราคาหุ้นทั้งสองบริษัทลดลง มีมูลค่ากิจการที่ 3.317 ล้านล้านดอลลาร์ และ 3.286 ล้านล้านดอลลาร์ ตามลำดับ</p>\n<p>นับตั้งแต่ปี 2019 เป็นต้นมา มีเฉพาะไมโครซอฟท์และแอปเปิล สองบริษัทนี้เท่านั้น<a href=\"https://www.blognone.com/node/107985\">ที่สลับ</a>กัน<a href=\"https://www.blognone.com/node/117752\">เป็น</a>บริษัทมี<a href=\"https://www.blognone.com/node/125569\">มูลค่า</a>กิจการ<a href=\"https://www.blognone.com/node/137655\">สูงที่สุด</a>ใน<a href=\"https://www.blognone.com/node/140375\">โลก</a> ทำให้ตอนนี้มีบริษัทที่สามที่มาร่วมถือตำแหน่งด้วยแล้วนั่นคือ NVIDIA</p>\n<p>ปัจจัยสำคัญที่ทำให้ราคาหุ้น NVIDIA เพิ่มสูงคือกระแสของ AI ซึ่งทำให้ความต้องการชิปของ NVIDIA สำหรับงานประมวลผล โดยเฉพาะจากบริษัทเทคโนโลยีขนาดใหญ่เพิ่มมากขึ้นตาม มูลค่ากิจการของ NVIDIA ทะลุ 1 ล้านล้านดอลลาร์ ในเดือน<a href=\"https://www.blognone.com/node/134077\">พฤษภาคมปีที่แล้ว</a>, 2 ล้านล้านดอลลาร์ <a href=\"https://www.blognone.com/node/138507\">เมื่อเดือนมีนาคา</a> และใช้เวลาไม่นานใน<a href=\"https://www.blognone.com/node/140173\">เดือนมิถุนายน</a> ก็มีมูลค่ากิจการมากกว่า 3 ล้านล้านดอลลาร์ จนกระทั่งแซงทั้งไมโครซอฟท์และแอปเปิลในวันนี้</p>\n<p>ที่มา: <a href=\"https://www.wsj.com/livecoverage/stock-market-today-dow-sp500-nasdaq-live-06-18-2024/card/nvidia-moves-into-the-top-spot-for-market-cap-4i1SFFzMdA4HO4OwnWSk\">The Wall Street Journal</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/market-capitalization\">Market Capitalization</a></div><div><a href=\"/topics/stock\">Stock</a></div><div><a href=\"/topics/apple\">Apple</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f1e50b9efff8c61b9849ea7c2eb1b0c33f84006a08ab72a69ebfa4ed863ad44","category":"Thai"}