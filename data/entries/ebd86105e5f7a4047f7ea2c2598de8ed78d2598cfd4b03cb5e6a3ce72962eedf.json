{"title":"เกาหลีผนึกกำลัง ซัมซุงเชื่อมระบบ SmartThings เข้ากับรถยนต์ Hyundai และ Kia","link":"https://www.blognone.com/node/142193","date":1727255278000,"content":"<div><div><div><p>ยักษ์ใหญ่ของเกาหลีผนึกกำลังกันเอง โดยซัมซุงในฐานะแบรนด์เครื่องใช้ไฟฟ้า เซ็นสัญญากับแบรนด์รถยนต์ Hyundai และ Kia (ซึ่งปัจจุบันอยู่ในเครือเดียวกัน) เพื่อเชื่อมต่อระบบสมาร์ทโฮม SmartThings ของซัมซุง เข้ากับระบบ infotainment รุ่นถัดไปในรถยนต์ของ Hyundai/Kia</p>\n<p>ตัวอย่างการเชื่อมต่อระบบ ได้แก่</p>\n<ul>\n<li>SmartThings Find แพลตฟอร์มค้นหาอุปกรณ์ของซัมซุง จะผนวกเข้ากับรถยนต์ของ Hyundai/Kia เพื่อใช้ตามหาตำแหน่งของรถยนต์หายได้ด้วย โดยอาศัยพลังจาก Bluetooth LE ของเครือข่ายอุปกรณ์ Galaxy จำนวนมาก โดยเฉพาะในเกาหลีใต้</li>\n<li>สมาร์ทโฟน Galaxy จะสามารถควบคุมการทำงานของแอร์ และเช็คระยะทางที่เหลือวิ่งได้ของรถ EV ได้จาก Quick Panel ของสมาร์ทโฟน</li>\n<li>รถยนต์ Hyundai/Kia จะสั่งงานบ้าน SmartThings ได้ เช่น สั่งให้เปิดหรือปิดแอร์ เครื่องฟอกอากาศ ได้จากรถยนต์ขณะกำลังเดินทางกลับบ้าน</li>\n</ul>\n<p>Hyundai ระบุว่าระบบ infotainment ตัวใหม่จะเปิดตัวในปี 2026</p>\n<p>ที่มา - <a href=\"https://news.samsung.com/global/samsung-electronics-collaborates-with-hyundai-motor-and-kia-to-further-expand-the-smartthings-ecosystem\">Samsung</a>, <a href=\"https://www.hyundai.com/worldwide/en/newsroom/detail/0000000834\">Hyundai</a></p>\n<p><img alt=\"No Description\" src=\"https://www.blognone.com/sites/default/files/externals/6c79d59bc566252fd577519dd9d055f3.jpg\" /></p>\n</div></div></div><div><div>Topics: </div><div><div><a href=\"/topics/hyundai\">Hyundai</a></div><div><a href=\"/topics/kia\">Kia</a></div><div><a href=\"/topics/samsung\">Samsung</a></div><div><a href=\"/topics/smartthings\">SmartThings</a></div><div><a href=\"/topics/smart-home\">Smart Home</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebd86105e5f7a4047f7ea2c2598de8ed78d2598cfd4b03cb5e6a3ce72962eedf","category":"Thai"}