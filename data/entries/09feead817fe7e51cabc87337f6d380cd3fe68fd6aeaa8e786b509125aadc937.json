{"title":"Dev Home โหมดหน้าจอเพื่อนักพัฒนาของ Windows 11 เปิดให้ดาวน์โหลดแล้ว","link":"https://www.blognone.com/node/134087","date":1685498084000,"content":"<div><div><div><p>ไมโครซอฟท์เปิดให้ดาวน์โหลด <a href=\"https://www.blognone.com/node/133972\">Dev Home โหมดเดสก์ท็อปสำหรับนักพัฒนาซอฟต์แวร์</a> ที่เปิดตัวในงาน Build 2023 แล้ว</p>\n<p>Dev Home เป็น shell ที่ครอบ Windows 11 อีกชั้น เพื่อสร้างหน้าจอแดชบอร์ดสำหรับนักพัฒนาซอฟต์แวร์ เชื่อมบัญชี GitHub เข้ากับเดสก์ท็อปเพื่อดึงข้อมูลมาแสดงผล และมีฟีเจอร์ Dev Drive สร้างไดรฟ์ระบบไฟล์ ReFS ที่ประสิทธิภาพดีขึ้น 30%</p>\n<p>Dev Home ยังรองรับการสร้างส่วนขยาย (การเชื่อมบัญชี GitHub อยู่ในรูปส่วนขยายที่ติดตั้งมาให้แบบดีฟอลต์) โดยไมโครซอฟท์ระบุว่ากำลังทำส่วนขยาย Azure DevOps, ส่วนขยาย Microsoft Game Development Kit (GDK) และจะเปิดระบบ marketplace สำหรับส่วนขยายจากทางบ้านในอนาคต</p>\n<p><img alt=\"No Description\" src=\"https://www.blognone.com/sites/default/files/externals/762d838a433f9ec25a9f9ca3bd703e8a.png\" /></p>\n<p><img alt=\"No Description\" src=\"https://www.blognone.com/sites/default/files/externals/d15e1be25481950f1ea61c5860751f43.png\" /></p>\n<p><img alt=\"No Description\" src=\"https://www.blognone.com/sites/default/files/externals/ff9580673d1fa7d0bb3ce242aa7bee65.png\" /></p>\n<p>ตอนนี้ Dev Home สามารถดาวน์โหลดได้แล้วจาก <a href=\"https://apps.microsoft.com/store/detail/dev-home-preview/9N8MHTPHNGVV\">Microsoft Store</a> หรือ<a href=\"https://github.com/microsoft/devhome/releases\">เป็นไฟล์ติดตั้งจาก GitHub ก็ได้</a> (ตัวโครงการเป็นโอเพนซอร์สด้วย) ในอนาคตเมื่อติดตั้ง Windows 11 ใหม่จะมีหน้าจอมาถามด้วยเลยว่าสนใจติดตั้ง Dev Home ตั้งแต่ช่วงตั้งค่าเครื่องหรือไม่</p>\n<p>ที่มา - <a href=\"https://blogs.windows.com/windowsdeveloper/2023/05/30/introducing-dev-home/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09feead817fe7e51cabc87337f6d380cd3fe68fd6aeaa8e786b509125aadc937","category":"Thai"}