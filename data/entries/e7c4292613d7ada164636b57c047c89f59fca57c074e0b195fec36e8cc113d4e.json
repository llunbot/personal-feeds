{"title":"ฝรั่งเศสปรับกูเกิล 20,000 ล้านบาทหลังไม่สามารถเจรจาจ่ายค่าใช้ข่าวบนหน้าเว็บได้ทัน","link":"https://www.blognone.com/node/123689","date":1626171952000,"content":"<div><div><div><p>หน่วยงานป้องกันการผูกขาดฝรั่งเศส (Autorité de la concurrence) สั่งปรับกูเกิล 500 ล้านยูโร หรือประมาณ 20,000 ล้านบาทฐานละเลยไม่เจรจาค่าใช้เนื้อข่าวจากสำนักข่าวบนเว็บไซต์ หลังจากทางหน่วยงานออกคำสั่งให้กูเกิลต้องเจรจาหาแนวทางจ่ายค่าใช้เนื้อหาบนเว็บตั้งแต่ปี 2020</p>\n<p>กูเกิลระบุว่าผิดหวังกับการสั่งปรับครั้งนี้ และบริษัทกำลังพยายามทำตามกระบวนการ โดยการเจรจากับสำนักข่าว AFP ก็ใกล้ได้ข้อตกลงแล้ว</p>\n<p>การสั่งปรับครั้งนี้มีขึ้นหลัง Autorité de la concurrence <a href=\"https://www.blognone.com/node/123049\">สั่งปรับกูเกิลฐานเอื้อประโยชน์ตัวเองในธุรกิจโฆษณาเป็นมูลค่าประมาณ 8,400 ล้านบาท</a> ขณะที่แนวทางหลายประเทศกำลังเข้ามากำกับการใช้เนื้อหาจากสื่อต่างๆ มาแสดงผลบนเว็บค้นหา <a href=\"https://www.blognone.com/node/117992\">โดยเฉพาะออสเตรเลีย</a> และที่ผ่านมากูเกิลพยายามแสดงตัวว่าเป็นมิตรต่อสื่อด้วย<a href=\"https://www.blognone.com/node/121028\">โครงการ Google News Showcase</a> ที่แสดงเนื้อหาเต็มบนเว็บกูเกิลเองและกูเกิลตั้งกองทุนเพื่อจ่ายค่าตอบแทนการใช้เนื้อหา ในกรณีของฝรั่งเศสเอง สำนักข่าวรอยส์เตอร์ระบุว่าเห็นเอกสารการเจรจาการใช้ Google News Showcase แสดงเนื้อหาสำนักข่าวในฝรั่งเศส โดยเตรียมจ่ายค่าใช้เนื้อหา 76 ล้านดอลลาร์ (2,300 ล้านบาท) ในระยะเวลา 3 ปี</p>\n<p>ที่มา - <a href=\"https://www.reuters.com/technology/france-fines-google-500-mln-over-copyright-row-2021-07-13/\">Reuters</a>, <a href=\"https://www.bloomberg.com/news/articles/2021-07-13/google-said-to-be-fined-593-million-by-french-antitrust-agency\">Bloomberg</a></p>\n<p><img src=\"https://www.blognone.com/sites/default/files/externals/ff2c6ee7dba7db57a57877cf728883d9.jpg\" /></p>\n<p>ภาพโดย  <a href=\"https://pixabay.com/th/photos/%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5-%E0%B9%80%E0%B8%9E%E0%B8%A5%E0%B9%87%E0%B8%81%E0%B8%8B%E0%B9%8C-%E0%B9%81%E0%B8%84%E0%B8%A5%E0%B8%B4%E0%B8%9F%E0%B8%AD%E0%B8%A3%E0%B9%8C%E0%B9%80%E0%B8%99%E0%B8%B5%E0%B8%A2-%E0%B9%82%E0%B8%A5%E0%B9%82%E0%B8%81%E0%B9%89-959059/\">denvit</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/france\">France</a></div><div><a href=\"/topics/antitrust\">Antitrust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7c4292613d7ada164636b57c047c89f59fca57c074e0b195fec36e8cc113d4e","category":"Thai"}