{"title":"[ลือ] iOS 19, macOS 16 จะยกเครื่องดีไซน์และโฟลว์การใช้งานแบบใหม่ ไอคอนเป็นรูปวงกลมแบบ visionOS","link":"https://www.blognone.com/node/145186","date":1741654331000,"content":"<div><div><div><p>รายงานนี้มาจาก Mark Gurman แห่ง Bloomberg คนเดิม เขาบอกว่าแอปเปิลเตรียมยกเครื่องการออกแบบหน้าตาของ iOS 19, iPadOS 19 และ macOS 16 ที่จะออกมาให้อัปเดตในปีนี้ เพื่อให้มีรูปแบบที่สอดคล้องกันในทุกแพลตฟอร์มของแอปเปิล</p>\n<p>Gurman บอกว่าการเปลี่ยนแปลงนี้ไม่ใช่แค่รูปแบบไอคอน แต่เปลี่ยนแปลงตั้งแต่เมนู การตั้งค่าระบบ หน้าต่างแสดงผล การควบคุม และโฟลว์การใช้งานแบบใหม่ ซึ่งบอกได้ว่าเป็นการปรับดีไซน์ใช้งานครั้งใหญ่ที่สุดนับตั้งแต่ <a href=\"https://www.blognone.com/node/45215\">iOS 7</a> และ <a href=\"https://www.blognone.com/node/117068\">macOS Big Sur</a></p>\n<p>อย่างไรก็ตามรูปแบบไอคอนหน้าโฮมใหม่นั้นจะเป็นการเปลี่ยนแปลงที่สังเกตได้ชัดเจนที่สุด เพราะไอคอนจะเปลี่ยนเป็นวงกลม มีความลึกมากขึ้น โดยอิงรูปแบบจาก visionOS ระบบปฏิบัติการของเฮดเซต Vision Pro ซึ่งเคย<a href=\"https://www.blognone.com/node/144192\">มีข่าวออกมา</a>ก่อนหน้านี้</p>\n<p>คาดว่าแอปเปิลจะนำเสนอดีไซน์ใหม่นี้เป็นหัวข้อหลักของระบบปฏิบัติการที่อัปเดตในปีนี้ เพราะหลายความสามารถของ <a href=\"https://www.blognone.com/node/145143\">Apple Intelligence ล่าช้า</a>ออกไปจากแผนนั่นเอง</p>\n<p>ที่มา: <a href=\"https://www.bloomberg.com/news/articles/2025-03-10/apple-readies-dramatic-design-overhauls-for-ios-19-ipados-19-and-macos-16\">Bloomberg</a></p>\n<p><img src=\"https://www.blognone.com/sites/default/files/externals/693a3a95b32094d33928c4002abfe22b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-19\">iOS 19</a></div><div><a href=\"/topics/macos\">macOS</a></div><div><a href=\"/topics/rumors\">Rumors</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94f197ff867eefb5d7df9e414574ab3808257556009dd1e451a24ffd3361ac59","category":"Thai"}