{"title":"Netflix รายงานผลประกอบการไตรมาส จำนวนลูกค้าแพ็คเกจมีโฆษณาเพิ่มขึ้นถึง 34%","link":"https://www.blognone.com/node/140957","date":1721338089000,"content":"<div><div><div><p>Netflix รายงานผลประกอบการประจำไตรมาสที่ 2 ปี 2024 รายได้รวมเพิ่มขึ้น 16.8% เมื่อเทียบกับไตรมาสเดียวกันในปีก่อนเป็น 9,559 ล้านดอลลาร์ และมีกำไรสุทธิ 2,147 ล้านดอลลาร์ จำนวนสมาชิกทั่วโลกเพิ่มขึ้น 8.05 ล้านบัญชีจาก<a href=\"https://www.blognone.com/node/139296\">ไตรมาสก่อนหน้านี้</a> รวมเป็น 277.65 ล้านบัญชี</p>\n<p>จำนวนสมาชิกที่สมัครแพ็คเกจราคาถูกกว่าแต่มีการแสดงผลโฆษณา ซึ่งเป็นโอกาสใหม่ที่ Netflix ให้ความสำคัญ เพิ่มขึ้นมาถึง 34% เทียบกับไตรมาสก่อนหน้านี้ ในประเทศที่มีบริการ จำนวนสมาชิกที่สมัครใหม่ถึง 45% เลือกสมัครแพ็คเกจมีโฆษณา อย่างไรก็ตาม Netflix ไม่ได้บอกว่าสมาชิกแพ็คเกจมีโฆษณาตอนนี้มีจำนวนรวมเท่าใด ทั้งนี้ Netflix <a href=\"https://www.blognone.com/node/139773\">เพิ่งประกาศว่า</a>ได้เปลี่ยนมาพัฒนาระบบจัดการการลงโฆษณาเอง (AdTech) จากก่อนหน้านี้ที่<a href=\"https://www.blognone.com/node/129354\">พาร์ตเนอร์กับไมโครซอฟท์</a></p>\n<p>Netflix บอกว่าบริษัทยังประเมินว่าจะเพิ่มจำนวนสมาชิกในแพ็คเกจโฆษณา ในประเทศที่ให้บริการอยู่ได้ตามแผนต่อเนื่องในปี 2025 อย่างไรก็ตามบริษัทยังไม่มองว่าโฆษณาจะมาเป็นรายได้หลักของบริษัทอย่างน้อยจนถึงปี 2025 สิ่งที่ท้าทายในระยะสั้นคือการเพิ่มสิ่งต่าง ๆ รองรับด้านโฆษณาทั้งเทคโนโลยี ฝ่ายขาย และตัววัดผล</p>\n<p>คอนเทนต์เด่นในไตรมาสที่ผ่านมาได้แก่ Bridgerton season 3 (98.5 ล้านวิว), Queen of Tears (29.3 ล้านวิว), Atlas (79.3 ล้านวิว), City Hunter (16.5 ล้านวิว)</p>\n<p>ที่มา: <a href=\"https://s22.q4cdn.com/959853165/files/doc_financials/2024/q2/FINAL-Q2-24-Shareholder-Letter.pdf\">Netflix</a> (pdf)</p>\n<p><img src=\"https://www.blognone.com/sites/default/files/externals/600d75e50e1dcdeefe969a88ea5aa7b4.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0500855fa7dd271dcaa5949b295ab2c306b6df5e594e7fac9807c141ba5767e2","category":"Thai"}