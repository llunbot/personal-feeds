{"title":"Google Calendar เพิ่มฟีเจอร์ใหม่ สร้างนัดหมายแบบต้องชำระเงินก่อนได้แล้ว","link":"https://www.blognone.com/node/134799","date":1689158177000,"content":"<div><div><div><p>Google Calendar เปิดตัวฟีเจอร์ใหม่ช่วยให้ผู้ใช้สามารถสร้างนัดหมายแบบต้องชำระเงินก่อนได้ ซึ่ง Google ได้ร่วมมือกับ Stripe บริษัทธุรกรรมออนไลน์เป็นตัวกลางไว้ใช้รับเงินจากลูกค้าผ่านบัตรเครดิตคล้ายกับ Paypal ดังนั้นผู้ใช้ (ในที่นี้อาจจะเป็นร้านค้า) ต้องเชื่อมบัญชี <a href=\"https://www.blognone.com/node/65401\">Stripe</a> กับ Google Calendar เพื่อรับเงิน ขณะที่ฝั่งคนจ่าย จะจ่ายผ่านการกรอกบัตรเครดิตหรือจ่ายผ่าน Google Wallet</p>\n<p>Google ระบุว่าไม่มีการเรียกเก็บค่าธรรมเนียมแพลตฟอร์มรวมถึงไม่มีการเก็บข้อมูลการชำระเงิน ในส่วนของการชำระเงินทั้งหมดเป็นหน้าที่ของ Stripe ซึ่งฟีเจอร์นี้ออกมาเพื่อช่วยให้ผู้ใช้ในกลุ่มธุรกิจขนาดเล็กสามารถจัดการเวลาและกำหนดชำระเงินได้ โดยแอดมินที่ดูแลบัญชี Google Workspace สามารถเลือกได้ว่าจะยกเลิกนัดหมายหรือคืนเงินได้เลย</p>\n<p>ฟีเจอร์นี้เปิดใช้สำหรับผู้ที่สมัคร Google Workspace ในเร็วๆ นี้</p>\n<p><img alt=\"No Description\" src=\"https://www.blognone.com/sites/default/files/externals/5b6bb9a6488749c1b35223a9c0c1fd19.png\" /></p>\n<p>ที่มา: <a href=\"https://techcrunch.com/2023/07/11/google-calendar-now-allows-users-to-take-paid-appointments/\">Techcrunch</a></p>\n</div></div></div><div><div>Topics: </div><div><div><a href=\"/topics/google-calendar\">Google Calendar</a></div><div><a href=\"/topics/stripe\">Stripe</a></div><div><a href=\"/topics/google-workspace\">Google Workspace</a></div><div><a href=\"/topics/paypal\">PayPal</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3736d6af668aade3c86e89b07f2ebe1a13d4f96f6e4582e5510ac0740152e7e","category":"Thai"}