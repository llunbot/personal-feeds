{"title":"Elon Musk และผองเพื่อน เสนอซื้อ OpenAI มูลค่า 3.3 ล้านล้านบาท, Sam Altman ปฏิเสธ","link":"https://www.blognone.com/node/144595","date":1739238851000,"content":"<div><div><div><p>ดราม่า Elon Musk ปะทะ Sam Altman ประจำวัน รอบนี้มาแบบยิ่งใหญ่เพราะ Elon Musk และพันธมิตร เข้าเสนอซื้อกิจการอย่างไม่เป็นมิตร (hostile takeover) ต่อ OpenAI ในราคาสูงถึง 9.76 หมื่นล้านดอลลาร์ (3.3 ล้านล้านบาท) โดย Elon ให้สัมภาษณ์กับ Wall Street Journal ว่าเขาต้องการให้ OpenAI กลับมาเป็นโอเพนซอร์สอีกครั้ง ซึ่งเขาแสดงให้โลกเห็นแล้วกับ Grok ของ xAI</p>\n<p>แน่นอนว่า Sam Altman ย่อมปฏิเสธ และตอบโต้ผ่าน X/Twitter ว่า \"no thank you but we will buy twitter for $9.74 billion if you want\" และฝั่ง Elon เข้ามาด่ากลับว่า \"swindler\" (พวกขี้โกง)</p>\n<p>TechCrunch รายงานว่ากลุ่มนักลงทุนเพื่อน Elon มีด้วยกันหลายราย ที่มีชื่อปรากฏคือ Baron Capital Group Inc., Valor Management LLC, Atreides Management, LP, Vy Fund III L.P., Emmanuel Capital Management LLC, Eight Partners VC LLC.</p>\n<p>ที่มา - <a href=\"https://www.wsj.com/tech/elon-musk-openai-bid-4af12827\">Wall Street Journal</a>, <a href=\"https://techcrunch.com/2025/02/10/elon-musk-led-team-submits-97-4b-bid-for-openai/\">TechCrunch</a>, <a href=\"https://techcrunch.com/2025/02/10/these-are-the-investors-funding-musks-97-billion-openai-takeover-attempt/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/5fe9fde28804b4a7e537661b1aef8c0c.png\" /></p>\n<blockquote><p>Swindler</p>\n<p>— Elon Musk (@elonmusk) <a href=\"https://twitter.com/elonmusk/status/1889062013109703009?ref_src=twsrc%5Etfw\">February 10, 2025</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/elon-musk\">Elon Musk</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c3f3592153b8e049b0a1050c2084c9270efc974c08cb920d2f9246e5a2382a6","category":"Thai"}