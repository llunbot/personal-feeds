{"title":"Yoshua Bengio บอกว่า AI Agents อาจเป็นหายนะที่อันตรายที่สุด","link":"https://www.blognone.com/node/144298","date":1737716254000,"content":"<div><div><div><p>หนึ่งในหัวข้อที่ถูกพูดถึงมากที่สุดในวงการเทคฯ ปีนี้ คือ <a href=\"https://www.blognone.com/node/144146\">AI Agents หรือผู้ช่วย AI ทำงานได้ด้วยตัวเอง</a> โดยไม่ต้องมีมนุษย์มาคอยกำกับการทำงาน เช่น หาข้อมูล จองร้านอาหาร หรือแม้แต่ช้อปปิงออนไลน์</p>\n<p>ขณะเดียวกัน นักวิจัยด้าน AI หลายคนกำลังรอดูว่า เมื่อไหร่จะถึงจุดที่ AI สามารถทำงานและให้เหตุผลได้เทียบเท่ากับมนุษย์ ซึ่งจะเป็นปักหมุดต่อไปที่สำคัญสำหรับปัญญาประดิษฐ์ความสามารถรอบด้าน หรือ <a href=\"https://www.blognone.com/node/143841\">Artificial General Intelligence (AGI)</a></p>\n<p>อย่างไรก็ตาม Yoshua Bengio ผู้บุกเบิกวงการปัญญาประดิษฐ์ บอกในการประชุม World Economic Forum ว่า “ผมขอยกธงแดง (red-flag) ให้กับ AI Agents เพราะมันจะเป็นเส้นทางที่อันตรายที่สุด”</p>\n<p>Bengio เชื่อว่าระบบเหล่านี้อาจสร้างหายนะได้ หากพัฒนาไปเป็น AGI เพราะการพัฒนาระบบ AI ที่ทรงพลัง สามารถทำได้ โดยไม่จำเป็นต้องใช้ AI Agents เช่น AI ทางการแพทย์ และวิทยาศาสตร์</p>\n<p>นอกจากนี้ Bengio มองว่าจะทำให้เกิดการแข่งขันในบรรดาบริษัทยักษ์ใหญ่ หรือแม้แต่ประเทศต่าง ๆ ที่กังวลว่าตนเองจะตามไม่ทัน ซึ่งหากไม่ได้ศึกษาดีพอ จะเกิดความเสี่ยง สร้างความเสียหาย และอาจมาทำร้ายมนุษย์ได้ในที่สุด</p>\n<p>Bengio แนะนำให้สร้างระบบตรวจสอบขั้นสูง เพื่อดูแลและควบคุมระบบ AI Agents แม้จะมีราคาแพงก็ตาม รวมทั้งให้มีกฎระเบียบระดับชาติ เพื่อป้องกันไม่ให้บริษัท AI พัฒนาโมเดล Agents โดยไม่ได้พิสูจน์ความปลอดภัยก่อน</p>\n<p>ที่มา: <a href=\"https://www.businessinsider.com/yoshua-bengio-ai-godfather-agents-2025-1\">Business Insider</a></p>\n<p><img alt=\"alt=&quot;Bengio&quot;\" src=\"https://www.blognone.com/sites/default/files/externals/da73077c5af0b1f4ad541e6d2c011bd4.jpg\" /></p>\n</div></div></div><div><div>Topics: </div><div><div><a href=\"/topics/world-economic-forum\">World Economic Forum</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb7a6caf8e26a75fef74fca73ecd5abb9385a1b5ec0361897f7342996926d279","category":"Thai"}