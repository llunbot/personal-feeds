{"title":"NT เปิดตัว NT AI Connect แพลตฟอร์ม AI สำหรับองค์กร ทั้งแบบพร้อมใช้งานและโมเดล","link":"https://www.blognone.com/node/140626","date":1719826092000,"content":"<div><div><div><p>บริษัท โทรคมนาคมแห่งชาติ จำกัด (มหาชน) หรือ NT เปิดตัวบริการแพลตฟอร์มโมเดลปัญญาประดิษฐ์ “NT AI Connect” สำหรับองค์กร เป็นทางเลือกให้ใช้งานปัญญาประดิษฐ์โดยไม่ต้องพัฒนาเองทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/50e3440b49d1336322b4453e7f0c7137.jpeg\" /></p>\n<p>NT AI Connect มีให้บริการทั้งแบบแอป AI สำเร็จรูป เช่น Vacalog แอปพลิเคชันบันทึกเสียง แปลงเสียงเป็นตัวหนังสือ พร้อมกับสามารถแยกเสียงผู้พูดได้อัตโนมัติ เหมาะสำหรับการบันทึกการประชุม หรือการถอดเสียงพูดต่าง ๆ หรือ pre-trained AI model เรียกใช้งานได้ผ่าน AI ช่น ระบบ OCR (Optical Character Recognition) รองรับการแปลงไฟล์รูปภาพเอกสารเป็นตัวหนังสือภาษาไทย และระบบ Speech to Text รองรับการแปลงไฟล์เสียงเป็นตัวหนังสือ เป็นต้น โดยโมเดลและบริการทั้งหมด ถูกเทรนให้เข้าใจภาษาไทยแล้วด้วย NLP</p>\n<p><img alt=\"No Description\" src=\"https://www.blognone.com/sites/default/files/externals/b42851fc60b131422df1dfc7abe3f95a.png\" /></p>\n<p>บริการนี้เป็นความร่วมมือระหว่าง NT กับบริษัท วิสัย เอไอ จำกัด ผู้นำด้านการพัฒนา AI Model จากงานวิจัยด้านเทคโนโลยีปัญญาประดิษฐ์ที่ทันสมัย โดยแพลตฟอร์มดังกล่าวติดตั้งบนระบบคลาวด์ที่ได้มาตรฐานสากลของ NT และใช้ GPU ในการประมวลผลข้อมูล ทำให้ประสิทธิภาพสูงกว่าระบบคลาวด์ทั่วไปที่ประมวลผลโดยใช้ CPU</p>\n<p>แพลตฟอร์ม NT AI Connect สามารถให้บริการร่วมกับบริการ NT BIG DATA เพื่อประมวลผลฐานข้อมูลขนาดใหญ่แบบอัตโนมัติ และนำเสนอผลลัพธ์หรือจัดทำเป็นเอกสารตามรูปแบบที่กำหนดได้อย่างรวดเร็ว และแม่นยำ</p>\n<p>ดูข้อมูลบริการ, API Document และราคาเพิ่มเติมได้ที่ <a href=\"https://aiconnect.ntplc.co.th/\">NT AI Connect</a></p>\n</div></div></div><div><div>Topics: </div><div><div><a href=\"/topics/national-telecom\">National Telecom</a></div><div><a href=\"/topics/thailand\">Thailand</a></div><div><a href=\"/topics/artificial-intelligence\">Artificial Intelligence</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a059cb2cb6f9ae6df5877d447cca11449ecf8cbdaf2434603170253e3f38e24","category":"Thai"}