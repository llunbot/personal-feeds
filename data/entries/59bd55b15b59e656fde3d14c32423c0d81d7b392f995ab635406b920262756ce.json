{"title":"Adobe Illustrator รองรับ Project Neo สร้างไฟล์เวกเตอร์จากโมเดลสามมิติ ปรับเปลี่ยนมุมมองได้ง่าย","link":"https://www.blognone.com/node/142568","date":1728998653000,"content":"<div><div><div><p>Adobe ประกาศเพิ่มฟีเจอร์ใหม่ให้กับ Illustrator โดยมีไฮไลท์คือเครื่องมือแปลงโมเดลสามมิติ ให้ออกมาเป็นไฟล์เวกเตอร์ ที่สามารถปรับแก้ไขได้ง่าย</p>\n<p>ฟีเจอร์แรกคือ Generative Shape Fill (สถานะเบต้า) เป็นความสามารถด้าน AI จาก Firefly โดยสามารถเพิ่มรายละเอียดให้กับภาพวาดได้ด้วยการเขียน Prompt ได้ ตามที่<a href=\"https://www.blognone.com/node/142561\">ฝั่ง Firefly ประกาศไว้</a></p>\n<p>นอกจากนี้ Illustrator ยังเพิ่มการทำงานร่วมกับ Project Neo โครงการเว็บแอปสถานะเบต้า ที่ Adobe <a href=\"https://www.blognone.com/node/136198\">เปิดตัวครั้งแรกในเซสชัน Sneak</a> งาน Adobe MAX เมื่อปีที่แล้ว ผู้ใช้งานสามารถนำเข้าหรือสร้างไฟล์โมเดลสามมิติ และสามารถส่งออกในรูปแบบเวกเตอร์สองมิติสำหรับ Illustrator รองรับการสร้างสรรค์ผลงานที่เป็นไฟล์ตั้งต้นแบบสามมิติ</p>\n<p>ฟีเจอร์อื่นของ Illustrator ที่ประกาศได้แก่ Objects on Path ใหม่ ทำงานเร็วขึ้น, Enhanced Image Trace แปลงภาพกราฟิกเป็นเวกเตอร์ได้ง่ายขึ้น, Mockup เข้าสู่สถานะใช้งานได้ทั่วไป</p>\n<p>ที่มา: <a href=\"https://news.adobe.com/news/2024/10/101424-new-innovations-in-photoshop-and-illustrator\">Adobe</a></p>\n</div></div></div><div><div>Topics: </div><div><div><a href=\"/topics/illustrator\">Illustrator</a></div><div><a href=\"/topics/adobe\">Adobe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59bd55b15b59e656fde3d14c32423c0d81d7b392f995ab635406b920262756ce","category":"Thai"}