{"title":"ผู้ใช้ Twitter พบแพลตฟอร์มบล็อคฟังก์ชันค้นหาลิงก์ Threads","link":"https://www.blognone.com/node/134801","date":1689163817000,"content":"<div><div><div><p>แม้ Twitter จะไม่ได้บล็อคผู้ใช้ไม่ให้ทวีตหรือแชร์ลิงก์จาก Theads แต่เมื่อวันจันทร์ ผู้ใช้ Twitter หลายบัญชีพบว่า Twitter ได้บล็อคผลการค้นหาลิงก์ Threads แม้จะยังไม่มีการยืนยันจากบริษัทเกี่ยวกับการบล็อคผลการค้นหาลิงก์จากแอปคู่แข่งนี้</p>\n<p>โดยปกติแล้ว ผู้ใช้งานจะสามารถค้นหาทวีตที่มีลิงก์ไปยังเว็บไซต์ต่าง ๆจาก Twitter ได้ โดยพิมพ์ URL: ตามด้วยเว็บไซต์ที่ต้องการค้นหา เช่น  URL:Blognone.com แต่ล่าสุด ผู้ใช้งาน Twitter จำนวนมาก กลับพบว่าพวกเขาไม่สามารถใช้ฟังก์ชันดังกล่าวเพื่อค้นหาทวีตที่มีลิงก์ไปยัง Threads ได้ โดยระบบจะแสดงผลว่า ไม่มีผลลัพธ์สำหรับคำค้นหานี้</p>\n<p>ก่อนหน้านี้ Twitter ก็เคยมีประเด็นการบล็อคคู่แข่งที่คล้ายกัน ในเดือนเมษายน <a href=\"https://www.blognone.com/node/133351\">Twitter ได้บล็อคการตอบโต้ทวีตที่มีลิงก์ไปยัง Substack</a> หลังแพลตฟอร์มดังกล่าวออกฟีเจอร์ Notes ที่คล้ายกับ Twitter</p>\n<p>สงครามระหว่าง Twitter และ Threads ยังคงร้อนแรง ไม่นานมานี้ <a href=\"https://www.blognone.com/node/134712\">Twitter ได้ขู่ฟ้อง Meta</a> ในข้อหาละเมิดข้อมูลความลับและทรัพย์สินทางปัญญา ในขณะเดียวกัน Threads ก็ได้รับความนิยมอย่างมาก โดยมี<a href=\"https://www.blognone.com/node/134757\">ผู้สมัครใช้มากกว่า 100 ล้านบัญชี</a> ภายใน 4 วันหลังจากเปิดตัว</p>\n<p>ที่มา : <a href=\"https://techcrunch.com/2023/07/11/twitter-blocks-links-to-rival-threads-while-ceo-downplays-reports-of-traffic-decline/\">Tech Crunch</a></p>\n<p><img alt=\"No Description\" src=\"https://www.blognone.com/sites/default/files/externals/bd476ee3d9b162e8f76d800c5be8bd7c.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/threads\">Threads</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0185bf5a206befac1eb35e2b1a11a145adf09b674e9c143c17bbb896641bb1ae","category":"Thai"}