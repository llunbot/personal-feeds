{"title":"Tetsuya Nomura เผย FFVII Remake ภาค 3 เริ่มพัฒนาแล้ว ได้ Uematsu Nobuo กลับมาทำเพลงให้","link":"https://www.blognone.com/node/139025","date":1712050373000,"content":"<div><div><div><p>Tetsuya Nomura ผู้กำกับฝ่ายสร้างสรรค์ของโปรเจ็กต์ Final Fantasy VII Remake อัปเดตความคืบหน้าของเกมในรายการพิเศษของยูทูบช่อง Square Enix Music Channel ว่าทีมงานกำลังเริ่มพัฒนาภาค 3 ของโปรเจ็กต์นี้แล้วพร้อมบอกว่าทีมงานกำลังทำงานอย่างหนัก</p>\n<p>นอกจากนี้ Nomura ยังได้ถาม Uematsu Nobuo ในรายการด้วยว่า Nobuo จะกลับมาทำเพลงให้อีกใช่ไหม ซึ่ง Nobuo ก็ตอบว่าถือเป็นเกียรติของเขาที่ได้กลับมาทำเพลงให้</p>\n<p>รายละเอียดของเกมภาค 3 ของ Final Fantasy VII Remake ยังไม่ค่อยมีอะไรนักแต่ Naoki Hamaguchi ผู้กำกับของเกมเคยแง้มไว้ว่าภาค 3 จะต้องสร้างโลกในเกมใหม่เพื่อรับรองการขับเรือเหาะภายในเกม</p>\n<p>ที่มา - <a href=\"https://www.youtube.com/watch?v=okZYq0KjXvg\">Square Enix Music Channel</a> via <a href=\"https://gamingbolt.com/final-fantasy-7-remake-part-3-developer-is-hard-at-work-on-it-says-creative-director\">Gamingbolt</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1137d3fee96cc6bce070e247cff7a88db343c81c379b109554e92b8c90f5f1ac","category":"Thai"}