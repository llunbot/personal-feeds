{"title":"Google Domains เตรียมปิดบริการ โอนย้ายลูกค้าทั้งหมดให้กับ Squarespace","link":"https://www.blognone.com/node/134382","date":1686871038000,"content":"<div><div><div><p>กูเกิลประกาศว่าบริการรับจดโดเมน <strong>Google Domains</strong> จะทยอยปิดบริการ เนื่องจากบริษัทได้บรรลุข้อตกลงกับ Squarespace ที่จะขายสินทรัพย์ทั้งหมดของ Google Domains ให้ ซึ่งรวมทั้งโดเมนเนมประมาณ 10 ล้านโดเมน ที่จดทะเบียนไว้กับ Google Domains</p>\n<p>กูเกิลบอกถึงสาเหตุของดีลนี้ว่าเพื่อปรับโฟกัสธุรกิจหลักของบริษัท โดยกระบวนการส่งต่อลูกค้าไปยัง Squarespace จะดำเนินต่อเนื่องจากนี้ ซึ่งเครื่องมือของทาง Squarespace ก็มีพร้อมสำหรับบริหารจัดการโดเมนเนม</p>\n<p>หนึ่งในข้อตกลงของดีลซื้อขายกิจการนี้ Squarespace จะได้เป็นผู้ให้บริการเพียงรายเดียว สำหรับการจดโดเมนที่มาพร้อมกับแพ็คเกจ Google Workspace เป็นเวลาอย่างน้อย 3 ปี</p>\n<p>กูเกิล<a href=\"https://www.blognone.com/node/57670\">เปิดตัวบริการจดโดเมน Google Domains</a> มาตั้งแต่ปี 2014 โดยเป้าหมายในเวลานั้นคือการผลักดัน HTTPS และบริการจด TLD</p>\n<p>ที่มา: <a href=\"https://9to5google.com/2023/06/15/google-domains-squarespace/\">9to5Google</a> และ <a href=\"https://www.prnewswire.com/news-releases/squarespace-enters-definitive-agreement-to-acquire-google-domains-assets-301852507.html\">Squarespace</a></p>\n<p><img alt=\"No Description\" src=\"https://www.blognone.com/sites/default/files/externals/8abcfec5ad05c7ab8d5df075cf694087.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/dns\">DNS</a></div><div><a href=\"/topics/domain-name\">Domain Name</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0920ec1cb5f0f3a33f8d96c5a16054c2d163876daf1be5d49f139a2a1a26847","category":"Thai"}