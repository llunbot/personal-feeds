{"title":"Apple แสดงวิดีโอรำลึก 10 ปีการจากไปของ Steve Jobs บนหน้าโฮมเพจเว็บไซต์","link":"https://www.blognone.com/node/125109","date":1633427086000,"content":"<div><div><div><p>5 ตุลาคม เป็นวันครบรอบการเสียชีวิตของ Steve Jobs หนึ่งในผู้ร่วมก่อตั้ง Apple และเป็นหนึ่งผู้ทรงอิทธิพลในโลกเทคโนโลยี และในปี 2021 นี้ ถือเป็นการครบรอบ 10 ปีการจากไปของเขา</p>\n<p>เพื่อเป็นการรำลึก <a href=\"https://www.apple.com/\">เว็บไซต์ Apple แสดงวิดีโอของ Steve Jobs</a> รวบรวมฟุตเทจเก่าๆ ตั้งแต่สมัย Jobs ยังหนุ่มๆ เป็นเวลา 2.45 นาที และรวบรวมคำพูดที่น่าจดจำของเขามาไว้ในคลิปนี้ด้วย</p>\n<p>Jobs และ Wozniak ร่วมกันก่อตั้ง Apple เมื่อวันที่ 1 เมษายน 1976 ผลิตภัณฑ์ยุคแรกๆ ที่สร้างความจดจำหลายอย่าง ไม่ว่าจะเป็น Mac รุ่นดั้งเดิม  iPod ที่กลายเป็นอุปกรณ์เล่นเพลงยอดนิยม และแน่นอนว่ารวมถึงมือถือจอสัมผัสอย่าง iPhone</p>\n<p>หลังจากการต่อสู้กับโรคมะเร็งเป็นเวลานาน Jobs ได้ลาออกจากตำแหน่ง CEO วันที่ 24 สิงหาคม 2011 และถึงแก่กรรมในสองเดือนต่อมา อ่านบทความรำลึกสิบปีการจากไปของ Steve Jobs  ได้ที่นี่ &gt; <a href=\"https://brandinside.asia/steve-jobs-10th-death-anniversary-death/\">รำลึก 10 ปี Steve Jobs กับ 10 ข้อที่ Jobs ปฏิวัติโลกด้วย iPhone</a></p>\n<p><img src=\"https://www.blognone.com/sites/default/files/externals/929e60bce2d61692f9b267d2cb72e10d.png\" /></p>\n<p>ที่มา - <a href=\"https://9to5mac.com/2021/10/05/apple-commemorates-tenth-anniversary-of-steve-jobs-homepage-takeover/amp/?__twitter_impression=true\">9to5Mac</a></p>\n</div></div></div><div><div>Topics: </div><div><div><a href=\"/topics/steve-jobs\">Steve Jobs</a></div><div><a href=\"/topics/apple\">Apple</a></div><div><a href=\"/topics/death\">Death</a></div><div><a href=\"/topics/iphone\">iPhone</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8676b6375ebc3cc235082c4fadf51897c0073b24e67b35c8f1ee2e50bd8bd02","category":"Thai"}