{"title":"EA ประกาศทำเกม Black Panther พัฒนาโดยสตูดิโอภายในแห่งใหม่ Cliffhanger Games","link":"https://www.blognone.com/node/134762","date":1688995929000,"content":"<div><div><div><p>EA ประกาศทำเกม Black Panther โดยเป็นหน้าที่ของสตูดิโอภายในแห่งใหม่ Cliffhanger Games ที่มารับงานพัฒนาเกมนี้เป็นเกมแรก</p>\n<p>เกม Black Panther นี้จะเป็นเนื้อเรื่องเฉพาะไม่อิงกับภาพยนตร์ เป็นเกมมุมมองที่สาม เล่นคนเดียว โดยยังไม่มีข้อมูลอื่นของเกมนอกจากภาพโปสเตอร์เพียงภาพเดียว</p>\n<p>ส่วนสตูดิโอ Cliffhanger Games ตั้งอยู่ที่เมืองซีแอทเทิล ได้ Kevin Stephens อดีตผู้บริหารของ Monolith Productions สตูดิโอในเครือ Warner Bros. Games มาเป็นหัวหน้าสตูดิโอ ทีมงานร่วมก่อตั้งมีทั้งจากทีม Middle-earth: Shadow of Mordor, Halo Infinite, God of War, Call of Duty เป็นต้น</p>\n<p>ที่มา - <a href=\"https://www.ea.com/news/meet-cliffhanger-games\">EA</a></p>\n<p><img alt=\"No Description\" src=\"https://www.blognone.com/sites/default/files/externals/bd8ce78deeaae8e56a182f0ceef4d795.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/marvel\">Marvel</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b08bab1d3f3749190fdf33fed5f5828ecff6cea67b757672564f70b547c2092","category":"Thai"}