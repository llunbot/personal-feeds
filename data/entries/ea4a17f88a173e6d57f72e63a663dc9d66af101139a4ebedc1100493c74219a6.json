{"title":"Microsoft Office ประกาศ Aptos จะเป็นฟอนต์ดีฟอลต์ใหม่ หลังสอบถามความเห็นมา 2 ปี","link":"https://www.blognone.com/node/134824","date":1689289789000,"content":"<div><div><div><p>ก่อนหน้านี้ไมโครซอฟท์<a href=\"https://www.blognone.com/node/122421\">ประกาศแผน</a>เปลี่ยนฟอนต์ดีฟอลต์ใน Microsoft Office จาก Calibri ที่ใช้มาตั้งแต่ปี 2007 โดยมีตัวเลือกจำนวนหนึ่ง ล่าสุดไมโครซอฟท์ได้ข้อสรุปแล้ว</p>\n<p>โดยหลังจากสอบถามความเห็นจากลูกค้า ไมโครซอฟท์บอกว่า <strong>Aptos</strong> คือฟอนต์ที่ผู้ใช้งานชอบมากที่สุด (ในตอนให้สอบถามความเห็น ฟอนต์นี้คือ Bierstadt) เป็นฟอนต์ที่ไม่มีเชิง (sans-serif) ปรับใช้ได้ในหลายภาษา</p>\n<p>Aptos จะมาเป็นฟอนต์ดีฟอลต์ในบริการทั้งหมดของ Microsoft 365 ไม่ว่าจะเป็น Word, Outlook, PowerPoint และ Excel เริ่มมีผลตั้งแต่วันนี้เป็นต้นไป และอัพเดตกับผู้ใช้งานทั่วโลกในอีกไม่กี่เดือนข้างหน้า</p>\n<p>Aptos ออกแบบโดย Steve Matteson นักออกแบบที่มีผลงานทั้งการออกแบบฟอนต์ TrueType และ Segoe</p>\n<p>ที่มา: <a href=\"https://medium.com/microsoft-design/a-change-of-typeface-microsofts-new-default-font-has-arrived-f200eb16718d\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/fb68c256213bcebd29637c7be249612b.png\" /></p>\n<p><img alt=\"No Description\" src=\"https://www.blognone.com/sites/default/files/externals/a206480285176bd83beef756c89d9b56.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/font\">Font</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea4a17f88a173e6d57f72e63a663dc9d66af101139a4ebedc1100493c74219a6","category":"Thai"}