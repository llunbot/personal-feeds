{"title":"[ไม่ยืนยัน] SoftBank ประเมินมูลค่ากิจการ ByteDance ที่ 4 แสนล้านดอลลาร์ เพิ่มขึ้นจากปีก่อน","link":"https://www.blognone.com/node/144859","date":1740230587000,"content":"<div><div><div><p>Bloomberg ประเมินข้อมูลจากรายงานของบริษัทที่เกี่ยวข้อง เช่น Fidelity หรือ T. Rowe Price พบว่าผู้ลงทุนใน ByteDance บริษัทแม่ของ TikTok ได้ประเมินมูลค่ากิจการบริษัทนี้ล่าสุดไว้ที่ประมาณ 4.1-4.5 แสนล้านดอลลาร์ ซึ่งเป็นตัวเลขที่เพิ่มขึ้นจาก<a href=\"https://www.blognone.com/node/143166\">ปลายปีที่แล้ว 3 แสนล้านดอลลาร์</a> แม้บริษัทจะเผชิญปัญหาการให้บริการ TikTok ในอเมริกาอยู่</p>\n<p>SoftBank ซึ่งเป็นหนึ่งในบริษัทที่ลงทุนใน ByteDance เช่นกัน ประเมินมูลค่ากิจการที่ประมาณ 4 แสนล้านดอลลาร์ โดยตอนนี้ให้มูลค่าธุรกิจ TikTok ในอเมริกาที่ศูนย์ เนื่องจากมีความเสี่ยงที่อาจต้องปิดบริการ ตัวเลขโดยรวมจึงสามารถเพิ่มขึ้นได้หาก TikTok กลับมาให้บริการได้ตามปกติ</p>\n<p>มูลค่ากิจการของ ByteDance มีความผันผวนในช่วงไม่กี่ปีที่ผ่านมาจากหลายปัจจัย ทั้งสงครามการค้า ภาพรวมตลาดหุ้นที่ทำให้บริษัทยังไอพีโอไม่ได้ แต่ล่าสุดบริษัทได้ปัจจัยบวกจากบริการแชทบอต AI Doubao ที่มีผู้ใช้งานแล้วมากกว่า 75 ล้านบัญชี</p>\n<p>ที่มา: <a href=\"https://www.bloomberg.com/news/articles/2025-02-21/softbank-fidelity-t-rowe-value-bytedance-at-above-400-billion\">Bloomberg</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/softbank\">SoftBank</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"556a5407bf84912229bea665b1e2db1839482446c7001b2b8dd1fd1945f59ac3","category":"Thai"}