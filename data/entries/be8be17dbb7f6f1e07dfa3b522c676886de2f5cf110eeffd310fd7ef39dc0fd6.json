{"title":"IntelliJ IDEA รองรับโปรโตคอล MCP เปิดทางโมเดล LLM อ่านแหล่งข้อมูลภายนอก","link":"https://www.blognone.com/node/146729","date":1748745778000,"content":"<span>IntelliJ IDEA รองรับโปรโตคอล MCP เปิดทางโมเดล LLM อ่านแหล่งข้อมูลภายนอก</span>\n\n  <div>\n    <div>Body</div>\n              <div><p>IntelliJ IDEA เป็นซอฟต์แวร์ตัวล่าสุดที่เข้าร่วมวงรองรับ Model Context Protocol (MCP) โปรโตคอลสำหรับเชื่อมต่อโมเดล LLM กับแหล่งข้อมูลภายนอก <a href=\"https://www.blognone.com/node/143331\">ที่เริ่มต้นพัฒนาโดย Anthropic</a></p>\n<p>แนวคิดของ MCP แบ่งเป็น MCP Server ทำหน้าที่ให้บริการข้อมูล กับ MCP Client ที่เป็นฝั่งโมเดลเรียกขอข้อมูล (<a href=\"https://modelcontextprotocol.io/docs/concepts/architecture\">รายละเอียด</a>) ในกรณีนี้ IntelliJ IDEA ที่มีฟีเจอร์ LLM ช่วยเขียนโค้ด เติมโค้ด จะทำหน้าที่เป็น MCP Client (ใช้โมเดล LLM ตัวใดก็ได้ตามชอบ) แล้วสามารถเรียกเชื่อมต่อกับข้อมูลภายนอก เช่น ขออ่าน database schema ของโครงการที่กำลังพัฒนาอยู่ เพื่อให้เติมโค้ดได้แม่นยำ ตรงกับที่ผู้ใช้ต้องการมากขึ้น</p>\n<p>ฟีเจอร์ MCP ต้องการ IntelliJ IDEA 2025.1 และ AI Assistant 251.26094.80.5 ขึ้นไป</p>\n<p>ที่มา - <a href=\"https://blog.jetbrains.com/idea/2025/05/intellij-idea-2025-1-model-context-protocol/\">JetBrains</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sun, 01/06/2025 - 09:42</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be8be17dbb7f6f1e07dfa3b522c676886de2f5cf110eeffd310fd7ef39dc0fd6","category":"Thai"}