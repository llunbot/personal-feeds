{"title":"WhatsApp ประกาศเพิ่มฟีเจอร์ความปลอดภัย ป้องกันการถูกขโมยบัญชี","link":"https://www.blognone.com/node/133431","date":1681483908000,"content":"<div><div><div><p>WhatsApp ประกาศเพิ่มฟีเจอร์ด้านความปลอดภัย เพื่อป้องกันการถูกขโมยบัญชีใช้งาน โดยเมื่อผู้ใช้งานต้องการสลับบัญชี WhatsApp ไปใช้บนอุปกรณ์ใหม่ จะต้องยืนยันการย้ายบัญชีใน<strong>อุปกรณ์เก่าเครื่องเดิม</strong> ว่าต้องการดำเนินการย้ายบัญชีจริง ๆ</p>\n<p>WhatsApp บอกว่าการเพิ่มเงื่อนไขยืนยันอุปกรณ์นี้ จะทำให้บัญชีมีความปลอดภัยมากขึ้น โดยผู้ใช้งานไม่ต้องดำเนินการเพิ่มเติม และช่วยป้องกันบัญชีได้หากอุปกรณ์ตกอยู่ในอันตราย</p>\n<p>นอกจากนี้ WhatsApp ยังเพิ่มเครื่องมือให้ผู้ใช้งานสามารถตรวจสอบคู่สนทนาได้ว่าการสนทนาได้รับการเข้ารหัสถูกต้อง โดยคลิกที่แถบ Encryption ในหน้าข้อมูลผู้ติดต่อ</p>\n<p>ฟีเจอร์ทั้งหมดนี้จะทยอยเปิดให้กับผู้ใช้งาน WhatsApp ทุกคนในไม่กี่เดือนข้างหน้า ส่วนการป้องกันบัญชีในปัจจุบัน WhatsApp ให้ผู้ใช้งานเปิดการยืนยันตัวตนสองขั้นตอน และทำแบ็คอัพแบบเข้ารหัส</p>\n<p>ที่มา: <a href=\"https://blog.whatsapp.com/new-security-features-account-protect-device-verification-automatic-security-codes\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/cebb762bf8f740a8623888b3900b475c.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8106fbdd868183609438e7c5c600b54c34064bf59da4d6565757d94c92cba16a","category":"Thai"}