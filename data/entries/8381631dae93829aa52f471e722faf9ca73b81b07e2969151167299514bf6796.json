{"title":"Palo Alto Networks รายงานผลประกอบการไตรมาส รายได้โต 16% - มองเหตุการณ์ระบบล่มครั้งใหญ่ เป็นเรื่องท้าทายในอุตสาหกรรม","link":"https://www.blognone.com/node/141510","date":1724110927000,"content":"<div><div><div><p>Palo Alto Networks รายงานผลประกอบประจำไตรมาสที่ 4 ตามปีการเงินบริษัท 2024 สิ้นสุดเดือนกรกฎาคม รายได้รวม 2,189.5 ล้านดอลลาร์ เพิ่มขึ้น 16% จากช่วงเดียวกันในปีก่อน และมีกำไรสุทธิตามบัญชี GAAP ที่ 357.7 ล้านดอลลาร์</p>\n<p>ตัวเลขรายรับต่อเนื่อง 12 เดือน เฉพาะส่วนผลิตภัณฑ์ความปลอดภัยรุ่นถัดไป (Next-Generation Security ARR) เพิ่มขึ้น 43% เป็น 4.2 พันล้านดอลลาร์ โดยบริษัทมีรายการผูกพันที่ยังไม่ส่งมอบ จึงยังไม่ได้บันทึกเป็นรายรับเพิ่มขึ้น 20% เป็น 12.7 พันล้านดอลลาร์</p>\n<p>ในข้อมูลนำเสนอของ Palo Alto Networks ได้พูดถึงเหตุการณ์ที่ท้าทายในตลาดผู้ให้บริการความปลอดภัยไซเบอร์ ได้แก่ ผลกระทบที่เป็นวงกว้างต่อเนื่องมากขึ้นกว่าเดิมหากเกิดเหตุการณ์โจมตี, เหตุการณ์ระบบล่มเป็นวงกว้างครั้งใหญ่ล่าสุด ทำให้ผู้บริหารระดับสูงมีการหารือแนวทางในอนาคตมากขึ้น และการใช้ Generative AI ในองค์กรเพิ่มขึ้นเท่าตัวในช่วง 10 เดือนที่ผ่านมา</p>\n<p>ที่มา: <a href=\"https://investors.paloaltonetworks.com/news-releases/news-release-details/palo-alto-networks-reports-fiscal-fourth-quarter-and-fiscal-8\">Palo Alto Networks</a></p>\n<p><img alt=\"No Description\" src=\"https://www.blognone.com/sites/default/files/externals/82cbea21393f11970bfa14d88c3788c0.png\" /></p>\n<p><img alt=\"No Description\" src=\"https://www.blognone.com/sites/default/files/externals/78505a28e1e2ac94ef5c6a9736f329d2.png\" /></p>\n</div></div></div><div><div>Topics: </div><div><div><a href=\"/topics/palo-alto-networks\">Palo Alto Networks</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8381631dae93829aa52f471e722faf9ca73b81b07e2969151167299514bf6796","category":"Thai"}