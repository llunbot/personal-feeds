{"title":"หุ้น Tech ยังร้อนแรง ทำนิวไฮหลายบริษัท, Nasdaq เกิน 20,000 ครั้งแรก, Elon Musk ความมั่งคั่งทะลุ 4 แสนล้านเหรียญฯ","link":"https://www.blognone.com/node/143610","date":1734005777000,"content":"<div><div><div><p>หุ้นของบริษัทเทคโนโลยีขนาดใหญ่ยังคงมาแรง โดยเมื่อคืนนี้มีสถิติใหม่หลายอย่าง ทั้งดัชนีหุ้น Nasdaq ที่สูงกว่า 20,000 จุดเป็นครั้งแรก จากราคาหุ้นบริษัทเทคโนโลยีขนาดใหญ่ที่ปรับเพิ่มขึ้น</p>\n<p>ราคาของหุ้น 7 นางฟ้า หรือ Magnificent Seven ที่นักลงทุนเรียกรวมบริษัทเทคโนโลยีขนาดใหญ่ 7 แห่ง ต่างปรับเพิ่มสูงและทำสถิติใหม่สูงสุดหลายบริษัท โดย Alphabet บริษัทแม่ของกูเกิล ราคาหุ้นปรับเพิ่มขึ้นเป็น 195.40 ดอลลาร์ ทำสถิติใหม่สูงสุด เช่นเดียวกับ Tesla ที่ 424.77 ดอลลาร์ รวมทั้ง Amazon, Apple และ Meta ราคาหุ้นเมื่อคืนนี้ต่างทำสถิติสูงสุดเช่นกัน ส่วน Microsoft และ NVIDIA แม้ราคาหุ้นปรับขึ้น แต่ยังต่ำกว่าราคาสูงสุดเล็กน้อย</p>\n<p>ในช่วงสองวันที่ผ่านมา Alphabet เป็นบริษัทที่ราคาหุ้นปรับเพิ่มสูง หลังจาก <a href=\"https://www.blognone.com/node/143546\">Google เปิดตัวชิปคอมพิวเตอร์ควอนตัม Willow</a> ที่ระบุว่ามีประสิทธิภาพหาคำตอบได้เร็วกว่าซูเปอร์คอมพิวเตอร์</p>\n<p>Elon Musk ซึ่งปัจจุบันครองตำแหน่งมหาเศรษฐีอันดับ 1 ของโลก ตามมูลค่าสินทรัพย์ ก็มีความมั่งคั่งเพิ่มขึ้นทำสถิติสูงสุดมากกว่า 4 แสนล้านดอลลาร์ ทั้งจากราคาหุ้น Tesla ที่ปรับเพิ่มขึ้น และการขายหุ้น SpaceX ที่ทำให้มูลค่ากิจการเพิ่มเป็น 3.5 แสนล้านดอลลาร์ และ Musk ถือหุ้นบริษัทนี้ 42%</p>\n<p>ที่มา: <a href=\"https://www.cnbc.com/2024/12/11/alphabet-and-tesla-reach-fresh-records-joining-amazon-and-meta-.html\">CNBC</a> และ <a href=\"https://www.nbcnews.com/business/personal-finance/elon-musk-becomes-first-person-surpass-400-billion-net-worth-rcna183792\">NBC News</a></p>\n<p><img src=\"https://www.blognone.com/sites/default/files/externals/05028c747f4ab52688b3f3b7e04f179a.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/stock\">Stock</a></div><div><a href=\"/topics/nasdaq\">NASDAQ</a></div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/amazon\">Amazon</a></div><div><a href=\"/topics/apple\">Apple</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00177cd63a6ae05c30041c471ae86969ee1a92a8277d14dc3be16784de39ac4c","category":"Thai"}