{"title":"Advice เข้าตลาดหุ้นฯ แล้ว ราคาปิดวันแรกเพิ่มขึ้น 62%","link":"https://www.blognone.com/node/137967","date":1706699152000,"content":"<div><div><div><p>บริษัท แอดไวซ์ ไอที อินฟินิท จำกัด (มหาชน) เจ้าของธุรกิจร้านจัดจำหน่ายปลีก-ส่งสินค้าไอที Advice นำบริษัทเข้าซื้อขายในตลาดหลักทรัพย์ฯ วันนี้วันแรก (31 มกราคม) หลังจาก<a href=\"https://www.blognone.com/node/133438\">ยื่นไฟลิ่ง</a>เมื่อปีที่แล้ว โดยซื้อขายในตลาด SET หมวดธุรกิจพาณิชย์ ชื่อย่อในการซื้อขาย ADVICE</p>\n<p>ราคาหุ้นของ Advice ปิดการซื้อขายวันแรกที่ 5.25 บาท เพิ่มขึ้น 62.04% จากราคาไอพีโอที่เสนอขาย 3.24 บาทต่อหุ้น</p>\n<p>Advice มีจำนวนสาขา ณ สิ้นเดือนกันยายน 2566 ทั้งหมด 338 สาขา เป็นสาขาที่บริษัทฯ เป็นเจ้าของจำนวน 110 แห่ง และเป็นสาขาแฟรนไชส์ 228 แห่ง กระจายอยู่ทุกภูมิภาคของประเทศไทย และมี 25 สาขา ที่อยู่ใน ส.ป.ป. ลาว มีรายได้จากการขายและบริการช่วง 9 เดือนแรกของปี 2566 ที่ 10,336.5 ล้านบาท และมีกำไรสุทธิ 136.5 ล้านบาท</p>\n<p>ที่มา: <a href=\"https://www.set.or.th/th/market/news-and-alert/newsdetails?id=85728201&amp;symbol=ADVICE\">ตลาดหลักทรัพย์ฯ</a> ภาพจาก Live ของตลาดหลักทรัพย์ฯ</p>\n<p><img alt=\"No Description\" src=\"https://www.blognone.com/sites/default/files/externals/f25aa09a685345821da027551ac63a42.jpeg\" /></p>\n</div></div></div><div><div>Topics: </div><div><div><a href=\"/topics/advice\">Advice</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20d120dde2b7b2d9d913d18d6b4c02ecd0986006db71d01c772edf35785e0eba","category":"Thai"}