{"title":"[ลือ] Apple ยื่นข้อเสนอลิขสิทธิ์ถ่ายทอดสด Formula 1 ทั่วโลก จ่าย 2 พันล้านดอลลาร์ต่อปี","link":"https://www.blognone.com/node/136017","date":1696163354000,"content":"<div><div><div><p>ข้อมูลนี้มาจาก Business F1 สื่อที่รายงานข่าวสารการแข่งขันรถ Formula 1 อ้างแหล่งข่าวที่เกี่ยวข้องว่าแอปเปิลแสดงความสนใจ ซื้อลิขสิทธิ์การถ่ายทอดการแข่งขัน Formula 1 โดยข้อเสนออาจสูงถึง 2 พันล้านดอลลาร์ต่อปี</p>\n<p>รายงานบอกว่าผลประโยชน์การถ่ายทอดการแข่งขัน Formula 1 ปัจจุบันรวมทั่วโลก อยู่ที่ประมาณ 1 พันล้านดอลลาร์ ข้อเสนอแอปเปิลจึงเพิ่มขึ้นถึงเท่าตัว อย่างไรก็ตามเนื่องจากลิขสิทธิ์การถ่ายทอดสดมีหลายรายและหลายสัญญาทั่วโลก แอปเปิลอาจต้องรอหลายปีหากต้องการลิขสิทธิ์ครบทั้งหมด ซึ่งตามรายงานแอปเปิลให้ข้อเสนอลิขสิทธิ์ระยะเวลา 7 ปี ซึ่งน่าจะครอบคลุมระยะเวลาของแต่สัญญาปัจจุบันทยอยครบกำหนด</p>\n<p>Business F1 บอกว่าแอปเปิลมองความสำเร็จจากการได้ลิขสิทธิ์ทั่วโลกในการถ่ายทอดสดฟุตบอล <a href=\"https://www.blognone.com/node/128977\">Major League Soccer</a> ของสหรัฐ ผ่าน Apple TV+ และต้องการโมเดลแบบเดียวกันในการแข่งขันกีฬารายการอื่น ซึ่งนอกจาก F1 แล้ว แอปเปิลยังสนใจเจรจาทั้ง NBA, Premier League อังกฤษ และอื่น ๆ</p>\n<p>ที่มา: <a href=\"https://9to5mac.com/2023/09/30/apple-formula-1-tv-sports-deal/\">9to5Mac</a></p>\n<p>ภาพ Tim Cook โบกธงหมากรุกสนาม United States Grand Prix ปี 2022 จาก <a href=\"https://www.youtube.com/watch?v=kSSwICJXGaY\">YouTube: FORMULA 1</a></p>\n<p><img alt=\"No Description\" src=\"https://www.blognone.com/sites/default/files/externals/3183dc657b1401f1f1ee9c890de00068.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-tv-plus\">Apple TV+</a></div><div><a href=\"/topics/rumors\">Rumors</a></div><div><a href=\"/topics/f1\">F1</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e9b53d509db9a41ed11c354c85903236717e33cb690f8228d1058b24649dfde","category":"Thai"}