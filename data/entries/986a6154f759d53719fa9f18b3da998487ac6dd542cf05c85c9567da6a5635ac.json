{"title":"เปิดตัว Replit Agent ใช้ AI เสกแอพขึ้นมาจาก Prompt อย่างเดียว ไม่ต้องเขียนโค้ดเลย","link":"https://www.blognone.com/node/141880","date":1725679730000,"content":"<div><div><div><p>Replit บริษัทเจ้าของ IDE ผ่านเบราว์เซอร์ ที่ช่วงหลังหันมาเอาดี<a href=\"https://www.blognone.com/node/133202\">เรื่อง AI ช่วยเขียนโค้ด</a> และก่อนหน้านี้เพิ่งเปิดตัว <a href=\"https://www.blognone.com/node/139060\">Code Repair การใช้โมเดลภาษา LLM ช่วยแก้บั๊กในโค้ด</a> ล่าสุดเปิดตัว <strong>Replit Agent</strong> บริการ AI ช่วยเสกแอพ แค่พิมพ์สั่งว่าต้องการอะไรใน prompt แล้วจะได้แอพสำเร็จรูปออกมาเลย</p>\n<p>Amjad Masad ซีอีโอของ Replit เดโมการสร้างแอพแผนที่แบบง่ายๆ ด้วยการพิมพ์สั่งใน prompt ของ Replit IDE เพียงแค่ว่า</p>\n<blockquote><p>Create an app that shows a map of local landmarks based on my location. Use Wikipedia to fetch the landmarks.</p>\n</blockquote>\n<p>จากนั้น Replit Agent จะเสนอแนวทางว่าจะพัฒนาแอพอย่างไร กรณีนี้คือเขียนเป็นเว็บแอพด้วย Flask เป็น backend และ HTML/CSS/JavaScript/Leaflet.js เป็น frontend โดยดึงพิกัดของผู้ใช้งาน แล้วเรียกข้อมูลสถานที่ผ่าน Wikipedia API อีกที</p>\n<p>หากเราเห็นด้วยกับแผนการพัฒนานี้ Replit Agent จะดำเนินการติดตั้งซอฟต์แวร์ที่จำเป็น เจ็นโค้ด และโชว์พรีวิวภาพแอพขึ้นมาบนหน้าจอ ผู้ใช้สามารถพิมพ์ prompt สั่งให้ปรับแต่งเพิ่มฟีเจอร์อื่นของแอพได้ เมื่อทดสอบเป็นที่พอใจแล้วก็กด deploy ขึ้นเซิร์ฟเวอร์จริงได้เลย</p>\n<p>ตอนนี้ Replit Agent ยังเปิดทดสอบแบบ early access ในวงจำกัด</p>\n<p><img alt=\"No Description\" src=\"https://www.blognone.com/sites/default/files/externals/689ddfc0abd7827e701d7f47a6830690.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/71cb2901421ae864a86c0a5b1e1495f5.png\" /></p>\n<blockquote>\n<p>AI is incredible at writing code.But that's not enough to create software. You need to set up a dev environment, install packages, configure DB, and, if lucky, deploy.It's time to automate all this.Announcing Replit Agent in early access—available today for subscribers: <a href=\"https://t.co/WCASOez82f\">pic.twitter.com/WCASOez82f</a></p>\n<p>— Amjad Masad (@amasad) <a href=\"https://twitter.com/amasad/status/1831730911685308857?ref_src=twsrc%5Etfw\">September 5, 2024</a></p></blockquote>\n</div></div></div><div><div>Topics: </div><div><div><a href=\"/topics/replit\">Replit</a></div><div><a href=\"/topics/development\">Development</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"986a6154f759d53719fa9f18b3da998487ac6dd542cf05c85c9567da6a5635ac","category":"Thai"}