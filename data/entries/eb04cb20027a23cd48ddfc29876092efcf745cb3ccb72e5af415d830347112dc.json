{"title":"Stripe ซื้อกิจการ Lemon Squeezy แพลตฟอร์มบริหารจัดการบัญชีเน้น Digital Products","link":"https://www.blognone.com/node/141107","date":1722034245000,"content":"<div><div><div><p>Stripe แพลตฟอร์มสำหรับการจ่ายเงิน ประกาศซื้อกิจการบริษัทคู่แข่ง Lemon Squeezy โดยไม่มีการเปิดเผยมูลค่าในการซื้อกิจการนี้</p>\n<p>Lemon Squeezy เป็นแพลตฟอร์มที่ออกแบบมาเพื่อแก้ปัญหาหลังบ้านของร้านค้า จุดเด่นคือการจัดการเรื่องภาษีการค้าสำหรับสินค้าดิจิทัล รวมทั้งจัดการส่วนที่เกี่ยวข้องกฎหมายภาษีแต่ละประเทศที่ไปขาย เน้นลูกค้ากลุ่มพัฒนาซอฟต์แวร์ SaaS ธุรกิจ</p>\n<p>JR Farr ซีอีโอและผู้ร่วมก่อตั้ง Lemon Squeezy บอกว่านับตั้งแต่เปิดตัวบริการในปี 2021 บริษัทได้รับข้อเสนอซื้อกิจการ ตลอดจนการขอร่วมลงทุนจำนวนมาก การตัดสินใจขายกิจการให้ Stripe นั้น เป็นการเลือกพาร์ตเนอร์ที่เหมาะสมที่สุดจะเดินหน้าต่อไปตามแนวคิดหลักคือทำให้การขายสินค้าดิจิทัลง่ายที่สุด</p>\n<p>ที่มา: <a href=\"https://www.lemonsqueezy.com/blog/stripe-acquires-lemon-squeezy\">Lemon Squeezy</a> ผ่าน <a href=\"https://techcrunch.com/2024/07/26/stripe-acquires-payment-processing-startup-lemon-squeezy/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/f30a5b9fb5bb0279aa07e4d8044e0935.jpeg\" /></p>\n</div></div></div><div><div>Topics: </div><div><div><a href=\"/topics/stripe\">Stripe</a></div><div><a href=\"/topics/acquisition\">Acquisition</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb04cb20027a23cd48ddfc29876092efcf745cb3ccb72e5af415d830347112dc","category":"Thai"}