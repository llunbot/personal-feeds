{"title":"[ลือ] Sam Altman ระดมทุนตั้งบริษัทชิป AI, และบริษัทฮาร์ดแวร์อีกบริษัทไปพร้อมกับการระดมทุน OpenAI","link":"https://www.blognone.com/node/136833","date":1700446212000,"content":"<div><div><div><p>การเจรจาระหว่างบอร์ด OpenAI และอดีตซีอีโอ Sam Altman ยังเดินหน้าต่อไป ล่าสุดสำนักข่าว Bloomberg อ้างแหล่งข่าวไม่ระบุตัวตน ระบุว่าระหว่างที่ก่อน Sam ถูกไล่ออกนั้นเขาระดมทุนตั้งอีกสองบริษัทไปพร้อมกับ คือบริษัทผลิตชิปปัญญาประดิษฐ์ และบริษัทฮาร์ดแวร์อีกบริษัทที่ออกแบบร่วมกับ Jonathan Ive</p>\n<p>บริษัทผลิตชิปนั้นมีชื่อโค้ดว่า Project Tigris เตรียมพัฒนาชิปปัญญาประดิษฐ์มาแข่งกับ NVIDIA  ขณะที่บริษัทฮาร์ดแวร์นั้นยังไม่รู้ชื่อแต่ข่าวระบุว่า Sam เจรจากับแหล่งทุนหลายแหล่งแล้ว ตั้งแต่ SoftBank, Public Investment Fund (PIF) ของซาอุดิอาระเบีย, Mubadala Investment Company โดยตั้งเป้าระดมทุนสองบริษัทรวมกันกว่าหมื่นล้านดอลลาร์</p>\n<p>แหล่งข่าวยังระบุว่าหลายบริษัทต้องการลงทุนใน OpenAI เอง โดยรอบล่าสุดบริษัทจะเปิดโอกาสให้พนักงานขายหุ้นของตัวเองไปยังบริษัทลงทุนด้วยมูลค่าบริษัท 86,000 ล้านดอลลาร์ SoftBank นั้นต้องการซื้อหุ้น OpenAI ในรอบนี้แต่ Sam ก็บอกว่ายังต้องรอคิวและเสนอให้ไปลงทุนในบริษัทใหม่สองบริษัทนี้ไปก่อน</p>\n<p>ที่มา - <a href=\"https://www.straitstimes.com/business/former-openai-ceo-sam-altman-sought-billions-for-chip-venture-before-ouster\">The Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/5f23031b3132493b0bc5dcb18f335abf.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd77f7b526f8fbf400c8c2170dec61e204e1cb8e3d927310c85eaa22121a644c","category":"Thai"}