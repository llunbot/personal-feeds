{"title":"ไม่หวั่นแม้โดนเนิร์ฟ DeepSeek พัฒนา LLM ด้วยชิป H800 2048 ชุด แข่งราคากับโมเดลจากสหรัฐฯ","link":"https://www.blognone.com/node/143857","date":1735491704000,"content":"<div><div><div><p>DeepSeek v3 <a href=\"https://www.blognone.com/node/143833\">โมเดลปัญญาประดิษฐ์ LLM ที่เปิดให้ดาวน์โหลดไปใช้งานเองที่ใหญ่ที่สุดในตอนนี้</a> รวม 685B ออกรายงานเชิงเทคนิค เปิดเผยถึงสถาปัตยกรรมและกระบวนการฝึก</p>\n<p>เซิร์ฟเวอร์ที่ใช่งานเป็นคลัสเตอร์ <a href=\"https://www.blognone.com/node/136290\">NVIDIA H800 รุ่นขายในจีนโดยเฉพาะ</a> ซอฟต์แวร์เป็น HAI-LLM ของบริษัท High Flyer (ตัว DeekSeek ได้ทุนจาก High Flyer Capital Management) รายงานระบุว่า DeepSeek พยายามใช้ช่องทางการสื่อสารระหว่างชิปอย่างเต็มประสิทธิภาพ โดยชิป H800 ถูกบีบแบนวิดท์ระหว่างชิปเหลือ 300Gbps เทียบกับ H100 ที่ส่งข้อมูลได้ 600Gbps กระบวนการฝึกทั้งหดใช้เวลา 2.788 ล้านชั่วโมง</p>\n<p>กระบวนการฝึกใช้ข้อมูลแบบ FP8 ข้อมูลที่ใช้ฝึกมีขนาดรวม 14.8 ล้านโทเค็น โดยทีมงานลดความซ้ำซ้อนข้อมูลก่อนใช้งานจริง รูปแบบโทเค็นที่รองรับมีขนาด 128K หลังจากนั้นฝึกแบบ supervised fine-tuning อีกครั้ง ด้วยตัวอย่าง 1.5 ล้านรูปแบบ</p>\n<p>ตอนนี้ DeepSeek V3 ให้บริการในราคา 0.014 ดอลลาร์ต่อล้านโทเค็นสำหรับอินพุต และ 0.28 ดอลลาร์สำหรับเอาท์พุต เว็บ <a href=\"https://artificialanalysis.ai/models/deepseek-v3?models_selected=o1%2Co1-mini%2Cgpt-4o-mini%2Cgpt-4o%2Cgemini-2-0-flash-experimental%2Cgemini-1-5-pro%2Cgemini-1-5-flash%2Cclaude-35-sonnet%2Cclaude-3-5-haiku%2Cmistral-large-2%2Cnova-pro%2Cnova-lite%2Cnova-micro%2Cdeepseek-v3\">Artificial Analysis เทียบให้เห็นว่าเป็นโมเดลที่สุดคุ้ม</a> เพราะราคาเกาะกลุ่มกับ Gemini 1.5 Flash แต่คุณภาพพอๆ กับ Gemini 1.5 Pro หากจะแข่งคุณภาพสูงกว่านี้ก็มีตัวเลือก OpenAI o1-mini หรือ o1-preview ที่ราคาแพงกว่ามาก</p>\n<p>ที่มา - <a href=\"https://github.com/deepseek-ai/DeepSeek-V3\">DeepSeek</a></p>\n<p><img alt=\"No Description\" src=\"https://www.blognone.com/sites/default/files/externals/10e7ba1ae29b99a84edd24ccf39d1215.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0a526cae941a6dc4083983bd93d6bbc34be201987b47f5b6927b3e22e459d5c","category":"Thai"}