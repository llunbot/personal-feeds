{"title":"Meta เลิกจ้างพนักงานหลายแผนก ทั้ง Reality Labs, WhatsApp และ Instagram ชี้ไม่ใช่ปลดรอบใหญ่","link":"https://www.blognone.com/node/142605","date":1729137198000,"content":"<div><div><div><p>Meta กำลังเลิกจ้างพนักงานในหลายแผนก ไม่ว่าจะเป็น WhatsApp, Instagram และ Reality Labs โดยแหล่งข่าวของ The Verge แจ้งว่า เป็นการปรับโครงสร้างเฉพาะทีม ไม่ใช่การเลิกจ้างครั้งใหญ่ที่กระทบทั้งบริษัท</p>\n<p>โฆษกของ Meta กล่าวว่า บางทีมใน Meta กำลังปรับเปลี่ยนเพื่อให้ทรัพยากรคนสอดคล้องกับเป้าหมายระยะยาว</p>\n<p>จะมีทั้งการย้ายบางทีมไปประจำที่อื่น และปรับเปลี่ยนตำแหน่งพนักงาน โดย Meta ยืนยันว่าบริษัทพยายามหาโอกาสอื่น ๆ ให้พนักงานที่ได้รับผลกระทบ</p>\n<p>ในปี 2022 Meta เลิกจ้างพนักงานไปกว่า <a href=\"https://www.blognone.com/node/131415\">11,000</a> และเลิกจ้างอีก <a href=\"https://www.blognone.com/node/133006\">10,000 คน</a>ในปีถัดมา ตามนโยบายปีแห่งการรีดเค้นประสิทธิภาพ ส่วนปีนี้ Meta เลิกจ้างพนักงาน Reality Labs รอบเล็กอยู่เรื่อย ๆ ก่อนจะถึงรอบการเลิกจ้างครั้งนี้</p>\n<p>ที่มา: <a href=\"https://www.theverge.com/2024/10/16/24272195/meta-layoffs-whatsapp-instagram-reality-labs\">The Verge</a></p>\n<p><img src=\"https://www.blognone.com/sites/default/files/externals/fc771fc474b76ef2ac6367be49b2bb4e.jpg\" alt=\"Meta\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/layoff\">Layoff</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fc2a67982237fa5a308b583665e3a66b1f024ac240088324f4607f0541a99ee","category":"Thai"}