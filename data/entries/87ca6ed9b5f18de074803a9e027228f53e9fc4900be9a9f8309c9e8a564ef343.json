{"title":"Donkey Kong Country Returns HD เกมปี 2010 จาก Wii พอร์ตมาลง Switch ออกปี 2025","link":"https://www.blognone.com/node/140470","date":1718724896000,"content":"<div><div><div><p>นินเทนโดประกาศนำเกม Donkey Kong Country Returns เกมแอคชั่นแนว 2D มุมมองด้านข้าง ที่เคยลงเครื่อง Wii ในปี 2010 มาออกใหม่บน Nintendo Switch โดยใช้ชื่อว่า <strong>Donkey Kong Country Returns HD</strong> กำหนดขายเดือนมกราคม 2025</p>\n<p>Donkey Kong Country Returns ถือเป็นเกมลำดับ 5 ในซีรีส์ Donkey Kong Country และเป็นเกมแรกที่พัฒนาโดยสตูดิโอ Retro Studio (4 ภาคก่อนหน้านี้พัฒนาโดย Rare ซึ่งภายหลังขายสตูดิโอไปให้ไมโครซอฟท์) เกมภาคนี้ยังเป็นภาคต้นของ Donkey Kong Country: Tropical Freeze ที่ออกบน Wii U ในปี 2014 และออกเวอร์ชัน Switch ตามมาในภายหลัง</p>\n<p>Donkey Kong Country Returns HD มีด่านให้เล่นทั้งหมด 80 ด่าน โดยรวมเอาด่านจากเวอร์ชัน 3DS ที่ออกในปี 2013 มารวมไว้ด้วย เกมต้นฉบับปี 2010 ได้คะแนนรีวิวเฉลี่ย 87/100 และประสบความสำเร็จในแง่ยอดขายเกือบ 5 ล้านชุด</p>\n</div></div></div><div><div>Topics: </div><div><div><a href=\"/topics/donkey-kong\">Donkey Kong</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87ca6ed9b5f18de074803a9e027228f53e9fc4900be9a9f8309c9e8a564ef343","category":"Thai"}