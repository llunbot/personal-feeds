{"title":"[ไม่ยืนยัน] Apple ยุบโครงการพัฒนารถยนต์ไฟฟ้า Project Titan แล้ว","link":"https://www.blognone.com/node/138432","date":1709081491000,"content":"<div><div><div><p>Mark Gurman แห่ง Bloomberg รายงานโดยอ้างแหล่งข่าวที่เกี่ยวข้อง ว่าแอปเปิลได้ตัดสินใจยกเลิกโครงการพัฒนารถยนต์ไฟฟ้าอัตโนมัติ ซึ่งมีการดำเนินงานภายในมามากกว่า 10 ปี <a href=\"https://www.blognone.com/node/65700\">ภายใต้ชื่อ Project Titan</a> หลังจากพิจารณาความเป็นไปได้หลายอย่าง</p>\n<p>เขายังอ้างข้อมูลว่า Jeff Williams ซีโอโอ ได้แจ้งพนักงานในส่วนโครงการ Titan นี้ ที่มีประมาณ 2,000 คน ว่าจะยกเลิกโครงการพัฒนาดังกล่าว ซึ่งบรรยากาศนั้นเป็นไปด้วยความประหลาดใจ ทั้งนี้แอปเปิลวางแผนย้ายพนักงานส่วนใหญ่ในโครงการ ไปอยู่ใต้แผนกพัฒนา AI ของ John Giannandrea ต่อ ส่วนพนักงานที่รับผิดชอบด้านฮาร์ดแวร์ของรถยนต์ และการออกแบบรถ อาจพิจารณาโอนย้ายไปแผนกอื่น หรืออาจปลดออก</p>\n<p>ข่าวโครงการพัฒนารถยนต์ไฟฟ้าของแอปเปิลนั้นมีออกมาอยู่เรื่อย ๆ แต่เป็นข่าวเกี่ยวกับปัญหา<a href=\"https://www.blognone.com/node/128675\">ภายใน</a> และมีผู้บริหารระดับสูง<a href=\"https://www.blognone.com/node/137912\">ลาออก</a> รวมถึงโครงการก็มีการปรับสเกลอยู่หลายครั้ง จากที่ทำรถยนต์ทั้งคัน มา<a href=\"https://www.blognone.com/node/86448\">เป็นซอฟต์แวร์</a> แล้วก็<a href=\"https://www.blognone.com/node/120223\">กลับไปมา</a></p>\n<p>ที่มา: <a href=\"https://www.bloomberg.com/news/articles/2024-02-27/apple-cancels-work-on-electric-car-shifts-team-to-generative-ai\">Bloomberg</a></p>\n<p><img src=\"https://www.blognone.com/sites/default/files/externals/6df204e129ae6193036b99523954f1d1.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/automobile\">Automobile</a></div><div><a href=\"/topics/rumors\">Rumors</a></div><div><a href=\"/topics/electric-car\">Electric Car</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82b2eac77006449c327e818435f5ce21e1a03e53325cecdb1139ab73277983bc","category":"Thai"}