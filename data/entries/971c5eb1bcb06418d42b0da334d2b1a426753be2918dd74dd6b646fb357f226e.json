{"title":"Cloudflare ออกเครื่องมือใหม่ หลอกบอตดูดเนื้อหาไปเทรน AI ให้หลงทาง ไม่ได้ข้อมูลที่ต้องการ","link":"https://www.blognone.com/node/145408","date":1742631781000,"content":"<div><div><div><p>Cloudflare เปิดตัว <strong>AI Labyrinth</strong> เครื่องมือสำหรับควบคุมและจัดการบอตดูดเนื้อหาเว็บไปเทรน AI (AI Crawler) โดยเน้นไปที่บอตซึ่งไม่ทำตามคำสั่งที่ระบุใน robots.txt ซึ่งกำลังเป็นปัญหาอยู่ตอนนี้</p>\n<p>วิธีการของ AI Labyrinth ไม่ได้ใช้การ<a href=\"https://www.blognone.com/node/140739\">บล็อกบอตดูดเนื้อหา</a> เพราะหลายกรณีผู้พัฒนาก็หาวิธีหลบเลี่ยงได้ แนวทางใหม่คือการใช้ Generative AI โดยเมื่อพบพฤติกรรมที่น่าจะเป็นบอตดูดเนื้อหาเทรน AI ระบบจะเขียนเนื้อหาใหม่ขึ้นมา แล้วทำให้บอตติดวนอยู่ในเนื้อหาสร้างใหม่ที่ไม่มีอยู่จริง ซึ่งคนทั่วไปก็เข้าไปอ่านไม่ได้ ผลคือเจ้าของบอตก็ไม่ได้ข้อมูลที่ต้องการ แถมเสียเวลาและทรัพยากรในการรันนี้อีก</p>\n<p>ฟีเจอร์ AI Labyrinth มีให้ใช้งานแล้วสำหรับลูกค้า Cloudflare ทุกคนรวมทั้งแผนใช้งานฟรี โดยต้องเปิดใช้งานเอง (opt-in)</p>\n<p>ที่มา: <a href=\"https://blog.cloudflare.com/ai-labyrinth/\">Cloudflare</a></p>\n<p><img alt=\"No Description\" src=\"https://www.blognone.com/sites/default/files/externals/6dd123268fc5909609b2e7e40b5953dc.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"971c5eb1bcb06418d42b0da334d2b1a426753be2918dd74dd6b646fb357f226e","category":"Thai"}