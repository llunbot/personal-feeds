{"title":"กลโกง NFT แอดมินโครงการศิลปะเชิดเงินหนี 2.7 ล้านดอลลาร์ แถมยังได้ส่วนแบ่งยอดขายต่อ","link":"https://www.blognone.com/node/125148","date":1633590072000,"content":"<div><div><div><p>ช่วงนี้วงการงานศิลปะ NFT กำลังเฟื่องฟู ย่อมหนีไม่พ้นมิจฉาชีพที่มาหลอกเชิดเงินไป</p>\n<p>ล่าสุด<a href=\"https://opensea.io/collection/evolved-apes-inc\">โครงการศิลปะ Evolved Apes</a> ขายคาแรกเตอร์ลิงที่เปลี่ยนหน้าตาไปหลายรูปแบบจำนวน 10,000 ตัว หลังขายงานมาแล้ว 1 สัปดาห์ ก็เจอปัญหาผู้รับผิดชอบโครงการที่ใช้ชื่อปลอมว่า Evil Ape ปิดเว็บ ปิดบัญชีทวิตเตอร์หนีไปพร้อมกับเงินจำนวน 768 Ether หรือประมาณ 2.7 ล้านดอลลาร์</p>\n<p>กลุ่มผู้ลงทุนในโครงการ Evolved Apes บอกว่าได้กลิ่นไม่ชอบมาพากลมาได้สักระยะ และเริ่มสอบสวนเรื่องนี้ พบว่าศิลปินที่วาดงานก็ไม่ได้รับค่าจ้างจากโครงการ เมื่อเห็นท่าไม่ดี Evil Ape ในฐานะแอดมินที่ควบคุมวอลเล็ตก็หนีหายไป</p>\n<p>แต่นี่คือโลกของบล็อคเชน ไม่ใช่การฉ้อโกงแบบดั้งเดิม การหนีหายของ Evil Ape ไม่ได้เป็นจุดสิ้นสุดของโครงการ Evolved Apes เพราะว่าแพลตฟอร์ม OpenSea ที่นำเสนอขายโครงการนี้ไม่ได้แบนออก นั่นแปลว่าถ้ายังมีคนมาซื้องานของ Evoled Apes หรือกลุ่มผู้ถืองานเดิมเทรดงานออกไป เงินค่าคอมมิชชันจะยังไปเข้ากระเป๋าเงินของ Evil Ape อยู่ต่อไปเรื่อยๆ</p>\n<p>กลุ่มผู้ซื้องานได้ติดต่อไปยัง OpenSea แต่ยังไม่ได้รับการตอบกลับใดๆ</p>\n<p><img src=\"https://www.blognone.com/sites/default/files/externals/47d13b2485639b952d02b785ec30c89e.jpg\" /></p>\n<p>ที่มา - <a href=\"https://www.vice.com/en/article/y3dyem/investors-spent-millions-on-evolved-apes-nfts-then-they-got-scammed\">Vice</a></p>\n</div></div></div><div><div>Topics: </div><div><div><a href=\"/topics/nft\">NFT</a></div><div><a href=\"/topics/opensea\">OpenSea</a></div><div><a href=\"/topics/crime\">Crime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41844f6b2e311917449cd2ee902d4f8e1be8998d480716e7823495633855f189","category":"Thai"}