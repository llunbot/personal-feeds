{"title":"ก้าวไกลแฉ IO กองทัพไทย เผยชื่อเพจอวตารใน Facebook รุมถล่มผู้เห็นต่าง","link":"https://www.blognone.com/node/124530","date":1630470147000,"content":"<div><div><div><p>มหกรรมแฉ IO กลับมาอีกครั้ง ในการประชุมรัฐสภา ญัตติอภิปรายไม่ไว้วางใจ 31 ส.ค. 2564 โดย ส.ส. ณัฐชา บุญไชยอินสวัสดิ์ พรรคก้าวไกล พร้อมเผยรายชื่อเพจอวตารในการรับหน้าที่โพสต์ด้อยค่าคนโจมตีรัฐบาล  รวมถึงโพสต์ข่าวปลอมเข้าข้างรัฐบาล</p>\n<p>การปฏิบัติหน้าที่มีการมอบหน้าที่ชัดเจน ดังนี้ กรมทหารราบที่ 3 ให้ไปดูเพจ จอมยุทธ กรมทหารราบที่ 8 ให้ไปดูเพจเรื่องงานไม่ขยับ เรื่องกินตับขอให้บอก กรมทหารราบที่ 16 ให้ไปดูเพจ ชาวไทยร่วมมือ กรมทหารปืนใหญ่ที่ 3 ให้ไปดูเพจ ระดม Teen กรมทหารปืนใหญ่ที่ 6 ดูเพจ อีหยังกะด้อกะเดี้ย กรมทหารม้าที่ 7 ดูเพจ ผู้ชายลายพราง พร้อมเผยภาพห้องปฏิบัติการ IO โดยมีผู้บังคับบัญชาคอยชี้เป้าเพจที่ต่อต้านรัฐบาล พร้อมส่งสัญญาณให้ IO เข้าไปโพสต์โจมตี</p>\n<p><img src=\"https://www.blognone.com/sites/default/files/externals/533a6117887c6eadca68d8f8f76e655b.png\" /></p>\n<p>นอกจากนี้ยังมีการให้รางวัลกันภายในด้วย หากเจ้าหน้าที่หรือหน่วยกรมกองใดมีผลงานดี เช่น รางวัลบุคคลที่มีผู้ติดตามในโซเชียลสูงสุด, เครือข่ายนักรบไซเบอร์ดีเยี่ยม เป็นต้น</p>\n<p>เรื่อง IO ได้รับความสนใจมาตั้งแต่ปีที่แล้วที่ นายวิโรจน์ ลักขณาอดิศร ส.ส.บัญชีรายชื่อ อดีตพรรคอนาคตใหม่ แฉว่า กอ.รมน. ว่าอยู่เบื้องหลัง<br />\nทำให้ประชาชนตั้งคำถามถึงพฤติกรรมรัฐบาล ว่าสมควรแล้วหรือ ที่นำภาษีประชาชนมาใช้กับปฏิบัติการ IO โดยเฉพาะในภาวะวิกฤตเช่นนี้</p>\n<p>ก่อนหน้านี้ คณะก้าวหน้า องค์กรการเมืองเน้นงานรณรงค์ปฏิรูปทางการเมือง<a href=\"https://www.blognone.com/node/119879\">แฉกระบวนการ IO โดยกองทัพไทย</a> พร้อมเผยรายชื่อผู้อยู่เบื้องหลัง เช่น กองพล ร.2.รอ. หรือ กองพลทหารราบที่ 2 รักษาพระองค์</p>\n<p>ที่มา - การประชุมรัฐสภา</p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7fae05406419893bd96d0685247f3b41c04e91d08efcdb7572cc9d616b46090","category":"Thai"}