{"title":"เบจิต้าไม่ถูกใจสิ่งนี้ Oppo เปิดตัว Air Glass แว่น AR ขายแบบจำกัดในจีน ต้นปี 2022","link":"https://www.blognone.com/node/126327","date":1639544196000,"content":"<div><div><div><p>Oppo เปิดตัว Air Glass แว่น AR ที่บริษัทระบุว่าเป็น “assisted reality” คือฉายภาพข้อมูลแบบสองมิติบนตัวแว่น ไม่ได้ฉายภาพสามมิติที่อิงกับสภาพแวดล้อม (คล้าย Google Glass) ภายในใช้ชิป Qualcomm Snapdragon Wear 4100 ใช้งานต่อเนื่องได้ 3 ชั่วโมง สแตนด์บายได้ 40 ชั่วโมง</p>\n<p>มีทั้งแบบข้างเดียว (half-frame) สีเงิน และสองข้าง (full-frame) สีดำ แต่ละแบบมีสองขนาด พร้อมแม่เหล็กไว้ใช้ติดกับแว่นทั่วไป หน้าจอเป็นโมโนโครมมีระดับสีเกรย์สเกล 16 ถึง 256 ระดับ ฉายภาพด้วยโปรเจกเตอร์ Micro LED จิ๋ว ความสว่างจริงประมาณ 1,400 nits</p>\n<p>การควบคุมทำได้โดยการสัมผัส เสียง และการเคลื่อนไหวของมือ ทำงานเชื่อมกับแอป Smart Glass บนมือถือ Oppo ที่รัน ColorOS 11 ขึ้นไป น่าเสียดายที่จะวางจำหน่ายแบบจำกัดในประเทศจีน ไตรมาสแรกของปี 2022 แต่ถ้าใครที่มีคนรู้จักอยู่ในประเทศจีน อาจลองหาช่องทางดูได้ ราคายังไม่เปิดเผย แต่คาดว่าน่าจะแรงไม่น้อย</p>\n<p><img src=\"https://www.blognone.com/sites/default/files/externals/ca4d94969cd47edecac0702167008740.jpg\" /><img src=\"https://www.blognone.com/sites/default/files/externals/7005bda30f118dcef3d31b48207fef79.jpg\" /></p>\n<p>ที่มา - <a href=\"https://www.theverge.com/2021/12/14/22833796/oppo-air-glass-ar-glasses-announced-china-release-date\">The Verge</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/smart-glass\">Smart Glass</a></div><div><a href=\"/topics/augmented-reality\">Augmented Reality</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0beb82bb31d861e04bd90d0b101fa7394e15c6f197a54049d5c8c2c1ca35299d","category":"Thai"}