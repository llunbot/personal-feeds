{"title":"[Counterpoint] ตลาดพีซีไตรมาส 2/2023 เริ่มเห็นสัญญาณฟื้นตัวต่อจากไตรมาส 1/2023","link":"https://www.blognone.com/node/134888","date":1689688434000,"content":"<div><div><div><p>บริษัทวิจัยตลาด Counterpoint รายงานภาพรวมตลาดพีซี ของไตรมาสที่ 2 ปี 2023 จำนวนส่งมอบลดลง 15% เมื่อเทียบกับไตรมาสที่ 2 ปี 2022 แต่ที่น่าสนใจคือจำนวนนี้เพิ่มขึ้น 8% เมื่อเทียบกับไตรมาสก่อนหน้าคือไตรมาสที่ 1 ปี 2023</p>\n<p>ส่วนแบ่งการตลาดแยกตามผู้ผลิต Lenovo เป็นอันดับ 1 ต่ออีกไตรมาส แม้จำนวนส่งมอบจะลดลง 18% อันดับ 2 คือ HP มีจำนวนเพิ่มขึ้นเล็กน้อย พร้อมส่วนแบ่งตลาดที่เพิ่มขึ้น อันดับ 3 คือ Dell และอันดับ 4 คือ Apple</p>\n<p>Counterpoint มองว่าภาพรวมในซัพพลายเชนธุรกิจพีซี มีทิศทางฟื้นตัวเล็กน้อย ซึ่งเห็นสัญญาณตั้งแต่ไตรมาส 1/2023 แต่แนวโน้มของครึ่งปีหลังเชื่อว่าผู้ผลิตยังคงระมัดระวังเพราะอาจไม่ฟื้นตัวมากนัก รวมทั้งมองไปถึงปี 2024 ว่าจะเริ่มมาเติบโตชัดเจนขึ้น ทั้งความต้องการอัพเกรดฮาร์ดแวร์ เพื่อใช้ทำงานด้าน AI ไปจนถึง Chromebook ที่เริ่มครบกำหนดอายุในการอัพเกรด</p>\n<p>ที่มา: <a href=\"https://www.counterpointresearch.com/global-pc-shipment-q2-2023-2/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/b6dd23922009237821d19593917d19ac.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/pc\">PC</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0438cd681a9aa3b6e6c72c6d66f42cf61f25c0f672ea9ba52e43556622310544","category":"Thai"}