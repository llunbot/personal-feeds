{"title":"BenQ เปิดตัวจอมอนิเตอร์เพื่อโปรแกรมเมอร์ มี Coding Mode แสดงโค้ดได้ชัดขึ้น","link":"https://www.blognone.com/node/139682","date":1715334813000,"content":"<div><div><div><p>BenQ เปิดตัวจอมอนิเตอร์ตัวแรกที่บอกว่าออกแบบมาสำหรับโปรแกรมเมอร์โดยเฉพาะ (The World's First Programming Monitor)</p>\n<p>จอมอนิเตอร์ชุดนี้เรียกว่า RD Series มีฟีเจอร์ชื่อ Coding Modes โหมดแสดงผลที่ออกแบบมาสำหรับแสดงฟอนต์และสีไฮไลท์ของข้อความโค้ดโปรแกรมใน IDE ได้ชัดเจนขึ้น (เทียบกับโหมดแสดงผลทั่วๆ ไป) โดยรองรับทั้งการแสดงผลแบบ light/dark theme และมีฟีเจอร์ Application Mode ช่วยจดจำได้ว่าโปรแกรมไหนเป็น IDE แล้วสลับโหมดแสดงผลอัตโนมัติเมื่อเรียกหน้าจอโปรแกรมนั้นขึ้นมา</p>\n<p>ฟีเจอร์อย่างอื่นคือการรองรับ KVM เป็นดีฟอลต์สำหรับคนต่อหลายอุปกรณ์, เชื่อมต่อผ่าน USB-C,  Low Blue Light Plus ปรับการแสดงผลแก้แสงฟ้าตามสีของแดดในแต่ละช่วงเวลา, จอหมุนได้อิสระและเอียงจอแนวตั้ง 90 องศาได้</p>\n<p>จอมอนิเตอร์ในซีรีส์ RD มีทั้งหมด 3 ขนาดคือ</p>\n<ul>\n<li>RD240Q (16:10 aspect ratio 24.1-inch)</li>\n<li>RD280U &amp; RD280UA (3:2 28.2-inch)</li>\n<li>RD320U &amp; RD320UA (16:9 31.5-inch)</li>\n</ul>\n<p>สินค้าจะเริ่มขายภายในครึ่งแรกของปี 2024 แต่ยังไม่ประกาศราคา</p>\n<p>ที่มา - <a href=\"https://www.benq.eu/en-uk/news/products/benq-release-worlds-first-programming-monitor.html\">BenQ</a> via <a href=\"https://www.notebookcheck.net/BenQ-unveils-28-inch-3-2-monitor-with-coding-mode-as-well-as-24-inch-and-32-inch-programmer-displays.835756.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/e0c6a6f459f6f5dbd4d44577598bb9b1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4070d6d6ce4ca722508d16a2f3892286.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8230d015318b83373b08b8275d5e1e50.jpeg\" /></p>\n</div></div></div><div><div>Topics: </div><div><div><a href=\"/topics/benq\">BenQ</a></div><div><a href=\"/topics/programmer\">Programmer</a></div><div><a href=\"/topics/monitor\">Monitor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bb3e01b61796859e117b72a78809e6d59960a7198af71e0f8df3418e46a096b","category":"Thai"}