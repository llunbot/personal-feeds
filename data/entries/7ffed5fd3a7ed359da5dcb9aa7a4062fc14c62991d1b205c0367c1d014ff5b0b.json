{"title":"IBM รายงานผลประกอบการไตรมาส 1/2024 รายได้กลุ่มซอฟต์แวร์เติบโต 5%","link":"https://www.blognone.com/node/139396","date":1714002060000,"content":"<div><div><div><p>ไอบีเอ็มรายงานผลประกอบการของไตรมาสที่ 1 ปี 2024 มีรายได้รวม 14,462 ล้านดอลลาร์ เพิ่มขึ้น 1% จากไตรมาสเดียวกันในปีก่อน มีกำไรสุทธิ 1,605 ล้านดอลลาร์ กระแสเงินสดอิสระ 1,910 ล้านดอลลาร์</p>\n<p>Arvind Krishna ซีอีโอไอบีเอ็มกล่าวว่า ผลการดำเนินงานในไตรมาสแรกจากรายได้และกระแสเงินสดอิสระ สะท้อนความแข็งแกร่งในธุรกิจไฮบริดคลาวด์และ AI ตามกลยุทธ์ ซึ่งลูกค้ามีความต้องการ AI ไปใช้งานในองค์กรมากขึ้น และมองไปข้างหน้ายังมีทิศทางที่ดีต่อเนื่องทั้ง watsonx และ Generative AI</p>\n<p>รายได้จากกลุ่มธุรกิจซอฟต์แวร์เพิ่มขึ้น 5% เป็น 5,899 ล้านดอลลาร์ รายได้จากกลุ่ม Consulting คงที่ 5,186 ล้านดอลลาร์ และ Infrastructure ลดลง 1% เป็น 3,076 ล้านดอลลาร์</p>\n<p>ไอบีเอ็มยังประกาศ<a href=\"https://www.blognone.com/node/139397\">แผนซื้อกิจการ HashiCorp</a> ที่มูลค่า 6,400 ล้านดอลลาร์ เพื่อเสริมบริการแพลตฟอร์มไฮบริดคลาวด์ รองรับการเติบโตในยุค AI</p>\n<p>ที่มา: <a href=\"https://newsroom.ibm.com/2024-04-24-IBM-RELEASES-FIRST-QUARTER-RESULTS\">ไอบีเอ็ม</a></p>\n<p><img src=\"https://www.blognone.com/sites/default/files/externals/6d92c3a677d61783ba44ade8afcf9923.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ffed5fd3a7ed359da5dcb9aa7a4062fc14c62991d1b205c0367c1d014ff5b0b","category":"Thai"}