{"title":"แอพ Gemini บน Android เริ่มรองรับการสั่งงานอุปกรณ์สมาร์ทโฮมผ่าน Google Home","link":"https://www.blognone.com/node/143082","date":1731476849000,"content":"<div><div><div><p>แอพ Gemini บนมือถือ Android เริ่มเปิดให้ใช้งานส่วนขยาย (extension) สำหรับควบคุมอุปกรณ์สมาร์ทโฮมผ่านแพลตฟอร์ม Google Home</p>\n<p>แอพ Gemini ในช่วงแรกๆ ยังขาดฟีเจอร์ด้านการควบคุมและสั่งการแอพ-อุปกรณ์ภายนอกแบบเดียวกับที่ Google Assistant เคยทำได้ แนวทางของกูเกิลคือค่อยๆ เปิดให้ใช้งานผ่าน extension ซึ่งก่อนหน้านี้ <a href=\"https://www.blognone.com/node/142995\">เพิ่งออก Utilities Extension ที่สั่งงานแอพตัวอื่นๆ ในสมาร์ทโฟนได้</a></p>\n<p>ฟีเจอร์ของข่าวนี้คือ Google Home Extension ต้องเปิดใช้งานในหน้า Settings ของแอพ Gemini ก่อน จากนั้นเราสามารถสั่งงานให้ Gemini เปิดไฟ ปรับแอร์ ปิดผ้าม่าน ควบคุมทีวี ปรับเสียงลำโพง ฯลฯ ได้แบบเดียวกับที่ทำผ่านแอพ Google Home</p>\n<p>ฟีเจอร์นี้ยังไม่สามารถใช้งานกับกล้องวงจรปิด เพื่อดึงวิดีโอจากกล้องมาแสดงบน Gemini ได้ (เหมือนกับในแอพ Google Home) และยังไม่รองรับฟีเจอร์ Routines แบบเดียวกับใน Google Assistant</p>\n<p>ส่วนขยายทั้งสองตัวกำลังทยอยเปิดให้ใช้งาน เท่าที่ลองกับบัญชี Gemini ของตัวเองก็ยังไม่สามารถใช้ได้ทั้งคู่ครับ</p>\n<p>ที่มา - <a href=\"https://support.google.com/gemini/answer/15335456?sjid=6600378948982887347-NA\">Google</a>, <a href=\"https://www.talkandroid.com/494052-gemini-google-home/\">Talk Android</a></p>\n<p>หน้าแอพ Google Home เวอร์ชันปัจจุบัน</p>\n<p><img src=\"https://www.blognone.com/sites/default/files/externals/1d80469eeb343c08a6183582cc334be1.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-home\">Google Home</a></div><div><a href=\"/topics/smart-home\">Smart Home</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c18b709aafa354dc3d5f996544f5437d8ea94b5ba26612f472b0bc51f8e5d353","category":"Thai"}