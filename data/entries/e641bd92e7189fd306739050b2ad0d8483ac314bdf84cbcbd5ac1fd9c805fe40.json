{"title":"ไมโครซอฟท์เปิดให้แอพบน Xbox เรียกใช้งานเอนจิน Edge WebView2 แทน EdgeHTML","link":"https://www.blognone.com/node/136533","date":1698888985000,"content":"<div><div><div><p>ไมโครซอฟท์ประกาศเปิดให้นักพัฒนาแอพบน Xbox ใช้งาน<a href=\"https://www.blognone.com/node/119111\">เอนจินเบราว์เซอร์ Microsoft Edge WebView2 ที่อิงอยู่บน Chromium</a> แบบเดียวกับบนวินโดวส์ แทนเอนจิน EdgeHTML WebView ของเดิม (ตัวเบราว์เซอร์บน Xbox เปลี่ยนนานแล้ว แต่ตัวเอนจินสำหรับนักพัฒนาเพิ่งเปลี่ยน)</p>\n<p>การเปลี่ยนมาใช้ WebView2 จะทำให้แอพบน Xbox (ซึ่งสร้างโดยเทคโนโลยี UWP) แสดงผลหน้าเว็บได้ดีขึ้น ใช้งาน API เว็บรุ่นใหม่ๆ ได้ดีกว่าเดิม ประสิทธิภาพดีขึ้น และการพอร์ตแอพจากวินโดวส์มาลง Xbox ทำได้ง่ายขึ้นด้วย</p>\n<p>การเปลี่ยนผ่านครั้งนี้ยังส่งผลให้ Xbox เป็นแพลตฟอร์มท้ายๆ ของไมโครซอฟท์ที่เปลี่ยนจาก EdgeHTML (เอนจินเดิมที่ตกทอดมาตั้งแต่ยุค IE) มาสู่เอนจินสมัยใหม่ที่เป็น Chromium ได้สำเร็จ</p>\n<p>ที่มา - <a href=\"https://blogs.windows.com/msedgedev/2023/11/01/webview2-for-xbox-announcement/\">Microsoft</a> via <a href=\"https://www.theverge.com/2023/11/1/23942104/microsoft-xbox-edge-webview-2-apps-html5-games-support\">The Verge</a></p>\n<p><img src=\"https://www.blognone.com/sites/default/files/externals/aba354af668d5ca841449ee38c366463.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft-edge\">Microsoft Edge</a></div><div><a href=\"/topics/microsoft\">Microsoft</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e641bd92e7189fd306739050b2ad0d8483ac314bdf84cbcbd5ac1fd9c805fe40","category":"Thai"}