{"title":"LG Display ขายโรงงานจอ LCD ในจีนให้ TCL","link":"https://www.blognone.com/node/142235","date":1727393040000,"content":"<div><div><div><p>LG Display บริษัทผู้ผลิตจอภาพในเครือ LG เปิดเผยว่าบริษัทได้ตกลงขายโรงงานในจีน ให้บริษัทในเครือของ TCL มูลค่าข้อตกลงอยู่ที่ 2 ล้านล้านวอน หรือประมาณ 4.9 หมื่นล้านบาท ซึ่งเป็นส่วนหนึ่งของแผนปรับโครงสร้างธุรกิจ</p>\n<p>ส่วนโรงงานที่ขายให้กับ TCL นั้น เป็นโรงงานผลิตจอแบบ LCD และโรงงานผลิตชิ้นส่วนที่เกี่ยวข้อง ซึ่งตั้งอยู่ในเมืองกว่างโจว ซึ่ง LG ถือหุ้น 80% ในโรงงานผลิต LCD และถือหุ้น 100% ในโรงงานผลิตชิ้นส่วน</p>\n<p>LG บอกว่าการขายโรงงานนี้เป็นส่วนหนึ่งตามกลยุทธ์บริษัทที่ต้องการออกจากตลาดจอ LCD ที่มีการแข่งขันสูง เพื่อไปทำตลาดจอ OLED ที่มองว่ามีโอกาสเติบโต</p>\n<p>ที่มา: <a href=\"https://www.koreaherald.com/view.php?ud=20240926050764\">Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/df93a94b4d3f850142cdef10a06baae5.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/display\">Display</a></div><div><a href=\"/topics/tcl\">TCL</a></div><div><a href=\"/topics/lcd\">LCD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9678abfe8b53e3d52135f878da48fb46ac5128a5f7aa85d57c5c8ddec64d361f","category":"Thai"}