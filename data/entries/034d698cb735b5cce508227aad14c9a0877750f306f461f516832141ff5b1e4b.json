{"title":"เกาหลีใต้ออกคำเตือน Google, Apple ประเด็นระบบจ่ายเงิน In-App อาจถูกปรับสูงสุด 1.9 หมื่นล้านบาท","link":"https://www.blognone.com/node/136127","date":1696636725000,"content":"<div><div><div><p>KCC หรือ กสทช. ของเกาหลีใต้ ออกคำเตือนถึงกูเกิล และแอปเปิล ในประเด็นจำกัดไม่ให้นักพัฒนาแอปสามารถใช้ระบบจ่ายเงินอื่นนอกจากของแพลตฟอร์ม ระบุว่าทั้งสองบริษัทต้องแก้ไขให้เป็นไปตามข้อกำหนด มิฉะนั้นอาจถูกสั่งปรับเงิน</p>\n<p>ก่อนหน้านี้เกาหลีใต้ได้<a href=\"https://www.blognone.com/node/124517\">ผ่านกฎหมาย</a> ที่กำหนดให้นักพัฒนาต้องสามารถเลือกใช้ระบบจ่ายเงิน In-App กับผู้ให้บริการภายนอก นอกเหนือจากวิธีการของแพลตฟอร์มได้ด้วย</p>\n<p>KCC ระบุว่าทั้งกูเกิลและแอปเปิลอาศัยอำนาจที่มีสูงในตลาดแพลตฟอร์มแอป บีบให้ผู้พัฒนาต้องใช้ระบบจ่ายเงินของแพลตฟอร์มต่อไป และใช้วิธีชะลอการอนุมัติแอปขึ้นสโตร์ถ้าไม่ทำตาม ซึ่งผิดกฎหมายด้านโทรคมนาคมของเกาหลีใต้ ซึ่งอาจมีค่าปรับสูงสุด 4.75 แสนล้านวอน สำหรับกูเกิล และ 2.05 แสนล้านวอน สำหรับแอปเปิล รวม 6.8 แสนล้านวอน หรือประมาณ 1.9 หมื่นล้านบาท</p>\n<p>ตัวแทนของกูเกิลชี้แจงประเด็นนี้ว่า ประกาศของ KCC เป็นคำเตือนล่วงหน้า ซึ่งบริษัทจะตรวจสอบและชี้แจงกับหน่วยงานต่อไป (กูเกิลปรับระบบจ่ายเงินไปแล้ว<a href=\"https://www.blognone.com/node/125682\">ตั้งแต่ 2021</a>) ส่วนแอปเปิลบอกว่าบริษัทไม่เห็นด้วยกับรายงานของ KCC ยืนยันว่า<a href=\"https://www.blognone.com/node/126657\">บริษัทได้ปรับปรุง App Store</a> ให้เป็นไปตามกฎหมายของเกาหลีใต้แล้ว</p>\n<p>ที่มา: <a href=\"https://www.phonearena.com/news/south-korea-possible-fines-apple-google_id151337\">Phone Arena</a></p>\n<p><img src=\"https://www.blognone.com/sites/default/files/externals/0710ede6c9b888d87fb5f94e453aab07.png\" alt /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/google\">Google</a></div><div><a href=\"/topics/apple\">Apple</a></div><div><a href=\"/topics/google-play\">Google Play</a></div><div><a href=\"/topics/app-store\">App Store</a></div><div><a href=\"/topics/payment\">Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"034d698cb735b5cce508227aad14c9a0877750f306f461f516832141ff5b1e4b","category":"Thai"}