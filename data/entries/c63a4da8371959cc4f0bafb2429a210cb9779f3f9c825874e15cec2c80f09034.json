{"title":"อินเทลเปิดตัว Xeon 6 เน้นรันงาน AI ร่วมกับจีพียู, ถูกใช้ใน NVIDIA DGX B300","link":"https://www.blognone.com/node/146611","date":1748227212000,"content":"<span>อินเทลเปิดตัว Xeon 6 เน้นรันงาน AI ร่วมกับจีพียู, ถูกใช้ใน NVIDIA DGX B300</span>\n\n  <div>\n    <div>Body</div>\n              <div><p>อินเทลเปิดตัว <a href=\"https://www.blognone.com/node/142242\">Xeon 6 แบบ P-Core (โค้ดเนม Granite Rapids)</a> เพิ่มเติมอีก 3 รุ่นย่อย โดยเป็นซีพียู Xeon ระดับสูงที่ออกแบบมาใช้คู่กับจีพียูเพื่อรันงาน AI โดยเฉพาะ</p>\n<p>ซีพียู Xeon กลุ่มนี้มีเทคโนโลยีด้านการปรับแต่งคล็อคและความถี่หลายอย่าง เช่น Priority Core Turbo (PCT), Intel Speed Select Technology – Turbo Frequency (Intel SST-TF) เพื่อปรับความถี่ของแต่ละคอร์ตามงาน AI ที่รัน</p>\n<p>ซีพียูทั้ง 3 รุ่นได้แก่</p>\n<ul>\n<li><strong>Xeon 6962P</strong> แบบ 2 ซ็อคเก็ต, 72 คอร์, แคช 432MB, TDP 500W</li>\n<li><strong>Xeon 6776P</strong> แบบ 2 ซ็อคเก็ต, 64 คอร์, แคช 336MB, TDP 350W</li>\n<li><strong>Xeon 6774P</strong> แบบ 1 ซ็อคเก็ต, 64 คอร์, แคช 336MB, TDP 350W</li>\n</ul>\n<p>ซีพียูรุ่นที่สำคัญคือ Xeon 6776P จะถูกนำไปใช้ในเครื่อง <a href=\"https://www.nvidia.com/en-us/data-center/dgx-b300/\">NVIDIA DGX B300</a> รุ่นใหญ่ของ NVIDIA ที่ใช้ <a href=\"https://www.blognone.com/node/145338\">จีพียู  Blackwell Ultra ตัวใหม่ของปี 2025</a> ด้วย ซึ่งในยุคสมัยนี้ถือเป็นชัยชนะอันยิ่งใหญ่ของอินเทล ที่เครื่องระดับสูงของ NVIDIA ยังเลือกใช้ซีพียูอินเทลต่อไป (จริงๆ คือใช้มาตลอดตั้งแต่ DGX H100, H200, B200)</p>\n<p>ที่มา - <a href=\"https://newsroom.intel.com/artificial-intelligence/new-intel-xeon-6-cpus-maximize-gpu-ai-performance\">Intel</a>, <a href=\"https://www.theregister.com/2025/05/23/nvidia_intel_dgx/\">The Register</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 26/05/2025 - 09:40</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c63a4da8371959cc4f0bafb2429a210cb9779f3f9c825874e15cec2c80f09034","category":"Thai"}