{"title":"ซีอีโอ HP เผยข้อมูล จำนวนหน้ากระดาษที่พิมพ์จาก Printer ลดลง 20% ตั้งแต่มีโควิด","link":"https://www.blognone.com/node/140238","date":1717853029000,"content":"<div><div><div><p>Enrique Lores ซีอีโอ HP ให้ข้อมูลในงานสัมมนา 40th Annual Strategic Decision ของ Bernstein เมื่อสัปดาห์ที่ผ่านมา เกี่ยวกับธุรกิจ Printing ซึ่งภาพรวมนั้นมีรายได้ลดลงต่อเนื่องมาหลายไตรมาส</p>\n<p>Lores บอกว่าในส่วนของสำนักงานนั้น ผลจากการปรับรูปแบบมาทำงานแบบไฮบริด ที่คนเข้าสำนักงานน้อยลง จำนวนหน้ากระดาษที่ถูกพิมพ์จึงลดลงตาม แม้ข้อมูลนี้จะไม่ใช่ข้อมูลทางตรงสำหรับ HP แต่ก็ช่วยบ่งชี้ได้ ตัวเลขที่ HP มีพบว่าหน้ากระดาษที่พิมพ์ลดลงถึง 20% เทียบกับช่วงก่อนโควิด</p>\n<p>เมื่อถามว่าการพิมพ์ที่ลดลงในสำนักงานนี้ ถูกทดแทนด้วยเครื่องพิมพ์ในบ้านหรือไม่ Lores บอกว่า ช่วงเกิดการระบาดโควิดใหม่ ๆ จำนวนการพิมพ์เอกสารในบ้านเพิ่มขึ้นสูง แต่ตอนนี้ตัวเลขกลับมาลดลงแล้ว</p>\n<p>แนวโน้มการพิมพ์เอกสารนั้นถูกกดดันจากสองปัจจัยเพิ่มเติม นั่นคือการลดต้นทุนขององค์กร และประเด็นเรื่องสิ่งแวดล้อม จึงเป็นความท้าทายของ HP โดยไตรมาสที่ผ่านมา รายได้ส่วนธุรกิจ Printing <a href=\"https://www.blognone.com/node/140031\">ลดลงอีก 8% จากปี 2023</a></p>\n<p>อย่างไรก็ตาม HP มองข้อดีอีกด้านจากแนวโน้มที่เกิดขึ้น นั่นคือที่ผ่านมา HP ใช้โมเดลธุรกิจขายเครื่องพิมพ์แบบขาดทุน และทำกำไรจากการขายหมึกพิมพ์ แต่ลูกค้ากลุ่มที่ลดการใช้งานนั้นเป็นกลุ่มที่พิมพ์น้อย ไม่สร้างกำไรอยู่แล้ว ตอนนี้ HP ก็เปลี่ยนมาผลักดันโมเดล <a href=\"https://www.blognone.com/node/138501\">All-in Plan</a> ให้เช่าเครื่องพิมพ์พร้อมหมึก โดยจ่ายเป็น Subscription รายเดือน ซึ่งสามารถทำกำไรได้ดี ตอนนี้มีลูกค้าแล้ว 13 ล้านราย</p>\n<p>ที่มา: <a href=\"https://www.theregister.com/2024/06/07/hp_ceo_printed_pages/\">The Register</a></p>\n<p><img src=\"https://www.blognone.com/sites/default/files/externals/af74741ecc50178a3adafaf0c9b79581.jpeg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/printer\">Printer</a></div><div><a href=\"/topics/paper\">Paper</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4d9171e667723a0231d0baabff300d28cd96c91265fd4dc764728eaca3e1041","category":"Thai"}