{"title":"TikTok เตรียมแบนการใช้ฟิลเตอร์เพื่อความสวยงาม มีผลเฉพาะผู้ใช้งานอายุต่ำกว่า 18 ปี","link":"https://www.blognone.com/node/143359","date":1732714791000,"content":"<div><div><div><p>TikTok เตรียมเพิ่มข้อจำกัดสำหรับผู้ใช้งานที่เป็นเยาวชนเพิ่มเติม หลังจากหน่วยงานกำกับดูแลในหลายประเทศแสดงความกังวลในหลายด้าน</p>\n<p>การเปลี่ยนแปลงสำคัญคือ TikTok จะห้ามผู้ใช้งานที่อายุต่ำกว่า 18 ปี ใช้งานฟิลเตอร์ที่เป็นการเสริมความงาม เช่น ปรับสีผิว ทำให้ผิวเรียบเนียน ปรับขนาดริมฝีปาก หรือขยายขนาดดวงตา เป็นต้น ซึ่งเป็นประเด็นในกลุ่มเยาวชนที่ทำให้เกิดแรงกดดันกังวลใจเรื่องภาพลักษณ์ภายนอกที่สวยงาม และอาจเจอปัญหาเมื่อพบว่าฟิลเตอร์ที่ระบุว่าเพิ่มความสวยงาม ได้ไปแก้ไขใบหน้าของพวกเขาไปมากเหมือนบอกว่าใบหน้าแท้จริงไม่สวยงาม</p>\n<p>การจำกัดการเข้าถึงฟิลเตอร์สำหรับเยาวชนนี้ ไม่รวมฟิลเตอร์แนวการ์ตูน เช่น การเติมหูกระต่าย หรือฟิลเตอร์แนวแฟนซี</p>\n<p>รายงานบอกว่า TikTok ยังเตรียมเพิ่มข้อจำกัดไม่ให้ผู้ใช้งานที่อายุต่ำกว่า 13 ปี ใช้งานแพลตฟอร์มในทุกกรณีด้วย ซึ่งต้องมาพร้อมระบบตรวจสอบอายุผู้ใช้งานเช่นกัน</p>\n<p>ที่มา: <a href=\"https://www.theguardian.com/technology/2024/nov/26/tiktok-to-block-teenagers-from-beauty-filters-over-mental-health-concerns\">The Guardian</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/children\">Children</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c11c858525d0c803bf767f51dedd832210c2e6d553f1e77d5d49f75f931c9ece","category":"Thai"}