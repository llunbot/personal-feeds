{"title":"NVIDIA เปิดบริการ API สำหรับรันโมเดลให้นักพัฒนาสร้างแอปพลิเคชั่น AI ฟรีแบบจำกัด","link":"https://www.blognone.com/node/138793","date":1710854301000,"content":"<div><div><div><p>NVIDIA เปิดบริการ NVIDIA API ที่นำเอาโมเดลปัญญาประดิษฐ์ยอดนิยมหลายตัว รวมถึงโมเดลของ NVIDIA เองมาเปิดเป็น API ให้นักพัฒนาใช้งานฟรีแบบจำกัด โดยเน้นสำหรับนักพัฒนาที่ต้องการสร้าง prototye เป็นหลัก</p>\n<p>โมเดลที่นำมาให้บริการมีหลายกลุ่ม</p>\n<ul>\n<li>โมเดลกลุ่ม LLM เช่น Gemma, Mistral, Llama2</li>\n<li>โมเดลสร้างภาพ StabilityAI</li>\n<li>โมเดลสืบค้นข้อมูล embedding, reranking ของ NVIDIA เอง</li>\n<li>โมเดลภาพและข้อความ เช่น Fuyu-8B, Google Deplot, Microsoft Kosmos 2, NVIDIA Neva 22B</li>\n<li>โมเดลด้านสุขภาพ รวมโมเดลงานเฉพาะทาง เช่น NVIDIA DeepVariant สำหรับหาความต่างในชุดข้อมูล, NVIDIA VISTA-3D แยกอวัยวะจากภาพ CT</li>\n<li>โมเดลปรับปรุงเส้นทาง NVIDIA cuOpt สำหรับงานด้านลอจิสติก</li>\n<li>โมเดลพยากรณ์อากาศ</li>\n</ul>\n<p>บริการเปิดให้ใช้งานได้ฟรีแบบจำกัด ให้เครดิตการรันโมเดล 1,000 เครดิต พร้อมสัญญาว่าจะไม่ใช้ข้อมูลไปฝึกโมเดลใดๆ เพิ่มเติม แต่บริการนี้ไม่มีการขายเครดิตเพิ่ม ผู้ที่สนใจและต้องการใช้งานจริงจังมีทางเลือกคือไปซื้อ <a href=\"https://www.blognone.com/node/138769\">NVIDIA NIM</a> มาใช้งานต่อแบบจริงจัง</p>\n<p>ที่มา - <a href=\"https://www.nvidia.com/en-us/ai/#referrer=ai-subdomain\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/e6585ae6327c5d74ca12df4c3d43072b.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"875b3b692143980521cdf0311e7608dc25a3b83fc4a745aaa1e77c98353aea8d","category":"Thai"}