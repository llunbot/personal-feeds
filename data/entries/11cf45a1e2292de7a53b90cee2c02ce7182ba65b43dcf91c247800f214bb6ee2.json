{"title":"อินเทลเผยซีพียู Lunar Lake รุ่นหน้า ประสิทธิภาพ NPU เพิ่มขึ้น 3 เท่า ทั้งชิปทำได้ 100 TOPS","link":"https://www.blognone.com/node/139154","date":1712712152000,"content":"<div><div><div><p>อินเทลประกาศข้อมูลของซีพียูรุ่นหน้ารหัส Lunar Lake ที่จะวางขายช่วงปลายปีนี้ โดยบอกว่าจะมีประสิทธิภาพด้าน AI เพิ่มขึ้น 3 เท่า หรือนับประสิทธิภาพของชิปทั้งตัวได้ 100 TOPS (Trillions/Tera Operations per Second)</p>\n<p>ประสิทธิภาพชิป NPU ของซีพียู Core Ultra (Meteor Lake) ในปัจจุบันอยู่ที่ราว 10 TOPS (<a href=\"https://www.blognone.com/node/139113\">ซึ่ง AMD เพิ่งเกทับว่าทำงานได้เร็วกว่าคือ 16 TOPS</a>) ส่วน<a href=\"https://www.blognone.com/node/138942\">ชิป NPU ของ Lunar Lake เคยประกาศไว้ว่าจะทำงานได้ 40-45 TOPS เพิ่มขึ้น 3 เท่าจาก Meteor Lake</a></p>\n<p>ตัวเลข 100 TOPS ของอินเทลเรียกเป็น Platform TOPS คือนับประสิทธิภาพของทั้งซีพียู จีพียู และ NPU รวมกัน (อินเทลไม่ได้ชี้แจงละเอียด โดย Tom's Hardware คาดว่า 50 TOPS จากจีพียู และ 5-10 TOPS จากซีพียู) ซึ่งจะสามารถรัน Microsoft Copilot แบบโลคอลในตัวชิป ไม่ต้องต่อเน็ต ตามที่ประกาศไว้ก่อนหน้านี้</p>\n<p>ที่มา - <a href=\"https://www.tomshardware.com/pc-components/cpus/intel-says-lunar-lake-will-have-100-tops-of-ai-performance-45-tops-from-the-npu-alone-meeting-requirement-for-next-gen-ai-pcs\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/578bb7223bde22d6f1911ed212e3bb41.jpeg\" /></p>\n</div></div></div><div><div>Topics: </div><div><div><a href=\"/topics/lunar-lake\">Lunar Lake</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/npu\">NPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11cf45a1e2292de7a53b90cee2c02ce7182ba65b43dcf91c247800f214bb6ee2","category":"Thai"}