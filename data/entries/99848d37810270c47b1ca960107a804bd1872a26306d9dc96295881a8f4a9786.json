{"title":"คณะผู้พิพากษาศาลบราซิล ลงมติสนับสนุนการบล็อก X ในประเทศ - Starlink บอกจะไม่ทำตามคำสั่ง","link":"https://www.blognone.com/node/141789","date":1725319777000,"content":"<div><div><div><p>ประเด็นบราซิลสั่งแบน X รวมทั้งอายัดบัญชีธุรกิจของ Elon Musk ในประเทศ มีความคืบหน้าเพิ่มเติม โดยคณะผู้พิพากษาศาลรัฐบาลกลางบราซิล ลงมติเป็นเอกฉันท์สนับสนุนคำสั่งของผู้พิพากษา Alexandre de Moraes ที่ให้<a href=\"https://www.blognone.com/node/141757\">แบนการใช้งาน X</a></p>\n<p>คำสั่งศาลได้แจ้งไปยังผู้ให้บริการอินเทอร์เน็ตในประเทศ รวมถึงผู้ให้บริการสโตร์ดาวน์โหลด X ให้ระงับการเข้าถึง X ภายใน 5 วัน ซึ่งเส้นตายของคำสั่งนี้คือวันที่ 4 กันยายน</p>\n<p>อย่างไรก็ตาม Starlink ผู้ให้บริการอินเทอร์เน็ตดาวเทียม ซึ่งเป็นบริษัทที่ Elon Musk ถือหุ้น ได้แจ้งหน่วยงานกำกับดูแลการสื่อสารของบราซิล ว่าบริษัทจะไม่ทำตามคำสั่งเรื่องการบล็อก X จนกว่าศาลจะยกเลิก<a href=\"https://www.blognone.com/node/141732\">คำสั่งอายัดบัญชีทางการเงิน</a> ทั้งนี้ศาลเตรียมสั่งปรับเงิน X เป็นเงินประมาณ 3 ล้านดอลลาร์ จึงเป็นสาเหตุของการอายัดบัญชีไว้นั่นเอง</p>\n<p>ที่มา: <a href=\"https://www.theverge.com/2024/9/2/24234349/x-twitter-ban-brazil-supreme-court-elon-musk-moraes\">The Verge</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/lawsuits\">Lawsuits</a></div><div><a href=\"/topics/brazil\">Brazil</a></div><div><a href=\"/topics/starlink\">Starlink</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99848d37810270c47b1ca960107a804bd1872a26306d9dc96295881a8f4a9786","category":"Thai"}