{"title":"Uber อินเดีย เพิ่มบริการจองรถผ่านการแชตใน WhatsApp","link":"https://www.blognone.com/node/126121","date":1638491397000,"content":"<div><div><div><p>Uber ในอินเดียประกาศเพิ่มบริการจองรถโดยสาร ผ่าน WhatsApp ซึ่งเป็นแอพแชตที่คนอินเดียนิยมใช้กันมากที่สุด และเป็นครั้งแรกที่ Uber ให้บริการจองรถผ่านระบบแชตแบบนี้เช่นกัน</p>\n<p>ขั้นตอนการจองรถโดยสารนั้น ผู้ใช้งานต้องทำผ่านบัญชีทางการของ Uber ใน WhatsApp ซึ่งเป็นแชตบอต โดยไม่ต้องโหลดแอพ Uber เพิ่มเติม ข้อมูลที่ต้องแจ้งได้แก่จุดรับ จุดส่ง และระบบจะแจ้งราคาค่าโดยสารเบื้องต้น พร้อมบอกระยะเวลาที่คนขับจะเดินทางมาถึง ส่วนฝั่งคนขับนั้นไม่มีการเปลี่ยนแปลงใด ๆ ทุกอย่างยังทำงานผ่านแอป Uber แบบเดิม</p>\n<p>บริการนี้ Uber จะเริ่มทดสอบที่เมือง Lucknow เป็นที่แรก และจะขยายไป New Delhi และเมืองอื่น ๆ ทั่วประเทศอินเดียต่อไป</p>\n<p>ที่มา: <a href=\"https://www.uber.com/en-IN/newsroom/booking-an-uber-ride-just-got-as-easy-as-sending-a-whatsapp-message/\">Uber India</a></p>\n<p><img src=\"https://www.blognone.com/sites/default/files/externals/193dc857a6ac0e1363e7b767b6b96180.jpg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/whatsapp\">WhatsApp</a></div><div><a href=\"/topics/india\">India</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4573cd936629e76252cbd7fe0817346d1c5df09a42b33358c97856a8b10fcd07","category":"Thai"}