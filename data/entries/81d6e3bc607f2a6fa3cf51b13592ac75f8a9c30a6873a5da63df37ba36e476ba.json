{"title":"SanDisk โต้ปัญหาของ SSD ไม่ได้มาจากการออกแบบ ยืนยันตรวจสอบเข้ม แต่ไม่บอกสาเหตุอยู่ดี","link":"https://www.blognone.com/node/136760","date":1700060454000,"content":"<div><div><div><p>ต่อเนื่องจากที่ Attingo ออกมาชี้ว่าปัญหาของ SanDisk Extreme Pro SSD เกิดจาก<a href=\"https://www.blognone.com/node/136755\">การออกแบบภายใน</a> ล่าสุดทาง SanDisk ออกมาเคลื่อนไหวผ่านการแถลงกับ PetaPixel ว่าปัญหาของ SanDisk Extreme และ SanDisk Extreme Pro portable SSD นั้นไม่ได้เกิดจากการออกแบบหรือการติดตั้งฮาร์ดแวร์ที่ผิดพลาดแต่อย่างใด</p>\n<p>SanDisk ระบุว่ากำลังตรวจสอบข้อมูลที่เกี่ยวข้องกับส่วนประกอบฮาร์ดใน SSD แบบพกพาอยู่ แต่ขอรับรองว่า SanDisk ให้ความสำคัญกับคุณภาพของผลิตภัณฑ์ และมีขั้นตอนทดสอบที่เข้มงวดดังนี้</p>\n<ul>\n<li>มีกระบวนการ DFM (Design for manufacturing) ที่เข้มข้นเพื่อรับรองคุณภาพของผลิตภัณฑ์</li>\n<li>ปฏิบัติตามแนวทาง IPC ที่เป็นมาตรฐานอุตสาหกรรมสำหรับการประกอบ และการออกแบบแผงวงจรควบคุม</li>\n<li>ใช้ครีมบัดกรีจากซัพพลายเออร์ชั้นนำของอุตสาหกรรม</li>\n<li>มีการตรวจสอบคุณสมบัติผลิตภัณฑ์ที่เข้มงวดก่อนการขนส่ง ซึ่งรวมถึงการตรวจสอบความร้อน, การสั่นสะเทือน, ความชื้น, การกระแทก และอื่นๆ</li>\n</ul>\n<p>ขณะนี้ SanDisk กำลังดำเนินการเพื่อรวบรวมข้อมูลเพิ่มเติม และไม่เชื่อว่าปัญหาด้านฮาร์ดแวร์มีบทบาทในผลิตภัณฑ์ SanDisk Extreme Pro ขนาด 1TB, 2TB และ 4TB, SanDisk Extreme 4TB และ WD My Passport SSD ความจุ 4TB บางรุ่น ที่ SanDisk สามารถแก้ไขได้สำเร็จไปแล้วด้วยการอัพเดตเฟิร์มแวร์</p>\n<p><img alt=\"No Description\" src=\"https://www.blognone.com/sites/default/files/externals/fcb2473144528c62c0c4b7a9015ba2f3.jpg\" /></p>\n<p>ที่มา - <a href=\"https://petapixel.com/2023/11/14/sandisk-refutes-claim-that-faulty-hardware-is-to-blame-for-ssd-failures/\">PetaPixel</a></p>\n</div></div></div><div><div>Topics: </div><div><div><a href=\"/topics/sandisk\">SanDisk</a></div><div><a href=\"/topics/western-digital\">Western Digital</a></div><div><a href=\"/topics/ssd\">SSD</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81d6e3bc607f2a6fa3cf51b13592ac75f8a9c30a6873a5da63df37ba36e476ba","category":"Thai"}