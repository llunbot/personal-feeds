{"title":"บริษัทใหม่ของผู้สร้าง GTA เปิดตัวนิยายเสียง A Better Paradise, ทำเกมในจักรวาลเดียวกัน","link":"https://www.blognone.com/node/139842","date":1716173973000,"content":"<div><div><div><p>Dan Houser ผู้ร่วมก่อตั้ง Rockstar และผู้เขียนบท GTA ภาค 1-5 รวมถึงภาคย่อยอื่นๆ โดยเขาลาออกจาก Rockstar เพื่อไปเปิด <a href=\"https://www.blognone.com/node/134387\">บริษัทใหม่ Absurd Ventures ที่เปิดตัวในปี 2023</a></p>\n<p>ที่ผ่านมายังไม่มีข้อมูลเกมแรกของ Absurd Ventures ออกมามากนัก สตูดิโอบอกเพียงว่า<a href=\"https://www.blognone.com/node/137049\">โปรเจคแรกคือนิยายภาพ-นิยายเสียง</a> ตามแนวทางก่อตั้งที่อยากทำสื่อกว้างกว่าเกมอย่างเดียว</p>\n<p>แต่ล่าสุดสตูดิโอประกาศแล้วว่านิยายเสียง A Better Paradise ตอนแรก Volume 1 จะออกในวันที่ 10 มิถุนายน มีความยาว 12 ตอน เผยแพร่บน Apple Podcast, Spotify, Amazon Music และที่สำคัญคือกำลังสร้างเกมที่ในจักรวาลเดียวกับ A Better Paradise ด้วย</p>\n<p>เนื้อเรื่องของ A Better Paradise เป็นโลกอนาคตระยะใกล้ มีโครงการเกมดิจิทัลขนาดใหญ่ที่สร้างโดยนักจิตวิทยาชื่อ Dr. Mark Tyburn แต่สร้างไม่สำเร็จ เกิดผลลัพธ์แปลกๆ ที่ไม่คาดฝัน ทีมพัฒนาแยกย้ายและโครงการทำค้างไว้ไม่มีใครสนใจ จนกระทั่งมีคนไปค้นพบมันเข้าอีกครั้ง</p>\n<p>ข้อมูลอีกด้านของเกมนี้มาจากประกาศรับสมัครงานของ Absurd Ventures ตามหานักพัฒนาเพื่อทำโครงการเกมแนว \"open world action-adventure\" เน้นระบบต่อสู้ที่ยอดเยี่ยม เป็นเกมมุมมองบุคคลที่สาม โดยนักพัฒนาที่ต้องมีประสบการณ์ทำเกมด้วย Unreal Engine 4-5 ด้วย</p>\n<p>ที่มา - <a href=\"https://www.absurdventures.com/abetterparadise\">Absurd Ventures</a>, <a href=\"https://www.ign.com/articles/rockstar-co-founder-dan-housers-new-game-details\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/d2a60b168ce68f8879d2b2947ed4dcaf.jpg\" /></p>\n<p>เทรลเลอร์ของ A Better Paradise นิยายเสียง</p>\n</div></div></div><div><div>Topics: </div><div><div><a href=\"/topics/absurd-ventures\">Absurd Ventures</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8bac7e8c5e3b690c04b8795d16f32e6b169f16096f3776564f18100c0c11ed3","category":"Thai"}