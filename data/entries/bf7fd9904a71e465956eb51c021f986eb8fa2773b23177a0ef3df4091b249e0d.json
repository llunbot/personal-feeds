{"title":"Firefox รองรับการนำเข้าส่วนขยายจาก Chrome ที่อยู่ในเครื่องเดียวกันแล้ว","link":"https://www.blognone.com/node/135446","date":1692946745000,"content":"<div><div><div><p><a href=\"https://www.blognone.com/node/94584\">Firefox เปลี่ยนมาใช้ระบบส่วนขยาย WebExtension แบบเดียวกับ Chrome มาตั้งแต่ปี 2017</a> แต่วิธีการใช้งานยังจำกัดว่าต้องติดตั้งส่วนขยายจาก addons.mozilla.com เท่านั้น (นักพัฒนาส่วนขยายบน Chrome ต้องนำไฟล์ของตัวเองขึ้นมาแจกจ่ายบนระบบของ Firefox ด้วย)</p>\n<p>ล่าสุด Firefox เพิ่มฟีเจอร์ import ส่วนขยายจาก Chrome ที่ติดตั้งอยู่ในเครื่องเดียวกันแล้ว วิธีการใช้งานต้องเข้าไปยังหน้า about:config แล้วเปลี่ยนค่า browser.migrate.chrome.extensions.enabled เป็น True ก่อน</p>\n<p>จากนั้นเข้าหน้า Settings &gt; กดปุ่ม Import Data หากเลือกนำเข้าข้อมูลจาก Chrome จะมีตัวเลือก Extensions เพิ่มเข้ามาจากข้อมูลประเภทอื่น เช่น passwords, history, autofill data เป็นต้น</p>\n<p>อย่างไรก็ตาม การนำเข้าข้อมูลไม่ได้เป็นการนำไฟล์ส่วนขยายมาใช้ตรงๆ แต่ Firefox จะดูว่าส่วนขยายใดมีทั้งบน Chrome และ Firefox หากมีตรงกันจะติดตั้งส่วนขยายเวอร์ชัน Firefox ให้แทน ซึ่งตอนนี้ยังรองรับแค่ 73 ตัวเท่านั้น</p>\n<p>ที่มา - <a href=\"https://www.ghacks.net/2023/08/23/firefox-users-may-import-chrome-extensions-now/\">Ghacks</a></p>\n<p><img alt=\"No Description\" src=\"https://www.blognone.com/sites/default/files/externals/6d504301e731818b1754928bb00238bd.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/extension\">Extension</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf7fd9904a71e465956eb51c021f986eb8fa2773b23177a0ef3df4091b249e0d","category":"Thai"}