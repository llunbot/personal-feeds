{"title":"Amazon เปิดตัวหุ่นยนต์ยกของรุ่นใหม่ Titan ตัวเดียวยกน้ำหนักได้ 1.1 ตัน","link":"https://www.blognone.com/node/136835","date":1700452180000,"content":"<div><div><div><p>Amazon เปิดตัวหุ่นยนต์ยกของรุ่นใหม่ชื่อ Titan สามารถยกของได้หนักถึง 2,500 ปอนด์ หรือราว 1,134 กิโลกรัม (1.1 ตัน)</p>\n<p><a href=\"https://www.blognone.com/node/129078\">Amazon มีหุ่นยนต์ยกของใช้งานในศูนย์กระจายสินค้ามานานแล้ว</a> โดยเป็นเทคโนโลยีที่ได้มาจาก<a href=\"https://www.blognone.com/node/30866\">การซื้อบริษัท Kiva ในปี 2014</a> แล้วพัฒนาเรื่อยมา มีหุ่นหลายรุ่น เช่น Proteus, Xanthus, Atlan จนมาถึงรุ่นล่าสุดก่อนหน้านี้คือ Hercules เริ่มใช้งานปี 2017 ที่ยกของได้หนัก 1,250 ปอนด์ (567 กิโลกรัม)</p>\n<p>Titan เป็นหุ่นที่หน้าตาและขนาดคล้ายกับ Hercules มาก (จุดสังเกตคือปุ่มแดงอยู่สลับฝั่งกัน) แต่อัพเกรดให้ยกของได้เพิ่มขึ้น 2 เท่าจากเดิม มันจะถูกนำมาใช้งานในศูนย์กระจายสินค้า SAT1 ที่เมือง San Antonio รัฐเท็กซัส ซึ่งเป็นศูนย์กระจายสินค้าที่ขนาดใหญ่และน้ำหนักมากอยู่แต่เดิมแล้ว</p>\n<p>หุ่น Titan สามารถทำงานได้อัตโนมัติทั้งหมดโดยมนุษย์ไม่ต้องยุ่งเลย และประสานงานร่วมกับ<a href=\"https://www.blognone.com/node/136312\">ระบบหุ่นยนต์ Sequoia</a> ได้ด้วย</p>\n<p>ที่มา - <a href=\"https://www.aboutamazon.com/news/operations/amazon-unveils-titan-fulfillment-center-robot\">Amazon</a></p>\n<p>หน้าตาของ Titan</p>\n<p><img alt=\"No Description\" src=\"https://www.blognone.com/sites/default/files/externals/c3055eea3f67368590c4e1b793474e5e.jpg\" /></p>\n<p>หน้าตาของ Hercules ที่คล้ายกันมาก</p>\n<p><img alt=\"No Description\" src=\"https://www.blognone.com/sites/default/files/externals/341cb22646b249ba99835a262fc90a26.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d89e7e4df3fffd45cae0efc682612d406e31d1c0e9a52184f1e6b27d7b22ccd","category":"Thai"}