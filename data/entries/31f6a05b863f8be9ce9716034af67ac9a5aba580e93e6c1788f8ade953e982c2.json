{"title":"เกมต่อสู้ MultiVersus ประกาศแผนปิดตัวชั่วคราว ก่อนกลับมาอีกครั้งต้นปี 2024","link":"https://www.blognone.com/node/133184","date":1679959939000,"content":"<div><div><div><p>MultiVersus เกมต่อสู้แนว Super Smash Bros. โดยใช้ตัวละครจากค่าย Warner Bros. ประกาศปิดตัวชั่วคราวในวันที่ 25 มิถุนายน 2023 ก่อนจะกลับมาใหม่อีกครั้งช่วงต้นปี 2024 ระหว่างนี้ผู้เล่นสามารถเล่นได้เฉพาะโหมดออฟไลน์หรือ local multiplayer เท่านั้น</p>\n<p>Player First Games บริษัทผู้พัฒนาเกมนี้ ระบุว่าหลังจากเปิด Open Beta มาระยะหนึ่ง ก็เรียนรู้ว่าควรแก้ไขเกมในด้านไหนบ้าง และขอเวลาไปปรับปรุงเกมให้ดีขึ้น เพื่อกลับมาเปิดบริการเต็มรูปแบบอีกครั้ง</p>\n<p><a href=\"https://www.blognone.com/node/128614\">เกม MultiVersus เปิดตัวอย่างสวยงามช่วงกลางปี 2022</a> โดย<a href=\"https://www.blognone.com/node/129975\">มีผู้เล่นมากถึง 20 ล้านคน</a> แต่หลังจากนั้นทีมงานก็หยุดอัพเดตเนื้อหาของเกม (อัพเดตครั้งสุดท้ายในเดือนพฤศจิกายน) และเงียบหายไปนานหลายเดือน จนผู้เล่นแทบไม่เหลืออีกต่อไป เป็นเหตุให้ต้องปิดระบบชั่วคราวในครั้งนี้</p>\n<p>ที่มา - <a href=\"https://multiversus.com/en/news/open-beta-update\">MultiVersus</a>, <a href=\"https://www.polygon.com/23658469/multiversus-offline-update-relaunch-date\">Polygon</a></p>\n<blockquote><p>MVPs, thank you for the support during Open Beta! The feedback and inspiration has been amazing. Open Beta will close on June 25 as we prepare for full launch in early 2024. <a href=\"https://twitter.com/hashtag/MultiVersus?src=hash&amp;ref_src=twsrc%5Etfw\">#MultiVersus</a> will be back better than ever with new content, features, modes &amp; more when we return. <a href=\"https://t.co/6NOCMRDBrp\">pic.twitter.com/6NOCMRDBrp</a></p>\n<p>— MultiVersus (@multiversus) <a href=\"https://twitter.com/multiversus/status/1640383551974825984?ref_src=twsrc%5Etfw\">March 27, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/5b149d54ac781ea106e92ffffab2ee78.jpg\" /></p>\n</div></div></div><div><div>Topics: </div><div><div><a href=\"/topics/multiversus\">MultiVersus</a></div><div><a href=\"/topics/games\">Games</a></div><div><a href=\"/topics/warner-bros\">Warner Bros.</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31f6a05b863f8be9ce9716034af67ac9a5aba580e93e6c1788f8ade953e982c2","category":"Thai"}