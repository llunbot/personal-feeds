{"title":"ไมโครซอฟท์โชว์ Borderlands 3 และ Baldur's Gate 3 รันบน Windows on Arm ได้ดี","link":"https://www.blognone.com/node/139976","date":1716731143000,"content":"<div><div><div><p>ในงาน Build 2024 ไมโครซอฟท์มีเซสชันเรื่องการเกมพีซีบน Windows on Arm โดยสาธิตการรันเกมดังๆ อย่าง Borderlands 3 และ Baldur's Gate 3 บน Snapdragon X Elite</p>\n<p>นอกจากการรันเกมโดยตรง ไมโครซอฟท์ยังมีตัวช่วยคือ<a href=\"https://www.blognone.com/node/138166\">ฟีเจอร์ Auto Super Resolution (Auto SR)</a> ใช้ NPU ช่วยอัพสเกลภาพ เพื่อตอบโจทย์ทั้งแง่เฟรมเรตและความละเอียดของภาพ ผลคือเกมเด่นๆ เหล่านี้สามารถรันที่ความละเอียดระดับ 1080p 30 FPS โดยไม่ต้องทำอะไรเพิ่ม (Auto SR ทำให้ที่ระดับ OS เลย)</p>\n<p><img alt=\"No Description\" src=\"https://www.blognone.com/sites/default/files/externals/06812aa262351d063ec7acf4fde006af.jpeg\" /></p>\n<p>ไมโครซอฟท์ยังโชว์เว็บไซต์ <a href=\"https://www.worksonwoa.com/\">WorksOnWoA.com</a> ที่ทำร่วมกับ<a href=\"https://www.linaro.org/\">บริษัท Linaro ที่เชี่ยวชาญเรื่อง Arm</a> เป็นฐานข้อมูลว่าเกมบนพีซีเกมใดบ้าง มารันบน Windows on Arm แล้วได้ผลเป็นอย่างไร</p>\n<p>ปัจจุบันมีเกมที่รันได้ระดับ Perfect คือ 1080p 60 FPS จำนวนมากกว่า 700 เกม ตัวอย่างเกมดังๆ ได้แก่ <a href=\"https://www.worksonwoa.com/games/control_ultimate_edition/\">Control</a>, <a href=\"https://www.worksonwoa.com/games/final_fantasy_xv_windows_edition/\">FF XV</a>, <a href=\"https://www.worksonwoa.com/games/final_fantasy_xiv_online/\">FF XIV</a>, <a href=\"https://www.worksonwoa.com/games/final_fantasy_vii_remake_intergrade/\">FF VII Remake</a></p>\n<p>ถึงแม้ว่าเกมออนไลน์ดังๆ อย่าง Fortnite, PUBG, Valorant ยังไม่รองรับ Windows on Arm เพราะติดที่ระบบต้านโกง (ปัญหาเดียวกับ Steam Deck) แต่ไมโครซอฟท์ก็ประกาศว่าระบบต้านโกง BattleEye ที่ใช้ใน Rainbow Six Siege ก็เริ่มรองรับ Arm แล้ว</p>\n<p><img alt=\"No Description\" src=\"https://www.blognone.com/sites/default/files/externals/74bbad1fa499ed39975041f7f5693617.jpeg\" /></p>\n<p>ที่มา - <a href=\"https://www.windowscentral.com/gaming/microsoft-demos-baldurs-gate-3-borderlands-running-at-30-fps-on-the-new-snapdragon-x-elite-windows-on-arm-platform-with-auto-super-resolution-support-in-tow\">Windows Central</a>, <a href=\"https://www.theverge.com/2024/5/21/24161936/windows-on-arm-ready-software-linaro-microsoft-qualcomm\">The Verge</a></p>\n</div></div></div><div><div>Topics: </div><div><div><a href=\"/topics/borderlands\">Borderlands</a></div><div><a href=\"/topics/baldurs-gate\">Baldur's Gate</a></div><div><a href=\"/topics/arm\">Arm</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/snapdragon\">Snapdragon</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cee09f11c3b2ffcfcd0149cfd29ab3696fe0eee86d5d2454b5776e0c5f117e1","category":"Thai"}