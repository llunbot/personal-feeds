{"title":"คนแห่คอมเม้นท์วิจารณ์ Windows 11 ใต้คลิปไมโครซอฟท์ ล่าสุดลบและปิดคอมเม้นท์แล้ว","link":"https://www.blognone.com/node/124061","date":1628064457000,"content":"<div><div><div><p>อย่างที่ทราบกันว่าไมโครซอฟท์กำหนด<a href=\"https://www.blognone.com/node/123419\">ฮาร์ดแวร์ขั้นต่ำที่จะสามารถลงหรืออัพเกรด Windows 11</a> เป็นประเด็นที่ทำให้ไมโครซอฟท์ถูกวิจารณ์อย่างมาก</p>\n<p>ล่าสุดเว็บไซต์ Notebook Check ไปเจอวิดีโอตัวหนึ่งของไมโครซอฟท์ Windows 11 upgrade paths and deployment tools มีคอมเม้นท์วิจารณ์เรื่อง Windows 11 มากมาย แต่ไมโครซอฟท์ลบ และปิดไม่ให้คอมเม้นท์แล้ว</p>\n<p><img src=\"https://www.blognone.com/sites/default/files/externals/6520d7354fb82ab7de607f9f7ea6eb10.jpg\" /></p>\n<p>Aria หนึ่งในกลุ่มพนักงานระดับผู้จัดการของไมโครซอฟท์ยอมรับในวิดีโอว่า เป็นสถานการณ์ที่แย่สำหรับลูกค้าที่ไม่สามารถอัพเกรดเป็น Windows 11 ได้ แต่ทุกคนจะเพลิดเพลินไปกับการปรับปรุงสมรรถภาพ, ความปลอดภัยและประสิทธิภาพการทำงาน</p>\n<p>ปัจจุบัน Windows 11 รองรับ AMD Ryzen 2000 ขึ้นไป, Intel Core 8th Gen ขึ้นไป, Qualcomm Snapdragon 850, 7c, 8c, 8cx, Microsoft SQ1/SQ2 ซึ่งไมโครซอฟท์ให้เหตุผลเรื่องความลอดภัย</p>\n<p>ตัววิดีโอดังกล่าวปิดไม่ให้คอมเม้นท์ และตอนนี้ก็มียอด dislike มากกว่ายอด like หลายเท่า</p>\n<p>ที่มา - <a href=\"https://www.notebookcheck.net/Damage-control-Microsoft-deletes-all-comments-under-heavily-criticized-Windows-11-upgrade-video.553279.0.html\">Notebook Check</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32ee54d2f12e7c9888d4f18bfee1f930f09767f3cc4f587ae2489ba21e8104cd","category":"Thai"}