{"title":"พบกับ Code27 แคปซูลบรรจุคาแรกเตอร์อนิเมะพลัง AI ที่พร้อมเป็นเพื่อนพูดคุยในทุกช่วงเวลา","link":"https://www.blognone.com/node/144155","date":1737042028000,"content":"<div><div><div><p>บริษัท Sybran Innovation สาธิตเทคโนโลยีในงาน CES 2025 เป็นอุปกรณ์ชื่อ Code27 Character Livehouse ที่นำตัวละครอนิเมะดิจิทัลมาสู่ชีวิตจริงให้สนทนาโต้ตอบได้</p>\n<p>Code27 เป็นอุปกรณ์ทรงแคปซูลขนาดเล็กตั้งโต๊ะ รัศมี 18 ซม. สูง 36.6 ซม. พร้อมจอภาพ 1920x1200 ด้านใน แสดงภาพคาแรกเตอร์ตัวละครอนิเมะแบบ 3D ที่ผู้ใช้งานเลือกและอัปโหลดเข้าไป ซึ่งมีคอลเลกชันให้เลือกจาก 3rd Party ผ่านแคตาลอกของ Sybran และมีชุดปัญญาประดิษฐ์ LLM พื้นฐานมาให้ ผู้ใช้งานสามารถคัสตอมรายละเอียดเพิ่มเติมให้คาแรกเตอร์มีลักษณะเฉพาะตามที่ต้องการได้</p>\n<p>Sybran บอกว่าจุดขายของสินค้านี้ที่แตกต่างจากการสนทนากับ AI ในรูปแบบอื่นคือ คาแรกเตอร์ที่สร้างเป็นเฉพาะของแต่ละคน, ไม่ใช่ระบบชุดวิดีโอที่เล่นวนซ้ำ แต่ดูมีชีวิต, คาแรกเตอร์ที่สร้างสามารถเป็นผู้รับฟัง ให้ความเห็น แชร์ประสบการณ์ และพร้อมอยู่เป็นเพื่อนในทุกเวลาสำคัญ</p>\n<p>Code27 ยังไม่มีวางขายในตอนนี้ โดยจะทำเป็นโครงการบน Kickstarter สินค้ากำหนดช่วงราคาที่ 400-500 ดอลลาร์ คนที่สนใจไปดูรายละเอียดเพิ่มเติมได้ที่<a href=\"https://www.code27.co/\">เว็บของ Code27</a></p>\n<p>ที่มา: <a href=\"https://www.pcgamer.com/hardware/tiny-anime-girl-cyberprison-shown-at-ces/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/433d18df62a51898f32a9a07b322d17e.jpeg\" /></p>\n</div></div></div><div><div>Topics: </div><div><div><a href=\"/topics/kickstarter\">Kickstarter</a></div><div><a href=\"/topics/ces-2025\">CES 2025</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d19771b2a5eee633e95a255d320d176da2df4e304cccd0ba7c233c1ec780a75","category":"Thai"}