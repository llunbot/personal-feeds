{"title":"South of Midnight เกมใหม่ของผู้สร้าง We Happy Few, อเมริกันภาคใต้ที่มีสัตว์ประหลาด","link":"https://www.blognone.com/node/134300","date":1686571332000,"content":"<div><div><div><p>Compulsion Games สตูดิโอจากแคนาดาเจ้าของผลงานเกม <a href=\"https://www.blognone.com/node/82316\">We Happy Few</a> ที่ไมโครซอฟท์ซื้อกิจการในปี 2018 เปิดตัวเกมใหม่ในรอบ 5 ปีคือ <strong>South of Midnight</strong></p>\n<p>South of Midnight เป็นเกมแอคชั่นผจญภัยมุมมองบุคคลที่สาม ใช้ฉากหลังเป็นภาคใต้ของสหรัฐอเมริกา (American South หรือ <a href=\"https://en.wikipedia.org/wiki/Deep_South\">Deep South</a>) ที่มีเวทมนตร์เข้ามาเกี่ยวข้อง ตัวเอก Hazel จะต้องตามจัดการสัตว์ประหลาดที่อิงจากตำนานเล่าขานของชาวใต้ เกมยังคงงานภาพสไตล์การ์ตูนที่เป็นเอกลักษณ์มาตั้งแต่ We Happy Few</p>\n<p>ทีมสร้างเกมเล่าว่าตั้งใจใช้ฉากเป็นโลกยุคปัจจุบัน แต่เป็นโลกคู่ขนานที่มอนสเตอร์มีอยู่จริงๆ (Southern Gothic) เราสามารถพบเจอได้ในสวนหลังบ้าน ยิ่งเราเดินทางไปยังที่ไกลมนุษย์เท่าไร เรายิ่งพบกับโลกเวทมนตร์มากขึ้น (Magic Realism) ส่วนเหตุผลที่เลือกใช้ฉากอเมริกาภาคใต้ เป็นเพราะเต็มไปด้วยสภาพแวดล้อมที่ลึกลับ ตนานมากมาย และยังไม่ถูกนำมาใช้ในเกมมากนัก การเลือกตัวเอกเป็นผู้หญิงผิวดำก็ไม่ค่อยมีคนใช้กัน ทำให้ทีมงานต้องตั้งใจสร้างคาแรกเตอร์ของเธอให้ออกมาน่าสนใจจริงๆ</p>\n<p>เกมลง Xbox Series X|S, Windows PC, Steam, Game Pass โดยยังไม่ระบุวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/6c8ce6a9aaf335e556cd809f793feec2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c442e27a9563169e8b3f808acf6f326b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8f979ae2d5925100839ee0a2b8c990e9.jpg\" /></p>\n<p>ที่มา - <a href=\"https://news.xbox.com/en-us/2023/06/11/south-of-midnight-interview-details/\">Xbox</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/we-happy-few\">We Happy Few</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9be0ef87cc213dff9419b4f7e3f9dd9e665ffac0e13fdeff468db86cd50a404b","category":"Thai"}