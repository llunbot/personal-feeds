{"title":"Elon Musk ประกาศ - เฉพาะบัญชีติ๊กถูก Verified จะได้แสดงทวีตใน For You และร่วมโหวต Poll ได้","link":"https://www.blognone.com/node/133189","date":1679964714000,"content":"<div><div><div><p>Elon Musk ซีอีโอ Twitter ประกาศการเปลี่ยนแปลงสำคัญบนแพลตฟอร์ม มีผลตั้งแต่วันที่ 15 เมษายน เป็นต้นไป ดังนี้</p>\n<ul>\n<li>แท็บ For You ที่แนะนำทวีตน่าสนใจ จะแสดงเฉพาะทวีตจากบัญชีที่ยืนยันตัวตน (มีเครื่องหมายติ๊กถูก) เท่านั้น</li>\n<li>การร่วมโหวตในโพลล์สอบถามความเห็น จะทำได้เฉพาะบัญชีที่ยืนยันตัวตนเท่านั้น</li>\n</ul>\n<p>Musk บอกถึงสาเหตุของการเปลี่ยนแปลงนี้ ว่าเป็นหนทางเดียวที่จะต่อสู้กับบัญชีบอตซึ่งมีการพัฒนารูปแบบมากขึ้น</p>\n<p>ปัจจุบันการได้เครื่องมือหมายติ๊กถูกยืนยันตัวตน จะต้องเป็นหน่วยงาน บริษัท หรือองค์กรของรัฐ ซึ่งจะได้<a href=\"https://www.blognone.com/node/131838\">เครื่องหมายสีทอง</a>หรือ<a href=\"https://www.blognone.com/node/131624\">สีเทา</a> ส่วนสีฟ้า ให้กับผู้สมัครใช้งาน <a href=\"https://www.blognone.com/node/133146\">Twitter Blue ราคา 8 ดอลลาร์ต่อเดือน</a></p>\n<p>ที่มา: <a href=\"https://www.theverge.com/2023/3/27/23659351/elon-musk-twitter-for-you-verified-accounts-polls\">The Verge</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n<blockquote><p>Starting April 15th, only verified accounts will be eligible to be in For You recommendations.The is the only realistic way to address advanced AI bot swarms taking over. It is otherwise a hopeless losing battle.Voting in polls will require verification for same reason.</p>\n<p>— Elon Musk (@elonmusk) <a href=\"https://twitter.com/elonmusk/status/1640502698549075972?ref_src=twsrc%5Etfw\">March 27, 2023</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eeccb7969bc97b6c30bcdf506ba613e979c1f341be6614421d0bcefff3117c4b","category":"Thai"}