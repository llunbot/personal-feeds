{"title":"Spotify เพิ่มเครื่องมือ AI Playlist สร้างเพลย์ลิสต์ด้วย prompt - ในไทยยังไม่มีให้ใช้งาน","link":"https://www.blognone.com/node/139120","date":1712553766000,"content":"<div><div><div><p>Spotify ประกาศเพิ่มความสามารถใหม่ด้าน AI จากก่อนหน้านี้<a href=\"https://www.blognone.com/node/132737\">มี DJ ที่เป็นรายการวิทยุออนไลน์</a>แนะนำเพลงด้วย AI คราวนี้เป็น <strong>AI Playlist</strong> ที่สามารถสร้างเพลย์ลิสต์เพลงได้จาก prompt ที่ระบุ</p>\n<p>ตัวอย่างการสร้างเพลย์ลิสต์เช่นใส่ prompt ว่า \"an indie folk playlist to give my brain a big warm hug\" หรือ \"a playlist that makes me feel like the main characte\" แล้ว AI จะสร้างสรรค์เพลย์ลิสต์มาให้โดยทำงานร่วมกับระบบแนะนำเพลงที่มีอยู่แล้ว เพื่อให้ได้รายชื่อเพลงที่ตรงกับสไตล์การฟังมากที่สุด Spotify บอกว่าผู้ใช้งานสามารถอ้างอิง สถานที่ สัตว์ กิจกรรม ภาพยนตร์ สีสัน หรือแม้แต่ใช้อีโมจิ เพื่อบรรยายประกอบ prompt ที่ต้องการได้</p>\n<p>อย่างไรก็ตาม AI Playlist นี้ยังมีสถานะการใช้งานเป็นเบต้า และรองรับเฉพาะลูกค้า Premium ในสหราชอาณาจักรกับออสเตรเลียก่อนเท่านั้น จากนั้นจะขยายไปยังผู้ใช้งานที่มากขึ้นต่อไป</p>\n<p>ที่มา: <a href=\"https://newsroom.spotify.com/2024-04-07/spotify-premium-users-can-now-turn-any-idea-into-a-personalized-playlist-with-ai-playlist-in-beta/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/990f967f31dcee12d90f1beb82a4d79f.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5c3e7dd69273c17356c3d538d4edce54d0725c7cfcc7b735186ced3f845e1ed","category":"Thai"}