{"title":"กสิกรไทยอัพเดตบริการผ่านเว็บเป็น K BIZ เปิดทางยืนยันธุรกรรมผ่านแอป K PLUS แทน SMS","link":"https://www.blognone.com/node/126278","date":1639323243000,"content":"<div><div><div><p>ธนาคารกสิกรไทยอัพเดตเว็บ K Cyber เป็นบริการ K BIZ โดยอัพเดตบริการให้ทันสมัยทัดเทียมกับแอป K PLUS มากขึ้น ฟีเจอร์สำคัญที่เพิ่มมาคือ</p>\n<ul>\n<li>แสดงสลิปโอนเงินพร้อม QR สำหรับการตรวจสอบธุรกรรมให้ส่งต่อไปยังผู้รับได้แบบเดียวกับการโอนผ่านแอป</li>\n<li>ใช้แอป K PLUS ยืนยันการทำธุรกรรมแทนการรับ SMS</li>\n</ul>\n<p>การใช้แอป K PLUS แทน SMS เป็นการเพิ่มความปลอดภัยในการงาน ทำให้ทางกสิกรยอมให้เพิ่มวงเงินใช้งานต่อวันได้สูงกว่าเดิม เป็นวันละ 5 ล้านบาท และทำธุรกรรมในบัญชีของตัวเองได้วันละ 30 ล้านบาท ตอนนี้หากต้องการใช้ SMS ต่อไปก็ยังใช้งานได้ แต่จะใช้ได้ไม่เกิน 5 แสนบาทเท่านั้น และหากเปลี่ยนไปยืนยันธุรกรรมด้วย K PLUS แล้วจะไม่สามารถกลับไปใช้ SMS OTP ได้อีก</p>\n<p>แนวทางของทางธนาคารกสิกรไทยนับว่าตรงกับ<a href=\"https://www.blognone.com/node/93450\">มาตรฐาน NIST SP 800-63</a> ที่ระบุให้จำกัดการใช้งาน SMS เพื่อยืนยันตัวเพิ่มเติม และหากยังรองรับ SMS ก็ให้เสนอทางเลือกอื่นยืนยันตัวตนทดแทน</p>\n<p>ที่มา - <a href=\"https://www.kasikornbank.com/th/kbiz/individual/Pages/index.aspx\">Kasikorn Bank</a></p>\n<p><img src=\"https://www.blognone.com/sites/default/files/externals/09a98c55d81675f3c135fdb1780c0dbc.jpg\" /></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/internet-banking\">Internet Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6586c8ef3142151d0cd6c833a0eef459fcbd84a0b5e236798c05c84249bc8133","category":"Thai"}