{"title":"Apple อัพเดต macOS Sonoma 14.4.1 แก้ไขบั๊ก USB Hub ต่อจอภายนอกไม่ได้ และปัญหารันแอป Java","link":"https://www.blognone.com/node/138899","date":1711414730000,"content":"<div><div><div><p>แอปเปิลออกอัพเดตย่อย macOS Sonoma 14.4.1 ให้กับผู้ใช้ Mac หลังจาก<a href=\"https://www.blognone.com/node/138607\">เวอร์ชัน 14.4</a> ออกมาเมื่อสามสัปดาห์ที่แล้ว โดยอัพเดตนี้มีการแก้ไขบั๊กที่ USB Hub อาจพบปัญหาต่อกับหน้าจอภายนอกไม่ได้ รวมทั้งแก้ปัญหาแอป Java ปิดตัวเอง และปัญหาเปิดปลั๊กอิน Audio Unit ไม่ได้</p>\n<p>อัพเดตนี้ยังแก้ไขช่องโหว่ความปลอดภัยที่สำคัญ 2 รายการเกี่ยวกับ CoreMedia และ WebRTC ซึ่งเป็นช่องโหว่เดียวกับที่แอปเปิลแก้ไขใน <a href=\"https://www.blognone.com/node/138852\">iOS 17.4.1</a> ที่ออกมาวันก่อน</p>\n<p>แอปเปิลยังออกอัพเดต macOS Ventura 13.6.6 ให้กับ Mac รุ่นเก่าที่ใช้ Ventura อยู่ โดยแก้ไขช่องโหว่ความปลอดภัยข้างต้นด้วย</p>\n<p>ที่มา: <a href=\"https://www.macrumors.com/2024/03/25/apple-releases-macos-sonoma-14-4-1/\">MacRumors</a></p>\n<p><img src=\"https://www.blognone.com/sites/default/files/externals/3bd6eb9fafe003cfe1ebd3e79e893571.png\" /></p>\n</div></div></div><div><div>Topics: </div><div><div><a href=\"/topics/sonoma\">Sonoma</a></div><div><a href=\"/topics/apple\">Apple</a></div><div><a href=\"/topics/macos\">macOS</a></div><div><a href=\"/topics/ventura\">Ventura</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7745889daf4733da0a21ca79c822f125694bc11fae25d02a2b1934315e89f5a5","category":"Thai"}