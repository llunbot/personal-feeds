{"title":"ธนาคารสิงคโปร์เตรียมเพิ่มการสแกนหน้ายืนยันตัวตน ใช้แอป Singpass ของรัฐบาล","link":"https://www.blognone.com/node/142110","date":1726896011000,"content":"<div><div><div><p>ธนาคารสิงคโปร์เตรียมเริ่มบังคับการสแกนใบหน้าในธุรกรรมความเสี่ยงสูงแบบเดียวกับที่แอปธนาคารไทยมักใช้งานกันอยู่แล้ว อย่างไรก็ดีธนาคารจะยืนยันใบหน้าผ่านบริการ Singpass Face Verification (SFV) ที่พัฒนาโดยรัฐบาล</p>\n<p>แนวทางนี้ต่างจากแอปธนาคารในไทยที่แต่ละธนาคารอิมพลีเมนต์ระบบยืนยันใบหน้าด้วยตัวเอง ขณะที่ Singpass Face Verification นั้นอาศัยบริการของรัฐบาลโดยตรง</p>\n<p>เบื้องต้นธนาคารต่างๆ จะใช้ SFV เมื่อผู้ใช้สร้าง digital token (DT) ในแอปธนาคารที่กำลังมาแทน SMS แต่อาจจะมีธุรกรรมความเสี่ยงสูงอื่นๆ ต้องการ SFV เพิ่มเติมด้วย</p>\n<p>ที่มา - <a href=\"https://www.mas.gov.sg/news/media-releases/2024/major-retail-banks-to-introduce-singpass-face-verification\">MAS</a></p>\n<p><img alt=\"No Description\" src=\"https://www.blognone.com/sites/default/files/externals/1f3856769b0fee1b122bfc2b91af28fa.png\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7024ccfa0000a6a614dc6d3a1cdbf201f2bf7b9f92bb2308d7881d6b8244d225","category":"Thai"}