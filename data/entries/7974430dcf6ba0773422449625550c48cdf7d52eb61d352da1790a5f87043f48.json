{"title":"ซีเอฟโอ OpenAI บอกปี 2025 รายได้บริษัทจะเพิ่มสามเท่า ผู้ใช้โตต่อเนื่อง","link":"https://www.blognone.com/node/144899","date":1740457029000,"content":"<div><div><div><p>ถึงแม้ OpenAI กำลังใช้จ่ายเงินจำนวนมาก แต่ Sarah Friar ซีเอฟโอ OpenAI มั่นใจว่าปี 2025 บริษัทจะทำรายได้มากถึง 1.1 หมื่นล้านดอลลาร์ฯ อย่างแน่นอน หรือเพิ่มขึ้นเกือบสามเท่าจากปีก่อนหน้า โดยปี 2023 OpenAI ทำรายได้ 1 พันล้านดอลลาร์ฯ และคาดว่าเติบโตเกือบสามเท่าในปีถัดมา</p>\n<p>นอกจากนี้ จำนวนผู้ใช้งานก็เพิ่มขึ้นอย่างต่อเนื่อง โดยจำนวนผู้ใช้งานต่อสัปดาห์เพิ่มขึ้น 33% หรือ<a href=\"https://www.blognone.com/node/144821\">แตะ 400 ล้านคนในเดือนธันวาคม</a> ในขณะเดียวกัน OpenAI กำลังเจรจากับ SoftBank เกี่ยวกับการลงทุนมูลค่า 4 หมื่นล้านดอลลาร์ฯ ซึ่งอาจทำให้มูลค่าบริษัทพุ่งไปถึง 3 แสนล้านดอลลาร์ฯ</p>\n<p>แม้รายได้ OpenAI เพิ่มขึ้นในช่วงหลายปีที่ผ่านมา แต่บริษัทก็กำลังขาดทุนเพิ่มขึ้นเช่นกัน ในเดือนกันยายน 2024 New York Times รายงานว่า OpenAI กำลังจะสูญเสียเงิน 5 พันล้านดอลลาร์ฯ</p>\n<p>ยิ่งไปกว่านั้น บริษัทยังเผชิญกับข้อเสนอซื้อกิจการมูลค่า 9.74 หมื่นล้านดอลลาร์ฯ <a href=\"https://www.blognone.com/node/144690\">จาก Elon Musk ผู้ร่วมก่อตั้งซึ่งลาออกจากบริษัทในปี 2018</a> ซึ่งทางคณะกรรมการของ OpenAI ปฏิเสธข้อเสนอนี้</p>\n<p>ที่มา: <a href=\"https://www.businessinsider.com/openai-cfo-revenue-forecast-chatgpt-2025-2\">Business Insider</a></p>\n<p><img src=\"https://www.blognone.com/sites/default/files/externals/9743cbb7b421f721c49545fc07685d90.jpeg\" alt=\"Sarah\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/finance\">Finance</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7974430dcf6ba0773422449625550c48cdf7d52eb61d352da1790a5f87043f48","category":"Thai"}