{"title":"คนขับรถเมล์ในซานฟรานซิสโกโวย รถไร้คนขับไม่เก่งอย่างที่โม้ ทำรถติด","link":"https://www.blognone.com/node/133373","date":1681184968000,"content":"<div><div><div><p>Wired รายงานถึงการทดสอบรถแท็กซี่ไร้คนขับในเมืองซานฟรานซิสโกที่เปิดให้บริษัทต่างๆ เข้ามาทดสอบรถไร้คนขับเต็มรูปแบบโดย<a href=\"https://www.blognone.com/node/127864\">ไม่ต้องมีพนักงานอยู่หลังพวงมาลัยในกรณีฉุกเฉินตั้งแต่ปี 2021 ที่ผ่านมา</a> แม้ว่าในกรณีทั่วๆ ไปจะทำงานได้ดี แต่เมื่อเกิดเหตุที่ต้องตัดสินใจนอกจากรูปแบบปกติขึ้นมาจริงๆ รถไร้คนขับก็ทำรถติดได้มากกว่าคนมาก</p>\n<p>ทาง Wired ขอข้อมูลจาก Muni ผู้ให้บริการขนส่งสาธารณะของซานฟรานซิสโกที่เริ่มเก็บข้อมูลตั้งแต่เดือนกันยายนที่ผ่านมา พบว่ามีเกิดเหตุอย่างน้อย 12 ครั้งจนถึงต้นเดือนมีนาคมนี้  เหตุการณ์เช่น รถสวนกันในถนนที่พื้นที่ไม่พอให้สวนทาง ถ้าเป็นคนขับปกติก็สามารถตัดสินใจถอยรถหลีกทางได้ทันที แต่ Waymo ต้องเรียกผู้ช่วยมาขยับรถให้ ทาง Waymo เองพยายามบอกว่าเหตุการณ์แบบนี้เกิดขึ้นไม่บ่อย และผู้ช่วยก็ไปถึงที่เกิดเหตุอย่างรวดเร็ว เหตุการณ์แบบนี้เกิดขึ้นกับบริษัทอื่นๆ ด้วย เช่น Cruise เองก็มีเหตุที่รถไม่ยอมขยับแม้จะไฟเขียวแล้ว</p>\n<p>ที่ผ่านมาบริษัทรถไร้คนขับ<a href=\"https://www.blognone.com/node/132832\">มีรายงานความปลอดภัยกันอย่างต่อเนื่อง</a> สถิติแสดงให้เห็นว่ารถไร้คนขับนั้นปลอดภัยมาก และแทบไม่เคยชนโดยตัวรถเป็นฝ่ายผิดเลย แต่ในความเป็นจริง ความสามารถในการจัดกรเหตุการณ์อื่นๆ นอกจากอุบัติเหตุก็เงื่อนไขสำคัญที่ควรพิจารณานำรถไร้คนขับมาใช้งานจริง</p>\n<p>ที่มา - <a href=\"https://www.wired.com/story/dashcam-footage-shows-driverless-cars-cruise-waymo-clogging-san-francisco/\">Wired</a></p>\n<p><img src=\"https://www.blognone.com/sites/default/files/externals/40f4588d5a99735fa6fd71812b861d03.png\" alt /></p>\n</div></div></div><div><div>Topics: </div><div><div><a href=\"/topics/driverless-car\">Driverless Car</a></div><div><a href=\"/topics/waymo\">Waymo</a></div><div><a href=\"/topics/cruise\">Cruise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"891783e0203f1dd174450f680eaf921055ea0019063da95c0d0275c76acbbaf6","category":"Thai"}