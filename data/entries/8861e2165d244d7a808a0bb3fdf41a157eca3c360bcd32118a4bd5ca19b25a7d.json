{"title":"โปรดิวเซอร์ FF7 Remake ยืนยัน เกมภาค 3 ไม่เป็นเอ็กซ์คลูซีฟของคอนโซลรุ่นหน้า","link":"https://www.blognone.com/node/144274","date":1737641231000,"content":"<div><div><div><p>Yoshinori Kitase โปรดิวเซอร์ของเกมซีรีส์ Final Fantasy VII Remake (และผู้กำกับเกม FF7 ภาคต้นฉบับ) ให้สัมภาษณ์สื่อเกมญี่ปุ่น <a href=\"https://www.4gamer.net/games/865/G086563/20250121053/\">4Gamer</a> ยืนยันว่าภาคที่สามในไตรภาค Remake จะไม่เป็นเอ็กซ์คลูซีฟของคอนโซลรุ่นหน้า (หมายถึง PS6) อย่างแน่นอน</p>\n<p>Kitase บอกว่าผู้ที่เล่น FF7 Remake บน PS4 และ FF7 Rebirth บน PS5 อาจชวนให้เข้าใจว่าภาค 3 จะเป็นแบบเดียวกัน เขาบอกว่าขอให้มั่นใจได้ว่ามันจะไม่เกิดขึ้นอย่างแน่นอน แต่ไม่ได้พูดรายละเอียดมากกว่านั้น (เช่น ไม่ได้บอกว่าจะออกบนพีซีหรือคอนโซลอื่นพร้อมกันด้วยหรือไม่)</p>\n<p>เขายังให้รายละเอียดว่า ทีมพัฒนาลงมือทำงานพัฒนาภาค 3 ทันทีหลัง FF7 Rebirth วางขาย นั่นคือเริ่มงานราวๆ เดือนมีนาคม 2024 แปลว่าตอนนี้ทำงานมาประมาณ 9 เดือนแล้ว</p>\n<p>ที่มา - <a href=\"https://www.videogameschronicle.com/news/final-fantasy-7-remake-part-3-wont-be-a-ps6-exclusive-producer-promises/\">VGC</a></p>\n<p><img src=\"https://www.blognone.com/sites/default/files/externals/3fca2b608f41fa865a1207fa8671eca1.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8861e2165d244d7a808a0bb3fdf41a157eca3c360bcd32118a4bd5ca19b25a7d","category":"Thai"}