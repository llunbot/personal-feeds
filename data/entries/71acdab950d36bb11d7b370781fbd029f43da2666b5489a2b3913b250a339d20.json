{"title":"Square Enix ยอมถอดไอเท็มเพิ่ม XP แบบจ่ายเงินจาก Marvel’s Avengers หลังผู้เล่นต่อต้านหนัก","link":"https://www.blognone.com/node/125647","date":1635921175000,"content":"<div><div><div><p>Square Enix ยอมถอดไอเท็ม Hero’s Catalysts ไอเท็มเพิ่ม XP ให้กับฮีโร่ และ Fragment Extractors ไอเท็มเพิ่ม Fragments ที่ได้รับหลังการเล่นภารกิจ จากการเป็นไอเท็มที่ใช้เงินจริงซื้อได้ ไปเป็นรางวัลจากการเล่นเกมแทน หลัง<a href=\"https://www.reddit.com/r/PlayAvengers/comments/q3dibr/marketplace_update_for_the_week_of_107/\">ผู้เล่นไม่พอใจ</a>และมีกระแสต่อต้านสองไอเท็มนี้ว่าเป็นไอเท็มแบบ pay-to-win</p>\n<p>ทีมงาน<a href=\"https://twitter.com/PlayAvengers/status/1455580861718405124\">โพสต์ทวิตเตอร์</a> ขออภัยที่ไม่ตอบรับเสียงจากผู้เล่นให้เร็วกว่านี้ และอ้างว่าเพราะไอเท็มนี้ไม่ได้เพิ่มพลังให้ผู้เล่นโดยตรง จึงไม่ได้คิดว่าเป็นไอเท็ม pay-to-win แต่หลังจากฟังเสียงผู้เล่นแล้ว ทีมงานจึงพิจารณาสมควรเอาออกจากร้านค้า แต่จะนำไปใช้เป็นรางวัลจากการเล่นเกมแทน</p>\n<p><img src=\"https://www.blognone.com/sites/default/files/externals/99d4998c2a64f9f81829f4b47653c26f.jpg\" /></p>\n<p>สาเหตุหนึ่งที่ทำให้แฟนเกมไม่พอใจ อาจจะเป็นเพราะ Square Enix เอง เคย<a href=\"https://avengers.square-enix-games.com/en-us/news/gearandcosmetics/\">เขียนบล็อก</a>ระบุว่าไอเท็มที่ซื้อได้ด้วยเงินจริงในเกม จะเป็นไอเท็มตกแต่งเท่านั้น (aesthetic-only additions) ซึ่ง Hero’s Catalysts และ Fragment Extractors ก็ไม่ใช่ไอเท็มตกแต่งอย่างที่เคยพูดไว้ และเป็นการทรยศความเชื่อใจของผู้เล่นที่นับวันจะเหลือน้อยลงทุกที</p>\n<p><img src=\"https://www.blognone.com/sites/default/files/externals/464bad826eaf58f156c1da31f5d52d5c.png\" /></p>\n<p>ที่มา - <a href=\"https://www.gameinformer.com/2021/11/02/marvels-avengers-square-enix-removes-paid-xp-boosts-after-one-month-following-player\">Game Informer</a></p>\n</div></div></div><div><div>Topics: </div><div><div><a href=\"/topics/avengers\">The Avengers</a></div><div><a href=\"/topics/marvel\">Marvel</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71acdab950d36bb11d7b370781fbd029f43da2666b5489a2b3913b250a339d20","category":"Thai"}