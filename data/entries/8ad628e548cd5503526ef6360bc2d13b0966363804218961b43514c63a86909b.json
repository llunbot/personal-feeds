{"title":"[หลุด] Final Fantasy VII Rebirth จะปล่อยเดโมให้เล่นหลังจบงาน State of Play วันที่ 7 ก.พ.","link":"https://www.blognone.com/node/138061","date":1707196676000,"content":"<div><div><div><p>ข้อมูลหลุดนี้มาจากหน้า Dashboard บน PlayStation Store ใน PlayStation 5 ที่มีการโฆษณาบอกว่าเกม Final Fantasy VII Rebirth เปิดให้ดาวน์โหลดเวอร์ชัน Demo แล้ว ซึ่งคาดว่าน่าจะเป็นความผิดพลาดของ PlayStation เองที่ปล่อยโฆษณาออกมาก่อนเวลา โดยแฟน ๆ คาดว่า Demo ดังกล่าวจะถูกปล่อยให้ดาวน์โหลดหลังจบงาน <a href=\"https://www.blognone.com/node/137990\">State of Play</a> ที่จะจัดขึ้นในวันที่ 7 กุมภาพันธ์เวลา 6.30 น. ตามเวลาไทย</p>\n<p>ในรายละเอียดของเกมเวอร์ชัน Demo ระบุว่าผู้เล่นจะได้เล่นสัมผัสเนื้อเรื่องช่วงต้นของตัวเกมที่จะย้อนอดีตไปสมัยที่ Cloud กับ Sephiroth ทำงานร่วมกันที่ Nibelheim โดยจะได้สำรวจ World Map ของตัวเกมด้วย</p>\n<p>สำหรับ State of Play รอบนี้จะนำ Final Fantasy VII Rebirth มาแสดงเพียงเกมเดียวมีความยาวกว่า 19 นาที มีรายละเอียดทั้งเกมเพลย์ และข่าวสารใหม่ ๆ ของตัวเกม เพื่อโปรโมทตัวเกมที่จะวางจำหน่ายวันที่ 29 กุมภาพันธ์นี้บน PS5 และอาจประกาศลงเครื่องอื่นหลังจากนั้น 3 เดือน</p>\n<p><img alt=\"No Description\" src=\"https://www.blognone.com/sites/default/files/externals/b14297e20a4002b1139028b60879b18d.jpeg\" /></p>\n<blockquote><p>PSN confirms that a Final Fantasy VII Rebirth demo is coming tomorrow (says it's \"out now\" but I think the trailer was meant for tomorrow)\"...allowing you to step into the shoes of either Cloud or Sephiroth during the Nibelheim episode\" <a href=\"https://t.co/T9YbqGqQIN\">pic.twitter.com/T9YbqGqQIN</a></p>\n<p>— Wario64 (@Wario64) <a href=\"https://twitter.com/Wario64/status/1754662533250891848?ref_src=twsrc%5Etfw\">February 6, 2024</a></p></blockquote>\n<p>ที่มา - <a href=\"https://www.gematsu.com/2024/02/final-fantasy-vii-rebirth-demo-launches-february-6\">Gematsu</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ad628e548cd5503526ef6360bc2d13b0966363804218961b43514c63a86909b","category":"Thai"}