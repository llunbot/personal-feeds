{"title":"Warner Bros. ยืนยันแล้ว กำลังทำภาคต่อของ Hogwarts Legacy","link":"https://www.blognone.com/node/141835","date":1725504092000,"content":"<div><div><div><p><a href=\"https://www.blognone.com/node/137559\">ความสำเร็จของ Hogwarts Legacy ที่มียอดขายมากกว่า 22 ล้านชุด</a> ย่อมทำให้ต้นสังกัด Warner Bros. Discovery ต้องเข็นเกมตระกูล Harry Potter ออกมามากขึ้น โดยเกมล่าสุดที่วางขายคือ <a href=\"https://www.blognone.com/node/140237\">Quidditch Champions</a> เกมแข่งควิดดิชในจักรวาลเดียวกัน</p>\n<p>Gunnar Wiedenfels ซีเอฟโอของ Warner Bros. Discovery ไปพูดที่งานสัมมนาของ Bank of America ยืนยันว่าจะมีเกม \"ภาคต่อ\" ของ Hogwarts Legacy อย่างแน่นอน เขาบอกว่าเกมภาคต่อของ Hogwarts Legacy ถือเป็นความสำคัญระดับสูงสุดของบริษัทในช่วง 2-3 ปีข้างหน้า</p>\n<p>ถึงแม้ Warner Bros. Discovery ประสบความสำเร็จอย่างสูงกับเกม Hogwarts Legacy ในปี 2023 แต่<a href=\"https://www.blognone.com/node/140208\">ธุรกิจเกมของบริษัทปี 2024 ก็เจ๊งยับ</a> เพราะ<a href=\"https://www.blognone.com/node/139688\">เกม Suicide Squad: Kill the Justice League ได้คะแนนวิจารณ์แย่ ยอดขายย่ำแย่</a> จึงไม่แปลกใจที่ WBD ต้องเบนเข็มมายังแฟรนไชส์ Harry Potter ให้มากขึ้น รวมถึงกระจายความเสี่ยงไป<a href=\"https://www.blognone.com/node/138558\">ทำเกมแนว live service หรือเกมมือถือมากขึ้นด้วย</a></p>\n<p>ที่มา - <a href=\"https://variety.com/2024/gaming/news/harry-potter-hogwarts-legacy-sequel-game-warner-bros-1236130719/\">Variety</a></p>\n<p><img src=\"https://www.blognone.com/sites/default/files/externals/beaaa1608f0f623dca23c7464796383e.jpg\" /></p>\n</div></div></div><div><div>Topics: </div><div><div><a href=\"/topics/harry-potter\">Harry Potter</a></div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64787258133f00ed3ae70d0549028b7a46ae451d737db7fe12227aca3a68d124","category":"Thai"}