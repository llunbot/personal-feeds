{"title":"Fujifilm เปิดตัว X-T30 II พร้อมปรับปรุงประสิทธิภาพและปรับราคาลงเล็กน้อย","link":"https://www.blognone.com/node/124592","date":1630726830000,"content":"<div><div><div><p>Fujifilm เปิดตัวกล้องสองรุ่นใหม่ คือ X-T30 II และ X-T3 WW โดยทั้งสองรุ่นออกอัพเดตมาเล็กน้อยและปรับราคาลงให้ถูกกว่ารุ่นก่อนหน้า</p>\n<p>สำหรับ Fujifilm X-T30 II มีการปรับปรุงประสิทธิภาพเล็กน้อย โดยปรับความละเอียดจอ LCD ใหม่, ออโต้โฟกัสทำงานได้ต่ำสุดถึง -7EV และเพิ่มระบบถ่ายวิดีโอที่ 240 เฟรมต่อวินาที</p>\n<p>ส่วนราคาจำหน่ายของตัวกล้องอยู่ที่ 900 ดอลลาร์สำหรับบอดี้อย่างเดียว ถูกกว่ารุ่นเดิม 100 ดอลลาร์, 1,300 ดอลลาร์เมื่อซื้อกล้องพร้อมเลนส์ XF18-55mm และ 1,000 ดอลลาร์เมื่อซื้อกล้องพร้อมเลนส์ XC15-45mm</p>\n<p>สำหรับ Fujfilm X-T3 WW (ซึ่ง WW หมายถึง Worldwide) คือเป็น X-T3 ที่ตัดแท่นชาร์จออกจากกล่อง ส่วนที่เหลือไม่เปลี่ยนแปลง และปรับราคาบอดี้ลงเล็กน้อยจาก 1,200 ดอลลาร์เหลือ 1,000 ดอลลาร์ ส่วนกล้องพร้อมเลนส์ XF18-55mm อยู่ที่ 1,500 ดอลลาร์</p>\n<p>ที่มา - <a href=\"https://petapixel.com/2021/09/02/fujifilm-x-t30-ii-and-x-t3-ww-lightly-update-previous-models/\">PetaPixel</a></p>\n<p><img src=\"https://www.blognone.com/sites/default/files/externals/d5b5cfde7489564d644587c04436d5e0.jpg\" /></p>\n</div></div></div><div><div>Topics: </div><div><div><a href=\"/topics/fujifilm\">Fujifilm</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"034f421fbf7e7f5a550513982839d494d92d747a8e588841dd19258944792fbc","category":"Thai"}