{"title":"Amazon ปิด Appstore บน Android แต่ไม่ได้บอกสาเหตุ","link":"https://www.blognone.com/node/144816","date":1740061369000,"content":"<div><div><div><p>Amazon แจ้งนักพัฒนาและประกาศในหน้าซัพพอร์ตสำหรับลูกค้า ว่าจะปิดให้บริการ Amazon Appstore บน Android ตั้งแต่วันที่ 20 สิงหาคมปีนี้ โดยนักพัฒนาจะไม่สามารถส่งแอปขึ้นสโตร์ได้ มีผลทันที ส่วนผู้ใช้งานจะไม่สามารถใช้ Amazon Appstore ได้หลังวันดังกล่าว ส่วนแอปที่ดาวน์โหลดมาผ่านช่องทางนี้ จะไม่มีการรับประกันว่าจะใช้งานบน Android ได้ตามปกติ</p>\n<p>นอกจากนี้ Amazon ยังประกาศยุติโครงการ Amazon Coins ที่ใช้แทนมูลค่าในการซื้อแอปหรือรายการ In-App ในวันเดียวกัน ซึ่งหลัง 20 สิงหาคม หากผู้ใช้งานยังมี Coin เหลืออยู่ Amazon จะคืนเงินให้ในจำนวนเท่ากัน</p>\n<p>ทั้งนี้ Amazon Appstore จะยังมีให้บริการต่อไปบน Fire TV และแท็บเล็ต Fire</p>\n<p>Amazon เปิดตัว Amazon Appstore เพื่อสร้างระบบนิเวศของแอปขึ้นมาเองตั้งแต่ปี 2011 โดยมีความพยายามชัดเจนเมื่อตอน Amazon ออกสมาร์ทโฟน <a href=\"https://www.blognone.com/node/57484\">Fire Phone</a> แต่โครงการนี้<a href=\"https://www.blognone.com/node/72284\">ไม่ประสบความสำเร็จ</a> เมื่อปีที่แล้ว Amazon ก็<a href=\"https://www.blognone.com/node/138554\">ปิด Appstore บน Windows</a> ไป</p>\n<p>ที่มา: <a href=\"https://www.amazon.com/gp/mas/appstore/android/faq\">Amazon</a> ผ่าน <a href=\"https://techcrunch.com/2025/02/20/amazon-is-shutting-down-its-app-store-on-android/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/112130f11bf04c137743fb4b6ed47e72.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-appstore\">Amazon Appstore</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a17259c90a2cfd9775fa70259057cc12c25ff96a7375fa944eea7561889e911","category":"Thai"}