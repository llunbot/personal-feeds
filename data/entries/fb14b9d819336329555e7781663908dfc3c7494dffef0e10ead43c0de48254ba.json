{"title":"Oort Cloud","link":"https://markpeak.net/oort-cloud/","date":1722143711000,"content":"<p>อ่านเรื่อง <a href=\"https://en.wikipedia.org/wiki/Oort_cloud\">Oort Cloud</a> (อูร์ตคลาวด์) กลุ่มเศษน้ำแข็งที่ลอยอยู่ด้านนอกสุดของระบบสุริยะ (Solar System) เลยมาจดบันทึกไว้</p>\n<ul>\n<li>ณ ปัจจุบันนี้ Oort Cloud ยังเป็นเพียงข้อเสนอในเชิงทฤษฎีของ <a href=\"https://en.wikipedia.org/wiki/Jan_Oort\">Jan Oort</a> นักดาราศาสตร์ชาวดัทช์ ที่เสนอไว้เมื่อปี 1950 เท่านั้น ในทางปฏิบัติยังไม่สามารถตรวจจับได้ว่า ที่ขอบรอบนอกของระบบสุริยะ มีกลุ่มเศษหินเศษน้ำแข็งเหล่านี้อยู่จริงๆ ด้วยเหตุผลว่า วัตถุมีขนาดเล็กและอยู่ไกล ด้วยเทคโนโลยีด้านกล้องโทรทรรศน์ในปัจจุบัน ยังไม่สามารถตรวจจับได้</li>\n<li>ข้อเสนอว่ามี Oort Cloud เกิดจากปรากฏการณ์ “ดาวหาง” (comet) ในระบบสุริยะ โดยดาวหางมี 2 ประเภทคือ\n<ul>\n<li><strong>ดาวหางระยะสั้น (short-period comet)</strong> เช่น ดาวหางฮัลเลย์ โคจรมาทุก 75 ปี วงโคจรไปถึงแค่แถวๆ เลยดาวเนปจูนไปอีกหน่อย ดาวหางประเภทนี้มีแหล่งที่มาจากแถบคุยเปอร์ (<a href=\"https://en.wikipedia.org/wiki/Kuiper_belt\">Kuiper Belt</a>) กลุ่มดาวเคราะห์น้อยที่อยู่เลยดาวเนปจูนออกไป (เสนอโดย Gerard Kuiper นักดาราศาสตร์ชาวดัทช์อีกเหมือนกัน เสนอไว้ปี 1951) ดาวพลูโตและดาวเคราะห์แคระอื่นๆ อยู่ในบริเวณนี้</li>\n<li><strong>ดาวหางระยะยาว (long-period comet)</strong> วงโคจรรอบดวงอาทิตย์จะยาวนานกว่ามาก เช่น 200 ปีไปจนถึงแสนๆ ปี นักวิทยาศาสตร์เลยตั้งคำถามว่าแล้วแหล่งที่มาของมัน ช่วงที่ไม่มาใกล้ดวงอาทิตย์ นั้นมาจากไหนกัน เลยเป็นทฤษฎีขึ้นมาว่ามาจากแถบเศษหินที่ไกลกว่า Kuiper Belt และนั่นคือ Oort Cloud</li>\n</ul>\n</li>\n</ul>\n<div><img src=\"https://markpeak.net/wp-content/uploads/2024/07/oort-cloud-1024x576.jpg\" width=\"700\" height=\"394\" srcset=\"https://markpeak.net/wp-content/uploads/2024/07/oort-cloud-1024x576.jpg 1024w, https://markpeak.net/wp-content/uploads/2024/07/oort-cloud-300x169.jpg 300w, https://markpeak.net/wp-content/uploads/2024/07/oort-cloud-768x432.jpg 768w, https://markpeak.net/wp-content/uploads/2024/07/oort-cloud-700x394.jpg 700w, https://markpeak.net/wp-content/uploads/2024/07/oort-cloud.jpg 1280w\" /><p>เส้นระยะทางของระบบสุริยะ (เป็น log scale) ภาพจาก <a href=\"https://science.nasa.gov/resource/oort-cloud-and-scale-of-the-solar-system-infographic/\">NASA</a></p></div>\n<ul>\n<li>แถบ Kuiper Belt มีระยะห่างจากดวงอาทิตย์ประมาณ 30-50 AU (AU คือหน่วยวัดระยะจากโลกถึงดาวอาทิตย์) ส่วน Oort Cloud ไกลกว่านั้นมากคือ 2,000-200,000 AU\n<ul>\n<li>ยานอวกาศที่ไปไกลจากโลกที่สุดคือ Voyager 1 ตอนนี้อยู่ห่างจากโลกประมาณ 163 AU (ณ ปี 2024) ต้องใช้เวลาอีก 300 ปีกว่าจะไปถึงระยะที่คาดว่าจะมี Oort Cloud</li>\n</ul>\n</li>\n</ul>\n<p></p>\n<ul>\n<li>หน้าตาของ Kuiper Belt เป็น “แถบ” (belt) หรือ “แผ่นจาน” (disc) ทรงสองมิติ ตามระนาบ (plane) การหมุนของดวงอาทิตย์ (<a href=\"https://en.wikipedia.org/wiki/Ecliptic\">Ecliptic Plane</a>) เช่นเดียวกับวงโคจรของดาวเคราะห์ทั้ง 8 ดวง</li>\n<li>แต่หน้าตาของ Oort Cloud สันนิษฐานกันว่าต่างไป โดยมีส่วนที่เป็นทั้งแผ่นจาน และส่วนที่เป็นทรงกลม (sphere) ครอบระบบสุริยะทั้งหมดเอาไว้\n<ul>\n<li>ส่วนด้านในที่เป็นแผ่นจาน มีอีกชื่อว่า <a href=\"https://en.wikipedia.org/wiki/Hills_cloud\">Hills cloud</a> เสนอโดยนักดาราศาสตร์ชาวอเมริกัน Jack G. Hills ในปี 1981 โดยมองว่า Oort Cloud น่าจะมีชิ้นส่วนชั้นในอยู่ด้วย</li>\n<li>ส่วนภายนอกอยู่ไกลออกไปมาก วัตถุใน Oort Cloud ด้านนอกจึงเคลื่อนที่ได้อิสระกว่า ไม่ต้องเคลื่อนตามระนาบ Ecliptic Plane เหมือนกับ Hills Cloud</li>\n</ul>\n</li>\n</ul>\n<div><img loading=\"lazy\" src=\"https://markpeak.net/wp-content/uploads/2024/07/Small_objects_in_the_Solar_System_ESA25188647-1024x375.jpg\" width=\"700\" height=\"256\" srcset=\"https://markpeak.net/wp-content/uploads/2024/07/Small_objects_in_the_Solar_System_ESA25188647-1024x375.jpg 1024w, https://markpeak.net/wp-content/uploads/2024/07/Small_objects_in_the_Solar_System_ESA25188647-300x110.jpg 300w, https://markpeak.net/wp-content/uploads/2024/07/Small_objects_in_the_Solar_System_ESA25188647-768x281.jpg 768w, https://markpeak.net/wp-content/uploads/2024/07/Small_objects_in_the_Solar_System_ESA25188647-1536x562.jpg 1536w, https://markpeak.net/wp-content/uploads/2024/07/Small_objects_in_the_Solar_System_ESA25188647-700x256.jpg 700w, https://markpeak.net/wp-content/uploads/2024/07/Small_objects_in_the_Solar_System_ESA25188647.jpg 1920w\" /><p>ภาพจาก ESA</p></div>\n<ul>\n<li>การเกิดขึ้นของ Oort Cloud คาดว่าเป็นวัตถุที่หลงเหลือจากการหลอมรวมเป็นดาวเคราะห์ใน 4.6 พันล้านปีก่อน ส่วนที่ไม่ได้ถูกรวมเป็นดาวเคราะห์ก็ล่องลอยไปเรื่อยๆ โดยกลุ่มที่อยู่ตรง Oort Cloud คือไม่ได้อยู่ใกล้ดวงอาทิตย์จนถูกดูดเข้ามาเป็นดาวเคราะห์ และไม่ได้อยู่ไกลจนลอยออกไปในอวกาศเวิ้งว้างนอกระบบสุริยะ แต่ติดกับดักแรงโน้มถ่วงของระบบสุริยะอยู่แถบๆ นี้</li>\n</ul>\n<p><strong>บทความเก่าที่เกี่ยวข้อง</strong></p>\n<ul>\n<li><a href=\"https://markpeak.net/planet-nine/\">Planet Nine</a> ดาวเคราะห์ดวงที่เก้า มีจริงหรือไม่</li>\n</ul>\n<p><strong>อ้างอิง</strong></p>\n<ul>\n<li><a href=\"https://science.nasa.gov/solar-system/oort-cloud/\">NASA – Oort Cloud</a></li>\n<li><a href=\"https://www.reddit.com/r/space/comments/yry5h9/is_there_any_other_evidence_for_the_oort_cloud/\">Reddit – Is there any other evidence for the oort cloud?</a></li>\n<li><a href=\"https://www.reddit.com/r/space/comments/hr2jwq/oort_cloud_evidence/\">Reddit – Oort Cloud Evidence</a></li>\n</ul>The post <a href=\"https://markpeak.net/oort-cloud/\">Oort Cloud</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"fb14b9d819336329555e7781663908dfc3c7494dffef0e10ead43c0de48254ba","category":"Thai"}