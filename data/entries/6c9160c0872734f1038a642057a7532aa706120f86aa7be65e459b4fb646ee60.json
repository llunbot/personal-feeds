{"title":"Canva ซื้อกิจการ Leonardo.AI สตาร์ทอัปด้าน Generative AI จากออสเตรเลีย","link":"https://www.blognone.com/node/141137","date":1722321848000,"content":"<div><div><div><p>Canva ประกาศซื้อกิจการ Leonardo.AI หนึ่งในสตาร์ทอัปที่มาแรงในออสเตรเลีย ซึ่งเป็นที่ตั้งสำนักงานใหญ่ของ Canva เช่นกัน ดีลดังกล่าวไม่ได้เปิดเผยมูลค่าในการซื้อ โดยเป็นดีลซื้อกิจการแห่งที่สองในปีนี้ของ Canva ต่อจาก <a href=\"https://www.blognone.com/node/138913\">Affinity</a></p>\n<p>Leonardo.AI เป็นบริษัทพัฒนาโมเดล Generative AI และทำงานด้านวิจัยโดยเฉพาะ มีโมเดลหลักคือ Phoenix ที่สามารถสร้างรูปภาพจาก Prompt ซึ่งมีรายละเอียดและสามารถนำไปใช้งานต่อได้ทันที แพลตฟอร์มมีผู้ใช้งานลงทะเบียนมากกว่า 19 ล้านบัญชี ลูกค้ามีทั้งอุตสาหกรรมโฆษณา การตลาด ออกแบบ บันเทิง สถาปัตยกรรม แฟชั่น อีคอมเมิร์ซ และการศึกษา</p>\n<p>Canva บอกว่าเทคโนโลยีของ Leonardo.AI จะนำมารวมเป็นส่วนหนึ่งของฟีเจอร์ AI <a href=\"https://www.blognone.com/node/136073\">Magic Studio</a> ขณะที่ Leonardo.AI ยังดำเนินงานต่อไปรูปแบบหน่วยงานอิสระ และยังเน้นไปที่งานวิจัยเพื่อสนับสนุน Canva ต่อไป</p>\n<p>ที่มา: <a href=\"https://www.businesswire.com/news/home/20240729977410/en/\">Canva</a></p>\n<p><img alt=\"No Description\" src=\"https://www.blognone.com/sites/default/files/externals/45cbb8241dbcdaff4a2250431e710b89.png\" /></p>\n<p><img alt=\"No Description\" src=\"https://www.blognone.com/sites/default/files/externals/e4bb0bdc7e74cbdb588305e91ee9237c.jpg\" /></p>\n</div></div></div><div><div>Topics: </div><div><div><a href=\"/topics/canva\">Canva</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c9160c0872734f1038a642057a7532aa706120f86aa7be65e459b4fb646ee60","category":"Thai"}