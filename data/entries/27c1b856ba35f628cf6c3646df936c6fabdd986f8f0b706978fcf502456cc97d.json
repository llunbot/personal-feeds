{"title":"Gemini Code Assist อัพเกรดโมเดลเป็น Gemini 2.0, เปิดให้เชื่อมต่อเครื่องมือภายนอก","link":"https://www.blognone.com/node/143710","date":1734486424000,"content":"<div><div><div><p>กูเกิลอัพเกรดความสามารถของ <a href=\"https://www.blognone.com/node/139176\">Gemini Code Assist</a> บริการ AI ช่วยแนะนำโค้ดที่เปิดตัวในเดือนเมษายน 2024</p>\n<p>อย่างแรกคือการปรับมาใช้<a href=\"https://www.blognone.com/node/143586\">โมเดล Gemini 2.0 Flash ตัวใหม่</a> ให้คำตอบมีคุณภาพสูงขึ้น และระยะเวลาการตอบสั้นลง</p>\n<p>ถัดมาคือการเปิด Gemini Code Assist ให้เชื่อมต่อกับเครื่องมือภายนอกได้แล้ว เครื่องมือชุดแรกที่รองรับคือ Atlassian (<a href=\"https://www.blognone.com/node/139547\">Rovo</a>), GitHub, GitLab, Google Docs, Sentry, Snyk เราจะสามารถส่ง Gemini เข้าไปอ่านข้อมูลในแพลตฟอร์มเหล่านี้ เช่น ไปดูชื่อคนแก้โค้ดครั้งสุดท้ายใน Git หรือดู issue ที่เกิดปัญหาล่าสุดใน Sentry โดยที่เราไม่ต้องกดสลับออกจากหน้า IDE ที่ใช้อยู่เลย</p>\n<p>กูเกิลยังเปิดเผยรายชื่อเครื่องมืออื่นๆ ที่จะรองรับเพิ่มเติมในอนาคต เช่น MongoDB, Neo4j, New Relic, Redis, Elastic, Dynatrace เป็นต้น กระบวนการเชื่อมต่อกับ Gemini Code Assist จะผ่าน OpenAPI และยืนยันตัวตนผ่าน OAuth 2.0 ที่นิยมกันทั่วไป</p>\n<p>ที่มา - <a href=\"https://cloud.google.com/blog/products/application-development/gemini-code-assist-launches-developer-early-access-for-tools\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/8183d1598f16b0dcba4465cf45c24bb8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bb7af2ea32fc5e97f40f24f715640cb9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4426458d61391c4e32ec26f883ac42da.jpg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/programming\">Programming</a></div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27c1b856ba35f628cf6c3646df936c6fabdd986f8f0b706978fcf502456cc97d","category":"Thai"}