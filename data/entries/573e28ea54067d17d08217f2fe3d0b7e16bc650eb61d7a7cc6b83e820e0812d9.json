{"title":"FIDO Alliance เปิดตัวมาตรฐานแชร์กุญแจ Passkey ย้ายกุญแจไปยังแอพรหัสผ่านตัวอื่นได้ง่าย","link":"https://www.blognone.com/node/142563","date":1728974006000,"content":"<div><div><div><p><a href=\"https://www.blognone.com/node/132695\">การยืนยันตัวตนด้วย Passkey ซึ่งเป็นการเก็บคู่กุญแจเข้ารหัสไว้ในเครื่อง</a> ได้รับความนิยมมากขึ้นเรื่อยๆ นับตั้งแต่เปิดตัวช่วงต้นปี 2023 ก็มีบริการออนไลน์จำนวนมากประกาศรองรับ Passkey กันถ้วนหน้า</p>\n<p>อย่างไรก็ตาม ปัญหาสำคัญของ Passkey คือการซิงก์กุญแจข้ามเครื่อง หรือข้ามซอฟต์แวร์จัดการล็อกอินคนละยี่ห้อกัน ซึ่งยังไม่มีมาตรฐานกลางมากำหนดว่าควรทำอย่างไร</p>\n<p>กลุ่มพันธมิตร FIDO Alliance ในฐานะ<a href=\"https://www.blognone.com/node/128326\">ผู้ผลักดันการล็อกอินด้วย Passkey</a> ออกมาเปิดตัวสเปก  Credential Exchange Protocol (CXP) และ Credential Exchange Format (CXF) ซึ่งเป็นโปรโตคอลและฟอร์แมตการแลกเปลี่ยนกุญแจ Passkey ข้ามระหว่างซอฟต์แวร์แต่ละตัว</p>\n<p>ตอนนี้สเปก CXP และ CXF ยังมีสถานะเป็นฉบับร่างเพื่อรับฟังความเห็น แต่มีบริษัทไอทียักษ์ใหญ่เจ้าของแพลตฟอร์ม และแอพจัดการรหัสผ่านหลายตัวแผนรองรับแล้ว เช่น 1Password, Apple, Bitwarden, Dashlane, Enpass, Google, Microsoft, NordPass, Okta, Samsung, SK Telecom เท่ากับว่าเมื่อกระบวนการรองรับ CXP/CXF เสร็จสิ้น เราสามารถเก็บกุญแจด้วย 1Password แล้วเปลี่ยนใจไม่อยากใช้ต่อ ก็สามารถนำกุญแจไปใช้กับ Bitwarden ได้เลย เป็นต้น</p>\n<p>ที่มา - <a href=\"https://fidoalliance.org/fido-alliance-publishes-new-specifications-to-promote-user-choice-and-enhanced-ux-for-passkeys/\">FIDO Alliance</a>, <a href=\"https://blog.1password.com/fido-alliance-import-export-passkeys-draft-specs/\">1Password</a></p>\n<p><img alt=\"No Description\" src=\"https://www.blognone.com/sites/default/files/externals/7607663be00d6eca41e983fdc508043c.png\" /></p>\n</div></div></div><div><div>Topics: </div><div><div><a href=\"/topics/fido\">FIDO</a></div><div><a href=\"/topics/passkey\">Passkey</a></div><div><a href=\"/topics/password-manager\">Password Manager</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"573e28ea54067d17d08217f2fe3d0b7e16bc650eb61d7a7cc6b83e820e0812d9","category":"Thai"}