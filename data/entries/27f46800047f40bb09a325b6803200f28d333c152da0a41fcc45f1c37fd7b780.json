{"title":"AMD ประกาศขยายการลงทุนในอินเดีย วงเงิน 400 ล้านดอลลาร์ ระยะเวลา 5 ปี","link":"https://www.blognone.com/node/135047","date":1690595985000,"content":"<div><div><div><p>AMD ประกาศเงินลงทุนประมาณ 400 ล้านดอลลาร์ เป็นระยะเวลา 5 ปีข้างหน้า เพื่อขยายส่วนงานวิจัย พัฒนา และวิศวกรรม ในสำนักงานออกแบบที่ประเทศอินเดีย โดยคาดว่าจะเพิ่มงานได้ 3,000 ตำแหน่ง ในสำนักงานที่เมืองบังกาลอร์ ซึ่งจะเปิดแคมปัสใหม่ภายในปีนี้</p>\n<p>AMD เริ่มตั้งสำนักงานออกแบบที่อินเดียตั้งแต่ปี 2001 ปัจจุบันมีพนักงานราว 6,500 คน สำนักงานแห่งแรกอยู่ที่เมืองนิวเดลี ปัจจุบันมีสำนักงานอยู่ใน 10 เมืองทั่วประเทศ</p>\n<p>Mark Papermaster ซีทีโอ AMD กล่าวว่าบริษัทมีผลิตภัณฑ์ครอบคลุมในหลายหมวดรองรับทุกอุตสาหกรรม และตอนนี้การเติบโตสูงอยู่ในกลุ่ม AI, Network และ 6G โดยทีมงานที่อินเดียมีบทบาทสำคัญในการร่วมพัฒนา การขยายการลงทุนนี้เพื่อร่วมพัฒนานวัตกรรมใหม่ในอินเดีย และสนับสนุนอุตสาหกรรมเซมิคอนดักเตอร์ที่อินเดีย</p>\n<p>ที่มา: <a href=\"https://ir.amd.com/news-events/press-releases/detail/1145/amd-announces-plan-to-invest-approximately-400-million\">AMD</a></p>\n<p><img src=\"https://www.blognone.com/sites/default/files/externals/e21ede830b601788ca60a6f99f000811.jpg\" alt /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/india\">India</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27f46800047f40bb09a325b6803200f28d333c152da0a41fcc45f1c37fd7b780","category":"Thai"}