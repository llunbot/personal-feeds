{"title":"[ลือ] Jony Ive เคยพยายามรวม MacBook Air และ MacBook Pro เข้าเป็นผลิตภัณฑ์ตัวเดียวกัน","link":"https://www.blognone.com/node/137922","date":1706500626000,"content":"<div><div><div><p>เนื่องในโอกาส Macintosh มีอายุครบ 40 ปีเมื่อสัปดาห์ที่ผ่านมา สื่อหลายแห่งถือโอกาสสัมภาษณ์ผู้มีส่วนเกี่ยวข้อง มาเล่าความหลังและเกร็ดประวัติศาสตร์กัน</p>\n<p>ข้อมูลชิ้นหนึ่งที่น่าสนใจมาจาก Walt Mossberg อดีตนักข่าวไอทีของ Wall Street Journal ที่เกษียณไปแล้ว เล่าว่าแหล่งข่าวของเขาในแอปเปิลเคยเล่าว่า Jony Ive อดีตหัวหน้าทีมดีไซน์ของแอปเปิล เคยพยายามรวมผลิตภัณฑ์ MacBook Pro และ MacBook Air เข้าเป็นตัวเดียว</p>\n<p>อย่างไรก็ตาม แผนการนี้แท้งไปซะก่อนเพราะ <a href=\"https://www.blognone.com/node/110602\">Ive ลาออกจากแอปเปิลในปี 2019</a></p>\n<p>เว็บไซต์ Notebookcheck แสดงความเห็นว่าข่าวลือนี้มีน้ำหนักสูง จากแนวทางการออกแบบของ Ive ที่คลั่งไคล้ในความบาง (\"thinnovation\") และเคยออก <a href=\"https://www.blognone.com/node/66505\">MacBook 12 นิ้วตัวบางมาแล้วตั้งแต่ปี 2015</a> แต่ความฝันของ Ive ในตอนนั้นยังไม่เป็นจริง เพราะพลังของซีพียู Core M ในตอนนั้นยังไม่มีประสิทธิภาพดีพอ จึงเป็นไปได้สูงว่าหาก Ive ยังอยู่กับแอปเปิล เราน่าจะได้เห็น MacBook ในฝันตัวนี้ออกมาพร้อม Apple M1 ที่มีประสิทธิภาพสูงพอตามที่แอปเปิลต้องการแล้ว</p>\n<p><img src=\"https://www.blognone.com/sites/default/files/externals/5697b02a81ed72a5d079b9dcad6dd8d1.jpg\" /></p>\n<p>ที่มา - <a href=\"https://www.theverge.com/2024/1/24/24048976/today-on-the-vergecast-walt-mossberg-on-the-mac-at-40-and-ali-abdaal-on-productivity-tools\">The Verge</a> via <a href=\"https://www.notebookcheck.net/Jony-Ive-wanted-to-merge-the-MacBook-Air-Pro-models-into-a-single-MacBook-design.797913.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/jonathan-ive\">Jonathan Ive</a></div><div><a href=\"/topics/macbook\">Macbook</a></div><div><a href=\"/topics/macbook-air\">Macbook Air</a></div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div><div><a href=\"/topics/mac\">Mac</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d1d6ce30d1a3b9236a10b8f6c04fecd695e76c472b492d128309cde67a5a73e","category":"Thai"}