{"title":"ข่าวลือมาอีกครั้ง Spotify เตรียมออกแพ็คเกจ HiFi จ่ายเพิ่ม 6 ดอลลาร์ แถมสิทธิซื้อบัตรคอนเสิร์ตพรีเซลล์","link":"https://www.blognone.com/node/144711","date":1739622542000,"content":"<div><div><div><p>วนกลับมาอีกครั้งสำหรับข่าวลือของ Spotify แพ็คเกจเสียงคุณภาพสูง HiFi ที่<a href=\"https://www.blognone.com/node/121322\">มีข่าว</a>มา<a href=\"https://www.blognone.com/node/139227\">หลาย</a>ต่อ<a href=\"https://www.blognone.com/node/140318\">หลายปี</a>จน<a href=\"https://www.blognone.com/node/141047\">ท้อใจ</a>กันหมดแล้ว ข้อมูลคราวนี้บอกว่าแพ็คเกจนี้จะเป็นท็อปอัปจ่ายเงินเพิ่มประมาณ 6 ดอลลาร์ต่อเดือน (200 บาท)</p>\n<p>แพ็คเกจนี้จะใช้ชื่อว่า Music Pro นอกจากได้ฟังเพลงคุณภาพสูง HiFi แล้ว ยังได้ของแถมอื่น เช่น เครื่องมือ Remix เพลงด้วย AI รวมทั้งอาจได้โควต้าซื้อบัตรคอนเสิร์ตพรีเซลล์สำหรับสมาชิกด้วย</p>\n<p>แหล่งข่าวบอกว่าแพ็คเกจ Music Pro นี้ ยังไม่มีกำหนดเวลาที่จะเปิดตัว รายละเอียดอาจเปลี่ยนแปลงได้ และราคาอาจแตกต่างกันไปในแต่ละประเทศ เช่น ประเทศที่ราคาแพ็คเกจไม่สูงอยู่แล้ว ส่วน Music Pro นี้ก็อาจไม่แพงถึง 6 ดอลลาร์</p>\n<p>ประเด็นสตรีมมิ่งฟังเพลงคุณภาพเสียงสูง HiFi นั้น เป็นเรื่องที่รอคอยมานานสำหรับลูกค้า Spotify ที่แม้จะเป็นแพลตฟอร์มฟังเพลงที่มีจำนวนสมาชิกมากที่สุดในโลก แต่คู่แข่งไม่ว่าจะเป็น Apple Music, Amazon Music หรือ Tidal ต่างเปิดให้ฟังเพลง HiFi ได้มานานแล้ว</p>\n<p>ที่มา: <a href=\"https://www.bloomberg.com/news/articles/2025-02-15/spotify-weighs-6-premium-for-added-features-access-to-tickets\">Bloomberg</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" alt=\"\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3290523f009f7f5692630574d940b0cc00a425d7538af474547bb19a0d357dd","category":"Thai"}