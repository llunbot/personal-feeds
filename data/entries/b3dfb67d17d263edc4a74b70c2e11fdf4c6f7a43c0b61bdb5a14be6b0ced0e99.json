{"title":"ยุคนี้อะไรๆ ก็ Max - HP เปิดตัว Omen Max 16 โน้ตบุ๊กเกมมิ่งรุ่นท็อปปี 2025","link":"https://www.blognone.com/node/144030","date":1736484208000,"content":"<div><div><div><p>HP เปิดตัวสินค้ากลุ่มเกมมิ่งในงาน CES 2025 มีทั้งแบรนด์ย่อย Omen และ Victus รวมถึงอุปกรณ์เสริมแบรนด์ HyperX</p>\n<p>พระเอกของปีนี้คือ <strong>HP Omen Max 16</strong> โน้ตบุ๊กเกมมิ่งขนาดจอ 16\" จัดสเปกอัดสุด ซีพียูเลือกได้ระหว่าง Core Ultra สูงสุด 9 275HX หรือ Ryzen AI สูงสุด 9 HX 375, จีพียู GeForce RTX 50, แรมสูงสุด 64GB DDR5, ระบบระบายความร้อน Omen Cryo Compound ใช้สารโลหะเหลว (liquid metal) ร่วมกับจาระบีโลหะกึ่งแข็ง (metal grease) เพื่อป้องกันการรั่วไหล, ฟีเจอร์ Ultra Low Latency (ULL) Gen 3 เชื่อมต่อกับอุปกรณ์อินพุตแบรนด์ HyperX แล้วไม่หน่วง</p>\n<p>ราคาเริ่มต้น 1699.99 ดอลลาร์ ยังไม่ประกาศวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/01fc4fec604f17fc5a22f4b31dff9e34.jpeg\" /></p>\n<p>ถัดลงจากรุ่น Max ยังมี <strong>HP Omen 16 Laptop</strong> ที่สเปกลดหลั่นลงมา ซีพียูสูงสุดเป็น Core Ultra 9 285H (ไม่มี HX) หรือ Ryzen AI 9 365, จีพียู GeForce RTX 50, แรมสูงสุด 32GB, ราคาเริ่มต้น 1,599.99 ดอลลาร์ ขายเดือนมีนาคม 2025</p>\n<p><img alt=\"No Description\" src=\"https://www.blognone.com/sites/default/files/externals/9b92411a298693e57bc68af0799c3b95.jpeg\" /></p>\n<p>น้องสุดท้องของฝั่งโน้ตบุ๊กรอบนี้คือ <strong>HP Victus 15 Laptop</strong> ขนาดหน้าจอ 15.6\", ซีพียูสูงสุด Core Ultra 5 210H หรือ Ryzen 9 8945H, จีพียูสูงสุด GeForce 4060 หรือ Radeon 6550M, แรมสูงสุด 16GB, ราคาเริ่มต้น 1,199.99 ดอลลาร์ เริ่มขายเดือนมกราคม</p>\n<p><img alt=\"No Description\" src=\"https://www.blognone.com/sites/default/files/externals/961b24dc4cb0ac46dea932362aa5d9dc.jpg\" /></p>\n<p>ฝั่งพีซีเดสก์ท็อปสำหรับตลาดเกมเมอร์ มีพีซีแบรนด์ Omen ออกมาด้วยกัน 3 รุ่น โดยเพิ่มรุ่น 16L สำหรับเกมเมอร์พื้นที่จำกัด ไม่ต้องการพีซีเครื่องใหญ่เกินไป</p>\n<ul>\n<li><strong>HP Omen 16L</strong> ซีพียูสูงสุด Core Ultra 7 หรือ Ryzen 7, จีพียู GeForce 4060 Ti หรือ Radeon 7600, พัดลมเคส 2 ตัวหน้าหลัง + พัดลมซีพียู 2 ตัว พร้อมไฟ RGB ราคาเริ่มต้น 949.99 ดอลลาร์</li>\n<li><strong>HP Omen 35L</strong> รองรับจีพียู GeForce 50 ยังไม่ประกาศราคา</li>\n<li><strong>HP Omen 45L</strong> รองรับจีพียู GeForce 50 ยังไม่ประกาศราคา</li>\n</ul>\n<p><img alt=\"No Description\" src=\"https://www.blognone.com/sites/default/files/externals/325d191e2d95e474250f48b6bf7cc12b.jpeg\" /></p>\n<p>ที่มา - <a href=\"https://www.hp.com/us-en/newsroom/press-releases/2025/future-of-play.html\">HP</a>, <a href=\"https://www.hp.com/us-en/newsroom/blogs/2025/gaming-at-ces.html\">HP</a></p>\n</div></div></div><div><div>Topics: </div><div><div><a href=\"/topics/omen\">Omen</a></div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/ces-2025\">CES 2025</a></div><div><a href=\"/topics/victus\">Victus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3dfb67d17d263edc4a74b70c2e11fdf4c6f7a43c0b61bdb5a14be6b0ced0e99","category":"Thai"}