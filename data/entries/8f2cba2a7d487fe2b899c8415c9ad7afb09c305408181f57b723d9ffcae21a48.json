{"title":"Amazon Games เลื่อนเปิดตัวเกมผจญภัย New World เพราะคุณภาพงานยังไม่ได้","link":"https://www.blognone.com/node/124088","date":1628171223000,"content":"<div><div><div><p>หลายคนอาจเคยได้ยินชื่อเกม New World เป็นครั้งแรกจาก<a href=\"https://www.blognone.com/node/123819\">ปัญหาเล่นแล้วการ์ดจอบางรุ่นพัง</a> แม้เป็นการเปิดตัวที่อาจไม่ค่อยสวยงามนัก แต่ New World ถือเป็นเกมที่สตูดิโอ Amazon Games หมายมั่นปั้นมือมาก หลัง<a href=\"https://www.blognone.com/node/120972\">เปิดมานานแต่ทำเกมอย่างไรก็ไม่ดัง</a> แถม<a href=\"https://www.blognone.com/node/118944\">เกมล่าสุดคือ Crucible ก็ถูกยกเลิกโครงการ</a></p>\n<p>แต่ล่าสุด New World ก็ต้องเลื่อนกำหนดเปิดตัวอย่างเป็นทางการเข้าจนได้ โดยทีมงาน Amazon Games ระบุว่าต้องการเวลาเพิ่มอีกหน่อยเพื่อปรับคุณภาพเกมให้ดีขึ้น จึงขอเลื่อนกำหนดเปิดตัวเป็น 28 กันยายน 2021</p>\n<p>New World เป็นเกมแนว open-world MMO โลกแฟนตาซีที่ได้แรงบันดาลใจจากการบุกเบิกทวีปอเมริกา ผู้เล่นจะได้ผจญภัยบนเกาะ Aeternum โดยเลือกได้ระหว่างฝ่ายของชนเผ่าท้องถิ่น หรือผู้บุกรุกจากทวีปอื่น</p>\n<p>เกมยังมีเฉพาะบนพีซี ถึงแม้เป็นเกมแนว MMO แต่ราคาไม่ฟรี ราคาขายบน Steam ของไทยอยู่ที่ 549 บาท</p>\n<p><img src=\"https://www.blognone.com/sites/default/files/externals/0055d88a5cf1258f2806e1afd3d98c72.jpg\" /></p>\n<blockquote><p>A message from the New World team. <a href=\"https://t.co/oAZdK7dxTn\">pic.twitter.com/oAZdK7dxTn</a></p>\n<p>— New World (@playnewworld) <a href=\"https://twitter.com/playnewworld/status/1422969580394319877?ref_src=twsrc%5Etfw\">August 4, 2021</a></p></blockquote>\n<p>ที่มา - <a href=\"https://www.polygon.com/22609853/amazon-game-studios-new-world-mmo-delay-release-date\">Polygon</a></p>\n</div></div></div><div><div>Topics: </div><div><div><a href=\"/topics/new-world\">New World</a></div><div><a href=\"/topics/amazon-game-studios\">Amazon Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f2cba2a7d487fe2b899c8415c9ad7afb09c305408181f57b723d9ffcae21a48","category":"Thai"}