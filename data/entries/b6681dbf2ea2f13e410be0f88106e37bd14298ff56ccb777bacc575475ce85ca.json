{"title":"Cloudflare เปิดกรอง log ป้องกันระบบหลังบ้านโดนโจมตีช่องโหว่ Log4j","link":"https://www.blognone.com/node/126334","date":1639588377000,"content":"<div><div><div><p>ช่องโหว่ Log4j กระทบทุกระบบที่ log ข้อความโจมตีจากแฮกเกอร์ โดยตอนนี้สินค้ากลุ่มความปลอดภัยจำนวนมากมักมีตัวช่วยกรองการโจมตีออกไป แต่มีระบบอื่นๆ ที่ไม่ได้รับข้อความจากแฮกเกอร์โดยตรงแต่ก็โดนโจมตีไปด้วยได้ เช่น ระบบประมวล log ที่ระบบจำนวนมากเป็นจาวา เช่น <a href=\"https://www.blognone.com/node/126276\">Elasticsearch</a> อาจจะอ่าน log แล้วกลายเป็นตัวดึงโค้ดมารันแทนที่ตัวแอปที่แฮกเกอร์ยิงข้อความเข้าไป ล่าสุดทาง Cloudflare ก็ออกมาช่วยป้องกันระบบเหล่านี้</p>\n<p>แนวทางของ Cloudflare คือการกรองข้อความที่เข้าข่ายว่าจะเป็นการโจมตี Log4j ออกจาก log ที่ส่งให้ลูกค้าผ่านบริการ Logpush โดยการกรองนี้จะเปลี่ยนสตริง <code>${</code> กลายเป็น <code>x{</code> ไปทั้งหมด</p>\n<p>แนวทางนี้ทำให้เป็นไปได้สูงว่าการแปลงข้อความจะกระทบข้อความอื่นๆ ที่ไม่ได้เป็นการโจมตีไปด้วย แต่ก็เป็นทางเลือกให้ลูกค้าของ Cloudflare เลือกเปิดได้ในกรณีที่ไม่แน่ใจว่าระบบหลังบ้านป้องกันช่องโหว่นี้แล้วหรือยัง</p>\n<p>ที่มา - <a href=\"https://blog.cloudflare.com/log4j-cloudflare-logs-mitigation/\">Cloudflare</a></p>\n<p><img src=\"https://www.blognone.com/sites/default/files/externals/74e9deee60d9ac6d7e31b9e773532f06.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/log4j\">Log4j</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6681dbf2ea2f13e410be0f88106e37bd14298ff56ccb777bacc575475ce85ca","category":"Thai"}