{"title":"ผลทดสอบ Chatbot Arena สัปดาห์ล่าสุด Gemini 1.5 Pro เวอร์ชั่นทดลองแซงหน้า GPT-4o","link":"https://www.blognone.com/node/141215","date":1722594712000,"content":"<div><div><div><p>LMSYS เว็บจัดอันดับแชตบอตแบบอาศัยการส่งคำตอบจากแชตบอตหลายตัวให้ผู้ใช้เลือกตัวที่ดีกว่า เปิดผลสัปดาห์ล่าสุดพบว่า Gemini 1.5 Pro รุ่นทดสอบ 0801 เอาชนะ GPT-4o จนขึ้นที่หนึ่งได้เป็นครั้งแรก</p>\n<p>โมเดลเวอร์ชั่น 0801 นี้สามารถใช้งานได้ใน AI Studio ยังไม่ได้เปิดใช้ใช้งานเป็นวงกว้างนัก ขณะที่ Gemini Advanced ก็ตามมาอยู่อันดับ 4 ร่วมกับ Claude 3.5 Sonnet และ Llama 3.1 405B ซึ่งเป็นครั้งแรกๆ ที่โมเดลแบบโอเพนซอร์สขึ้นอันดับสูงขนาดนี้</p>\n<p>แม้ว่าอันดับรวมจะเป็นที่หนึ่ง แต่เมื่อแยกเฉพาะหัวข้อแล้วก็อาจจะมีอันดับต่างกันไป เช่น เมื่อพบคำถามยากๆ GPT-4o ยังชนะอยู่ หรือหากเป็นการเขียนโปรแกรม Claude 3.5 Sonnet ก็ยังเป็นที่หนึ่ง</p>\n<p>กูเกิลเคยได้อันดับสูงสุดบน LMSYS เมื่อต้นปีที่ผ่านมา เป็นอันดับสอง <a href=\"https://www.blognone.com/node/137901\">ในตอนที่ใช้ Gemini Pro</a></p>\n<p>ที่มา - <a href=\"https://x.com/lmsysorg/status/1819048821294547441/photo/1\">LMSYS</a></p>\n<p><img alt=\"No Description\" src=\"https://www.blognone.com/sites/default/files/externals/de3957e97b69a5a0ef67eb6e358898bf.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e594efda00618180ad7a0cfbca7e043d79597fa1e757912c97b4a5924eefd76","category":"Thai"}