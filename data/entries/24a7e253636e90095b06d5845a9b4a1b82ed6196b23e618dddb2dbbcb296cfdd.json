{"title":"Threads เลื่อนเวลาเปิดให้บริการเป็น 6 โมงเช้าวันนี้ ตามเวลาในไทย","link":"https://www.blognone.com/node/134695","date":1688595313000,"content":"<div><div><div><p>Instagram ปรับเวลาเปิดให้บริการแอป Threads โซเชียลตัวใหม่ในรูปแบบสนทนาข้อความคล้ายกับ Twitter จากเดิมกำหนดให้บริการ 21:00น. วันนี้ (6 กรกฎาคม 2023) โดยเลื่อนเวลามาเร็วขึ้นเป็น 6:00น. ตามระยะเวลานับถอยหลัง<a href=\"https://www.threads.net/\">ในหน้าเว็บไซต์</a></p>\n<p>จนถึงตอนนี้ผู้ใช้งาน App Store ของ iPhone และ iPad สามารถ<a href=\"https://apps.apple.com/th/app/threads-an-instagram-app/id6446901002\">ดาวน์โหลดพรีออเดอร์แอป</a>ได้แล้ว แต่เวอร์ชัน Android ยังไม่ปรากฏลิงก์ ซึ่งตอนนี้ Threads ก็ขึ้นอันดับ 1 ดาวน์โหลดแอปกลุ่มโซเชียลแล้ว อย่างไรก็ตามแอปอาจยังไม่เปิดให้บริการในกลุ่มประเทศสหภาพยุโรปหรือ EU เนื่องจากประเด็นกำกับดูแลข้อมูลส่วนตัวผู้ใช้งาน</p>\n<p>เบื้องต้นมีผู้ใช้งานบางส่วนที่ได้ทดสอบ Threads ไปก่อนหน้าแล้ว รายชื่อบางส่วนได้แก่ Mark Zuckerberg (คนนี้ไม่ต้องอธิบายก็ได้), Adam Mosseri ซีอีโอ Instagram, Robert Griffin III นักกีฬาอเมริกันฟุตบอล, MKBHD ยูทูบเบอร์ชื่อดัง และอีกหลายคน</p>\n<p><strong>อัพเดต:</strong> <a href=\"https://www.blognone.com/node/134699\">Threads เปิดให้ใช้งานแล้ว</a></p>\n<p>ที่มา: <a href=\"https://www.theverge.com/2023/7/5/23784873/instagram-threads-launch-twitter-meta-countdown-7pm\">The Verge</a></p>\n<p><img src=\"https://www.blognone.com/sites/default/files/externals/1c82149e2fbe71472d9f04e23c2a9c12.jpg\" alt /></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/instagram\">Instagram</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24a7e253636e90095b06d5845a9b4a1b82ed6196b23e618dddb2dbbcb296cfdd","category":"Thai"}