{"title":"Helldivers 2 ทำยอดขายทะลุ 1 ล้านชุดใช้เวลาเพียง 3 วัน - ยอดผู้เล่นพร้อมกันสูงสุด 360,000 คน","link":"https://www.blognone.com/node/138162","date":1707728588000,"content":"<div><div><div><p>Johan Pilestedt ซีอีโอของ Arrowhead Game Studios ผู้พัฒนาเกม Helldivers 2 ได้ทวีตข้อความบน X ว่ายอดขายเกม Helldivers 2 ตอนนี้อยู่ที่ประมาณ 1 ล้านชุด ซึ่งหมายความตัวเกมใช้เวลาเพียง 3 วันในการทำยอดขายทะลุ 1 ล้านชุด โดยในแพลตฟอร์ม Steam ตอนนี้เกม Helldivers 2 ขึ้นแท่นเกมขายดีที่สุด แซงหน้าเกม Palworld, Enshrouded และ Counter-Strike 2 มียอดผู้เล่นพร้อมกันสูงถึง 155,926 คน ซึ่งถ้านับในแพลตฟอร์ม PS5 ด้วยก็จะมียอดผู้เล่นพร้อมกันประมาณ 360,000 คน</p>\n<p>นอกจากนี้ Pilestedt ได้ชี้แจงและปกป้อง Sony เมื่อผู้ใช้ X คนหนึ่งกล่าวว่า Sony โลภต้องการยอดขายเกม 10 ล้านชุดจาก Arrowhead ซึ่ง Pilestedt ตอบกลับว่าทีมงานของ PlayStation นั้นเป็นนักเล่นเกมเหมือนกับเขา และคนอื่น ๆ ซึ่งตัวเขา และทีมงานของ PlayStation แค่ต้องการนำเกมที่ยอดเยี่ยมมาขายในตลาด</p>\n<p>Helldivers 2 เป็นเกมเน้นเล่นหลายคนผจญภัยกำจัดฝูงเอเลี่ยน และหุ่นยนต์สังหารตามดาวต่าง ๆ สามารถเล่นร่วมกันข้ามแพลตฟอร์มได้<a href=\"https://www.blognone.com/node/138134\">เป็นเกมจาก PlayStation ที่มียอดผู้เล่นวันแรกสูงสุดบน Steam</a> ตัวเกมใช้เวลาพัฒนาเกือบ 8 ปีโดยประมาณ ได้แรงบันดาลใจจากภาพยนตร์ และหนังสือที่ Johan Pilestedt ในวัยเด็กชอบ (หนึ่งในแรงบันดาลใจคือภาพยนตร์เรื่อง Starship Troopers)</p>\n<p><img src=\"https://www.blognone.com/sites/default/files/externals/6998145b22b5be243ff9e4cb46cc42d5.png\" /></p>\n<p>ที่มา - Pilestedt <a href=\"https://twitter.com/Pilestedt/status/1756503870576918552\">1</a>, <a href=\"https://twitter.com/Pilestedt/status/1756826981327347931\">2</a>, <a href=\"https://twitter.com/Pilestedt/status/1756443344652140975\">3</a>, <a href=\"https://twitter.com/Pilestedt/status/1756523220004434075\">4</a> via <a href=\"https://insider-gaming.com/helldivers-2-estimates-sales/\">Insider Gaming</a>, <a href=\"https://gamingbolt.com/helldivers-2-surpasses-155000-concurrent-players-on-steam\">Gaming Bolt</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9239250a4d4482ab85cf6b1b9e7e365ab4b0762f5ef82ca7c7a4c6f705aba5f0","category":"Thai"}