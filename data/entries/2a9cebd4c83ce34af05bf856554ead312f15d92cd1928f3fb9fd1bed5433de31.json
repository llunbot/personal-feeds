{"title":"[ลือ] เครื่องเกมพกพาแบรนด์ Xbox จะผลิตโดย ASUS, ระบบปฏิบัติการเป็น Windows","link":"https://www.blognone.com/node/145233","date":1741827143000,"content":"<div><div><div><p>ต่อจาก <a href=\"https://www.blognone.com/node/145188\">ข่าวลือเครื่องเล่นเกมพกพาแบรนด์ Xbox เปิดตัวปลายปี 2025</a> เว็บไซต์ The Verge ให้ข้อมูลเพิ่มเติมว่า เครื่องเกมรุ่นนี้ใช้โค้ดเนม Kennan และจะผลิตโดย ASUS</p>\n<p>ข่าวเรื่อง ASUS คงไม่ใช่เรื่องน่าแปลกใจนัก เพราะเป็นผู้บุกเบิกเครื่องเกมพกพา ROG Ally มาก่อน แต่ตอนนี้ยังไม่ชัดเจนว่ามันจะเป็นเครื่องคนละรุ่นกับ ROG Ally 2 หรือรวมร่างกลายเป็นตัวเดียวกันไปเลย</p>\n<p>ข่าวใหม่จาก Windows Central บอกว่าเครื่องเกมรุ่นนี้จะมี 2 SKU ย่อย, ใช้ระบบปฏิบัติการ Windows ไม่ใช่ Xbox แต่ไมโครซอฟท์จะปรับแต่งหน้าตาให้ใกล้เคียง Xbox มากขึ้น ข้อดีของ Windows คือสามารถติดตั้งสโตร์ยี่ห้ออื่นๆ อย่าง Steam, Epic, GOG ได้ด้วย ส่วนการเล่นเกมจากแพลตฟอร์ม Xbox สามารถทำได้เฉพาะเกมพีซีที่เคยซื้อบน Xbox (Xbox Play Anywhere) และการเล่นเกมผ่านคลาวด์ Xbox Cloud Gaming เท่านั้น</p>\n<p>ที่มา - <a href=\"https://www.theverge.com/notepad-microsoft-newsletter/628073/microsoft-xbox-handheld-project-kennan-notepad\">The Verge</a>, <a href=\"https://www.windowscentral.com/gaming/xbox/xbox-project-kennan-gaming-handheld-everything-we-know-so-far\">Windows Central</a></p>\n<p><img src=\"https://www.blognone.com/sites/default/files/externals/48211b54868ec60c14c9e3e93e19f051.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/asus\">ASUS</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a9cebd4c83ce34af05bf856554ead312f15d92cd1928f3fb9fd1bed5433de31","category":"Thai"}