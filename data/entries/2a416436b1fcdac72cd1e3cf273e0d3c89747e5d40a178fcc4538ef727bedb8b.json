{"title":"Apple เปิดตัว Apple Pencil ใหม่ พอร์ต USB-C มีราคาถูกกว่าทุกรุ่น","link":"https://www.blognone.com/node/136271","date":1697549338000,"content":"<div><div><div><p>แอปเปิลเปิดตัว Apple Pencil รุ่นใหม่ ตามข่าวลือก่อนหน้านี้ โดยไม่ได้เรียกว่า Apple Pencil 3 แต่เรียกว่า Apple Pencil ใหม่</p>\n<p>Apple Pencil มาพร้อมจุดขายคือราคาที่ถูกกว่า Apple Pencil 1 และ Apple Pencil 2 รวมถึงใช้พอร์ต USB-C ในการชาร์จ ซึ่งการออกแบบก็ซ่อนพอร์ตไว้ในฝาครอบแบบเลื่อนท้ายดินสอ ตัวดินสอมีแม่เหล็กที่เมื่อวางติดกับ iPad จะเข้าสู่โหมดพักการใช้งานเพื่อประหยัดพลังงาน</p>\n<p>แอปเปิลบอกว่า Apple Pencil ใหม่เหมาะที่สุดสำหรับใช้งานกับ <a href=\"https://www.blognone.com/node/130986\">iPad 10th Gen</a> เนื่องจากเป็น iPad ที่ใช้พอร์ต USB-C แต่ก็ใช้งานร่วมกับ iPad รุ่นอื่นได้ที่เป็นพอร์ต USB-C เพียงแต่ไม่รองรับบางฟีเจอร์ เช่น แยกระดับแรงกด, Double-Tap</p>\n<p>Apple Pencil ใหม่ พอร์ต USB-C ราคา 3,190 บาท เริ่มวางจำหน่ายต้นเดือนพฤศจิกายน ซึ่งมีราคาถูกกว่า Apple Pencil 1 (3,900 บาท) และ Apple Pencil 2 (4,990 บาท)</p>\n<p>ที่มา: <a href=\"https://www.apple.com/newsroom/2023/10/apple-introduces-new-apple-pencil-bringing-more-value-and-choice-to-the-lineup/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/0fedabc523522e57a1e9b50632e608ca.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-pencil\">Apple Pencil</a></div><div><a href=\"/topics/ipad\">iPad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a416436b1fcdac72cd1e3cf273e0d3c89747e5d40a178fcc4538ef727bedb8b","category":"Thai"}