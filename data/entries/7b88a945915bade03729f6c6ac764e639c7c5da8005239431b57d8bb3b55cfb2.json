{"title":"กูเกิลเปิดโครงการ Magika ตรวจสอบชนิดไฟล์แทน libmagic ความแม่นยำสูงเกิน 99%","link":"https://www.blognone.com/node/138236","date":1708066669000,"content":"<div><div><div><p>กูเกิลเปิดโครงการ Magika โมเดลปัญญาประดิษฐ์ขนาดเล็กสำหรับการระบุชนิดไฟล์ หรืิอ mime type เพื่อให้โปรแกรมต่างๆ จัดการไฟล์ได้ถูกต้อง</p>\n<p>กระบวนการระบุชนิดไฟล์นั้นไม่มีกฎเกณฑ์ชัดเจน โปรแกรม file สำหรับคาดเดาประเภทไฟล์นั้นเกิดขึ้นครั้งแรกใน Unix เวอร์ชั่น 4 เมื่อปี 1973 หรือ 51 ปีมาแล้ว ทุกวันนี้โค้ดยังคงใช้งานกันต่อมาเรื่อยๆ <a href=\"https://www.darwinsys.com/file/\">โครงการ file</a> นั้นใช้ระบบ source control ตัวแรกคือ RCS เมื่อปี 1987 ก่อนหน้า CVS ด้วยซ้ำ</p>\n<p>Magika เปลี่ยนแนวทางโดยอาศัยโมเดลปัญญาประดิษฐ์แบบ deep learning พัฒนาด้วย Keras และรันด้วย ONNX ตัวโมเดลที่ได้มีขนาดเพียง 1MB และคาดเดาชนิดไฟล์ได้ภายในไม่กี่มิลลิวินาทีแม้จะรันบนซีพียู ข้อดีสำคัญคือมันแม่นยำอย่างมาก โดยรวม F1-score สูงถึง 99.31% เทียบกับคำสั่ง file ที่ทำได้เพียง 81.30% เท่านั้น</p>\n<p>Magika เปิดให้ใช้งานฟรีเป็นไลเซนส์แบบ Apache 2.0 สามารถติดตั้งผ่านคำสั่ง <code>pip install magika</code> ได้ทันที และยังมีเวอร์ชั่น <a href=\"https://www.npmjs.com/package/magika\">npm แต่ยังอยู่ในขั้นทดลองเท่านั้น</a></p>\n<p>ที่มา - <a href=\"https://opensource.googleblog.com/2024/02/magika-ai-powered-fast-and-efficient-file-type-identification.html\">Google Open Source Blog</a></p>\n<p><img alt=\"No Description\" src=\"https://www.blognone.com/sites/default/files/externals/cb220a4351035512b404071a2501e9d2.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b88a945915bade03729f6c6ac764e639c7c5da8005239431b57d8bb3b55cfb2","category":"Thai"}