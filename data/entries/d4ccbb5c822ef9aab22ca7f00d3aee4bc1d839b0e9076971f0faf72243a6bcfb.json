{"title":"Sidewalk Labs บริษัทด้านสมาร์ทซิตี้ของ Alphabet ปิดตัว ยุบรวมเข้ากับกูเกิล","link":"https://www.blognone.com/node/126366","date":1639721755000,"content":"<div><div><div><p>Sidewalk Labs บริษัทลูกด้านสมาร์ทซิตี้ในเครือ Alphabet <a href=\"https://www.blognone.com/node/69704\">ที่เปิดตัวตั้งแต่ปี 2015</a> ประกาศปิดตัวแล้ว โดย Daniel Doctoroff ผู้ก่อตั้งและซีอีโอประกาศลาออกเพื่อไปรักษาตัวจากโรคกล้ามเนื้ออ่อนแรง (ALS) ที่เขาเพิ่งตรวจพบ</p>\n<p>ผลงานโครงการต่างๆ ของ Sidewalk Labs เช่น <a href=\"https://www.blognone.com/node/122735\">Pebble ระบบเก็บข้อมูลพื้นที่จอดรถแบบเรียลไทม์</a>, Mesa ระบบจัดการพลังงานภายในอาคาร, Delve ระบบวางผังเมือง ฯลฯ จะถูกยุบเข้าไปรวมกับกูเกิล โดยทีม Sidewalk Labs เดิมจะกลายเป็นทีมพัฒนาผลิตภัณฑ์สำหรับเมืองยั่งยืนของกูเกิลแทน ส่วน <a href=\"https://www.sidewalklabs.com/products/mass-timber\">Canopy Buildings โรงงานผลิตไม้อัดสำหรับก่อสร้าง (mass timber buildings factory)</a> จะถูกผลักดันให้เป็นบริษัทอิสระ แยกจาก Alphabet</p>\n<p><img src=\"https://www.blognone.com/sites/default/files/externals/3d2fcdebda5dc026a830bf2f1113f540.jpg\" /></p>\n<p>ที่มา - <a href=\"https://medium.com/sidewalk-talk/my-next-chapter-fighting-als-207ce7ca69c8\">Sidewalk Labs</a></p>\n</div></div></div><div><div>Topics: </div><div><div><a href=\"/topics/sidewalk-labs\">SideWalk Labs</a></div><div><a href=\"/topics/smart-city\">Smart City</a></div><div><a href=\"/topics/google\">Google</a></div><div><a href=\"/topics/alphabet\">Alphabet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4ccbb5c822ef9aab22ca7f00d3aee4bc1d839b0e9076971f0faf72243a6bcfb","category":"Thai"}