{"title":"[ลือ] Eric Schmidt อดีตซีอีโอกูเกิล กำลังตั้งองค์กรวิจัย แก้ปัญหาวิทยาศาสตร์ด้วย AI","link":"https://www.blognone.com/node/135325","date":1692263533000,"content":"<div><div><div><p>เว็บข่าว Semafor รายงานว่า Eric Schmidt อดีตซีอีโอของกูเกิล กำลังก่อตั้งองค์กรแห่งใหม่ที่พยายามแก้ปัญหาใหญ่ๆ ด้านวิทยาศาสตร์ด้วย AI</p>\n<p>องค์กรแห่งนี้ยังไม่มีชื่อ แต่วางโครงสร้างองค์กรคล้าย OpenAI คือเป็นองค์กรที่ไม่หวังผลกำไร แต่รวมดาวเด่นด้านวิทยาศาสตร์และ AI เข้ามาแก้ปัญหาที่ท้าทาย โดยเงินสนับสนุนช่วงแรกจะมาจากเงินส่วนตัวของเขาเอง จุดเด่นขององค์กรแห่งนี้มีทั้งค่าตอบแทนที่สมน้ำสมเนื้อ และทรัพยากรให้นักวิทยาศาสตร์ใช้งาน โดยเฉพาะพลังประมวลผลที่หาได้ยากในโลกวิชาการ</p>\n<p>โฆษกส่วนตัวของ Schmidt ปฏิเสธไม่ให้ความเห็นกับข่าวนี้ แต่ที่ผ่านมา Schmidt หันไปทำโครงการกุศล ก่อตั้งองค์กรไม่หวังผลกำไรชื่อ <a href=\"https://www.schmidtfutures.com/\">Schmid Futures</a> คอยให้เงินสนับสนุนโครงการวิจัยต่างๆ อยู่แล้ว และก่อนหน้านี้เขาเพิ่งเขียนบทความ <a href=\"https://www.technologyreview.com/2023/07/05/1075865/eric-schmidt-ai-will-transform-science/\">This is how AI will transform the way science gets done</a> ลงใน MIT Technology Review ซึ่งน่าจะเป็นแผนการขององค์กรใหม่แห่งนี้</p>\n<p>ที่มา - <a href=\"https://www.semafor.com/article/08/16/2023/ex-google-ceo-eric-schmidt-to-launch-ai-science-moonshot\">Semafor</a></p>\n<p><img src=\"https://www.blognone.com/sites/default/files/externals/5b4287913753d32dc960fa653d259a8b.jpg\" alt /></p>\n</div></div></div><div><div>Topics: </div><div><div><a href=\"/topics/eric-schmidt\">Eric Schmidt</a></div><div><a href=\"/topics/science\">Science</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d045a86425ff89c1c33e4b748ddbf7649d9eb40b5b972ec7629cc12ed3413f89","category":"Thai"}