{"title":"WhatsApp เข้าเกณฑ์แพลตฟอร์มออนไลน์ขนาดใหญ่ของ EU แล้ว เงื่อนไขผู้ใช้งานเกิน 45 ล้านคน","link":"https://www.blognone.com/node/144777","date":1739943272000,"content":"<div><div><div><p>WhatsApp แพลตฟอร์มแชทของ Meta เป็นบริการล่าสุดที่เข้าเกณฑ์แพลตฟอร์มออนไลน์ขนาดใหญ่ (VLOP - Very Large Online Platform) ของ<a href=\"https://www.blognone.com/node/126857\">กฎหมายดิจิทัล DSA</a> แห่งสหภาพยุโรป ซึ่งมีข้อกำหนดว่าต้องเป็นแพลตฟอร์มที่มีผู้ใช้งานในภูมิภาคมากกว่า 45 ล้านคน</p>\n<p>การเข้าเงื่อนไข VLOP ของกฎหมาย DSA ทำให้ WhatsApp ถูกตรวจสอบและกำกับดูแลจากหน่วยงานมากขึ้น เช่น การเปิดเผยรายละเอียดการดูแลความเป็นส่วนตัวผู้ใช้งาน การกำกับดูแลเนื้อหาและลบเนื้อหาที่ไม่เหมาะสมในเวลาที่เร็วขึ้น ตลอดจนรายละเอียดการทำโฆษณาแบบเจาะจงผู้ใช้งาน เป็นต้น</p>\n<p>ปัจจุบันบริการของ Meta ที่เข้าเงื่อนไข VLOP อยู่แล้วได้แก่ Facebook และ Instagram</p>\n<p>ที่มา: <a href=\"https://www.theverge.com/news/614445/whatsapp-channels-very-large-platform-vlop-digital-services-act-eu\">The Verge</a></p>\n<p><img src=\"https://www.blognone.com/sites/default/files/externals/ce8a102aa310605da721034e43269042.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62fcf5827ba24c6ab95ccb01eef0ecda7c575939432822fb3a648d5e7ccb7f7d","category":"Thai"}