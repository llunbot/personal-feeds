{"title":"ชิปไม่หายแค่แพงขึ้น TSMC ประกาศขึ้นราคาชิป 7nm รวดเดียว 20%","link":"https://www.blognone.com/node/124444","date":1630000104000,"content":"<div><div><div><p>หนังสือพิมพ์ไต้หวัน Liberty Times ระบุว่า TSMC เริ่มส่งประกาศแจ้งลูกค้าว่าจะขึ้นราคาค่าจ้างผลิตชิป 7nm และสูงกว่านั้นรวดเดียว 20% ส่วนค่าจ้างผลิตชิปเทคโนโลยีชั้นสูงที่ละเอียดกว่า 7nm จะขึ้นราคา 8%</p>\n<p>การขึ้นราคาครั้งนี้มีผลกับคำสั่งซื้อใหม่เท่านั้น โดยทั่วไปแล้วการสั่งผลิตชิปมักสั่งกันล่วงหน้าหลายเดือนหรือนับปี</p>\n<p>ข้อมูลจาก Liberty Times ไม่ละเอียดนัก ว่าสายการผลิตใดขึ้นราคาเท่าใด โดยก่อนหน้านี้ <a href=\"https://www.digitimes.com/news/a20210825PD209.html\">DigiTimes</a> รายงานว่ากระบวนการผลิตแบบ 16nm หรือต่ำกว่าจะขึ้นราคา 10% ในปี 2022</p>\n<p>ต้องดูว่าการขึ้นราคาค่าจ้างผลิตจะมีผลต่อราคาสินค้าสุดท้ายมากน้อยเพียงใด เพราะผู้ว่าจ้าง TSMC เช่น MediaTek, Intel, หรือ NVIDIA อาจจะยอมลดกำไรตัวเองลง</p>\n<p>ปีที่ผ่านมานับเป็นปีที่ดีของอุตสาหกรรมเซมิคอนดักเตอร์ เนื่องจากความต้องการเพิ่มขึ้นอย่างรวดเร็วจากการทำงานที่บ้าน โดย <a href=\"https://www.blognone.com/node/122198\">TSMC เองเดินสายการผลิตเกิน 100% ไปแล้ว</a> และแม้จะมีโรงงานใหม่เริ่มเดินสายการผลิตในปีหน้า แต่คาดว่าความต้องการชิปก็ยังเกินกำลังผลิตไปจนปี 2023</p>\n<p>ที่มา - <a href=\"https://ec.ltn.com.tw/article/breakingnews/3651381\">Liberty Times</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e686479461fe196a1f60bcdb6eb623c32ce279bc44d8bb7414b7a2f6f3f1e8f0","category":"Thai"}