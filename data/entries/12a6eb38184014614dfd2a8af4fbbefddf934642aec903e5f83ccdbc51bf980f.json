{"title":"ทรู คอร์ปอเรชั่น รายงานผลประกอบการไตรมาส 3/2567 รายได้รวมและ EBITDA ปรับตัวเพิ่มขึ้น","link":"https://www.blognone.com/node/142803","date":1730093670000,"content":"<div><div><div><p>ทรู คอร์ปอเรชั่น รายงานผลประกอบการประจำไตรมาสที่ 3 ปี 2567 มีรายได้รวม 50,840 ล้านบาท เพิ่มขึ้น 1.4% เมื่อเทียบกับไตรมาสเดียวกันในปีก่อน เฉพาะรายได้จากการให้บริการไม่รวมรายได้จากค่าเชื่อมต่อโครงข่าย เพิ่มขึ้น 4.2% เป็น 41,509 ล้านบาท EBITDA เพิ่มขึ้นเป็น 24,981 ล้านบาท สุทธิแล้วขาดทุนลดลงเป็น 810 ล้านบาท ส่วนใหญ่มาจากการด้อยค่าสินทรัพย์ที่เกี่ยวข้องกับการดำเนินการพัฒนาเครือข่ายให้ทันสมัย ซึ่งเป็นรายการค่าใช้จ่ายครั้งเดียว</p>\n<p>รายได้แยกตามกลุ่มธุรกิจเป็นดังนี้</p>\n<ul>\n<li>ธุรกิจโทรศัพท์เคลื่อนที่ จำนวนผู้ใช้งาน 49.31 ล้านเลขหมาย รายได้ 32,702 ล้านบาท เพิ่มขึ้น 3.7%</li>\n<li>ธุรกิจออนไลน์ จำนวนผู้ใช้งาน 3.729 ล้านราย รายได้เพิ่มขึ้น 7.5% เป็น 6,356 ล้านบาท ซึ่งทรูบอกว่าเป็นผลจากการลดลงของการให้ส่วนลด และยกระดับลูกค้าไปสู่แพ็คเกจที่มูลค่าสูงขึ้น</li>\n<li>ธุรกิจโทรทัศน์แบบบอกรับสมาชิก มีผู้ใช้งาน 1.266 ล้านราย รายได้ 1,675 ล้านบาท เพิ่มขึ้น 0.9% จากรายได้ของคอนเทนต์กีฬา</li>\n</ul>\n<p>ที่มา: <a href=\"https://true.listedcompany.com/misc/Bulletin/20241025-true-bulletin-3q2024-th.pdf\">ทรู</a> (pdf)</p>\n<p><img src=\"https://investor.true.th/storage/content/banner/home-banner.jpg\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12a6eb38184014614dfd2a8af4fbbefddf934642aec903e5f83ccdbc51bf980f","category":"Thai"}