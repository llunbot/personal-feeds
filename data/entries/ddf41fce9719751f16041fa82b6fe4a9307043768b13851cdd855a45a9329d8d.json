{"title":"Azure เริ่มให้บริการเครื่อง Cobalt 100 ซีพียู Arm ที่ไมโครซอฟท์ออกแบบเอง เข้าสถานะ GA","link":"https://www.blognone.com/node/142644","date":1729262651000,"content":"<div><div><div><p>ไมโครซอฟท์เริ่มให้บริการ VM ที่รันอยู่บนซีพียู Cobalt 100 ที่ไมโครซอฟท์ออกแบบเอง หลังจาก<a href=\"https://www.blognone.com/node/139898\">เปิดรันแบบทดสอบมาสักระยะหนึ่ง</a> ตอนนี้เปิดให้บริการทั่วไป หรือ generally available แล้ว</p>\n<p><a href=\"https://www.blognone.com/node/136761\">ไมโครซอฟท์เปิดตัวซีพียู Cobalt 100 ครั้งแรกในเดือนพฤศจิกายน 2023</a> โดยเป็นสถาปัตยกรรม Arm64 ตัวแรกที่ไมโครซอฟท์ออกแบบเองทั้งหมดเพื่อรันงานบน Azure</p>\n<p>ไมโครซอฟท์บอกว่า Cobalt 100 ให้ประสิทธิภาพดีกว่าซีพียู Arm ตัวก่อนๆ บน Azure (ไม่ได้เทียบกับ x86) เฉลี่ย 1.4 เท่า, งาน Java ประสิทธิภาพดีขึ้น 1.5 เท่า, งานเว็บเซิร์ฟเวอร์และ .NET ดีขึ้น 2 เท่า หากเทียบประสิทธิภาพต่อราคาดีขึ้น 50%</p>\n<p>ซีพียู Cobalt 100 มีให้ใช้งานในเขต Southeast Asia อยู่แล้ว ตัวอย่างราคาคือเครื่อง Dpsv6 รุ่นรันงานทั่วไป (general purpose) แบบสเปกต่ำสุด 2 vCPU + RAM 8 GB เริ่มต้นที่ 15.95 ดอลลาร์ต่อเดือน เมื่อจองแบบ spot instance</p>\n<p>ที่มา - <a href=\"https://azure.microsoft.com/en-us/blog/azure-cobalt-100-based-virtual-machines-are-now-generally-available/\">Microsoft</a></p>\n<p><img src=\"https://www.blognone.com/sites/default/files/externals/8222aa8beb4582453b22fe4b302a6027.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddf41fce9719751f16041fa82b6fe4a9307043768b13851cdd855a45a9329d8d","category":"Thai"}