{"title":"โซนี่ปิดเซิร์ฟเวอร์ LittleBigPlanet 3 ถาวร ลาก่อนเนื้อหาที่ผู้เล่นสร้างไว้ 10 ล้านฉาก","link":"https://www.blognone.com/node/139321","date":1713617625000,"content":"<div><div><div><p>โซนี่ประกาศปิดเซิร์ฟเวอร์ของเกม LittleBigPlanet 3 ที่ออกเมื่อปี 2014 บนเครื่อง PS4 เป็นการถาวร โดยให้เหตุผลเรื่องปัญหาทางเทคนิค</p>\n<p>การปิดเซิร์ฟเวอร์เกมคงไม่ใช่เรื่องแปลกสำหรับเกมที่ออกมานานแล้ว ในกรณีของ LittleBigPlanet 3 ที่ออกมาครบ 10 ปีพอดี ก็อาจดูเป็นเรื่องปกติ อย่างไรก็ตาม จุดเด่นของเกม LittleBigPlanet 3 คือผู้เล่นสามารถออกแบบเลเวลของตัวเองแล้วนำมาแชร์ให้ผู้เล่นคนอื่นๆ ผ่านระบบออนไลน์ได้ (user-generated content) ตัวเลขที่โซนี่เคยประกาศไว้คือมีเลเวลถึง 10 ล้านฉาก ซึ่งคอนเทนต์เหล่านี้จะหายไปทันทีเมื่อปิดเซิร์ฟเวอร์</p>\n<p>ผู้เล่น LittleBigPlanet 3 ยังสามารถเล่นเกมโหมดผู้เล่นคนเดียวได้ตามปกติ รวมถึงเล่นฉากที่สร้างและเก็บไว้ในเครื่องแบบ local ได้ต่อไป</p>\n<p>เกมซีรีส์ LittleBigPlanet พัฒนาโดย Sumo Digital สตูดิโอเกมฝั่งอังกฤษ และมีโซนี่เป็นผู้จัดจำหน่าย เกมมีทั้งหมด 4 ภาคหลัก โดยภาคล่าสุดคือ <a href=\"https://www.blognone.com/node/130707\">Sackboy: A Big Adventure ออกในปี 2020 บนเครื่อง PS4/PS5</a></p>\n<p>ประเด็นเรื่องการอนุรักษ์เกมเก่าๆ เริ่มได้รับความสนใจมากขึ้นเรื่อยๆ โดย<a href=\"https://www.blognone.com/node/139106\">ฝั่งของไมโครซอฟท์เพิ่งประกาศตั้งทีมมาทำเรื่องนี้โดยเฉพาะ</a></p>\n<p>ที่มา - <a href=\"https://www.ign.com/articles/littlebigplanet-3-servers-are-officially-shut-down-indefinitely-sony-confirms\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/84a94c237303859a276abafcfaa2a03f.jpeg\" /></p>\n<blockquote>\n<p>An important message from us regarding the LittleBigPlanet servers and online features: <a href=\"https://t.co/QLweKxvD3s\">pic.twitter.com/QLweKxvD3s</a></p>\n<p>— Sackboy: A Big Adventure | LittleBigPlanet (@LittleBigPlanet) <a href=\"https://twitter.com/LittleBigPlanet/status/1781427669801820406?ref_src=twsrc%5Etfw\">April 19, 2024</a></p></blockquote>\n</div></div></div><div><div>Topics: </div><div><div><a href=\"/topics/littlebigplanet\">LittleBigPlanet</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/ps4\">PS4</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e05fcdea927349cf2e9e846ec9e98369b9061ef98390f407433a448cde5f71d","category":"Thai"}