{"title":"ไมโครซอฟท์โอเพนซอร์ส WSL ทั้งก้อน เปิดทางชุมชนร่วมแก้ไขปัญหา","link":"https://www.blognone.com/node/146488","date":1747673365000,"content":"<span>ไมโครซอฟท์โอเพนซอร์ส WSL ทั้งก้อน เปิดทางชุมชนร่วมแก้ไขปัญหา</span>\n\n  <div>\n    <div>Body</div>\n              <div><p>ไมโครซอฟท์ประกาศโอเพนซอร์ส WSL ทั้งชุด หลังจากก่อนหน้านี้โอเพนซอร์สเฉพาะเคอร์เนล (ตามข้อจำกัด GPL ของลินุกซ์) และ WSLg ส่วนรองรับกราฟิกสำหรับแอปลินุกซ์เป็นหลัก</p>\n<p>ตัว WSL มีส่วนประกอบข้างในหลายส่วน นอกจากตัวเคอร์เนล ได้แก่</p>\n<ul>\n<li>คำสั่ง wsl.exe, wslconfig.exe, และ wslg.exe เป็นคำสั่งหน้าบ้านที่ผู้ใช้พิมพ์คำสั่งต่างๆ</li>\n<li>wslservice.exe ตัวโปรเซสจริงที่ติดต่อกับเคอร์เนลวินโดวส์เพื่อสร้าง virtual machine</li>\n<li>Linux init ชุดคำสั่งภายในลินุกซ์เพื่อจัดการเชื่อมต่อกับวินโดวสื เช่น เน็ตเวิร์ค, การทำ port forward</li>\n<li>Plan9 เซิร์ฟเวอร์แชร์ไฟล์ระหว่างเครื่องวินโดวส์และ WSL</li>\n</ul>\n<p>แม้ว่า WSL จะไม่ใช่ซอฟต์แวร์โอเพนซอร์ส แต่ทีมงานก็ยอมรับว่าชุมชนช่วยพัฒนาอย่างมาก หลายคนช่วยไล่แก้ปัญหาแม้จะมองไม่เห็นซอร์สโค้ด การเปิดซอร์สโค้ดทำให้ชุมชนเหล่านี้เข้ามาช่วยได้มากขึ้น</p>\n<p>ที่มา - <a href=\"https://blogs.windows.com/windowsdeveloper/2025/05/19/the-windows-subsystem-for-linux-is-now-open-source/\">Windows Developer Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 05/19/2025 - 23:49</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a504b0769314689038c4c72dbfd7017712792943bb89a980009e20f7e226d9ce","category":"Thai"}