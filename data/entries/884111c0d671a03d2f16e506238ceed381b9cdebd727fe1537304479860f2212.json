{"title":"ผู้เล่น CS2 อาจโดนแบน เพราะเปิดใช้ฟีเจอร์ Anti-Lag+ ของจีพียู Radeon 7000","link":"https://www.blognone.com/node/136233","date":1697350830000,"content":"<div><div><div><p>Valve ประกาศเตือนว่า<a href=\"https://www.amd.com/en/technologies/radeon-software-anti-lag\">ฟีเจอร์ Anti-Lag และ Anti-Lag+ ที่มีในจีพียู AMD Radeon</a> ส่งผลกระทบต่อระบบป้องกันโกงของ Counter-Strike 2 และอาจส่งผลให้ผู้เล่นโดนแบนได้</p>\n<p>ฟีเจอร์ Anti-Lag เริ่มใช้มาตั้งแต่ยุค Radeon Polaris เป็นการควบคุมจังหวะการทำงานของซีพียู ไม่ให้ล้ำหน้าจีพียูมากเกินไป ส่งผลให้ latency ของเกมลดลง เกมตอบสนองไวขึ้น ส่วน Anti-Lag+ เพิ่งมีในจีพียูกลุ่ม RDNA 3 (Radeon RX 7000) พัฒนาไปอีกขั้นคือเข้าไปปรับตัวเกมแต่ละเกมให้ซิงก์เฟรม</p>\n<p>ปัญหาคือ Anti-Lag+ เข้าไปยุ่งกับไฟล์ DLL ของเกม ทำให้ระบบป้องกันโกงของ CS2 มองว่าเป็นการพยายามโกงเกม แบบที่โปรแกรมโกงหลายๆ ตัวพยายามทำกัน ระบบแบนคนโกง Valve Anti-Cheat System Ban (VAC Ban) จึงทำงานและส่งผลให้ผู้เล่นจำนวนหนึ่งถูกแบน</p>\n<blockquote><p>AMD's latest driver has made their \"Anti-Lag/+\" feature available for CS2, which is implemented by detouring engine dll functions.If you are an AMD customer and play CS2, DO NOT ENABLE ANTI-LAG/+; any tampering with CS code will result in a VAC ban.Once AMD ships an update we…</p>\n<p>— CS2 (@CounterStrike) <a href=\"https://twitter.com/CounterStrike/status/1712875606776729832?ref_src=twsrc%5Etfw\">October 13, 2023</a></p></blockquote>\n<p>ฝั่ง AMD ก็ประกาศว่ารับทราบปัญหานี้แล้ว ตอนนี้กำลังร่วมมือกับ Valve แก้ปัญหานี้ ระหว่างนี้ก็ขอให้ผู้เล่นปิดฟีเจอร์ Anti-Lag+ ขณะเล่น CS2 ไปก่อน</p>\n<p>AMD เป็นหนึ่งในพาร์ทเนอร์ร่วมเปิดตัว CS2 และโฆษณาว่าใช้ฟีเจอร์ Anti-Lag+ ช่วยลด latency ของเกมได้ แต่ก็ไม่รู้ว่าไปคุยกันไว้แบบไหน ระบบต้านโกงของ Valve จึงไม่รู้จักและทำงานร่วมกับ Anti-Lag+ ไม่ได้</p>\n<blockquote><p><a href=\"https://t.co/LOiOIcoZsV\">https://t.co/LOiOIcoZsV</a> <a href=\"https://t.co/LvAyIOj8Ec\">pic.twitter.com/LvAyIOj8Ec</a></p>\n<p>— AMD Radeon (@amdradeon) <a href=\"https://twitter.com/amdradeon/status/1713020826126008396?ref_src=twsrc%5Etfw\">October 14, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/644f91f73b2fd552d41b64e50371dea8.jpg\" /></p>\n<p>ที่มา - <a href=\"https://videocardz.com/newz/amd-anti-lag-issues-extend-beyond-cs2-reportedly-affecting-multiplayer-games-such-as-call-of-duty-and-apex-legends\">Videocardz</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div><div><a href=\"/topics/valve\">Valve</a></div><div><a href=\"/topics/counter-strike\">Counter-Strike</a></div><div><a href=\"/topics/games\">Games</a></div><div><a href=\"/topics/anti-cheat\">Anti-Cheat</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"884111c0d671a03d2f16e506238ceed381b9cdebd727fe1537304479860f2212","category":"Thai"}