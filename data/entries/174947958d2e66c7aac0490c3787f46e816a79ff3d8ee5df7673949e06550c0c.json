{"title":"Spotify เพิ่มฟีเจอร์ Offline Backup ฟังเพลงได้ต่อเนื่องในโหมดออฟไลน์ ไม่ต้องดาวน์โหลดเอง","link":"https://www.blognone.com/node/142368","date":1728001445000,"content":"<div><div><div><p>Spotify เพิ่มฟีเจอร์ใหม่เรียกชื่อว่า <strong>Offline Backup</strong> เพื่อแก้ปัญหาหากผู้ใช้งานต้องการฟังเพลง แต่ไม่ได้ดาวน์โหลดเพลงมาไว้ก่อน และตอนนั้นไม่สามารถต่ออินเทอร์เน็ตได้ตามปกติ เช่น อยู่บนเครื่องบิน</p>\n<p>Offline Backup ทำงานโดย Spotify จะดาวน์โหลดเพลงที่เพิ่งฟังล่าสุดไว้ในคิวคล้ายกับแคช แล้วสร้างเป็นเพลย์ลิสต์เฉพาะผู้ใช้งานไว้ ทำให้เมื่ออยู่ในสถานการณ์ออฟไลน์ ก็ยังสามารถฟังเพลงได้ต่อเนื่องแม้ไม่ได้ดาวน์โหลดเพลงไว้</p>\n<p>การใช้งานฟีเจอร์นี้ ผู้ใช้งานต้องเปิดการฟังโหมดออฟไลน์ด้วยโดยไปที่ Settings &gt; Data Saving &gt; Offline หรือ Storage แล้วเปิด Offline Listening ฟีเจอร์นี้รองรับทั้ง iOS กับ Android สำหรับผู้ใช้งานทั่วโลกที่สมัคร Premium</p>\n<p>ที่มา: <a href=\"https://newsroom.spotify.com/2024-10-03/offline-backup-keeps-the-music-going-when-your-connection-goes-missing/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/1c6229b05f6ffe3afbb493a4c9109917.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"174947958d2e66c7aac0490c3787f46e816a79ff3d8ee5df7673949e06550c0c","category":"Thai"}