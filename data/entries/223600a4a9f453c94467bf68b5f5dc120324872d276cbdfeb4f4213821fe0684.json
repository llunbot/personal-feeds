{"title":"Palantir รายงานผลประกอบการไตรมาส มองการใช้ AI ตอนนี้แค่จุดเริ่มต้น","link":"https://www.blognone.com/node/144485","date":1738629556000,"content":"<div><div><div><p>Palantir Technologies บริษัทพัฒนาซอฟต์แวร์วิเคราะห์ข้อมูลขนาดใหญ่ รายงานผลการดำเนินงานประจำไตรมาสที่ 4 ปี 2024 รายได้รวม 828 ล้านดอลลาร์ เพิ่มขึ้น 36% จากช่วงเดียวกันในปีก่อน มีกำไรสุทธิตามบัญชี GAAP 342 ล้านดอลลาร์</p>\n<p>Alex Karp ซีอีโอ Palantir บอกว่าธุรกิจบริษัทยังคงเติบโตสะท้อนความโดดเด่นของบริษัทในการพัฒนา AI ทำให้ LLM ไม่ได้เป็นแค่ทฤษฎี แต่สามารถเกิดขึ้นได้จริง</p>\n<p>เขายังบอกว่าเรื่องการใช้งาน AI เวลานี้ยังเป็นแค่จุดเริ่มต้นเท่านั้น การเติบโตจากนี้จะมีแต่มากขึ้นอย่างไม่เคยเห็นมาก่อนอย่างน้อยในรอบ 20 ปี</p>\n<p>ที่มา: <a href=\"https://investors.palantir.com/news-details/2025/Palantir-Reports-Q4-2024-Revenue-Growth-of-36-YY-U.S.-Revenue-Growth-of-52-YY-Issues-FY-2025-Revenue-Guidance-of-31-YY-Growth-Eviscerating-Consensus-Estimates/\">Palantir</a> และ <a href=\"https://www.cnbc.com/2025/02/03/palantir-pltr-q4-earnings-2024.html\">CNBC</a></p>\n<p><img src=\"https://www.blognone.com/sites/default/files/externals/775bb06019e5ca0633b4a442bfc4242b.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"223600a4a9f453c94467bf68b5f5dc120324872d276cbdfeb4f4213821fe0684","category":"Thai"}