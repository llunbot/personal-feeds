{"title":"Character.AI เปิดตัว AvatarFX โมเดลสร้างภาพเคลื่อนไหวจากอินพุทภาพนิ่ง","link":"https://www.blognone.com/node/146014","date":1745472616000,"content":"<div><div><div><p>Character.AI เปิดตัวโมเดล AI สร้างวิดีโอใหม่ชื่อ <strong>AvatarFX</strong> ให้ผู้ใช้งานสร้างวิดีโอที่สามารถพูด ร้องเพลง แสดงออกทางอารมณ์ ได้จากอินพุทรูปภาพ ซึ่งผลลัพธ์ทำได้ทั้งรูปภาพบุคคลจริง ไปจนถึงคาแรกเตอร์การ์ตูนอนิเมชัน</p>\n<p>การสร้างวิดีโอให้รูปภาพขยับปากหรือเคลื่อนไหวได้อาจไม่ใช่เรื่องใหม่ Character.AI ได้อธิบายจุดเด่นของ AvatarFX ว่ารองรับอินพุทหลากหลาย ทั้งรูป 2D, 3D ไปจนถึงใบหน้าสัตว์ ส่วนใบหน้าถูกปรับให้คงที่ไม่เพี้ยน และรองรับการทำวิดีโอขนาดยาว</p>\n<p>ในด้านความปลอดภัยของเครื่องมือ AvatarFX จะแทรกลายน้ำเพื่อให้ทราบว่าไม่ใช่วิดีโอจากบุคคลจริง มีตัวป้องกันไม่ให้อัปโหลดรูปไมเนอร์ นักการเมือง บุคคลมีชื่อเสียง ส่วนรูปบุคคลจะปรับแก้ไขรายละเอียดบางส่วนไม่ให้ตรงทุกอย่าง และ AvatarFX มีเงื่อนไขที่ผู้ใช้งานต้องยอมรับว่าไม่นำไปใช้ในทางที่ไม่ถูกกฎหมายหรือไม่เหมาะสม</p>\n<p>ลูกค้า Character.AI+ จะได้สิทธิเข้าถึงความสามารถนี้บางส่วนก่อน</p>\n<p>ที่มา: <a href=\"https://blog.character.ai/avatar-fx-cutting-edge-video-generation-by-character-ai/\">Character.AI</a></p>\n<p><img alt=\"No Description\" src=\"https://www.blognone.com/sites/default/files/externals/5a5ce0f3891e26469b8d1ccb7e03bc79.png\" /></p>\n</div></div></div><div><div>Topics: </div><div><div><a href=\"/topics/characterai\">Character.AI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a618c7b2f55d13961bc768b0aa59f90ac9bd144251cbaa836ea7d1390a93fe1","category":"Thai"}