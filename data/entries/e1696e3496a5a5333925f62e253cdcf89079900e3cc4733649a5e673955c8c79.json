{"title":"Apple Vision Pro มี Travel Mode สำหรับใช้งานระหว่างโดยสารเครื่องบิน","link":"https://www.blognone.com/node/134527","date":1687680495000,"content":"<div><div><div><p>มีรายงานเกี่ยวกับฟีเจอร์ที่น่าสนใจในเฮดเซต Apple Vision Pro หลังจากแอปเปิลปล่อย<a href=\"https://www.blognone.com/node/134504\">ชุดพัฒนาซอฟต์แวร์สำหรับ visionOS</a> ออกมา นั่นคือโหมดการใช้งานขณะเดินทางหรือ Travel Mode</p>\n<p>Travel Mode นี้ คาดว่าออกแบบมาสำหรับการเดินทางบนเครื่องบิน ซึ่งมีสภาพพื้นที่จำกัด และผู้โดยสารไม่ได้ลุกขยับไปมา โดยเมื่อเปิดโหมดการทำงานนี้ จะมีฟังก์ชันหลายอย่างที่เปลี่ยนไป เช่น ปิดการตรวจจับคนที่ผ่านมาใกล้ ๆ, ปิดการแสดงอวตาร Digital Persona ของผู้ใช้งาน, การวัดระยะวัตถุอาจคลาดเคลื่อนได้ นอกจากนี้เมื่อเปิดโหมดใช้งานนี้ Vision Pro จะแสดงคำเตือนให้ผู้ใช้งานต้องนั่งอยู่กับที่ด้วย</p>\n<p>มีนั่งอยู่กับที่ก็มีการเคลื่อนที่ ซึ่งพบว่า Vision Pro จะแสดงคำเตือนหากผู้ใช้งานขยับเคลื่อนที่เร็วเกินไป ระบุว่าเป็นการเคลื่อนไหวด้วยความเร็วที่ไม่ปลอดภัย เป็นไปได้ว่าเพราะกล้องภายนอกที่ใช้จับสภาพแวดล้อมทำงานไม่ทัน รวมถึงการแสดงคำเตือนหากอยู่ใกล้วัตถุตรงหน้ามากเกินไป ก็จะเตือนให้ถอยออกมาด้วย</p>\n<p>เนื่องจากชุด SDK ของ visionOS ยังเป็นเวอร์ชันทดสอบเบต้าตัวแรก ฟีเจอร์ต่าง ๆ จึงอาจตัดออก หรือปรับปรุงได้ในอนาคต</p>\n<p>ที่มา: <a href=\"https://www.macrumors.com/2023/06/22/apple-vision-pro-travel-mode/\">MacRumors</a> และ <a href=\"https://9to5mac.com/2023/06/22/apple-vision-pro-high-speeds/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/c044b4a2a72342eb222ff25c2809c9c8.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1696e3496a5a5333925f62e253cdcf89079900e3cc4733649a5e673955c8c79","category":"Thai"}