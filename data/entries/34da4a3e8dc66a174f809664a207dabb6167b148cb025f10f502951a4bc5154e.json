{"title":"AirBnb ซื้อกิจการ GamePlanner.AI บริษัทด้าน AI ของผู้ก่อตั้ง Siri","link":"https://www.blognone.com/node/136749","date":1700018907000,"content":"<div><div><div><p>AirBnb ประกาศซื้อกิจการ GamePlanner.AI บริษัทด้าน AI ที่ AirBnb บอกว่าเชี่ยวชาญด้านงาน AI การออกแบบ และบริหารชุมชน ซึ่งเทคโนโลยีที่ GamePlanner.AI พัฒนาอยู่ จะนำมาเป็นส่วนหนึ่งของเครื่องมือในแพลตฟอร์ม AirBnb</p>\n<p>ที่น่าสนใจคือ GamePlanner.AI มีผู้ร่วมก่อตั้งคนหนึ่งคือ Adam Cheyer ซึ่งเขาเป็นหนึ่งในผู้ก่อตั้ง Siri ก่อนที่แอปเปิลจะซื้อกิจการไปในเวลาต่อมา แล้วเข้าไปช่วยดูแลส่วนเซิร์ฟเวอร์ซึ่งต้องทำงานใกล้ชิดกับสตีฟ จ็อบส์ ต่อมาเขาก่อตั้ง Viv Labs แล้ว<a href=\"https://www.blognone.com/node/90503\">ซัมซุงก็มาซื้อกิจการ</a>และพัฒนาเป็น Bixby นอกจากนี้ Adam ยังเป็นหนึ่งในทีมก่อตั้ง Change.org ด้วย</p>\n<p>ดีลดังกล่าวไม่มีการเปิดเผยมูลค่า แต่ก็มีรายงานว่าอยู่ที่ไม่เกิน 200 ล้านดอลลาร์ และถือเป็นดีลซื้อกิจการดีลแรกของ AirBnb นับตั้งแต่บริษัทเข้าตลาดหุ้น<a href=\"https://www.blognone.com/node/120059\">ในปี 2020</a></p>\n<p>ที่มา: <a href=\"https://news.airbnb.com/airbnb-has-acquired-gameplanner-ai/\">Airbnb</a> และ <a href=\"https://www.cnbc.com/2023/11/14/airbnb-acquires-ai-startup-for-just-under-200-million.html\">CNBC</a></p>\n<p><img src=\"https://www.blognone.com/sites/default/files/externals/fbb8f7a941e8ce6a9eb3f9f6792a0d02.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34da4a3e8dc66a174f809664a207dabb6167b148cb025f10f502951a4bc5154e","category":"Thai"}