{"title":"Humane สตาร์ทอัปพัฒนา AI Pin เริ่มเจรจาหาคนซื้อกิจการแล้ว หลังผลตอบรับสินค้าตัวแรกออกมาแย่","link":"https://www.blognone.com/node/139914","date":1716434372000,"content":"<div><div><div><p>มีรายงานจาก Bloomberg ว่า Humane สตาร์ทอัปที่พัฒนา <a href=\"https://www.blognone.com/node/138996\">AI Pin</a> อุปกรณ์ติดเสื้อผู้ช่วยอัจฉริยะ ที่ทำงานด้วย AI ซึ่งสินค้าเริ่มส่งมอบไปตั้งแต่เดือนเมษายนที่ผ่านมา และรีวิวจากผู้ใช้งานออกมาไม่ดีนัก (ที่เป็นประเด็นหนักคือ <a href=\"https://www.youtube.com/watch?v=TitZV6k8zfA&amp;t=1080s&amp;pp=ygUGaHVtYW5l\">MKBHD บอกว่าเป็นสินค้าที่แย่ที่สุดที่เคยรีวิวมา</a>) ตอนนี้สถานการณ์ในบริษัทมีปัญหากว่าเดิม และเริ่มเจรจาหาคนมาซื้อกิจการแล้ว</p>\n<p>ตัวเลขเสนอขายเบื้องต้นนั้น Humane ประเมินราคาที่ 750-1,000 ล้านดอลลาร์ บริษัทก่อตั้งในปี 2018 โดย Imran Chaudhri และ Bethany Bongiorno ซึ่งต่างเป็นอดีตพนักงานแอปเปิล ได้รับเงินจากนักลงทุนรวมแล้ว 230 ล้านดอลลาร์ ซึ่งมี Sam Altman ซีอีโอ OpenAI เป็นหนึ่งในผู้ลงทุนด้วย</p>\n<p>ไอเดียของ AI Pin นั้น เป็นหนึ่งในรูปแบบที่นักลงทุนให้ความสนใจมากช่วงที่ผ่านมา นั่นคือสร้างอุปกรณ์พกพาขนาดเล็ก สามารถสั่งงานและดำเนินการได้ตามต้องการ โดยมี AI เป็นพลังประมวลผลอยู่ด้านหลัง อย่างไรก็ตามรีวิวที่ออกมาทั้ง AI Pin ของ Humane รวมทั้งอุปกรณ์คล้ายกันอย่าง <a href=\"https://www.blognone.com/node/139509\">Rabbit R1</a> ก็ถูกตั้งข้อสังเกตว่าความสามารถที่ทำได้ตอนนี้ ใช้สมาร์ทโฟนหรือสมาร์ทวอทช์ก็เพียงพอแล้ว แถมยังได้ประสิทธิภาพที่ดีกว่าด้วย</p>\n<p>ที่มา: <a href=\"https://www.bloomberg.com/news/articles/2024-05-22/wearable-ai-startup-humane-is-said-to-explore-potential-sale\">Bloomberg</a></p>\n<p><img src=\"https://www.blognone.com/sites/default/files/externals/175780ac0bf97cb4c6136485affefcd6.jpg\" /></p>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/ai-pin\">AI Pin</a></div><div><a href=\"/topics/rumors\">Rumors</a></div><div><a href=\"/topics/gadget\">Gadget</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a2e40f6d6f5a2d6b421075863f48bf7760533486ad8423319541bd9614780a4","category":"Thai"}