{"title":"Alibaba รายงานผลประกอบการ ธุรกิจคลาวด์เติบโตดีจากความต้องการ AI","link":"https://www.blognone.com/node/143150","date":1731675542000,"content":"<div><div><div><p>Alibaba รายงานผลประกอบการของไตรมาสเดือนกันยายน 2024 รายได้รวมเพิ่มขึ้น 5% จากช่วงเดียวกันในปีก่อนเป็น 236,503 ล้านหยวน กำไรสุทธิอยู่ที่ 43,547 ล้านหยวน เพิ่มขึ้น 63% ซึ่ง Alibaba เป็นผลจากการบันทึกกำไรของการลงทุนในบริษัทอื่นที่เพิ่มขึ้นมาก</p>\n<p>กลุ่มอีคอมเมิร์ซในจีน (Taobao และ Tmall) มีรายได้เพิ่มขึ้น 1% เป็น 98,994 ล้านหยวน โดย Alibaba บอกว่ายอดขายสุทธิหรือ GMV ยังคงเติบโตดี และเทศกาล 11.11 ที่ผ่านมาก็ทำสถิติสูงสุดอีกปี ส่วนกลุ่มคลาวด์มีรายได้ 29,610 ล้านหยวน เพิ่มขึ้น 7% โดยบอกว่าบริการที่เกี่ยวกับ AI มีการเติบโตระดับเลขสามหลักต่อเนื่องกันเป็นไตรมาสที่ห้าแล้ว</p>\n<p>Eddie Wu ซีอีโอกลุ่ม Alibaba กล่าวว่าการเติบโตในธุรกิจคลาวด์แบบไตรมาสต่อไตรมาสเป็นผลจาก AI รวมกับการพัฒนาประสบการณ์ลูกค้าในทุกส่วนของบริการอีคอมเมิร์ซ ทำให้บริษัทมั่นใจกว่าทุกครั้งในการเติบโต และปรับปรุงประสิทธิภาพการดำเนินงาน</p>\n<p>ที่มา: <a href=\"https://www.alibabagroup.com/en-US/document-1793795541327413248\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/a33bdcadf98ae47796876d574eae9ed2.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"596b4274574c39d43d55b5c7e982821d3e2a7cd290f4402cccc61f5eb71199f3","category":"Thai"}