{"title":"Stanford Medicine ทดสอบใช้ GPT-4 ช่วยร่างข้อความให้แพทย์และพยาบาล พบไม่ช่วยทำงานเร็วขึ้น แต่เหนื่อยน้อยลง","link":"https://www.blognone.com/node/139114","date":1712515319000,"content":"<div><div><div><p>ทีมวิจัยจาก Stanford Medicine รายงานถึงการทดลองใช้ GPT-4 มาช่วยร่างข้อความสำหรับแอปต่างๆ ที่แพทย์แพลพยาบาลใช้งาน โดยข้อความทั้งหมดเจ้าหน้าที่ต้องมาตรวจสอบก่อนส่งอีกครั้ง</p>\n<p>การทดลองครั้งนี้มีแพทย์และพยาบาลเข้าร่วม 162 คน ทดสอบเป็นเวลา 5 สัปดาห์ และเนื่องจากมีแอปที่เจ้าหน้าที่ต้องใช้งานหลากหลาย แอปที่รองรับ GPT-4 จริงๆ คิดเป็น 20% ของการตอบข้อความทั้งหมดของเจ้าหน้าที่ ข้อความมีหลากหลาย เช่น คนไข้ถามอาการข้างเคียงของยา, หรือการรักษาอาการเบื้องต้น</p>\n<p>ผลทดสอบไม่พบว่าเวลาการตอบข้อความเปลี่ยนแปลงมากนัก แต่เมื่อนำผลทดสอบความรู้สึกว่างานหนัก หรือความเหนื่อยล้าจากการทำงาน หลังใช้งาน GPT-4 ช่วยลดคะแนนทั้งสองตัวลงได้ แสดงให้เห็นว่า GPT-4 น่าจะช่วยลดโหลดงานของเจ้าหน้าที่ลงได้บางส่วน</p>\n<p>Stanford Medicine ระบุว่าแม้ GPT-4 จะไม่ได้ช่วยให้เจ้าหน้าที่ทำงานเร็วขึ้น แต่ทำให้รู้สึกว่างานเบาลงก็ถือว่าช่วยได้แล้ว และมีแผนจะขยายการใช้งานต่อไป</p>\n<p>ที่มา - <a href=\"https://med.stanford.edu/news/all-news/2024/03/ai-patient-messages.html\">Stanford Medicine</a></p>\n<p><img src=\"https://www.blognone.com/sites/default/files/externals/dd105b4635cd76fe060f8f029fd949d9.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22a8ee8211c00cfd42219fdddecd367a49f69819c2851726508d78e9c772ff22","category":"Thai"}