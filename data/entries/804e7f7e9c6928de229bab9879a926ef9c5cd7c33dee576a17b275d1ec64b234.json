{"title":"กูเกิลเรียกร้องให้วงการไอที สร้างมาตรฐาน Memory-Safety ทั้งฮาร์ดแวร์และซอฟต์แวร์","link":"https://www.blognone.com/node/145298","date":1742178992000,"content":"<div><div><div><p>ทีมวิจัยความปลอดภัยไซเบอร์ของกูเกิล ออกมาเรียกร้องให้วงการไอทีสร้างมาตรฐานความปลอดภัยของหน่วยความจำ (memory safety standards)</p>\n<p>กูเกิลบอกว่าตอนนี้เราเห็นการสร้างภาษาโปรแกรมที่เป็น memory-safety มากขึ้นเรื่อยๆ ทั้งภาษาใหม่แบบ Kotlin, Rust หรือซับเซ็ตของภาษาเก่า เช่น <a href=\"https://clang.llvm.org/docs/SafeBuffers.html\">Safe Buffers for C++</a> ซึ่ง<a href=\"https://www.blognone.com/node/142258\">พิสูจน์แล้วว่าช่วยลดช่องโหว่ด้านหน่วยความจำลงได้มาก</a></p>\n<p>ในฝั่งฮาร์ดแวร์ก็มีเทคนิคใหม่ๆ อย่าง <a href=\"https://community.arm.com/arm-community-blogs/b/architectures-and-processors-blog/posts/enhancing-memory-safety\">Memory Tagging Extension (MTE)</a> ของ ARM และ <a href=\"https://en.wikipedia.org/wiki/Capability_Hardware_Enhanced_RISC_Instructions\">Capability Hardware Enhanced RISC Instructions (CHERI)</a> ของชิปตระกูล RISC (เช่น RISC-V)</p>\n<p>ปัญหาคือตอนนี้ต่างคนต่างทำ กูเกิลจึงเรียกร้องให้อุตสาหกรรมไอทีมาร่วมกันสร้างกรอบมาตรฐานกว้างๆ เพื่อให้เทคนิคเหล่านี้ทำงานร่วมกันได้ดีขึ้น โดยตอนนี้กูเกิลไปร่วมมือกับสมาคมวิชาชีพด้านคอมพิวเตอร์ Association for Computing Machinery (ACM) และออกบทความ <a href=\"https://cacm.acm.org/opinion/it-is-time-to-standardize-principles-and-practices-for-software-memory-safety/\">It Is Time to Standardize Principles and Practices for Software Memory Safety</a> เผยแพร่ผ่านช่องทางวารสาร ACM แล้ว และจะเดินหน้าผลักดันเรื่องนี้ต่อไปในระยะยาว</p>\n<p>ที่มา - <a href=\"https://security.googleblog.com/2025/02/securing-tomorrows-software-need-for.html\">Google Online Security</a></p>\n<p><img alt=\"No Description\" src=\"https://www.blognone.com/sites/default/files/externals/1925ecf1fa4833f619ff4bb39282d912.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/programming\">Programming</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"804e7f7e9c6928de229bab9879a926ef9c5cd7c33dee576a17b275d1ec64b234","category":"Thai"}