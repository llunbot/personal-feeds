{"title":"Tim Cook บอกเอง ว่าถือเงินคริปโตอยู่เช่นกัน (แต่ไม่ได้บอกว่าตัวไหน)","link":"https://www.blognone.com/node/125751","date":1636474872000,"content":"<div><div><div><p>Tim Cook ซีอีโอแอปเปิล ได้ร่วมงานสัมมนาออนไลน์ DealBook ของ The New York Times ซึ่งช่วงหนึ่งผู้สื่อข่าว Andrew Ross Sorkin มีคำถามว่า ตัวเขาเองมีหรือได้ลงทุนในเงินคริปโตอย่าง Bitcoin หรือ Ethereum หรือไม่?</p>\n<p>Cook ตอบว่ามี (แต่ไม่ได้บอกว่ามีอะไร) พร้อมอธิบายเพิ่มว่าการลงทุนในเงินคริปโตนั้นสมเหตุสมผลในแง่กระจายความเสี่ยง ซึ่ง Cook ก็ให้ข้อมูลเพิ่มว่าเขาสนใจในคริปโตมาสักพักหนึ่งแล้ว และได้ศึกษาเพิ่มเติมด้วย แต่ทั้งนี้ Cook บอกว่าทั้งหมดเป็นมุมมองส่วนตัวล้วน ๆ ไม่เกี่ยวกับทิศทางของแอปเปิล</p>\n<p>เขายังบอกว่าแอปเปิลไม่มีแนวคิดซื้อเงินคริปโตเพื่อการลงทุนในตอนนี้ แบบที่หลายบริษัทเริ่มบริหารเงินสดด้วยการกระจายการลงทุนมาในคริปโตเพิ่มเติม</p>\n<p>ที่มา: <a href=\"https://www.cnbc.com/2021/11/09/apple-ceo-tim-cook-says-he-owns-cryptocurrency.html\">CNBC</a></p>\n<p><img src=\"https://www.blognone.com/sites/default/files/externals/46eceb08645d7e03b4a94c4f71218ad2.jpg\" /></p>\n</div></div></div><div><div>Topics: </div><div><div><a href=\"/topics/tim-cook\">Tim Cook</a></div><div><a href=\"/topics/apple\">Apple</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2018f2418103306758045307f99c39e32b4d8d06e2cc4c00563bfea2b2366df","category":"Thai"}