{"title":"หลุดภาพ The Elder Scrolls IV Oblivion Remastered จากสตูดิโอ Virtuos ที่พัฒนาเกม","link":"https://www.blognone.com/node/145868","date":1744771146000,"content":"<div><div><div><p>หลังมีข่าวลือของ The Elder Scrolls IV Oblivion Remastered มาสักพักใหญ่ๆ แต่ยังไม่ยอมเปิดตัวอย่างเป็นทางการสักที ในที่สุดก็มีคนได้ภาพอย่างเป็นทางการของเกม จาก<a href=\"https://www.virtuosgames.com/\">เว็บไซต์ของสตูดิโอ Virtuos Games</a> ผู้พัฒนาเกมภาครีมาสเตอร์ ที่อัพโหลดภาพขึ้นเว็บไซต์แล้วลืมปิด permission การเข้าถึงไดเรคทอรีเอาไว้ (ตายน้ำตื้นกันง่ายๆ แบบนี้เลย)</p>\n<p>จากภาพที่หลุดออกมา เราจะเห็นกราฟิกที่อลังการขึ้นตามยุคสมัย (Oblivion ออกปี 2006 คือเกือบ 20 ปีที่แล้ว) ตามข่าวบอกว่าเกมจะลงทั้งพีซี, PS5, Xbox Series X|S และมีกำหนดเปิดตัวภายในเดือนเมษายนนี้</p>\n<p>Virtuos เป็นสตูดิโอที่รับจ้างพัฒนาเกมให้สตูดิโอใหญ่ๆ อีกที มีผลงานช่วยทำเกมดังๆ อย่าง NieR Automata, <a href=\"https://www.blognone.com/node/138561\">Dune: Awakening</a>, <a href=\"https://www.blognone.com/node/140241\">New World: Aeternum</a>, <a href=\"https://www.blognone.com/node/140843\">2XKO</a>, <a href=\"https://www.blognone.com/node/137994\">Judas</a>, <a href=\"https://www.blognone.com/node/132830\">The Outer Worlds</a> ตามข่าวบอกว่าเกมพัฒนาร่วมกับสตูดิโอย่อยของ Bethesda ใน  Dallas และ Rockville ด้วย</p>\n<p>ที่มา - <a href=\"https://www.reddit.com/r/oblivion/comments/1jzppz9/oblivion_images_on_virtuos_website/\">Reddit</a>, <a href=\"https://www.ign.com/articles/the-elder-scrolls-iv-oblivion-remastered-images-leak-from-developer-website\">IGN</a>, <a href=\"https://www.videogameschronicle.com/news/elder-scrolls-iv-oblivion-remastered-screens-and-details-have-leaked/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/e16d81908446c90b768d2a613ca7504c.jpg\" /></p>\n<blockquote><p>Elder Scrolls IV Oblivion Remastered images were just found in the Virtuous website files! <a href=\"https://t.co/9x2V5UZdBw\">pic.twitter.com/9x2V5UZdBw</a></p>\n<p>— Rebs Gaming (@Mr_Rebs_) <a href=\"https://twitter.com/Mr_Rebs_/status/1912115770223464717?ref_src=twsrc%5Etfw\">April 15, 2025</a></p></blockquote>\n<blockquote><p>The Elder Scrolls IV Oblivion Remastered pics found on developer Virtuous website <a href=\"https://t.co/k7D10duibJ\">https://t.co/k7D10duibJ</a> <a href=\"https://t.co/47aWptFCVA\">pic.twitter.com/47aWptFCVA</a></p>\n<p>— Wario64 (@Wario64) <a href=\"https://twitter.com/Wario64/status/1912121397867872406?ref_src=twsrc%5Etfw\">April 15, 2025</a></p></blockquote>\n</div></div></div><div><div>Topics: </div><div><div><a href=\"/topics/the-elder-scrolls\">The Elder Scrolls</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a24a0451e29b3046c28d640a1ce272cc31afb56f1015c2d2d01879b84bbfd0a","category":"Thai"}