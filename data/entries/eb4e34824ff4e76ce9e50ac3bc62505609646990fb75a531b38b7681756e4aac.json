{"title":"Duolingo เพิ่มหลักสูตรเป็นเท่าตัว พัฒนาโดย Gen AI หลังเอา AI มาแทนพนักงานสัญญาจ้าง","link":"https://www.blognone.com/node/146159","date":1746012009000,"content":"<div><div><div><p>หลังจากที่ Duolingo ปรับแนวทาง AI-First <a href=\"https://www.blognone.com/node/146116\">เลิกจ้างพนักงงานสัญญาจ้างทั้งหมด</a> เพื่อใช้ AI แทนที่ บริษัทประกาศเปิดตัวคอร์สเรียนใหม่ทั้งหมด 148 คอร์ส ที่พัฒนาขึ้นโดย Generative AI ซึ่งมากกว่าจำนวนคอร์สเรียนภาษาต่างประเทศสำหรับผู้ใช้ที่ไม่ได้พูดภาษาอังกฤษสองเท่า เทียบจากปีก่อนหน้า โดยส่วนใหญ่จะเป็นระดับเริ่มต้น และจะมีบทเรียนระดับสูงขึ้นตามมาในปีนี้</p>\n<p>นี่เป็นการเปิดตัวคอร์สเรียนภาษาครั้งใหญ่ที่สุดของ Duolingo และอาจช่วยให้ผู้คนมากกว่าพันล้านคนทั่วโลกสามารถเข้าถึงการเรียนรู้ได้ จากเดิมที่ใช้เวลา 12 ปี ในการพัฒนาหลักสูตร 100 คอร์สแรก แต่เพราะ AI ทำให้สามารถสร้างเนื้อหาที่ช่วยให้ผู้คนเรียนรู้ได้เร็วขึ้น</p>\n<p>ด้านซีอีโอ Duolingo ออกมาชื่นชมแนวทาง AI-First และยอมรับว่าคุณภาพอาจสะดุดเล็กน้อยในบางคราว แต่การใช้ AI เพื่อเร่งการสร้างเนื้อหา ก็นับว่าเป็นหนึ่งในการตัดสินใจที่ฉลาดที่สุดของพวกเขา</p>\n<p>เช่น แทนที่จะให้มนุษย์ตรวจสอบเนื้อหาทุกบรรทัด Duolingo ใช้ทีมงานในการฝึก AI ให้สามารถทำงานตรวจสอบแทนได้มากขึ้น ซึ่งทำให้โครงสร้างทีมเปลี่ยนไป ตอนนี้นอกจากนักวิทยาศาสตร์ด้านการเรียนรู้ ก็มีวิศวกรและนักวิจัย AI เข้ามาร่วมตั้งกฎ และตรวจสอบเนื้อหา</p>\n<p>พวกเขายังทดสอบโมเดล AI อื่น ๆ นอกเหนือจากของ OpenAI ด้วย เช่น Claude ของ Anthropic, เครื่องมือจาก Google, และตัวเลือกแบบโอเพนซอร์ซ โดย Claude ทำผลงานได้ดีในการจัดการกับบางหัวข้อทางคณิตศาสตร์ ซึ่งเป็นหลักสูตรใหม่ของ Duolingo</p>\n<p>อย่างไรก็ตาม ผู้ใช้บางคนรู้สึกไม่ชอบแอป เพราะตอนนี้เหมือนเน้นปริมาณมากกว่าคุณภาพ บางครั้ง แบบฝึกพูดและเขียนตรวจว่าคำตอบที่ถูกเป็นผิด เช่น คอร์สภาษาญี่ปุ่นก็เคยดีกว่านี้ ก่อนจะมาโดน AI ทำเสียไปหมดแล้ว</p>\n<p>ที่มา: <a href=\"https://www.bloomberg.com/news/articles/2025-04-30/duolingo-more-than-doubles-courses-as-ai-first-push-draws-heat?srnd=phx-technology\">Bloomberg</a></p>\n<p><img src=\"https://www.blognone.com/sites/default/files/externals/4dd08eb66a84f7948a06cd769563f432.png\" alt=\"Duolingo\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/employment\">Employment</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb4e34824ff4e76ce9e50ac3bc62505609646990fb75a531b38b7681756e4aac","category":"Thai"}