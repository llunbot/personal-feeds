{"title":"[ลือ] ไมโครซอฟท์ร่วมมือกับ AMD พัฒนาชิป AI ร่วมกัน","link":"https://www.blognone.com/node/133706","date":1683275904000,"content":"<div><div><div><p>Bloomberg รายงานข่าวแวดวงว่า ไมโครซอฟท์จับมือกับ AMD พัฒนาชิป AI เฉพาะทางร่วมกัน เหตุผลหนึ่งคือเพื่อสร้างทางเลือกนอกเหนือจากชิปของ NVIDIA ที่เป็นเจ้าตลาดชิปด้าน AI อยู่ตอนนี้</p>\n<p>Bloomberg ให้ข้อมูลว่า ทีมพัฒนาชิปของไมโครซอฟท์ตอนนี้มีพนักงานราว 1,000 คนแล้ว นำทีมโดย Rani Borkar อดีตผู้บริหารของอินเทล ก่อนหน้านี้ไม่นาน เพิ่งมี<a href=\"https://www.blognone.com/node/133480\">ข่าวลือของ Athena ชิป AI ที่ไมโครซอฟท์กำลังทำอยู่</a> โครงการนี้กำลังเป็นโฟกัสหลักของ Borkar โดยมีพนักงานหลายร้อยคน และไมโครซอฟท์ทุ่มเงินไปแล้วกว่า 2 พันล้านดอลลาร์ คาดว่าน่าจะเปิดตัวหรือใช้งานในวงกว้างช่วงปีหน้า 2024</p>\n<p>Frank Shaw โฆษกของไมโครซอฟท์บอกว่า AMD ไม่ได้เกี่ยวข้องกับโครงการ Athena แต่ไม่ได้ยอมรับหรือปฏิเสธว่าไมโครซอฟท์มีดีลอื่นร่วมกับ AMD หรือไม่</p>\n<p>ที่มา - <a href=\"https://www.bloomberg.com/news/articles/2023-05-04/microsoft-is-helping-finance-amd-s-expansion-into-ai-chips\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/628fcd281a6e3dc06bdb420a0f84677f.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae7b190e81b2a5a241bacf82a204210f3b3d0042681f579574312672eed31c51","category":"Thai"}