{"title":"Microsoft ประกาศแผนซื้อหุ้นคืนวงเงิน 6 หมื่นล้านดอลลาร์ เพิ่มเงินปันผลเป็น 0.83 ดอลลาร์ต่อไตรมาส","link":"https://www.blognone.com/node/142026","date":1726530356000,"content":"<div><div><div><p>ไมโครซอฟท์ประกาศแผนเพิ่มผลตอบแทนให้กับผู้ถือหุ้น โดยบอร์ดบริษัทอนุมัติแผนซื้อหุ้นคืนวงเงิน 60,000 ล้านดอลลาร์ ซึ่งเป็นการแทนที่โครงการซื้อหุ้นคืนที่เคยประกาศในปี 2021 แผนซื้อหุ้นคืนนี้ไม่ได้ระบุวันครบกำหนด และไมโครซอฟท์อาจยกเลิกแผนเมื่อใดก็ได้</p>\n<p>นอกจากนี้บอร์ดยังอนุมัติแผนเพิ่มเงินปันผล จากเดิมปันผลไตรมาสละ 0.75 ดอลลาร์ เป็น 0.83 ดอลลาร์ หรือเพิ่มขึ้น 10% โดยเริ่มมีผลในรอบการจ่ายเงินปันผลวันที่ 12 ธันวาคม 2024 ตามรายชื่อผู้ถือหุ้นปิดวันที่ 21 พฤศจิกายน 2024</p>\n<p>ปัจจุบันไมโครซอฟท์มีเงินสดและรายการเทียบเท่าในงบแสดงฐานะทางการเงิน (งบดุล) 7.55 หมื่นล้านดอลลาร์ กระแสเงินสดอิสระในไตรมาสที่ผ่านมา 2.33 หมื่นล้านดอลลาร์</p>\n<p>ที่มา: <a href=\"https://www.bloomberg.com/news/articles/2024-09-16/microsoft-announces-60-billion-buyback-raises-dividend-10\">Bloomberg</a> และ <a href=\"https://news.microsoft.com/2024/09/16/microsoft-announces-quarterly-dividend-increase-and-new-share-repurchase-program-3/\">ไมโครซอฟท์</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93d9f452a43b8cb324732870e0cef3f4768ef44b33ea4c71075c0a8f2b7700b6","category":"Thai"}