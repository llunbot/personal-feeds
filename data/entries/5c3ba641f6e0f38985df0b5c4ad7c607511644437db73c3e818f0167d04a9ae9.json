{"title":"Binance ร่วมมือกับ Circle เพิ่ม Use Case ใช้งาน USDC บนแพลตฟอร์มให้มากขึ้น","link":"https://www.blognone.com/node/143602","date":1733986387000,"content":"<div><div><div><p>Circle บริษัทผู้ออกเหรียญ Stablecoin USDC ประกาศความร่วมมือกับ Binance โดยบอกว่าจะเพิ่มการใช้งาน USDC บนแพลตฟอร์มของ Binance ให้มากขึ้น</p>\n<p>Binance บอกว่า USDC จะเข้ามาเชื่อมต่อใช้งานในทุกผลิตภัณฑ์และบริการของ Binance ที่มีผู้ใช้งานมากกว่า 240 ล้านคนทั่วโลก ส่วน Circle บอกว่าจะสนับสนุน Binance ด้านเทคโนโลยี สภาพคล่อง และเครื่องมือต่าง ๆ สำหรับผู้ใช้งานเพื่อผลักดันให้ Stablecoin เป็นสกุลเงินสำคัญ และรองรับระบบการเงินของโลก</p>\n<p>Richard Teng ซีอีโอ Binance กล่าวว่า USDC เป็นหนึ่งในเหรียญที่มีความน่าเชื่อถือของโลก และมีนวัตกรรมใหม่รองรับ ความร่วมมือมีทั้งการเพิ่ม USDC ในการ Trading Pair, โปรโมชันบนเหรียญ USDC และผลิตภัณฑ์อื่นของ Binance</p>\n<p>ที่มา: <a href=\"https://www.binance.com/en/blog/innovation/circle-and-binance-form-a-strategic-partnership-to--accelerate-global-usdc-and-crypto-adoption-8905951797850933210\">Binance</a></p>\n<p><img alt=\"No Description\" src=\"https://www.blognone.com/sites/default/files/externals/77edfb09c23973253d98e960d58f3f9d.png\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/circle\">Circle</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c3ba641f6e0f38985df0b5c4ad7c607511644437db73c3e818f0167d04a9ae9","category":"Thai"}