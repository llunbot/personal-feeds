{"title":"Huawei รายงานผลการดำเนินงานปี 2024 รายได้เติบโตสูงอีกปี ปัจจัยหลักจากธุรกิจสมาร์ทโฟน","link":"https://www.blognone.com/node/145571","date":1743427490000,"content":"<div><div><div><p>Huawei รายงานผลการดำเนินงานของปี 2024 รายได้รวม 862,072 ล้านหยวน เพิ่มขึ้น 22.4% จาก<a href=\"https://www.blognone.com/node/138975\">ปี 2023</a> เป็นรายได้สูงที่สุดอันดับ 2 ของบริษัท เกือบเท่ากับสถิติสูงสุด<a href=\"https://www.blognone.com/node/121991\">ปี 2020</a> ซึ่งมีรายได้ 891,368 ล้านหยวน สะท้อนว่า Huawei สามารถแก้ไขปัญหาธุรกิจให้กลับมาใกล้เคียงกับก่อนถูกแบนสินค้าในหลายประเทศรวมทั้งสหรัฐอเมริกา</p>\n<p>อย่างไรก็ตามกำไรสุทธิของ Huawei ลดลงมาเป็น 8,577 ล้านหยวน เนื่องจากบริษัทเพิ่มการลงทุนวิจัยและพัฒนาขึ้นมาก</p>\n<p>Meng Wanzhou ประธานบริษัทหมุนเวียนตามวาระของ Huawei กล่าวว่าปีที่ผ่านมา Huawei ได้ร่วมกันเพื่อพาบริษัทผ่านอุปสรรคหลายอย่าง ขณะเดียวกันได้ปรับปรุงคุณภาพสินค้าและเพิ่มประสิทธิภาพการผลิต ส่วนการลงทุนวิจัยพัฒนานั้น Huawei จะเพิ่มการลงทุนนี้ต่อเนื่องไปอีก 3 ปีข้างหน้า แม้ปัญหาเศรษฐกิจรวมมีความผันผวน เพราะจะช่วยให้บริษัทเติบโตและมีเทคโนโลยีที่แตกต่างจากคู่แข่ง</p>\n<p>Huawei มีรายได้จากสองกลุ่มธุรกิจหลักคือ ICT Infrastructure เพิ่มขึ้น 4.9% เป็น 369,903 ล้านหยวน เป็นผลจากขยายโครงข่าย 5G ทั่วโลกอย่างต่อเนื่อง ส่วนอีกกลุ่มธุรกิจคือ Consumer มีรายได้ 339,006 ล้านหยวน เพิ่มขึ้น 38.3% จากยอดขายสมาร์ทโฟนที่เติบโตสูงโดยเฉพาะในประเทศจีน</p>\n<p>ที่มา: <a href=\"https://www.huawei.com/en/annual-report/2024\">Huawei</a> และ <a href=\"https://www.cnbc.com/2025/03/31/huawei-2024-revenue-surges-to-near-record-high-on-smartphone-comeback.html\">CNBC</a></p>\n<p><img src=\"https://www.blognone.com/sites/default/files/externals/21a127e87cb43d030a9e150398b33fb9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f899d098cb3392cefb8bbcf8b8b8fdae9bb11024a47e203b0f2387211fc4a038","category":"Thai"}