{"title":"Todd Howard ตอบดราม่าภารกิจเสริม 7 ดอลลาร์ใน Starfield, บอกจะปรับตามความเหมาะสม","link":"https://www.blognone.com/node/140464","date":1718706788000,"content":"<div><div><div><p>ต่อเนื่องจาก Todd Howard ให้ข้อมูลเกี่ยวกับโปรเจคเกมในอนาคตของ Bethesda <a href=\"https://www.blognone.com/node/140421\">หลายอย่าง</a> ในรายการช่องยูทูบ MrMattyPlays ทาง Todd Howard ได้พูดถึงประเด็น<a href=\"https://www.blognone.com/node/140367\">ภารกิจเสริมอันเดียว 7 ดอลลาร์ใน Starfield</a> ว่าทีมงานของ Bethesda ได้ยินเสียงตอบจากเกมเมอร์แล้วและจะปรับตามความเหมาะสม</p>\n<p>Todd เล่าว่าทีมงานตั้งใจให้ระบบ The Trackers Alliance เป็นเหมือนกับ Creation Club ใน Skyrim, Fallout 4 และ Fallout 76 ที่มีไอเท็มพิเศษอย่างชุดเกราะหรืออาวุธมาขาย แต่ครั้งนี้ทีมงานอยากจะลองรวมไอเท็มพิเศษเข้ากับภารกิจเสริม</p>\n<p>แต่หลังจากเปิดตัวระบบทีมงานพบว่าผู้เล่นมองภารกิจเสริมนี้เป็นการแบ่งเนื้อหาของเกมออกมาขายทีละชิ้นในราคา 700 Starfield Creation Credits หรือคิดเป็นเงินจริง 7 ดอลลาร์ ซึ่งไม่ตรงกับสิ่งที่ทีมงานตั้งใจให้เป็น ดังนั้นทีมงานจะนำเสียงตอบรับนี้ไปพิจารณา ว่าจะปรับเปลี่ยนระบบการนำเสนอเนื้อหาในลักษณะนี้ยังไง อาจปรับราคา, แบ่งขายแบบอื่น หรือเปลี่ยนวิธีการนำเสนอเนื้อหาทั้งหมดไปเลย</p>\n<p>ในอดีต Bethesda เคยสนับสนุนชุมชนนักม็อดโดยการจัดหาเครื่องมือต่าง ๆ ให้ แต่ก็เคยสร้างความไม่พอใจจากการสนับสนุนม็อดแบบเสียเงินในเกม Skyrim เวอร์ชันต้นฉบับ ถึงแม้ว่า Bethesda จะยกเลิกแนวคิดนั้นไปในปี 2015 แต่ใน Skyrim Anniversary Edition ตัวเกมมี Creation Club ที่มีทั้งม็อดแบบเสียเงินและฟรีไว้ในที่เดียว ซึ่งจุดประเด็นให้ถกเถียงว่าม็อดเหล่านี้ควรเป็นแค่งานอดิเรกและไม่หวังผลกำไรหรือไม่</p>\n<p><img alt=\"No Description\" src=\"https://www.blognone.com/sites/default/files/externals/2a6dc69e5ddb08685f559436f928dad1.png\" /></p>\n<p>ที่มา - <a href=\"https://www.youtube.com/watch?v=2ew8LQFGNWU\">MrMattyPlays</a> via <a href=\"https://www.digitaltrends.com/gaming/bethesda-games-todd-howard-starfield-paid-mods/\">Digitaltrends</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"153cd55bae889d4b45fba27afb575fda40a5f1379f621b6cb3f058c147e7d198","category":"Thai"}