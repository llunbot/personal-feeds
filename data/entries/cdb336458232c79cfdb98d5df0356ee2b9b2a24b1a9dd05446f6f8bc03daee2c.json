{"title":"ธนาคารออมสินเพิ่มโหมด Secure+ ล็อกให้โอนหาคนอื่นไม่เกินวันละ 5,000 บาท ลดความเสี่ยงถูกดูดเงิน","link":"https://www.blognone.com/node/140769","date":1720251312000,"content":"<div><div><div><p>ธนาคารออมสินเพิ่มโหมด Secure+ ในแอป MyMo เพื่อลดความเสี่ยงของกลุ่มเสี่ยง เช่น ผู้สูงอายุหรือกลุ่มเปราะบาง โดยใช้แอปเดิมแต่เปลี่ยนโหมดให้จำกัดการใช้งานลง และเมื่อเปิดโหมดนี้แล้วการปิดโหมดนี้ต้องติดต่อที่สาขาเท่านั้น</p>\n<p>โหมด Secure+ จะล็อกให้จ่ายเงินไปยังคนอื่นได้ไม่เกินวันละ 5,000 บาท หรือหากถอนเงินสดก็จำกัดวันละ 5,000 บาทเช่นกัน สำหรับการจ่ายเงินตามปกติ เช่น การโอนเงินระหว่างบัญชีธนาคารออมสิน, การจ่ายสินเชื่อ, การโอนเงินไปยังบัญชีของตนเองธนาคารอื่น ล้วนมีโควต้าประจำวันแต่จะสูงขึ้น</p>\n<p>เมื่อเดือนที่ผ่านมาธนาคารแห่งประเทศไทยประกาศว่า<a href=\"https://www.blognone.com/node/140366\">ภายในสิ้นปี 2024 นี้ทุกธนาคารจะใส่มาตรการลดความเสี่ยงให้ลูกค้าใช้งาน</a> และธนาคารออมสินก็เป็นธนาคารแรกที่เปิดฟีเจอร์นี้ออกมา</p>\n<p>ที่มา - <a href=\"https://www.gsb.or.th/online_service/mymo/#1626954561845-e8ff2610-ee2a\">GSB</a></p>\n<p><img alt=\"No Description\" src=\"https://www.blognone.com/sites/default/files/externals/42eeec2ed5443eea63c1405ea5d4a6ed.jpg\" /></p>\n</div></div></div><div><div>Topics: </div><div><div><a href=\"/topics/gsb\">GSB</a></div><div><a href=\"/topics/mobile-banking\">Mobile Banking</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdb336458232c79cfdb98d5df0356ee2b9b2a24b1a9dd05446f6f8bc03daee2c","category":"Thai"}