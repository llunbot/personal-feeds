{"title":"ชุมชน Subreddit หลายแห่งเริ่มแบนการโพสต์ลิงก์จาก X/Twitter ตอบโต้ Elon ทำท่านาซี","link":"https://www.blognone.com/node/144266","date":1737620435000,"content":"<div><div><div><p>ชุมชน Subreddit เริ่มออกกฎแบนการโพสต์ลิงก์จาก x.com ในชุมชน เพื่อตอบโต้ Elon Musk ที่ทำท่านาซี ในงานรับตำแหน่งของประธานาธิบดี Donald Trump</p>\n<p><a href=\"https://www.reddit.com/r/newjersey/comments/1i6txcn/fuck_this_guy_x_links_are_now_banned_from/\">จุดเริ่มต้นมาจากห้อง r/newjersey</a> ที่ได้รับการโหวตท่วมท้น 6.6 หมื่นโหวตขณะที่เขียนข่าวนี้ จากนั้นลามไปยังห้องอื่นๆ เช่น r/military, r/comics, r/spiderman, r/pcgaming เป็นต้น รวมถึงยังมีอีกหลายชุมชนที่กำลังถกเถียงกันว่าจะแบนตามหรือไม่</p>\n<p>แนวทางของ Reddit ให้แต่ละชุมชนออกกฎเกณฑ์จัดการตัวเอง นอกจากประเด็นเรื่องรสนิยมของ Elon แล้ว บางชุมชนยังยกประเด็นเรื่อง X ไม่ยอมให้พรีวิวลิงก์หากไม่ได้ล็อกอิน เป็นเหตุผลในการห้ามโพสต์ลิงก์จาก X ด้วย</p>\n<p>ที่มา - <a href=\"https://www.engadget.com/social-media/dozens-of-subreddits-are-banning-x-links-from-their-communities-215441510.html?src=rss\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/16a427cd78151eca3db7b2e584942187.png\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3279ddfd8ed4e2f4db95d0d03d6c017c1081ce405d8335185650b858c823c71","category":"Thai"}