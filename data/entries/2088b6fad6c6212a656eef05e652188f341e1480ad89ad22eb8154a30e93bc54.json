{"title":"CISA หน่วยความปลอดภัยไซเบอร์สหรัฐเตือนภัย ช่องโหว่ Log4j รุนแรงมาก ควรอุดแพตช์ทันที","link":"https://www.blognone.com/node/126300","date":1639448329000,"content":"<div><div><div><p>Jen Easterly ผู้อำนวยการหน่วยงานความปลอดภัยไซเบอร์ของรัฐบาลสหรัฐ (Cybersecurity and Infrastructure Security Agency หรือ CISA) ออกมาเตือนภัยเรื่อง<a href=\"https://www.blognone.com/node/126257\">ช่องโหว่ของ Log4j</a> ว่า<a href=\"https://www.blognone.com/node/126261\">ส่งผลกระทบเป็นวงกว้างมาก</a>, <a href=\"https://www.blognone.com/node/126285\">พบการโจมตีจริงๆ แล้ว</a> และขอให้หน่วยงานรัฐบาลตรวจสอบระบบของตัวเองทันที</p>\n<p>CISA ยังตั้งคณะทำงานร่วมเฉพาะกิจ Joint Cyber Defense Collaborative (JCDC) โดยมีตัวแทนจากหน่วยงานภาครัฐอื่นๆ เช่น FBI และ NSA รวมถึงตัวแทนจากหน่วยงานเอกชน เพื่อประสานงานกันให้อุดช่องโหว่ Log4j โดยเร็วที่สุด</p>\n<p>CISA เป็นหน่วยงานความปลอดภัยไซเบอร์ที่ตั้งขึ้นใหม่ในปี 2018 โดยสังกัดกระทรวงความมั่นคงแห่งมาตุภูมิ (Department of Homeland Security) ของสหรัฐ ผู้อำนวยการคนปัจจุบัน Jen Easterly ทำงานในสายความมั่นคงมานาน เคยอยู่ในหน่วยข่าวกรองของกองทัพบกสหรัฐ, NSA และศูนย์บัญชาการไซเบอร์ของกองทัพสหรัฐ เธอระบุว่าช่องโหว่ Log4j ถือว่าเป็นหนึ่งในภัยคุกคามที่รุนแรงที่สุดเท่าที่เคยเจอมาตลอดชีวิตการทำงาน</p>\n<p>คำแนะนำของ CISA ต่อหน่วยงานต่างๆ มี 3 ข้อคือ</p>\n<ol>\n<li>ตรวจสอบว่ามีระบบที่ออกอินเทอร์เน็ต และใช้งาน Log4j หรือไม่</li>\n<li>ให้ทีมความปลอดภัยไซเบอร์ขององค์กร มอนิเตอร์ระบบทั้งหมดที่เข้าข่าย</li>\n<li>ติดตั้ง web application firewall (WAF) ที่อัพเดตอัตโนมัติ</li>\n</ol>\n<p><img src=\"https://www.blognone.com/sites/default/files/externals/ed3c57e2940ffedbb8380c441dce7244.png\" /></p>\n<blockquote><p>We’re working closely with our public and private sector partners to address a critical vulnerability affecting the Apache log4j <a href=\"https://twitter.com/hashtag/software?src=hash&amp;ref_src=twsrc%5Etfw\">#software</a> library. This vulnerability is being widely exploited by threat actors and presents an urgent challenge to patch: <a href=\"https://t.co/utbcDZBtPv\">https://t.co/utbcDZBtPv</a>1/2</p>\n<p>— Cybersecurity and Infrastructure Security Agency (@CISAgov) <a href=\"https://twitter.com/CISAgov/status/1470536666620338181?ref_src=twsrc%5Etfw\">December 13, 2021</a></p></blockquote>\n<p>ที่มา - <a href=\"https://www.cisa.gov/news/2021/12/11/statement-cisa-director-easterly-log4j-vulnerability\">CISA</a>, <a href=\"https://www.cyberscoop.com/log4j-cisa-easterly-most-serious/\">CyberScoop</a></p>\n</div></div></div><div><div>Topics: </div><div><div><a href=\"/topics/cisa\">CISA</a></div><div><a href=\"/topics/cybersecurity\">Cybersecurity</a></div><div><a href=\"/topics/log4j\">Log4j</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2088b6fad6c6212a656eef05e652188f341e1480ad89ad22eb8154a30e93bc54","category":"Thai"}