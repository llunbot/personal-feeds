{"title":"WeWork เตรียมออกจากสถานะล้มละลายแล้ว ได้เจ้าของใหม่คือบริษัทซอฟต์แวร์บริหารจัดการสำนักงาน","link":"https://www.blognone.com/node/140057","date":1717132086000,"content":"<div><div><div><p>WeWork อดีตสตาร์ทอัปดาวรุ่งให้บริการแชร์พื้นที่อาคารสำนักงาน ที่ยื่น<a href=\"https://www.blognone.com/node/136613\">ขอล้มละลายกิจการ</a>ส่วนธุรกิจในอเมริกาและแคนาดามาตั้งแต่ปลายปีที่แล้ว ทำให้เข้าสู่แผนฟื้นฟู สามารถเจรจาต่อรองกับเจ้าหนี้ได้ ล่าสุดมีรายงานว่าบริษัทใกล้ออกจากสถานะล้มละลายแล้ว</p>\n<p>โดยศาลล้มละลายแห่ง New Jersey ได้อนุมัติแผนตัดหนี้สินของบริษัทมูลค่าราว 4 พันล้านดอลลาร์ รวมทั้งยกเลิกคำสัญญาเช่าพื้นที่สำนักงานในอนาคตมูลค่า 1.2 หมื่นล้านดอลลาร์ มากกว่าครึ่งหนึ่งของพื้นที่ทั้งหมด</p>\n<p>รายละเอียดของการฟื้นฟูนี้มีส่วนที่สำคัญคือ Yardi Systems บริษัทพัฒนาซอฟต์แวร์สำหรับบริหารจัดการพื้นที่สำนักงานและอสังหาริมทรัพย์ จะเข้ามาเป็นผู้ถือหุ้นใหญ่ที่สุดของ WeWork โดยจ่ายเงินราว 450 ล้านดอลลาร์ ทำให้ต้องมีการปรับโครงการองค์กรใหม่ ซึ่งคาดว่าจะแล้วเสร็จภายในเดือนมิถุนายน</p>\n<p>ก่อนหน้านี้มีรายงานข่าวว่า Adam Neumann ผู้ก่อตั้งและอดีตซีอีโอ WeWork มีความพยายามจะกลับมาซื้อกิจการคืน ด้วย<a href=\"https://www.blognone.com/node/138898\">มูลค่าที่สูงกว่าคือ 500 ล้านดอลลาร์</a> แต่ล่าสุดเขาเปิดเผยว่าได้ยกเลิกแผนดังกล่าวแล้ว</p>\n<p>ที่มา: <a href=\"https://www.bbc.com/news/articles/cljj3nxze6lo\">BBC</a></p>\n<p><img src=\"https://www.blognone.com/sites/default/files/externals/1912b84f913c123014548da2184ac489.jpg\" /></p>\n</div></div></div><div><div>Topics: </div><div><div><a href=\"/topics/wework\">WeWork</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f0dfa9f56ec8c4414a685315268760bc52dea07fa8c022005e29d0030d14ffe","category":"Thai"}