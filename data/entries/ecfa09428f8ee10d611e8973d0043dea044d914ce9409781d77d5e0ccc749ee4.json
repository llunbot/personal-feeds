{"title":"ChatGPT กลับมาให้บริการในอิตาลีหลัง OpenAI สัญญาว่าจะตรวจสอบอายุผู้ใช้งาน","link":"https://www.blognone.com/node/133617","date":1682709091000,"content":"<div><div><div><p>ChatGPT กลับมาเปิดให้บริการในอิตาลีหลังจาก<a href=\"https://www.blognone.com/node/133252\">ถูกแบนไปเกือบเดือน</a> เนื่องจากหน่วยงานคุ้มครองข้อมูลส่วนบุคคลของอิตาลีกังวลถึงการเก็บข้อมูลผู้ใช้ไปเทรนโมเดล โดยเบื้องต้น OpenAI จะปรับปรุงข้อตกลงการใช้งานให้ชัดเจนกว่าเดิม และเพิ่มตัวเลือกขอไม่ร่วมการเทรนโมเดลให้ผู้ใช้</p>\n<p>ส่วนสำคัญที่ทางอิตาลีกังวลคือการเก็บข้อมูลผู้ใช้อายุต่ำกว่า 13 ปี โดยหลังจากนี้ OpenAI จะเพิ่มเครื่องมือตรวจสอบอายุผู้ใช้ก่อนจะสมัครใช้งาน</p>\n<p>ความกังวลประเด็นความเป็นส่วนตัวของโมเดลปัญญาประดิษฐ์ขนาดใหญ่นั้นมีหลายส่วน ตั้งแต่ข้อความปริมาณมหาศาลที่รวบรวมมาจากอินเทอร์เน็ตที่อาจจะมีข้อมูลส่วนบุคคล หรือข้อมูลผิดลิขสิทธิ์อยู่ในชุดข้อมูล, การเก็บข้อมูลไปฝึกเพิ่มเติม เช่น การนำคำถามจากผู้ใช้ไปฝึกให้ปัญญาประดิษฐ์ตอบได้ดีขึ้น</p>\n<p>ที่มา - <a href=\"https://www.reuters.com/technology/chatgpt-is-available-again-users-italy-spokesperson-says-2023-04-28/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/1f809638d7f60aeda6dae026e5ed26b2.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/italy\">Italy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecfa09428f8ee10d611e8973d0043dea044d914ce9409781d77d5e0ccc749ee4","category":"Thai"}