{"title":"Bun รองรับ NodeJS API เพิ่มขึ้น ใส่โหมดประหยัดแรม","link":"https://www.blognone.com/node/134975","date":1690204525000,"content":"<div><div><div><p><a href=\"https://www.blognone.com/node/129311\">Bun รันไทม์จาวาสคริปต์</a>ออกเวอร์ชั่น 0.7 โดยตัว Bun นั้นมีทั้ง runtime, bundler, transpiler, และ package manager โดยชูจุดแข็งที่ประสิทธิภาพดีกว่า NodeJS มาก ในเวอร์ชั่นล่าสุดก็หันมาปรับปรุงการทำงานร่วมกับโค้ด NodeJS เดิมพร้อมกับเพิ่มโหมดประหยัดแรม</p>\n<p>เนื่องจาก API ของ Bun ยังไม่เท่ากับ NodeJS ทำให้ไม่สามารถรันเฟรมเวิร์คยอดนิยมหลายตัวบน  Bun ในเวอร์ชั่นนี้ก็รองรับ Vite เพิ่มเข้ามาในระดับทดลอง สำหรับ API ที่เพิ่มเข้ามา เช่น <code>Worker</code> สำหรับการรันโค้ดแยกออกจาก main thread เพื่อเตรียมรองรับ API <code>worker_threads</code> ของ NodeJS, หรือ <code>AsyncLocalStorage</code> ที่เป็น API จำเป็นสำหรับ NextJS</p>\n<p>แม้ว่าจะเน้นเรื่องประสิทธิภาพ แต่ในเวอร์ชั่นนี้ Bun ก็เพิ่มออปชั่น <code>--smol</code> เพื่อลดขนาด heap ลงและจองแรมให้ช้าลง ทำให้โดยรวมโปรเซสของ Bun กินแรมน้อยลงมาก ในการทดลองนั้นน้อยกว่า NodeJS เสียอีกแม้โหมดปกติจะกินแรมมากกว่า</p>\n<p>ที่มา - <a href=\"https://bun.sh/blog/bun-v0.7.0#asynclocalstorage-support\">Bun Blog</a></p>\n<p><img src=\"https://www.blognone.com/sites/default/files/externals/78df5360bb7845bd5cdfa0f2445e07e7.jpeg\" alt /></p>\n</div></div></div><div><div>Topics: </div><div><div><a href=\"/topics/bun\">Bun</a></div><div><a href=\"/topics/javascript\">JavaScript</a></div><div><a href=\"/topics/typescript\">TypeScript</a></div><div><a href=\"/topics/nodejs\">Node.js</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84577a255285e92aee07a1e6420bf912ed9224e69c6b8f9106f1857681c19c6a","category":"Thai"}