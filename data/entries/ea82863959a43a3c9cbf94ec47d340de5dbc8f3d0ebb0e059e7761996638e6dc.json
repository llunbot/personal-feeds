{"title":"Amazon หยุดให้บริการหุ่นยนต์ตรวจการ Astro for Business แล้ว โฟกัสเฉพาะ Astro สำหรับใช้งานในบ้าน","link":"https://www.blognone.com/node/140724","date":1720054153000,"content":"<div><div><div><p>Amazon เปิดเผยว่าได้หยุดให้บริการหุ่นยนต์ตรวจการสำหรับลูกค้าธุรกิจ Astro for Business แล้ว หลังจากเปิดตัวไปเมื่อพฤศจิกายนปีที่แล้ว ซึ่งเพิ่มความสามารถจากรุ่นที่ใช้งานในบ้าน รองรับการตรวจสอบพื้นที่ที่กว้างขึ้น</p>\n<p>ตัวแทนของ Amazon บอกว่าบริษัทยังคงให้บริการ Astro สำหรับลูกค้าใช้งานในบ้านต่อไปตามปกติ ซึ่ง Amazon เปิดตัว <a href=\"https://www.blognone.com/node/124993\">Astro ในบ้านมาตั้งแต่ปี 2021</a> ส่วนพนักงานที่ดูแล Astro for Business จะย้ายมาดูแลส่วนลูกค้าในบ้านทั้งหมด ไม่มีการปลดพนักงาน</p>\n<p>Astro ยังใช้ระบบได้รับคำเชิญจาก Amazon เท่านั้น ราคาหุ่นยนต์ตัวละ 1,600 ดอลลาร์ มีความสามารถตรวจสอบพื้นที่ต่าง ๆ ในบ้าน และแจ้งเตือนหากพบสิ่งผิดปกติ หรือได้ยินเสียงบางประเภท เช่น กระจกแตก หรือเสียงสัญญาณเตือน</p>\n<p>ที่มา: <a href=\"https://www.engadget.com/amazon-pulls-the-plug-on-the-business-version-of-its-astro-robot-193907015.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/e054b8903984ee7af66737cfd7d3d48f.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea82863959a43a3c9cbf94ec47d340de5dbc8f3d0ebb0e059e7761996638e6dc","category":"Thai"}