{"title":"เปิดตัว Shin Megami Tensei V Vengeance ภาคเสริมที่มัดรวมภาคหลักมาขายใหม่ 21 มิ.ย. นี้","link":"https://www.blognone.com/node/138336","date":1708581762000,"content":"<div><div><div><p>Atlus เปิดตัวเกม Shin Megami Tensei V Vengeance ภาคเสริมของ <a href=\"https://www.blognone.com/node/123234\">Shin Megami Tensei V ที่วางขายเฉพาะเครื่อง Nintendo Switch เมื่อปี 2021</a> โดยภาคเสริมตัวนี้รวมเนื้อหาของภาคหลักเข้าไปด้วย วางขายวันที่ 21 มิถุนายนนี้บน Switch, PS5, PS4, Xbox One, Xbox Series X/S และ PC</p>\n<p>แนวทางของ Atlus แตกต่างจากเกมสตูดิโออื่น ๆ ในยุคนี้ที่ขายภาคเสริมเป็น DLC หรือ Expansion Pass แต่ Shin Megami Tensei V Vengeance ผู้เล่นต้องซื้อใหม่เล่นใหม่ทั้งหมด</p>\n<p>Shin Megami Tensei V Vengeance มีเนื้อเรื่องใหม่เพิ่มเข้ามา โดยผู้เล่นเลือกเล่นได้ตั้งแต่ต้นเกมว่าจะเล่นเนื้อเรื่องเดิมหรือจะเล่นเนื้อเรื่องใหม่ โดย Atlus บอกว่าเล่นจบทั้ง 2 เนื้อเรื่องจะใช้เวลาประมาณ 160 ชั่วโมง (เฉลี่ยเนื้อเรื่องละ 80 ชั่วโมง)</p>\n<p>ซีรี่ส์ Megami Tensei เป็นเกม RPG เกมหลักของ Atlus วางขายภาคแรกปี 1987 ก่อนจะเปลี่ยนชื่อเป็น Shin Megami Tensei ในปี 1992 ต่อมามีการแตกสาขาออกไปเป็นเกมอีกหลายซีรี่ส์ย่อย 1 ในนั้นคือ Persona ที่เป็นเกมภาคแยกโด่งดังที่สุดของ Atlus ในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/3ad0ee3deca101fa6e919505020d85f7.png\" /></p>\n<p>ที่มา - <a href=\"https://www.gematsu.com/2024/02/shin-megami-tensei-v-vengeance-announced-for-ps5-xbox-series-ps4-xbox-one-switch-and-pc\">Gematsu</a></p>\n</div></div></div><div><div>Topics: </div><div><div><a href=\"/topics/atlus\">Atlus</a></div><div><a href=\"/topics/shin-megami-tensei\">Shin Megami Tensei</a></div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9cd862fbb526386f1cbaddf9cfdef0e5b9dcc5428e82f7e3190857246032977","category":"Thai"}