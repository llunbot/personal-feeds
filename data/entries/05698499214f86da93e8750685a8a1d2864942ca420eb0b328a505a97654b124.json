{"title":"[ลือ] Binance เคยเกือบเลิกกิจการ Binance.US เพื่อเลี่ยงการโดนข้อหาจาก ก.ล.ต. สหรัฐ","link":"https://www.blognone.com/node/135107","date":1691036377000,"content":"<div><div><div><p>เว็บไซต์ข่าว The Information รายงานโดยอ้างแหล่งข่าวว่า Changpeng Zhao หรือ CZ ผู้ก่อตั้ง Binance เคยพยายามปิดหรือขายธุรกิจสาขาสหรัฐ Binance.US เพื่อเลี่ยงการโดนคดีความจากหน่วยงานกำกับดูแลของสหรัฐ (<a href=\"https://www.blognone.com/node/134179\">สุดท้ายโดนไปรวมกัน 13 ข้อหา</a>)</p>\n<p>ตามข่าวบอกว่าบอร์ดของ Binance.US ซึ่ง CZ เป็นประธาน เคยโหวตลงมติว่าจะเลิกกิจการและชำระบัญชี (liquidate) บริษัทหรือไม่ แต่สุดท้ายไม่ได้มติเอกฉันท์ เพราะ Brian Shroder ซีอีโอของ Binance.US คัดค้าน ซึ่งเหตุผลของเขาคือการเลิกกิจการจะทำให้ลูกค้าตื่นตระหนก และโอนถ่ายหรือขายสินทรัพย์คริปโตของตัวเอง</p>\n<p>ตัวแทนของ Binance ปฏิเสธไม่แสดงความเห็นต่อข่าวนี้</p>\n<p>ที่มา - <a href=\"https://www.theinformation.com/articles/binance-ceo-changpeng-zhao-pushed-to-shutter-u-s-exchange\">The Information</a> via <a href=\"https://cointelegraph.com/news/binance-says-no-comment-on-report-it-mulled-closing-u-s-arm-to-protect-its-global-firm\">Cointelegraph</a></p>\n<p><img alt=\"No Description\" src=\"https://www.blognone.com/sites/default/files/externals/81dcf4603184d1134bc59acd58110c7b.png\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div><div><a href=\"/topics/sec\">SEC</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05698499214f86da93e8750685a8a1d2864942ca420eb0b328a505a97654b124","category":"Thai"}