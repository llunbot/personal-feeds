{"title":"PostgreSQL ออกเวอร์ชั่น 17 เพิ่มความสามารถสำรองข้อมูลบางส่วน, แปลง JSON เป็นตาราง","link":"https://www.blognone.com/node/142260","date":1727471859000,"content":"<div><div><div><p>PostgreSQL ออกเวอร์ชั่น 17 ตามรอบปีโดยปรับปรุงย่อยๆ หลายอย่าง ฟีเจอร์ที่ชัดเจนที่สุดสำหรับคนใช้งานคือความสามารถในการสำรองข้อมูลแบบ incremental ในตัว ทำให้กระบวนการสำรองข้อมูลทำงานได้เร็วขึ้นมาก ส่วนอื่นๆ นั้นเป็นการปรับปรุงประสิทธิภาพ และเพิ่มคำสั่งบางส่วน</p>\n<p>ฟีเจอร์สำคัญในรอบนี้ เช่น</p>\n<ul>\n<li>เพิ่มคำสั่ง JSON_TABLE: ฟิลด์ที่เป็น JSON ให้กลายเป็นตารางปกติ เปิดทางให้คิวรีและเรียกฟังก์ชั่นต่างๆ ได้เหมือนการคิวรีตาราง</li>\n<li>ปรับปรุงประสิทธิภาพการทำงาน: โปรเซส vacuum ใช้หน่วยความจำน้อยลง 20 เท่า, อัตราการเขียน write-ahead log เร็วขึ้น 2 เท่าตัว, การทำ index แบบ BRIN สามารถใช้ซีพียูหลายคอร์รันขนานกันได้, ฟังก์ชี่นบางส่วนปรับโค้ดให้รองรับคำสั่งแบบ SIMD ในซีพียูรุ่นใหม่ๆ</li>\n<li>รองรับการสำรองข้อมูลแบบ incremental ด้วยคำสั่ง <code>pg_basebackup</code> สำรองข้อมูลจากไฟล์ข้อมูลการสำรองแบบเต็มครั้งล่าสุด ช่วยลดระยะเวลาการสำรองข้อมูลลง และยังมีคำสั่ง <code>pg_combinebackup</code> รวบเอาไฟล์สำรองแบบ incremental ให้กลายเป็นไฟล์สำรองเต็ม</li>\n</ul>\n<p>ความเปลี่ยนแปลงรวมสามารถอ่านได้ใน <a href=\"https://www.postgresql.org/docs/17/release-17.html\">release note</a></p>\n<p>ที่มา - <a href=\"https://www.postgresql.org/about/news/postgresql-17-released-2936/\">PostgreSQL</a></p>\n<p><img alt=\"No Description\" src=\"https://www.blognone.com/sites/default/files/externals/96eeaea054e448e404e5632ef5e25987.png\" /></p>\n</div></div></div><div><div>Topics: </div><div><div><a href=\"/topics/postgresql\">PostgreSQL</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38f63ce7aa5922217638bd488128cbf34c1cbaaa905429cb944dde302c765960","category":"Thai"}