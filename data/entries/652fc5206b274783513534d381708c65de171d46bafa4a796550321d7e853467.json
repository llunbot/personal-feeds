{"title":"Android 12 เพิ่มฟีเจอร์ผู้พิการ ใช้กล้องหน้าถ่ายใบหน้า ยิ้ม อ้าปาก เพื่อสั่งงานโทรศัพท์","link":"https://www.blognone.com/node/124249","date":1629123816000,"content":"<div><div><div><p>Android 12 Beta 4 เพิ่มฟีเจอร์ใหม่ด้าน Accessibility สำหรับผู้พิการ ชื่อว่า \"Camera Switches\" เปิดให้ใช้ใบหน้าควบคุมโทรศัพท์ได้</p>\n<p>ฟีเจอร์นี้เป็นส่วนหนึ่งของ Switch Access ช่วยให้คนที่อาจใช้นิ้วกดสั่งการโทรศัพท์ไม่ได้ สามารถใช้อุปกรณ์ปุ่มกดภายนอก (switch ตามชื่อ) ต่อผ่าน Bluetooth/USB เพื่อสั่งการแทนได้ (ดูคลิปประกอบ) ส่วนฟีเจอร์ใหม่ที่เพิ่มมาคือ ใช้กล้องหน้าแยกแยะใบหน้าแทนปุ่มกด เช่น ยิ้มแปลว่า \"ถัดไป\" ส่วนรูปแบบใบหน้าต่างๆ มีให้เลือก 6 แบบคือ ยิ้ม อ้าปาก เลิกคิ้ว มองขึ้น มองซ้าย มองขวา</p>\n<p><img src=\"https://www.blognone.com/sites/default/files/externals/3cefda3bb22656b1abbcc7b2be6e90c9.png\" /></p>\n<p><img src=\"https://www.blognone.com/sites/default/files/externals/97ffd6c41c86195a430936ace685a73c.png\" /></p>\n<p>ที่มา - <a href=\"https://www.xda-developers.com/android-camera-switches-control-phone-with-face/\">xda</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/facial-recognition\">Facial Recognition</a></div><div><a href=\"/topics/accessibility\">Accessibility</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"652fc5206b274783513534d381708c65de171d46bafa4a796550321d7e853467","category":"Thai"}