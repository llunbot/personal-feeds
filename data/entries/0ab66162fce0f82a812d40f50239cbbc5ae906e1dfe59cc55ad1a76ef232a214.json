{"title":"[ลือ] Google เตรียมปิดดีลซื้อกิจการ AdHawk บริษัทพัฒนาเทคโนโลยีติดตามตำแหน่งดวงตา สำหรับแว่นอัจฉริยะ","link":"https://www.blognone.com/node/145228","date":1741791771000,"content":"<div><div><div><p>เป็นข่าวจาก Mark Gurman แห่ง Bloomberg ที่ไม่ใช่แอปเปิลแต่เป็นกูเกิล เขาอ้างแหล่งข่าวที่เกี่ยวข้องว่ากูเกิลเข้าสู่ขั้นตอนสุดท้าย เพื่อซื้อกิจการ AdHawk Microsystems บริษัทพัฒนาเทคโนโลยีติดตามตำแหน่งดวงตา (eye-tracking) สำหรับใช้ในเฮดเซตหรือแว่นตาอัจฉริยะ</p>\n<p>ดีลนี้คาดว่ามีมูลค่าที่ประมาณ 115 ล้านดอลลาร์ และอาจประกาศได้ภายในสัปดาห์นี้ ทั้งนี้ตัวแทนของกูเกิลปฏิเสธที่จะแสดงความเห็นต่อรายงานดังกล่าว</p>\n<p>AdHawk เป็นบริษัทจากแคนาดา ก่อตั้งปี 2017 เทคโนโลยีของบริษัทมีครบทั้งชิป ฮาร์ดแวร์ และซอฟต์แวร์ มีแว่นตาอัจฉริยะที่เคยพัฒนาออกมาชื่อ MindLink มีจุดเด่นคือสามารถจับตำแหน่งได้ว่าดวงตากำลังมองสิ่งใดอยู่ โดยเทคโนโลยีนี้ใช้พลังงานต่ำ ตอบสนองได้รวดเร็ว บริษัทมีผู้ลงทุนทั้งซัมซุง, อินเทล, เอชพี, โซนี่ และ EssilorLuxottica SA เจ้าของแว่นแบรนด์ Ray-Ban ซึ่งปัจจุบันเป็นพาร์ตเนอร์การผลิตแว่นตาอัจฉริยะให้ Meta</p>\n<p>ที่มา: <a href=\"https://www.bloomberg.com/news/articles/2025-03-11/google-googl-is-poised-to-acquire-eye-tracking-startup-adhawk-for-glasses\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/676bda715a94dc8b61c497d3e7c6d7a5.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div><div><a href=\"/topics/smart-glass\">Smart Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ab66162fce0f82a812d40f50239cbbc5ae906e1dfe59cc55ad1a76ef232a214","category":"Thai"}