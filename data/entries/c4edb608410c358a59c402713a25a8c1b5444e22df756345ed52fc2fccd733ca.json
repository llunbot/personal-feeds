{"title":"ทีมวิจัยสวิตเซอร์แลนด์คำนวณค่า Pi ได้ 62.8 ล้านล้านหลัก ใช้ซีพียู AMD EPYC แค่สองตัว รัน 108 วัน","link":"https://www.blognone.com/node/124268","date":1629206179000,"content":"<div><div><div><p>ทีมวิจัยจาก University of Applied Sciences Graubünden ในสวิตเซอร์แลนด์ประกาศความสำเร็จใจการคำนวณค่า Pi เป็นทศนิยมจำนวน 62.8 ล้านหลัก ทำลายสถิติเดิมของ Timothy Mullican ที่คำนวณไว้ 50 ล้านล้านหลักเมื่อต้นปี 2020 ที่ผ่านมา</p>\n<p>นอกจากการทำลายสถิติโลกแล้ว ทีมวิจัยยังแสดงถึงประสิทธิภาพของอัลกอริธึม โดยการทำลายสถิติการคำนวณค่า Pi <a href=\"https://www.blognone.com/node/108643\">เมื่อปี 2019 กูเกิลทำไว้ที่ 31.4 ล้านล้านตำแหน่ง</a> แต่ใช้คลัสเตอร์เครื่อง n1-standard-16 ถึง 24 เครื่อง ร่วมกับเครื่องแม่ n1-megamem-96 อีกหนึ่งเครื่อง รันนาน 112 วัน ขณะที่ Mullican นั้นรันนานกว่า 300 วันแต่ไม่มีข้อมูลว่าใช้ฮาร์ดแวร์อะไรบ้าง</p>\n<p>ทีมจาก Graubünden ใช้เซิร์ฟเวอร์ขนาด 1U เพียงตัวเดียว พร้อมกล่องดิสก์ JBOD ใส่ดิสก์ 16TB จำนวน 38 ลูก เซิร์ฟเวอร์หลักใช้ซีพียู AMD EPYC 7542 มี 32 คอร์ 2 ซ็อกเก็ต แรม 1TB และ</p>\n<p>ตัวซอฟต์แวร์ใช้<a href=\"http://www.numberworld.org/y-cruncher/\">โปรแกรม y-Cruncher</a> คำนวณโดยพยายามใช้แรมก่อน แต่แรมเก็บข้อมูลได้เพียงแสนล้านหลักเท่านั้น หลังจากนั้นต้องถ่ายข้อมูลลงดิสก์ ทีมงานใช้ดิสก์ 34 ลูกอ่านเขียนแบบขนาน ได้แบนวิดท์ 8.5GB/s</p>\n<p>ตัวเลขหลักสุดท้ายที่พบขอค่า Pi ในครั้งนี้คือ 7817924264 และตอนนี้อยู่ระหว่างการตรวจสอบความถูกต้อง หาก<a href=\"https://www.guinnessworldrecords.com/world-records/66179-most-accurate-value-of-pi\">ได้รับรองรับกินเนสบุ๊ก</a>แล้วทางมหาวิทยาลัยจะเปิดเผยตัวเลขต่อไป</p>\n<p>ที่มา - <a href=\"https://blog.fhgr.ch/blog/fh-graubuenden-erreicht-meilenstein-auf-dem-weg-zum-pi-rekord/\">Fachhochschule Graubünden</a></p>\n<p><img src=\"https://www.blognone.com/sites/default/files/externals/bd9f3ea23e39b789a8867aca664308fe.jpg\" /></p>\n<p>ภาพเซิร์ฟเวอร์สำหรับคำนวณค่า Pi ในครั้งนี้ ด้านบนกรอบสีเหลืองคือเซิร์ฟเวอร์หลัก ด้านล่างกรอบแดงเป็นตู้สตอเรจ</p>\n</div></div></div><div><div>Topics: </div><div><div><a href=\"/topics/mathematics\">Mathematics</a></div><div><a href=\"/topics/high-performance-computing\">High Performance Computing</a></div><div><a href=\"/topics/switzerland\">Switzerland</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4edb608410c358a59c402713a25a8c1b5444e22df756345ed52fc2fccd733ca","category":"Thai"}