{"title":"[ลือ] TSMC และ Samsung เจรจาเรื่องการตั้งโรงงานผลิตชิปที่ UAE","link":"https://www.blognone.com/node/142134","date":1727049629000,"content":"<div><div><div><p>มีรายงานว่าผู้บริหารระดับสูงของ TSMC และซัมซุง ได้เดินทางไปที่สหรัฐอาหรับเอมิเรตส์หรือ UAE ในช่วงที่ผ่านมา เพื่อหารือเรื่องการสร้างโรงงานผลิตชิปที่นั่น ซึ่งตามแผนนั้นทั้งสองบริษัทสนใจจะสร้างโรงงานที่มีกำลังการผลิตขนาดใหญ่เสริมกับโรงงานในที่ตั้งบริษัทแม่</p>\n<p>รายละเอียดของการหารือนั้นไม่มีข้อมูลออกมา แต่คาดว่าทาง UAE จะให้เงินทุนสนับสนุนในการสร้างโรงงานด้วยผ่านกองทุนความมั่งคั่งของประเทศส่วน Mubadala ซึ่งให้น้ำหนักการลงทุนในอุตสาหกรรมที่เกี่ยวข้องกับเทคโนโลยีเป็นหลัก และการผลิตชิปเป็นหนึ่งในหัวข้อที่ให้ความสำคัญ</p>\n<p>ตัวแทนของกองทุน Mubadala ชี้แจงต่อรายงานข่าวนี้ว่าหน่วยงานมีการหารือเรื่องการลงทุนกับพาร์ตเนอร์ต่าง ๆ ทั่วโลกอยู่ตลอดเป็นปกติ</p>\n<p>อย่างไรก็ตามความท้าทายในการตั้งโรงงานที่ UAE ได้แก่ โรงงานผลิตนั้นต้องการน้ำสะอาดจำนวนมาก ซึ่งปัจจุบันน้ำใน UAE ใช้การแยกเกลือจากน้ำทะเล นอกจากนี้ในบริเวณรอบยังไม่มีซัพพลายเชนในอุตสาหกรรมอิเล็กทรอนิกส์ของการผลิตชิปที่เกี่ยวข้องด้วย</p>\n<p>ที่มา: <a href=\"https://www.wsj.com/tech/ai/chip-giants-tsmc-and-samsung-discuss-building-middle-eastern-megafactories-65adc854\">The Wall Street Journal</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/samsung\">Samsung</a></div><div><a href=\"/topics/chip\">Chip</a></div><div><a href=\"/topics/rumors\">Rumors</a></div><div><a href=\"/topics/semiconductor\">Semiconductor</a></div><div><a href=\"/topics/uae\">UAE</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccba311c3fd339f57fe5a47e20fc2ca317ecb2b20509801ae5d4f33acb81186d","category":"Thai"}