{"title":"Donald Trump เซ็นคำสั่งตั้งหน่วยงาน Department of Government Efficiency (DOGE) แล้ว","link":"https://www.blognone.com/node/144236","date":1737459162000,"content":"<div><div><div><p>หนึ่งในคำสั่งบริหารของประธานาธิบดี Donald Trump ที่เข้ามารับตำแหน่งสมัยที่สองเป็นวันแรก คือการตั้งหน่วย Department of Government Efficiency หรือ DOGE เข้ามาปรับปรุงประสิทธิภาพของภาครัฐ ตามที่เคยประกาศไว้</p>\n<p>DOGE จะมีสถานะเป็นหน่วยงาน (agency) ของรัฐบาล แต่มีสถานะเป็นองค์กรชั่วคราว (temporary organization) มีระยะเวลาการทำงาน 18 เดือน สิ้นสุดภารกิจในวันที่ 4 กรกฎาคม 2026 (วันชาติสหรัฐในปีหน้า)</p>\n<p>DOGE จะรับโอนหน่วยบริการดิจิทัลภาครัฐ United States Digital Service ที่มีอยู่แล้ว มาเปลี่ยนชื่อเป็น United States DOGE Service (ตัวย่อเหมือนเดิม USDS แบบนี้ก็ได้เหรอ!) ส่วนโครงสร้างภายในของ DOGE จะเป็นทีมย่อยๆ ทีมละ 4 คน ได้แก่ หัวหน้าทีม วิศวรกร ผู้เชี่ยวชาญด้านทรัพยากรบุคคล และอัยการ</p>\n<p>ภารกิจของ USDS จะพัฒนาซอฟต์แวร์และระบบไอทีภาครัฐให้ทันสมัย ประสานความร่วมมือระหว่างระบบไอทีของหน่วยงานต่างๆ</p>\n<p>เว็บไซต์ BBC รายงานคำพูดของ Trump ว่า Elon จะมาเป็นหัวหน้าหน่วยงาน DOGE และจะมีสำนักงานที่มีคนทำงานประมาณ 20 คน</p>\n<p>หลังจากคำสั่งตั้ง DOGE ออกมาไม่นาน ตัวองค์กรก็ถูกฟ้องทันทีจากบริษัทกฎหมายชื่อ National Security Counselors ว่าโครงสร้างของ DOGE ผิดกฎหมายสหรัฐเรื่องการตั้งคณะกรรมการระดับชาติ ที่จำเป็นต้องโปร่งใสและมีตัวแทนคณะกรรมการที่สมดุล</p>\n<p>ที่มา - <a href=\"https://www.whitehouse.gov/presidential-actions/2025/01/establishing-and-implementing-the-presidents-department-of-government-efficiency/\">Whitehouse</a>, <a href=\"https://www.theguardian.com/us-news/2025/jan/20/elon-musk-doge-lawsuit\">Guardian</a></p>\n<blockquote><p>Legit <a href=\"https://t.co/Z8TacZUlDF\">https://t.co/Z8TacZUlDF</a></p>\n<p>— Elon Musk (@elonmusk) <a href=\"https://twitter.com/elonmusk/status/1881562371392749654?ref_src=twsrc%5Etfw\">January 21, 2025</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/0631310b5bc2994cfca2d90853880380.jpg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/government\">Government</a></div><div><a href=\"/topics/usa\">USA</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ea17b4c0b5ca4ebc5e92828c227fc76b6e5aa8cff0f9c1c66ad791903bb45fe","category":"Thai"}