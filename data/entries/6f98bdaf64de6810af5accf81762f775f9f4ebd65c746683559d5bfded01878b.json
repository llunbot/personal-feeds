{"title":"รู้จักกับ FLUX.1 โมเดล AI สร้างรูปภาพ Text-to-Image โดยทีมอดีตวิศวกร Stability AI","link":"https://www.blognone.com/node/141357","date":1723347482000,"content":"<div><div><div><p>เมื่อ 1 สิงหาคมที่ผ่านมา Black Forest Labs สตาร์ทอัปด้านปัญญาประดิษฐ์ ได้เปิดตัวบริษัทอย่างเป็นทางการ พร้อมกับเปิดตัวโมเดล AI สร้างรูปภาพจากข้อความ (Text-to-Image) ชื่อว่า <strong>FLUX.1</strong> ซึ่งเป็นกระแสทันทีที่เปิดตัว เพราะ FLUX.1 ชูจุดขายการสร้างรูปภาพบุคคลที่สมจริงมากกว่าโมเดลอื่นในตลาด</p>\n<p>FLUX.1 มี 3 โมเดลให้ใช้งานได้แก่ Pro สามารถใช้งานได้ผ่าน API ของ Black Forest Labs หรือผ่านพาร์ตเนอร์ <a href=\"https://replicate.com/black-forest-labs/flux-pro\">Replicate</a> และ <a href=\"https://fal.ai/models/fal-ai/flux-pro\">fal.ai</a>, Dev สำหรับงาน Non-commercial สามารถดูเพิ่มเติมได้ที่ <a href=\"https://github.com/black-forest-labs/flux\">GitHub</a> หรือ <a href=\"https://huggingface.co/black-forest-labs/FLUX.1-dev\">HuggingFace</a> และ Schnell สำหรับการใช้งานส่วนบุคคลหรือรันบนโลคอล นอกจากนี้มีช่องทางอื่นสำหรับทดลองใช้งานเช่น <a href=\"https://creator.nightcafe.studio/flux-image-generator\">NightCafe</a> เป็นต้น</p>\n<p>Black Forest Labs เป็นสตาร์ทอัปจากเยอรมนีที่โฟกัสการพัฒนาปัญญาประดิษฐ์สร้างรูปภาพ นั่นเพราะสามผู้ก่อตั้ง Robin Rombach, Andreas Blattmann และ Dominik Lorenz เคยเป็นวิศวกรอยู่ที่ Stability AI จึงเชี่ยวชาญโมเดล AI ประเภทนี้อยู่แล้ว</p>\n<p>นอกจากโมเดล AI สร้างรูปภาพแล้ว Black Forest Labs บอกว่าบริษัทกำลังพัฒนาโมเดล AI สร้างวิดีโอจากข้อความอยู่ด้วย โดยทำงานบนพื้นฐานของ FLUX.1 มีเป้าหมายให้ได้ผลลัพธ์ที่ตรงตามต้องการ, ภาพความละเอียดสูงที่สามารถแก้ไขได้ และความเร็วในการสร้างวิดีโอ</p>\n<p>ที่มา: <a href=\"https://arstechnica.com/information-technology/2024/08/flux-this-new-ai-image-generator-is-eerily-good-at-creating-human-hands/\">Ars Technica</a> และ <a href=\"https://www.tomsguide.com/ai/ai-image-video/forget-midjourney-flux-is-the-new-king-of-ai-image-generation-and-heres-how-to-get-access\">Tom's Guide</a></p>\n<p><img alt=\"No Description\" src=\"https://www.blognone.com/sites/default/files/externals/ef236d17546c632789cd49e12ac3f7c7.jpg\" /></p>\n</div></div></div><div><div>Topics: </div><div><div><a href=\"/topics/black-forest-labs\">Black Forest Labs</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f98bdaf64de6810af5accf81762f775f9f4ebd65c746683559d5bfded01878b","category":"Thai"}