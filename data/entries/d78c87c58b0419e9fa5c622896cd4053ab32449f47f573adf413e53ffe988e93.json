{"title":"X บล็อกลิงก์ที่ไปยังบัญชีบน Signal ระบุเป็นลิงก์อันตราย","link":"https://www.blognone.com/node/144748","date":1739836557000,"content":"<div><div><div><p>X/Twitter ได้เริ่มบล็อกลิงก์ Signal.me ที่เชื่อมต่อไปยังแพลตฟอร์มส่งข้อความแบบเข้ารหัส Signal โดยพบปัญหากับลิงก์ที่ไปยังบัญชีผู้ใช้งาน Signal สำหรับติดต่อ</p>\n<p>เมื่อผู้ใช้งาน X พยายามโพสต์ลิงก์ Signal.me ไม่ว่าจะเป็นการโพสต์สาธารณะ, ส่ง DM หรือแม้แต่แปะลิงก์ในโปรไฟล์ X จะแสดงข้อความเตือนไม่สามารถทำงานต่อได้ โดยบอกว่าพบลิงก์ที่เป็นอันตราย ขณะที่ลิงก์ไปยังแพลตฟอร์มส่งข้อความอื่นอย่าง Telegram ยังสามารถส่งได้ตามปกติ</p>\n<p>ยังไม่มีคำชี้แจงออกมาจากทาง X และ Elon Musk แต่ BleepingComputer เดาว่าส่วนหนึ่งเป็นเพราะ Signal เป็นช่องทางที่นักข่าวใช้ติดต่อกับแหล่งข่าวในเรื่องสำคัญต่าง ๆ ซึ่งตอนนี้หัวข้อหนึ่งที่สนใจกันมากคือการเข้ามาบริหารหน่วยงาน DOGE ของ Musk</p>\n<p>ที่มา: <a href=\"https://www.bleepingcomputer.com/news/security/x-now-blocks-signal-contact-links-flags-them-as-malicious/\">BleepingComputer</a> ภาพ <a href=\"https://x.com/mysk_co/status/1891318097778245890\">@mysk_co</a></p>\n<p><img alt=\"No Description\" src=\"https://www.blognone.com/sites/default/files/externals/99c3d55e752ed4675d7d617a7c805d14.jpeg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/signal\">Signal</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d78c87c58b0419e9fa5c622896cd4053ab32449f47f573adf413e53ffe988e93","category":"Thai"}