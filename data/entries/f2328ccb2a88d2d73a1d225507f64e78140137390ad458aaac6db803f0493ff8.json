{"title":"อินเทลพับแผนจีพียู Xe-HP สำหรับเซิร์ฟเวอร์ หันไปเน้นเกมมิ่ง-ซูเปอร์คอมพิวเตอร์แทน","link":"https://www.blognone.com/node/125581","date":1635655018000,"content":"<div><div><div><p>อินเทลมี<a href=\"https://www.blognone.com/node/117979\">แผนการใหญ่กับจีพียูตระกูล Xe</a> โดยแบ่งมันออกเป็น 4 รุ่นย่อยตามแต่ละตลาด ได้แก่</p>\n<ul>\n<li>Xe-LP รุ่นล่างสุดสำหรับการ์ดจอแบบ integrated (<a href=\"https://www.blognone.com/node/118553\">ใช้แบรนด์ Iris Xe</a>)</li>\n<li>Xe-HPG สำหรับตลาดเกมมิ่ง (<a href=\"https://www.blognone.com/node/124250\">ใช้แบรนด์ Intel Arc</a>)</li>\n<li>Xe-HP สำหรับตลาดศูนย์ข้อมูล</li>\n<li>Xe-HPC สำหรับตลาดคอมพิวเตอร์สมรรถนะสูง (<a href=\"https://www.blognone.com/node/120922\">จีพียูตัวแรกใช้โค้ดเนม Ponte Vecchio</a>)</li>\n</ul>\n<p>แต่ล่าสุด Raja Koduri หัวหน้าทีมจีพียูของอินเทล ประกาศผ่านทวิตเตอร์ว่าจะไม่วางขายจีพียูเซิร์ฟเวอร์ Xe-HP ในเชิงพาณิชย์แล้ว โดยจะเปลี่ยนมันไปเป็นทั้ง Xe-HPG และ Xe-HPC แทน</p>\n<p>การที่อินเทลซอยรุ่น Xe มากถึง 4 รุ่นอาจเป็นเหตุผลที่บริษัทต้องลดจำนวนรุ่นลงเพื่อโฟกัสแต่ละผลิตภัณฑ์ให้มากขึ้น แต่ก็ย่อมเกิดคำถามตามมาว่า อินเทลจะแข่งในตลาดจีพียูเซิร์ฟเวอร์กับ NVIDIA ได้อย่างไร</p>\n<blockquote><p>We deployed Xe HP in our oneAPI devcloud and leveraged it as a SW development vehicle for oneAPI and Aurora. We currently don’t intend to productize Xe HP commercially, it evolved into HPG and HPC that are on general market production path</p>\n<p>— Raja Koduri (@Rajaontheedge) <a href=\"https://twitter.com/Rajaontheedge/status/1453808598283210752?ref_src=twsrc%5Etfw\">October 28, 2021</a></p></blockquote>\n<p><img src=\"https://www.blognone.com/sites/default/files/externals/5620a3e0e5550decad1168d76101b877.jpg\" /></p>\n<p>ที่มา - <a href=\"https://www.anandtech.com/show/17041/intel-cans-xehp-gpu-products-shifts-focus-to-xehpc-and-xehpg\">AnandTech</a></p>\n</div></div></div><div><div>Topics: </div><div><div><a href=\"/topics/xe\">Xe</a></div><div><a href=\"/topics/intel\">Intel</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2328ccb2a88d2d73a1d225507f64e78140137390ad458aaac6db803f0493ff8","category":"Thai"}