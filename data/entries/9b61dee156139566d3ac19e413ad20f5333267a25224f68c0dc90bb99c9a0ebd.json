{"title":"Amazon ส่งดาวเทียมอินเทอร์เน็ตในโครงการ Kuiper ชุดแรก 27 ดวง สู่วงโคจรแล้ว","link":"https://www.blognone.com/node/146120","date":1745912609000,"content":"<div><div><div><p>Amazon ส่งดาวเทียมอินเทอร์เน็ต Kuiper จำนวน 27 ดวง ขึ้นสู่วงโคจรเป็นที่เรียบร้อยแล้วในช่วงเช้าตามเวลาไทย ซึ่งเป็นการส่งดาวเทียมชุดแรกของโครงการนี้ ที่ตั้งเป้าส่งดาวเทียมวงโคจรต่ำทั้งหมด 3,236 ดวง</p>\n<p>การส่งดาวเทียมชุดแรกนี้ Amazon ใช้บริการจรวดของ ULA หรือ United Launch Alliance ซึ่ง Amazon ทำสัญญากับบริษัทผู้ผลิตจรวดทั้งหมด 4 รายคือ ULA, Arianespace, Blue Origin และ SpaceX</p>\n<p>Amazon ประกาศ<a href=\"https://www.blognone.com/node/109048\">โครงการ Kuiper มาตั้งแต่ปี 2019</a> มีเป้าหมายให้บริการอินเทอร์เน็ตบรอดแบนด์ผ่านดาวเทียมครอบคลุม 95% ของประชากรโลก ในระยะแรก Amazon ต้องส่งดาวเทียมครึ่งหนึ่งหรือ 1,618 ดวง ให้เสร็จภายในกรกฎาคม 2026 ซึ่ง Amazon ก็<a href=\"https://www.blognone.com/node/127954\">จองคิวจรวดส่งดาวเทียม</a>ไว้แล้วถึง 83 เที่ยวล่วงหน้า</p>\n<p>หากทั้งหมดเป็นไปตามแผน Kuiper จะสามารถให้บริการอินเทอร์เน็ตได้ครอบคลุมมากพื้นที่ ซึ่งปัจจุบันมีผู้ให้บริการรายใหญ่คือ Starlink ของ SpaceX ที่มีดาวเทียมในวงโคจรมากกว่า 8,000 ดวง</p>\n<p>ที่มา: <a href=\"https://newsroom.ulalaunch.com/releases/united-launch-alliance-successfully-launches-amazons-first-operational-satellites\">ULA</a></p>\n<p><img alt=\"No Description\" src=\"https://www.blognone.com/sites/default/files/externals/f2a504f4b20a7baefaf491ec6765834e.jpeg\" /></p>\n<blockquote><p>On the shoulders of <a href=\"https://twitter.com/hashtag/AtlasV?src=hash&amp;ref_src=twsrc%5Etfw\">#AtlasV</a>, <a href=\"https://twitter.com/hashtag/ProjectKuiper?src=hash&amp;ref_src=twsrc%5Etfw\">#ProjectKuiper</a> takes flight!<a href=\"https://t.co/B8eRFjLr7d\">https://t.co/B8eRFjLr7d</a> <a href=\"https://t.co/H3VS6Q76zp\">pic.twitter.com/H3VS6Q76zp</a></p>\n<p>— ULA (@ulalaunch) <a href=\"https://twitter.com/ulalaunch/status/1917000213144784937?ref_src=twsrc%5Etfw\">April 28, 2025</a></p></blockquote>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/satellite\">Satellite</a></div><div><a href=\"/topics/project-kuiper\">Project Kuiper</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b61dee156139566d3ac19e413ad20f5333267a25224f68c0dc90bb99c9a0ebd","category":"Thai"}