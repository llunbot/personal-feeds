{"title":"Infinix เปิดตัว Zero Mini Tri-Fold สมาร์ทโฟนพับ 3 ทบขนาดมินิ พับเป็นกล้องพกพาติดตัวได้","link":"https://www.blognone.com/node/145032","date":1740977847000,"content":"<div><div><div><p>Infinix เปิดตัว Zero Mini Tri-Fold สมาร์ทโฟนพับสามทบขนาดมินิ ที่มากับบานพับแนวตั้งคู่ เปลี่ยนมือถือให้เป็นอุปกรณ์สวมใส่ และกล้องพกพา และเมื่อพับออกด้านนอก สามารถติดตั้งกับอุปกรณ์ออกกำลังกายหรือจักรยานได้</p>\n<p>ตัวเครื่องมากับหน้าจอคู่ที่ช่วยให้การทำงานหลายอย่างพร้อมกันสะดวกขึ้น ไม่ว่าจะเป็นการใช้งานแอปสองตัวพร้อมกัน การแปลภาษาแบบเรียลไทม์ หรือเครื่องมือช่วยเพิ่มประสิทธิภาพในการทำงาน</p>\n<p>ด้านระบบกล้องก็ออกแบบมาให้ใช้งานได้หลากหลาย ด้วยเซ็นเซอร์หลักความละเอียดสูงและ หน้าจอเสริมที่ช่วยจัดเฟรมสำหรับการถ่ายเซลฟี่หรือภาพต่าง ๆ รวมทั้งหน้าจอแบบ hole-punch display และพาเนล OLED ที่ให้ภาพคมชัด</p>\n<p>ตอนนี้สมาร์ทโฟนพับสามยังมีไม่มากนัก หลัก ๆ คือ <a href=\"https://www.blognone.com/node/144768\">Huawei Mate XT ที่มีวางขายทั่วโลก</a> และ <a href=\"https://www.blognone.com/node/144508\">Samsung ที่เพิ่งเผยคอนเซ็ปต์คล้าย ๆ กัน</a> ขณะที่ Infinix ยังไม่ได้ประกาศรายละเอียดเกี่ยวกับกำหนดการเปิดตัวหรือวางขายของ Zero Mini Tri-Fold แต่คาดว่าจะมีข้อมูลเพิ่มเติมเร็ว ๆ นี้</p>\n<p>ที่มา: <a href=\"https://www.androidcentral.com/phones/infinix-unveils-its-first-ever-tri-fold-concept-phone\">Android Central</a> via <a href=\"https://www.prnewswire.com/news-releases/infinix-unveils-zero-series-mini-tri-fold-a-game-changing-foldable-concept-302387349.html\">Infinix</a></p>\n<p><img alt=\"alt=&quot;Infinix&quot;\" src=\"https://www.blognone.com/sites/default/files/externals/3c85910402bf3bf5336dfd996cd0b9b4.jpg\" /></p>\n</div></div></div><div><div>Topics: </div><div><div><a href=\"/topics/infinix\">Infinix</a></div><div><a href=\"/topics/smartphone\">Smartphone</a></div><div><a href=\"/topics/foldable\">Foldable</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44879277b95467dbde82b25c1b449454264ff54c801b012beb27778150e16337","category":"Thai"}