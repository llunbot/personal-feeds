{"title":"Google Ads เปิดให้สร้างภาพบุคคลด้วย AI ประกอบโฆษณา ห้ามสร้างภาพคนดัง ดารา นักการเมือง","link":"https://www.blognone.com/node/144802","date":1740017379000,"content":"<div><div><div><p>Google Ads อนุญาตให้ผู้ลงโฆษณาสามารถ \"สร้างภาพบุคคลด้วย AI\" เพื่อประกอบแบนเนอร์โฆษณาได้แล้ว</p>\n<p>ระบบ AI ที่ใช้สร้างภาพบุคคลจาก<a href=\"https://www.blognone.com/node/141496\">โมเดล Imagen 3</a> ที่เคย<a href=\"https://www.blognone.com/node/141709\">มีปัญหาเรื่องการสร้างภาพบุคคล</a> แต่กูเกิลไปซ่อมกลับมา และเริ่มให้บริการสร้างภาพบุคคลในแอพตัวอื่นๆ เช่น <a href=\"https://www.blognone.com/node/144571\">Google Workspace</a> แล้ว</p>\n<p>ข้อจำกัดของการสร้างภาพบุคคลใน Google Ads คือต้องเป็นภาพผู้ใหญ่ (adult people), เป็นภาพกิจกรรมไลฟ์สไตล์เท่านั้น ไม่สามารถใช้สร้างภาพเด็ก คนดัง ดารา นักการเมือง ภาพที่มีเนื้อหาไม่เหมาะสม และไม่สามารถวางภาพบุคคลไว้ร่วมกับสินค้าที่มีแบรนด์เจาะจงได้ ภาพทุกภาพที่สร้างด้วย AI จะ<a href=\"https://www.blognone.com/node/135504\">ถูกฝังลายน้ำ SynthID ของกูเกิล</a> เช่นเคย</p>\n<p>ที่มา - <a href=\"https://blog.google/products/ads-commerce/new-creative-updates-advertisers-generate-lifestyle/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/e22291ba8bbf606369ed1e904b42cf28.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/imagen\">Imagen</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc3d882805b72ecf1a03fcddbf73e34b1f7c5202d3ab3f74e3e56f19d0a41a4e","category":"Thai"}