{"title":"สแตนฟอร์ดนำเสนอการตัดต่อยีนแบบ CasMINI ใช้โปรตีนสั้นลงกว่า CRISPR ครึ่งหนึ่ง","link":"https://www.blognone.com/node/124590","date":1630724219000,"content":"<div><div><div><p>Stanley Qi ผู้ช่วยศาสตรจารย์ด้านวิศวกรรมพันธุกรรมมหาวิทยาลัยสแตนฟอร์ดและทีมงาน นำเสนองานวิจัย CasMINI ระบบการตัดต่อพันธุกรรมที่ใช้โปรตีนสั้นกว่า CRISPR ลงครึ่งหนึ่ง เปิดทางให้ใช้เทคนิคนี้สร้างกระบวนการพันธุกรรมบำบัด (gene therapy) แบบใหม่ๆ</p>\n<p>CRISPR เดิมนั้นใช้ยีน Cas9 หรือ Cas12 เป็นตัวตัดต่อพันธุกรรม โดยทั้งสองแบบมีความยาวโปรตีนประมาณ 1000-1500 กรดอมิโน แต่ CasMINI นั้นมีความยาว 529 กรดอมิโน</p>\n<p>กระบวนการสร้าง CasMINI ตั้งต้นจากยีน Cas12f ที่พบในสัตว์เซลล์เดียว โดยมันมีความยาวเพียง 400-700 กรดอมิโนเท่านั้น แต่ไม่สามารถตัดต่อพันธุกรรมมนุษย์ได้ ทีมวิจัยปรับแต่งโปรตีนประมาณ 40 จุดเพื่อพยายามให้ใช้กับมนุษย์ได้ในที่สุด</p>\n<p>พันธุกรรมบำบัดนับเป็นเทคโนโลยีที่เป็นความหวังทางการแพทย์อีกอย่างหนึ่ง หากพัฒนาจนใช้งานได้จริงน่าจะเปิดทางการรักษาโรคใหม่ๆ เช่น HIV, หรือภูมิคุ้มกันบกพร่องได้ในอนาคต เนื่องจากเราสามารถดัดแปลงพันธุกรรมในร่างกายให้ผลิตโปรตีนออกมาได้อย่างต่อเนื่อง อย่างไรก็ตามหลายโรคที่พยายามใช้พันธุกรรมบำบัดรักษากลับไม่สามารถใช้งานได้จริง เนื่องจากการควบคุมการผลิตโปรตีนทำได้ยาก จนในช่วงหลัง<a href=\"https://www.blognone.com/node/123790\">มีการใช้ mRNA เป็นเทคนิคสั่งร่างกายผลิตโปรตีนแทน</a> ทำให้ควบคุมปริมาณได้ง่ายกว่าเพราะ mRNA สลายไปตามเวลา</p>\n<p>ที่มา - <a href=\"https://news.stanford.edu/2021/09/03/researchers-develop-hypercompact-crispr/\">Stanford</a></p>\n<p><img src=\"https://www.blognone.com/sites/default/files/externals/ea88cfa8104f335599099b555ee9e2c7.jpg\" /></p>\n</div></div></div><div><div>Topics: </div><div><div><a href=\"/topics/stanford\">Stanford</a></div><div><a href=\"/topics/biology\">Biology</a></div><div><a href=\"/topics/dna\">DNA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57bc9f6a6243839e078b2219ac03f6bc7bed3d82396832c3578e8b2d705009ed","category":"Thai"}