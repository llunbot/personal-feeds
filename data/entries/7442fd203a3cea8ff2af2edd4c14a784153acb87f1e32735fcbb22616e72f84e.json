{"title":"Acer เปิดตัวเครื่องเกมพกพาจอใหญ่ Nitro Blaze 8 และ Nitro Blaze 11","link":"https://www.blognone.com/node/144002","date":1736387839000,"content":"<div><div><div><p>ค่าย Acer ออกเครื่องเล่นเกมพกพาตระกูล Nitro Blaze สองรุ่นใหม่คือ Nitro Blaze 8 และแท็บเล็ตสำหรับเล่นเกม Nitro Blaze 11</p>\n<p><a href=\"https://www.blognone.com/node/141834\">Acer เคยเปิดตัวเครื่อง Nitro Blaze 7 รุ่นแรก</a> ในเดือนกันยายน 2024 ใช้หน้าจอ 7\" ซีพียู Ryzen 8840HS พลังแรงกว่าเครื่องเกมคู่แข่งที่ใช้ซีพียู Ryzen ซีรีส์ U/Z</p>\n<p>รอบนี้ Acer ยังมั่นคงกับ Ryzen 8840HS ตัวเดิม แต่ขยายหน้าจอเป็น 8.8\" และ 10.95\" ให้ใหญ่ขึ้น จับตลาดคนที่อยากได้เครื่องเล่นเกมจอใหญ่ มองเห็นเต็มตามากขึ้น</p>\n<p>สเปกของ Acer Nitro Blaze 8 และ 11 เหมือนกันทุกประการ ต่างกันที่ขนาดหน้าจอ โดยรุ่น Blaze 11 สามารถถอดจอยด้านข้างแยกออกมาได้แบบ Nintendo Switch</p>\n<ul>\n<li>หน้าจอ<p></p>\n<ul>\n<li>8.8\" WQXGA (2560 x 1600) IPS Display, 144 Hz, 500 nits</li>\n<li>10.95\" WQXGA (2560 x 1600) IPS Display, 120 Hz, 500 nits</li>\n</ul>\n</li>\n<li>ซีพียู Ryzen 7 8840HS</li>\n<li>จีพียู Radeon 780M</li>\n<li>แรม 16GB LPDDR5X</li>\n<li>สตอเรจสูงสุด 2TB</li>\n<li>แบตเตอรี่ 55 Wh</li>\n<li>ระบบปฏิบัติการ Windows 11 Home</li>\n<li>น้ำหนัก 720 g และ 1050 g</li>\n</ul>\n<p>Acer Nitro Blaze 8 วางขายในไตรมาส 2/2025 ราคาเริ่มต้น 899 ดอลลาร์, Nitro Blaze 11 ราคาเริ่มต้น 1,099 ดอลลาร์</p>\n<p>ที่มา - <a href=\"https://news.acer.com/acer-expands-handheld-gaming-portfolio-with-new-nitro-blaze-8-and-nitro-blaze-11\">Acer</a></p>\n<p><img alt=\"No Description\" src=\"https://www.blognone.com/sites/default/files/externals/eeed8de167b3ed0b90b6192748e25ad7.png\" /></p>\n<p><img alt=\"No Description\" src=\"https://www.blognone.com/sites/default/files/externals/e1b3299dd59c6565540b980fb4b8ebec.png\" /></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/handheld\">Handheld</a></div><div><a href=\"/topics/hardware\">Hardware</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7442fd203a3cea8ff2af2edd4c14a784153acb87f1e32735fcbb22616e72f84e","category":"Thai"}