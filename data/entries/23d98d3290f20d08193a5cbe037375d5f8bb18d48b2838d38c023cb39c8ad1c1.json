{"title":"นักวิเคราะห์แนะ ควรสอนผู้ขับขี่หลายล้านคนใช้โหมดช่วยขับ กรณี SU7 เปิด Autopilot ชนแท่งปูนเสียชีวิต 3 ราย","link":"https://www.blognone.com/node/145651","date":1743672545000,"content":"<div><div><div><p>จากกรณี<a href=\"https://www.blognone.com/node/145590\">รถ SU7 ของ Xiaomi เปิด Autopilot ชนแท่งปูนเสียชีวิต 3 ราย</a> นักวิเคราะห์แนะว่าควรมีการสอนใช้ระบบโหมดช่วยขับ Navigate on Autopilot (NoA) ให้กับผู้ขับขี่หลายล้านคน เพราะพวกเขาต้องรับผิดชอบความปลอดภัยและชีวิตของผู้โดยสาร รวมทั้งรู้สึกตื่นตัวเต็มที่ตลอดเวลาแม้กำลังใช้ระบบอยู่</p>\n<p>ด้าน Lei Jun ซีอีโอ Xiaomi โพสต์บน Weibo รายงานความคืบหน้าว่า บริษัทได้จัดตั้งหน่วยงานพิเศษ เพื่อช่วยเหลือในการสืบสวนของตำรวจ โดยจะดำเนินการอย่างเป็นรูปธรรม ตามข้อกังวลของลูกค้าทุกคน ซึ่งทางบริษัทได้รับฟีดแบคแล้ว และจะนำไปปรับปรุงอย่างแน่นอน</p>\n<p>ในจีนแผ่นดินใหญ่ ระบบขับเคลื่อนอัตโนมัติส่วนใหญ่อยู่ที่ระดับ L2 หรือ L2+ ซึ่งหมายความว่า ระบบควบคุมการบังคับเลี้ยว การเร่งความเร็ว และการชะลอความเร็วได้ แต่ยังต้องมีมนุษย์อยู่หลังพวงมาลัย พร้อมควบคุมระบบอยู่ตลอดเวลา</p>\n<p>เนื่องจากกฎหมายและข้อบังคับในจีนแผ่นดินใหญ่ ไม่อนุญาตให้ผู้ขับขี่ “ปล่อยมือ” และต้องรู้สึกตื่นตัวเพื่อควบคุมรถตลอดเวลา ตามมาตรฐานที่กำหนดโดย SAE International ผู้ผลิตรถ EV ในจีนแผ่นดินใหญ่จึงไม่ได้นำระบบขับเคลื่อนระดับ L3 ที่สามารถ “ปล่อยมือ” มาใช้</p>\n<p>ที่มา: <a href=\"https://www.scmp.com/business/china-business/article/3304885/millions-drivers-need-be-educated-wake-fatal-xiaomi-crash-analysts-say?module=top_story&amp;pgtype=section\">South China Morning Post</a></p>\n<p><img src=\"https://www.blognone.com/sites/default/files/externals/8bede601e93b6b367da452679bc4f383.png\" alt=\"Xiaomi\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/electric-car\">Electric Car</a></div><div><a href=\"/topics/self-driving-car\">Self-Driving Car</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23d98d3290f20d08193a5cbe037375d5f8bb18d48b2838d38c023cb39c8ad1c1","category":"Thai"}