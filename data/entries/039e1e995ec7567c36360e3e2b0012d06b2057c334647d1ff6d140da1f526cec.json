{"title":"Xbox Cloud Gaming เปิดให้เล่นบน Xbox Series X|S และ Xbox One แล้ว","link":"https://www.blognone.com/node/125895","date":1637209581000,"content":"<div><div><div><p>Microsoft นำบริการเล่นเกมแบบสตรีมมิ่ง Xbox Cloud Gaming มาลงให้กับ Xbox Series X|S และ Xbox One แล้ว หลังเปิดให้บริการบนมือถือ Android และ PC ส่วนใน iOS ยังต้องเล่นผ่านเว็บแอปอยู่ โดยรวมอยู่ในสมาชิก Xbox Game Pass Ultimate ราคาเดือนละ 14.99 ดอลลาร์ ให้บริการแล้ว 25 ประเทศ กำลังจะมีประเทศที่ 26 คือบราซิล แต่ยังไม่มีกำหนดเปิดให้บริการในบ้านเรา</p>\n<p>Xbox Cloud Gaming จะทำให้ผู้เล่นที่ยังมีเครื่องเกมตระกูล Xbox One (ร่วมรุ่นย่อย One S, One X) สามารถเล่นเกมที่ลงเฉพาะเครื่องเจ็นใหม่ได้ โดยยังไม่ต้องซื้อเครื่องใหม่แต่อย่างใด แถมถ้ากังวลเรื่องดีเลย์ของการเล่นเกมผ่านคลาวด์ ก็ยังได้เล่นเกมที่มาพร้อมกับ Xbox Game Pass ให้ดาวน์โหลดแบบบุฟเฟต์ได้ทุกเดือน ทำให้ Xbox Game Pass Ultimate เริ่มเป็นบริการที่ดูน่าสนใจมากขึ้นเรื่อยๆ ส่วนคนไทยคงต้องร้องเพลงรอต่อไป</p>\n<p>ที่มา - <a href=\"https://news.xbox.com/en-us/2021/11/17/xbox-cloud-gaming-launches-on-console/\">Xbox Wire</a></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/cloud-gaming\">Cloud Gaming</a></div><div><a href=\"/topics/microsoft\">Microsoft</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"039e1e995ec7567c36360e3e2b0012d06b2057c334647d1ff6d140da1f526cec","category":"Thai"}