{"title":"Chrome จะอัพเกรดลิงก์ HTTP เป็น HTTPS ให้อัตโนมัติ, แจ้งเตือนถ้าดาวน์โหลดไฟล์ผ่าน HTTP","link":"https://www.blognone.com/node/135317","date":1692237306000,"content":"<div><div><div><p>Chrome ประกาศมาตรการหลายอย่างเพื่อผลักดันการใช้ HTTPS แทน HTTP ให้เกิดขึ้นได้จริง หลังจากพบว่าทราฟฟิกเว็บ 5-10% ยังเป็น HTTP อยู่ตลอดมา ไม่ยอมอัพเกรดเป็น HTTPS สักที ซึ่งมีผลต่อความปลอดภัยของผู้ใช้</p>\n<ul>\n<li>การคลิกลิงก์เก่าที่เป็น http:// จะถูกอัพเกรดเป็น https:// โดยอัตโนมัติ หากเชื่อมต่อ https:// ไม่สำเร็จถึงค่อยกลับมาเป็น http:// แปลว่าผู้ใช้จะเข้าเว็บผ่าน HTTP ในกรณีที่ไม่มี HTTPS ให้ใช้งานเท่านั้น ไม่ได้เข้า HTTP โดยบังเอิญหรือไม่ตั้งใจ (แม้มี HTTPS ให้ใช้) อีกต่อไป</li>\n<li>การดาวน์โหลดไฟล์ผ่าน HTTP จะเห็นข้อความแจ้งเตือนว่าไฟล์อาจไม่ปลอดภัย การเตือนจะมีผลกับไฟล์ทุกประเภท ยกเว้นไฟล์ภาพ เสียง วิดีโอ ที่ค่อนข้างปลอดภัยในตัวเองอยู่แล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/47def0fc61ed39b30eacd5ec9923217d.png\" /></p>\n<p>ผู้ใช้บางส่วนจะเข้าใช้งานโหมด HTTPS-First โดยอัตโนมัติ โหมดนี้จะบังคับทุกเพจโหลดผ่าน HTTPS และหากเว็บนั้นไม่มี HTTPS จะขึ้นหน้าจอแจ้งเตือนแบบเต็มหน้า กูเกิลบอกว่าเป้าหมายปลายทางคือเปิด HTTPS-First เป็นดีฟอลต์สำหรับทุกคน แต่ตอนนี้ยังไปไม่ถึงจุดนั้น จึงจะทยอยเปิดบางส่วนไปก่อน</p>\n<ul>\n<li>ผู้ใช้ที่เข้าโครงการ Google Advanced Protection Program และล็อกอินบัญชีใน Chrome</li>\n<li>ผู้ใช้ที่เปิดโหมด Incognito</li>\n<li>เว็บไซต์ที่ Chrome รู้ว่าเราเข้าผ่าน HTTPS เป็นปกติ ต่อไปจะเปิดอัตโนมัติ</li>\n<li>ผู้ใช้ที่แทบไม่เข้าผ่าน HTTP เลย ต่อไปจะเปิดอัตโนมัติ</li>\n</ul>\n<p>ที่มา - <a href=\"https://blog.chromium.org/2023/08/towards-https-by-default.html\">Chromium Blog</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/https\">HTTPS</a></div><div><a href=\"/topics/http\">HTTP</a></div><div><a href=\"/topics/browser\">Browser</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c405005a4fc30c6e461a98ffb516d4689d2ee86bcd84b05d00b1149bc71b00a5","category":"Thai"}