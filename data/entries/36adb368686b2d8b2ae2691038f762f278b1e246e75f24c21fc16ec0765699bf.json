{"title":"ไมโครซอฟท์ปล่อยอัพเดต Windows 10 v21H2, ลดรอบอัพเดต Windows 10 เหลือปีละครั้ง","link":"https://www.blognone.com/node/125875","date":1637118008000,"content":"<div><div><div><p>ไมโครซอฟท์เริ่มปล่อย<a href=\"https://www.blognone.com/node/125410\">อัพเดต Windows 10 November 2021 Update (v21H2) ให้ผู้ใช้ทั่วไปผ่าน Windows Update แล้ว</a> อัพเดตตัวนี้เป็นอัพเดตย่อยที่มีของใหม่ไม่เยอะนัก เพราะไมโครซอฟท์หันไปทุ่มแรงให้ Windows 11 แทนแล้ว</p>\n<p>ในโอกาสเดียวกัน ไมโครซอฟท์ยังประกาศนโยบายการอัพเดต Windows 10 จากนี้ไปว่าจะเหลืออัพเดตปีละ 1 ครั้ง แทนการอัพเดต 2 ครั้งที่ทำมาหลายปี ด้วยเหตุผลว่าต้องการใช้รอบการอัพเดตซิงก์กับ Windows 11 ที่จะออกอัพเดตใหญ่ปีละ 1 ครั้งช่วงปลายปีเช่นกัน ส่วนการซัพพอร์ต Windows 10 ในระยะยาวจะยังนานถึงปี 2025 เหมือนที่เคยประกาศไว้</p>\n<p><img src=\"https://www.blognone.com/sites/default/files/externals/b9281d2c076e93c5d3d14087a10bd0b3.png\" /></p>\n<p>ที่มา - <a href=\"https://blogs.windows.com/windowsexperience/2021/11/16/how-to-get-the-windows-10-november-2021-update/\">Windows Blog</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36adb368686b2d8b2ae2691038f762f278b1e246e75f24c21fc16ec0765699bf","category":"Thai"}