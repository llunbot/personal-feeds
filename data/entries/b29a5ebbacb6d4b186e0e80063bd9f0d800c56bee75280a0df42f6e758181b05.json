{"title":"VMware เปิดตัว Tanzu Community Edition ดิสโทร Kubernetes โอเพนซอร์ส","link":"https://www.blognone.com/node/125094","date":1633377025000,"content":"<div><div><div><p>VMware พยายามผลักดัน Kubernetes ของตัวเองในชื่อ Tanzu มาหลายปี ปีนี้ก็ออกโครงการโอเพนซอร์สในชื่อ Tanzu Community Edition เปิดให้คนทั่วไปใช้งานได้ฟรีแล้ว</p>\n<p>จุดเด่นของ Tanzu Community Edition คือการรองรับ VMware vSphere ในตัวผ่านตัวคำสั่ง Tanzu CLI หรือจะเซ็ตอัพเพื่อติดตั้งบน AWS หรือ Azure ก็ได้ ตัวคำสั่งมี UI สำหรับสร้างคลัสเตอร์มาให้ในตัว</p>\n<p>ชิ้นส่วนประกอบของ Tanzu Community Edition ได้แก่</p>\n<ul>\n<li>เก็บ log และข้อมูลคลัสเตอร์ด้วย fluentbit มอนิเตอร์ด้วย Prometheus และ Grafana</li>\n<li>เก็บอิมเมจและ artifact ด้วย Harbor โครงการของ VMware เอง สำรองข้อมูลด้วย Velero</li>\n<li>ตัว Ingress เป็น Contour ให้บริการแบบ Severless ด้วย Knative</li>\n<li>รองรับการจัดการคลัสเตอร์อื่นๆ ผ่านทาง Cluster API</li>\n</ul>\n<p>VMware ระบุว่าผู้ใช้ Tanzu Community Edition สามารถย้ายโหลดงานไปยัง Tanzu เวอร์ชั่นอื่นๆ ที่ VMware ให้บริการซัพพอร์ตได้ในอนาคต แนวทางนี้คล้ายกับ Red Hat ที่มี<a href=\"https://www.okd.io/\">โครงการ OKD</a> ที่เป็นโอเพนซอร์สใช้งานได้ฟรีและมีแกนภายในเหมือน OpenShift แต่ต่างกันที่ OpenShift ได้รับบริการซัพพอร์ตจาก Red Hat และมีการรับประกันอายุซัพพอร์ต</p>\n<p>ที่มา - <a href=\"https://tanzu.vmware.com/content/blog/vmware-tanzu-community-edition-announcement\">VMware</a></p>\n<p><img src=\"https://www.blognone.com/sites/default/files/externals/f59366cf3660f936cec94d75a34c1158.jpg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/kubernetes\">Kubernetes</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b29a5ebbacb6d4b186e0e80063bd9f0d800c56bee75280a0df42f6e758181b05","category":"Thai"}