{"title":"Susan Wojcicki อดีตซีอีโอ YouTube และพนักงาน Google ลำดับที่ 16 เสียชีวิตแล้วจากมะเร็ง","link":"https://www.blognone.com/node/141350","date":1723269056000,"content":"<div><div><div><p>Sundar Pichai ซีอีโอกูเกิลและ Alphabet โพสต์ข้อความใน X แจ้งว่า Susan Wojcicki อดีตซีอีโอ YouTube เสียชีวิตแล้วด้วยอายุ 56 ปี โดยบอกว่า Susan ใช้ชีวิตอยู่กับโรคมะเร็งเป็นระยะเวลา 2 ปี แต่ได้จากไปแล้ว ทุกคนจะคิดถึง Susan รวมทั้งแสดงความห่วงใยไปยังครอบครัวด้วย</p>\n<p>Dennis Troper สามีของ Susan โพสต์ข้อความใน Facebook บอกว่า Susan ตรวจพบมะเร็งปอดเมื่อ 2 ปีที่แล้ว ทั้งสองคนแต่งงานกันมา 26 ปี มีลูกด้วยกัน 5 คน</p>\n<p>Susan Wojcicki เป็นหนึ่งในพนักงานรุ่นแรกของกูเกิล เริ่มทำงานในปี 1999 เป็นพนักงานลำดับที่ 16 และเป็นผู้จัดการฝ่ายการตลาดคนแรกของกูเกิล รวมทั้งให้พื้นที่โรงรถในบ้าน สำหรับสองผู้ก่อตั้ง Larry Page และ Sergey Brin ใช้เป็นสถานที่ทำงาน</p>\n<p>ผลงานเด่นของ Susan มีทั้งการร่วมสร้าง Image Search ระบบค้นหาด้วยรูปภาพ, ดูแลภาพรวมระบบโฆษณาของกูเกิล และเป็นคนเสนอให้<a href=\"https://www.blognone.com/node/3141\">กูเกิลซื้อกิจการ YouTube</a> ซึ่งต่อมา Susan ก็เป็นซีอีโอของ YouTube</p>\n<p>Susan <a href=\"https://www.blognone.com/node/132663\">ประกาศลาออก</a>จากตำแหน่งเมื่อกุมภาพันธ์ปีที่แล้ว โดยให้เหตุผลตอนนั้นว่าต้องการใช้เวลากับครอบครัว สุขภาพ และโครงการส่วนตัว</p>\n<p>ที่มา: <a>9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/703b853732bd758da5d536e9ec898535.jpeg\" /></p>\n<blockquote><p>Unbelievably saddened by the loss of my dear friend <a href=\"https://twitter.com/SusanWojcicki?ref_src=twsrc%5Etfw\">@SusanWojcicki</a> after two years of living with cancer. She is as core to the history of Google as anyone, and it’s hard to imagine the world without her. She was an incredible person, leader and friend who had a tremendous…</p>\n<p>— Sundar Pichai (@sundarpichai) <a href=\"https://twitter.com/sundarpichai/status/1822132667959386588?ref_src=twsrc%5Etfw\">August 10, 2024</a></p></blockquote>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/death\">Death</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be77cbb1ee6735f34c91c3f20eb493301de4e18ff808128b9d790fdbb696e55a","category":"Thai"}