{"title":"OpenAI แบนบัญชีของ ByteDance หลังมีรายงาน ByteDance เอาเอาท์พุตไปฝึก AI ของตัวเอง","link":"https://www.blognone.com/node/137269","date":1702736230000,"content":"<div><div><div><p>OpenAI แบนบัญชีของบริษัท ByteDance หลังมีรายงานว่าทาง ByteDance เอาเอาท์พุตของ OpenAI ไปฝึกปัญญาประดิษฐ์ของตัวเอง</p>\n<p>เหตุการณ์ครั้งนี้รายงานโดย Alex Heath จาก The Verge ชี้ว่า ByteDance ฝึก LLM ของตัวเองที่ชื่อ Project Seed ด้วยเอาท์พุตของ  OpenAI แม้ภายหลังจะเลิกใช้เอาท์พุตไปฝึกโมเดลโดยตรง แต่ก็ยังใช้สำหรับการวัดคุณภาพของโมเดลตัวเองอยู่</p>\n<p>ทาง OpenAI ออกมายืนยันว่าได้แบนบัญชีของ ByteDance ไว้ชั่วคราวระหว่างสอบสวน แต่ที่จริงแล้ว ByteDance เรียก API ของ OpenAI ผ่านทาง Microsoft Azure และยังไม่แน่ชัดว่าไมโครซอฟท์แบนบัญชีของ ByteDance ไปหรือยัง</p>\n<p>ด้าน ByteDance ออกมาปฎิเสธข่าวนี้ ระบุว่าใช้ API ของ OpenAI ผ่านทาง Azure เพื่อให้บริการลูกค้านอกจีน คู่ไปกับการใช้ Duobao ของตัวเองในจีน</p>\n<p>ผู้ให้บริการ AI ในกลุ่ม LLM แบบปิดแทบทุกเจ้ามักระบุเงื่อนไขการใช้งานว่าห้ามใช้พัฒนาบริการแข่ง</p>\n<p>ที่มา - <a href=\"https://www.theverge.com/2023/12/15/24003542/openai-suspends-bytedances-account-after-it-used-gpt-to-train-its-own-ai-model\">The Verge</a>, <a href=\"https://www.businessinsider.com/bytedance-openai-tech-artificial-intelligence-tiktok-sam-altman-2023-12\">Business Insider</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/bytedance\">ByteDance</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c1565a01dac06f718fc6837c9c4068ea69b85abaeed28d6ee3f57694bf453c3","category":"Thai"}