{"title":"ISO ออกมาตรฐาน GQL สำหรับคิวรีฐานข้อมูลกราฟ","link":"https://www.blognone.com/node/139460","date":1714348580000,"content":"<div><div><div><p>ISO ออกมาตรฐาน ISO/IEC 39075:2024 มาตรฐานภาษา GQL สำหรับคิวรีฐานข้อมูลกราฟเมื่อต้นเดือนเมษายนที่ผ่านมา โดยตัวภาษาเป็นส่วนขยายออกมาจากมาตรฐาน SQL ที่นิยามชนิดข้อมูลต่างๆ เอาไว้อยู่แล้ว ในมาตรฐาน GQL จะเพิ่มนิยามของการประมวลผล vertex และ edge ซึ่งเป็นแนวทางการมองข้อมูลของฐานข้อมูลกราฟ</p>\n<p>ภายในตัวมาตรฐาน จะแยกรูปแบบการคิวรีออกเป็นสองแบบ คือ Cypher ที่นำมาจาก Neo4j และ SQL ที่นำทีมโดย TigerGraph แต่โครงสร้างภายในคล้ายกัน ต่างกันเพียง syntax เท่านั้น</p>\n<p>แนวทางของ GQL จะสามารถคิวรีข้อมูลในกราฟได้ทั้งจาก ชนิดของ vertex และข้อมูลภายใน แล้วหาว่ามันเชื่อมโยงไปหา vertex อื่นๆ ด้วย edge ชนิดใดโดยอาศัยระบบ pattern matching ผู้ใช้สามารถคิวรีการเชื่อมโยงซ้อนกันหลายๆ ชั้นได้ในคิวรีครั้งเดียว</p>\n<p>ตัวมาตรฐานหนา 628 หน้า และต้องซื้อในราคา 217 ฟรังก์สวิส แต่มี<a href=\"https://www.linkedin.com/posts/jtc1news_gql-database-language-standard-isoiec-39075-activity-7186398287963279360-E6rV\">เอกสารสรุป 7 หน้าแนะนำฟีเจอร์ภายใน</a> ให้อ่าน</p>\n<p>ที่มา - <a href=\"https://www.tigergraph.com/blogs/gsql/the-rise-of-gql-a-new-iso-standard-in-graph-query-language/\">TigerGraph</a></p>\n<p><img alt=\"No Description\" src=\"https://www.blognone.com/sites/default/files/externals/909285d43352518b9fd000ab93f7aa4f.png\" /></p>\n</div></div></div><div><div>Topics: </div><div><div><a href=\"/topics/iso\">ISO</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdbfbf3aeaf88b9edc8689e15a78c56c2eead256b925dbe0126cecb17117f096","category":"Thai"}