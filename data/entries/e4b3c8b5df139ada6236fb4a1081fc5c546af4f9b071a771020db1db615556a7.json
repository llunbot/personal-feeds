{"title":"สงสัยไม่โดนใจ? หุ้น Tesla ร่วง 8% หลังเปิดตัว Cybercab ส่วน Uber กับ Lyft บวก 10%","link":"https://www.blognone.com/node/142529","date":1728740639000,"content":"<div><div><div><p>ราคาหุ้นของ Tesla ปรับลดลง 8.78% เมื่อคืนนี้ที่ 217.80 ดอลลาร์ต่อหุ้น หลังการเปิดตัวแท็กซี่ไร้คนขับ (Robotaxi) ในชื่อ <a href=\"https://www.blognone.com/node/142515\">Cybercab</a> ขณะเดียวกันหุ้นบริการเรียกรถแท็กซี่อย่าง Uber และ Lyft ซึ่งราคาหุ้นปรับลดลงในช่วงที่ผ่านมาจากความกังวลของรถแท็กซี่ไร้คนขับ Tesla ก็ปรับเพิ่มขึ้นถึงประมาณ 10% เมื่อคืนนี้</p>\n<p>John Colantuoni นักวิเคราะห์จาก Jefferies ให้ความเห็นว่า Tesla ให้แต่เป้าหมายที่บริษัทต้องการไปถึง แต่ไม่ได้ให้ข้อมูลประกอบที่สำคัญ ทั้งความก้าวหน้าของเทคโนโลยีขับเคลื่อนอัตโนมัติระดับ L3 ตลอดจนแผนเข้าสู่ตลาดรถแท็กซี่ที่จะสามารถเจาะตลาดของคู่แข่งได้</p>\n<p>Colantuoni มองว่าจริงอยู่ที่หากมีรถแท็กซี่ไร้คนขับในตลาดจำนวนมากขึ้น ต้นทุนก็จะถูกลง แต่ยังมีปัจจัยอื่นอีก เช่นการบริหารลูกค้า การบริหารซัพพลายรถในแต่ละพื้นที่ แต่ละเวลา ซึ่งสิ่งเหล่านี้ทำให้ผู้เล่นในตลาด Ride-Share อยู่แล้วอย่าง Uber ได้เปรียบมากกว่า แม้จะเปลี่ยนมาใช้รถแท็กซี่ไร้คนขับด้วยก็ตาม</p>\n<p>ปัจจุบัน Waymo และผู้ให้บริการรถไร้คนขับหลายราย ก็มีความร่วมมือกับ Uber ในการนำรถมาเสริมการวิ่งผ่านแพลตฟอร์ม ซึ่งเป็นไปได้เช่นกันที่รถ Tesla ก็จะถูกนำมาวิ่งใน Uber ด้วย</p>\n<p>ที่มา: <a href=\"https://www.cnbc.com/2024/10/11/ridesharing-giants-uber-lyft-jump-after-teslas-toothless-taxi-fails-to-excite-investors.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/57e36b4ddfb66bd72cf72f1a5760cb6b.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/stock\">Stock</a></div><div><a href=\"/topics/robotaxi\">Robotaxi</a></div><div><a href=\"/topics/ride-hailing\">Ride-Hailing</a></div><div><a href=\"/topics/uber\">Uber</a></div><div><a href=\"/topics/lyft\">Lyft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4b3c8b5df139ada6236fb4a1081fc5c546af4f9b071a771020db1db615556a7","category":"Thai"}