{"title":"Google ชนะคดี EU ไม่ต้องจ่ายค่าปรับ 1.49 พันล้านยูโร ประเด็นจำกัดการแข่งขันธุรกิจโฆษณาออนไลน์","link":"https://www.blognone.com/node/142078","date":1726708527000,"content":"<div><div><div><p>ศาลทั่วไปสหภาพยุโรป (General Court) ออกตัดสินให้กูเกิลชนะคดี ไม่ต้องจ่ายค่าปรับ 1.49 พันล้านยูโร ที่คณะกรรมาธิการยุโรป (European Commission หรือ EC) <a href=\"https://www.blognone.com/node/108749\">สั่งปรับกูเกิลในปี 2019</a> จากประเด็นพยายามจำกัดการแข่งขันในธุรกิจโฆษณาออนไลน์ ให้คู่สัญญาที่ใช้ AdSense ต้องปฏิบัติตามเงื่อนไขต่าง ๆ ซึ่งกูเกิลได้ยื่นอุทธรณ์ต่อศาลศาลทั่วไป</p>\n<p>ศาลระบุว่า EC ไม่มีข้อมูลที่ชัดเจนมากพอที่แสดงว่ากูเกิลได้กำหนดข้อจำกัดต่าง ๆ กับคู่สัญญาตามที่ระบุไว้ในความผิด</p>\n<p>ตัวแทนของกูเกิลแถลงว่าคดีนี้ เป็นเรื่องของระบบแสดงผลโฆษณาจากผลค้นหาแบบตัวตัวหนังสือเท่านั้น ซึ่งมีเว็บไซต์คู่สัญญาจำนวนไม่มาก กูเกิลได้แก้ไขสัญญาส่วนที่มีปัญหาไปตั้งแต่ปี 2016 ก่อนที่ EC จะแจ้งความผิด จึงรู้สึกพอใจกับคำตัดสินและการยกเว้นค่าปรับนี้ ส่วนตัวแทนของ EC บอกว่าจะดำเนินการต่อสู้ในขั้นถัดไป นั่นคือศาลยุติธรรมสหภาพยุโรปซึ่งเป็นศาลชั้นสูงสุด</p>\n<p>ที่มา: <a href=\"https://www.cnbc.com/2024/09/18/court-backs-googles-challenge-to-the-eus-1point7-billion-antitrust-fine.html\">CNBC</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/google\">Google</a></div><div><a href=\"/topics/adsense\">AdSense</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"944f7add7d2a9ee3a9c29a23a708a638fb8ebc7d81c22bd19aebfae3e8a95380","category":"Thai"}