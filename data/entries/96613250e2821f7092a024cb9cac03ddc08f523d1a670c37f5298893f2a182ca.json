{"title":"Black Forest Labs ออกโมเดลสร้างรูปภาพใหม่ FLUX.1 Kontext เพิ่มความสามารถแก้ไขรูปภาพต่อเนื่อง","link":"https://www.blognone.com/node/146721","date":1748670429000,"content":"<span>Black Forest Labs ออกโมเดลสร้างรูปภาพใหม่ FLUX.1 Kontext เพิ่มความสามารถแก้ไขรูปภาพต่อเนื่อง</span>\n\n  <div>\n    <div>Body</div>\n              <div><p>Black Forest Labs สตาร์ทอัป AI ผู้พัฒนาโมเดลสร้างรูปภาพจากข้อความ (text-to-image) <a href=\"https://www.blognone.com/node/141357\">FLUX.1</a> เปิดตัวโมเดล <strong>FLUX.1 Kontext</strong> ซึ่งนอกจากสร้างรูปภาพ (generate) แล้ว ยังสามารถแก้ไขรูปภาพจากบริบทแวดล้อมได้ด้วย (edit) ทำให้โมเดลนี้รองรับการสร้างรูปภาพ และสั่งแก้ไขอย่างต่อเนื่องจนได้ผลลัพธ์ที่ต้องการ</p>\n<p>FLUX.1 Kontext นอกจากมีความสามารถการสร้างภาพที่สมจริง ซึ่งเป็นจุดเด่นของ FLUX.1 อยู่แล้ว ยังบอกว่าขั้นตอน inference ทำได้เร็วกว่าสูงสุด 8 เท่า เทียบกับโมเดลสร้างรูปภาพยอดนิยมในท้องตลาดอย่าง GPT-Image</p>\n<p>โมเดล Flux.1 Kontext มีสองรุ่นย่อยคือ [pro] และ [max] โดยรุ่น max มีความเร็วในการสร้างรูปภาพมากกว่า ส่วนการเปิดใช้งานโมเดลต้องทำผ่าน API สำหรับนักพัฒนา หรือผ่านแพลตฟอร์มต่าง ๆ ที่เป็นพาร์ตเนอร์กับ Black Forest Labs</p>\n<p>ที่มา: <a href=\"https://bfl.ai/announcements/flux-1-kontext\">Black Forest Labs</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 31/05/2025 - 12:47</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96613250e2821f7092a024cb9cac03ddc08f523d1a670c37f5298893f2a182ca","category":"Thai"}