{"title":"Artifact แอปอ่านข่าวของผู้ก่อตั้ง Instagram ปิดให้บริการแล้ว","link":"https://www.blognone.com/node/137646","date":1705101841000,"content":"<div><div><div><p>Artifact แอปอ่านข่าวที่คัดเลือกเนื้อหาด้วย AI ของสองผู้ก่อตั้ง Instagram คือ Kevin Systrom และ Mike Krieger ประกาศปิดให้บริการแล้ว หลังจาก<a href=\"https://www.blognone.com/node/132741\">เปิดตัว</a>เมื่อกุมภาพันธ์ปีที่แล้ว</p>\n<p>Artifact บอกว่าถึงแม้เทคโนโลยีหลักจะทำให้ผู้ใช้ที่ชื่นชอบยังคงใช้งาน แต่ทีมงานได้ข้อสรุปว่าโอกาสในการขยายตลาดนั้นมีจำกัดมาก ซึ่งส่งผลต่อการได้เงินลงทุนขยายธุรกิจเพิ่มเติม จึงเห็นว่าควรมองหาโอกาสด้านอื่นที่เกี่ยวกับ AI มากกว่า</p>\n<p>แอปจะยังใช้งานได้ต่อไปจนถึงสิ้นเดือนกุมภาพันธ์ โดยปิดการคอมเมนต์และโพสต์เนื้อหาเพิ่มเติม ส่วนทีมงานทั้งหมด 8 คน จะแยกย้ายกันไป</p>\n<p>ที่มา: <a href=\"https://medium.com/artifact-news/shutting-down-artifact-1e70de46d419\">Artifact</a></p>\n<p><img src=\"https://www.blognone.com/sites/default/files/externals/db1fa0fc029ac54e25e22a2c2f871723.png\" /></p>\n</div></div></div><div><div>Topics: </div><div><div><a href=\"/topics/artifact-news\">Artifact News</a></div><div><a href=\"/topics/kevin-systrom\">Kevin Systrom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8de1719d3d5fbef70c0cc8845afc137a29252a64434bfc45e03cd77f6f6d8588","category":"Thai"}