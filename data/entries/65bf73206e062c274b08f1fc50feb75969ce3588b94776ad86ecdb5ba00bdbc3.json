{"title":"นินเทนโดประกาศยุติร้านขายเกม Nintendo Switch eShop ในจีน มีผลปี 2026","link":"https://www.blognone.com/node/143339","date":1732624868000,"content":"<div><div><div><p>นินเทนโดประกาศปิดบริการร้านขายเกมดิจิทัล Nintendo Switch eShop และบริการออนไลน์อื่นๆ ในประเทศจีน มีผลในปี 2026</p>\n<p>นินเทนโดทำตลาด Switch ในจีนผ่านพาร์ทเนอร์คือ Tencent มาตั้งแต่ปี 2020 แต่บริษัทไม่ได้ให้เหตุผลว่าทำไมถึงปิดบริการ eShop ในจีน ซึ่งเป็นไปได้ทั้งสาเหตุด้านการกำกับดูแลวิดีโอเกมของรัฐบาลจีน หรือข้อตกลงทางธุรกิจกับพาร์ทเนอร์ เหมือน<a href=\"https://www.blognone.com/node/139164\">กรณีของ Blizzard กับ NetEase ในจีน</a></p>\n<p>ผู้เล่น Switch ในจีนสามารถซื้อเกมผ่าน eShop ได้จนถึง 31 มีนาคม 2026 และดาวน์โหลดเกมได้จนถึง 15 พฤษภาคม 2026</p>\n<p>นินเทนโดยังจะแจกเกมบน Switch ฟรีจำนวน 4 เกมสำหรับผู้ที่มีเครื่อง Switch ในจีน สามารถเลือกได้จากกลุ่มเกม first party หลายเกม เช่น New Super Mario Bros U Deluxe, Super Mario Odyssey, Mario Kart 8 Deluxe, Yoshi’s Crafted World เป็นต้น</p>\n<p>ที่มา - <a href=\"https://www.nintendoswitch.com.cn/topics/57ea6913-1a17-4afa-b325-a1a1a8596e15\">Nintendo Switch China</a>, <a href=\"https://www.videogameschronicle.com/news/nintendo-switch-eshop-and-online-services-are-ending-in-china-in-2026/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/5c9c0d338c47691eb1df4670bb9dc032.jpeg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/china\">China</a></div><div><a href=\"/topics/tencent\">Tencent</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65bf73206e062c274b08f1fc50feb75969ce3588b94776ad86ecdb5ba00bdbc3","category":"Thai"}