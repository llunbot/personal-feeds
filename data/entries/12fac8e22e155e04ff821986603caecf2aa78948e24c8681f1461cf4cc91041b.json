{"title":"iOS 18 อาจเพิ่มฟีเจอร์บอกว่าอีกกี่นาทีจะชาร์จไฟแบตเตอรีเต็ม","link":"https://www.blognone.com/node/142983","date":1730957825000,"content":"<div><div><div><p>9to5Mac พบโค้ดใน iOS 18.2 เบต้า 2 ที่เพิ่งออกมาให้นักพัฒนาทดสอบ มีเฟรมเวิร์กใหม่ที่ระบุชื่อว่า BatteryIntelligence สามารถคำนวณระยะเวลาที่แบตเตอรีจะถูกชาร์จจนเต็มได้ ซึ่งหากเปิดการทำงานส่วนนี้ ผู้ใช้งานอาจได้การแจ้งเตือนเมื่อชาร์จอุปกรณ์ว่าอีกนานเท่าใดแบตเตอรีจะชาร์จเต็ม หรือชาร์จถึงระดับ 80%</p>\n<p>ฟีเจอร์นี้ยังถูกปิดการทำงานใน iOS 18.2 เบต้า 2 จึงยังไม่สามารถใช้งานได้ในตอนนี้ แต่บอกได้ว่าแอปเปิลน่าจะเพิ่มฟีเจอร์ใหม่ดังกล่าวเร็ว ๆ นี้</p>\n<p>iOS 18 ได้ปรับปรุงฟีเจอร์ใหม่หลายอย่างเกี่ยวกับแบตเตอรี เช่น ตั้งค่าลิมิตการชาร์จแบตเตอรีได้หลายระดับตั้งแต่ 80-85-90-95 เปอร์เซ็นต์ และเตือนเมื่อใช้สายชาร์จที่ชาร์จไฟได้ช้ากว่าปกติ</p>\n<p>ที่มา: <a href=\"https://9to5mac.com/2024/11/05/ios-18-how-long-iphone-charge/\">9to5Mac</a></p>\n<p><img src=\"https://www.blognone.com/sites/default/files/externals/91c69dd5a8f144acb15ddf6247d534d8.jpeg\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12fac8e22e155e04ff821986603caecf2aa78948e24c8681f1461cf4cc91041b","category":"Thai"}