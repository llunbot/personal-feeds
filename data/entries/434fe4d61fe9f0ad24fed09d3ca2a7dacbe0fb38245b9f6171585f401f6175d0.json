{"title":"Hotel Barcelona เกมแอคชั่น 2.5D ธีมหนังสยองขวัญ จากผู้สร้าง No More Heroes","link":"https://www.blognone.com/node/135897","date":1695550622000,"content":"<div><div><div><p>Hotel Barcelona ผลงานเกมใหม่จากความร่วมมือของนักออกแบบเกมชื่อดังฝั่งญี่ปุ่น 2 คนคือ Hidetaka “Swery” Suehiro (Deadly Premonition, D4: Dark Dreams Don’t Die) และ Goichi “Suda51” Suda (No More Heroes, Lollipop Chainsaw, Shadows of the Damned)</p>\n<p>รูปแบบเกมเพลย์เป็นแอคชั่นตะลุยด่านแบบ 2.5D ที่ใช้ธีมล้อเลียนภาพยนตร์สยองขวัญชื่อดังในอดีต (2.5D slasher film parodic action) ตัวเอกหญิงถือดาบญี่ปุ่นจะต้องเดินทางตามล่าฆาตกรต่อเนื่องหลายรายในสหรัฐอเมริกา ซึ่งอิงกับภาพยนตร์สยองขวัญหลายแนว เช่น ฆาตกรในหน้ากากนักเบสบอล ฉลามยักษ์ ตุ๊กตาผี เอเลี่ยนต่างดาว</p>\n<p>จุดเด่นของเกมคือเกมเพลย์แบบ death loop ตายแล้วต้องกลับมาเล่นใหม่อีกครั้งแบบที่นิยมกันในช่วงหลัง แต่เพิ่มแนวคิดใหม่เรียกว่า Slasher Phantom มี \"เงา\" ของตัวเราใน loop ที่แล้วมาช่วยเล่นด้วย โดยเราจะเห็นเงาเคลื่อนที่อัตโนมัติตาม loop ที่แล้วในเกมเพลย์ loop ปัจจุบัน การโจมตีของ loop ที่แล้วจะส่งผลต่อ loop นี้ด้วย ช่วยให้เกมเล่นง่ายขึ้น (มีเงาได้สูงสุด 3 เงา)</p>\n<p>เกมมีกำหนดลง Xbox Series X|S ในปี 2024 โดยยังไม่มีข้อมูลของแพลตฟอร์มอื่น</p>\n<p><img alt=\"No Description\" src=\"https://www.blognone.com/sites/default/files/externals/c54db05f2276b6d3c16f443392bd6368.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2269678f459057b514f28abb5235b92d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f0221d1e5d5c9be7bf2c2e87755c4da7.jpg\" /></p>\n<p>ที่มา - <a href=\"https://news.xbox.com/en-us/2023/09/21/hotel-barcelona-interview-swery-and-suda/\">Xbox</a>, <a href=\"https://www.ign.com/articles/first-look-at-hotel-barcelona-the-next-game-from-swery-and-suda51\">IGN</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"434fe4d61fe9f0ad24fed09d3ca2a7dacbe0fb38245b9f6171585f401f6175d0","category":"Thai"}