{"title":"MIT ถอนงานวิจัยที่ระบุว่า AI ช่วยสร้างนวัตกรรมในโลกวิจัย","link":"https://www.blognone.com/node/146458","date":1747471391000,"content":"<span>MIT ถอนงานวิจัยที่ระบุว่า AI ช่วยสร้างนวัตกรรมในโลกวิจัย</span>\n\n  <div>\n    <div>Body</div>\n              <div><p>คณะกรรมการวินัย (Committee on Discipline - COD) ของ MIT ประกาศถอดถอนรายงานงานวิจัย \"Artificial Intelligence, Scientific Discovery, and Product Innovation\" หลังรายงานนี้ถูกเผยแพร่ใน arXiv และส่งไปยังวารสาร  The Quarterly Journal of Economics</p>\n<p>รายงานฉบับนี้ระบุว่า AI ทำให้นักวิจัยค้นพบเพิ่มขึ้นถึง 44% และจดสิทธิบัตรได้เพิ่มขึ้นถึง 39% พร้อมกับสร้างนวัตกรรมในสินค้าเพิ่มขึ้นถึง 17%</p>\n<p>งานวิจัยเป็นของนักศึกษาปริญญาเอกปีที่สองของคณะเศรษฐศาสตร์ หลังจากงานถูกเผยแพร่ออกไปก็ทำให้มีการพูดคุยเป็นวงกว้าง และเมื่อตรวจสอบทาง MIT ก็ระบุว่าไม่มีความมั่นใจในความถูกต้องของข้อมูลในงานวิจัยฉบับนี้</p>\n<p>ที่มา - <a href=\"https://economics.mit.edu/news/assuring-accurate-research-record\">MIT</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Sat, 05/17/2025 - 15:43</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d9be4e43643fadf86f2aa5292ee6e7a051f64fdf1af77dc6ec9e12d33151c0c","category":"Thai"}