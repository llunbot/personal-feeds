{"title":"Kotlin ออก Compose Multiplatform เฟรมเวิร์คเขียน UI ข้ามแพลตฟอร์ม แปลงจาก Android ได้","link":"https://www.blognone.com/node/126155","date":1638684258000,"content":"<div><div><div><p>JetBrains เปิดตัว Compose Multiplatform เฟรมเวิร์คสำหรับเขียน UI ของภาษา Kotlin เวอร์ชันเสถียร 1.0 พร้อมแล้วสำหรับงานโปรดักชัน</p>\n<p>Compose Multiplatform เป็นการเขียน UI ของ Kotlin ด้วยภาษาแบบ declarative ตามสมัยนิยม โดยทำงานได้ข้าม 2 แพลตฟอร์มคือ แอพเดสก์ท็อปและเว็บแอพ ส่วน <a href=\"https://www.blognone.com/node/123957\">Kotlin บน Android ใช้เฟรมเวิร์ค Jetpack Compose ของกูเกิล</a> ที่ JetBrains ระบุว่าเป็นพี่น้องกัน มี API ส่วนใหญ่เหมือนกัน สามารถแชร์คอมโพเนนต์ข้ามกันได้ และหากมีแอพ Android ที่เขียนด้วย Jetpack Compose อยู่แล้วก็สามารถนำมารันบนเดสก์ท็อปได้ง่ายมาก</p>\n<p>JetBrains บอกว่าหากเคยเขียน Jetpack Compose หรือ React มาก่อน แนวคิดของ Compose Multiplatform คล้ายกัน เรียนรู้ได้เร็ว และตัวเฟรมเวิร์คยังปรับแต่งเรื่องประสิทธิภาพมาดี การแสดงผลกราฟิกใช้ฮาร์ดแวร์ช่วยเร่งการประมวลผลได้ (เฟรมเวิร์คกราฟิกข้างใต้เป็น <a href=\"https://skia.org/\">Skia</a> ของกูเกิล ซึ่งใช้ทั้งใน Android/Chrome)</p>\n<p>ตอนนี้ Jetpack Compose สามารถใช้งานได้แล้วบน IntelliJ IDEA 2021.1+ ตอนนี้แอพที่นำไปใช้งานจริงแล้วคือ Jetbrains Toolbox App ของ JetBrains เอง ซึ่งแปลงมาจากของเดิมที่เขียนด้วย C++/Electron</p>\n<p>ที่มา - <a href=\"https://blog.jetbrains.com/kotlin/2021/12/compose-multiplatform-1-0-is-going-live/\">Kotlin Blog</a></p>\n</div></div></div><div><div>Topics: </div><div><div><a href=\"/topics/kotlin\">Kotlin</a></div><div><a href=\"/topics/jetbrains\">JetBrains</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e076dc2b51a6cbd9c9627f1cf6d9be1745456dfc6dce3bee24b43086e6bef0bd","category":"Thai"}