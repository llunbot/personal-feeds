{"title":"Signal เปิดให้ตั้ง username เองได้แล้ว ไม่ต้องแชร์เบอร์โทรศัพท์อีกต่อไป","link":"https://www.blognone.com/node/138308","date":1708471922000,"content":"<div><div><div><p>แอพแชทหลายตัวที่พัฒนาต่อยอดมาจากการคุยผ่าน SMS (โดยเฉพาะแอพจากโลกตะวันตก) มีจุดร่วมคือใช้บัญชีเป็นเบอร์โทรศัพท์เท่านั้น ซึ่งมีข้อจำกัดเรื่องความเป็นส่วนตัว เพราะหากมีคนรู้เบอร์โทรศัพท์ของเรา ย่อมสามารถค้นหาบัญชีของเราในระบบได้</p>\n<p>ช่วงหลังแอพแชทหลายตัวจึงเริ่มทยอยเปิดให้ผู้ใช้มีบัญชีอ้างอิงตาม username แทนเบอร์โทรศัพท์ แอพตัวล่าสุดคือ Signal ที่เปิดให้ตั้ง username ของตัวเอง แล้วแชร์ username แทนการแชร์เบอร์โทรศัพท์ (ยังจำเป็นต้องใช้เบอร์โทรศัพท์ในการลงทะเบียนครั้งแรก แล้วค่อยตั้ง username ภายหลัง)</p>\n<p>Signal ยังปรับการตั้งค่า ปิดการแสดงผลเบอร์โทรศัพท์เป็นค่าดีฟอลต์ แต่คนที่มีเบอร์ของเราใน Contact ของโทรศัพท์ยังสามารถเห็นเบอร์ของเราได้ นอกจากนี้ ผู้ใช้ยังสามารถปิดไม่ให้คนค้นหาเบอร์โทรศัพท์ของเราในระบบได้แล้วเช่นกัน</p>\n<p>ฟีเจอร์เหล่านี้ยังเปิดใช้งานเฉพาะใน Signal Beta และจะทยอยตามมาในเวอร์ชันเสถียรต่อไป</p>\n<p>ที่มา - <a href=\"https://signal.org/blog/phone-number-privacy-usernames/\">Signal</a></p>\n<p><img alt=\"No Description\" src=\"https://www.blognone.com/sites/default/files/externals/1d39ed80cebdbc2c70d9c05dd60d01e4.png\" /></p>\n<p><img alt=\"No Description\" src=\"https://www.blognone.com/sites/default/files/externals/935da0888f20016fd2174308bef597cf.png\" /></p>\n</div></div></div><div><div>Topics: </div><div><div><a href=\"/topics/signal\">Signal</a></div><div><a href=\"/topics/instant-messenger\">Instant Messenger</a></div><div><a href=\"/topics/privacy\">Privacy</a></div><div><a href=\"/topics/chat\">Chat</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"527d31b195ff37a7169ccb3ed6834e63a294fd1597d4bf0e527a2773480e3e55","category":"Thai"}