{"title":"Bluesky มีผู้สมัครใช้งานมากกว่า 20 ล้านบัญชีแล้ว","link":"https://www.blognone.com/node/143223","date":1732062417000,"content":"<div><div><div><p>Bluesky <a href=\"https://bsky.app/profile/samuel.bsky.team/post/3lbclkurtps2g\">ประกาศ</a>หลักไมล์สำคัญโดยมีจำนวนผู้สมัครใช้งานมากกว่า 20 ล้านบัญชีแล้ว สะท้อนการเติบโตอย่างรวดเร็วจากเมื่อสัปดาห์ที่แล้วบอกว่ามี<a href=\"https://www.blognone.com/node/143065\">ผู้ใช้งาน 14.5 ล้านบัญชี</a></p>\n<p>ถึงตรงนี้ผู้อ่านอาจมีคำถามว่าแล้วจำนวนผู้ใช้งาน Threads ที่เป็นอีกโซเชียลทางเลือกของคนหนีจาก X เป็นอย่างไร? ตัวเลขที่ Meta <a href=\"https://www.blognone.com/node/142861\">รายงานล่าสุด</a>คือมีจำนวนผู้ใช้งานเป็นประจำทุกเดือน (Monthly Active Users - MAUs) 275 ล้านบัญชี</p>\n<p>อย่างไรก็ตามมีข้อสังเกตจาก Similarweb ว่าถ้าวัดจำนวนผู้ใช้งานเป็นประจำทุกวัน (Daily Active Users - DAUs) ก่อนการเลือกตั้งสหรัฐ Threads มีมากกว่า Bluesky 5 เท่า แต่ตอนนี้เหลือ 1.5 เท่าแล้ว ถึงอย่างนั้นตัวเลข DAUs ของ Bluesky ก็ยังห่างจาก X อยู่มากกว่าระดับเกิน 10 เท่า</p>\n<p>Adam Mosseri หัวหน้าทีม Instagram ปฏิเสธว่าข้อมูลของ Similarweb ไม่ถูกต้อง แต่ไม่ได้ให้ตัวเลข DAUs เพื่อเปรียบเทียบ</p>\n<p>ที่มา: <a href=\"https://techcrunch.com/2024/11/19/bluesky-tops-20m-users-narrowing-gap-with-instagram-threads/\">TechCrunch</a></p>\n<p><img src=\"https://www.blognone.com/sites/default/files/externals/620ce580885a62ca0f374cdef8723d0a.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/threads\">Threads</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af97cc0a9d7d68a23b16663ce55684c95c7f59350e83b0d017c98ae7f230888d","category":"Thai"}