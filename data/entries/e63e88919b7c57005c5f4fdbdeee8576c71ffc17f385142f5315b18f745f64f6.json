{"title":"Huawei เปิดตัวแท็บเล็ตเด็ก MatePad T 8 Kids Edition วัสดุซิลิโคนนิ่ม มีปากกา 6,490 บาท","link":"https://www.blognone.com/node/125081","date":1633334484000,"content":"<div><div><div><p>Huawei เปิดตัวแท็บเล็ตสำหรับเด็ก MatePad T 8 Kids Edition สำหรับเด็กอายุ 3-8 ขวบ มาพร้อมเคสสีสันสดใส มีหูหิ้ว วัสดุเป็นซิลิโคนนุ่ม มีปากกาสไตลัสพร้อมสายคล้อง และฟีเจอร์ปรับสี-ลดแสงที่หน้าจอเพื่อถนอมสายตา</p>\n<p>ฝั่งซอฟต์แวร์มีโหมดสำหรับเด็ก Kids Corner ที่มีฟีเจอร์ต่างๆ ส่งเสริมการเรียนรู้ และแอพสำหรับเด็กจาก Azoomee และ BabyBus รวมถึงฟีเจอร์จัดการการใช้งานเครื่อง (parental control) ให้ผู้ปกครองกำหนดระยะเวลาหรือแอพที่ใช้งานได้</p>\n<p>สเปกแบบคร่าวๆ คือหน้าจอ LCD 8 นิ้ว 1280 x 800, ซีพียู MediaTek MT8768, แรม 2GB, สตอเรจ 16GB + microSD, กล้องหลัง 5MP, กล้องหน้า 2MP, แบตเตอรี่ 5100 mAh, รอมเป็น EMUI 10 อยู่บนฐาน Android 10 สเปกละเอียดดูได้จาก <a href=\"https://consumer.huawei.com/en/tablets/matepad-t-8-kids/specs/\">เว็บไซต์ Huawei</a></p>\n<p>ราคาขายของ Huawei MatePad T 8 Kids Edition ในประเทศไทยอยู่ที่ 6,490 บาท ผู้ที่ซื้อในช่วงแรกก่อน 21 ตุลาคม จะได้ของแถมเป็นตุ๊กตา BabyBus Panda Doll และสมาชิก Azoomee/BabyBus เพิ่มเติมด้วย</p>\n<p><img src=\"https://www.blognone.com/sites/default/files/externals/eb8346d868fca98ab83fb4d373b4d597.jpg\" /></p>\n<p><img src=\"https://www.blognone.com/sites/default/files/externals/ce03bc53130118452e235589ec49becc.jpg\" /></p>\n<p><img src=\"https://www.blognone.com/sites/default/files/externals/31356ab4d3588bebb22a135e99c8817c.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e63e88919b7c57005c5f4fdbdeee8576c71ffc17f385142f5315b18f745f64f6","category":"Thai"}