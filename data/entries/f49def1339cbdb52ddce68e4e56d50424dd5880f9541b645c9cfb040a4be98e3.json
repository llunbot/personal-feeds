{"title":"ไมโครซอฟท์ประกาศเตือน Office 2016 และ 2019 จะหมดอายุเดือนตุลาคม 2025","link":"https://www.blognone.com/node/139339","date":1713747090000,"content":"<div><div><div><p>ไมโครซอฟท์ออกมาย้ำเตือนว่า Office 2016 และ Office 2019 เวอร์ชันซื้อขาด จะหมดอายุซัพพอร์ตในวันที่ 14 ตุลาคม 2025 (วันเดียวกับ Windows 10) เท่ากับเหลือระยะเวลาให้ย้ายอีกราว 1 ปีครึ่งนับจากนี้</p>\n<p>ไมโครซอฟท์แนะนำให้ลูกค้าย้ายไปใช้ Microsoft 365 แทน โดยเสนอแพ็กเกจ E3 ที่มีแอพในชุด Office ครบถ้วนเท่ากัน และได้บริการฝั่งเซิร์ฟเวอร์ของ SharePoint กับ Exchange ผ่านคลาวด์ด้วย</p>\n<p>แต่ถ้าหากไม่ต้องการจ่ายเงินแบบ subscription ก็ยังมีตัวเลือกคือ <a href=\"https://www.blognone.com/node/125053\">Office 2021</a> แต่ก็จะหมดอายุเพียง 1 ปีหลังจากนั้นคือ 13 ตุลาคม 2026</p>\n<p>สำหรับองค์กรที่ใช้ระบบอีเมล Exchange แบบ on-premise จะมีปัญหาเรื่อง Exchange Server หมดอายุพร้อมกันด้วย ไมโครซอฟท์บอกว่าจะออก Exchange Server เวอร์ชันใหม่ในครึ่งหลังของปี 2025 (เท่ากับว่ามีเวลาย้ายเพียงไม่กี่เดือน) และขอให้ลูกค้าอัพเกรดเป็น Exchange Server 2019 รอไว้ก่อน เพื่อจะได้อัพเกรดเวอร์ชันอีกรอบได้ทันที</p>\n<p>ที่มา - <a href=\"https://techcommunity.microsoft.com/t5/office-end-of-support-blog/key-end-of-support-dates-for-office-2016-2019-apps-amp/ba-p/4095876\">Microsoft</a> via <a href=\"https://www.computerworld.com/article/2093653/microsoft-reminder-support-for-office-2016-and-2019-ends-next-year.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/fcc74d990853a5a3059bb75fbc1b0f22.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-2016\">Office 2016</a></div><div><a href=\"/topics/office-2019\">Office 2019</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f49def1339cbdb52ddce68e4e56d50424dd5880f9541b645c9cfb040a4be98e3","category":"Thai"}