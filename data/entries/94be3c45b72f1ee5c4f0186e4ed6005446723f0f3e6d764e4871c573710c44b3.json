{"title":"Twitter เริ่มแบ่งรายได้จากโฆษณาให้ครีเอเตอร์ที่มีเครื่องหมายติ๊กถูก","link":"https://www.blognone.com/node/134837","date":1689406246000,"content":"<div><div><div><p>Twitter กำลังเริ่มจ่ายเงินให้กับผู้ใช้ที่เป็นครีเอเตอร์และมีเครื่องหมายติ๊กถูก ซึ่งเป็นส่วนแบ่งรายได้จากโฆษณาที่ปรากฏตรงส่วนรีพลายทวีตและมีเงื่อนไขว่าต้องเป็นผู้ใช้ที่สมัครทวิตเตอร์บลูและมีอิมเพรสชัน มากกว่า 5 ล้านครั้งต่อเดือน ในระยะเวลา 3 เดือนที่ผ่านมา Elon Musk ระบุว่าการจ่ายเงินรอบแรกให้กับครีเอเตอร์จะมีจำนวนเงินประมาณ 5 ล้านดอลลาร์ สะสมตั้งแต่เดือนกุมภาพันธ์เป็นต้นไป โดยจะทำการจ่ายผ่าน Stripe</p>\n<p>มีเหล่าครีเอเตอร์จำนวนมากออกมาบอกจำนวนเงินที่ได้รับจาก Twitter หนึ่งในนั้นคือ Ashley St. Clair นักเขียน Babylon Bee มีผู้ติดตาม 710,000 คน บอกว่าได้รับเงินจำนวน $7,153 (คิดเป็นเงินไทยประมาณ 247,350 บาท) เมื่อลองคำนวณพบว่ามียอดอิมเพรสชันประมาณ 840 ล้านครั้งตั้งแต่เดือนกุมภาพันธ์ถึงกรกฎาคม จะได้เรทประมาณ $0.0085 CPM หรือ $8.52 ต่อล้านครั้ง (CPM อาจเปลี่ยนแปลงตามบุคคล)</p>\n<p>Twitter ยังมีการกำหนดไม่จ่ายเงินสำหรับครีเอเตอร์บางประเภทได้แก่ เรื่องเพศ, ชักชวนการลงทุนผิดกฎหมาย, สร้างเงินเร็ว, ความรุนแรง, พฤติกรรมอาชญากรรม, การพนัน, ยาเสพติดและแอลกฮอล์</p>\n<p>ในขณะเดียวกันที่ Twitter จ่ายเงินให้ครีเอเตอร์ <a href=\"https://www.blognone.com/node/132160\">แต่บริษัทก็ถูกฟ้องเนื่องจากไม่จ่ายค่าตอบแทนให้พนักงานที่ถูกไล่ออกจำนวน 500 ล้านดอลลาร์</a> รวมไปถึงอีกหลายเจ้าที่ออกมาฟ้องว่าทวิตเตอร์เบี้ยวเงิน</p>\n<p><img alt=\"No Description\" src=\"https://www.blognone.com/sites/default/files/externals/8c2b3f7cb50cbce9baa35a06d69d3c78.png\" /></p>\n<p><img alt=\"No Description\" src=\"https://www.blognone.com/sites/default/files/externals/bd650b1656c3ddbb85035407b26b17e3.png\" /></p>\n<blockquote><p>According to Elon, these first payouts are cumulative since FebruaryNapkin math, I had about 840 million impressions from Feb to JulyReally really cool stuff here. <a href=\"https://t.co/RnCSViuixQ\">https://t.co/RnCSViuixQ</a></p>\n<p>— Ashley St. Clair (@stclairashley) <a href=\"https://twitter.com/stclairashley/status/1679541078230196235?ref_src=twsrc%5Etfw\">July 13, 2023</a></p></blockquote>\n<p>ที่มา: <a href=\"https://techcrunch.com/2023/07/13/twitter-starts-sharing-ad-revenue-with-verified-creators/\">Techcrunch</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/advertising\">Advertising</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94be3c45b72f1ee5c4f0186e4ed6005446723f0f3e6d764e4871c573710c44b3","category":"Thai"}