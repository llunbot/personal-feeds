{"title":"Rise of Singles ยุคสมัยแห่งคนโสด","link":"https://markpeak.net/rise-of-singles/","date":1739245017000,"content":"<p>อ่านโพสต์ของ <a href=\"https://www.ggd.world/about\">Alice Evans</a> นักวิชาการด้านเพศ (gender) เขียนเรื่องปรากฏการณ์ “คนโสด” ที่เกิดขึ้นต่อเนื่องทั่วโลก</p>\n<p>เธออ้างชาร์ทจากบทความของ Financial Times ชื่อ <a href=\"https://www.ft.com/content/43e2b4f6-5ab7-4c47-b9fd-d611c36dad74\">The Relationship Recession is Going Global</a> ซึ่งสรุปแบบสั้นๆ ว่า อัตราการมีคู่ (coupling rate) และอัตราการมีลูก (fertility rate) ลดลงอย่างต่อเนื่องจากทศวรรษ 1990 มาสู่ทศวรรษ 2020 ในแทบทุกภูมิภาคของโลก อาจมีข้อยกเว้นบ้างในเอเชียใต้เพียงภูมิภาคเดียวเท่านั้น</p>\n<div>\n\t\t\t<div>\n\t\t\t\t<a href=\"https://www.ggd.world/p/the-rise-of-singles\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fsubstack-post-media.s3.amazonaws.com%2Fpublic%2Fimages%2Fee4fe4f4-bf62-4f93-ae24-bb18c2437dc3_1146x1582.png\" alt=\"The Rise of Singles\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.ggd.world/p/the-rise-of-singles\">\n\t\t\tThe Rise of Singles\t\t</a>\n\t</div>\n\t<div>\n\t\t<a href=\"https://www.ggd.world/p/the-rise-of-singles\">\n\t\t\t<p>A key under-rated factor in falling fertility is the rise of singles.</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F6d1b49fd-f93d-4b00-8c22-3cd23c1105f9%2Ffavicon.ico\" alt=\"www.ggd.world\" />\t\twww.ggd.world\t</div>\n</div>\n<p>สาเหตุของการที่คนมีคู่น้อยลง แต่งงานน้อยลง มีลูกน้อยลง (ซึ่งไม่เหมือนกันแต่เป็นปัญหาต่อเนื่องกัน) ข้อสันนิษฐานมี 2 อย่างคือ</p>\n<ol>\n<li>คนมีปฏิสัมพันธ์ทางสังคมกันน้อยลง เช่น ไปเล่นมือถือแก้เหงา แทนการออกไปเจอผู้คน</li>\n<li>ผู้หญิงทั่วโลกมีความก้าวกระโดดทางวัฒนธรรม (Evans ใช้คำว่า <a href=\"https://www.ggd.world/p/cultural-leapfrogging-swiping-past\">culturally leapfrogging</a>) ขึ้นกว่าเดิมมาก ปลดแอกตัวเองจากค่านิยมสังคมแบบดั้งเดิมมาเป็นค่านิยมสากลมากขึ้น มีความคาดหวังต่อการมีคู่ครองต่างไปจากเดิม (เคยอ้างงานของ Evans ไว้ครั้งหนึ่งใน <a href=\"https://markpeak.net/a-great-gender-divergence/\">A Great Gender Divergence</a>)</li>\n</ol>\n<p>เหตุผลที่เกิดความก้าวกระโดดทางวัฒนธรรม ก็มาจากสื่อที่มีความกว้างไกลมากขึ้น ตัวอย่างที่เข้าใจง่ายคือ ผู้หญิงทั่วโลกที่เดิมทีดูทีวีประเทศใครประเทศมัน ตอนนี้มาดู Netflix เหมือนกันหมด (เคยเขียนเรื่องนี้ไว้บ้างในตอน <a href=\"https://markpeak.net/on-demand-and-global-village/\">Global Village)</a></p>\n<p>ส่วนกรณีที่เอเชียใต้ คนยังมีคู่ แต่งงาน มีลูกกันเยอะอยู่ น่าจะเกิดจาก 2 ปัจจัยด้านกลับคือ ระบบวรรณะยังมีความเข้มแข็งอยู่ การเป็นโสดจะโดนสังคมประณาม และอัตราการเข้าถึงมือถือของผู้หญิงในเอเชียใต้ ยังน้อยกว่าภูมิภาคอื่นๆ มาก</p>\n<blockquote>\n<p>This global decline in couple formation perfectly coincides with the rise in smart phones.</p>\n<p>2 hypotheses:</p>\n<p>1) Phones are distracting, people socialise less</p>\n<p>2) Women are ‘culturally leapfrogging’, exploring new ideas &amp; raising their expectations<a href=\"https://t.co/MHBkDkZAyo\">https://t.co/MHBkDkZAyo</a> <a href=\"https://t.co/mG0wEFaTGX\">pic.twitter.com/mG0wEFaTGX</a></p>\n<p>— Alice Evans (@_alice_evans) <a href=\"https://twitter.com/_alice_evans/status/1878003144866636051?ref_src=twsrc%5Etfw\">January 11, 2025</a></p></blockquote>\n<p></p>\n<p>ในบทความของ Evans มีโควตที่น่าสนใจหลายอัน เช่น การถ่ายทอดคุณค่าแบบใหม่ในหมู่เพื่อนหญิงด้วยกัน</p>\n<blockquote><p>Watching TV or browsing social media, young women get a taste for equality and reaffirm these values with female friends.</p></blockquote>\n<p>Evans เดินทางไปทั่วโลก ไปยังประเทศที่ศาสนาเคร่งครัดอย่างอิหร่าน ตุรกี และเจอผู้หญิงสมัยใหม่ที่ถือคุณค่าแบบใหม่</p>\n<blockquote><p>During my recent fieldwork across six Turkish cities, I met so many confident, ambitious young women. Unlike older generations, none wanted to cook, clean and stay at home.</p>\n<p>As cultural coercion fades, women increasingly seek relationships based on love, respect and affection. But in some communities, there’s a real shortage in supply.</p>\n<p>But if the supply of eligible men falls short, women may prioritise independence.</p></blockquote>\n<p>อีกประเด็นที่น่าสนใจคือ การอยู่คนเดียว (หมายถึงไม่มีแฟน ไม่มีคู่เลย ยังไม่ต้องไปคิดถึงเรื่องการแต่งงาน) ซึ่งในยุโรปตะวันตก เกิดสถานการณ์นี้กับเพศชาย โดยเฉพาะกลุ่มที่ 1) การศึกษาต่ำ 2) รายได้ต่ำ 3) อ้วน</p>\n<blockquote><p>In Sweden, male fertility is much lower among those who performed poorly in cognitive tests, earnt less, or were obese. In Finland too, middle-aged men are more likely to be living alone if they only have high school education.</p></blockquote>\n<p>เมื่อสังคมคนโสดขยายตัวขึ้น เลยยิ่งส่งผลให้คนยิ่งโสด เพราะไม่เกิด peer pressure ในการกดดันให้คนต้องมีคู่ ไม่ว่าจะมาจากเพื่อน ครอบครัว หรือสังคม</p>\n<p>ประเด็นเรื่องการเลือกชีวิตว่าจะโสดหรือไม่ คงเป็นทางเลือกในระดับปัจเจก ชีวิตใครชีวิตมัน แต่พอมามองในระดับสังคมภาพใหญ่ ปัญหาเรื่องประชากรหดตัวย่อมเป็นสิ่งที่หลีกเลี่ยงไม่ได้ และก็ยังไม่มีทางออกที่เด่นชัดว่าเราจะแก้ไขมันอย่างไร</p>The post <a href=\"https://markpeak.net/rise-of-singles/\">Rise of Singles ยุคสมัยแห่งคนโสด</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"c25d9077a0426f15caa09929bc0a40f7f378303562e23d79718b05a49fb98803","category":"Thai"}