{"title":"GitHub บังคับบัญชีแพ็กเกจ npm ยอดนิยม ล็อกอิน 2FA ป้องกันการแฮ็กแล้วปล่อยมัลแวร์","link":"https://www.blognone.com/node/125892","date":1637201575000,"content":"<div><div><div><p>ความนิยมของแพ็กเกจ npm ในโลก JavaScript กลายเป็นช่องโหว่ด้านความปลอดภัยหลายครั้ง เพราะแฮ็กเกอร์สามารถยึดบัญชีนักพัฒนาแพ็กเกจ npm ชื่อดัง แล้วอัพเดตแพ็กเกจที่ฝังมัลแวร์เพื่อแพร่กระจายในวงกว้างอย่างรวดเร็ว (กรณีของ <a href=\"https://www.blognone.com/node/125433\">ua-parser-js</a> และ <a href=\"https://www.blognone.com/node/125681\">coa</a>)</p>\n<p><a href=\"https://www.blognone.com/node/115221\">GitHub ซึ่งปัจจุบันเป็นเจ้าของบริษัท npm Inc.</a> จึงออกมาประกาศมาตรการความปลอดภัยของ npm เพื่อป้องกันปัญหาเหล่านี้ ได้แก่</p>\n<ul>\n<li>บัญชีเจ้าของแพ็กเกจ npm ยอดนิยม จะถูกบังคับล็อกอินแบบ two-factor authentication (2FA) ในไตรมาสแรกของปี 2022</li>\n<li>เพิ่มระบบการมอนิเตอร์แพ็กเกจ npm ที่อัพโหลดใหม่ เพื่อตรวจสอบว่ามีมัลแวร์หรือไม่</li>\n<li>ปิดช่องโหว่ของ npm registry โดย GitHub ระบุว่าเจอช่องโหว่จากการรายงานผ่านช่องทาง bug bounty เมื่อต้นเดือนพฤศจิกายนนี้ และออกแพตช์ปิดช่องโหว่ภายใน 6 ชั่วโมง</li>\n</ul>\n<p><img src=\"https://www.blognone.com/sites/default/files/externals/3396f16bfa370406c2b7af1f02e31353.png\" /></p>\n<p>ที่มา - <a href=\"https://github.blog/2021-11-15-githubs-commitment-to-npm-ecosystem-security/\">GitHub</a></p>\n</div></div></div><div><div>Topics: </div><div><div><a href=\"/topics/npm\">NPM</a></div><div><a href=\"/topics/github\">GitHub</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"380aebe7b29069dadf5b1ad0d96dbd58a3945bbdbfb0117f449103d7457de069","category":"Thai"}