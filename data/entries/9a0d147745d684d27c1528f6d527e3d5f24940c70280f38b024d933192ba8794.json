{"title":"[ไม่ยืนยัน] Google อาจให้ Search Generative Experience เป็นบริการของ Google One ที่ต้องจ่ายเงินใช้งาน","link":"https://www.blognone.com/node/139061","date":1712211248000,"content":"<div><div><div><p>กูเกิลทดลองฟีเจอร์ แสดงผลลัพธ์จาก Generative AI หรือปัญญาประดิษฐ์สร้างเนื้อหา ในผลค้นหา มาตั้งแต่ปีที่แล้ว ซึ่งฟีเจอร์ที่ชื่อ Search Generative Experience (SGE) นี้ ผู้ใช้งานต้องเปิดใช้เองเพราะมีสถานะทดสอบ และกูเกิลดูพร้อมเปิดให้ใช้ทั่วไปแล้ว พร้อมเงื่อนไขนิดหน่อย</p>\n<p>มีรายงานว่ากูเกิลกำลังพิจารณาให้ SGE เป็นฟีเจอร์ที่ต้อง \"จ่ายเงิน\" เพื่อใช้งาน ผ่านบริการ Subscription ต่าง ๆ เนื่องจากมองว่าเป็นระบบเสิร์ชที่ได้ AI มาเพิ่มเติม เบื้องต้นอาจพ่วงไปกับ <a href=\"https://www.blognone.com/node/138115\">Google One แพ็กเกจ AI Premium</a> ที่ได้ใช้งาน Gemini Advanced อยู่แล้ว</p>\n<p>ทั้งนี้กูเกิลยังไม่ได้ข้อสรุปว่าจะให้ SGE เป็นบริการในทิศทางใด อีกทางเลือกคือให้ใช้ได้ฟรีต่อไป แสดงผลโฆษณา แต่จำกัดความสามารถเอาไว้</p>\n<p>ที่มา: <a href=\"https://9to5google.com/2024/04/03/google-ad-free-search/\">9to5Google</a></p>\n<p><img src=\"https://www.blognone.com/sites/default/files/externals/649440e256f5acd02f95d5abd6c375a9.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a0d147745d684d27c1528f6d527e3d5f24940c70280f38b024d933192ba8794","category":"Thai"}