{"title":"ทรู คอร์ปอเรชั่น รายงานผลประกอบการไตรมาส 3/2566 ผู้ใช้มือถือ 51.37 ล้านเลขหมาย","link":"https://www.blognone.com/node/136669","date":1699552389000,"content":"<div><div><div><p>ทรู คอร์ปอเรชั่น รายงานผลการดำเนินงานของไตรมาสที่ 3 ปี 2566 มีรายได้รวมตามการจัดประเภทรายการใหม่ 50,137 ล้านบาท เพิ่มขึ้น 2.4% เทียบกับไตรมาสเดียวกันในปีก่อน และขาดทุนสุทธิส่วนที่เป็นของบริษัท 1,598 ล้านบาท</p>\n<p>ธุรกิจโทรศัพท์เคลื่อนที่ มีจำนวนผู้ใช้งาน 51.374 ล้านเลขหมาย เพิ่มขึ้น 2.5 แสนรายจากไตรมาสก่อนหน้านี้ ส่วนใหญ่มาจากระบบเติมเงิน รายได้เฉลี่ยต่อผู้ใช้บริการหรือ ARPU เพิ่มขึ้นเล็กน้อยเป็น 417 บาทต่อเดือน</p>\n<p>ส่วนธุรกิจออนไลน์ จำนวนผู้ใช้บริการ 3.788 ล้านราย ธุรกิจโทรทัศน์บอกรับสมาชิก จำนวนลูกค้า 1.401 ล้านราย และจำนวนผู้ใช้งานดิจิทัลรายเดือน (MAU) เพิ่มเป็น 39 ล้านราย</p>\n<p>ทรู คอร์ปอเรชั่นยังคงตัวเลขประเมินผลรายได้จากการให้บริการใน 10 เดือนของปี 2566 นับจากวันที่มีการควบรวมกิจการ ที่ระดับทรงตัว ส่วน EBITDA เติบโตระดับตัวเลขหลักเดียว-ปานกลาง</p>\n<p>ที่มา: <a href=\"https://investor.truecorp.co.th/newsroom/091120231836510006T.pdf\">ทรู คอร์ปอเรชั่น</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/6b792a19e22084de427160d077ac3763.jpg\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div><div><a href=\"/topics/dtac\">dtac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6b6d70b196d82586d3a12f615f3c775aa68b1b082ab701bcd5817c1ae4c5e4e","category":"Thai"}