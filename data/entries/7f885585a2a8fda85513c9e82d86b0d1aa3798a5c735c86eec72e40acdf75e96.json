{"title":"iOS 14.7 มาแล้ว รองรับ MagSafe Battery Pack และแก้ไขบั๊กหลายรายการ","link":"https://www.blognone.com/node/123793","date":1626743124000,"content":"<div><div><div><p>แอปเปิลออกอัพเดตระบบปฏิบัติการ iOS 14.7 ซึ่งเป็นอัพเดตใหญ่ล่าสุดของระบบปฏิบัติการ iOS 14 ผู้ใช้งานสามารถอัพเดตโดยไปที่ Settings แล้วเลือก General &gt; Software Update</p>\n<p>รายละเอียดที่สำคัญในอัพเดตรอบนี้มีดังนี้</p>\n<ul>\n<li>รองรับ <a href=\"https://www.blognone.com/node/123695\">MagSafe Battery Pack</a> สำหรับ iPhone 12</li>\n<li>Apple Card Family สามารถกำหนดเครดิตลิมิตรวมได้</li>\n<li>รองรับการตั้งค่าจับเวลา (Timer) ใน HomePod ผ่านแอป Home</li>\n<li>แก้ไขบั๊กหลายรายการ อาทิ การแชร์เพลย์ลิสต์ใน Apple Music, ปัญหา Dolby Atmos ใน Apple Music แบบ lossless ส่วนบั๊ก <a href=\"https://www.blognone.com/node/123299\">Wi-Fi %p%s%s%s%s%n</a> มีการแก้ไขเช่นกัน แต่แอปเปิลไม่ได้ระบุ</li>\n</ul>\n<p>อัพเดตครั้งนี้มีเฉพาะ iOS 14.7 จึงมีผลเฉพาะ iPhone และ iPod touch โดยยังไม่มีอัพเดตของ iPadOS ที่ปกติจะออกมาพร้อมกัน</p>\n<p>แอปเปิลยังออกอัพเดตระบบปฏิบัติการอื่นในเครือด้วยดังนี้</p>\n<ul>\n<li><strong>watchOS 7.6</strong> รองรับ ECG และการตรวจจับหัวใจเต้นผิดปกติเพิ่มอีก 30 ประเทศ</li>\n<li><strong>HomePod 14.7</strong> รองรับการตั้งค่าเวลาผ่านแอป Home จากเดิมต้องทำผ่าน Siri เท่านั้น</li>\n<li><strong>tvOS 14.7</strong> ปรับปรุงการใช้งานทั่วไป</li>\n</ul>\n<p>ที่มา: MacRumors <a href=\"https://www.macrumors.com/2021/07/19/apple-releases-ios-14-7/\">[1]</a>, <a href=\"https://www.macrumors.com/2021/07/19/apple-releases-watchos-7-6/\">[2]</a>, <a href=\"https://www.macrumors.com/2021/07/19/apple-releases-homepod-14-7-software/\">[3]</a>, <a href=\"https://www.macrumors.com/2021/07/19/apple-releases-tvos-14-7/\">[4]</a></p>\n<p><img src=\"https://www.blognone.com/sites/default/files/externals/e9b6001e33fb3675cedd83e065639982.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/apple\">Apple</a></div><div><a href=\"/topics/watchos\">watchOS</a></div><div><a href=\"/topics/homepod\">HomePod</a></div><div><a href=\"/topics/tvos\">tvOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f885585a2a8fda85513c9e82d86b0d1aa3798a5c735c86eec72e40acdf75e96","category":"Thai"}