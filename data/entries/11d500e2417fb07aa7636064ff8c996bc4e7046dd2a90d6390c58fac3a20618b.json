{"title":"กูเกิลเผย Pixel 6 และ 6 Pro ใช้ชิป Tensor พัฒนาเอง เน้น AI และ ML, กล้อง 3 ตัว, มี 6 สี","link":"https://www.blognone.com/node/124025","date":1627923397000,"content":"<div><div><div><p>หลังจากมีข่าวลือและรูปหลุดมาประปราย ขณะนี้กูเกิลได้เผยโฉมสมาร์ทโฟน Pixel 6 และ 6 Pro ออกมาแล้ว พร้อมให้รายละเอียดจำนวนหนึ่ง ซึ่งก็ถือว่าตรงกับรูปหลุดและข่าวลือที่ว่าจะใช้ชิปที่พัฒนาขึ้นเอง</p>\n<p><img src=\"https://www.blognone.com/sites/default/files/externals/844b2ae7695dc67a9fada1e46f980f5b.png\" /></p>\n<p>Google Pixel 6 และ 6 Pro จะใช้ชิปชื่อ Tensor ที่กูเกิลพัฒนาขึ้นมาเอง โฆษณาว่าสามารถประมวลผล AI และโมเดล Machine Learning ได้ในตัว โดยระบุว่าผู้ใช้จะสัมผัสได้ถึงประสบการณ์การใช้กล้องที่เปลี่ยนไปอย่างสิ้นเชิง รวมถึงฟีเจอร์เกี่ยวกับเสียงพูดอย่างคำสั่งเสียง, การแปล, การสร้างแคปชัน (Live Caption) และการแปลงคำพูดเป็นตัวอักษรจะถูกพัฒนาขึ้นอย่างมาก</p>\n<blockquote><p>We made a chip!<a href=\"https://twitter.com/hashtag/Pixel6?src=hash&amp;ref_src=twsrc%5Etfw\">#Pixel6</a> is powered by our first ever smartphone SoC: meet Google Tensor(5/13) <a href=\"https://t.co/0Kts53Tfqm\">pic.twitter.com/0Kts53Tfqm</a></p>\n<p>— Made By Google (@madebygoogle) <a href=\"https://twitter.com/madebygoogle/status/1422228884121133062?ref_src=twsrc%5Etfw\">August 2, 2021</a></p></blockquote>\n<p>Pixel 6 Pro จะมาพร้อมกล้องหลัง 3 ตัว คือเลนส์ธรรมดา, เลนส์ไวด์ และเลนส์เทเลโฟโต้ (ซูมออปติคัล 4x) ส่วน Pixel 6 จะมีกล้องเพียง 2 ตัว ไม่มีเลนส์เทเลโฟโต้ โดยยังไม่ได้ปล่อยตัวอย่างภาพถ่ายให้ได้ชมกัน</p>\n<p>ส่วนด้าน UI ที่กูเกิลเปิดตัว <a href=\"https://www.blognone.com/node/122739\">Material You</a> ไปในงาน Google I/O 2021 ก็จะทำงานร่วมกับ Pixel 6 ได้อย่างไร้รอยต่อ เพราะธีมสีต่างๆ จะเข้ากับสีของตัวเครื่องด้วย โดย Pixel 6 และ 6 Pro จะมีสีตัวเครื่องต่างกัน รุ่นละ 3 แบบ ตามภาพด้านล่าง ซึ่งรุ่นที่แถบเหนือกล้องหนาคือ Pixel 6 Pro ส่วนแถบแคบคือ Pixel 6</p>\n<p><img src=\"https://www.blognone.com/sites/default/files/externals/1745ddc33ab96d5bb8b7dbd5ad529c4a.jpeg\" /></p>\n<blockquote><p>Material You will be best on <a href=\"https://twitter.com/hashtag/Pixel6?src=hash&amp;ref_src=twsrc%5Etfw\">#Pixel6</a>.The colors, the camera, the form, and what’s on the screen all work together in a single, fluid experience. (9/13) <a href=\"https://t.co/K6BRF9ZKEY\">pic.twitter.com/K6BRF9ZKEY</a></p>\n<p>— Made By Google (@madebygoogle) <a href=\"https://twitter.com/madebygoogle/status/1422231294025609226?ref_src=twsrc%5Etfw\">August 2, 2021</a></p></blockquote>\n<p>เรื่องความปลอดภัย กูเกิลโฆษณาว่า Pixel 6 จะเป็นสมาร์ทโฟนที่มีจำนวนชั้นของฮาร์ดแวร์ด้านความปลอดภัยเยอะที่สุด แต่ยังไม่ได้เปิดเผยรายละเอียดอะไรมากกว่านี้</p>\n<p>Pixel 6 และ 6 Pro จะเปิดตัวในฤดูใบไม้ร่วงที่สหรัฐอเมริกา ซึ่งรอบเปิดตัว Pixel มักจะเป็นเดือนตุลาคมของทุกปี และราคาก็ยังไม่เปิดเผย</p>\n<p>ที่มา - <a href=\"https://twitter.com/madebygoogle/status/1422226005339557889\">Twitter: @madebygoogle</a><br />\n<em>ภาพทั้งหมดโดยกูเกิล</em></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel-6\">Google Pixel 6</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11d500e2417fb07aa7636064ff8c996bc4e7046dd2a90d6390c58fac3a20618b","category":"Thai"}