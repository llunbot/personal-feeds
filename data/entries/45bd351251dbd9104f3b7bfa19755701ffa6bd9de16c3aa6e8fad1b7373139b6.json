{"title":"Android 14 ออกอัพเดต QPR1 Beta 1 ใช้สมาร์ทโฟนเป็นเว็บแคมต่อกับพีซีได้แล้ว","link":"https://www.blognone.com/node/135909","date":1695609536000,"content":"<div><div><div><p>Android 14 ยังไม่ทันออกรุ่นเสถียร แต่กูเกิลก็เดินหน้าทดสอบอัพเดตย่อยเวอร์ชันถัดไป Android 14 QPR1 ซึ่งเป็นอัพเดตฟีเจอร์ใหม่ประจำไตรมาส (Quarterly Platform Release) โดยล่าสุดออกเวอร์ชัน Beta 1 มาแล้ว และน่าจะออกรุ่นเสถียรในเดือนธันวาคม</p>\n<p>ของใหม่ที่มีใน Android 14 QPR1 Beta 1 ได้แก่</p>\n<ul>\n<li>ผู้ใช้สามารถบังคับให้แอพรันในสัดส่วนหน้าจอที่ต้องการได้ เหมาะกับการรันแอพในอุปกรณ์จอใหญ่ (เช่น Pixel Tablet หรือ Pixel Fold) แล้วนักพัฒนาแอพไม่ได้ออกแบบสัดส่วนจอที่เหมาะสมมาด้วย (เช่น Instagram หรือ Reddit) ทำให้แอพรันไม่เต็มขนาดหน้าจอ คราวนี้ผู้ใช้สามารถบังคับเองได้แล้ว</li>\n<li>ใช้สมาร์ทโฟนเป็นเว็บแคมต่อกับพีซีได้ แบบเดียวกับที่ <a href=\"https://www.blognone.com/node/128854\">macOS/iOS ทำได้ตั้งแต่ปีที่แล้ว</a> โดยของฝั่ง Android สามารถใช้กับ OS ใดๆ ก็ได้ที่รองรับ เพราะสมาร์ทโฟนจะแปลงร่างเป็นเว็บแคมตอนเสียบสาย USB เบื้องต้นยังใช้ได้เฉพาะกับ Pixel 6/7</li>\n<li><a href=\"https://www.blognone.com/node/135854\">แสดงรอบชาร์จของแบตเตอรี่ (cycle count) ได้แล้ว</a></li>\n<li>ธีมหน้าล็อคสกรีนแบบใหม่เรียกว่า Metro (ไม่เกี่ยวอะไรกับของ Windows Phone)</li>\n<li>ตั้งให้แสดงเฉพาะข้อความแจ้งเตือนใหม่บนหน้าล็อคสกรีน</li>\n<li>ตั้งค่าประเภทของอุปกรณ์ Bluetooth ที่มาเชื่อมต่อได้ (device type) เช่น ลำโพง หูฟัง รถยนต์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b4aa7e13f70868fb061b63aa2c67ca60.jpg\" /></p>\n<p>ภาพโดย Mishaal Rahman</p>\n<blockquote><p>Android 14 QPR1 lets you use your Pixel 6 or Pixel 7 series device as a USB webcam for your PC, as I first reported. This feature is NOT Pixel-exclusive, however.According to my sources, it'll be part of Android 14's source code, but the DeviceAsWebcam app is not included when… <a href=\"https://t.co/Hl0YiaSqd0\">https://t.co/Hl0YiaSqd0</a> <a href=\"https://t.co/FTizZmypoI\">pic.twitter.com/FTizZmypoI</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1704928329411813494?ref_src=twsrc%5Etfw\">September 21, 2023</a></p></blockquote>\n<p>ที่มา - <a href=\"https://developer.android.com/about/versions/14/release-notes-qpr\">Android</a>, <a href=\"https://www.androidcentral.com/apps-software/android-14-qpr1-beta-1-every-new-feature\">Android Central</a>, <a href=\"https://www.xda-developers.com/android-14-will-turn-phone-into-webcam-for-pc/\">xda</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45bd351251dbd9104f3b7bfa19755701ffa6bd9de16c3aa6e8fad1b7373139b6","category":"Thai"}