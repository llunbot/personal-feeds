{"title":"Horizon Forbidden West Complete Edition จะเป็นเกมแรกของ PS5 ที่ต้องใช้ 2 แผ่น","link":"https://www.blognone.com/node/136122","date":1696581413000,"content":"<div><div><div><p><a href=\"https://www.blognone.com/node/135963\">เกม Horizon Forbidden West จะออกเวอร์ชัน Complete Edition</a> ที่รวมเกมภาคหลักและภาคเสริม Burning Shores ในวันพรุ่งนี้ (6 ตุลาคม ตามเวลาสหรัฐ) โดยเป็นเวอร์ชัน PS5 ออกมาขายก่อน แล้วออกเวอร์ชันพีซีตามมาในปีหน้า 2024</p>\n<p>ถึงแม้เกมเวอร์ชัน PS5 คงไม่มีอะไรต่างไปจากเดิมนัก เพราะเกมวางขายอยู่ก่อนนานแล้ว แต่มีคนไปพบว่าเกมเวอร์ชันแผ่นของ PS5 มีแผ่นมาให้ในกล่อง 2 แผ่น ซึ่งจะถือเป็นเกมแรกของ PS5 ที่มี 2 แผ่นด้วย (ขนาดไฟล์เกมรวม 121GB แผ่นเกมใส่ได้แผ่นละ 100GB แต่ตอนนี้ยังไม่ชัดว่าแยกเป็น 1 แผ่น 1 ภาคหรือไม่)</p>\n<p>การขายแผ่นเกม PS5 ที่ต้องใช้ 2 แผ่นเริ่มมีมากขึ้นเรื่อยๆ อย่างเกม FF7 Rebirth ที่มีกำหนดออกเดือนกุมภาพันธ์ 2024 ก็จะมี 2 แผ่นเช่นกัน</p>\n<p>ที่มา - <a href=\"https://www.videogameschronicle.com/news/horizon-forbidden-west-complete-edition-is-the-first-ps5-game-to-ship-on-2-discs/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/48f3613cdc8eaad9f28d4283e3b69006.jpeg\" /></p>\n<blockquote><p>When you see it...<a href=\"https://twitter.com/hashtag/HorizonForbiddenWest?src=hash&amp;ref_src=twsrc%5Etfw\">#HorizonForbiddenWest</a> <a href=\"https://t.co/ktGlqX6Nyb\">https://t.co/ktGlqX6Nyb</a> <a href=\"https://t.co/3jKwJMMLtb\">pic.twitter.com/3jKwJMMLtb</a></p>\n<p>— Does it play? (@DoesItPlay1) <a href=\"https://twitter.com/DoesItPlay1/status/1709486248048423235?ref_src=twsrc%5Etfw\">October 4, 2023</a></p></blockquote>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"577566f8fd355aaa986593bcb80556601bd6034e8925bb45bb2f82071e482c6a","category":"Thai"}