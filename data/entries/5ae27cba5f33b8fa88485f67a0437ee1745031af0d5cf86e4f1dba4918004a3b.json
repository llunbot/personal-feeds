{"title":"Anthropic ประกาศตั้งกองทุนส่งเสริมสตาร์ทอัปด้าน AI มูลค่ารวม 100 ล้านดอลลาร์","link":"https://www.blognone.com/node/140942","date":1721280102000,"content":"<div><div><div><p>Anthropic ประกาศความร่วมมือกับ Menlo Ventures จัดตั้งกองทุน Anthology Fund เพื่อให้ทุนส่งเสริมผลักดันสตาร์ทอัปผู้พัฒนาแอพพลิเคชันด้าน AI ที่ทำงานบนพื้นฐานเทคโนโลยีของ Anthropic โดยกองทุนมีเงินลงทุนเริ่มต้นรวม 100 ล้านดอลลาร์</p>\n<p>Anthology Fund จะลงทุนในบริษัทโดยเน้น 5 หัวข้อสำคัญได้แก่ โครงสร้างพื้นฐานปัญญาประดิษฐ์, แอพพลิเคชันปัญญาประดิษฐ์แบบใหม่ สำหรับอุตสาหกรรมเฉพาะ เช่น สุขภาพ การศึกษา การวิจัยทางวิทยาศาสตร์, โซลูชันปัญญาประดิษฐ์สำหรับลูกค้าทั่วไป, เครื่องมือด้านปัญญาประดิษฐ์ที่น่าเชื่อถือและปลอดภัย, เทคโนโลยีปัญญาประดิษฐ์ที่สร้างประโยชน์สูงสุดกับสังคม</p>\n<p>สตาร์ทอัปที่ได้รับเงินลงทุนจากกองทุน Anthology Fund นี้ ยังได้เครดิตมูลค่า 25,000 ดอลลาร์ ในการใช้งานเทคโนโลยีต่าง ๆ ของ Anthropic อีกด้วย</p>\n<p>สตาร์ทอัปที่สนใจขอรับเงินทุน สามารถดู<a href=\"https://menlovc.com/anthology-fund-application/\">รายละเอียดและสมัครได้ที่นี่</a></p>\n<p>ที่มา: <a href=\"https://www.anthropic.com/news/anthropic-partners-with-menlo-ventures-to-launch-anthology-fund\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/d281f9f6111297d0dc1d411d177f7d9c.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/startup\">Startup</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ae27cba5f33b8fa88485f67a0437ee1745031af0d5cf86e4f1dba4918004a3b","category":"Thai"}