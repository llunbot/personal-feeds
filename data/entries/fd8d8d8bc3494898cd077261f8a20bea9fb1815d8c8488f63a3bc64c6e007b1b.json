{"title":"Microsoft Edge เวอร์ชันองค์กร เพิ่มฟีเจอร์ห้ามแคปหน้าจอ ป้องกันข้อมูลรั่วไหล","link":"https://www.blognone.com/node/139919","date":1716445443000,"content":"<div><div><div><p>ไมโครซอฟท์ประกาศฟีเจอร์ให้ Microsoft Edge for Business เวอร์ชันใช้ในองค์กร ฟีเจอร์เด่นคือ screenshot prevention ป้องกันการแคปหน้าจอ เพื่อไม่ให้ข้อมูลขององค์กรรั่วไหล</p>\n<p>วิธีการทำงานของ screenshot prevention คล้ายกับการแคปหน้าจอแอพสตรีมมิ่งที่ติด DRM ในปัจจุบัน นั่นคือแอพแคปหน้าจออย่าง Snipping Tool จะจับภาพหน้าจอได้ออกมาเป็นสีดำล้วน ฟีเจอร์นี้จำเป็นต้องให้แอดมินองค์กรเป็นผู้เปิดใช้ผ่านเครื่องมือควบคุมต่างๆ</p>\n<p>ฟีเจอร์ฝั่งองค์กรที่เปิดตัวมาพร้อมกันคือ จำกัดการเปิดไฟล์ Word, Excel, PowerPoint ที่กำหนดชั้นความอ่อนไหวของข้อมูล เช่น เปิดไฟล์ได้แต่สั่งพิมพ์ออกมาลงกระดาษไม่ได้, แอดมินสามารถกำหนดได้ว่าต้องเป็น Edge เวอร์ชันอัพเดตล่าสุดเสมอ มิฉะนั้นจะเปิดเรียกแอพไม่ได้, บังคับเปิดโหมด enhanced security หรือสั่งปิด just-in-time JavaScript compilation เป็นต้น</p>\n<p>Edge ยังเพิ่มฟีเจอร์เปลี่ยนไอคอนของป้าย badge ที่แปะทับไอคอน Edge (ของเดิมเป็นรูปกระเป๋าเอกสาร) ให้เป็นโลโก้ขององค์กรได้ และเปลี่ยนธีมสีหลักให้เป็นสีแบรนด์องค์กรได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ddeae341ee24fc3b988b66153597ebd1.png\" /></p>\n<p>ที่มา - <a href=\"https://blogs.windows.com/msedgedev/2024/05/21/microsoft-edge-for-business-revolutionizing-your-business-with-ai-security-and-productivity/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/enterprise\">Enterprise</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd8d8d8bc3494898cd077261f8a20bea9fb1815d8c8488f63a3bc64c6e007b1b","category":"Thai"}