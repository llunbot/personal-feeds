{"title":"Apple เคยเรียก Android ว่าเป็นอุปกรณ์ติดตามตัวอย่างหนักหน่วง","link":"https://www.blognone.com/node/136563","date":1698999550000,"content":"<div><div><div><p>จากคดีต่อต้านการผูกขาดของ Google ที่กำลังดำเนินอยู่ในสหรัฐฯ ล่าสุดมี<a href=\"https://www.justice.gov/d9/2023-11/417532.pdf\">สไลด์การนำเสนอภายในของ Apple</a> เมื่อปี 2013 ปรากฏขึ้น ซึ่ง Apple เรียก Android ว่าเป็น อุปกรณ์ติดตามตัวอย่างหนักหน่วง (Android is a massive tracking device)</p>\n<p><img alt=\"No Description\" src=\"https://www.blognone.com/sites/default/files/externals/3a8d55e5ddeff32a207d31e3cb06c93e.png\" /></p>\n<p>ในสไลด์การนำเสนอนี้เจาะลึกถึงวิธีการที่คู่แข่งของ Apple (Google, Facebook, Amazon และ Microsoft) จัดการกับความเป็นส่วนตัว และข้อมูลของผู้ใช้งาน โดยระบุเป็นไทม์ไลน์เหตุการณ์ตั้งแต่ช่วงปี 2000 ถึง 2010 เช่น</p>\n<ul>\n<li>รถยนต์ Street View ของ Google ที่บันทึกเครือข่าย Wi-Fi ส่วนตัว</li>\n<li>เป้าหมายของ Instagram ที่จะเอาภาพถ่ายของผู้ใช้งานไปใช้ในโฆษณา</li>\n<li>นโยบายความเป็นส่วนตัวของ Google ที่รวมข้อมูลของผู้ใช้งาน ไปใส่บริการอื่น ๆ ของ Google</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2e257a0b4ac0d450ae66bdd1bc351c96.png\" /></p>\n<p>นอกจากนี้ในสไลด์ Apple ได้เปรียบเทียบว่าผลิตภัณฑ์ของตนจัดการความเป็นส่วนตัวที่แตกต่างจาก Google และบริษัทอื่น ๆ อย่างไร</p>\n<p><img alt=\"No Description\" src=\"https://www.blognone.com/sites/default/files/externals/ed10675b2d0eb4ceeaf2702915299e86.png\" /></p>\n<p>แน่นอนว่าอุปกรณ์มือถือทั้งหลายนั้นมีการติดตามมากมายทั้ง Android และ iOS แต่ Apple ในช่วงหลังดูใส่ใจกับความเป็นส่วนตัวของผู้ใช้งานมากขึ้นตั้งแต่ iOS14.5 ที่ใส่ฟีเจอร์ให้ผู้ใช้งานเลือกได้ว่าจะให้แอป หรือบริการต่าง ๆ บน iPhone เก็บข้อมูล และติดตามผู้ใช้งานหรือไม่ ทำให้การเก็บข้อมูล และการติดตามผู้ใช้งานบน iPhone ลดลงอย่างอย่างมาก ซึ่งใน Android ณ ปัจจุบันยังไม่มีฟีเจอร์นี้</p>\n<p>ที่มา - <a href=\"https://9to5google.com/2023/11/02/apple-android-tracking-slideshow/\">9to5google</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/privacy\">Privacy</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24cc3cc6a911caee1fb2f84889cf4d86c953d4fdaf49605fdaf1b76508a42097","category":"Thai"}