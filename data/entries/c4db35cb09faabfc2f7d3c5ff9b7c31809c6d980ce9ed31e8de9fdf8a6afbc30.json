{"title":"[ลือ] Chromecast รุ่นใหม่อาจใช้ชื่อ Google TV Streamer เปลี่ยนดีไซน์ใหม่เป็น Set-top box","link":"https://www.blognone.com/node/141032","date":1721711363000,"content":"<div><div><div><p>มีรายงานว่า Google อาจวางขาย Chromecast รุ่นใหม่เร็ว ๆ นี้ หลังจากที่วางขาย Chromecast with Google TV <a href=\"https://www.blognone.com/node/118745\">รุ่น 4K</a> มาตั้งแต่ปี 2020 และ<a href=\"https://www.blognone.com/node/130564\">รุ่น HD</a> เมื่อปี 2022 แต่คราวนี้ Google อาจเปลี่ยนไปใช้ชื่อ Google TV Streamer และเปลี่ยนดีไซน์จากดองเกิลไปเป็นแบบกล่องรับสัญญาณ (Set-Top Box) แทน</p>\n<p>ตัวเครื่องของ Google TV Streamer แม้จะมาในรูปแบบกล่องรับสัญญาณแต่ดีไซน์เครื่องดูคล้ายแท่นชาร์จโทรศัพท์ไร้สาย โดยคาดการณ์ว่าการแคสต์ขึ้นจอของรุ่นนี้จะทำงานใกล้เคียงกับ Pixel Tablet ที่มีฟังชัน Tap to Cast ให้ผู้ใช้งานกดแคสต์จากโทรศัพท์ได้ง่ายขึ้น</p>\n<p><em>ภาพจาก 9to5google</em><br />\n<img alt=\"No Description\" src=\"https://www.blognone.com/sites/default/files/externals/adaa2e575b554850b7a37f6f07d9db94.jpeg\" /></p>\n<p>นอกจากนี้รีโมทก็ได้รับการปรับปรุงเปลี่ยนปุ่มไอคอน Assistant ไปเป็นรูปไมโครโฟน ย้ายปุ่มเพิ่มเสียง/ลดเสียง มาอยู่ด้านหน้า (รุ่นก่อนปุ่มจะอยู่ด้านข้างของรีโมทด้านขวา)</p>\n<p>อย่างไรก็ตามแหล่งข้อมูลยังไม่ได้ระบุว่า Google TV Streamer จะวางขายแบบแยกรุ่น HD และ 4K แบบ Chromecast with Google TV ไหม และยังไม่มีกำหนดว่าจะวางจำหน่ายราคาเท่าไหร่</p>\n<p><img alt=\"No Description\" src=\"https://www.blognone.com/sites/default/files/externals/d0296bcca12ca11fceeff5827c8bc964.jpeg\" /></p>\n<p>ที่มา - <a href=\"https://9to5google.com/2024/07/22/google-tv-streamer/\">9to5google</a> via <a href=\"https://www.androidauthority.com/google-tv-streamer-3463399/\">Android Authority</a></p>\n</div></div></div><div><div>Topics: </div><div><div><a href=\"/topics/chromecast\">Chromecast</a></div><div><a href=\"/topics/google\">Google</a></div><div><a href=\"/topics/google-tv\">Google TV</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4db35cb09faabfc2f7d3c5ff9b7c31809c6d980ce9ed31e8de9fdf8a6afbc30","category":"Thai"}