{"title":"Telegram เปิดตัว Stories เฉพาะสมาชิกพรีเมียมโพสต์ได้ก่อน","link":"https://www.blognone.com/node/134942","date":1689918648000,"content":"<div><div><div><p>หลังจากที่ Pavel Durov CEO ของ Telegram <a href=\"https://www.blognone.com/node/134547\">ประกาศในเดือนที่แล้ว</a> ว่าจะเพิ่มฟีเจอร์ Stories ลงในแอป Telegram ล่าสุด ฟีเจอร์ดังกล่าวก็เปิดให้ใช้งานแล้ว</p>\n<p>แม้ฟีเจอร์ Stories ของ Telegram จะมีอินเทอร์เฟซที่คล้ายกับที่มีในแอปอื่น ๆ ซึ่งอยู่บริเวณด้านบนสุดของรายการแชท แต่ Telegram ก็ได้เพิ่มความพิเศษสำหรับฟีเจอร์นี้ เช่น ผู้ใช้สามารถกำหนดตัวเลือกผู้ติดต่อที่จะมองเห็นเนื้อหาในแต่ละ Stories ได้ รวมถึง ผู้ใช้ยังสามารถกำหนดระยะเวลาของ Stories ที่จะถูกลบได้ตั้งแต่ 6,12, 24 และ 48 ชั่วโมง ในขณะที่แอปส่วนมากจะจำกัดไว้ที่ 24 ชั่วโมงเท่านั้น</p>\n<p>เบื้องต้นฟีเจอร์ Stories บน Telegram จะเปิดให้เฉพาะสมาชิกพรีเมียมโพสต์ผ่าน Stories ได้ก่อน ในขณะที่ สมาชิกแบบทั่วไปจะทำได้เพียงรับชมเนื้อหาเท่านั้น</p>\n<p>ที่มา : <a href=\"https://9to5mac.com/2023/07/20/telegram-stories-available/\">9to5Mac</a></p>\n<p><img src=\"https://www.blognone.com/sites/default/files/externals/afd33b8eb2c0623bfad987bef6a17e08.png\" alt /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/stories\">Stories</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7b047d7a6444e200a0a0b1aa0ceb761bf162f734aad922ede522b6fa0bb8eca","category":"Thai"}