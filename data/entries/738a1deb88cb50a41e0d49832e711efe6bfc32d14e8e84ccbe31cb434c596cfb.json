{"title":"Microsoft Edge ยกเลิกการปรับดีไซน์โฉมใหม่ที่เปิดตัวต้นปี 2023 แท็บเป็นเกาะ ขอบโค้ง","link":"https://www.blognone.com/node/142065","date":1726651442000,"content":"<div><div><div><p>Windows Central รายงานว่าไมโครซอฟท์พับแผนปรับโฉมหน้าตาของ Microsoft Edge เวอร์ชันแท็บเป็นเกาะสี่เหลี่ยมมุมโค้งแล้ว</p>\n<p><a href=\"https://www.blognone.com/node/132416\">หน้าตาใหม่ของ Edge มีภาพหลุดออกมาครั้งแรกในเดือนมกราคม 2023</a> โดยใช้ชื่อโค้ดเนมว่า Project Phoenix หน้าตาแบบใหม่ใช้ดีไซน์โปร่งใส โค้งมน และเปลี่ยนแท็บเป็นเกาะสี่เหลี่ยมแยกจากตัวทูลบาร์ จากนั้นในเดือนกุมภาพันธ์ 2023 <a href=\"https://www.blognone.com/node/132538\">ไมโครซอฟท์เปิดตัว Edge โฉมใหม่อย่างเป็นทางการพร้อม New Bing พลัง GPT</a></p>\n<p>ฟีเจอร์และดีไซน์บางส่วนของ Project Phoenix ถูกนำมาใช้งาน เช่น ฟีเจอร์ split screen แบ่งครึ่งจอซ้ายขวา แต่ตัวดีไซน์ภาพใหญ่ไม่ได้ปล่อยอัพเดตให้ผู้ใช้ทั่วไป นอกเหนือจากผู้ใช้กลุ่ม Canary และถูกถอดออกไปเรียบร้อยแล้วใน Canary เวอร์ชันล่าสุด</p>\n<p>โฆษกของไมโครซอฟท์ยืนยันข่าวว่าเลิกจริงๆ แต่ไม่ได้ให้เหตุผลว่าทำไมถึงเลิกไป</p>\n<p>ที่มา - <a href=\"https://www.windowscentral.com/software-apps/windows-11/microsoft-has-scrapped-edges-big-ui-refresh-with-rounded-tabs\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/07f382d1f52c0ad38c19e6b0cec29bab.jpeg\" /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"738a1deb88cb50a41e0d49832e711efe6bfc32d14e8e84ccbe31cb434c596cfb","category":"Thai"}