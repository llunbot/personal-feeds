{"title":"Pornhub บล็อกการใช้งานในอีก 2 รัฐในอเมริกา หลังกฎหมายตรวจสอบอายุผู้ใช้งานมีผลบังคับใช้","link":"https://www.blognone.com/node/137458","date":1704240542000,"content":"<div><div><div><p>Pornhub บล็อกการเข้าถึงเว็บไซต์มีผลกับผู้ใช้งานใน 2 รัฐของสหรัฐอเมริกาคือ รัฐมอนแทนา และรัฐนอร์ทแคโรไลนา หลังจากทั้งสองรัฐผ่านกฎหมายให้ตรวจสอบอายุผู้ใช้งานเว็บไซต์ เพื่อป้องกันการเข้าถึงสื่อผู้ใหญ่มีผลเมื่อวันที่ 1 มกราคม 2024 ที่ผ่านมา ทำให้ Pornhub ประท้วงกฎหมายดังกล่าวด้วยการบล็อกการเข้าถึงไปเลย รวมทั้งเว็บไซต์สำหรับผู้ใหญ่อื่นในเครือ <a href=\"https://www.blognone.com/node/135362\">Aylo</a> ที่เป็นบริษัทแม่ด้วย</p>\n<p>ก่อนหน้านี้ Pornhub แสดงการเคลื่อนไหวในลักษณะเดียวกันในหลายรัฐที่ผ่านกฎหมายลักษณะดังกล่าว ทั้ง รัฐลุยเซียนา, รัฐยูทาห์, รัฐอาร์คันซอ, <a href=\"https://www.blognone.com/node/134678\">รัฐมิสซิสซิปปี และรัฐเวอร์จิเนีย</a> โดยบล็อกการเข้าถึงเช่นกัน</p>\n<p>Pornhub แสดงแนวทางมาโดยตลอดว่าการให้ผู้ใช้งานยืนยันข้อมูลอายุด้วยวิธีการเช่น บัตรประชาชน เป็นวิธีที่ไม่มีประสิทธิภาพ และมีความเสี่ยงต่อความเป็นส่วนตัวข้อมูลผู้ใช้งาน โดยพยายามผลักดันแนวทางการยืนยันอายุผู้ใช้งานที่ระดับอุปกรณ์ (Device) มากกว่า</p>\n<p>ที่มา: <a href=\"https://www.404media.co/north-carolina-montana-pornhub-blocked-vpn/\">404 Media</a></p>\n<p><img src=\"https://www.blognone.com/sites/default/files/externals/da6a76aae157378beded02857d0e33f6.jpg\" /></p>\n</div></div></div><div><div>Topics: </div><div><div><a href=\"/topics/pornhub\">Pornhub</a></div><div><a href=\"/topics/usa\">USA</a></div><div><a href=\"/topics/adult-only\">Adult-Only</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea23b5c5645c6de8117cb12fc18028a8ddbff0274a9087b9e38481bfd568be6e","category":"Thai"}