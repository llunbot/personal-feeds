{"title":"ซีอีโอ OnlyFans ประกาศลาออกจากบริษัท ตั้งบริษัทใหม่ที่ปรึกษาด้านการตลาด","link":"https://www.blognone.com/node/134892","date":1689696863000,"content":"<div><div><div><p>Ami Gan ซีอีโอ OnlyFans ประกาศผ่านบัญชีทวิตเตอร์ว่าได้ลาออกจากบริษัทแล้ว โดย Keily Blair หัวหน้าฝ่ายกลยุทธ์และการดำเนินงานขึ้นมาเป็นซีอีโอคนใหม่แทน</p>\n<p>Gan ทำงานที่ OnlyFans มาเป็นเวลาเกือบ 3 ปี ได้รับการ<a href=\"https://www.blognone.com/node/126411\">แต่งตั้ง</a>เป็นซีอีโอในปลายปี 2021 โดย Gan บอกว่าตลอดช่วงที่เป็นซีอีโอ OnlyFans จ่ายเงินให้ครีเอเตอร์ไปมากกว่า 1 หมื่นล้านดอลลาร์ และพัฒนาให้แพลตฟอร์มมีความปลอดภัยมากขึ้น ท่ามกลางความท้าทายในการบริหารงานแพลตฟอร์มที่เป็นประเด็นในหลายแง่มุม</p>\n<p>ก้าวต่อไปของ Gan บอกว่าจะไปทำหลายอย่าง โดยหนึ่งในนั้นคือ Hoxton Projects บริษัทด้านการตลาดที่มีเป้าหมายช่วยแก้ปัญหาให้บริษัทที่เป็นลูกค้า สื่อสารในสิ่งที่จำเป็นต้องทำจริง ๆ ทั้งนี้ Gan มีประสบการณ์มานานหลายปีด้านงานสื่อสารองค์กรและการตลาดในหลายบริษัท ก่อนมารับตำแหน่งนี้ที่ OnlyFans เช่นกัน แล้วขึ้นเป็นซีอีโอ</p>\n<p>ที่มา: <a href=\"https://techcrunch.com/2023/07/18/onlyfans-ceo-ami-gan-steps-down/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/70a42684045c990535a2f230718c5ac6.jpg\" /></p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7d0d0f9bcfc703919bb04b904d18f88e4cb0694dfb7e52f85ee04a54dbc2b75","category":"Thai"}