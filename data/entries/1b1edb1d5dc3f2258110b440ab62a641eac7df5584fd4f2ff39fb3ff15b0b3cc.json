{"title":"OpenAI ตั้งคณะกรรมการด้านความปลอดภัย ระบุเริ่มเทรนโมเดล AI ใหม่ที่ใกล้ AGI ไปอีกขั้นหนึ่งแล้ว","link":"https://www.blognone.com/node/140009","date":1716933780000,"content":"<div><div><div><p>บอร์ด OpenAI ประกาศจัดตั้งคณะกรรมด้านความปลอดภัย (Safety and Security Committee) นำโดย Bret Taylor (ประธานบอร์ด OpenAI), Adam D’Angelo, Nicole Seligman และ Sam Altman (ซีอีโอ OpenAI) โดยคณะกรรมการนี้มีหน้าที่รับผิดชอบการให้คำแนะนำกับบอร์ดบริษัท ในเรื่องการตัดสินใจเกี่ยวกับความปลอดภัยของโครงการต่าง ๆ ใน OpenAI</p>\n<p>OpenAI บอกว่าตอนนี้องค์กรได้เริ่มเทรนโมเดล AI ยุคถัดไป ซึ่งผลลัพธ์เบื้องต้นที่ได้ ทำให้เข้าใกล้การสร้างปัญญาประดิษฐ์ที่ใช้งานได้ทั่วไปหรือ Artificial General Intelligence (AGI) อีกหนึ่งขั้น จึงต้องประเมินด้านความปลอดภัยมากขึ้นไปอีกเช่นกัน</p>\n<p>งานแรกของคณะกรรมการชุดนี้คือการประเมินและพัฒนากระบวนการใน OpenAI ด้านความปลอดภัยในเวลา 90 วันข้างหน้า จากนั้นจะนำเสนอคำแนะนำให้กับบอร์ด ซึ่ง OpenAI จะเผยแพร่รายละเอียดนี้กับสาธารณะต่อไป</p>\n<p>OpenAI ยังแต่งตั้งฝ่ายเทคนิคและการกำกับดูแลให้ร่วมเป็นคณะกรรมการชุดนี้ด้วยได้แก่ Aleksander Madry (หัวหน้าฝ่ายการเตรียมความพร้อม), Lilian Weng (หัวหน้าฝ่ายระบบความปลอดภัย), John Schulman (หัวหน้าฝ่ายวิทยาศาสตร์ความคล้ายคลึง - Alignment), Matt Knight (หัวหน้าฝ่ายความปลอดภัย) และ Jakub Pachocki (หัวหน้าฝ่ายวิทยาศาสตร์) รวมทั้งทีมในฝ่ายความปลอดภัยไซเบอร์</p>\n<p>ที่มา: <a href=\"https://openai.com/index/openai-board-forms-safety-and-security-committee/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/1f8cde717497bca4f7f41fd83ef71e13.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b1edb1d5dc3f2258110b440ab62a641eac7df5584fd4f2ff39fb3ff15b0b3cc","category":"Thai"}