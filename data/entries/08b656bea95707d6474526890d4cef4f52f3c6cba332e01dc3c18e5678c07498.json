{"title":"Whoscall เพิ่มฟีเจอร์ให้ธุรกิจลงทะเบียนยืนยันเบอร์โทรศัพท์ ลดความหวาดระแวงให้ผู้รับสาย","link":"https://www.blognone.com/node/140550","date":1719209769000,"content":"<div><div><div><p>หอการค้าไทยร่วมมือกับบริษัท Gogolook (โกโกลุก) ผู้พัฒนาแอปพลิเคชัน Whoscall เพิ่มฟีเจอร์ Verified Business Number หรือฟีเจอร์ให้ธุรกิจต่าง ๆ สามารถลงทะเบียนยืนยันเบอร์โทรศัพท์เพื่อไม่ให้พลาดโอกาสในการคุยกับลูกค้าที่อาจจะเลือกไม่รับเบอร์แปลกเป็นการป้องกันมิจฉาชีพ</p>\n<p>ทางหอการค้าไทยและ Gogolook ระบุว่าในตอนนี้ผู้ใช้โทรศัพท์กว่า 60% เลือกที่จะไม่รับเบอร์แปลกเนื่องจากกลัวว่าจะเป็นมิจฉาชีพ การเพิ่มฟีเจอร์ดังกล่าวจะเข้ามาช่วยลดอัตราการปฏิเสธการรับสายของลูกค้าให้กับทางธุรกิจต่าง ๆ และเพิ่มความน่าเชื่อถือให้ธุรกิจได้</p>\n<p><img alt=\"No Description\" src=\"https://www.blognone.com/sites/default/files/externals/d96cf4a1dd7ce62cb0e8fe861aced53e.jpeg\" /></p>\n<p>สำหรับผู้ใช้ Android ฟีเจอร์นี้จะสามารถระบุได้ทั้งชื่อสายโทรเข้า, แสดงรูปโลโก้องค์กร, สโลแกน และวัตถุประสงค์ของการโทรได้ โดยองค์กรสามารถสมัครใช้งานได้ผ่านการกดรับสิทธิ์ใน TCC Connect ผ่านไลน์หอการค้าไทย (@thaichamber) ก่อนเข้าไปกรอกข้อมูลใน<a href=\"https://whoscall.com/th/number\">เว็บไซต์</a>และรอเจ้าหน้าที่ติดต่อกลับ</p>\n<p>หากผู้ใช้งานเป็นสมาชิกหอการค้าไทยจะได้รับส่วนลดค่าบริการจาก 280 บาทเหลือ 250 บาทต่อเดือนเมื่อสมัครใช้บริการ Whoscall Verified Business Number</p>\n<p><a href=\"https://whoscall.com/th/number\">สามารถดูรายละเอียดเพิ่มเติมได้ที่นี่</a></p>\n<p><img alt=\"No Description\" src=\"https://www.blognone.com/sites/default/files/externals/8cbc0fded1fabb171e8e0e661c04f30b.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08b656bea95707d6474526890d4cef4f52f3c6cba332e01dc3c18e5678c07498","category":"Thai"}