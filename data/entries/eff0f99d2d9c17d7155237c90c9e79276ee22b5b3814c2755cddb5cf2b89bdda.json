{"title":"Final Fantasy XIV สร้างสถิติใหม่จากภาคเสริม Endwalker ผู้เล่นพร้อมกันบน Steam เกือบแสนคน","link":"https://www.blognone.com/node/126175","date":1638842046000,"content":"<div><div><div><p>Final Fantasy XIV กลายเป็นเกมออนไลน์ MMORPG ที่มาแรงมาในช่วงหลัง โดยมีสถิติผู้เล่นพร้อมกันบน Steam (เฉพาะ Steam อย่างเดียวไม่รวมคอนโซล และหน้าร้านอื่นบนพีซี) ขึ้นไปอยู่ที่ราว 9.5 หมื่นคนในช่วงสุดสัปดาห์ที่ผ่านมา เพิ่มขึ้นกว่าเท่าตัวจากช่วงปลายเดือนพฤศจิกายน ที่มีผู้เล่นสูงสุดราว 4 หมื่นคนเท่านั้น (สถิติสูงสุดเดิมคือ 6.7 หมื่นคน)</p>\n<p>เหตุผลสำคัญมาจากภาคเสริมใหม่ Endwalker ที่จะเปิดให้เล่นในวันนี้ (7 ธันวาคม) แต่เริ่มทยอยเปิดให้ผู้เล่นกลุ่มพรีออเดอร์เล่นก่อนแล้วตั้งแต่วันที่ 4 ธันวาคม คาดว่าตัวเลขหลังเปิด Endwalker แล้วน่าจะทะลุแสนได้ไม่ยาก</p>\n<p>ความคับคั่งของ FFXIV ทำให้ผู้เล่นต้องรอคิวเข้าเล่นในเซิร์ฟเวอร์กันนาน มีปัญหาหลุดบ่อย จนทำให้ Naoki Yoshida ผู้กำกับและโปรดิวเซอร์ของเกมต้องออกมาขอโทษ และประกาศชดเชยวันเล่นให้ฟรี 7 วันด้วย</p>\n<p>ปัจจัยหนึ่งที่ช่วยดันให้ FFXIV ได้รับความนิยมเพิ่มขึ้นมาก เป็นเพราะ<a href=\"https://www.blognone.com/node/123704\">ฐานผู้เล่น World of Warcraft ไม่พอใจกับแนวทางของเกมในช่วงหลัง เลยย้ายมาเล่น FFXIV กันแทน</a></p>\n<p><img src=\"https://www.blognone.com/sites/default/files/externals/8904da85561cff1b054d1115c34ced2e.jpg\" /></p>\n<p>สถิติผู้เล่นจาก <a href=\"https://steamdb.info/app/39210/graphs/\">SteamDB</a></p>\n<p><img src=\"https://www.blognone.com/sites/default/files/externals/d393fdbcbdb20d5b0e3772328a9aae48.png\" /></p>\n<p>ที่มา - <a href=\"https://kotaku.com/final-fantasy-xiv-hits-over-90k-active-players-on-steam-1848161368\">Kotaku</a>, <a href=\"https://eu.finalfantasyxiv.com/lodestone/news/detail/100b4b0f4ab853c7089ab68239a8505e75541ab1\">Final Fantasy XIV</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/mmorpg\">MMORPG</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eff0f99d2d9c17d7155237c90c9e79276ee22b5b3814c2755cddb5cf2b89bdda","category":"Thai"}