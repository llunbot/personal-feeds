{"title":"WhatsApp เปิดตัวฟีเจอร์โอนข้อมูลจาก iOS มา Android เริ่มจากมือถือพับจอของ Samsung ก่อน","link":"https://www.blognone.com/node/124190","date":1628742815000,"content":"<div><div><div><p>WhatsApp ประกาศฟีเจอร์ใหม่ในงานเปิดตัว <a href=\"https://www.blognone.com/node/124179\">Galaxy Z Fold 3</a> คือฟีเจอร์โอนข้อมูลแชทระหว่างเครื่องจาก iOS ไป Android ได้ ซึ่งเป็นฟีเจอร์ที่มีข่าวลือมาสักระยะแล้ว</p>\n<p>ปัจจุบัน ระบบแบคอัพแชทของ WhatsApp คือจะแบคอัพขึ้นคลาวด์ของ OS ตัวเอง โดย iOS จะต้องแบคอัพขึ้น iCloud ส่วน Android จะแบคอัพขึ้น Google Drive ดังนั้นการจะโอนข้อมูลระหว่างเครื่องจะต้องเป็น OS เดียวกันเท่านั้น แต่ฟีเจอร์ใหม่จาก WhatsApp จะทำให้การโอนข้อมูลระหว่างระบบปฏิบัติการเป็นไปได้ง่ายขึ้น โดยผู้ใช้เพียงเสียบสาย Lightning to USB-C เท่านั้น</p>\n<p>ฟีเจอร์ถ่ายโอนข้อมูลระหว่างระบบปฏิบัติการของ WhatsApp จะครอบคลุมทั้งข้อความ, รูปภาพ และการสนทนา โดยตอนนี้จะเปิดให้ใช้งานเฉพาะมือถือรุ่นพับจอของ Samsung ก่อน และจะเปิดให้ถ่ายโอนไปยังอุปกรณ์​ Samsung ที่รัน Android 10 หรือใหม่กว่าในอีกไม่กี่สัปดาห์ข้างหน้า</p>\n<p>อย่างไรก็ดี WhatsApp ยังไม่ระบุชัดเจนว่าฟีเจอร์นี้จะเปิดให้ใช้กับ Android เวอร์ชันอื่นด้วยหรือไม่ รวมถึงฟีเจอร์ถ่ายโอนข้อมูลจาก Android มา iOS ก็ยังไม่มีความชัดเจนว่าจะมาเมื่อไร</p>\n<p>ที่ม่า - <a href=\"https://www.theverge.com/2021/8/11/22619664/whatsapp-android-ios-chat-history-transfer-cross-platform\">The Verge</a></p>\n<p><img src=\"https://www.blognone.com/sites/default/files/externals/1582d8bfab6520bb5d1759fc3b6f58e4.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div><div><a href=\"/topics/ios\">iOS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed6bdd4d090886d597a4cc289d6d3ae4a6c771e52fa46e0f481ec8664343b19e","category":"Thai"}