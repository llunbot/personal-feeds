{"title":"มาแล้ว Apple เปิดตัวแบตเตอรี่เสริม แปะหลัง iPhone 12 ด้วย MagSafe","link":"https://www.blognone.com/node/123695","date":1626224858000,"content":"<div><div><div><p>แอปเปิลเปิดตัว <a href=\"https://www.apple.com/shop/product/MJWY3AM/A/magsafe-battery-pack\">MagSafe Battery Pack</a> แบตเตอรี่เสริมสำหรับติดด้านหลัง iPhone 12, iPhone 12 mini, iPhone 12 Pro และ iPhone 12 Pro Max ด้วย MagSafe โดยเป็นการชาร์จแบบไร้สาย จากที่มี<a href=\"https://www.blognone.com/node/121292\">ข่าวลือ</a>ก่อนหน้านี้</p>\n<p>เอกสารสนับสนุนระบุว่าการชาร์จไร้สายนี้เป็นระดับกำลังไฟ 5 วัตต์ แต่หากแบตเตอรี่ต่อสาย Lightning ชาร์จไฟอยู่ที่ระดับ 20 วัตต์ ก็จะให้กำลังไฟในการชาร์จ iPhone สูงสุด 15 วัตต์ มีข้อมูลน่าสนใจคือแอปเปิลระบุว่าสามารถชาร์จไฟให้แบตเตอรี่นี้ได้ ผ่านวิธีตรงกันข้าม คือต่อสาย Lightning ที่ iPhone ซึ่งแปะกับแบตเตอรี่เสริมนี้อยู่ ในกรณีที่ผู้ใช้งานต้องถ่ายโอนข้อมูล iPhone ผ่านสายด้วยพร้อมกัน</p>\n<p>ราคาขายในอเมริกา 99 ดอลลาร์ เริ่มส่งมอบ 19 กรกฎาคม 2021 เป็นต้นไป ราคาไทยยังไม่มีออกมาตอนนี้ แบตเตอรี่นี้ระบุว่าต้องทำงานร่วมกับ iOS 14.7 แปลว่าน่าจะมีอัพเดตออกมาในไม่กี่วันข้างหน้านี้</p>\n<p>ที่มา: <a href=\"https://www.macrumors.com/2021/07/13/apple-launches-99-magsafe-battery-pack/\">MacRumors</a></p>\n<p><img src=\"https://www.blognone.com/sites/default/files/externals/401b03b365cbbb4a9469f81ae4938303.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/battery\">Battery</a></div><div><a href=\"/topics/iphone-12-pro\">iPhone 12 Pro</a></div><div><a href=\"/topics/iphone-12\">iPhone 12</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef6b2b615a0a71adf435e61cfacd175784d0debe0eb2ec3fe2a98576001d6783","category":"Thai"}