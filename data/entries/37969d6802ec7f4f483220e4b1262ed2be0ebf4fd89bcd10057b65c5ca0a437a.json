{"title":"พบ Slack นำแชทไปเทรน AI โดยต้อง Opt-out เอง, Slack บอกโมเดลที่เทรนไม่ใช่ GenAI","link":"https://www.blognone.com/node/139825","date":1716039354000,"content":"<div><div><div><p>Slack มีฟีเจอร์ด้าน AI หลายอย่างและเปิดใช้งานมาแล้วตั้งแต่ต้นปี ซึ่งตอนนั้นบอกว่าไม่ได้นำข้อมูลแชทผู้ใช้งานไปเทรนข้อมูล แต่ก็ไม่ได้บอกว่าแล้วเอาข้อมูลที่ไหนมาเทรน</p>\n<p>ล่าสุด Corey Quinn ผู้บริหาร DuckBill Group แพลตฟอร์มจัดการต้นทุนการใช้คลาวด์ <a href=\"https://x.com/QuinnyPig/status/1791220276350390575\">เปิดเผย</a>การค้นพบใน Slack เป็นข้อความที่ระบุว่า หากองค์กรต้องการยกเว้นการใช้ข้อมูลของลูกค้ามาเทรนโมเดลก็สามารถยกเลิก (opt-out) ได้ โดยให้ตัวแทนหลักขององค์กรที่ติดต่อกับ Slack <strong>อีเมล</strong>แจ้งขอ opt-out แล้ว Slack จะทำการยกเว้นการใช้ข้อมูลมาเทรนโมเดลต่อไป</p>\n<p>Slack <a href=\"https://x.com/SlackHQ/status/1791277972722188311\">ตอบโพสต์</a>ของ Quinn ว่า Slack มีโมเดล Machine Learning ที่ใช้สำหรับแนะนำห้องย่อย, อีโมจิ และผลการค้นหา ซึ่งลูกค้าสามารถยกเว้นการนำข้อมูลไปเทรนโมเดล Machine Learning ดังกล่าวได้ โมเดลที่ว่านี้ไม่ใช่ Generative AI ที่ชื่อ <a href=\"https://www.blognone.com/node/138212\">Slack AI</a> เป้าหมายของโมเดลที่ Slack ใช้ เพื่อจดจำหรือทำซ้ำในส่วนข้อมูลลูกค้าเท่านั้น</p>\n<p>ประเด็นนี้ทำให้ผู้ใช้งานหลายคนมาตอบโพสต์ของ Slack ว่าสร้างความสับสน และฟีเจอร์นี้ควรให้ลูกค้าเปิดใช้งานเอง (opt-in) ไม่ใช่เปิดเป็นค่าเริ่มต้นแล้วต้องอีเมลขอยกเว้นเป็นกรณีไปแบบนี้</p>\n<p>ที่มา: <a href=\"https://www.pcmag.com/news/slack-trains-ai-powered-features-on-user-messages-files\">PCMag</a></p>\n<p><img alt=\"No Description\" src=\"https://www.blognone.com/sites/default/files/externals/f3e2daa38e6bb01c5a31545520df8642.jpeg\" /></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37969d6802ec7f4f483220e4b1262ed2be0ebf4fd89bcd10057b65c5ca0a437a","category":"Thai"}