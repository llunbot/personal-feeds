{"title":"มีคนขุดโค้ด GTA: San Andreas ภาครีมาสเตอร์ พบโค้ดลับ Hot Coffee ยังคงอยู่","link":"https://www.blognone.com/node/125829","date":1636862628000,"content":"<div><div><div><p>ถ้ายังจำกันได้ สมัยเกม  Grand Theft Auto: San Andreas วางขายในปี 2004 <a href=\"https://www.blognone.com/node/906\">มีคนไปพบโค้ดลับในเกมที่ให้ตัวเอกสามารถมีเซ็กซ์กับแฟนสาว (ในเกม) ได้ โค้ดส่วนนี้ถูกปิดการทำงานไว้ แต่ถูกแก้ไขเป็นม็อดชื่อ Hot Coffee ให้เล่นกัน</a> จนเป็นข่าวดังในยุคนั้น</p>\n<p>ข้ามเวลามา 17 ปี <a href=\"https://www.blognone.com/node/125195\">เกม GTA ภาคเก่า 3 ภาค (รวม San Andreas) ถูกนำมารีมาสเตอร์ขายใหม่</a> มีคนยังไม่ลืมเรื่องนี้ เลยขุดโค้ดของ San Andreas เวอร์ชันรีมาสเตอร์ดูอีกรอบ สิ่งที่พบคือโค้ดลับที่ใช้สำหรับม็อด Hot Coffee เดิมยังคงอยู่ (ชื่อภายในคือ \"GFSEX\") อย่างไรก็ตาม ตัวโมเดลแฟนสาวตอนถอดเสื้อ และแอนิเมชันถูกนำออกไปแล้ว การสร้างม็อดแบบ Hot Coffee อีกครั้งน่าจะทำได้ยาก</p>\n<p>ส่วนเหตุผลที่ Rockstar ไม่ได้นำโค้ดออกไป อาจเป็นเพราะ \"งานมันเร่ง\" จน<a href=\"https://www.blognone.com/node/125818\">ทำให้ GTA ภาครีมาสเตอร์มีปัญหามากมายในช่วงเปิดตัว</a></p>\n<p><img src=\"https://www.blognone.com/sites/default/files/externals/9727899be862c8124ceeaa73a6abbe97.jpg\" /></p>\n<blockquote><p>If you wonder, the Hot Coffee code is present in every version of the game, it just doesn't work in later re-releases.1. There are no naked/semi naked GF models.2. No Hot Coffee animations. <a href=\"https://t.co/RB8X9ygqNY\">pic.twitter.com/RB8X9ygqNY</a></p>\n<p>— Vadim M. (@NationalPepper) <a href=\"https://twitter.com/NationalPepper/status/1459570425218928644?ref_src=twsrc%5Etfw\">November 13, 2021</a></p></blockquote>\n<p>ที่มา - <a href=\"https://www.eurogamer.net/articles/2021-11-13-dataminers-discover-hot-coffee-code-in-gta-the-trilogy-the-definitive-edition\">Eurogamer</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ca1da20082aa4382fbf26e647896f8d068d0f4482ddd3696b31a32982145cae","category":"Thai"}