{"title":"จดโน้ตจนได้ดี Notion มีผู้ใช้ 20 ล้านคน มูลค่าบริษัทแตะ 1 หมื่นล้านดอลลาร์แล้ว","link":"https://www.blognone.com/node/125201","date":1633919860000,"content":"<div><div><div><p>Notion Labs บริษัทผู้พัฒนาแอพจดโน้ต Notion ระดมทุนเพิ่มอีก 275 ล้านดอลลาร์ ทำให้มูลค่าบริษัทตอนนี้แตะ 1 หมื่นล้านดอลลาร์แล้ว (เพิ่มขึ้นจาก 2 พันล้านดอลลาร์ในการระดมทุนรอบเดือนเมษายนปีนี้)</p>\n<p>Notion เป็นแอพจดโน้ต ที่มีฟีเจอร์จัดการเอกสารขั้นสูง เช่น การใช้ตารางแบบสเปรดชีต ปฏิทิน การลิงก์ข้ามโน้ต จนหลายคนนำไปใช้เป็นโปรแกรมจัดการงานภายในทีม (ใช้แทนได้ทั้ง Wiki, Asana/Trello หรือแม้แต่ Office/Google Docs) โปรแกรมยังมีเทมเพลตเป็นจำนวนมากรองรับการจดโน้ตทุกรูปแบบ</p>\n<p>Notion ได้ประโยชน์อย่างมากจากช่วง work from home ในปี 2020 ทำให้มีผู้ใช้เพิ่มถึง 4 เท่าตัว (ปัจจุบันมีผู้ใช้งาน 20 ล้านคน) และได้รับความนิยมในหมู่คนรุ่นใหม่ Gen Z ที่ชอบอินเทอร์เฟซแบบ minimalist จนกลายเป็นไวรัลใน TikTok</p>\n<p>ที่มา - <a href=\"https://www.forbes.com/sites/alexkonrad/2021/10/08/notion-raises-at-10-billion-valuation-boosted-by-remote-work-tiktok/?sh=29e9d7606490\">Forbes</a></p>\n<p><img src=\"https://www.blognone.com/sites/default/files/externals/f8c8b5372a2c99ab5803e449f6376d6b.jpg\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efbd0bbad96915773426d488a10e8c83e9c0e2910f75857e5911795885124877","category":"Thai"}