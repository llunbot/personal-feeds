{"title":"Perplexity เพิ่มเครื่องมือผู้ช่วยค้นหาสินค้า พร้อมปุ่มสั่งซื้อจบในที่เดียว","link":"https://www.blognone.com/node/143201","date":1731994921000,"content":"<div><div><div><p>Perplexity ผู้พัฒนาบริการค้นหาข้อมูลด้วย AI ประกาศเพิ่มเครื่องมือ ผู้ช่วยค้นหาข้อมูลสินค้าเพื่อประกอบการเลือกซื้อ โดยมีเป้าหมายให้ผู้ใช้งานได้คำตอบที่ตรงจุด ง่าย และสนุก โดยบริการนี้มีผลเฉพาะผู้ใช้งานเสียเงินแบบ Pro ในอเมริกาเท่านั้น</p>\n<p>ในการทำงานนั้น เมื่อผู้ใช้งานค้นหาสินค้าตามเงื่อนไขที่ต้องการ Perplexity จะแสดงรายละเอียดสินค้าที่ตรงกับความต้องการ พร้อมข้อมูลสรุปประกอบการตัดสินใจ โดยมีปุ่ม Buy with Pro เพื่อทำคำสั่งซื้อทันทีแบบไม่มีค่าส่ง ทำให้ทุกอย่างจบในที่เดียว แต่หากร้านค้านั้นยังไม่รองรับ Buy with Pro ลิงก์จะเชื่อมต่อไปที่เว็บไซต์ของร้านค้านั้น</p>\n<p>Perplexity ยังรองรับการค้นหาสินค้าด้วยการถ่ายรูปสินค้า Snap to Shop ซึ่งระบบจะค้นหาสินค้านั้นพร้อมปุ่ม Buy with Pro เช่นกัน หากร้านค้านั้นรองรับ</p>\n<p>นอกจากการเพิ่มเครื่องมือที่ฝั่งผู้ใช้งาน Perplexity ยังเพิ่มเครื่องมือฝั่งร้านค้าด้วยเรียกว่า Perplexity Merchant Program เพื่อให้ร้านค้าแชร์ข้อมูลสินค้า ทำให้ Perplexity แสดงข้อมูลที่ถูกต้องแม่นยำมากขึ้น รวมทั้งเชื่อมต่อระบบการชำระเงิน และได้ข้อมูลเชิงลึกจากการค้นหาของผู้ใช้งาน</p>\n<p>ที่มา: <a href=\"https://www.perplexity.ai/hub/blog/shop-like-a-pro\">Perplexity</a></p>\n<p><img alt=\"No Description\" src=\"https://www.blognone.com/sites/default/files/externals/8d0d407486a24ec4ef3f583aabf60eef.png\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3dfff3eaa9a698d0144676d6b91f36ce42b6f09f7a06c32a031001641d0e04e","category":"Thai"}