{"title":"Apple เปลี่ยนวัสดุจากหนัง มาใช้ผ้า FineWoven มีผลทั้งสาย Apple Watch และเคส iPhone","link":"https://www.blognone.com/node/135710","date":1694566849000,"content":"<div><div><div><p>ในงานแถลงข่าว Wanderlust ของแอปเปิลเมื่อคืนนี้ แอปเปิล<a href=\"https://www.blognone.com/node/135699\">ใช้เวลา</a>พอสมควรในการเล่าเรื่องราวความพยายามของบริษัท ที่จะออกสินค้าให้มีผลกระทบด้านสิ่งแวดล้อมน้อยที่สุด นอกจากการประกาศว่า <a href=\"https://www.blognone.com/node/135704\">Apple Watch</a> เป็นสินค้าที่มีความเป็นกลางทางคาร์บอน (Carbon Neutral) ตัวแรกของแอปเปิลแล้ว ยังมีประเด็นส่วนอุปกรณ์เสริมด้วย</p>\n<p>โดยแอปเปิลจะหยุดขายอุปกรณ์เสริมทั้งหมดที่ทำจากหนัง ไม่ว่าจะเป็นเคสโทรศัพท์ หรือสายนาฬิกา แม้หนังจะเป็นวัสดุที่ได้รับความนิยม แต่กระบวนการผลิตก็ส่งผลกระทบต่อสิ่งแวดล้อมมาก วัสดุที่แอปเปิลนำมาทดแทนเรียกว่า<strong>ผ้า FineWoven</strong> ที่มองภายนอกคล้ายหนัง แต่กระบวนการผลิตปล่อยคาร์บอนน้อยกว่า และใช้วัสดุรีไซเคิลถึง 68% ซึ่งจะนำมาใช้กับอุปกรณ์เสริมคือเคส iPhone, เคส MagSafe และสาย Apple Watch</p>\n<p><img alt=\"No Description\" src=\"https://www.blognone.com/sites/default/files/externals/04141a1954a2d00d0e5162d5418107a7.jpg\" /></p>\n<p>การเปลี่ยนแปลงนี้ยังมีผลกับ Apple Watch รุ่นพิเศษที่พาร์ตเนอร์กับ Hermès ด้วย (ไม่ได้เลิกขาย<a href=\"https://www.blognone.com/node/135673\">ตามข่าวก่อนหน้า</a>) ซึ่งสายนาฬิการุ่นใหม่ก็เปลี่ยนมาใช้วัสดุอื่นที่ไม่ใช่หนัง เช่น ผ้าแคนวาส ผ้าถัก ยาง ส่วนรุ่นที่ร่วมกับ Nike ก็เปลี่ยนมาใช้สายแบบใหม่ Sport Band ที่มียางรีไซเคิล 32% และ Sport Loop เป็นด้ายรีไซเคิล 68%</p>\n<p>ที่มา: <a href=\"https://www.engadget.com/apple-is-removing-leather-from-all-its-products-for-environmental-reasons-173559661.html\">Engadget</a></p>\n<p>สายรุ่นใหม่ของ Hermès ที่เลิกใช้วัสดุหนัง</p>\n<p><img alt=\"No Description\" src=\"https://www.blognone.com/sites/default/files/externals/7fce217e97f81e6a962164f75014c5f9.png\" /></p>\n<p>สายของ Nike ที่เพิ่มวัสดุรีไซเคิล</p>\n<p><img alt=\"No Description\" src=\"https://www.blognone.com/sites/default/files/externals/249e824f82405cb4d71e2264082a7140.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/material\">Material</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"253be45cf55a5769c30e0346bf83ad8a0e969d82a56967c1fa4a69c050094241","category":"Thai"}