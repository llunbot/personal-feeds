{"title":"Eclipse ออก Theia IDE รุ่นเสถียร เวอร์ชันโอเพนซอร์สของ VS Code ที่รันในเบราว์เซอร์ได้","link":"https://www.blognone.com/node/140703","date":1719923231000,"content":"<div><div><div><p>Eclipse Foundation ประกาศออก Theia IDE (อ่านว่า \"ธีอา\") เวอร์ชัน 1.50 ซึ่งนับเป็นรุ่นเสถียรรุ่นแรก ปลดป้าย Beta ออก และแนะนำให้คนทั่วไปใช้งาน</p>\n<p><a href=\"https://www.blognone.com/node/115579\">Eclipse Theia เป็นการนำซอร์สโค้ดของ Visual Studio Code มาพัฒนาต่อ</a> โดยรองรับทั้งการรันบนเดสก์ท็อปและผ่านเบราว์เซอร์ ตัวโครงการเริ่มทำมาตั้งแต่ปี 2017 โดยแบ่งเป็น 2 ส่วนคือ <strong>Theia platform</strong> ที่เป็นแพลตฟอร์มสำหรับให้องค์กรอื่นๆ นำไปสร้าง IDE แบบคัสตอม (เช่น Red Hat CodeReady Workspaces และ Arm Mbed Studio) กับตัว <strong>Theia IDE</strong> ที่เป็น IDE มาตรฐานของ Eclipse Theia เอง (เดิมชื่อว่า Theia Blueprint)</p>\n<p>ตอนนี้ Theia IDE ออกรุ่นเสถียรเรียบร้อยแล้ว พื้นฐานของมันมีฟีเจอร์เหมือน VS Code มีชิ้นส่วนต่างๆ เหมือนกัน เช่น Language Server Protocol (LSP), Debug Adapter Protocol (DAP), Monaco Code Editor รองรับส่วนขยายของ VS Code (ผ่านโครงการ <a href=\"https://www.blognone.com/node/134598\">Open VSX</a>) ความแตกต่างสำคัญ ณ ตอนนี้คงอยู่ที่โมเดลการพัฒนาโดยชุมชนโอเพนซอร์ส และฟีเจอร์การรันบนเบราว์เซอร์</p>\n<p>เป้าหมายในระยะยาวของโครงการ Eclipse คือต้องการใช้ Theia platform เป็นฐานในการพัฒนาเครื่องมือและ IDE อื่นๆ ในอนาคต</p>\n<p>ที่มา - <a href=\"https://newsroom.eclipse.org/news/announcements/eclipse-foundation-introduces-theia-ide-elevate-modern-developer-experience\">Eclipse</a>, <a href=\"https://eclipsesource.com/blogs/2024/06/27/introducing-the-theia-ide/\">EclipseSource</a></p>\n<p><img alt=\"No Description\" src=\"https://www.blognone.com/sites/default/files/externals/a877f19f88b0cfa91e5d8d424a3751fe.png\" /></p>\n</div></div></div><div><div>Topics: </div><div><div><a href=\"/topics/eclipse\">Eclipse</a></div><div><a href=\"/topics/visual-studio-code\">Visual Studio Code</a></div><div><a href=\"/topics/open-source\">Open Source</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67b7335f525009408014d15f6b399b90be47eccb5aba4e3b32d27b1f072e0b5b","category":"Thai"}