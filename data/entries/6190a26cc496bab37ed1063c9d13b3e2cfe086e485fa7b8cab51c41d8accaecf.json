{"title":"BeReal โซเชียลลงรูปภาพทันทีไม่ต้องแต่งรูป ขายกิจการให้บริษัทฝรั่งเศส มูลค่าดีล 500 ล้านยูโร","link":"https://www.blognone.com/node/140333","date":1718191509000,"content":"<div><div><div><p>BeReal แอปโซเชียลที่มีลูกเล่นให้<a href=\"https://www.blognone.com/node/133542\">ผู้ใช้งานแชร์ภาพของตนกับเพื่อน ๆ</a> โดยไม่ต้องตกแต่งภาพ ประกาศขายกิจการให้กับ Voodoo บริษัทผู้พัฒนาแอปและเกมของฝรั่งเศส ด้วยมูลค่าดีล 500 ล้านยูโร</p>\n<p>BeReal ก่อตั้งในปี 2020 ก่อนแอปเป็นที่รู้จักในวงกว้างตั้งแต่ปี 2022 ด้วยลูกเล่นสุ่มเวลาโพสต์ภาพ แต่กระแสนี้ก็มาและไปในเวลาไม่นาน จากผู้ใช้งานมากกว่า 20 ล้านคนเมื่อปี 2023 ตัวเลขเหลือไม่กี่ล้านคน แม้พยายามออกฟีเจอร์มาดึงดูดผู้ใช้งานก็ยังไม่ได้รับความสนใจเท่าอดีต</p>\n<p>เมื่อเดือนมีนาคมมีรายงานว่า BeReal ประสบปัญหาการเพิ่มทุนรอบใหม่ และมีนักลงทุนบางรายเสนอให้ขายกิจการไปเลย จึงมาจบที่ดีลกับ Voodoo นี้</p>\n<p>Alexis Barreyat ซีอีโอและผู้ก่อตั้ง BeReal จะลงจากตำแหน่งซีอีโอหลังดีลขายกิจการเสร็จสิ้น โดยจะอยู่เพื่อส่งต่องานเป็นระยะเวลาหนึ่ง</p>\n<p>ที่มา: <a href=\"https://www.theverge.com/2024/6/11/24176333/bereal-acquired-500-million-voodoo\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/ea92bfd045bbfb2a4967d7f6b9cd18c7.jpg\" /></p>\n</div></div></div><div><div>Topics: </div><div><div><a href=\"/topics/bereal\">BeReal</a></div><div><a href=\"/topics/social-network\">Social Network</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6190a26cc496bab37ed1063c9d13b3e2cfe086e485fa7b8cab51c41d8accaecf","category":"Thai"}