{"title":"สหรัฐ สอบสวนอุบัติเหตุรถ Tesla หลังพบ Autopilot ขับชนกับรถที่จอดฉุกเฉินหลายครั้ง","link":"https://www.blognone.com/node/124260","date":1629180920000,"content":"<div><div><div><p>หน่วยงานกำกับดูแลรถยนต์ของสหรัฐฯ National Highway Traffic and Safety Administration (NHTSA) เริ่มสอบสวนระบบช่วยเหลือคนขับหรือ Autopilot ของรถ Tesla หลังพบว่า Autopilot ขับรถชนเข้ากับรถคันอื่นที่จอดอยู่ถึง 11 ครั้ง</p>\n<p>ในเอกสารสืบสวนระบุว่า เหตุการณ์ส่วนใหญ่เกิดขึ้นตอนกลางคืน และเกิดขึ้นทั้งๆ ที่รถคันอื่นเปิดไฟจอดฉุกเฉิน รวมถึงเกิดขึ้นท่ามกลางถนนที่มีไฟ, ป้ายจราจรสัญลักษณ์ให้เปลี่ยนเลน หรือแม้แต่กรวยกั้นไว้อยู่แล้ว</p>\n<p>ใน 11 เหตุการณ์นั้น เกิดขึ้นระหว่างเดือนมกราคม 2018 ถึงกรกฎาคม 2021 มีผู้บาดเจ็บ 17 รายและ<a href=\"https://www.blognone.com/node/122235\">เสียชีวิต 1 ราย</a> การสอบสวนครอบคลุมรถยนต์ Tesla ประมาณ 765,000 คัน และครอบคลุมรถยนต์ทุกรุ่นที่มีอยู่ในปัจจุบัน ได้แก่ Tesla Model Y, Model X, Model S และ Model 3</p>\n<p><img src=\"https://www.blognone.com/sites/default/files/externals/dd987a9b1bf5a9f7f7d4e886d99e6240.jpg\" /></p>\n<p>เดือนมิถุนายนที่ผ่านมา NHTSA ได้ออกคำสั่งให้ผู้ผลิตรถยนต์ต้องรายงานการชนสำหรับยานพาหนะที่ติดตั้งระบบ ADAS (Advanced Driver Assistance Systems) หรือระบบช่วยขับขี่อัตโนมัติระดับ 3-5 ทาง NHTSA ยังเตือนประชาชนด้วยว่าไม่มียานยนต์ในท้องตลาดรายใดในปัจจุบันที่สามารถขับด้วยตัวเองได้</p>\n<p>หน่วยงาน Advocates for Highway and Auto Safety ซึ่งเป็นกลุ่มพันธมิตรผู้บริโภคออกแถลงการณ์เรียกร้องให้กระทรวงคมนาคมและคณะบริหารของ โจ ไบเดน ออกมาตรฐานความปลอดภัยสำหรับ ADAS</p>\n<p>ที่มา - <a href=\"https://techcrunch.com/2021/08/16/u-s-safety-regulator-opens-investigation-into-tesla-autopilot-following-crashes-with-parked-emergency-vehicles/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/tesla-0\">Tesla</a></div><div><a href=\"/topics/investigation\">Investigation</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90b13c734dee87b6105ef711936bc91b85c5017a5ecffeceba0b30a2f2b1f48f","category":"Thai"}