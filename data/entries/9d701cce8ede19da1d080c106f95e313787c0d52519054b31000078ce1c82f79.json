{"title":"ไมโครซอฟท์บอก Xbox รุ่นอัพเดตมาปลายปีนี้, ฮาร์ดแวร์รุ่นหน้าเพิ่มสมรรถนะแบบก้าวกระโดด","link":"https://www.blognone.com/node/138229","date":1708039682000,"content":"<div><div><div><p>Sarah Bond ประธานของ Xbox ให้ข้อมูลในรายการ Official Xbox Podcast เกี่ยวกับแผนการด้านฮาร์ดแวร์ของบริษัทว่า จะมีอัพเดตเรื่องฮาร์ดแวร์ในช่วงเทศกาลปลายปี 2024 (<a href=\"https://www.blognone.com/node/135814\">น่าจะหมายถึง Xbox Series X Refresh ทรงกระบอกที่เคยมีเอกสารหลุด</a>) และบริษัทเริ่มทำฮาร์ดแวร์เจ็นถัดไปแล้ว เป้าหมายคือต้องการเพิ่มสมรรถนะของฮาร์ดแวร์ให้แตกต่างจากเจ็นก่อนหน้า ชนิดที่เราไม่เคยเห็นกันมาก่อน (there is delivering the largest technical leap you will have ever seen in a hardware generation)</p>\n<p>ส่วน Phil Spencer ซีอีโอของ Microsoft Gaming ให้สัมภาษณ์กับ The Verge ขยายความเพิ่มเติมว่า กำลังสร้างฮาร์ดแวร์ที่มีคุณลักษณะเฉพาะ (unique aspects of the hardware) ที่ขายได้ด้วยตัวฮาร์ดแวร์เอง โดยเขาบอกเป็นนัยว่ามองเห็นโอกาสในการออกฮาร์ดแวร์ที่มีรูปแบบแตกต่างออกไป (We see a lot of opportunity in different types of devices) ซึ่งบางคนตีความว่าหมายถึง Xbox Handheld</p>\n<p>Spencer ตอบคำถามเรื่องนี้ว่าเขาเป็นแฟนของเครื่องเกมพกพา แต่ยังไม่มีอะไรประกาศเพิ่มในตอนนี้ เขายอมรับว่าเครื่องพีซีพกพาในปัจจุบัน (เช่น ROG Ally หรือ Lenovo Legion Go) ยังมีจุดอ่อนที่ตัวระบบปฏิบัติการ Windows ยังทำงานกับจอขนาดเล็ก และอินพุตแบบคอนโทรลเลอร์ได้ไม่ดีนัก ซึ่งทีมของเขาจะร่วมมือกับทีม Windows แก้ปัญหาเหล่านี้ต่อไป</p>\n<p>ที่มา - <a href=\"https://news.xbox.com/en-us/2024/02/15/xbox-promise-bring-more-games-to-more-players/\">Xbox</a>, <a href=\"https://www.theverge.com/2024/2/15/24073723/microsoft-xbox-next-gen-hardware-phil-spencer-handheld\">The Verge</a></p>\n<p>ภาพหลุดของ Xbox Series X Refresh โค้ดเนม Brooklin ที่หลุดออกมาก่อนหน้านี้</p>\n<p><img src=\"https://www.blognone.com/sites/default/files/externals/4a0a7f7b152768622046fd2b944a96ae.png\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d701cce8ede19da1d080c106f95e313787c0d52519054b31000078ce1c82f79","category":"Thai"}