{"title":"Pixel 9a ใช้โมเดล Gemini Nano รุ่นเล็กพิเศษ XXS แก้ปัญหามีแรมแค่ 8GB","link":"https://www.blognone.com/node/145401","date":1742608412000,"content":"<div><div><div><p>อีกประเด็นที่น่าสนใจของ <a href=\"https://www.blognone.com/node/145355\">Google Pixel 9a มือถือราคาประหยัดของกูเกิล</a> คือการให้แรม 8GB ซึ่งน้อยกว่า 12GB ของ <a href=\"https://www.blognone.com/node/139843\">Pixel 9 รุ่นใหญ่ที่มีโมเดล Gemini Nano</a> คำถามสำคัญของยุคนี้คือแรม 8GB เพียงพอต่อการรันฟีเจอร์ AI ยุคใหม่ๆ หรือไม่</p>\n<p>คำตอบของกูเกิลคือ Pixel 9a ใช้โมเดล Gemini Nano 1.0 รุ่น XXS ที่ขนาดเล็กลงกว่าปกติ บีบให้ยัดลงใน Pixel 9a ได้ แถมโมเดล XXS ยังไม่ได้รันตลอดเวลาเหมือนกับ Pixel รุ่นใหญ่ แต่โหลดโมเดลเข้ามาเฉพาะตอนที่ใช้งานเท่านั้น</p>\n<p>ข้อจำกัดอีกอย่างของโมเดลรุ่น XXS คือเป็นโมเดลรุ่น text-only ไม่ได้เป็น multimodal รองรับข้อมูลประเภทรูปภาพหรือเสียงด้วย ส่งผลให้ฟีเจอร์บางอย่างของ Pixel 9 ที่ต้องใช้การประมวลผลภาพหรือเสียง เช่น <a href=\"https://www.blognone.com/node/140708\">Pixel Screenshots</a> และ <a href=\"https://www.blognone.com/node/141397\">Call Notes</a> ไม่สามารถใช้ได้บน Pixel 9a</p>\n<p>อย่างไรก็ตาม ฟีเจอร์การสรุปข้อความเสียงที่อัดไว้ด้วย<a href=\"https://www.blognone.com/node/113518\">แอพ Recorder</a> ยังใช้งานได้ เพราะแอพถอดเสียงเป็นข้อความโดยไม่ต้องพึ่ง Gemini (ใช้โมเดลตัวเก่ากว่า) แล้วค่อยให้ Gemini มาสรุปข้อความให้อีกที</p>\n<p>Pixel 9a ถือเป็น Pixel รุ่นแรกที่ได้ฟีเจอร์<strong>น้อยลง</strong>จากรุ่นเรือธง เพราะที่ผ่านมา กูเกิลใช้แนวทางฟีเจอร์ซอฟต์แวร์เท่ากันหมด ต่างกันที่สเปกฮาร์ดแวร์บางอย่างเท่านั้น แต่เมื่อสเปกฮาร์ดแวร์ (ในกรณีนี้คือแรม) กลายเป็นข้อจำกัดของซอฟต์แวร์ซะเอง กูเกิลก็ไม่มีทางเลือกมากนัก</p>\n<p>ที่มา - <a href=\"https://arstechnica.com/ai/2025/03/meager-8gb-of-ram-forces-pixel-9a-to-run-extra-extra-small-gemini-ai/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/78be6d99a6e14800f799e35ef3978c94.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad47df457b77b618fe99014590f5664d5a60aa9104cc583098b3e020234aecf9","category":"Thai"}