{"title":"[ไม่ยืนยัน] Revolut สตาร์ตอัพด้านการถูกเงินขโมยเงิน 23 ล้านดอลลาร์ จากบั๊กในระบบคืนเงิน","link":"https://www.blognone.com/node/134755","date":1688966663000,"content":"<div><div><div><p>แหล่งข่าวไม่เปิดเผยตัวตน ระบุกับ Financial Times ว่า <a href=\"https://www.blognone.com/node/89951\">Revolut สตาร์ตอัพด้านฟินเทค</a> พบบั๊กในระบบคืนเงิน ซึ่งทำให้คนร้ายสามารถถอนเงินเกินกว่าที่มีได้ รวมมูลค่าความเสียหายรวมถึง 20 ล้านดอลลาร์</p>\n<p>บั๊กนี้จะเกิดขึ้นเมื่อรายการจ่ายเงินถูกปฎิเสธ (declined) ในบางกรณีระบบจะทำงานผิดพลาดทำให้มีเงินคืนเข้าบัญชีมาเพิ่ม กลุ่มคนร้ายที่รู้ถึงบั๊กนี้จึงพยายามใช้บัญชี Revolut ไปจ่ายเงินซื้อของแพงมากๆ เพื่อให้รายการถูกปฎิเสธ หลังจากนั้นก็ไปถอนเงินออกทางตู้เอทีเอ็ม</p>\n<p>ปัญหาของบั๊กนี้คือบั๊กอยู่ในระบบมาหลายปีแล้ว การตรวจสอบพบว่ามีคนอาศัยบั๊กนี้มาตั้งแต่ปลายปี 2021 และในช่วงปี 2022 ก็มีการขโมยเงินผ่านบั๊กนี้เป็นกลุ่ม รวมมีการดึงเงินออกไป 23 ล้านดอลลาร์ แม้ทาง Revolut จะตามเงินกลับมาได้บางส่วนก็ยังมีมูลค่าความเสียหายถึง 20 ล้านดอลลาร์</p>\n<p>ตอนนี้ทาง Revolut ยังไม่ได้รายงานเรื่องนี้ต่อสาธารณะ และทางบริษัทกำลังอยู่ระหว่างการขอใบอนุญาตธนาคารในสหราชอาณาจักรอยู่</p>\n<p>ที่มา - <a href=\"https://www.ft.com/content/0025347f-6e0c-4dbd-9762-e4eec0431050\">Financial Times</a></p>\n<p><img src=\"https://www.blognone.com/sites/default/files/externals/ba5267fbdb6bc07cecd89ad139d0c6f6.png\" alt /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c676b1dca1b0d174d02ab1889f74c15a1e7cb914402943843b48e0da6e48529b","category":"Thai"}