{"title":"Unity 6 ประกาศออกรุ่นเสถียร 17 ตุลาคม 2024, กลับมาใช้ไลเซนส์แบบดั้งเดิม","link":"https://www.blognone.com/node/142090","date":1726801297000,"content":"<div><div><div><p>Unity ประกาศปล่อยอัพเดตเอนจินเวอร์ชันใหม่ <a href=\"https://www.blognone.com/node/136784\">Unity 6</a> รุ่นเสถียรและซัพพอร์ตระยะยาว 2 ปี ในวันที่ 17 ตุลาคม 2024</p>\n<p><a href=\"https://www.blognone.com/node/141985\">Unity 6 เปลี่ยนกลับมาใช้ระบบไลเซนส์แบบดั้งเดิม</a> (จ่ายตามจำนวนนักพัฒนา) แทนการคิด Runtime Fee ตามจำนวนการติดตั้งที่ก่อดราม่ามากมายกับบริษัท</p>\n<p>ของใหม่ใน Unity 6 มีจำนวนมาก เอาแค่ส่วนกราฟิกได้แก่ Render Graph เฟรมเวิร์คการเรนเดอร์แบบใหม่ ช่วยลดการใช้แรมบนเกมมือถือ, GPU Resident Drawer และ Split Graphics Jobs เพื่อให้เรนเดอร์ได้เร็วขึ้น, Spatial-Temporal Post-Processing (STP) การเรนเดอร์เฟรมที่ความละเอียดต่ำก่อนไปอัพสเกล เป็นต้น</p>\n<p>Unity ยังโชว์เดโมวิดีโอกราฟิก Time Ghost ที่แสดงซีนภายนอกอาคาร โมเดลตัวละครมีรายละเอียดสูงมาก และเรนเดอร์แบบเรียลไทม์ได้</p>\n<p>แผนการอัพเดตเอนจินของ Unity คือจะออก Unity 6.1 ในช่วงต้นปี 2025 ส่วนเอนจินรุ่นเก่าคือ Unity 2021 LTS ขยายระยะเวลาซัพพอร์ตองค์กรให้อีก 1 ปี และ Unity 2022 LTS ซัพพอร์ตไปจนถึง 30 พฤษภาคม 2025 และลูกค้าองค์กรต่อให้อีก 1 ปี</p>\n<p>ที่มา - <a href=\"https://unity.com/blog/unite-2024-keynote-wrap-up\">Unity</a></p>\n<p>ภาพตัวอย่างเดโมที่สร้างด้วย Unity 6</p>\n<p><img alt=\"No Description\" src=\"https://www.blognone.com/sites/default/files/externals/bc8ae7aeb20d2143005ff99b2b8a5744.jpeg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"300cb2c454751239cc66af29e4ebd6b3156aa72aecbf2437d2d55c09a810e65b","category":"Thai"}