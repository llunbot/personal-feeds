{"title":"ศาลสหรัฐตัดสิน NSO Group ต้องจ่าย Meta 167 ล้านดอลลาร์ คดีแพร่มัลแวร์ Pegasus ผ่าน WhatsApp","link":"https://www.blognone.com/node/146308","date":1746626608000,"content":"<div><div><div><p>เมื่อปี 2019 <a href=\"https://www.blognone.com/node/112837\">บริษัท Meta (ตอนนั้นยังชื่อ Facebook) ยื่นฟ้องบริษัทความปลอดภัย NSO Group และ Q Cyber จากอิสราเอล</a> จากการดักฟังผู้ใช้งาน WhatsApp ด้วยวิธีการยิงมัลแวร์ Pegasus ไปยังผู้ใช้ประมาณ 1,400 คนผ่านเซิร์ฟเวอร์ของ WhatsApp</p>\n<p>เวลาผ่านมา 6 ปี คณะลูกขุนของศาลสหรัฐอเมริกา ตัดสินให้ NSO Group ต้องชดเชยค่าเสียหายรวม 167.5 ล้านดอลลาร์ให้กับ Meta</p>\n<p>Meta บอกว่านี่เป็นคดีแรกที่ฟ้องชนะองค์กรที่ปล่อยสปายแวร์ผิดกฎหมาย และเป็นจุดเริ่มต้นของการเปิดโปงให้รู้ว่า NSO Group ใช้ Pegasus ไปตามรอยคนทั่วโลกผ่านช่องทางอื่นๆ อีกมากแค่ไหน และขั้นถัดไป Meta จะขอให้ศาลมีคำสั่งห้าม NSO Group โจมตีผ่าน WhatsApp อีกตลอดไป</p>\n<p>โฆษกของ NSO Group ให้สัมภาษณ์ว่ายังเชื่อมันว่าเทคโนโลยี Pegasus ช่วยป้องกันอาชญากรรมและการก่อการร้ายได้ หากถูกใช้อย่างมีความรับผิดชอบโดยหน่วยงานรัฐบาลที่มีอำนาจถูกต้อง</p>\n<p>มัลแวร์ Pegasus เป็นที่รู้จักในไทย เพราะ<a href=\"https://www.blognone.com/node/129408\">ถูกใช้โจมตีบุคคลในไทยด้วยเช่นกัน</a></p>\n<p>ที่มา - <a href=\"https://about.fb.com/news/2025/05/winning-the-fight-against-spyware-merchant-nso/\">Meta</a>, <a href=\"https://www.courthousenews.com/meta-wins-168-million-in-damages-from-israeli-cyberintel-firm-in-whatsapp-spyware-scandal/\">Courthouse News Service</a></p>\n<p><img src=\"https://www.blognone.com/sites/default/files/externals/432e248c9d1ff2e37a34caf82d751bf9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nso-group\">NSO Group</a></div><div><a href=\"/topics/meta\">Meta</a></div><div><a href=\"/topics/whatsapp\">WhatsApp</a></div><div><a href=\"/topics/hacking\">Hacking</a></div><div><a href=\"/topics/malware\">Malware</a></div><div><a href=\"/topics/surveillance\">Surveillance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feeb4a2b1db280a37ea62f8ac6146dbbe3bfa9b99e9cc8828004af8c83f28481","category":"Thai"}