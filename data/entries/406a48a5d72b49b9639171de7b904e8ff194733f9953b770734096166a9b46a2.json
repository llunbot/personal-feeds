{"title":"Oracle ประกาศหยุดซัพพอร์ต JavaFX ใน Java SE 8 เดือนมีนาคม 2025","link":"https://www.blognone.com/node/142400","date":1728099753000,"content":"<div><div><div><p>JavaFX เป็นความพยายามของ Sun/Oracle ที่จะสู้กับ Flash ในยุคนั้น <a href=\"https://www.blognone.com/news/7724/%E0%B8%8B%E0%B8%B1%E0%B8%99%E0%B9%80%E0%B8%9B%E0%B8%B4%E0%B8%94%E0%B8%87%E0%B8%B2%E0%B8%99-javaone-%E0%B8%9E%E0%B8%A3%E0%B9%89%E0%B8%AD%E0%B8%A1%E0%B9%80%E0%B8%9C%E0%B8%A2-javafx-road-map\">เปิดตัวครั้งแรกในปี 2008</a> แต่สุดท้ายก็ไปไม่รอด ต้องเปิดเป็น<a href=\"https://openjfx.io/\">โครงการโอเพนซอร์ส OpenJFX</a> โดย<a href=\"https://www.blognone.com/node/108754\">มีบริษัท Gluon รับไปพัฒนาต่อ</a> และ<a href=\"https://www.blognone.com/node/100427\">ถูกถอดออกจาก Oracle JDK ตั้งแต่เวอร์ชัน 11 ในปี 2018</a></p>\n<p>อย่างไรก็ตาม JavaFX เวอร์ชันเดิมยังคงอยู่เป็นส่วนหนึ่งของ Java SE 8/JDK 8 รุ่นมหาอมตะนิรันดร์กาล เพราะ Oracle ยังคงซัพพอร์ต Java SE 8 ต่อไปเรื่อยๆ ตราบเท่าที่ลูกค้ายังไม่ยอมย้ายออก (ล่าสุดคือถึงปี 2030 สำหรับลูกค้าจ่ายเงิน Extended Support)</p>\n<p><img src=\"https://www.blognone.com/sites/default/files/externals/5618dd199fdf7f5239f7be3f5b0ad059.jpg\" /></p>\n<p>ล่าสุด Oracle ประกาศว่าจะหยุดซัพพอร์ต JavaFX ใน Java SE 8 เดือนมีนาคม 2025 ซึ่งเป็นหนึ่งในแผนการปิดฟีเจอร์เก่าๆ ด้านเว็บ (เพราะ Java แพ้สงครามนี้ไปนานแล้ว) โดย <a href=\"https://www.blognone.com/node/77211\">Java Plugin (Applet) ถูกปลดการซัพพอร์ตไปก่อนแล้วตั้งแต่ปี 2019</a></p>\n<p>ประกาศนี้ของ Oracle แปลว่าหากองค์กรใดยังมี JavaFX ของเดิมใช้งานอยู่ ต้องหาวิธีแจกจ่ายตัว<a href=\"https://gluonhq.com/products/javafx/\">รันไทม์ JavaFX จากเว็บไซต์ OpenJFX</a> กันเอาเอง ไม่สามารถพึ่งพารันไทม์ที่เป็นส่วนหนึ่งของ Java SE 8 ได้แล้ว</p>\n<p>ที่มา - <a href=\"https://www.oracle.com/java/technologies/java-se-support-roadmap.html\">Oracle</a>, <a href=\"https://thenewstack.io/end-of-the-road-for-javafx-in-jdk-8-keeping-your-apps-alive/\">The New Stack</a></p>\n<p>ตารางการซัพพอร์ต Java SE เวอร์ชันต่างๆ ของ Oracle</p>\n<p><img alt=\"No Description\" src=\"https://www.blognone.com/sites/default/files/externals/7ef26020e5b07975a79c8d802f618be1.png\" /></p>\n<p>ตารางการซัพพอร์ตเทคโนโลยีเว็บของ Java SE เวอร์ชันเก่าๆ</p>\n<p><img alt=\"No Description\" src=\"https://www.blognone.com/sites/default/files/externals/227902c987b1e43818045539193d31ca.png\" /></p>\n</div></div></div><div><div>Topics: </div><div><div><a href=\"/topics/javafx\">JavaFX</a></div><div><a href=\"/topics/java\">Java</a></div><div><a href=\"/topics/oracle\">Oracle</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"406a48a5d72b49b9639171de7b904e8ff194733f9953b770734096166a9b46a2","category":"Thai"}