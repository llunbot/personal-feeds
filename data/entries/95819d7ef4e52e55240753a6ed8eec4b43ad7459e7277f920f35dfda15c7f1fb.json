{"title":"เปิดตัว Wear OS 6 ใช้ธีมใหม่ Material 3 Expressive ออกแบบมาเพื่อจอวงกลม","link":"https://www.blognone.com/node/146554","date":1747874140000,"content":"<span>เปิดตัว Wear OS 6 ใช้ธีมใหม่ Material 3 Expressive ออกแบบมาเพื่อจอวงกลม</span>\n\n  <div>\n    <div>Body</div>\n              <div><p>เก็บตกของใหม่กูเกิลโดยเฉพาะฝั่ง Android ที่ไม่มีที่ยืนบนเวทีใหญ่งาน Google I/O</p>\n<p>กูเกิลเปิดตัวระบบปฏิบัติการ Wear OS 6 สำหรับสมาร์ทวอทช์ ที่แกนหลักเป็น Android 16 ฟีเจอร์ใหม่ที่สำคัญคือยกเครื่อง UI ใหม่หมดตาม <a href=\"https://www.blognone.com/node/146395\">Material 3 Expressive</a> ที่เปิดตัวเมื่อสัปดาห์ก่อน UI ออกแบบมาสำหรับจอโค้งเป็นวงกลมของนาฬิกาค่าย Wear OS, มีระบบสี dynamic color, มีคอมโพเนนต์   EdgeButton ที่ปรับขนาดให้เหมาะกับจอโค้งอัตโนมัติ</p>\n<p>กูเกิลยังเพิ่มระบบการออกแบบ UI ของแอพแบบใหม่เรียกว่า 3-slot tile layout เป็นการเรียงกัน 3 แถวจากบนลงล่าง มี tile slot ด้านบน, main content slot ตรงกลาง, bottom slot ด้านล่าง</p>\n<p>Wear OS 6 ยังปรับปรุงเรื่องแบตเตอรี่ที่บอกว่าดีขึ้นจาก Wear OS 5 อยู่ 10% ด้วย</p>\n<p>ตอนนี้ Wear OS 6 ออกรุ่น Developer Preview ให้นักพัฒนาทดสอบแอพกันบนอีมูเลเตอร์แล้ว</p>\n<p>ที่มา - <a href=\"https://android-developers.googleblog.com/2025/05/whats-new-in-wear-os-6.html\">Android Developers</a></p>\n<p><img src=\"https://www.blognone.com/sites/default/files/files-2025/2025-05/wearos6-tile.webp\" alt=\"\" /></p>\n<p><img src=\"https://www.blognone.com/sites/default/files/files-2025/2025-05/wearos6-edge.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/22/2025 - 07:35</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95819d7ef4e52e55240753a6ed8eec4b43ad7459e7277f920f35dfda15c7f1fb","category":"Thai"}