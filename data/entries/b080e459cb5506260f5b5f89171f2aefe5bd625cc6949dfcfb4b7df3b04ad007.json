{"title":"รัฐบาลอิสราเอลให้เงินอินเทล 3.2 พันล้านดอลลาร์ ขยายโรงงานผลิตชิปในอิสราเอล","link":"https://www.blognone.com/node/137398","date":1703636587000,"content":"<div><div><div><p>รัฐบาลอิสราเอล อนุมัติเงินอุดหนุนมูลค่า 3.2 พันล้านดอลลาร์ให้อินเทลขยายโรงงานผลิตชิปเพิ่มเติม มูลค่าการลงทุนรวมของโครงการนี้คือ 25 พันล้านดอลลาร์ โดยส่วนที่เหลือเป็นอินเทลออกเงินเอง</p>\n<p>อินเทลมีโรงงาน Fab 28 อยู่ที่เมือง Kiryat Gat มาตั้งแต่ปี 2008 ถือเป็นอีกหนึ่งโรงงานที่ใช้กระบวนการผลิตล้ำสมัยเป็นอันดับต้นๆ (Intel 7 หรือ 10 นาโนเมตร) โรงงานส่วนขยาย Fab 38 มีกำหนดเดินสายการผลิตในปี 2028 และต้องใช้งานไปอย่างน้อยถึงปี 2035 ตามเงื่อนไขการให้ทุนของรัฐบาลอิสราเอล</p>\n<p><a href=\"https://www.intel.com/content/www/us/en/corporate-responsibility/intel-in-israel.html\">อิสราเอลถือเป็นฐานที่มั่นสำคัญของอินเทลมายาวนาน</a> มีพนักงานรวม 11,700 ทั้งทีมออกแบบชิปและโรงงานผลิตชิป ชิปตัวสำคัญๆ ของอินเทลในอดีตหลายตัวถูกออกแบบโดยทีมอิสราเอล เช่น Core และ Centrino นอกจากนี้อินเทลยังมีบริษัทลูกคือ Mobileye ทำชิปสำหรับรถยนต์ที่เป็นบริษัทสัญชาติอิสราเอลด้วย</p>\n<p>ที่มา - <a href=\"https://www.bloomberg.com/news/articles/2023-12-26/intel-to-invest-25-billion-in-israel-after-winning-incentives\">Bloomberg</a>, <a href=\"https://www.reuters.com/technology/intel-get-32-billion-government-grant-new-25-billion-israel-chip-plant-2023-12-26/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/a74383c557229a12b6eb94cf797a5047.jpg\" /></p>\n<p>ภาพไซต์ก่อสร้าง Fab 38 ในปี 2022 - <a href=\"https://game.intel.com/ca/stories/inside-intel-\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/israel\">Israel</a></div><div><a href=\"/topics/manufacturing\">Manufacturing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b080e459cb5506260f5b5f89171f2aefe5bd625cc6949dfcfb4b7df3b04ad007","category":"Thai"}