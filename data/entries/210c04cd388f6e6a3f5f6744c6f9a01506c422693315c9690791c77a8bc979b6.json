{"title":"Alibaba เผยแพร่ EMO โมเดล AI สร้างวิดีโอร้องเพลงที่ทำจากรูปภาพบุคคลเพียง 1 รูป","link":"https://www.blognone.com/node/138479","date":1709255802000,"content":"<div><div><div><p>หน่วยงานวิจัย Intelligent Computing ของ Alibaba เผยแพร่เทคโนโลยีโมเดล AI สร้างวิดีโอขึ้นจากรูปภาพและเสียง (image-audio-video) ซึ่งเรียกชื่อโมเดลนี้ว่า <strong>EMO</strong></p>\n<p>EMO ต้องการอินพุทเพียง รูปภาพพอร์ตเทรตบุคคล กับไฟล์เสียง ก็สามารถสร้างวิดีโอที่เป็นบุคคลนั้นพูดหรือร้องเพลงตามไฟล์เสียงได้ ความยาวสูงสุด 1 นาที 30 วินาที จุดเด่นของ EMO คือการแสดงออกจากสีหน้าของบุคคลก็เป็นไปตามเสียงที่ออกมาด้วย ไม่ใช่แค่การขยับปากเท่านั้น</p>\n<p>ตัวอย่างที่นำเสนอ EMO สามารถสร้างวิดีโอให้รูปภาพร้องเพลงได้, ปรับได้ตามภาษาของเพลง, มีการขยับตามจังหวะเพลงที่รวดเร็ว ตัวอย่างหนึ่งที่นำเสนอดูเป็นการข้ามโซนสักหน่อย เพราะใช้ภาพนิ่งจากคลิปผู้หญิงญี่ปุ่นเดินบนถนนที่สร้างจาก <a href=\"https://www.blognone.com/node/138230\">Sora โมเดลสร้างวิดีโอของ OpenAI</a> นั่นเอง</p>\n<p>รายละเอียดของ EMO <a href=\"https://humanaigc.github.io/emote-portrait-alive/\">สามารถดูเพิ่มเติมได้ที่ GitHub</a> และชมคลิปตัวอย่างได้ท้ายข่าว</p>\n<p>ที่มา: <a href=\"https://pandaily.com/alibaba-has-developed-an-ai-generated-video-model-emo/\">Pandaily</a></p>\n<p><img alt=\"No Description\" src=\"https://www.blognone.com/sites/default/files/externals/0193906f9b4dd4b3bf9900e358fa0619.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"210c04cd388f6e6a3f5f6744c6f9a01506c422693315c9690791c77a8bc979b6","category":"Thai"}