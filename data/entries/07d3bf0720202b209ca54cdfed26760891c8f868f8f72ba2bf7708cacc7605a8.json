{"title":"กระทรวงความมั่นคงแห่งมาตุภูมิสหรัฐ เปิดโครงการ Hack DHS ชวนแฮ็กเกอร์หาช่องโหว่ รับเงินรางวัล","link":"https://www.blognone.com/node/126329","date":1639558569000,"content":"<div><div><div><p>กระทรวงความมั่นคงแห่งมาตุภูมิของสหรัฐ (Department of Homeland Security หรือ DHS) เปิดโครงการ bug bounty เชิญชวนแฮ็กเกอร์สายขาวมาแฮ็กระบบของ DHS พร้อมรับเงินรางวัลตอบแทน</p>\n<p>โครงการนี้มีชื่อว่า \"Hack DHS\" มีกิจกรรมทั้งการค้นหาช่องโหว่แบบออนไลน์ และกิจกรรมออฟไลน์ให้แข่งขันกัน หลังจากนั้น DHS จะมาสรุปบทเรียนและพัฒนาเป็นโครงการในระยะถัดไป</p>\n<p>Alejandro N. Mayorkas รัฐมนตรี DHS ให้สัมภาษณ์ว่ารัฐบาลสหรัฐต้องการยกระดับความปลอดภัยของระบบไอที ดังนั้น DHS จึงต้องทำตัวเป็นตัวอย่างก่อนใครเพื่อน โครงการ Hack DHS เกิดขึ้นมาเพื่อค้นหาจุดโหว่ของระบบของ DHS เอง และต้องการเป็นต้นแบบให้องค์กรภาครัฐอื่นๆ ทำตาม</p>\n<p><img src=\"https://www.blognone.com/sites/default/files/externals/0ae16c0189036547a91757015fd24574.jpg\" /></p>\n<p>ที่มา - <a href=\"https://www.dhs.gov/news/2021/12/14/dhs-announces-hack-dhs-bug-bounty-program-identify-potential-cybersecurity\">Department of Homeland Security</a></p>\n</div></div></div><div><div>Topics: </div><div><div><a href=\"/topics/dhs\">DHS</a></div><div><a href=\"/topics/usa\">USA</a></div><div><a href=\"/topics/bug-bounty\">Bug Bounty</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07d3bf0720202b209ca54cdfed26760891c8f868f8f72ba2bf7708cacc7605a8","category":"Thai"}