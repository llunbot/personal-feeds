{"title":"ไหนว่าไม่ทำ Play-to-Earn, Sega จับมือ LINE Next ร่วมสร้างเกมบล็อคเชนใน Game Dosi","link":"https://www.blognone.com/node/134776","date":1689061198000,"content":"<div><div><div><p>เมื่อสัปดาห์ก่อนเพิ่งมีข่าว <a href=\"https://www.blognone.com/node/134730\">Sega ประกาศไม่ทำเกมแนว Play-to-Earn</a> ไป มาในวันนี้เหมือนจะกลับลำเล็กน้อย เพราะล่าสุด <strong>LINE Next</strong> ได้ลงนามร่วมมือกับ <strong>Sega</strong> ในการใช้ทรัพย์สินทางปัญญาเพื่อพัฒนาเกมสำหรับแพลตฟอร์มบล็อคเชนของ <strong>Game Dosi</strong></p>\n<p>LINE Next เป็นหนึ่งในแผนกของบริษัท LINE แอปแชทที่คุ้นเคยกันดีในเกาหลีใต้ ที่ทำหน้าที่พัฒนาระบบนิเวศของ NFT โดยภายใต้ข้อตกลงนี้ LINE Next จะได้รับใบอนุญาตให้ใช้หนึ่งใน IP เกมของ Sega ที่ “ได้รับความนิยมอย่างมาก” มาพัฒนาเป็นเกม Web3 ในแพลตฟอร์มของ Game Dosi โดยจะรองรับ NFT, การชำระเงินแบบดิจิทัล และกิจกรรมทางการตลาด</p>\n<p>คุณ Youngsu Ko ประธานกรรมการบริหาร (CEO) ของ LINE Next กล่าวว่า “เรายินดีอย่างยิ่งที่ได้ร่วมมือกับ Sega เพื่อสร้างเกมที่น่าตื่นเต้นมาสู่พื้นที่ Web3 ของ Game Dosi เราจะนำเสนอเกมที่ทุกคน และ แฟน ๆ ของ Sega สามารถสนุกเพลิดเพลินได้อย่างง่ายดาย”</p>\n<p>Game Dosi เป็นแพลตฟอร์มสำหรับเกมแบบ Web3 ที่เปิดตัวในเดือนพฤษภาคมที่ผ่านมา ภายในสโลแกน “Gamer First, Web3 Next” ซึ่งจะมี 6 เกมที่ยังไม่ประกาศชื่อเตรียมมาลงในแพลตฟอร์มนี้ และมีเกมที่พัฒนาโดย Game Dosi เองด้วยในชื่อ Project GD</p>\n<p><img alt=\"No Description\" src=\"https://www.blognone.com/sites/default/files/externals/694a8a344c9ff063d2a2a7baa62f440c.jpg\" /></p>\n<p>ที่มา - <a href=\"https://venturebeat.com/games/line-next-signs-deal-with-sega-to-make-web3-game-for-game-dosi/\">Venture Beat</a></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/blockchain\">Blockchain</a></div><div><a href=\"/topics/web3\">Web3</a></div><div><a href=\"/topics/nft\">NFT</a></div><div><a href=\"/topics/games\">Games</a></div><div><a href=\"/topics/line\">LINE</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aca9b2692c0804a23ff6a041b90620adf8ca39764575ad47937f8acb46c1c09e","category":"Thai"}