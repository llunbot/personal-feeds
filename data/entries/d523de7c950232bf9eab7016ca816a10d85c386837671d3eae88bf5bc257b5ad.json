{"title":"AWS เปิดตัวเครื่อง EC2 DL1 ใช้ชิป Habana Gaudi ของอินเทล ระบุค่าฝึกปัญญาประดิษฐ์ถูกกว่า NVIDIA เกือบครึ่ง","link":"https://www.blognone.com/node/125514","date":1635361677000,"content":"<div><div><div><p>AWS เริ่มให้บริการเครื่อง EC2 DL1 สำหรับฝึกปัญญาประดิษฐ์ โดยตัวเร่งความเร็วเป็นชิป Habana Gaudi ที่<a href=\"https://www.blognone.com/node/113709\">อินเทลซื้อบริษัทมาตั้งแต่ปี 2019</a> ความได้เปรียบสำคัญคือการฝึกปัญญาประดิษฐ์ราคารวมถูกกว่าเครื่องที่ใช้ชิปกราฟิกของ NVIDIA เช่น A100 หรือ V100</p>\n<p>ทางฝั่ง AWS ระบุว่าเครื่อง DL1 ถูกกว่าประมาณ 40% แต่ทาง Habana แสดงผลทดสอบพบว่าการฝึก ResNet50 ถูกกว่า 44% แต่การฝึก BERT ถูกกว่าเพียง 10% โดยเครื่อง DL1.24xlarge ราคาอยู่ที่ 13.11 ดอลลาร์ต่อชั่วโมง (ชิป Gaudi 8 ชุดพร้อมแรม HBM 32 GB พร้อมแรมระบบ 768GiB)</p>\n<p>แม้ราคาจะถูกกว่าแต่ซอฟต์แวร์ต้องมีการปรับเปลี่ยนบ้าง โดย Habana SynapseAI SDK รองรับทั้ง TensorFlow และ PyTorch ทาง AWS ระบุว่าต้องแก้ไขซอฟต์แวร์เล็กน้อย</p>\n<p>ที่มา - <a href=\"https://www.intel.com/content/www/us/en/newsroom/news/habana-labs-ai-power-amazon-ec2-dl1-service.html#gs.er4mod\">Intel</a>, <a href=\"https://habana.ai/aws-launches-ec2-dl1-instances/\">Habana</a>, <a href=\"https://aws.amazon.com/about-aws/whats-new/2021/10/amazon-ec2-dl1-instances-cost-efficient-training-deep-learning-models/\">AWS</a></p>\n<p><img src=\"https://www.blognone.com/sites/default/files/externals/06d39bf20b0906ff81f11a02594c4324.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d523de7c950232bf9eab7016ca816a10d85c386837671d3eae88bf5bc257b5ad","category":"Thai"}