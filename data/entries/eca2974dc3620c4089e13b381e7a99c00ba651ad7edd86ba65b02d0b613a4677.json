{"title":"พนักงานบริษัทฮ่องกงถูกหลอกให้โอนเงิน 900 ล้านบาท หลังคนร้ายปลอมตัวเป็น CFO ด้วย deepfake","link":"https://www.blognone.com/node/138045","date":1707115771000,"content":"<div><div><div><p>พนักงานบริษัทในฮ่องกงถูกหลอกให้โอนเงินไปยังคนร้าย 15 รายการ รวมความเสียหาย 200 ล้านดอลลาร์ฮ่องกงหรือประมาณ 900 ล้านบาท</p>\n<p>คนร้ายอาศัยการส่งลิงก์ประชุมออนไลน์ให้กับเหยื่อ และเหยื่อก็พบว่าห้องประชุมมีคนอยู่ในห้องหลายคน ทุกคนล้วนเหมือนจริงและเป็นพนักงานบริษัทด้วยกัน คนที่ปลอมเป็น CFO ระบุว่าต้องทำธุรกรรมลับจึงขอให้โอนเงินให้</p>\n<p>ตำรวจฮ่องกงแถลงข่าวคดีนี้เพราะที่ผ่านมา คนร้ายมักปลอมตัวเป็นคนใดคนหนึ่งในบริษัท และพนักงานมักจะไหวตัวทันหากถูกเรียกเข้าประชุมตัวต่อตัวกับคนร้าย แต่ตอนนี้คนร้ายก็เพิ่มเทคนิคด้วยการปลอมตัวเป็นพนักงานหลายๆ คนสร้างความน่าเชื่อถือเพิ่มเติม</p>\n<p>การใช้งาน Deepfake เพื่อหลอกลวงมากขึ้นเรื่อยๆ ปีที่แล้ว<a href=\"https://www.blognone.com/node/135937\">สหรัฐฯ ก็ออกประกาศเตือนภาคเอกชนว่ามีการโจมตีแนวทางนี้เยอะขึ้นเรื่อยๆ</a></p>\n<p>ที่มา - <a href=\"https://news.rthk.hk/rthk/en/component/k2/1739119-20240204.htm\">RTHK</a></p>\n<p><img alt=\"No Description\" src=\"https://www.blognone.com/sites/default/files/externals/4d8191e6b6e1538fd011c51b4fd3b19f.jpg\" /><em>ภาพจาก Getty Images</em></p>\n</div></div></div><div><div>Topics: </div><div><div><a href=\"/topics/deepfake\">Deepfake</a></div><div><a href=\"/topics/hong-kong\">Hong Kong</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eca2974dc3620c4089e13b381e7a99c00ba651ad7edd86ba65b02d0b613a4677","category":"Thai"}