{"title":"ลาก่อน google.co.th กูเกิลเตรียมย้ายทราฟฟิก Search ไป google.com โดเมนเดียว","link":"https://www.blognone.com/node/145877","date":1744797784000,"content":"<div><div><div><p>กูเกิลประกาศแผนการย้ายทราฟฟิกของหน้าเว็บ Google Search จากโดเมนตามประเทศ country code top-level domain names (ccTLD) เช่น google.co.th มาเป็น google.com เพียงโดเมนเดียว</p>\n<p>เหตุผลเป็นเพราะในอดีต กูเกิลใช้วิธีแยกบริการเฉพาะของแต่ละประเทศตามโดเมนของประเทศนั้นๆ (เช่น ค้นข้อมูลของประเทศไทยบน google.co.th) แต่ช่วงหลังๆ กูเกิลสามารถให้บริการ search เฉพาะท้องถิ่นบน google.com ได้หมดแล้ว ดังนั้นโดเมนแยกรายประเทศจึงไม่จำเป็นอีกต่อไป</p>\n<p>กระบวนการ redirect ทราฟฟิกจากโดเมนแยกรายประเทศมายัง google.com จะค่อยๆ เกิดขึ้นในอีกไม่กี่เดือนข้างหน้า การเปลี่ยนแปลงนี้มีผลเฉพาะโดเมนเนมเท่านั้น หน้าตาและผลลัพธ์ของ Google Search ในแต่ละประเทศจะยังเหมือนเดิม</p>\n<p>ที่มา - <a href=\"https://blog.google/products/search/country-code-top-level-domains/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/163f5f91d3beed4da582189fc397398e.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/domain-name\">Domain Name</a></div><div><a href=\"/topics/google\">Google</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4776a56bba6ce5aae76a0567c634133c5f9754e27349784d869e0093d1560cd1","category":"Thai"}