{"title":"เปิดตัว Dragon Ball: The Breakers เกมเอาตัวรอดจากตัวร้ายในจักรวาลดราก้อนบอล","link":"https://www.blognone.com/node/125893","date":1637206076000,"content":"<div><div><div><p>Bandai Namco เปิดตัวเกม Dragon Ball: The Breakers เกมในจักรวาลดราก้อนบอล ที่คราวนี้มาแปลกกว่าที่เคย เพราะไม่ใช่เกมต่อสู้หรือเกมแอ็กชั่นผจญภัย แต่เป็นเกมแนวเอาตัวรอดแบบ asymmetrical survival คล้าย Dead by Daylight</p>\n<p>ผู้เล่นหนึ่งคนจะได้เล่นเป็นตัวร้ายเช่นเซลล์ ฟรีเซอร์ หรือจอมมารบู และผู้เล่นอีก 7 คนจะได้เล่นเป็นคนธรรมดาที่หลงเข้ามาใน “รอยต่อของการเวลา” และต้องรวมพลังกันเพื่อเปิดเครื่องไทม์แมชชีนของบุลม่า หนีออกไปจากมิตินี้ให้ได้ โดยสามารถสร้างตัวละครเอง หรือเชื่อมเซฟกับ Dragonball Xenoverse เพื่อนำตัวละครมาจากเกมนั้นได้</p>\n<p><img src=\"https://www.blognone.com/sites/default/files/externals/499aad2c6b98556f0c54b1092f13de8d.jpg\" /></p>\n<p>ฝั่งผู้เล่นมีตัวละครอูลอนที่สามารถแปลงตัวเป็นสิ่งของในฉากหรือแปลงเป็นจรวดเพื่อหนีได้ มีบูลม่าที่ขี่สกูตเตอร์ได้ มีอาวุธบาซูก้าให้เก็บ ใช้ยิงเพื่อหยุดแอ็กชั่นของตัวร้ายได้ชั่วคราว มียานอวกาศชาวไซย่า ใช้พุ่งหนีไปที่อื่นในแมพ และจะชนะได้โดยการทำเงื่อนไขแล้วหนีขึ้นไทม์เมชชีน</p>\n<p>ส่วนฝั่งตัวร้ายจะชนะได้เมื่อจัดการผู้รอดชีวิตจนหมด เมื่อจัดการผู้รอดชีวิต ก็จะได้รับอัพเกรดต่างๆ เช่น เซลล์ ที่กลายเป็นร่างสองไปจนถึงร่างเพอร์เฟ็กต์ได้ เมื่อกินผู้เล่นเข้าไป และคาดว่าตัวร้ายตัวอื่นๆ ก็จะมีระบบคล้ายกัน แต่ยังไม่เปิดเผยว่าการกลายร่างจะเพิ่มความสามารถอะไรให้ตัวละครบ้าง</p>\n<p>เกมลงทั้ง PlayStation 4 และ 5, Nintendo Switch, Xbox One, Xbox Series X/S, และ PC กำหนดวางจำหน่ายปี 2022 โดยจะมี Beta ให้เล่นใน Steam เร็วๆ นี้</p>\n<p>ที่มา - <a href=\"https://kotaku.com/new-horror-dragon-ball-game-looks-like-anime-dead-by-da-1848066479\">Kotaku</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/dragon-ball\">Dragon Ball</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"693bbc4798b8f4b4f3dad2c7aaed5c53603a26407a6a07d058453f50a9fe9e3e","category":"Thai"}