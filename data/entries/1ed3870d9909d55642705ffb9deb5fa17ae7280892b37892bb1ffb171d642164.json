{"title":"Facebook ประกาศวิสัยทัศน์ใหม่ ก้าวจากบริษัทโซเชียลเป็นบริษัท Metaverse","link":"https://www.blognone.com/node/123906","date":1627356167000,"content":"<div><div><div><p>Facebook ประกาศตั้งทีม Metaverse Product Group ทำคอนเทนต์โลกเสมือนจริง ประกอบด้วยทีมย่อยคือ <a href=\"https://www.blognone.com/node/112183\">Horizon โซเชียลแบบ VR</a> และทีมคอนเทนต์ที่ดึงมาจาก Facebook Gaming</p>\n<p>หัวหน้าทีม Metaverse คือ Vishal Shah ที่ปัจจุบันเป็นผู้บริหารของ Instagram โดยจะขึ้นตรงกับ Andrew Bosworth หัวหน้าฝ่าย AR/VR ของ Facebook อยู่แล้ว</p>\n<p>Bosworth บอกว่า Facebook มีทีมฮาร์ดแวร์อย่าง Oculus และ Portal ที่ย้ายตัวเราไปอยู่ในห้องเสมือนจริงร่วมกับคนอื่นๆ อยู่แล้ว แต่ยังขาดการสร้างประสบการณ์ที่ต่อเชื่อมพื้นที่เหล่านี้เข้าด้วยกัน เพราะสุดท้ายแล้ว การเคลื่อนย้ายตัวเองในโลกเสมือน ต้องง่ายในลักษณะเดียวกับการเดินข้ามห้องในโลกกายภาพจริงๆ</p>\n<p><a href=\"https://www.theverge.com/22588022/mark-zuckerberg-facebook-ceo-metaverse-interview\">Mark Zuckerberg เพิ่งออกมาให้สัมภาษณ์เมื่อเร็วๆ นี้</a> ว่าต้องการยกระดับ Facebook จากบริษัทโซเชียลมีเดีย ไปเป็นบริษัท metaverse ซึ่งการตั้งทีม Metaverse ถือเป็นก้าวแรกของแผนการนี้</p>\n<p><img src=\"https://www.blognone.com/sites/default/files/externals/a9038c8b81b0499e148ae6afb27a5024.jpg\" /></p>\n<p>ที่มา - <a href=\"https://www.facebook.com/1681/posts/10113772424752191/\">Andrew Bosworth</a>, ภาพจาก <a href=\"https://tech.fb.com/the-future-of-work-and-the-next-computing-platform/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/virtual-reality\">Virtual Reality</a></div><div><a href=\"/topics/augmented-reality\">Augmented Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ed3870d9909d55642705ffb9deb5fa17ae7280892b37892bb1ffb171d642164","category":"Thai"}