{"title":"เปิดตัว Clair Obscur: Expedition 33 เกม RPG Turn Based สัญชาติฝรั่งเศสวางขายปี 2025","link":"https://www.blognone.com/node/140259","date":1718007069000,"content":"<div><div><div><p>Sandfall Interactive สตูดิโอเกมสัญชาติฝรั่งเศสที่เพิ่งก่อตั้งเมื่อปี 2020 เปิดตัวเกม Clair Obscur: Expedition 33 เกมแนว RPG แบบ Turnbase ที่ได้รับแรงบันดาลใจจากศิลปะฝรั่งเศสยุคสวยงาม (Belle Époque)</p>\n<p>เนื้อเรื่องของเกมเล่าถึง Gustave สมาชิกของ Expeditioners ที่ออกเดินทางเพื่อค้นหาวิธีเอาชนะ Paintress ผู้ลึกลับที่ตื่นขึ้นทุกปีเพื่อวาดตัวเลขบนแท่นหิน และทุกคนบนโลกที่อายุตรงกับตัวเลขที่วาดจะกลายเป็นผุยผงและสูญหายไป โดยตัวเลขบนแท่นหินจะลดลงทุกปี และผู้คนก็หายไปมากขึ้นเรื่อย ๆ ซึ่งเนื้อเรื่องในเกม Paintress วาดเลข 33 ตรงกับอายุของ Gustave พอดี</p>\n<p>ระบบการเล่นของเกมเรียกว่า Reactive Turn-Based Combat ที่เป็นการผสมผสาน J-RPG Turn Based เข้ากับ Real-time Action ที่ผู้เล่นสามารถกดโจมตี, หลบ, ป้องกัน และโต้กลับในแต่ละเทิร์นเพื่อสร้างคอมโบต่าง ๆ ในระหว่างการเล่นได้</p>\n<p>ตัวเกมใช้ Unreal Engine 5 ในการพัฒนาจัดจำหน่ายโดย Kepler Interactive มีแผนวางจำหน่ายในปี 2025 บน PS5, Xbox Series X/S และ PC โดยจะเปิดให้เล่นบน Game Pass ตั้งแต่วันแรกที่วางจำหน่าย</p>\n<p><img alt=\"No Description\" src=\"https://www.blognone.com/sites/default/files/externals/93c4a3099782318a459ac662b4aeb40d.jpeg\" /><img alt=\"No Description\" src=\"https://www.blognone.com/sites/default/files/externals/93b116c9fecbec75686f068b1a46b12c.jpeg\" /><img alt=\"No Description\" src=\"https://www.blognone.com/sites/default/files/externals/763f4de1bba484f17ee87a03b3abef9e.jpeg\" /></p>\n<p>ที่มา - <a href=\"https://www.gematsu.com/2024/06/turn-based-rpg-clair-obscur-expedition-33-announced-for-ps5-xbox-series-and-pc\">Gematsu</a></p>\n</div></div></div><div><div>Topics: </div><div><div><a href=\"/topics/clair-obscur\">Clair Obscur</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3da522c69e9f01663064c2e0e112bc917f0e921f83f0416057f06458975c34a4","category":"Thai"}