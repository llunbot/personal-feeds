{"title":"X มีปัญหา ไม่แสดงรูปภาพของโพสต์หรือทวีตตั้งแต่ก่อนธันวาคม 2014","link":"https://www.blognone.com/node/135371","date":1692576647000,"content":"<div><div><div><p>มีรายงานการพบปัญหาใน X หรือ Twitter เดิม โดยโพสต์เก่าที่มีรูปภาพอยู่ในเนื้อหา หรือมีลิงก์ในข้อความ จะไม่แสดงรูปภาพหรือรูปพรีวิว ซึ่งปัญหาดังกล่าวพบมาหลายวันแล้ว แต่ไม่กระทบทุกโพสต์ จึงคาดว่า X ก็กำลังแก้ปัญหานี้อยู่</p>\n<p>โดย The Verge พบว่าโพสต์หรือทวีตที่มีปัญหาไม่แสดงรูปภาพ เป็นโพสต์ก่อนช่วงธันวาคม 2014 ซึ่งจะแสดงลิงก์ t.co ในข้อความ และไม่มีรูปภาพขึ้นมา ทั้งนี้เดิม Twitter ไม่มีบริการแนบรูปภาพในทวีต โดยมาเพิ่มระบบแนบรูปของตนเอง<a href=\"https://www.blognone.com/node/24059/\">ในปี 2011</a> หลังให้บริการมา 5 ปี</p>\n<p>ตัวอย่างโพสต์หรือทวีตชื่อดังที่พบปัญหาการแสดงรูปภาพคือ<a href=\"https://www.blognone.com/node/53923\">ทวีตในงาน Oscar</a> ของ Ellen DeGeneres ในงาน Oscar ปี 2014 ที่ทำสถิติถูกรีทวีตมากที่สุด จนถึงตอนนี้รูปภาพก็ยังไม่แสดง มีเพียง url t.co ในข้อความ แต่<a href=\"https://www.blognone.com/node/37846\">ทวีตของ Barack Obama</a> ที่ประกาศชัยชนะการเลือกตั้ง Four more years. เมื่อปี 2012 ยังแสดงรูปภาพตามปกติ</p>\n<p>ตัวแทนของ X ยังไม่ได้ชี้แจงหรือรายงานปัญหาที่เกิดขึ้น</p>\n<p>ที่มา: <a href=\"https://www.theverge.com/2023/8/20/23838823/twitter-x-deleted-pictures-links-2014-metadata-t-co-shortener\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/0d6ac51d8706700048a306d58ef8917b.png\" /></p>\n<blockquote><p>If only Bradley's arm was longer. Best photo ever. <a href=\"https://twitter.com/hashtag/oscars?src=hash&amp;ref_src=twsrc%5Etfw\">#oscars</a> http://t.co/C9U5NOtGap</p>\n<p>— Ellen DeGeneres (@EllenDeGeneres) <a href=\"https://twitter.com/EllenDeGeneres/status/440322224407314432?ref_src=twsrc%5Etfw\">March 3, 2014</a></p></blockquote>\n<blockquote><p>Four more years. <a href=\"http://t.co/bAJE6Vom\">pic.twitter.com/bAJE6Vom</a></p>\n<p>— Barack Obama (@BarackObama) <a href=\"https://twitter.com/BarackObama/status/266031293945503744?ref_src=twsrc%5Etfw\">November 7, 2012</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43793e22f22f1a875ec61f63cc192d4b9bab36a3d762c20a3e5ff37e85a7e6ba","category":"Thai"}