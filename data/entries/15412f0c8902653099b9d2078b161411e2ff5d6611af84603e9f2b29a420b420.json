{"title":"ยอดขาย Tesla ในเยอรมนี ลดลง 60%, ยุโรปลดลง 50% หลังเริ่มขาย Model Y ตัวใหม่","link":"https://www.blognone.com/node/144540","date":1738890328000,"content":"<div><div><div><p>หน่วยงานกำกับดูแลรถยนต์ของเยอรมนี (Federal Motor Transport Authority ตัวย่อ KBA ตามภาษาเยอรมัน) รายงานยอดขายรถยนต์ประจำเดือนมกราคม 2025</p>\n<p>ยอดขายของ Tesla ตกลงถึง 59.5% (เทียบกับเดือนมกราคม 2024) เหลือ 1,277 คัน เทียบกับภาพรวมตลาดรถยนต์ที่ตกลง 2.8% ในช่วงเวลาเดียวกัน</p>\n<p>เว็บไซต์ Electrek รวบรวมข้อมูลยอดขายของ Tesla ในยุโรป พบว่ายอดขายเดือนมกราคม 2025 ตกลงในทุกประเทศ เฉลี่ยแล้วลดลงถึง 50.4% โดยในสเปนลดลงมากที่สุด 75.4%, ฝรั่งเศสลดลง 63.4%</p>\n<p><a href=\"https://www.blognone.com/node/144316\">ในข่าวยอดขายรวมของปี 2024</a> ที่ Tesla ยอดลดลง -13.1% ในยุโรป และลดลงถึง -41% ในเยอรมนี อาจมีข้อถกเถียงว่าเกิดจากอะไร เพราะผู้อ่าน Blognone หลายท่านมองว่าเป็นเพราะปัญหาเรื่อง Tesla ไม่มีรถยนต์โมเดลใหม่ๆ วางขาย ทำให้สู้กับคู่แข่งไม่ได้ และไม่เกี่ยวอะไรกับ Elon ยุ่งการเมืองเยอรมันแต่อย่างใด</p>\n<p>Electrek บอกว่ายอดขายในเดือนมกราคม 2025 เป็นช่วงที่ <a href=\"https://www.blognone.com/node/144031\">Tesla เริ่มวางขาย Model Y ใหม่เรียบร้อยแล้ว</a> ทำให้ลูกค้า Tesla ชะลอการสั่งซื้อรถรุ่นเก่า บวกกับประเด็นเรื่องท่าทีทางการเมืองของ Elon ผสมโรงด้วยนั่นเอง</p>\n<p>ที่มา - <a href=\"https://electrek.co/2025/02/05/tesla-sales-dropped-60-in-germany/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/7fb824da4d07d546ed9fd2a937001712.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d08c25b741279dcb9de9475f391088ca.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/germany\">Germany</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15412f0c8902653099b9d2078b161411e2ff5d6611af84603e9f2b29a420b420","category":"Thai"}