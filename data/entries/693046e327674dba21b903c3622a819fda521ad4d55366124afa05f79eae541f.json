{"title":"NVIDIA เปิดตัว DGX GH200 เซิร์ฟเวอร์ AI เฉพาะทาง อัดแรมได้ 144TB","link":"https://www.blognone.com/node/134053","date":1685343202000,"content":"<div><div><div><p>NVIDIA เปิดตัวเซิร์ฟเวอร์รุ่นใหม่ NVIDIA DGX GH200 ชูจุดเด่นที่รองรับแรมสูงถึง 144TB  เป็นก้าวกระโดด<a href=\"https://www.blognone.com/node/127735\">จาก DGX H100</a> ที่เคยรองรับแรม 640GB ต่อเครื่อง</p>\n<p>ภายในตัวเครื่อง ใช้ชิป  NVIDIA Grace Hopper Superchip พร้อมแรมแบบ LPDDR5 480GB เซิร์ฟเวอร์แต่ละเครื่องมีซีพียู 8 ชุด และสามารถต่อข้ามเครื่องผ่าน NVLink Switches อีกถึง 256 ซีพียูในแต่ละคลัสเตอร์ ตัวชิปกราฟิกบนแต่ละโมดูลสามารถข้ามไปใช้แรมฝั่งซีพียูด้วยแบนวิดท์ 900GB/s</p>\n<p>ทาง NVIDIA โชว์ความสามารถที่ DGX GH200 ทำได้ดีเหนือกว่า DGX H100 เป็นงานที่ใช้ข้อมูลขนาดใหญ่มากๆ เช่น การเทรน GPT-3 หรือปัญญาประดิษฐ์แบบอื่นที่ต้องการหน่วยความจำขนาดใหญ่มากๆ ซึ่งก็สามารถเทรนโมเดลเหล่านี้ได้เร็วขึ้นหลายเท่าตัว</p>\n<p>ที่มา - <a href=\"https://developer.nvidia.com/blog/announcing-nvidia-dgx-gh200-first-100-terabyte-gpu-memory-system/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/1eab0339f3a1b17e1e2314c132382e07.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/high-performance-computing\">High Performance Computing</a></div><div><a href=\"/topics/gpgpu\">GPGPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"693046e327674dba21b903c3622a819fda521ad4d55366124afa05f79eae541f","category":"Thai"}