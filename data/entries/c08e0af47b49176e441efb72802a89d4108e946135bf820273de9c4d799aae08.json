{"title":"Sony ขาย PS5 ได้เพิ่ม 3.3 ล้านเครื่อง ในไตรมาสที่ผ่านมา ขายรวมแล้ว 41.7 ล้านเครื่อง","link":"https://www.blognone.com/node/135195","date":1691566471000,"content":"<div><div><div><p>โซนี่รายงานผลประกอบการประจำไตรมาส สิ้นสุดวันที่ 30 มิถุนายน 2023 ภาพรวมมีรายได้ 2.96 ล้านล้านเยน เพิ่มขึ้น 33% เมื่อเทียบกับช่วงเวลาเดียวกันในปีก่อน ปัจจัยหลักจากธุรกิจการเงินและเกม ส่วนกำไรสุทธิลดลง 17% เป็น 2.18 แสนล้านเยน สาเหตุหลักจากการปรับอัตราดอกเบี้ยในธุรกิจประกัน</p>\n<p>ธุรกิจเกมของโซนี่มีรายได้ 7.72 แสนล้านเยน เพิ่มขึ้น 28% กำไรจากการดำเนินงานเฉพาะส่วนธุรกิจ 4.92 หมื่นล้านเยน โดย PS5 ขายได้เพิ่ม 3.3 ล้านเครื่องในไตรมาส ทำให้โซนี่ขาย PS5 ไปแล้วรวม 41.7 ล้านเครื่อง เป็นไปตาม<a href=\"https://www.blognone.com/node/135032\">ตัวเลขทะลุ 40 ล้านเครื่อง</a>ที่โซนี่ประกาศเมื่อปลายเดือนที่แล้ว</p>\n<p>กลุ่มธุรกิจการเงินของโซนี่มีรายได้เพิ่ม 215% เป็น 6.81 แสนล้านเยน รายได้ที่โตมากจากธุรกิจประกันชีวิต กลุ่มเทคโนโลยีความบันเทิง รายได้เพิ่ม 4% เป็น 5.72 แสนล้านเยน จากกล้องดิจิทัลที่ขายได้มากขึ้น ขณะที่ธุรกิจภาพยนตร์ รายได้ลดลง 6% เป็น 3.20 แสนล้านเยน เรื่องจำนวนซีรี่ส์ในอเมริกาที่ลดลง และรายได้ลิขสิทธิ์สตรีมมิ่งที่ลดลง</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/23q1_sony.pdf\">โซนี่</a> (pdf)</p>\n<p><img src=\"https://www.blognone.com/sites/default/files/externals/e4c669c3b53d08c0834ed8f590ad9122.jpg\" alt /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c08e0af47b49176e441efb72802a89d4108e946135bf820273de9c4d799aae08","category":"Thai"}