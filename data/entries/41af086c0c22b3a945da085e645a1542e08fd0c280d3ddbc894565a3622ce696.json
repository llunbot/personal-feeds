{"title":"Raja Koduri หัวหน้าฝ่ายกราฟิกของ Intel ลาออกจากตำแหน่งแล้ว","link":"https://www.blognone.com/node/133113","date":1679447476000,"content":"<div><div><div><p>Pat Gelsinger ซีอีโออินเทล <a href=\"https://twitter.com/PGelsinger/status/1638234519647174657\">ประกาศ</a>ว่า Raja Koduri หัวหน้าฝ่ายสถาปัตยกรรม (Chief Architect) จะลาออกจากตำแหน่ง มีสิ้นเดือนมีนาคมนี้ โดยเขาจะไปทำสตาร์ทอัพด้าน Generative AI สำหรับเกมและสื่อบันเทิง</p>\n<p>Raja Koduri ร่วมงานกับอินเทลเมื่อ 5 ปีที่แล้ว โดยเขา<a href=\"https://www.blognone.com/node/97027\">ย้ายมาจาก AMD</a> เพื่อมาดูแลส่วนการพัฒนาชิปกราฟิกให้อินเทลโดยเฉพาะ และเปิดตัวการ์ดจอแบรนด์ใหม่ <a href=\"https://www.blognone.com/node/124250\">Intel Arc</a> ในปี 2021 แต่ยังชิงส่วนแบ่งตลาดมาไม่ได้มากนัก</p>\n<p>หลังการลาออกนี้ Jeff McVeigh จะเป็นรักษาการหัวหน้าฝ่าย AXG ที่ดูแลคอมพิวเตอร์สมรรถนะสูง ซึ่งก่อนหน้านี้ Raja Koduri ดูแลอยู่ด้วย</p>\n<p>ที่มา: <a href=\"https://www.neowin.net/news/intels-graphics-head-raja-koduri-announces-his-departure-to-form-generative-ai-startup/\">Neowin</a> และ <a href=\"https://www.tomshardware.com/news/raja-koduri-leaves-intel-to-found-software-start-up\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/a90346caa3036be3d8ed332dc31afe8f.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41af086c0c22b3a945da085e645a1542e08fd0c280d3ddbc894565a3622ce696","category":"Thai"}