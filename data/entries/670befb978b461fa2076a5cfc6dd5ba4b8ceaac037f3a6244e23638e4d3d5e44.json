{"title":"Sea of Thieves ประกาศยอดผู้เล่นแตะ 40 ล้านคน ก่อนออกเวอร์ชัน PS5","link":"https://www.blognone.com/node/139267","date":1713399417000,"content":"<div><div><div><p>เกมโจรสลัดออนไลน์ Sea of Thieves ของค่าย Rare ประกาศยอดผู้เล่นเติบโตแตะ 40 ล้านคน โดยยังมีเฉพาะผู้เล่นบนพีซีและ Xbox เท่านั้น เพราะ<a href=\"https://www.blognone.com/node/138622\">เกมจะออกเวอร์ชัน PS5 ในวันที่ 30 เมษายนนี้</a></p>\n<p>Sea of Thieves เปิดตัวครั้งแรกในปี 2018 บน Xbox One และพีซี จากนั้นก็ค่อยๆ เพิ่มจำนวนผู้เล่นมากขึ้นเรื่อยๆ รวมถึงการอัพเดตเนื้อหาใหม่ๆ อย่างสม่ำเสมอ โดยเกมกำลังจะออกอัพเดต Season 12 ในเร็วๆ นี้ และการออกเวอร์ชัน PS5 ย่อมจะทำให้ผู้เล่นเพิ่มจำนวนขึ้นอีก</p>\n<p>หากเทียบเกม MMO อื่นๆ <a href=\"https://twitter.com/FF_XIV_EN/status/1743832661733642278\">คู่แข่งในวงการอย่าง FF14 เพิ่งประกาศยอดผู้เล่น 30 ล้านคนไปเมื่อเดือนมกราคม 2024</a> แม้ใช้โมเดลธุรกิจต่างกันคือ FF14 ต้องจ่ายรายเดือนด้วย</p>\n<p>ที่มา - <a href=\"https://www.seaofthieves.com/news/40-million-players\">Sea of Thieves</a></p>\n<p><img alt=\"No Description\" src=\"https://www.blognone.com/sites/default/files/externals/bc8a5a5cdabeb1f91b80104e565f06ba.jpg\" /></p>\n</div></div></div><div><div>Topics: </div><div><div><a href=\"/topics/sea-of-thieves\">Sea of Thieves</a></div><div><a href=\"/topics/games\">Games</a></div><div><a href=\"/topics/rare\">Rare</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"670befb978b461fa2076a5cfc6dd5ba4b8ceaac037f3a6244e23638e4d3d5e44","category":"Thai"}