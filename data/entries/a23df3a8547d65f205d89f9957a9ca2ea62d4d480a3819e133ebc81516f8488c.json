{"title":"กูเกิลก็โดนด่า ต้องถอดคลิปโฆษณาใช้ Gemini ช่วยเขียนจดหมายถึงนักกีฬา","link":"https://www.blognone.com/node/141223","date":1722646558000,"content":"<div><div><div><p>ไม่ได้มีแต่<a href=\"https://www.blognone.com/node/141209\">แอปเปิลเท่านั้นที่มีประเด็นเรื่องหนังโฆษณา</a> ล่าสุดกูเกิลประกาศถอดโฆษณาที่ฉายเกาะกระแสโอลิมปิก เนื้อหาเป็นพ่อแนะนำให้ลูกใช้ Gemini ช่วยเขียนจดหมายถึงนักวิ่งที่ชื่นชอบ</p>\n<p>โฆษณาชิ้นนี้เป็นกูเกิลร่วมกับทีมนักกีฬาสหรัฐ (Team USA) เนื้อหาเป็นพ่อที่สอนลูกสาวซึ่งสนใจกีฬาวิ่ง และเป็นแฟนของ Sydney McLaughlin-Levrone นักกรีฑาทีมชาติสหรัฐ จึงอยากเขียนจดหมายไปหา Sydney เพื่อแสดงความชื่นชม และบอกว่าในอนาคตอยากจะทำลายสถิติของ Sydney ให้ได้</p>\n<p>ประเด็นที่เป็นปัญหาของโฆษณาชิ้นนี้คือการใช้ Gemini ช่วยแต่งจดหมายให้ แทนการให้ลูกสาวเขียนเอง ซึ่งถูกวิจารณ์ว่าไม่สะท้อนความตั้งใจของตัวลูกสาว และเรื่องแบบนี้ควรเขียนเองมากกว่าใช้ AI เข้ามาช่วย</p>\n<p>กูเกิลถอดโฆษณาชิ้นนี้ออกจากการฉายตามช่องทางต่างๆ แต่ยังสามารถชมคลิปได้บน YouTube</p>\n<p>ที่มา - <a href=\"https://www.engadget.com/google-will-no-longer-air-an-olympics-ad-that-showed-a-child-using-ai-to-write-a-fan-letter-201214273.html?guccounter=1\">Engadget</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a23df3a8547d65f205d89f9957a9ca2ea62d4d480a3819e133ebc81516f8488c","category":"Thai"}