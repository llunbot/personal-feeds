{"title":"YouTube ปรับปรุงการแสดงโฆษณาแบบแทรกระหว่างคลิป ระบบจะเลือกจังหวะเล่นโฆษณาที่เหมาะสมขึ้น","link":"https://www.blognone.com/node/144941","date":1740572215000,"content":"<div><div><div><p>YouTube แจ้งครีเอเตอร์เกี่ยวกับการเปลี่ยนแปลงวิธีแสดงโฆษณาแบบแทรกระหว่างคลิป (mid-roll ad) โดยมีเป้าหมายให้การแทรกโฆษณามีคุณภาพที่ดีขึ้น ปรากฏในจังหวะที่เหมาะสม เช่น วิดีโอกำลังหยุดพักเนื้อหา หรือเปลี่ยนเข้าเนื้อหาถัดไป ไม่แทรกขึ้นมาระหว่างการพูดหรือการสนทนา ซึ่ง YouTube บอกว่าทำให้คนดูรู้สึกถูกขัดจังหวะจนอาจปิดวิดีโอนั้นไปเลย</p>\n<p>สำหรับครีเอเตอร์ที่กำหนดการแสดงโฆษณา mid-roll แบบให้ YouTube แสดงอัตโนมัติอยู่แล้ว ไม่ต้องทำอะไรเพิ่มเติมเพราะ YouTube จะปรับวิธีแทรกโฆษณาให้เอง แต่ถ้าครีเอเตอร์กำหนดตำแหน่งโฆษณาเองแบบแมนนวล YouTube จะแสดงข้อความเตือนให้แก้ไขใน YouTube Studio หากมองว่าตำแหน่งโฆษณาที่ระบุเป็นการขัดจังหวะคนดู คำเตือนนี้รวมถึงวิดีโอที่อัปโหลดก่อน 24 กุมภาพันธ์ 2025 ด้วย</p>\n<p>การเปลี่ยนแปลงนี้จะมีผลตั้งแต่ 12 พฤษภาคม 2025 เป็นต้นไป YouTube บอกว่าโฆษณาที่กำหนดตำแหน่งอัตโนมัติมีโอกาสถูกแสดงผลมากขึ้น ขณะที่โฆษณาที่ระบุตำแหน่งเองและอยู่ในตำแหน่งที่มองว่าขัดจังหวะ โอกาสแสดงผลก็จะลดลง</p>\n<p>ที่มา: <a href=\"https://support.google.com/youtube/thread/320350373/updates-to-mid-roll-ads-for-creators-on-youtube\">กูเกิล</a> ผ่าน <a href=\"https://www.theverge.com/news/618880/youtube-ad-break-update-mid-roll-interrupt-video\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/9298f59ab2a7cf2f36ec24677fd70a14.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c0146d9e9c91358207044b9822f5e14f2bd40994eccc5748eb970a542b9e33b","category":"Thai"}