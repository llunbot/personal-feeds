{"title":"Google Photos เพิ่มฟีเจอร์แก้ไขภาพด้วย AI: Magic Eraser, Photo Unblur ให้ผู้ใช้งานทุกคน","link":"https://www.blognone.com/node/139180","date":1712795569000,"content":"<div><div><div><p>กูเกิลประกาศนำฟีเจอร์แก้ไขรูปภาพด้วย AI ของ Google Photos ที่เดิมจำกัดให้เฉพาะคนใช้ Pixel หรือคนที่สมัคร Google One มาให้ผู้ใช้งานทุกคนแล้วรวมทั้งผู้ใช้งานแบบฟรี</p>\n<p>ฟีเจอร์แก้ไขรูปภาพด้วย AI ของ Google Photos ที่จะเพิ่มมาได้แก่ <a href=\"https://www.blognone.com/node/132758\">Magic Eraser</a> ลบส่วนที่ไม่ต้องในรูปออก, Photo Unblur แก้ไขรูปที่เบลอ, <a href=\"https://www.blognone.com/node/121164\">Portrait light</a> เพิ่มแสงไฟส่องใบหน้า</p>\n<p>อุปกรณ์ที่ใช้งานฟีเจอร์เหล่านี้ของ Google Photos ได้ มีเงื่อนไขคือเป็น Chromebook Plus ที่มี ChromeOS เวอร์ชัน 118 ขึ้นไป หรือเป็น Android 8.0 ขึ้นไป ที่มีแรมอย่างน้อย 3GB หรือเป็น iOS 15 ขึ้นไป</p>\n<p>นอกจากนี้ฟีเจอร์ <a href=\"https://www.blognone.com/node/133777\">Magic Editor</a> ที่ใช้ AI แก้ไข-ขยับวัตถุในรูปภาพ ซึ่งเดิมใช้ได้เฉพาะบน Pixel 8 และ Pixel 8 Pro จะเพิ่มให้กับผู้ใช้งาน Pixel ทุกคน และยังขยายมายังผู้ใช้ Google Photos บนอุปกรณ์อื่นด้วย (iOS และ Android) แต่กลุ่มหลังนี้จะมีข้อจำกัดคือใช้ได้ 10 รูปภาพต่อเดือน ยกเว้นจะเปลี่ยนมาใช้ Pixel หรือสมัครแพ็คเกจแพงที่สุด Premium Google One (พื้นที่ 2TB)</p>\n<p>ฟีเจอร์ทั้งหมดนี้จะเริ่มทยอยอัปเดตให้ผู้ใช้งานทุกคนตั้งแต่ 15 พฤษภาคม เป็นต้นไป</p>\n<p>ที่มา: <a href=\"https://blog.google/products/photos/google-photos-editing-features-availability/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/e735f71ad3f8c373191d030f1c648601.jpg\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d03ae04bf5a7721464a620f34d4e83bb0525b442147f9f59414bdd61228bc01b","category":"Thai"}