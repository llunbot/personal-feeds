{"title":"สิงคโปร์เดินหน้าฉีดวัคซีน COVID รอบใหม่ เพิ่มตัวเลือก Novavax","link":"https://www.blognone.com/node/140005","date":1716886345000,"content":"<div><div><div><p>Ong Ye Kung รัฐมนตรีสาธารณสุขสิงคโปร์ออกมาขอให้ประชาชนไปรับวัคซีน COVID-19 เวอร์ชั่นอัพเดต หลังจากตัวเลขผู้นอนโรงพยาบาลจาก COVID-19 ในสิงคโปร์เริ่มเพิ่มขึ้น จนถึง 280 คนในสัปดาห์ที่ผ่านมา</p>\n<p>รัฐบาลสิงคโปร์แนะนำให้ประชาชนไปรับวัคซีนเพิ่มเติม โดยห่างจากเข็มล่าสุดไม่ต่ำกว่า 5 เดือน และควรไปรับหากเข็มล่าสุดได้รับมาประมาณหนึ่งปีแล้ว โดยมีตัวเลือก 4 ตัวเลือก ได้แก่ Pfizer/BioNTech, Moderna, Novavax, และ Sinovac ก่อนหน้านี้ Novavax เคยถอนออกจากตลาดไปเนื่องจากยังไม่ได้อัพเดตสายพันธุ์ แต่ตอนนี้ Novavax/Nuvaxovid XBB.1.5 ก็กลับมาใช้งานในสิงคโปร์อีกรอบแล้ว โดยแนะนำสำหรับผู้ที่ไม่สามารถฉีดวัคซีน mRNA</p>\n<p>คาดว่า COVID-19 เวฟใหม่ในสิงคโปร์ยังจะเพิ่มขึ้นจนถึงจุดสูงสุดในปลายเดือนมิถุนายนนี้</p>\n<p>ที่มา - <a href=\"https://www.straitstimes.com/singapore/new-novavax-covid-19-vaccine-to-be-made-available-for-free-at-selected-clinics-in-s-pore\">The Strait Times</a>, <a href=\"https://www.moh.gov.sg/covid-19/vaccination\">Ministry of Health</a></p>\n<p><img alt=\"No Description\" src=\"https://www.blognone.com/sites/default/files/externals/7d4694ed64dfc07b5f5fd80680031d3b.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3994d34a7e4dbf6fbbb25b09ed679faa950e72269eabac3c5b4eac13d9e021da","category":"Thai"}