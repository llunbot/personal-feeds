{"title":"Zoom รายงานผลประกอบการไตรมาส รายได้เพิ่มขึ้น 3.2% จากปีก่อน","link":"https://www.blognone.com/node/139885","date":1716343290000,"content":"<div><div><div><p>Zoom รายงานผลประกอบการประจำไตรมาส สิ้นสุดเดือนเมษายน 2024 รายได้รวม 1,141.2 ล้านดอลลาร์ เพิ่มขึ้น 3.2% เทียบกับช่วงเวลาเดียวกันในปีก่อน แบ่งเป็นรายได้จากลูกค้าองค์กร 665.7 ล้านดอลลาร์ เพิ่มขึ้น 5.3% และรายได้จากลูกค้าช่องทางออนไลน์ 475.5 ล้านดอลลาร์ ใกล้เคียงกับปีก่อน มีกำไรสุทธิตามบัญชี GAAP 216.3 ล้านดอลลาร์</p>\n<p>Eric S. Yuan ซีอีโอและผู้ก่อตั้ง Zoom กล่าวว่า Zoom ยังคงนำฟีเจอร์ AI ต่าง ๆ มาใส่ในแพลตฟอร์มรวมทั้ง Zoom Contact Center และ Zoom Workplace ทำให้การทำงานร่วมกันในทีมมีความต่อเนื่อง เพิ่มประสิทธิภาพในองค์กร</p>\n<p>Zoom มีลูกค้า 3,883 ราย ที่สร้างรายได้สูงในระดับมากกว่า 1 แสนดอลลาร์ ในระยะเวลาย้อนหลัง 12 เดือน จำนวนลูกค้าองค์กรมีประมาณ 191,000 ราย จำนวนลดลงจากไตรมาสก่อนหน้า เนื่องจาก Zoom ได้เปลี่ยนลูกค้าจำนวน 26,800 องค์กร ที่สร้างรายรับต่อเนื่องต่อเดือนไม่สูง (MRR -  monthly recurring revenue) มาเป็นการซื้อผ่านช่องทางออนไลน์แทนตัวแทนจำหน่ายเดิม ซึ่งรายได้ลูกค้ากลุ่มนี้จะมาอยู่ในส่วนช่องทางออนไลน์แทน</p>\n<p>ที่มา: <a href=\"https://investors.zoom.us/news-releases/news-release-details/zoom-video-communications-reports-financial-results-first-1\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/20c5f6633ec89a54ea5454fa308c966f.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe8a586c15e6268164212b777e936abdc069c4fad3db50c50fe7149118bb016b","category":"Thai"}