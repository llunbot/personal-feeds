{"title":"Hironobu Sakaguchi บิดาแห่งซีรีส์ Final Fantasy ยกให้ภาค 6 สมบูรณ์แบบที่สุด","link":"https://www.blognone.com/node/141759","date":1725074602000,"content":"<div><div><div><p>Hironobu Sakaguchi บิดาแห่งซีรีส์ Final Fantasy ให้สัมภาษณ์กับเว็บไซต์ Inverse มีประเด็นน่าสนใจคือ เขามองว่า Final Fantasy VI เป็นภาคที่ \"สมบูรณ์ที่สุด\" (the most complete) ในความคิดของเขา ส่วนหนึ่งเพราะ FF6 เป็นเกม Final Fantasy ภาคสุดท้ายที่ใช้กราฟิกแบบพิกเซลถ่ายทอดอารมณ์ความรู้สึกของเกมออกมา (ภาคสุดท้ายที่เขามีส่วนร่วมคือ X-2 ก่อนเขาลาออกจาก Square Enix หลังจากนั้น)</p>\n<p>เขายังพูดถึงภาพรวมของซีรีส์ Final Fantasy ที่ลองทำสิ่งใหม่ๆ อยู่เสมอ ว่าทำให้แฟนๆ แต่ละคนมีความทรงจำกับซีรีส์แตกต่างกันไป แต่แกนหลักของ Final Fantasy ที่ทุกภาคต้องมีเสมอ คือเนื้อเรื่องและโลกในเกม (story and world) โดยโลกในเกมต้องมีธีมบางอย่างที่เชื่อมโยงกับเหตุการณ์ในโลกจริงช่วงนั้นแบบหลวมๆ ให้ผู้เล่นได้ขบคิดใคร่ครวญ ตัวอย่างคือธีมของ FF7 พูดเรื่องสิ่งแวดล้อมและการเปลี่ยนแปลงสภาพอากาศ ผ่านตัวแทนคือบริษัท Shinra ที่สูบทรัพยากรจากโลก, FF10 พูดเรื่องศาสนาและการแหวกธรรมเนียมของสังคม, FF16 ใช้ธีมคริสตัล เทียบได้กับทรัพยากรน้ำมัน, FF Tactics พูดเรื่องชนชั้นและความแตกต่างระหว่างคนรวย-คนจน</p>\n<p>อีกประเด็นที่เขาพูดถึงคือการรีเมคเกม เขาบอกว่าส่วนตัวแล้วเขาไม่อยากรีเมคเกมใด ในมุมทางธุรกิจ การรีเมคช่วยประหยัดต้นทุนค่าออกแบบเกมลงได้มาก เพราะไม่ต้องสร้างระบบเกมเพลย์ โลกในเกม ตัวละครใหม่อีก อย่างไรก็ตาม เขาชื่นชมทีมสร้าง FF7 Remake ว่าใช้พลังงานมากเท่าๆ กับสร้างเกมใหม่ และสามารถนำเสนอประสบการณ์ใหม่ที่ FF7 ภาคต้นฉบับไม่สามารถทำได้ในยุคนั้น เพราะข้อจำกัดทางเทคโนโลยี</p>\n<p>ที่มา - <a href=\"https://www.inverse.com/gaming/hironobu-sakaguchi-interview-final-fantasy-fantasian\">Inverse</a> via <a href=\"https://www.ign.com/articles/final-fantasy-creator-reveals-which-entry-he-thinks-is-most-complete-and-its-not-final-fantasy-7\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/7c391bb6d49a6f356d38ece51e1a0074.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/hironobu-sakaguchi\">Hironobu Sakaguchi</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ea841e1c4fcdf97c56656ba7f3bf8af5bb1886a5ed723f8e40e4daee42d2786","category":"Thai"}