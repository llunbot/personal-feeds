{"title":"แอพ OneDrive for Windows อัพเดตหน้าตาแบบใหม่ให้ใช้งานแล้ว","link":"https://www.blognone.com/node/138012","date":1706866878000,"content":"<div><div><div><p>ไมโครซอฟท์เริ่มปล่อยอัพเดตแอพ OneDrive for Windows <a href=\"https://www.blognone.com/node/136065\">ให้ใช้หน้าตาแบบใหม่ OneDrive 3.0 ที่เปิดตัวในเดือนตุลาคม 2023</a> แอพหน้าตาใหม่นี้เปิดให้ผู้ใช้ฝั่งองค์กรมาสักพักแล้ว ตอนนี้เปิดให้ผู้ใช้บัญชีส่วนตัวใช้งาน</p>\n<p>แอพในข่าวนี้คือ <a href=\"https://apps.microsoft.com/detail/9WZDNCRFJ1P3?ocid=pdpshare&amp;hl=en-us&amp;gl=US\">OneDrive for Windows ที่หน้าตาเหมือนเวอร์ชันเว็บ ดาวน์โหลดได้จาก Microsoft Store</a> แต่ไม่ใช่แอพ OneDrive ที่เป็นตัวซิงก์ไฟล์กับ File Explorer ของ Windows</p>\n<p>การเปลี่ยนแปลงที่เห็นชัดเจนที่สุดคือแถบ titlebar สีน้ำเงินด้านบนหายไปแล้ว เปลี่ยนมาใช้โทนสีขาวตามแนวทาง Fluent Design นอกจากนี้ยังมีฟีเจอร์ใหม่อย่าง People View แยกไฟล์ตามชื่อเพื่อนที่แชร์ให้เรา, Filtering by file type เป็นต้น</p>\n<p>ที่มา - <a href=\"https://techcommunity.microsoft.com/t5/microsoft-onedrive-blog/new-year-new-look-for-onedrive-for-personal-use/ba-p/4039162\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/51c15e105258e047b9cf3033803d0d01.jpeg\" /></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/cloud-storage\">Cloud Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adb85a601bc080e58ef9abd4f37e758db523af433fb72ac0ef1cc771534d140d","category":"Thai"}