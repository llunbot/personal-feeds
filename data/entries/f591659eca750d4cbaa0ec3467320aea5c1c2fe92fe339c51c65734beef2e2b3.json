{"title":"Meta เผยแพร่งานวิจัย AI สร้างวัตถุ 3D ความละเอียดสูง ด้วย Prompt ได้ผลลัพธ์ในเวลาน้อยกว่า 1 นาที","link":"https://www.blognone.com/node/140707","date":1719966484000,"content":"<div><div><div><p>Meta เผยแพร่งานวิจัย AI ที่สามารถสร้างวัตถุสามมิติด้วยคำสั่งตัวหนังสือ ที่มีความละเอียดสูงในองค์ประกอบภายนอกทุกมิติ ด้วยความเร็วที่มากขึ้น 3-10 เท่า จากงานวิจัยก่อนหน้านี้</p>\n<p>โมเดลนี้ Meta เรียกชื่อว่า Meta 3D Gen (3DGen) สามารถสร้างวัตถุสามมิติจาก text prompt ได้ผลลัพธ์ในเวลาน้อยกว่า 1 นาที ผลลัพธ์ที่รองรับ PBR จึงสามารถนำไปใช้งานต่อได้กับโปรแกรม 3D ต่าง ๆ</p>\n<p>การทำงานของ 3DGen มีสองขั้นตอนหลัก คือ Meta 3D AssetGen เป็นการนำข้อความมาสร้างเป็นวัตถุสามมิติ (text-to-3D) และ  Meta 3D TextureGen เป็นการสร้างพื้นผิวของวัตถุ (text-to-texture) เมื่อนำสองส่วนมารวมกันจึงทำให้ได้ผลลัพธ์เป็นวัตถุสามมิติที่มีรายละเอียดสูง</p>\n<p>ที่มา: <a href=\"https://ai.meta.com/research/publications/meta-3d-gen/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/4d99e107b239127026fe31ae5e119ef7.png\" /></p>\n<p><img alt=\"No Description\" src=\"https://www.blognone.com/sites/default/files/externals/ae3dc38044776e41b5d80c76c52756ce.png\" /></p>\n<p><img alt=\"No Description\" src=\"https://www.blognone.com/sites/default/files/externals/19ed4540d16a6413d905bdcab91fa734.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/3d\">3D</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f591659eca750d4cbaa0ec3467320aea5c1c2fe92fe339c51c65734beef2e2b3","category":"Thai"}