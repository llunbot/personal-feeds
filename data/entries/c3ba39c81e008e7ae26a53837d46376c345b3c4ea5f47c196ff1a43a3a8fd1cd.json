{"title":"Evernote ปลดพนักงานเกือบทั้งหมด ย้ายสำนักงานไปรวมที่ยุโรปตามบริษัทแม่ที่มาซื้อกิจการไป","link":"https://www.blognone.com/node/134753","date":1688943840000,"content":"<div><div><div><p>Evernote แอปจดบันทึกยอดนิยมในช่วงเวลาหนึ่ง ประกาศปลดพนักงาน<em>เกือบ</em>ทั้งหมดในสำนักงานที่สหรัฐอเมริกาและชิลี หลังจากบริษัท<a href=\"https://www.blognone.com/node/131523\">ขายกิจการให้ Bending Spoons</a> บริษัทพัฒนาแอปแต่งวิดีโอ-รูปภาพจากอิตาลี เมื่อปลายปีที่แล้ว</p>\n<p>Luca Ferrari ซีอีโอ Bending Spoons บอกว่าการปรับโครงสร้างองค์กรใหม่ของ Evernote นี้ จะย้ายสำนักงานทั้งหมดไปรวมอยู่ที่ยุโรปเพื่อควบคุมต้นทุน</p>\n<p>Evernote เคยปลดพนักงานมาแล้วในปี <a href=\"https://www.blognone.com/node/73245\">2015</a>, <a href=\"https://www.blognone.com/node/105368\">2018</a> และในปีนี้อีก 129 คน จนมาถึงรอบล่าสุดนี้ที่ปลดพนักงานเกือบทั้งหมด</p>\n<p>เรื่องราวของ Evernote เป็นหนึ่งในสตาร์ทอัพยูนิคอร์นที่มาแรงในกลุ่มแอปจดบันทึก แต่เริ่มประสบปัญหา พอขยายไปยังบริการอื่นเพิ่มเติมก็ไม่ประสบความสำเร็จ แอปเองก็ถูกคู่แข่งที่มาใหม่อย่าง Notion เข้ามาแย่งส่วนแบ่ง รวมถึงบริษัทเทคโนโลยีรายใหญ่ ไม่ว่าจะเป็น แอปเปิล ไมโครซอฟท์ กูเกิล ก็ต่างมีแอปจดบันทึกของตนเองเพิ่มมาด้วย</p>\n<p>ที่มา: <a href=\"https://www.sfgate.com/tech/article/evernote-layoffs-moving-to-europe-18190083.php\">SFGate</a></p>\n<p><img src=\"https://www.blognone.com/sites/default/files/externals/41c4ebd9107a0ddc90cbec83f3353b1d.png\" alt /></p>\n</div></div></div><div><div>Topics: </div><div><div><a href=\"/topics/evernote\">Evernote</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ba39c81e008e7ae26a53837d46376c345b3c4ea5f47c196ff1a43a3a8fd1cd","category":"Thai"}