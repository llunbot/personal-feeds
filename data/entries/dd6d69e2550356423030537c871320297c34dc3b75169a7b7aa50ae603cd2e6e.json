{"title":"ซีอีโอ Amazon เผยตัวเลขการใช้ Amazon Q ช่วยอัปเกรด Java ให้โปรแกรมที่ใช้งานภายใน ลดเวลาทำงานได้มหาศาล","link":"https://www.blognone.com/node/141626","date":1724594746000,"content":"<div><div><div><p>Andy Jassy ซีอีโอ Amazon โพสต์เนื้อหาใน <a href=\"https://www.linkedin.com/posts/andy-jassy-8b1615_one-of-the-most-tedious-but-critical-tasks-activity-7232374162185461760-AdSz/\">LinkedIn</a> เพื่อนำเสนอความสามารถของระบบผู้ช่วยปัญญาประดิษฐ์สร้างเนื้อหา <a href=\"https://www.blognone.com/node/136979\">Amazon Q</a> ที่มีจุดขายหนึ่งสำหรับลูกค้าองค์กรคือการแก้ไขโค้ด และรองรับการย้ายโค้ด Java ไปเวอร์ชันใหม่</p>\n<p>เขาบอกว่างานอัปเกรดพื้นฐานซอฟต์แวร์นั้นเป็นสิ่งจำเป็นมาก แต่ไม่ใช่งานที่จูงใจคนทำงานสายนักพัฒนามากนัก เพราะไม่ได้เป็นการสร้างสิ่งใหม่ Amazon Q จึงมีประโยชน์มากเพราะเข้ามาช่วยลดภาระ โดย Amazon ได้นำ Amazon Q มาช่วยในการอัปเกรดโค้ดโปรแกรมที่ใช้ภายใน ให้รองรับ Java เวอร์ชันใหม่</p>\n<p>ค่าเฉลี่ยของการอัปเกรดแอพพลิเคชันหนึ่งตัวเป็น <a href=\"https://www.blognone.com/node/124757\">Java 17</a> อยู่ที่ 50 วันทำงานนักพัฒนา แต่ Amazon Q ช่วยลดเวลานี้ลงเหลือไม่กี่ชั่วโมงเท่านั้น เมื่อนำตัวเลขนี้ไปคำนวณกับแอพพลิเคชันทั้งหมดที่ Amazon ใช้งาน จะสามารถลดเวลาได้ถึง 4,500 ปีทำงานของนักพัฒนาเลย ตอนนี้ Amazon สามารถอัปเกรดโปรแกรมมากกว่าครึ่งหนึ่งเป็น Java 17 ได้แล้ว และโค้ดที่ Amazon Q สร้างขึ้น 79% ก็นำไปใช้งานต่อได้เลยหลังตรวจสอบ โดยไม่ต้องแก้ไขอะไรเพิ่มเติม Amazon ประเมินว่างานส่วนนี้ประหยัดเงินให้บริษัทได้ถึง 260 ล้านดอลลาร์ต่อปี จึงเป็นกรณีศึกษาที่ดีสำหรับองค์กร ในการเพิ่มประสิทธิภาพของการนำ Amazon Q มาช่วยในการทำงาน</p>\n<p>ที่มา: <a href=\"https://www.businessinsider.com/amazon-ceo-says-ai-saved-crazy-amount-time-024-8\">Business Insider</a></p>\n<p><img src=\"https://www.blognone.com/sites/default/files/externals/cb0f72e0a8eb39a0e53a4a9b1424756b.png\" /></p>\n<blockquote><p>One of the most tedious (but critical tasks) for software development teams is updating foundational software. It’s not new feature work, and it doesn’t feel like you’re moving the experience forward. As a result, this work is either dreaded or put off for more exciting work—or… <a href=\"https://t.co/MJvsqNxgiT\">pic.twitter.com/MJvsqNxgiT</a></p>\n<p>— Andy Jassy (@ajassy) <a href=\"https://twitter.com/ajassy/status/1826608791741493281?ref_src=twsrc%5Etfw\">August 22, 2024</a></p></blockquote>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/llm\">LLM</a></div><div><a href=\"/topics/java\">Java</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd6d69e2550356423030537c871320297c34dc3b75169a7b7aa50ae603cd2e6e","category":"Thai"}