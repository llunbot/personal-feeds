{"title":"CrowdStrike ออกรายงานเทรนด์การโจมตีไซเบอร์ การสวมรอย และโจมตีแบบข้ามโดเมนเพิ่มสูงขึ้น","link":"https://www.blognone.com/node/138369","date":1708698159000,"content":"<div><div><div><p>CrowdStrike บริษัทโซลูชันความปลอดภัยทางไซเบอร์ ออกรายงาน 2024 Global Threat เพื่อให้ข้อมูล และให้ระมัดระวังแนวโน้มที่เกิดขึ้นในการโจมตีทางไซเบอร์</p>\n<p>รายงานมีทั้งหมด 61 หน้า ให้รายละเอียดรูปแบบการโจมตี วิธีการที่เป็นที่นิยม และจำนวนการถูกโจมตีในบางช่องทางที่เพิ่มสูงขึ้นมาก มีประเด็นสำคัญดังนี้</p>\n<ul>\n<li>วิธีการเข้าสู่ระบบยอดนิยม คือการสวมรอยหรือใช้ Social Engineering เข้าถึง API หรือ OTP เพราะเป็นวิธีการที่แนบเนียนมากที่สุด</li>\n<li>การโจมตีผ่านช่องทางคลาวด์ มีเพิ่มขึ้นถึง 75% เฉพาะเคสที่อาศัยช่องโหว่จากการคอนฟิกเพิ่มขึ้นถึง 110%</li>\n<li>จำนวนเหยื่อจากการโจมตี แล้วนำข้อมูลหลุดเผยแพร่เพื่อเรียกค่าไถ่จากบริษัทหรือองค์กร เพิ่มขึ้น 76%</li>\n<li>ระยะเวลาที่ใช้โจมตีระบบสั้นลง จากเฉลี่ย 79 นาที เหลือ 62 นาที ในปีที่ผ่านมาเคสที่เร็วที่สุดใช้เวลาเพียง 2 นาที 7 วินาที</li>\n<li>การเข้าสู่ระบบแบบข้ามโดเมนมีจำนวนเพิ่มมากขึ้น (เช่น คลาวด์ไปหา end-point) เนื่องจากหลายองค์กรแยกการดูแลด้านความปลอดภัยออกจากกัน</li>\n<li>ปัญหาการโจมตีผ่านช่องทาง Generative AI ยังมีไม่มาก</li>\n</ul>\n<p>สามารถดู<a href=\"https://www.crowdstrike.com/global-threat-report/\">รายงานฉบับเต็มได้ที่นี่</a></p>\n<p>ที่มา: <a href=\"https://venturebeat.com/security/the-five-most-alarming-cyber-threats-from-crowdstrikes-2024-global-threat-report/\">VentureBeat</a> และ <a href=\"https://www.crn.com/news/security/2024/5-big-things-to-know-from-crowdstrike-s-2024-threat-report\">CRN</a></p>\n<p><img alt=\"No Description\" src=\"https://www.blognone.com/sites/default/files/externals/9ff8de8c7705f5e7449731076b47337a.jpg\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ac178fe6165a42d95f2654a45a4f6c8f67616d00e5af7fb5e6b22957e8e0292","category":"Thai"}