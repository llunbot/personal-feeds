{"title":"Meta ไตรมาสล่าสุด รายได้รวมโต 11% ส่วนธุรกิจ Metaverse ขาดทุนมากขึ้น","link":"https://www.blognone.com/node/135021","date":1690410761000,"content":"<div><div><div><p>Meta รายงานผลประกอบการประจำไตรมาสที่ 2 ปี 2023 มีรายได้รวม 31,999 ล้านดอลลาร์ เพิ่มขึ้น 11% จากช่วงเดียวกันในปีก่อน และมีกำไรสุทธิ 7,788 ล้านดอลลาร์</p>\n<p>จำนวนผู้ใช้งาน Facebook เป็นประจำทุกวัน (DAUs) เพิ่มขึ้นเป็น 2,064 ล้านบัญชี ส่วนตัวเลขใช้งานประจำทุกเดือน (MAUs) เพิ่มเป็น 3,030 ล้านบัญชี จำนวนผู้ใช้งานรวมทุกแอปในเครือเป็นประจำทุกเดือน (Family Monthly Active People - MAP) เพิ่มเป็น 3.88 พันล้านคน</p>\n<p>รายได้เฉพาะธุรกิจ Reality Labs ลดลง 39% เป็น 276 ล้านดอลลาร์ และขาดทุนจากการดำเนินงานเฉพาะส่วนธุรกิจนี้มากขึ้นเป็น 3,739 ล้านดอลลาร์ โดย Susan Li ซีเอฟโอ Meta บอกว่าธุรกิจนี้ยังมีแนวโน้มขาดทุนมากขึ้น เนื่องจากบริษัทยังลงทุนใน AR/VR ต่อเนื่อง เพื่อขยายระบบนิเวศของแพลตฟอร์ม ขณะที่แผนการลงทุนสินทรัพย์ลดลงจาก 30-33 พันล้านดอลลาร์ เป็น 27-30 พันล้านดอลลาร์ ในปีนี้ เนื่องจากมีการลดค่าใช้จ่ายหลายรายการ โดยเฉพาะลดการซื้อเซิร์ฟเวอร์ที่ไม่เกี่ยวกับ AI และเลื่อนโครงการหลายอย่างออกไปในปี 2024</p>\n<p>ที่มา: <a href=\"https://investor.fb.com/investor-news/press-release-details/2023/Meta-Reports-Second-Quarter-2023-Results/default.aspx\">Meta</a></p>\n<p><img src=\"https://www.blognone.com/sites/default/files/externals/17efdfa64ec10bbd1a4da5170c996084.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dccc43418bdc184c8abe8628b8d9cd8122e5fe4c0675315b6287b6365f76e75f","category":"Thai"}