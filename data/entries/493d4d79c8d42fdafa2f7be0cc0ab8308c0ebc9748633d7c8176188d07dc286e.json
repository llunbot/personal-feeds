{"title":"Control ออกอัพเดตใหญ่ รองรับ DLSS 3.7, เพิ่มภารกิจเสริมที่พากย์เสียงโดย Hideo Kojima","link":"https://www.blognone.com/node/145201","date":1741699326000,"content":"<div><div><div><p>เกม Control ของค่าย Remedy Entertainment ออกขายในปี 2019 และประสบความสำเร็จมากมาย กำลังจะมีทั้งภาคต่อ <a href=\"https://www.blognone.com/node/131462\">Control 2</a> และภาคแยก <a href=\"https://www.blognone.com/node/142637\">FBC: Firebreak</a> ตามมา</p>\n<p>หลังเกมวางขายมาเกือบ 6 ปี Remedy ออกอัพเดตใหญ่เวอร์ชัน 1.30 ให้เกม Control Ultimate Edition ปรับปรุงฟีเจอร์ด้านกราฟิก รองรับ DLSS 3.7, รองรับ HDR, รองรับภาพ SDR แบบสี 10-bit (ของเดิม 8-bit), รองรับจอภาพ ultrawide สูงสุด 48:9</p>\n<p>ฝั่งคอนเทนต์ในเกมเพิ่มชุดและไอเทมที่เดิมทีแจกเฉพาะลูกค้าพรีออเดอร์ และเพิ่มภารกิจเสริม <a href=\"https://control.fandom.com/wiki/Dr._Yoshimi_Tokui%27s_Guided_Imagery_Experience\">Dr. Yoshimi Tokui's Guided Imagery Experience</a> ที่ให้เสียงโดยผู้กำกับคนดัง Hideo Kojima (ภารกิจนี้เคยเป็นเอ็กซ์คลูซีฟ PS4 ตอนนี้นำมาแจกให้เล่นกันทุกแพลตฟอร์ม)</p>\n<p>อัพเดตนี้ปล่อยให้ผู้เล่นบนพีซีแล้ว ส่วนเวอร์ชันคอนโซล PS5, Xbox Series X|S มีแผนจะตามมาในอนาคตอันใกล้นี้</p>\n<p>ที่มา - <a href=\"https://controlgame.com/control-march-2025-update-notes-pc/\">Control</a>, <a href=\"https://x.com/ControlRemedy/status/1899124196875092207\">@ControlRemedy</a></p>\n<p><img alt=\"No Description\" src=\"https://www.blognone.com/sites/default/files/externals/2c0e0a05a385ae4543da3f732e38eb56.jpeg\" /></p>\n</div></div></div><div><div>Topics: </div><div><div><a href=\"/topics/control\">Control</a></div><div><a href=\"/topics/games\">Games</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/hideo-kojima\">Hideo Kojima</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"493d4d79c8d42fdafa2f7be0cc0ab8308c0ebc9748633d7c8176188d07dc286e","category":"Thai"}