{"title":"Meta เพิ่มตัวเลือกปิดระบบ Recommendation ใน Facebook, IG มีผลกับผู้ใช้งานในกลุ่ม EU","link":"https://www.blognone.com/node/135399","date":1692751331000,"content":"<div><div><div><p>Meta ประกาศว่าเพื่อให้เป็นการปฏิบัติตาม<a href=\"https://www.blognone.com/node/133570\">กฎหมายดิจิทัล DSA</a> ของคณะกรรมาธิการยุโรป ซึ่งมีประเด็นสำคัญคือผู้ใช้งานในกลุ่มประเทศสหภาพยุโรปหรือ EU ต้องสามารถปิดการใช้งาน (opt-out) ระบบแนะนำเนื้อหา (Recommendation) ที่เรียนรู้และปรับแต่งให้เข้ากับผู้ใช้งานแต่ละคนได้ โดย Meta จะเพิ่มตัวเลือกปิดการแนะนำเนื้อหามีผลกับ Reels, Stories และ Search ใน Facebook และ Instagram</p>\n<p>Meta บอกว่าเมื่อผู้ใช้งานเลือกปิดระบบแนะนำ ฟีดจะเลือกเนื้อหามาแสดงโดยอิงตามบัญชีที่ติดตาม เรียงตามลำดับเวลาล่าสุดไปหาเก่าสุด ส่วนระบบ Search แสดงผลการค้นหาอิงตามคีย์เวิร์ดที่ป้อนเข้าไป โดยไม่มีการปรับแต่งผลลัพธ์อิงตามประวัติการใช้งานแต่ละคน</p>\n<p>ประกาศของ Meta นี้ เป็นรูปแบบเดียวกับ <a href=\"https://www.blognone.com/node/135135\">TikTok</a> ที่ประกาศก่อนหน้านี้ และมีผลเฉพาะกลุ่มประเทศ EU โดย Meta ยังไม่ได้ระบุวันที่จะเริ่มมีผล</p>\n<p>ก่อนหน้านี้ Meta ได้เผยแพร่เนื้อหาอธิบายการทำงานของ AI ระบบแนะนำเนื้อหา เรียกชื่อว่า <a href=\"https://www.blognone.com/node/134605\">22 system cards</a> ที่ให้รายละเอียดการคัดเนื้อหาแต่ละส่วนมาแสดงให้กับผู้ใช้งานแต่ละคน</p>\n<p>ที่มา: <a href=\"https://about.fb.com/news/2023/08/new-features-and-additional-transparency-measures-as-the-digital-services-act-comes-into-effect/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3778eb2412b82453000ddd9c06491a4b.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/eu\">EU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31af3365bc878214b5199cf9f1feedc225f9690eb95f2311b67d5b56f7b64e3","category":"Thai"}