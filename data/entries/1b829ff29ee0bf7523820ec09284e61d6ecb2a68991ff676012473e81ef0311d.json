{"title":"Amazon ไตรมาสล่าสุด กลุ่มธุรกิจ AWS และโฆษณา ยังคงเติบโตสูง","link":"https://www.blognone.com/node/125547","date":1635467627000,"content":"<div><div><div><p>Amazon รายงานผลประกอบการของไตรมาสที่ 3 ปี 2021 มีกระแสเงินสดจากการดำเนินงาน 12 เดือนย้อนหลัง ลดลง 1% เทียบกับช่วงเดียวกันในปีก่อนเป็น 54,671 ล้านดอลลาร์ กระแสเงินสดอิสระ 12 เดือนย้อนหลัง 2,552 ล้านดอลลาร์ ยอดขายสุทธิ 110,812 ล้านดอลลาร์ เพิ่มขึ้น 15% และมีกำไรสุทธิ 3,156 ล้านดอลลาร์</p>\n<p>Andy Jassy ซีอีโอ Amazon ให้ข้อมูลว่าในไตรมาสปัจจุบัน บริษัทคาดว่าจะมีต้นทุนที่เพิ่มสูงอีกหลายพันล้านดอลลาร์ เนื่องจากปัญหาขาดแคลนแรงงาน การปรับเพิ่มค่าแรง ไปจนถึงปัญหาซัพพลายเชนสินค้าทั่วโลก ที่ทำให้ต้นทุนการขนส่งสินค้าเพิ่มขึ้น โดยบริษัทพยายามลดผลกระทบนี้ให้มากที่สุดสำหรับลูกค้า เนื่องจากเป็นช่วงเทศกาลจับจ่ายปลายปี</p>\n<p>AWS มีรายได้ในไตรมาสที่ผ่านมา 16,110 ล้านดอลลาร์ เพิ่มขึ้น 39% และมีกำไรจากการดำเนินงานส่วนนี้ 4,883 ล้านดอลลาร์ ส่วนกลุ่ม Other ซึ่งมีรายได้หลักจากโฆษณา รายได้เพิ่มขึ้น 50% เป็น 8,091 ล้านดอลลาร์</p>\n<p>ที่มา: <a href=\"https://ir.aboutamazon.com/news-release/news-release-details/2021/Amazon.com-Announces-Third-Quarter-Results/\">Amazon</a> และ <a href=\"https://www.cnbc.com/2021/10/28/aws-earnings-q3-2021.html\">CNBC</a></p>\n<p><img src=\"https://www.blognone.com/sites/default/files/externals/cb0f72e0a8eb39a0e53a4a9b1424756b.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/financial-report\">Financial Report</a></div><div><a href=\"/topics/aws\">AWS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b829ff29ee0bf7523820ec09284e61d6ecb2a68991ff676012473e81ef0311d","category":"Thai"}