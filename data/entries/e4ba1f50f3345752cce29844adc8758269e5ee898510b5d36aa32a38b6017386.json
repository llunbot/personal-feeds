{"title":"Sony โปรยภาพนิ่งเตรียมเปิดตัวหูฟังรุ่นใหม่สัปดาห์หน้า คาดเป็น earbuds รุ่น WF-1000XM5","link":"https://www.blognone.com/node/134948","date":1689938675000,"content":"<div><div><div><p>Sony ปล่อยภาพปริศนาพร้อมคำโปรยอย่าง <strong>The Best Silence Drops</strong> พร้อมบอกวันเปิดตัวสินค้าในวันที่ 24 กรกฎาคม เวลา 5 ทุ่มตามเวลาประเทศไทย โดยคาดการณ์กันว่าสินค้าที่ Sony จะนำมาเปิดตัวคือหูฟัง earbuds รุ่นใหม่ที่มีชื่อว่า WF-1000XM5</p>\n<p>ก่อนหน้านี้ มีภาพหลุดออกมาเรื่อย ๆ ว่ารูปทรงของ WF-1000XM5 จะมีการออกแบบที่โค้งมน และเพรียวบางกว่าเมื่อเทียบกับรุ่นก่อนหน้าอย่าง WF-1000XM4 นอกจากนี้ตัวเคสชาร์จได้รับการออกแบบใหม่ให้มีขนาดกะทัดรัดกว่าเดิม</p>\n<p>ส่วนสเปคภายในคาดว่าจะมีเทคโนโลยี Dynamic Driver X พร้อมไดรเวอร์ขนาด 8.4 มม. ไมโครโฟนทั้งหมด 3 ตัวในแต่ละข้าง พร้อมเทคโนโลยีลดเสียงรบกวนแบบเรียลไทม์, เซ็นเซอร์การนำกระดูก และเทคโนโลยีการรับเสียงที่แม่นยำยิ่งขึ้น ทางด้านอายุการใช้งานคาดว่าจะสามารถใช้งานได้นานถึง 24 ชั่วโมง และเมื่อชาร์จในเคส 3 นาทีก็จะสามารถใช้งานหูฟังได้ 1 ชั่วโมง</p>\n<p>คาดว่า Sony WF-1000XM5 จะมีราคาอยู่ที่ 359 ดอลลาร์ หากถูกต้องตามที่ลือ ก็ถือว่าแพงกว่า WF-1000XM4 ถึง 79 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/15dea0e997cae1bd8255ec8b50334017.jpg\" /></p>\n<p>ที่มา - <a href=\"https://www.androidauthority.com/sony-wf-1000xm5-earbuds-launch-date-3346324/\">Android Authority</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/headphones\">Headphones</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4ba1f50f3345752cce29844adc8758269e5ee898510b5d36aa32a38b6017386","category":"Thai"}