{"title":"ก็มันขายไม่ออก ร้านค้าปลีกในสเปนเริ่มลดราคา GeForce 4060 แล้ว แม้เพิ่งขายสัปดาห์แรก","link":"https://www.blognone.com/node/134704","date":1688614653000,"content":"<div><div><div><p>สัปดาห์ที่ผ่านมา <a href=\"https://www.blognone.com/node/134651\">ผู้ผลิตการ์ดจอเริ่มวางขาย GeForce RTX 4060 การ์ดรุ่นล่างสุดของซีรีส์ Ada Lovelace</a> ในราคา 299 ดอลลาร์ อย่างไรก็ตาม การที่ผลรีวิวของซีรีส์ 4060 ออกมาไม่ดีเท่าไรนัก ทำให้ยอดขายไม่เปรี้ยงดังคาด</p>\n<p>ล่าสุดมีรายงานว่า Coolmod ร้านค้าปลีกอุปกรณ์ฮาร์ดแวร์ของสเปน เริ่มลดราคา GeForce RTX 4060 มาบ้างแล้ว โดยราคาเปิดตัวของสเปนคือ 335 ยูโร ตอนนี้ลดลง 10% มาขายที่ 299.95 ยูโรแล้ว แม้ยังเพิ่งวางขายเพียงสัปดาห์แรกเท่านั้น (<a href=\"https://www.coolmod.com/inno3d-geforce-rtx-4060-x2-twin-8gb-gddr6-dlss3/\">ลิงก์ของ Coolmod</a> ราคาอาจกลับมาเป็นปกติแล้ว)</p>\n<p>นอกจาก 4060 ตัวล่างแล้ว ร้าน Coolmod ยังเคยลดราคา 4060 Ti จากราคาเปิดตัว 449 ยูโร ลงมาเหลือ 399.95 ยูโร (ลดลง 11%) รวมถึงการ์ดคู่แข่ง Radeon RX จาก 299 ยูโร ลงมาเหลือ 259.94 ยูโร (ลดลง 13%) ด้วยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/5a19a0bb635dd5dfe5d9649c26d835b2.jpg\" /></p>\n<p>ก่อนหน้านี้ยังมีรายงานยอดขายจาก MindFactory ร้านค้าปลีกฮาร์ดแวร์ของเยอรมนี ว่ายอดขาย 4060 วันแรกมีเพียง 10 ตัวเท่านั้น เทียบกับยอดขายวันแรกของ 4070 Ti ที่ขายได้ราว 400-450 ตัว</p>\n<blockquote><p>GeForce RTX 4060 is the worst GPU launch in recent times - and possibly one of the worst launches ever. Mindfactory probably sold just ~10 units on launch day, even GeForce RTX 4070 &amp; 4070 Ti sold 300-400 units each on lauch day.<a href=\"https://t.co/vmYYcFnSaZ\">https://t.co/vmYYcFnSaZ</a> <a href=\"https://t.co/W9QBuefVm8\">pic.twitter.com/W9QBuefVm8</a></p>\n<p>— 3DCenter.org (@3DCenter_org) <a href=\"https://twitter.com/3DCenter_org/status/1674682924745252867?ref_src=twsrc%5Etfw\">June 30, 2023</a></p></blockquote>\n<p>ที่มา - <a href=\"https://videocardz.com/newz/amd-rx-7600-and-nvidia-rtx-4060ti-4060-gpus-are-already-10-cheaper-in-spain\">Videocardz</a> via <a href=\"https://www.notebookcheck.net/Awful-RTX-4060-launch-day-sales-reported-as-the-GPU-records-a-10-price-drop-in-Spain-within-a-week-of-release.732192.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62fd09faa29cedd21c5d627649a701b45c22c991dcd477c9c921b1de3552fad0","category":"Thai"}