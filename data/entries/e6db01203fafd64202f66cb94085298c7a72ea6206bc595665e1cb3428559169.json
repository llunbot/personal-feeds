{"title":"Raspberry Pi เปิดตัวกล้องปัญญาประดิษฐ์รันโมเดลได้ในโมดูลกล้องโดยตรง","link":"https://www.blognone.com/node/142294","date":1727733504000,"content":"<div><div><div><p>Raspberry Pi เปิดตัวกล้อง Raspberry Pi AI Camera กล้องที่สามารถรันโมเดลปัญญาประดิษฐ์ได้ในโมดูลโดยตรง ทำให้ใส่ฟีเจอร์ประมวลผลภาพได้โดยโหลดซีพียู หรือหาการ์ดเร่งความเร็วปัญญาประดิษฐ์มาใส่อีก</p>\n<p>ตัวโมดูลพัฒนาร่วมกับโซนี่ที่ช่วยพัฒนาโมดูลและซอฟต์แวร์สำหรับแปลงโมเดลปัญญาประดิษฐ์เข้าไปรัน ตอนนี้รองรับโมเดลทั้ง TensorFlow และ PyTorch ภายในโมดูลมีชิป RP2040 ช่วยจัดการคำสั่งการรันโมเดล เบื้องต้นมีโมเดลที่แปลงมาให้แล้วจำนวนหนึ่ง รองรับงานสามประเภท ได้แก่ การจัดหมวดหมู่รูปภาพ, การตรวจจับวัตถุ, และการตรวจจับท่าทางบุคคล แม้ตัวกล้องจะมีความละเอียดสูงแต่โมเดลต่างๆ ก็มักทำงานที่ความละเอียดต่ำกว่า สูงสุดไม่เกิน 640x640 เท่านั้น</p>\n<p>กล้องวางขายแล้วในราคา 70 ดอลลาร์ ก่อนหน้านี้ทาง Raspberry Pi เคยวางขายชุดเร่งความเร็วปัญญาประดิษฐ์มาก่อนแล้ว แต่กล้อง AI นี้สามารถใช้กับ Raspberry Pi ได้ทุกรุ่น รวมถึง Raspberry Pi Zero ด้วย แม้พลังประมวลผลรวมจะน้อยกว่าก็ตาม</p>\n<p>ที่มา - <a href=\"https://www.raspberrypi.com/news/raspberry-pi-ai-camera-on-sale-now/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/5a0ce8111a5838e491472dc72cbe4766.jpeg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6db01203fafd64202f66cb94085298c7a72ea6206bc595665e1cb3428559169","category":"Thai"}