{"title":"พิพิธภัณฑ์คอมพิวเตอร์เก่าของ Paul Allen ผู้ร่วมก่อตั้งไมโครซอฟท์ ปิดตัวแล้ว","link":"https://www.blognone.com/node/140637","date":1719542610000,"content":"<div><div><div><p><a href=\"https://www.blognone.com/node/105867\">Paul Allen ผู้ร่วมก่อตั้งไมโครซอฟท์กับ Bill Gates เสียชีวิตไปเมื่อปี 2018</a> แต่ก่อนเสียชีวิต เขาก่อตั้งพิพิธภัณฑ์คอมพิวเตอร์เก่าชื่อ <strong>Living Computers: Museum + Labs</strong> ในปี 2012 ตั้งอยู่ที่เมืองซีแอทเทิล</p>\n<p>พิพิธภัณฑ์แห่งนี้รวบรวมคอมพิวเตอร์ยุคแรกเริ่มที่ Allen เป็นเจ้าของหรือซื้อเก็บสะสมไว้เป็นจำนวนมาก เช่น Digital Equipment Corporation PDP-10 คอมพิวเตอร์เครื่องแรกที่ Allen และ Gates ใช้เขียนโปรแกรม รวมถึงสิ่งของล้ำค่าทางประวัติศาสตร์อื่นๆ เช่น จดหมายของ Albert Einstein ที่เขียนถึงประธานาธิบดีสหรัฐในปี 1939 ว่าเยอรมนีอาจสร้างระเบิดนิวเคลียร์</p>\n<p>พิพิธภัณฑ์แห่งนี้ปิดชั่วคราวในช่วง COVID และล่าสุดประกาศปิดถาวรแล้วโดยไม่ระบุสาเหตุ (ปัจจุบันพิพิธภัณฑ์ดูแลโดยน้องสาวของ Allen) ส่วน<a href=\"https://www.christies.com/stories/gen-one-paul-allen-history-of-technology-ef080682a70e4a97a53864b475333b12\">ทรัพย์สินของพิพิธภัณฑ์จะถูกนำไปประมูลต่อ</a> และเงินที่ได้จะนำไปใช้ในการกุศล</p>\n<p>ที่มา - <a href=\"https://www.theregister.com/2024/06/26/paul_allen_museum_closes/\">The Register</a></p>\n<p>Bill Gates และ Paul Allen ในปี 1979</p>\n<p><img alt=\"No Description\" src=\"https://www.blognone.com/sites/default/files/externals/e08296c54a6a068de168b2a6bc749ffe.jpg\" /></p>\n<p>หน้าตาของเครื่อง DEC PDP-10 ที่ Allen ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/89056d4396c702b2ab2e178139686dd6.jpg\" /></p>\n</div></div></div><div><div>Topics: </div><div><div><a href=\"/topics/paul-allen\">Paul Allen</a></div><div><a href=\"/topics/microsoft\">Microsoft</a></div><div><a href=\"/topics/history\">History</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b428c46db2450e95b8839606b1788e6b96be1ccd3b7230efa82d86ce1eee707","category":"Thai"}