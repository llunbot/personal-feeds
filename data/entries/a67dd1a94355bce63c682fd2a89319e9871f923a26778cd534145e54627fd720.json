{"title":"Trump บอกมีโอกาสสูงที่จะผ่อนผันกฎหมายแบน TikTok ออกไป 90 วันตามอำนาจประธานาธิบดี","link":"https://www.blognone.com/node/144204","date":1737258287000,"content":"<div><div><div><p>ว่าที่ประธานาธิบดี Donald Trump ให้สัมภาษณ์ทางโทรศัพท์กับ Kristen Welker นักข่าวของ NBC News ในประเด็นกฎหมายแบน TikTok ซึ่งจะมีผลในวันที่ 19 มกราคม ว่ามีโอกาสสูงที่เขาจะใช้อำนาจของประธานาธิบดี ผ่อนผันการบังคับใช้กฎหมายนี้ออกไป 90 วัน หลังจากเข้ารับตำแหน่ง</p>\n<p>Trump บอกว่านี่เป็นทางเลือกที่เป็นไปได้เพราะมีความเหมาะสมต่อสถานการณ์เวลานี้ แต่เขาต้องขอตรวจสอบอย่างรอบคอบก่อน เพราะนี่เป็นเรื่องใหญ่มาก ซึ่งหากตัดสินใจว่าจะออกคำสั่งผ่อนผัน ก็จะทำในวันจันทร์นี้เลย</p>\n<p>คำกล่าวของ Trump จึงยืนยันได้ว่า TikTok จะปิดบริการแอปในสหรัฐอเมริกาแน่นอนตามที่ TikTok ประกาศก่อนหน้านี้ ส่วนการผ่อนผันนั้นทำได้เพียงยืดเวลาออกไปเท่านั้น เพราะหาก TikTok ไม่ได้ปฏิบัติตามเงื่อนไขคือการขายกิจการออกมาจาก ByteDance สุดท้ายก็ต้องถูกแบนการใช้งานอยู่ดี</p>\n<p>ที่มา: <a href=\"https://www.nbcnews.com/politics/donald-trump/trump-likely-give-tiktok-90-day-extension-avoid-ban-rcna188258\">NBC News</a> ภาพ <a href=\"https://www.flickr.com/photos/gageskidmore/32758233090\">Gage Skidmore/Flickr</a> (CC BY-SA 2.0)</p>\n<p><img src=\"https://www.blognone.com/sites/default/files/externals/e957b87131012c48d667dd668f343a80.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a67dd1a94355bce63c682fd2a89319e9871f923a26778cd534145e54627fd720","category":"Thai"}