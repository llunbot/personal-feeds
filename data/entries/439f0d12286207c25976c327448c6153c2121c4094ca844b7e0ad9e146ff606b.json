{"title":"[ลือ] ชิป Tensor ใน Pixel 6 แท้จริงแล้วคือ Exynos 9855 รุ่นคัสตอม ประสิทธิภาพใกล้เคียง S21","link":"https://www.blognone.com/node/124106","date":1628262552000,"content":"<div><div><div><p>ตอนนี้ยังไม่มี<a href=\"https://www.blognone.com/node/124035\">รายละเอียดทางเทคนิคของชิป Google Tensor ใน Pixel 6</a> ออกมามากนัก</p>\n<p>ล่าสุดมีข่าวลือออกมาจากเว็บ Galaxy Club ของเนเธอร์แลนด์ ระบุว่าชิป Tensor ตัวนี้คือ Exynos 9855 รุ่นคัสตอมของซัมซุง ที่ใช้โค้ดเนมว่า Whitechapel <a href=\"https://www.blognone.com/node/122024\">ซึ่งตรงกับข่าวลือก่อนหน้านี้</a></p>\n<p>ชิปตัวนี้จะมีสมรรถนะอยู่ตรงกลางระหว่าง Exynos 9840 ตัวที่ใช้ใน Galaxy S21 และ Exynos 9925 ตัวใหม่ที่จะใช้ใน Galaxy S22 (<a href=\"https://www.blognone.com/node/122948\">เป็นตัวเดียวกับที่จะใช้จีพียู AMD RDNA2</a>) ทำให้คนที่คาดหวังประสิทธิภาพระดับเรือธงของ Pixel 6 ก็น่าจะไม่ผิดหวังกัน เพราะน่าจะใกล้เคียงกับ S21 เป็นอย่างน้อย</p>\n<p>ข่าวนี้ไม่ใช่เรื่องน่าแปลกใจนัก เพราะก่อนหน้านี้ก็มีข่าวลือออกมาว่ากูเกิลร่วมพัฒนา Whitechapel ร่วมกับซัมซุง และหากประเมินว่ากูเกิลไม่เคยทำ SoC ของตัวเองมาก่อนเลย การอิงกับสถาปัตยกรรมซีพียู-จีพียู-โมเด็มของ Exynos ที่มีอยู่แล้ว แล้วใส่ชิป AI ของกูเกิลเพิ่มเข้ามา ก็น่าจะเป็นวิธีการที่สมเหตุสมผลที่สุด</p>\n<p><img src=\"https://www.blognone.com/sites/default/files/externals/709e28635a83038869975101a73bcf89.jpeg\" /></p>\n<p>ที่มา - <a href=\"https://www.galaxyclub.nl/nieuws/soc-bingo-googles-tensor-soc-pixel-6-is-samsungs-exynos-9855/\">Galaxy Club</a> via <a href=\"https://www.sammobile.com/news/googles-tensor-soc-secret-samsung-exynos-chip/\">SamMobile</a></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/google-pixel-6\">Google Pixel 6</a></div><div><a href=\"/topics/soc\">SoC</a></div><div><a href=\"/topics/samsung\">Samsung</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"439f0d12286207c25976c327448c6153c2121c4094ca844b7e0ad9e146ff606b","category":"Thai"}