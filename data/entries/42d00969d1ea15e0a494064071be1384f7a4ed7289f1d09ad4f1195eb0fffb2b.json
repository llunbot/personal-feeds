{"title":"ซีอีโอ Fujitsu ขอโทษที่ซอฟต์แวร์ทำให้คนถูกดำเนินคดี, รัฐบาลสหราชอาณาจักรระบุค่าชดเชยแตะ 45,000 ล้านบาท","link":"https://www.blognone.com/node/137715","date":1705482195000,"content":"<div><div><div><p>Takahito Tokita ซีอีโอกลุ่มบริษัท Fujitsu กล่าวขอโทษต่อกรณีที่<a href=\"https://www.blognone.com/node/137596\">ซอฟต์แวร์ Horizon มีบั๊กจนทำให้ตัวแทนไปรษณีย์ในสหราชอาณาจักรถูกดำเนินคดีหลายร้อยราย</a> เขาระบุว่าเรื่องนี้เป็นเรื่องใหญ่และ Fujitsu จะดูเรื่องนี้อย่างจริงจัง</p>\n<p>ตอนนี้มียอดผู้ถูกดดำเนินคดีจากไปรษณีย์ที่เข้าข่ายได้รับการชดเชยความเสียหายถึง 980 คน และคาดว่าจะต้องชดเชยจริงนับพัน เพราะตัวแทนไปรษณีย์บางส่วนยอมจ่ายเงินชดใช้เพื่อจะไม่ต้องถูกดำเนินคดี Nick Read ซีอีโอของไปรษณีย์สหราชอาณาจักรระบุว่าค่าเสียหายรวมที่ต้องจ่ายอาจจะอยู่ที่ประมาณ 1,000 ล้านปอนด์ หรือประมาณ 45,000 ล้านบาท โดย Kevin Hollinrake รัฐมนตรีที่ดูแลไปรษณีย์<a href=\"https://www.express.co.uk/news/politics/1855349/kevin-hollinrake-post-office-scandal-compensation\">ประกาศแนวทางว่าจ่ายค่าชดเชยผู้เสียหายคนละ 600,000 ปอนด์</a> แต่ก็ยอมรับว่าการสางคดีครั้งนี้อาจจะทำให้ผู้ที่ฉ้อโกงจริงหลุดคดีและได้รับเงินชดเชยไปด้วย</p>\n<p>ที่มา - <a href=\"https://www.japantimes.co.jp/business/2024/01/17/companies/fujitsu-compensation-post-office-scandal/\">Japan Times</a></p>\n<p><img src=\"https://www.blognone.com/sites/default/files/externals/fcd9347de996d7a051a38a8b8d591103.jpg\" /></p>\n<p>ภาพป้ายไปรษณีย์สหราชอาณาจักรโดย <a href=\"https://www.flickr.com/photos/126066997@N07/45565248544\">Money Bright</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/fujitsu\">Fujitsu</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42d00969d1ea15e0a494064071be1384f7a4ed7289f1d09ad4f1195eb0fffb2b","category":"Thai"}