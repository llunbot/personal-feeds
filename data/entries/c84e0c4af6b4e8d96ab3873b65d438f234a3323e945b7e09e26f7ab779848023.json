{"title":"AIS แจ้งตลาดหลักทรัพย์ฯ ไม่มีข้อตกลงหรือความคืบหน้า ตามที่มีข่าวสนใจซื้อธุรกิจอินเทอร์เน็ตบ้านและมือถือจาก NT","link":"https://www.blognone.com/node/146511","date":1747750189000,"content":"<span>AIS แจ้งตลาดหลักทรัพย์ฯ ไม่มีข้อตกลงหรือความคืบหน้า ตามที่มีข่าวสนใจซื้อธุรกิจอินเทอร์เน็ตบ้านและมือถือจาก NT</span>\n\n  <div>\n    <div>Body</div>\n              <div><p>บริษัท แอดวานซ์ อินโฟร์ เซอร์วิส จำกัด (มหาชน) หรือ AIS แจ้งต่อตลาดหลักทรัพย์แห่งประเทศไทย ว่าตามที่มีข่าวออกมาว่า AIS ได้เสนอเป็นพันธมิตรทางธุรกิจในกิจการโทรศัพท์เคลื่อนที่และกิจการบรอดแบนด์ กับบริษัท โทรคมนาคมแห่งชาติ จำกัด (มหาชน) หรือ NT นั้น ขณะนี้ยังไม่มีข้อตกลงหรือความคืบหน้าใด ๆ โดยหากมีพัฒนาการที่สำคัญ AIS จะแจ้งต่อไป</p>\n<p>ข้อมูลจากบทวิเคราะห์ของบริษัทหลักทรัพย์ ทิสโก้ บอกว่ามีการรายงานข่าวเรื่อง AIS สนใจซื้อกิจการทั้งอินเทอร์เน็ตบ้านและโทรศัพท์มือถือ รวมทั้งเช่าคลื่นความถี่ 700MHz จาก NT</p>\n<p>บทวิเคราะห์นี้มองว่าธุรกิจอินเทอร์เน็ตบ้านของ NT ซึ่งมีลูกค้าประมาณ 1.8 ล้านราย หรือ 35% ของจำนวนลูกค้า AIS 3BB Fibre3 จะเป็นส่วนเสริมสำคัญให้จำนวนลูกค้าอินเทอร์เน็ตบ้านเพิ่มขึ้น ส่วนข้อมูลโทรศัพท์มือถือไม่มีการเปิดเผย</p>\n<p>ที่มา: <a href=\"https://advanc.listedcompany.com/newsroom/200520250850000415T.pdf\">AIS</a> และ <a href=\"https://www.tiscosec.com/wp-content/uploads/Market_Insights20052025.pdf\">บริษัทหลักทรัพย์ ทิสโก้</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/20/2025 - 21:09</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c84e0c4af6b4e8d96ab3873b65d438f234a3323e945b7e09e26f7ab779848023","category":"Thai"}