{"title":"ไมโครซอฟท์ปิด Bing Search API สำหรับเรียกผลการค้นหาจาก Bing","link":"https://www.blognone.com/node/146412","date":1747273306000,"content":"<span>ไมโครซอฟท์ปิด Bing Search API สำหรับเรียกผลการค้นหาจาก Bing</span>\n\n  <div>\n    <div>Body</div>\n              <div><p>ไมโครซอฟท์ประกาศปิดบริการ Bing Search API ในวันที่ 11 สิงหาคม 2025 (ปิดตัว API อย่างเดียว ไม่ได้ปิด Bing) โดยไม่ได้อธิบายเหตุผลว่าเพราะอะไร</p>\n<p>Bing Search API เป็นการเปิดช่อง API ให้บริษัทอื่นสามารถเรียกผลการค้นหาของ Bing ไปใช้งานเป็น JSON ได้โดยตรง (ถือเป็นบริการตัวหนึ่งของ Microsoft Azure) บริการตัวนี้ได้รับความนิยมจากหน่วยงานที่ต้องการนำผล search ไปใช้งานอื่นต่อ ส่วนหนึ่งเพราะ Google Search ไม่ได้เปิด API แบบเดียวกันให้ คู่แข่งรายอื่นในวงการยังมี Brave Search API ให้เลือกใช้งานแทน ซึ่งบริการ AI หลายตัวอย่าง Cohere, Perplexity, Mistral ก็เลือกใช้ข้อมูลจาก Brave Search API อยู่แล้ว</p>\n<p>ในกรณีที่ลูกค้าเอาผลการค้นหาไปใช้ grounding ให้โมเดล AI ไมโครซอฟท์มีทางออกให้ใช้ <a href=\"https://learn.microsoft.com/en-us/azure/ai-services/agents/how-to/tools/bing-grounding\">Grounding with Bing Search</a> ผ่านบริการ Azure AI Agent แต่ถ้านำไปใช้งานอื่นตอนนี้ยังไม่มีอะไรทดแทน</p>\n<p>ที่มา - <a href=\"https://azure.microsoft.com/en-us/updates?id=492574\">Microsoft</a>, <a href=\"https://www.neowin.net/news/microsoft-pulls-plug-on-bing-search-apis/\">Neowin</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/15/2025 - 08:41</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a27c8c1513d0ff12351822d23c0d34b68b10d93ebffd2b1103ea24c26dbbe51","category":"Thai"}