{"title":"Trump ออกคำสั่งเลื่อนการแบน TikTok ในสหรัฐออกไปอีก 75 วัน บอกการเจรจาคืบหน้าแต่มีรายละเอียดเยอะ","link":"https://www.blognone.com/node/145685","date":1743815940000,"content":"<div><div><div><p>ประธานาธิบดี Donald Trump <a href=\"https://truthsocial.com/@realDonaldTrump/posts/114280893859636366\">โพสต์ข้อความใน Truth Social</a> ว่าเขาได้ลงนามคำสั่งฝ่ายบริหาร (Executive Order) เพื่อขยายเวลากฎหมายแบน TikTok ในอเมริกา ออกไปอีก 75 วัน ซึ่งเดิมมีกำหนดครบจาก<a href=\"https://www.blognone.com/node/144231\">คำสั่งขยายเวลา</a>ครั้งแรกในวันที่ 5 เมษายน</p>\n<p>Trump บอกว่าทุกฝ่ายกำลังทำงานอย่างหนักในการทำข้อตกลงเพื่อรักษา TikTok ไว้ ซึ่งตอนนี้มีความคืบหน้าไปมาก แต่ข้อตกลงนี้มีรายละเอียดหลายอย่างจึงต้องใช้เวลาเพิ่มเติม เขายืนยันว่าทุกคนไม่ต้องการให้ TikTok ต้องปิดบริการ</p>\n<p>ตัวแทนของ ByteDance ยืนยันว่าบริษัทกำลังเจรจากับฝ่ายต่าง ๆ ของรัฐบาลสหรัฐจริง แต่บอกว่าข้อตกลงที่บริษัทจะทำนั้นต้องได้รับการอนุมัติจากรัฐบาลจีนด้วย ซึ่งข้อตกลงที่หารือตอนนี้มีหลายประเด็นที่ยังหาข้อสรุปไม่ได้</p>\n<p>ที่มา: <a href=\"https://www.cnbc.com/2025/04/04/trumps-extends-tiktok-second-time.html\">CNBC</a></p>\n<p><img src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c1a1e403c5a08e19d63ffed7f2557c70522e29e9e8349f74317a8310975bcba","category":"Thai"}