{"title":"ซัมซุงประกาศตั้งโรงงานผลิตชิปแห่งใหม่ที่เท็กซัส 1.7 หมื่นล้านดอลลาร์ เริ่มผลิตปี 2024","link":"https://www.blognone.com/node/125996","date":1637744460000,"content":"<div><div><div><p>ซัมซุง ประกาศลงทุนตั้งโรงงานผลิตชิปแห่งใหม่ที่เมือง Taylor ในรัฐเท็กซัส มูลค่า 1.7 หมื่นล้านดอลลาร์ ตอนนี้ยังไม่ระบุว่าจะใช้กระบวนการผลิตระดับใด แต่ซัมซุงยืนยันว่าจะเป็นฐานการผลิตสำคัญเทียบเท่ากับโรงงานใหม่ในเมือง Pyeongtaek ประเทศเกาหลีใต้</p>\n<p>ซัมซุง มีโรงงานผลิตชิปในสหรัฐอเมริกาอยู่แล้วที่เมือง Austin ห่างออกเพียงไป 25 กิโลเมตร หนึ่งในเหตุผลที่เลือกตั้งโรงงานใหม่ที่เมือง Taylor ใกล้ๆ กันเพื่อให้แชร์ทรัพยากรกันได้ง่าย</p>\n<p>โรงงานแห่งนี้จะเริ่มก่อสร้างในครึ่งแรกของปี 2022 และมีเป้าหมายเริ่มเดินสายการผลิตจริงในครึ่งหลังของปี 2024</p>\n<p>ตอนนี้<a href=\"https://www.blognone.com/node/123047\">อเมริกากำลังเป็นพื้นที่ยอดนิยมของการตั้งโรงงานผลิตชิป</a> โดยเมื่อปี 2020 <a href=\"https://www.blognone.com/node/122969\">TSMC ประกาศตั้งโรงงานใหม่ไปก่อนแล้ว</a> และ<a href=\"https://www.blognone.com/node/121850\">อินเทลก็เพิ่งเริ่มก่อสร้างโรงงานของตัวเองเมื่อไม่กี่เดือนที่ผ่านมา</a></p>\n<p><img src=\"https://www.blognone.com/sites/default/files/externals/02667a1a2a3d801a6a1a29a83a6a7f5b.jpg\" /></p>\n<p>ภาพโรงงานของซัมซุงที่ Austin จาก<a href=\"https://www.samsung.com/us/sas/\">เว็บไซต์ซัมซุง</a></p>\n<p>ที่มา - <a href=\"https://news.samsung.com/global/samsung-electronics-announces-new-advanced-semiconductor-fab-site-in-taylor-texas\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e68586aa900df8336976aa7b1b7e0e52f2a0297f4aace9e3c3fba88a8643321c","category":"Thai"}