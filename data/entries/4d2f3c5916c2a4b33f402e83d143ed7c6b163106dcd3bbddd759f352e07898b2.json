{"title":"Marshall เปิดตัวหูฟัง MAJOR V และ MINOR IV อัปเกรดแบตอึดขึ้นกว่าเดิม","link":"https://www.blognone.com/node/139715","date":1715577126000,"content":"<div><div><div><p>Marshall เปิดตัวหูฟังไร้สายรุ่นไอคอนิก MAJOR V และ MINOR IV อัพเกรดฟีเจอร์แบตเตอรี่ที่อึดขึ้น ปรับดีไซน์ให้ใส่สบายกว่าเดิม คุณภาพเสียงดีขึ้น</p>\n<p><strong>MAJOR V</strong> หูฟัง Headphones ไร้สาย รุ่นนี้อัปเกรดให้แบตเตอรี่อึดขึ้นกว่าเดิม สามารถใช้งานได้มากกว่า 100+ ชั่วโมง มาพร้อมฟังก์ชันการปรับแต่งคุณภาพเสียงเพื่อลดความผิดเพี้ยนในระบบเสียง (Distortion)  ทำให้เสียงที่ได้ยินใสและชัดมากขึ้น ตัวที่ครอบหูหนังนุ่มทำให้ไม่อึดอัดเวลาสวมใส่และสามารถถอดเปลี่ยนได้ มีการดีไซน์ให้หูฟังสามารถพับเก็บเพื่อให้พกพาได้สะดวกยิ่งขึ้น รองรับระบบการชาร์จแบบไร้สาย เชื่อมต่อด้วย Bluetooth LE Audio</p>\n<p>รุ่นนี้เพิ่มฟังก์ชั่นของ ปุ่ม M (M-button) กดเข้าถึงฟังก์ชันที่ต้องการได้ทันทีเช่น Spotify, ระบบสั่งการด้วยเสียง (Voice assistant) หรือการปรับ EQ preset สามารถใช้งานร่วมกับแอปพลิเคชัน Marshall Bluetooth</p>\n<p><img alt=\"No Description\" src=\"https://www.blognone.com/sites/default/files/externals/d605b2b24aa9b127deefbec6da0f6d92.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6094c449a948bf14d5fdc29b1089bbbe.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e757c6dc15a16db436f34741c5352617.jpg\" /></p>\n<p><strong>MINOR IV</strong> หูฟัง In-Ear ไร้สาย รุ่นนี้มีการปรับดีไซน์หูฟังให้โค้งเข้ากับสรีระของหูทำให้ใส่สบายมากขึ้น มีฟีเจอร์เชื่อมต่อหลายอุปกรณ์พร้อมกันผ่านแอปพลิเคชัน Marshall Bluetooth ทำให้การจัดเสียงเพลงและสายเรียกเข้าเป็นเรื่องง่ายและยังมาพร้อมกับระบบที่รองรับเทคโนโลยี Bluetooth LE Audio แบตเตอรี่ใช้ได้ยาวนานถึง 7 ชั่วโมง และสูงสุด 30 ชั่วโมง เมื่อใช้งานร่วมกับเคส</p>\n<p><img alt=\"No Description\" src=\"https://www.blognone.com/sites/default/files/externals/b2d207c2410e497d66e453c2a26ac63b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/538c89aa1c32866e4148df091a75dc81.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/82dfe06ac367daef4d89108e86927bc5.jpeg\" /></p>\n<p>MAJOR V และ MINOR IV พร้อมวางจำหน่ายแล้ว วันที่ 14 พฤษภาคม 2567 ในราคา 5,990 บาท สำหรับ MAJOR V และ 4,990 บาท สำหรับ MINOR IV</p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/marshall\">Marshall</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d2f3c5916c2a4b33f402e83d143ed7c6b163106dcd3bbddd759f352e07898b2","category":"Thai"}