{"title":"Xiaomi รายได้ในไตรมาสทำสถิติทะลุแสนล้านหยวนเป็นครั้งแรก จากสมาร์ทโฟน, เครื่องใช้ไฟฟ้า และรถ EV","link":"https://www.blognone.com/node/145326","date":1742295861000,"content":"<div><div><div><p>Xiaomi รายงานผลประกอบการประจำไตรมาสที่ 4 ปี 2024 สิ้นสุดเดือนธันวาคม รายได้รวม 109,005.2 ล้านหยวน เพิ่มขึ้น 48.8% จากช่วงเดียวกันในปีก่อน และมีกำไรสุทธิแบบ Non-IFRS 8,316.2 ล้านหยวน เพิ่มขึ้น 69.4% ซึ่งเป็นสถิติสูงสุดของบริษัทที่มีรายได้มากกว่าแสนล้านหยวนภายในหนึ่งไตรมาส</p>\n<p>การเติบโตสูงของรายได้ Xiaomi มาจากทุกส่วนธุรกิจ โดยปัจจัยหลักมาจากธุรกิจรถยนต์ไฟฟ้าซึ่งเพิ่มเข้ามาใหม่ ซึ่งธุรกิจรถยนต์ไฟฟ้ามีรายได้รวมกับกลุ่มธุรกิจริเริ่มใหม่ (New Initiatives) 16,661.7 ล้านดอลลาร์ คิดเป็น 15.3% ของรายได้รวม Xiaomi มีกำไรขั้นต้น 3,406.9 ล้านหยวน</p>\n<p>รถยนต์ไฟฟ้าในตระกูล Xiaomi SU7 ส่งมอบไปในไตรมาสที่ 4 รวม 69,697 คัน ที่ราคาเฉลี่ย 234,322 หยวนต่อคัน ตลอดปี 2024 ส่งมอบไปแล้วรวม 136,854 คัน ข้อมูลในเดือนกุมภาพันธ์ที่ผ่านมา สามารถส่งมอบที่ระดับสูงกว่า 2 หมื่นคันต่อเดือน ติดต่อกันเป็นเดือนที่ 5</p>\n<p>ธุรกิจสมาร์ทโฟนซึ่งเป็นรายได้หลักของ Xiaomi มีรายได้รวม 51,310.8 ล้านหยวน เพิ่มขึ้น 16.0% จำนวนเครื่องส่งมอบเพิ่มเป็น 42.7 ล้านเครื่อง ส่วนแบ่งตลาดในจีนเพิ่มเป็น 15.8% ตามข้อมูลจากบริษัทวิจัย Canalys, ธุรกิจ IoT และสินค้าไลฟ์สไตล์มีรายได้ 30,867.9 ล้านหยวน เพิ่มขึ้น 51.7% จากยอดขายเครื่องใช้ไฟฟ้าขนาดใหญ่ที่เติบโตสูงในจีน เช่น แอร์ ตู้เย็น เครื่องซักผ้า</p>\n<p>ที่มา: <a href=\"https://www.mi.com/global/discover/article?id=4474\">Xiaomi</a></p>\n<p><img alt=\"No Description\" src=\"https://www.blognone.com/sites/default/files/externals/d07756e5f578f5187b9c2db0683ba1eb.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div><div><a href=\"/topics/electric-car\">Electric Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79d3c642f968782846035025b757ad88d583781ceaf32f4d5e25f52c6a6bd16f","category":"Thai"}