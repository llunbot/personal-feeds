{"title":"Gartner ชี้ ราคาพีซีปีนี้แพงขึ้นเฉลี่ย 10% จากปัญหาชิปและชิ้นส่วนขาดตลาด","link":"https://www.blognone.com/node/125594","date":1635749493000,"content":"<div><div><div><p>Mikako Kitagawa นักวิเคราะห์จาก Gartner ให้ข้อมูลกับ The Register ว่าราคาเฉลี่ยของพีซีจะแพงขึ้น 10% เมื่อเทียบกับปีที่แล้ว จากปัญหาเงินเฟ้อ ชิปขาดตลาด</p>\n<p>ตอนนี้ผู้ผลิตพีซีเริ่มเจอปัญหาชิ้นส่วนขาดแคลน โดยเฉพาะแผงวงจรสำหรับแสดงผล แผงวงจรจัดการพลังงาน และชิ้นส่วน USB-C ทำให้ต้องเลือกว่าจะนำไปใส่พีซีรุ่นไหน ทางออกคือใส่พีซีราคาแพงที่มีอัตรากำไรดีกว่า ผลคือพีซีราคาถูกมีจำนวนสินค้าน้อยลง หาของยากขึ้น</p>\n<p>หากผู้ผลิตพีซีไม่อยากขึ้นราคาสินค้า ก็ยังมีทางเลือกอื่นคือตัดฟีเจอร์บางอย่างลง (เช่น แรมหรือสตอเรจขนาดลดลง) หรือใช้ชิ้นส่วนที่มีราคาถูกลง</p>\n<p>ตัวเลขของ IDC ประเมินว่าราคาเฉลี่ยของโน้ตบุ๊กในปี 2021 อยู่ที่ 820 ดอลลาร์ ในขณะที่ราคาของปี 2020 คือ 790 ดอลลาร์</p>\n<p><img src=\"https://www.blognone.com/sites/default/files/externals/7fe8ab0eb97aaaf201ce578a69a25cbf.jpg\" /></p>\n<p>ที่มา - <a href=\"https://www.theregister.com/2021/10/29/inflation_hits_pcs/\">The Register</a></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/it-industry\">IT Industry</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a2fc7162b90d26fd5f310e77b74f49f001c3b4712f449bbf1aae032e1cf1e96","category":"Thai"}