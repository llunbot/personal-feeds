{"title":"Google ประกาศปิด Currents บริการที่แทน Google+ สำหรับลูกค้าองค์กร 5 กรกฎาคมนี้","link":"https://www.blognone.com/node/133416","date":1681425924000,"content":"<div><div><div><p>กูเกิลประกาศรายละเอียดเพิ่มเติมของแผนการปิดบริการ Currents บริการที่<a href=\"https://www.blognone.com/node/116759\">มาแทน Google+</a> สำหรับลูกค้าองค์กร ที่<a href=\"https://www.blognone.com/node/127134\">ประกาศปิดตัว</a>เมื่อปีที่แล้ว</p>\n<p>Currents จะปิดไม่สามารถใช้งานได้ตั้งแต่ 5 กรกฎาคม 2023 เป็นต้นไป ผู้ดูแล Workspace ยังสามารถนำข้อมูลจาก Currents ออกมาได้ผ่าน Takeout ภายในวันที่ 8 สิงหาคม 2023 หลังจากนั้นข้อมูลทั้งหมดจะไม่สามารถดาวน์โหลดออกมาได้อีก</p>\n<p>กูเกิลบอกว่าฟีเจอร์ด้าน Community ที่มีใน Currents จะนำไปใส่ใน Google Chat และ Google Spaces แทน ซึ่งช่วง 1 ปีที่ผ่านมา Google Chat ได้เพิ่มฟีเจอร์ด้านนี้มาตลอด ในอนาคตยังมีแผน<a href=\"https://www.blognone.com/node/129554\">รวมทุกอย่างใน Gmail</a> หน้าเดียวไม่ต้องสลับหน้าไปมาด้วย</p>\n<p>ที่มา: <a href=\"https://workspaceupdates.googleblog.com/2023/04/new-community-features-for-google-chat-and-an-update-currents%20.html\">กูเกิล</a></p>\n<p><img src=\"https://www.blognone.com/sites/default/files/externals/02d53756344f0eafe341dfdf363d5e65.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-workspace\">Google Workspace</a></div><div><a href=\"/topics/google-chat\">Google Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26382e1f52116439d083243ac95f1082e59c1da5216622414bad62082be32ca7","category":"Thai"}