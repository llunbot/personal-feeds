{"title":"เก็บข้อมูล ยาวนาน ปลอดภัย ควบคุมได้ด้วย IBM S3 Deep Archive","link":"https://www.blognone.com/node/141503","date":1724817600000,"content":"<div><div><div><p>หากคุณกำลังมองหาแหล่งจัดเก็บข้อมูลที่มีความน่าเชื่อถือสูงสำหรับข้อมูล Archive ตามข้อกำหนดของธุรกิจ Tape ยังเป็นทางเลือกที่ดีที่ได้รับการพิสูจน์ว่าคุ้มค่ามาเป็นเวลานาน</p>\n<p>อนึ่งความร้อนแรงของโปรโตคอล S3 ที่ให้ความยืดหยุ่น สะดวกสบายต่อการใช้งานก็ดูน่าสนใจเช่นกัน จะดีไหมหากเราสามารถผสานข้อดีของ Tape ที่เปิดให้องค์กรควบคุมข้อมูลได้อย่างใกล้ชิด ใช้งานสะดวกสบายผ่านโปรโตคอล S3 และไม่ต้องมีทักษะเพิ่มเติมในการจัดการเทปมากนัก และนี่คือข้อดีของโซลูชัน IBM S3 Deep Archive ที่จะกล่าวถึงต่อไปในบทความนี้</p>\n<p><img alt=\"No Description\" src=\"https://i.imgur.com/8xLqv6v.png\" /></p>\n<h2>อยากใช้ Object Storage สำหรับการเก็บข้อมูล Archive</h2>\n<p>ในหัวข้อนี้เราขอเริ่มต้นกันที่จุดประสงค์ของการเก็บข้อมูล Archive กันก่อน ซึ่งความต้องการคือการเก็บข้อมูลอย่างยาวนาน โดยอาจจะเป็นข้อมูลที่ไม่ได้มีความต้องการเข้าถึงบ่อยนัก อาจจัดทำเพื่อรักษาบันทึกกิจกรรมในตามข้อกำหนดด้านอุตสาหกรรมเท่านั้น ต่างกับวัตถุประสงค์ของการสำรองข้อมูลที่หวังใช้กู้คืนได้ภายหลัง</p>\n<p>ประกอบกับคุณสมบัติของระบบจัดเก็บข้อมูลบน Object Storage ที่ข้อดีคือเหมาะกับข้อมูลประเภท unstructured และพร้อมขยายขนาดเพื่อรองรับการเติบโตของข้อมูล แต่ไม่ได้เน้นออกแบบเพื่อการแก้ไขเปลี่ยนแปลงข้อมูลบ่อย โดยเริ่มต้นได้รับความนิยมมาจากการให้บริการ S3 (Simple Storage Service) บน AWS ที่ทำงานผ่าน API โดยจะเรียกใช้ผ่านทางโปรโตคอลเว็บปกติอย่าง HTTP/HTTPS</p>\n<p>ด้วยเหตุนี้เองเมื่อพูดถึงการจัดเก็บข้อมูลแบบ Object Storage โดยส่วนใหญ่มักมองไปที่บริการคลาวด์ พร้อมๆกับที่ S3 ได้กลายเป็นโปรโตคอลมาตรฐานตามเช่นกัน แม้ Cloud Object Storage มีราคาการจัดเก็บที่ค่อนข้างถูกในตอนแรก แต่ก็ยังมีข้อจำกัดหลายด้านที่จะกล่าวถึงในหัวข้อถัดๆไป</p>\n<h2>เหตุใดเทปยังคงถูกใช้ในหลายอุตสาหกรรม</h2>\n<p>ในบางอุตสาหกรรมที่ถูกบังคับจากกฏระเบียบให้ต้องมีการเก็บข้อมูลลงในเทป ซึ่งแม้จะเป็นเทคโนโลยีที่ถือกำเนิดขึ้นมาอย่างยาวนาน แต่หากพิจารณาให้ดีจะพบว่า เทปยังเป็นทางเลือกมีความโดดเด่นที่ชัดเจน ดังนี้</p>\n<p><strong>1.) ต้นทุนการเก็บข้อมูลต่ำ</strong><br />\nแม้การจัดเก็บข้อมูลบนดิสก์ในปัจจุบันจะมีต้นทุนที่ทำ แต่ก็ยังแพ้ให้ความคุ้มค่าของเทปอยู่ดี เพราะเทปมีพื้นที่จัดเก็บข้อมูลได้มากกว่าดิสก์ถึงหลายเท่าตัวทีเดียว โดยไม่ต้องใช้พลังงานไฟฟ้าเพื่อคงสภาพของข้อมูลไว้ด้วย</p>\n<p>นอกจากนี้ในกรณีที่นำข้อมูลไปเก็บบนดิสก์ของผู้ให้บริการคลาวด์นั่นหมายความท่านจะต้องจ่ายค่าเช่าพื้นที่อย่างสม่ำเสมอด้วย แถมอาจมีค่าใช้จ่ายเพิ่มในกรณีที่กต้องการนำข้อมูลออกจากคลาวด์</p>\n<p><strong>2.) ความมั่นคงปลอดภัย</strong><br />\nแนวคิดของหลักการ 3-2-1 คือการจัดเก็บข้อมูลลงในพื้นที่อย่างน้อย 2 ประเภท โดยอาจจะใช้ดิสก์เป็นหลัก และอาศัยเทปเป็นทางสำรอง อีกทั้งเทปยังสามารถเคลื่อนย้ายไปยังนอกไซต์ได้ การันตีความมั่นคงปลอดภัยของข้อมูลจากความเสียหายที่รุนแรงทางกายภาพกับดาต้าเซ็นเตอร์</p>\n<p>หากมองในมุมของการโจมตีทางไซเบอร์จากแรนซัมแวร์ เทปถือว่าเป็นช่องทางทำ air gap ทางกายภาพได้อย่างตอบโจทย์มากที่สุด อีกทั้งข้อมูลบนเทปก็ยังสามารถเข้ารหัสเพื่อป้องกันการเข้าถึงได้เช่นกัน</p>\n<p><strong>3.) เทปมีอายุการใช้งานนานหากจัดเก็บในพื้นที่ที่เหมาะสม</strong><br />\nอายุการเก็บรักษาข้อมูลบนสื่อดิจิทัลอาจมีระยะเวลายาวนานก็จริง แต่ในกรณีของการฝากข้อมูลไว้ที่ผู้ให้บริการก็อาจจะไม่ได้การันตีเสมอไป ยกตัวอย่างเช่น หากเรามองอายุของธุรกิจถึงหลายสิบปี ไม่แน่ว่าผู้ให้บริการรายนั้นอาจหายไปแล้ว ตามความเสี่ยงจากการแข่งขันทางธุรกิจ ในขณะที่เทปก็มีอายุยาวนานหลายสิบปีได้หากจัดเก็บในพื้นที่ที่เหมาะสม</p>\n<p><strong>4.) ตอบโจทย์ด้านระเบียบข้อบังคับขององค์กร</strong><br />\nต้องยอมรับว่าในบางธุรกิจที่มีข้อบังคับเข้มงวด เทปถือเป็นหนทางที่ไม่สามารถหลีกเลี่ยงได้ เนื่องจากเหตุผลทางธุรกิจที่ต้องมีหลักฐานพร้อมสำหรับการตรวจสอบอย่างยาวนาน โดยไม่ถูกเปลี่ยนแปลง</p>\n<p></p>\n<h2>IBM S3 Deep Archive - ผสาน 2 สุดยอดคุณประโยชน์จาก S3 สู่เทป</h2>\n<p>IBM S3 Deep Archive เป็นผนึก 2 โซลูชันจาก IBM คือ</p>\n<ul>\n<li>IBM Diamondback Tape Library</li>\n<li>IBM Storage Deep Archive with S3 interface and tape controller</li>\n</ul>\n<p>โดยกล่าวได้ว่าเป็นการเพิ่มช่องทางในการเข้าถึงพื้นที่จัดเก็บของเทปด้วยโปรโตคอล S3 นำไปสู่ข้อดีหลายประการคือ</p>\n<p><strong>ประการแรก</strong> ได้รับข้อดีจากต้นทุนด้านพื้นที่ ความมั่นคงปลอดภัย และการตอบโจทย์ระเบียบข้อบังคับขององค์กร โดยจากคุณสมบัติทางเทคนิคเซิร์ฟเวอร์ IBM S3 Deep Archive จัดเก็บข้อมูลได้สูงสุดถึง 27.3 PB นั่นมากเพียงพอกับข้อมูลมหาศาลในองค์กร นี่ยังไม่นับรวมอัตราที่จะสามารถบีบอัดข้อมูลเพิ่มได้</p>\n<p><strong>ประการที่สอง</strong> การเข้าถึงข้อมูลสามารถทำได้ผ่านทางอินเทอร์เฟสของ S3 ซึ่งสะดวกต่อแอปพลิเคชันสมัยใหม่ที่ผู้ดูแลไม่จำเป็นต้องมีความรู้เกี่ยวกับเทปมากนัก</p>\n<p><strong>ประการที่สาม</strong> มีความยืดหยุ่นสูง จากการที่องค์กรสามารถควบคุมการเข้าถึงข้อมูลได้ด้วยตนเอง ต่างกับการฝากข้อมูลไว้บนคลาวด์ ซึ่งเพิ่มค่าใช้จ่ายในการเช่าพื้นที่จัดเก็บและนำออกข้อมูล ยิ่งเป็นข้อมูล Archive ที่มี Storage Tier ราคาถูกยังเพิ่มความล่าช้าและไม่คล่องตัว</p>\n<p><strong>ประการสุดท้าย</strong> รักษ์โลกได้มากขึ้นด้วยการลดอัตราการปลดปล่อยคาร์บอนสำหรับข้อมูลได้ถึง 85% และการใช้พลังงานถึง 93% เนื่องจากเก็บข้อมูลได้มากขึ้นด้วยการใช้พลังงานลดลง</p>\n<p>ทั้งหมดนี้คือการผสานข้อดีระหว่างเทคโนโลยี S3 ที่ให้ความสะดวกสอดคล้องกับยุคสมัยเข้ากับข้อดีของเทปที่มีต้นทุนต่ำและตอบโจทย์ด้านระเบียบข้อบังคับขององค์กรไว้อย่างลงตัว มาในรูปแบบของโซลูชัน On-premise ในนาม IBM S3 Deep Archive นั่นเอง</p>\n<p>สนใจโซลูชัน IBM S3 Deep Archive ติดต่อทีมงานจาก Computer Union ได้ที่ email : <a href=\"mailto:cu_mkt@cu.co.th\">cu_mkt@cu.co.th</a> หรือโทร 02 3116881 #7151, 7156</p>\n<p><img alt=\"No Description\" src=\"https://www.blognone.com/sites/default/files/externals/e913b3863401f1d308dd965f2a29808f.png\" /></p>\n</div></div></div><div><div>Topics: </div><div><div><a href=\"/topics/computer-union\">Computer Union</a></div><div><a href=\"/topics/ibm\">IBM</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c21a27564b1ea297efd69cc90f5584feb7d72e3fee2889a98ac7d054f6d7826","category":"Thai"}