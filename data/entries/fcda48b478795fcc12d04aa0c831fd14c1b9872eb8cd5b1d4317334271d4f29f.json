{"title":"Xiaomi ไตรมาส 1/2025 รายได้โต 47% จากเครื่องใช้ไฟฟ้าและรถยนต์ EV","link":"https://www.blognone.com/node/146643","date":1748353714000,"content":"<span>Xiaomi ไตรมาส 1/2025 รายได้โต 47% จากเครื่องใช้ไฟฟ้าและรถยนต์ EV</span>\n\n  <div>\n    <div>Body</div>\n              <div><p>Xiaomi รายงานผลประกอบการของไตรมาสที่ 1 ปี 2025 รายได้รวม 111,293.3 ล้านหยวน เพิ่มขึ้น 47.4% เมื่อเทียบกับ<a href=\"https://www.blognone.com/node/139929\">ไตรมาสเดียวกันในปีก่อน</a> มีกำไรสุทธิเพิ่มขึ้น 64.5% เป็น 10,675.6 ล้านหยวน</p>\n<p>การเติบโตสูงของรายได้ Xiaomi มาจากส่วนสองคือสินค้า IoT ไลฟ์สไตล์ รายได้เพิ่มขึ้น 58.7% เป็น 32,339.2 ล้านหยวน ซึ่ง Xiaomi บอกว่าเครื่องซักผ้า ตู้เย็น ทำสถิติใหม่สูงสุด ขณะที่เครื่องปรับอากาศขายได้กว่า 1.1 ล้านเครื่อง ส่วนธุรกิจรถยนต์ไฟฟ้า ซึ่ง Xiaomi รายงานรวมกับกลุ่มธุรกิจริเริ่มใหม่ซึ่งมี AI รวมอยู่ได้ รายได้ส่วนนี้เพิ่มขึ้นเป็น 18,580.1 ล้านหยวน รถยนต์ SU7 ส่งมอบรวม 75,869 คัน โดย Xiaomi ยังตั้งเป้ายอดขายตลอดปีให้ได้ 350,000 คัน</p>\n<p>ธุรกิจสมาร์ทโฟนของ Xiaomi มีรายได้ 50,612.0 ล้านหยวน เพิ่มขึ้น 8.9% ราคาขายเฉลี่ยต่อเครื่อง (ASP) ทำสถิติใหม่ที่ 1,211 หยวน จากการผลักดันสมาร์ทโฟนรุ่นพรีเมียมมากขึ้น โดยเฉพาะจากยอดขาย Xiaomi 15 Ultra</p>\n<p>ที่มา: <a href=\"https://www.mi.com/global/discover/article?id=4969\">Xiaomi</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 27/05/2025 - 20:48</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcda48b478795fcc12d04aa0c831fd14c1b9872eb8cd5b1d4317334271d4f29f","category":"Thai"}