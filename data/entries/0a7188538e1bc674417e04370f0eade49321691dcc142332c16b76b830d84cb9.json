{"title":"โมเดลมหาชน Meta เผยยอดดาวน์โหลด Llama 350 ล้านครั้ง, ปี 2024 เติบโต 10 เท่า","link":"https://www.blognone.com/node/141746","date":1724999093000,"content":"<div><div><div><p>Meta เผยยอดดาวน์โหลดโมเดลภาษาขนาดใหญ่ตระกูล Llama ทะลุ 350 ล้านครั้ง (นับเฉพาะบน Hugging Face) และมีโมเดลเวอร์ชันพัฒนาต่อยอดมากกว่า 60,000 ตัวบน Hugging Face</p>\n<p>Llama ถือเป็นโมเดลภาษาขนาดใหญ่ที่เป็นโอเพนซอร์สเกือบ 100% (<a href=\"https://www.blognone.com/node/134893\">มีเงื่อนไขการใช้งานจำกัดเฉพาะบริษัทไอทีและคลาวด์รายใหญ่เท่านั้น</a>) <a href=\"https://www.blognone.com/node/132773\">เปิดตัวครั้งแรกในเดือนกุมภาพันธ์ 2023</a> และใช้เวลา 18 เดือน พัฒนาตัวเองกลายมาเป็นโมเดลยอดนิยม</p>\n<p>ปัจจุบัน <a href=\"https://www.blognone.com/node/141059\">คลาวด์รายใหญ่ๆ แทบทุกเจ้าในโลกล้วนให้บริการ Llama กันหมด</a> อัตราการเติบโตในช่วงเดือนหลังๆ ก็สูงขึ้นมาก ถ้านับเฉพาะเดือนกรกฎาคม 2024 มียอดดาวน์โหลด 20 ล้านครั้งในเดือนเดียว ส่วนการเรียก API ผ่านคลาวด์ก็เติบโต 2 เท่าในรอบ 3 เดือนหลัง, โต 10 เท่าหากนับจากเดือนมกราคม 2024</p>\n<p>Meta ยังยกตัวอย่างองค์กรที่นำ Llama ไปใช้งานภายใน เช่น Accenture, AT&amp;T, DoorDash, Goldman Sachs, Shopify, Zoom เป็นต้น</p>\n<p>ที่มา - <a href=\"https://ai.meta.com/blog/llama-usage-doubled-may-through-july-2024/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/cb0932d1dcd5f809427861aa416fcac0.png\" /></p>\n</div></div></div><div><div>Topics: </div><div><div><a href=\"/topics/llama\">Llama</a></div><div><a href=\"/topics/meta\">Meta</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a7188538e1bc674417e04370f0eade49321691dcc142332c16b76b830d84cb9","category":"Thai"}