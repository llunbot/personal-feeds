{"title":"ไมโครซอฟท์ประกาศปิด Windows Subsystem for Android (WSA) ของ Windows 11","link":"https://www.blognone.com/node/138554","date":1709688283000,"content":"<div><div><div><p>ไมโครซอฟท์ประกาศหยุดทำ Windows Subsystem for Android (WSA) ของ Windows 11 โดยจะซัพพอร์ตถึงวันที่ 5 มีนาคม 2025 (อีกหนึ่งปีจากนี้) ส่วนสโตร์ Amazon Appstore on Windows ก็จะปิดบริการในวันเดียวกัน</p>\n<p>ตอนนี้ Amazon Appstore on Windows ปิดการรับแอพใหม่เพิ่ม และตัวสโตร์ไม่สามารถเข้าถึงได้จาก Microsoft Store แล้ว แต่นักพัฒนาแอพเดิมยังอัพเดตแอพได้ต่ออีก 1 ปี และผู้ใช้ที่ติดตั้งแอพไปแล้วสามารถใช้งานได้ตามปกติเช่นกัน</p>\n<p><a href=\"https://www.blognone.com/node/123401\">Windows Subsystem for Android เปิดตัวครั้งแรกในปี 2021</a> โดยเป็นเทคโนโลยีการนำแอพ Android มารันบน Windows แต่เนื่องจากไม่มีกูเกิลมาเกี่ยวข้อง วิธีการแจกจ่ายแอพจึงต้องผ่านพาร์ทเนอร์คือ Amazon Appstore ซึ่งก็มีข้อจำกัดหลายอย่าง เช่น ไม่มีแอพของกูเกิล และไม่มีบริการ Google Play Services ที่แอพหลายตัวจำเป็นต้องใช้งาน</p>\n<p>ไมโครซอฟท์ไม่ได้อธิบายเหตุผลของการเปลี่ยนนโยบายนี้ แต่ก็น่าจะเป็นเพราะมีผู้ใช้แอพ Android บน Windows 11 ผ่านโซลูชันของไมโครซอฟท์น้อย ผู้ที่ต้องการใช้งานแอพ Android บน Windows 11 จริงๆ ยังมีโซลูชันอื่นให้เลือก เช่น <a href=\"https://www.blognone.com/node/136380\">Google Play Games on Windows ของกูเกิลเอง (มีเฉพาะเกม)</a> หรือไม่ก็ไปแนวทางอีมูเลเตอร์อย่าง BlueStacks, MeMU, NoxPlayer, GameLoop, Bliss OS เป็นต้น</p>\n<p>ที่มา - <a href=\"https://learn.microsoft.com/en-gb/windows/android/wsa/?ranMID=24542\">Microsoft</a>, <a href=\"https://www.developer.amazon.com/apps-and-games/blogs/2024/03/amazon-appstore-on-windows-11-discontinued\">Amazon</a></p>\n<p><img src=\"https://www.blognone.com/sites/default/files/externals/d5b186d858e0a8b99ea5329d95408cf0.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/amazon-appstore\">Amazon Appstore</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6236b451fd05d460b080f97daef6c548f751f25f1dcbba0dedb87ffd6f8994b6","category":"Thai"}