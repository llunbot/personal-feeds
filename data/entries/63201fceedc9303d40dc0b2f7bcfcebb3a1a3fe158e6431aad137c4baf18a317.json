{"title":"เป็นทางการแล้ว True เสนอควบรวม dtac เป็นบริษัทเดียว มูลค่า 1.38 แสนล้านบาท","link":"https://www.blognone.com/node/125938","date":1637545623000,"content":"<div><div><div><p>มติที่ประชุมคณะกรรมการ บริษัท ทรู คอร์ปปอเรชั่น จำกัด อนุมัติให้ \"ศึกษาความเป็นไปได้\" ของการควบรวมระหว่าง True กับ dtac โดยมีรายละเอียดดังนี้</p>\n<ul>\n<li>ทั้งสองฝ่ายลงนามบันทึกความตกลง (MOU) แบบไม่ผูกพัน เพื่อทำการตรวจสอบกิจการ (due diligence)</li>\n<li>หากเป็นที่พอใจแล้ว จะควบรวมบริษัทใหม่โดยใช้วิธีจัดสรรหุ้นของบริษัทใหม่ (ยังไม่มีชื่อเรียก) ด้วยอัตรา 1 หุ้น True เดิม ต่อ 2.40072 หุ้นของบริษัทใหม่ และ 1 หุ้น dtac ต่อ 24.53775 ของหุ้นบริษัทใหม่</li>\n<li>บริษัทใหม่มีมูลค่าตามหุ้นที่จัดสรร 1.38 แสนล้านบาท (1.38 แสนล้านหุ้น หุ้นละ 1 บาท) แต่มูลค่าอย่างเป็นทางการจะต้องให้ที่ประชุมผู้ถือหุ้นร่วมอนุมัติ</li>\n<li>บริษัทแม่ของทั้งสองฝ่าย (เครือเจริญโภคภัณฑ์ และ Telenor Asia) จะตั้งบริษัทร่วมทุน (Joint Venture) ชื่อ ซิทริน โกลบอล (Citrine Global) มาเสนอซื้อหุ้นทั้งหมดของ True และ dtac จากผู้ถือหุ้นรายย่อยในตลาดแบบสมัครใจ (tender offer)</li>\n<li>กระบวนการควบรวมจะต้องรอการอนุมัติจากที่ประชุมผู้ถือหุ้นของทั้งสองบริษัท และหน่วยงานกำกับดูแลต่างๆ ก่อน</li>\n</ul>\n<p>ที่มา - <a href=\"https://www.set.or.th/set/pdfnews.do?newsId=16375381986171&amp;sequence=0\">True (PDF)</a></p>\n<p><img src=\"https://www.blognone.com/sites/default/files/externals/4e10d1be56b3fb5566352d822adbf062.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/dtac\">dtac</a></div><div><a href=\"/topics/telecom\">Telecom</a></div><div><a href=\"/topics/merging\">Merging</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63201fceedc9303d40dc0b2f7bcfcebb3a1a3fe158e6431aad137c4baf18a317","category":"Thai"}