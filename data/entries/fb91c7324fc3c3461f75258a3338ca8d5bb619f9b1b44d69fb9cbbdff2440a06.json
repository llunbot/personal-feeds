{"title":"Amazon ปิดบริการแอป Amp แอปโซเชียลด้านเสียง หลังให้บริการเพียงปีครึ่ง","link":"https://www.blognone.com/node/136091","date":1696483994000,"content":"<div><div><div><p>Amazon เปิดตัวแอป <a href=\"https://www.blognone.com/node/127526\">Amp แอปโซเชียลที่เน้นเสียง</a> เมื่อมีนาคมปีที่แล้ว รูปแบบคล้ายๆ กับวิทยุที่เปิดให้ใครก็ได้เข้ามาจัดรายการ ล่าสุด Bloomberg รายงานว่า Amazon จะหยุดให้บริการแล้ว</p>\n<p>Bloomberg รายงานอ้างอิง memo ภายในของ Amazon โดยไม่ได้มีการระบุเหตุผลชัดๆ แต่น่าจะมาจากการที่ Amazon พยายามลดต้นทุนและเพิ่มกำไร โดยช่วงปีที่ผ่านมา Amazon มีการปลดพนักงานไปแล้วกว่า 27,000 คน ยุบหลายๆ โปรเจ็คเช่น <a href=\"https://www.blognone.com/node/133575\">Amazon Halo</a> หรือ <a href=\"https://www.blognone.com/node/130808\">Amazon Scout หุ่นยนต์ส่งของอัตโนมัติ</a> หรือแม้กระทั่งการ<a href=\"https://www.blognone.com/node/135351\">บีบผู้ขายให้ใช้บริการส่งของของ Amazon</a></p>\n<p>Amazon Amp ถูกพัฒนาและเปิดตัวในช่วงที่ผู้คนกำลังเห่อกับกระแสการสื่อสารผ่านเสียงช่วงโควิด จากกรณีที่แอปอย่าง Clubhouse บูมขึ้นมา</p>\n<p>ที่มา - <a href=\"https://www.bloomberg.com/news/articles/2023-10-04/amazon-shuts-down-amp-its-live-audio-streaming-app\">Bloomberg</a></p>\n<p><img src=\"https://www.blognone.com/sites/default/files/externals/4f73ae65c7c883872233f6a8dd8d8aa0.png\" alt /></p>\n</div></div></div><div><div>Topics: </div><div><div><a href=\"/topics/amazon-amp\">Amazon AMP</a></div><div><a href=\"/topics/amazon\">Amazon</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb91c7324fc3c3461f75258a3338ca8d5bb619f9b1b44d69fb9cbbdff2440a06","category":"Thai"}