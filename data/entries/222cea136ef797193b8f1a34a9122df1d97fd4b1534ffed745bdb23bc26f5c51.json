{"title":"Cisco ไตรมาสล่าสุด รายได้รวมโต 8% แม้พบปัญหาซัพพลายเชน","link":"https://www.blognone.com/node/125901","date":1637234364000,"content":"<div><div><div><p>Cisco รายงานผลประกอบการของไตรมาสที่ 1 ตามปีการเงินบริษัท 2022 สิ้นสุดวันที่ 30 ตุลาคม 2021 รายได้รวม 12,900 ล้านดอลลาร์ เพิ่มขึ้น 8% เทียบกับช่วงเดียวกันในปีก่อน กำไรสุทธิตามบัญชี GAAP 2,980 ล้านดอลลาร์</p>\n<p>Chuck Robbins ซีอีโอ Cisco กล่าวว่าในไตรมาสที่ผ่านมาบริษัทยังเติบโต และมีความต้องการสินค้าเพิ่มขึ้น ท่ามกลางภาวะซัพพลายที่ผันผวนสูง โดย Cisco ยังคงเป็นหัวใจสำคัญของการเปลี่ยนผ่านดิจิทัลในวันนี้ และการเปลี่ยนผ่านของ Cisco เอง ก็ช่วยให้บริษัทพร้อมเติบโตอีกในปีการเงิน 2022</p>\n<p>Robbins ให้ข้อมูลเพิ่มเติมช่วงแถลงผลประกอบการว่า Cisco พยายามแก้ปัญหาชิ้นส่วนขาดแคลน โดยร่วมมืออย่างใกล้ชิดกับผู้ผลิตชิ้นส่วนที่สำคัญ และรับต้นทุนค่าขนส่งที่มากขึ้นสำหรับชิ้นส่วนที่มีความต้องการสูง นอกจากนี้ยังปรับปรุงซัพพลายเชน ให้ยืดหยุ่นรับการเปลี่ยนแปลงซัพพลายเออร์เท่าที่ทำได้</p>\n<p>ไตรมาสนี้ Cisco รายงานรายได้ตามกลุ่มสินค้าแบบใหม่ โดยกลุ่มที่เป็นรายได้ส่วนใหญ่เรียกว่า Secure, Agile Networks (สวิตช์, อุปกรณ์ในองค์กร) รายได้ 5,967 ล้านดอลลาร์ เพิ่มขึ้น 10%, Hybrid Work (เครื่องมือ Collaboration) 1,109 ล้านดอลลาร์ ลดลง 7%, Internet for the Future (Optical Network, 5G, Silicon) 1,374 ล้านดอลลาร์ เพิ่มขึ้น 46%, Services 3,371 ล้านดอลลาร์ เพิ่มขึ้น 1%, End-to-End Security 895 ล้านดอลลาร์ เพิ่มขึ้น 4%</p>\n<p>ที่มา: <a href=\"https://investor.cisco.com/news/news-details/2021/Cisco-Reports-First-Quarter-Earnings/default.aspx\">Cisco</a> และ <a href=\"https://www.cnbc.com/2021/11/17/cisco-csco-earnings-q1-2022.html\">CNBC</a></p>\n<p><img src=\"https://www.blognone.com/sites/default/files/externals/4db72ddf30095f985cb68ca6025ef5d9.jpg\" /></p>\n<p><img src=\"https://www.blognone.com/sites/default/files/externals/7f444b8f82ba4209be434e048eedba28.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"222cea136ef797193b8f1a34a9122df1d97fd4b1534ffed745bdb23bc26f5c51","category":"Thai"}