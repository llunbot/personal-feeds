{"title":"จะกันแอปดูดเงินได้หรือไม่ Google Play Protect เพิ่มฟีเจอร์เตือนแอปอันตรายได้ แม้จะไม่เคยเห็นแอปมาก่อน","link":"https://www.blognone.com/node/136342","date":1697903771000,"content":"<div><div><div><p>กูเกิลปรับปรุง Google Play Protect ให้สามารถสแกนแอปที่ไม่รู้จักมาก่อน โดยอาศัยการวิเคราะห์โค้ดว่ามีพฤติกรรมมุ่งร้ายหรือไม่</p>\n<p>เดิม Google Play Protect นั้นอาศัยการตรวจสอบความเหมือนกับโปรแกรมอื่นๆ ที่อยู่ในฐานข้อมูลของกูเกิลว่าเป็นโค้ดมุ่งร้าย แต่ในช่วงหลังคนร้ายสามารถปรับแต่งโค้ดให้ต่างออกไปเล็กน้อยแต่ยังทำงานแบบเดิม (polymorphic) ทำให้การตรวจสอบความเหมือนนั้นได้ผลน้อยลง การวิเคราะห์โค้ดเพื่อคาดเดาพฤติกรรมจะปิดช่องทางนี้</p>\n<p>ฟีเจอร์นี้จะเริ่มเปิดใช้งานบางประเทศเริ่มจากอินเดียก่อน และเมื่อผู้ใช้ติดตั้งแอปนอกสโตร์ ตัว Google Play Protect จะขอสแกนก่อนให้ติดตั้ง</p>\n<p>ที่มา - <a href=\"https://security.googleblog.com/2023/10/enhanced-google-play-protect-real-time.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/f9d8647cf14f4c6a2f1df183c2454cab.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ffec04cacaf828eb759e01a473afa8b8833638afbc28b15c236d75de55acf04","category":"Thai"}