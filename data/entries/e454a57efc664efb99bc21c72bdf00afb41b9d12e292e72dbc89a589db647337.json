{"title":"เหมาๆ Norton ควบรวม Avast ด้วยดีลมูลค่ากว่า 8 พันล้านดอลลาร์สหรัฐ","link":"https://www.blognone.com/node/124173","date":1628676802000,"content":"<div><div><div><p>NortonLifeLock เตรียมควบรวมกับ Avast ด้วยดีลมูลค่าประมาณ 8.1-8.6 พันล้านดอลลาร์ (ตามแต่การลงคะแนนของผู้ถือหุ้น Avast) ดีลนี้จะทำให้ NortonLifeLock กลายเป็นเจ้าของหุ้นทั้งหมดของ Avast และผนวกรวมกันกลายเป็นอาณาจักรแอนตี้ไวรัสขนาดยักษ์ที่มีผู้ใช้รวมกันกว่า 500 ล้านคน <a href=\"https://www.blognone.com/node/119997\">หลัง Norton ซื้อ Avira</a> ช่วงเดือนธันวาคม 2020</p>\n<p>Vincent Pilette ซีอีโอของ NortonLifeLock ระบุว่าการควบรวมครั้งนี้จะเสริมความแข็งแกร่งของบริการให้กับผู้ใช้มากกว่า 500 ล้านคนได้ในอนาคต และทำให้บริษัทสามารถเร่งนวัตกรรมใหม่ๆ ที่จะมาเปลี่ยนแปลงโลกความปลอดภัยไซเบอร์ได้ดียิ่งขึ้น</p>\n<p>NortonLifeLock เป็นบริษัทความปลอดภัยไซเบอร์สำหรับผู้บริโภคทั่วไปที่แยกออกมาจาก Symantec หลัง Broadcom <a href=\"https://www.blognone.com/node/111272\">ซื้อกิจการความปลอดภัยฝั่งธุรกิจไปในปี 2019</a> ส่วน Avast เป็นบริษัทความปลอดภัยที่ก่อตั้งในสาธารณรัฐเช็กในปี 1988 ในรูปแบบ cooperative จดทะเบียนเป็นบริษัทจำกัดในปี 2018 และ IPO ในปี 2019 ทั้งในตลาดหุ้นกรุงปราก และตลาดหุ้นลอนดอน</p>\n<p>ที่มา - <a href=\"https://www.businesswire.com/news/home/20210810005994/en/\">Businesswire</a></p>\n<p><img src=\"https://www.blognone.com/sites/default/files/externals/cdb9a9c2bb9d87fc2ea3267451ff10ec.jpg\" /></p>\n</div></div></div><div><div>Topics: </div><div><div><a href=\"/topics/nortonlifelock\">NortonLifeLock</a></div><div><a href=\"/topics/avast\">Avast</a></div><div><a href=\"/topics/acquisition\">Acquisition</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e454a57efc664efb99bc21c72bdf00afb41b9d12e292e72dbc89a589db647337","category":"Thai"}