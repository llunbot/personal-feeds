{"title":"จีนแถลง ไม่มีการออกคำสั่งแบน iPhone หรืออุปกรณ์ไอทีของผู้ผลิตต่างประเทศ","link":"https://www.blognone.com/node/135731","date":1694652180000,"content":"<div><div><div><p>โฆษกกระทรวงการต่างประเทศของจีนแถลงว่า รัฐบาลจีนไม่ได้ออกกฎหมาย ข้อกำหนด หรือคำสั่งใด ๆ ที่ห้ามซื้อหรือใช้งานโทรศัพท์มือถือจากผู้ผลิตต่างประเทศเช่นแอปเปิล</p>\n<p>ก่อนหน้านี้<a href=\"https://www.blognone.com/node/135598\">มีรายงานข่าว</a>ว่าทางการจีนมีคำสั่งอย่างไม่เป็นทางการ ห้ามบุคลากรของรัฐใช้งาน iPhone ตลอดจนอุปกรณ์ไอทีของบริษัทต่างชาติ ซึ่งต่อมาก็มี<a href=\"https://www.blognone.com/node/135633\">รายงานเพิ่มเติม</a>ว่าคำสั่งนี้อาจขยายไปถึงรัฐวิสาหกิจ หรือบริษัทเอกชนที่รัฐร่วมลงทุนด้วย</p>\n<p>โฆษกกระทรวงการต่างประเทศยังพูดถึงรายงานข่าวเกี่ยวกับช่องโหว่ความปลอดภัยของ iPhone ซึ่งอาจเป็นเหตุผลหลักในการห้ามใช้งาน โดยบอกว่ารัฐบาลจีนให้ความสำคัญกับความปลอดภัยของข้อมูลและเครือข่ายอยู่แล้ว</p>\n<p>ที่มา: <a href=\"https://www.cnbc.com/2023/09/13/china-says-it-hasnt-banned-iphones-or-foreign-devices-for-government.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/29699edd42d930782f26f0db374a1237.png\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/iphone\">iPhone</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3105833ee3f6163266fcb200f023e77b2ad9555856bb129fb0d1f7dc3a541a1","category":"Thai"}