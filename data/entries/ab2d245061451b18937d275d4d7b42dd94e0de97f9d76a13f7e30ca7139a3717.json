{"title":"Amazon ประกาศแนวทางกลับเข้าทำงานออฟฟิศ ให้แต่ละทีมกำหนดนโยบายเอง","link":"https://www.blognone.com/node/125239","date":1634055986000,"content":"<div><div><div><p>Andy Jassy ซีอีโอ Amazon ได้เผยแพร่ข้อความภายใน เกี่ยวกับนโยบายการกลับเข้ามาทำงานในสำนักงาน ว่าให้ขึ้นอยู่กับการตัดสินใจของผู้จัดการแต่ละคน ว่าจะกำหนดให้พนักงานต้องเข้าสำนักงานบ่อยแค่ไหน โดยบริษัทมีแผนเปิดสำนักงานในปีหน้า</p>\n<p>ในรายละเอียดนั้น Jassy บอกว่าเขาคาดว่าแต่ละทีมจะมีมุมมองเรื่องนี้ต่างกันออกไป อาจมีทั้งที่ต้องการทำงานแบบรีโมททั้งหมดต่อไป แบบผสมผสาน และแบบที่อยากให้เข้าสำนักงานมากที่สุดเท่าที่จะทำได้ บริษัทจะไม่กำหนดแนวทางว่าต้องกี่วันและวันใดบ้าง โดยให้ระดับผู้อำนวยการฝ่ายตัดสินใจร่วมกับหัวหน้าทีม</p>\n<p>ก่อนหน้านี้มีข่าวว่า Amazon กำหนดแผนการกลับมาทำงานสำนักงาน ว่าจะเป็นแบบเข้าสำนักงาน 3 วัน และรีโมท 2 วัน แต่ตอนนี้เปลี่ยนแผนเนื่องจากมองว่า สูตร ๆ เดียวอาจไม่เหมาะกับทุกทีมไปทั้งหมด</p>\n<p>ที่มา: <a href=\"https://www.cnbc.com/2021/10/11/amazon-to-let-managers-decide-how-often-employees-come-into-the-office.html\">CNBC</a></p>\n<p><img src=\"https://assets.aboutamazon.com/dims4/default/0219b08/2147483647/strip/true/crop/4480x4480+1236+0/resize/800x800!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F45%2Fc5%2F8609dd0140efa692bf4f3945d0c9%2F20170510amazonseattlecampus-js-05.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab2d245061451b18937d275d4d7b42dd94e0de97f9d76a13f7e30ca7139a3717","category":"Thai"}