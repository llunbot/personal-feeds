{"title":"Adobe โชว์ 11 โครงการใหม่ขั้นทดสอบ: ปรับ GIF ให้เป็นวิดีโอคมชัด, ลบเงาสะท้อนกระจก ฯลฯ","link":"https://www.blognone.com/node/136198","date":1697089397000,"content":"<div><div><div><p>เซสชั่น Sneaks ในงาน Adobe MAX ถือเป็นหนึ่งในไฮไลท์ของงาน เพราะ Adobe จะนำเสนอโครงการที่สถานะยังอยู่ในขั้นตอนการวิจัยเริ่มต้น เพื่อนำมาพัฒนาต่อเป็นผลิตภัณฑ์ในอนาคต ซึ่งทำให้เห็นไอเดียใหม่ ๆ ในงานสร้างสรรค์ที่จะเกิดขึ้น ซึ่ง Sneaks ในปีนี้มีทั้งหมด 11 โครงการ ครอบคลุมทั้งงานรูปภาพ วิดีโอ และวัตถุ 3D ดังนี้</p>\n<h4>Project Stardust</h4>\n<p>Project Stardust นั้น <a href=\"https://www.blognone.com/node/136100\">Adobe ได้พรีวิวมาก่อน</a>งาน Max จะเริ่มขึ้น ผู้ใช้งานสามารถเลือกวัตถุในภาพ แก้ไข ลบ ย้ายตำแหน่ง เปลี่ยนลักษณะวัตถุได้ตามต้องการในไม่กี่คลิก</p>\n<p><img alt=\"No Description\" src=\"https://www.blognone.com/sites/default/files/externals/e12ff1a411701191c2bf66154eadfbf9.jpg\" /></p>\n<h4>Project See Through</h4>\n<p>เครื่องมือแก้ไขรูปภาพ ที่เป็นการถ่ายผ่านกระจกแล้วติดเงาสะท้อน แทนที่จะเป็นภาพโปร่งใส ซึ่งปัญหานี้มักป้องกันตั้งแต่ขั้นตอนการถ่ายภาพ การแก้ไขภาพภายหลังนั้นทำได้แต่ยุ่งยากมาก แต่ด้วย See Through ทำให้การแก้ไขภาพทำได้ง่ายขึ้นกว่าเดิม</p>\n<p><img alt=\"No Description\" src=\"https://www.blognone.com/sites/default/files/externals/45a9cf750bae171f52c36b136fb38e64.jpg\" /></p>\n<h4>Project Fast Fill</h4>\n<p>นำ Generative AI ใน Firefly มาใช้สำหรับงานวิดีโอ เพื่อเพิ่มหรือลบวัตถุ รวมถึงขยายพื้นที่ในวิดีโอด้วยคำสั่ง prompt แบบเดียวกับ Firefly ในการแก้ไขรูปภาพ ตามแผนงานจะนำมาให้ใช้ใน Premiere Pro และ After Effects</p>\n<p><img alt=\"No Description\" src=\"https://www.blognone.com/sites/default/files/externals/51506e32b7799710a8bfcc31338cd0c4.jpg\" /></p>\n<h4>Project Dub Dub Dub</h4>\n<p>เครื่องมือแปลงเสียงพากย์เป็นภาษาต่าง ๆ โดยยังรักษาโทนเสียงของต้นฉบับเอาไว้</p>\n<h4>Project Scene Change</h4>\n<p>ผู้ตัดต่อวิดีโอ สามารถรวม 2 คลิปวิดีโอ ที่ถ่ายด้วยกล้องคนละตัว ให้วัตถุและฉากในวิดีโอรวมกันได้อย่างต่อเนื่อง</p>\n<p><img alt=\"No Description\" src=\"https://www.blognone.com/sites/default/files/externals/153179d914c9d188f0b7b47ad2cb041e.jpg\" /></p>\n<h4>Project Res Up</h4>\n<p>เครื่องมือแปลงวิดีโอความละเอียดต่ำรวมถึงไฟล์ GIF ให้ออกมาเป็นวิดีโอความละเอียดสูงด้วยเทคนิค diffusion</p>\n<p><img alt=\"No Description\" src=\"https://www.blognone.com/sites/default/files/externals/c5f2626299ae335d6230db69ef72bacc.jpg\" /></p>\n<h4>Project Poseable</h4>\n<p>เครื่องมือช่วยวาดสตอรี่บอร์ดแบบ 3D ที่สามารถกำหนดวัตถุ มุมมอง การจัดวาง เบื้องต้น และที่เหลือเป็นงานของ AI ช่วยสร้างภาพขึ้นมาตามต้องการ</p>\n<p><img alt=\"No Description\" src=\"https://www.blognone.com/sites/default/files/externals/eadda66bbf839fe3ef6dab59dfd6dd5a.jpg\" /></p>\n<h4>Project Neo</h4>\n<p>นำวัตถุ 3D มาช่วยในการออกแบบภาพที่เป็น 2D ซึ่งปกติผู้วาดแบบต้องเข้าใจมุมมอง แต่เครื่องมือนี้จะช่วยให้การจัดวางออกมาเป็นรูป 2D ทำได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/6dd5ade9e50d814ba5e5a360b0c7f58e.jpg\" /></p>\n<h4>Project Primrose</h4>\n<p>สาธิตชุดเดรสสวมใส่ได้จริง โดยสามารถใส่ดีไซน์จากซอฟต์แวร์ของ Adobe แล้วแสดงผลที่ชุดได้ทันที และสามารถแสดงแบบภาพเคลื่อนไหวได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/e64deb9924554e5162290c981bbb546d.jpg\" /></p>\n<h4>Project Glyph Ease</h4>\n<p>เครื่องมือออกแบบตัวอักษร โดยอาศัยไกด์ไลน์เบื้องต้นเพียงไม่กี่ตัว และสามารถสร้างรูปแบบเดียวกันในกับอักษรตัวที่เหลือ</p>\n<p><img alt=\"No Description\" src=\"https://www.blognone.com/sites/default/files/externals/9becdcdcabe4badd8aa4905fb34eb17f.jpg\" /></p>\n<h4>Project Draw &amp; Delight</h4>\n<p>เครื่องมือสร้างภาพวาด โดยอาศัยข้อมูลเบื้องต้นคือลายเส้นกำหนดตำแหน่ง และ prompt อธิบายรูปที่วาดออกมา</p>\n<p><img alt=\"No Description\" src=\"https://www.blognone.com/sites/default/files/externals/2d341053a9d6a2449bc257e6df098d06.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/87dca4fa5b80f14b36457843b204e6ab.jpg\" /></p>\n<p>ที่มา: <a href=\"https://news.adobe.com/news/news-details/2023/Adobe-Sneaks-Object-Aware-Editing-Engine-and-Major-New-Generative-AI-Innovations-for-Photo-Video-Audio-and-3D/default.aspx\">Adobe</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/adobe-firefly\">Adobe Firefly</a></div><div><a href=\"/topics/lightroom\">Lightroom</a></div><div><a href=\"/topics/premiere-pro\">Premiere Pro</a></div><div><a href=\"/topics/after-effects\">After Effects</a></div><div><a href=\"/topics/photoshop\">Photoshop</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58f3f2396bee61a31edc0bd5963491599ae1bd95b812d0a14d6f8062e19e66c5","category":"Thai"}