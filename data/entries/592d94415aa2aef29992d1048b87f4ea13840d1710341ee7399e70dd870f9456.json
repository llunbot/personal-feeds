{"title":"SCBX ยืนยันขาย Robinhood ให้กลุ่มทุน นำโดย ยิบอินซอย มูลค่าราว 2 พันล้านบาท","link":"https://www.blognone.com/node/142288","date":1727692841000,"content":"<div><div><div><p>SCBX แถลงข่าวการขายหุ้นบริษัท เพอร์เพิล เวนเจอร์ส จำกัด ผู้ให้บริการแอปพลิเคชัน Robinhood ให้กับกลุ่มผู้ลงทุน นำโดย ยิบอินซอย (Yip In Tsoi) ที่เป็นที่รู้จักในวงการไอทีในฐานะ Systen Integrator (SI)</p>\n<p>กลุ่มทุนที่มาร่วมกับยิบอินซอยก็มี กลุ่ม Brooker Group บริษัทที่ปรึกษาด้านการเงินและการลงทุน, กลุ่ม SCT Rental Car บริษัทด้านธุรกิจเช่าซื้อรถยนต์สำหรับใช้งานส่วนบุคคลและเชิงพาณิชย์และกลุ่ม LOXBIT บริษัทผู้ให้บริการไอทีโซลูชั่น สินเชื่อดิจิทัลครบวงจร</p>\n<p>มูลค่าการซื้อขายครั้งนี้อยู่ที่สูงสุดไม่เกิน 2,000 ล้านบาท แบ่งเป็นชำระเบื้องต้นทันที 400 ล้านบาท ส่วนที่เหลือ จ่ายเพิ่มตามผลประกอบการสูงสุดไม่เกิน 1,600 ล้านบาท</p>\n<p><img alt=\"No Description\" src=\"https://www.blognone.com/sites/default/files/externals/11f11f421a1f683cffb945e624e98fb3.jpeg\" /></p>\n<p>'มรกต ยิบอินซอย' ประธานเจ้าหน้าที่บริหาร บริษัท ยิบอินซอย จำกัด กล่าวว่า “เราเล็งเห็นถึงศักยภาพในการให้บริการส่งอาหารของแพลตฟอร์ม Robinhood ที่มีฐานลูกค้าที่แข็งแกร่ง มีคุณภาพ มีความโดดเด่นในการให้บริการของไรเดอร์ที่สุภาพและรวดเร็ว และประเภทของร้านค้าที่เปิดให้บริการมีหลากหลายเพราะนอกจากจะมีร้านชื่อดังชั้นนำแล้วยังมีร้านที่มีลักษณะเฉพาะตัวที่น่าสนใจ ประกอบกับ การเป็นแพลตฟอร์มสัญชาติไทยที่มีรากฐานที่ดี จึงเป็นโอกาสที่ดีของกลุ่มผู้ลงทุนยิบอินซอยที่จะพัฒนาธุรกิจเพื่อต่อยอดให้ Robinhood มีความแข็งแกร่งยิ่งขึ้น มีความสามารถที่จะแข่งขันที่ดียิ่งขึ้น</p>\n<p>ขณะที่แอป Robinhood จะยังคงให้บริการตามปกติระหว่างการเปลี่ยนผ่านนี้</p>\n<p>ที่มา - อีเมลประชาสัมพันธ์</p>\n</div></div></div><div><div>Topics: </div><div><div><a href=\"/topics/scb-robinhood\">SCB Robinhood</a></div><div><a href=\"/topics/scb\">SCB</a></div><div><a href=\"/topics/yip-in-tsoi\">Yip In Tsoi</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"592d94415aa2aef29992d1048b87f4ea13840d1710341ee7399e70dd870f9456","category":"Thai"}