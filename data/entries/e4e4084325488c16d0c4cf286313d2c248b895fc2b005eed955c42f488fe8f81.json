{"title":"ภาพหลุดชิ้นส่วนกล้องหลัง iPhone 16 พบกลับมาเรียงแนวตั้ง เพื่อรองรับการถ่าย 3D","link":"https://www.blognone.com/node/138259","date":1708298061000,"content":"<div><div><div><p>มีข้อมูลที่เผยแพร่จากบัญชี X ของนักปล่อยภาพหลุด Majin Bu ระบุว่า เป็นภาพชิ้นส่วนของกล้องหลัง iPhone 16 รุ่นที่ไม่ใช่ Pro (iPhone 16 และ iPhone 16 Plus) ซึ่งมีข้อสังเกตสำคัญคือกล้องหลัง 2 ตัว กลับมาเรียงกันในแนวตั้ง</p>\n<p>เดิมที iPhone รุ่นไม่ใช่ Pro ที่มีกล้องหลัง 2 ตัว จะเรียงกล้องในแนวตั้ง ซึ่งใช้มาตั้งแต่ <a href=\"https://www.blognone.com/node/95438\">iPhone X</a> มาจนถึง <a href=\"https://www.blognone.com/node/119003\">iPhone 12</a> แล้วเปลี่ยนดีไซน์เป็นแนวทแยงใน <a href=\"https://www.blognone.com/node/124750\">iPhone 13</a> จนถึงรุ่นล่าสุด <a href=\"https://www.blognone.com/node/135700\">iPhone 15</a></p>\n<p>คาดว่าสาเหตุที่ iPhone 16 กลับมาเรียงกล้องในแนวตั้ง เพื่อให้รองรับการถ่ายภาพแบบ 3D ซึ่งรองรับการใช้งานในเฮดเซต Vision Pro ที่ปัจจุบันใช้ได้เฉพาะใน iPhone 15 Pro และ iPhone 15 Pro Max เท่านั้น</p>\n<p>ที่มา: <a href=\"https://www.phonearena.com/news/leaked-part-from-iphone-16-confirms-vertical-cameras_id155426\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/484f46269f9dbeb28ef84bbbffdb29ef.jpg\" /></p>\n<blockquote><p>This would appear to be the new camera module of the iPhone 16, as you can see the vertical positioning is confirmed <a href=\"https://t.co/JWF5olGwQ4\">pic.twitter.com/JWF5olGwQ4</a></p>\n<p>— Majin Bu (@MajinBuOfficial) <a href=\"https://twitter.com/MajinBuOfficial/status/1758491579067650512?ref_src=twsrc%5Etfw\">February 16, 2024</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16\">iPhone 16</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4e4084325488c16d0c4cf286313d2c248b895fc2b005eed955c42f488fe8f81","category":"Thai"}