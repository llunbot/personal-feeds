{"title":"Casio เปิดตัวแหวนที่ไม่ใช่สมาร์ทริง แต่เป็นนาฬิกาข้อมือแบบย่อส่วนในระดับนิ้วมือ","link":"https://www.blognone.com/node/143168","date":1731830383000,"content":"<div><div><div><p>Casio เปิดตัว CRW-001-1JR แหวนรูปทรงแบบนาฬิกาข้อมือดิจิทัล แต่ก็ไม่ใช่แหวนอัจฉริยะ (Smart Ring) เพราะฟีเจอร์นั้นเป็นนาฬิกาข้อมือย่อส่วน เช่น หน้าปัดสองเวลา, ไฟหน้าปัด, นาฬิกาจับเวลา, กันน้ำ ตัวเรือนทำจากสแตนเลสสตีล</p>\n<p>CRW-001-1JR นั้น Casio ทำออกมาเพื่อฉลองครบรอบ 50 ปี ที่บริษัทผลิตนาฬิกาข้อมือดิจิทัลออกมาขาย โดยรูปทรงที่เลือกใช้นำมาจาก G-Shock รุ่น GMW-B5000</p>\n<p>แหวนรูปทรงนาฬิกา CRW-001-1JR เริ่มขายตั้งแต่ธันวาคม 2024 นี้ ในราคา 19,800 เยน (ประมาณ 4,500 บาท) ขนาดหน้าปัด 25.2 x 19.5 x 6.2 ม.ม. หรือประมาณ 1 ใน 10 ของนาฬิกาข้อมือขนาดจริง แหวนมี 3 ขนาด 16, 19 และ 22 พร้อมแพ็คเกจในกล่อง</p>\n<p>ที่มา: <a href=\"https://www.casio.com/jp/watches/casio/product.CRW-001-1/\">Casio</a> ผ่าน <a href=\"https://www.notebookcheck.net/Casio-s-unique-full-metal-ring-shaped-digital-watch-CRW-001-1JR-is-now-official.918813.0.html\">NotebookCheck</a></p>\n<p><img alt=\"No Description\" src=\"https://www.blognone.com/sites/default/files/externals/038a71330594d05fe0a53442d633ab7b.jpeg\" /></p>\n</div></div></div><div><div>Topics: </div><div><div><a href=\"/topics/casio\">Casio</a></div><div><a href=\"/topics/watch\">Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"816a6a20ab67d9ef76d96d049ffc63e20be04e56bdca383cf95b9bf900cad0f0","category":"Thai"}