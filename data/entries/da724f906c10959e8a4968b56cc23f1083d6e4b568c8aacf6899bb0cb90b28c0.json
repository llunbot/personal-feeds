{"title":"FerretDB ออกเวอร์ชัน 2.0 ใช้งานแทน MongoDB ได้ในงานระดับโปรดักชัน","link":"https://www.blognone.com/node/145109","date":1741226116000,"content":"<div><div><div><p>FerretDB ฐานข้อมูลทดแทน MongoDB ออกเวอร์ชัน 2.0 รุ่นเสถียร general availability (GA) พร้อมใช้งานในระดับโปรดักชัน</p>\n<p><a href=\"https://www.blognone.com/node/133397\">โครงการ FerretDB เกิดขึ้นในปี 2021 หลัง MongoDB เปลี่ยนไลเซนส์</a> ตัวมันเองไม่ใช่การโคลนหรือ fork MongoDB แต่เป็น<a href=\"https://blog.ferretdb.io/pjson-how-to-store-bson-in-jsonb/\">การนำ PostgreSQL โหมด JSONB มารันเบื้องหลัง</a> แล้ว FerretDB ทำตัวเป็นฉากหน้าคอยแปลงข้อมูลใน PostgresQL มาเชื่อมต่อกับ API ของ MongoDB ของเดิม แอพพลิเคชันจึงสามารถรันได้ต่อเนื่องโดยไม่ต้องแก้ไขโค้ดเลย</p>\n<p>เมื่อต้นปี 2025 <a href=\"https://www.blognone.com/node/144345\">ไมโครซอฟท์เข้ามาช่วยสนับสนุน FerretDB</a> ทำให้โครงการได้รับความน่าเชื่อถือมากขึ้น นำฟีเจอร์จาก Microsoft DocumentDB มาทำให้ PostgreSQL ทำงานได้เร็วขึ้น 20x</p>\n<p>ล่าสุดโครงการออกเวอร์ชัน 2.0 ที่ทำงานเข้ากันได้กับ MongoDB ได้ดีขึ้น, รองรับการทำ vector search สำหรับงาน AI, รองรับการทำ replication สำรองฐานข้อมูล และตอนนี้เริ่มขายซัพพอร์ตระดับองค์กรแล้ว มีบริการ FerretDB Cloud เป็นบริการ fully managed database-as-a-service บนคลาวด์ AWS, Google Cloud และ Azure</p>\n<p>ที่มา - <a href=\"https://blog.ferretdb.io/ferretdb-v2-ga-open-source-mongodb-alternative-ready-for-production/\">FerretDB</a></p>\n<p><img alt=\"No Description\" src=\"https://www.blognone.com/sites/default/files/externals/07a73f7d5fa05d2eaede6152f2e5a77c.png\" /></p>\n</div></div></div><div><div>Topics: </div><div><div><a href=\"/topics/ferretdb\">FerretDB</a></div><div><a href=\"/topics/mongodb\">MongoDB</a></div><div><a href=\"/topics/open-source\">Open Source</a></div><div><a href=\"/topics/database\">Database</a></div><div><a href=\"/topics/microsoft\">Microsoft</a></div><div><a href=\"/topics/postgresql\">PostgreSQL</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da724f906c10959e8a4968b56cc23f1083d6e4b568c8aacf6899bb0cb90b28c0","category":"Thai"}