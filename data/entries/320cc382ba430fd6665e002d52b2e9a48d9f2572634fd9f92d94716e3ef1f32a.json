{"title":"แอพ HBO Max เปลี่ยนชื่อเป็น Max ทำให้ปุ่ม HBO Max บนรีโมทสมาร์ททีวีใช้ไม่ได้","link":"https://www.blognone.com/node/134027","date":1685279568000,"content":"<div><div><div><p><a href=\"https://www.blognone.com/node/133404\">บริการสตรีมมิ่ง HBO Max และ Discovery+ เพิ่งรวมตัวกันเป็นแอพใหม่ชื่อ Max</a> โดยอัพเดตเพิ่งปล่อยเมื่อวันก่อน 24 พฤษภาคม</p>\n<p>ฟังดูแล้วอาจเป็นแค่การเปลี่ยนชื่อแอพธรรมดา แต่แอพเวอร์ชัน Android กลับเป็นแพ็กเกจคนละตัวกัน (ตัวเก่า <a href=\"https://play.google.com/store/apps/details?id=com.hbo.hbonow&amp;hl=en&amp;gl=US\">com.hbo.hbonow</a>, ตัวใหม่ <a href=\"https://play.google.com/store/apps/details?id=com.wbd.stream&amp;lid=okiazlj4siod&amp;pli=1\">com.wbd.stream</a>) ถึงแม้ระบบของกูเกิลช่วยอำนวยความสะดวกให้อัพเกรดแพ็กเกจให้อัตโนมัติ แต่ไม่ใช่ทุกกรณีเสมอไป</p>\n<p>ปัญหาไปเกิดกับกล่อง Android TV บางยี่ห้อที่ Warner Bros. เคยไปทำสัญญาพิเศษเอาไว้ ให้มีปุ่มกดเรียกแอพ HBO Max บนรีโมทคอนโทรลโดยตรง พอแพ็กเกจแอพเปลี่ยนตัว ปุ่มนี้จึงไม่สามารถใช้งานได้อีกต่อไป เพราะผูกล็อคไว้กับแพ็กเกจชื่อเดิม ตัวอย่างกล่องที่เจอปัญหานี้คือ Walmart Onn</p>\n<p>ทางแก้ที่เป็นไปได้คือการทำ remapping ปุ่มในรีโมทใหม่ ซึ่งจำเป็นต้องเชื่อมต่อกล่อง Android TV ผ่านโหมด ADB และวิธีการก็ไม่ง่ายนัก (<a href=\"https://forum.xda-developers.com/t/guide-remapping-android-tv-remote-buttons.4433617/\">อ่านวิธีได้จาก XDA</a>) หรือไม่ก็ต้องรอทาง Warner เจรจากับผู้ผลิตให้ออกอัพเดตซอฟต์แวร์ให้ ซึ่งไม่รู้จะเกิดขึ้นหรือไม่</p>\n<p>ที่มา - <a href=\"https://www.reddit.com/r/AndroidTV/comments/13q3a30/hbo_max_rebranding_to_max_has_now_killed_the_hbo/\">Reddit</a>, <a href=\"https://www.androidpolice.com/hbo-max-rebranding-remote-button-useless/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/fef684a95ea4208ddd4ce4d2b5b70972.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/81649f9a9afd2306d44465d06dd6011b.jpg\" /></p>\n</div></div></div><div><div>Topics: </div><div><div><a href=\"/topics/hbo-max\">HBO Max</a></div><div><a href=\"/topics/hbo\">HBO</a></div><div><a href=\"/topics/android-tv\">Android TV</a></div><div><a href=\"/topics/walmart\">Walmart</a></div><div><a href=\"/topics/warner-bros-discovery\">Warner Bros. Discovery</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"320cc382ba430fd6665e002d52b2e9a48d9f2572634fd9f92d94716e3ef1f32a","category":"Thai"}