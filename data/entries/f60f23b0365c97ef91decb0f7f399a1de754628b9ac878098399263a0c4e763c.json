{"title":"Netflix สเปนมีผู้ใช้ลดลงกว่า 1 ล้านบัญชีในช่วงไตรมาสแรกของปีนี้ หลังยกเลิกการแชร์รหัสผ่าน","link":"https://www.blognone.com/node/133586","date":1682576692000,"content":"<div><div><div><p>Kantar บริษัทวิจัยด้านการตลาดเผยว่า Netflix สเปนมีผู้ใช้ลดลงมากกว่า 1 ล้านบัญชีในช่วงไตรมาสแรกของปีนี้ นับว่าลดลงเป็น 3 เท่าของไตรมาสก่อนหน้า หลัง Netflix เปิดตัวแพ็คเกจรายเดือนเดือนละ 6.57 ดอลลาร์หรือราว 224 บาทสำหรับผู้ที่แชร์รหัสผ่านกับคนอื่นที่อยู่คนละบ้านกันในสเปนเมื่อช่วงต้นเดือนกุมภาพันธ์ที่ผ่านมา</p>\n<p>จากการสำรวจพฤติกรรมการใช้บริการสตรีมมิ่งในครัวเรือนของ Kantar เผยว่า 2 ใน 3 ของจำนวนผู้ใช้กว่า 1 ล้านคนที่เลิกใช้ Netflix เป็นผู้ที่แชร์รหัสผ่านกับคนอื่น นอกจากนี้ 1 ใน 10 ของผู้ที่ยังสมัครแพ็คเกจสมาชิกในสเปนวางแผนที่จะเลิกใช้ Netflix ในไตรมาสที่ 2 ของปีนี้อีก</p>\n<p>Netflix มองว่า การยกเลิกการแชร์รหัสผ่านจะทำให้จำนวนบัญชีลดลงชั่วคราวก่อนจากนั้นจำนวนบัญชีจะเพิ่มขึ้นเอง โดยมองแคนาดาเป็นโมเดลสำหรับสหรัฐอเมริกาที่ตอนนี้ยังไม่ได้ปรับใช้นโยบายนี้ โดย Netflix เผยว่า ในแคนาดาปัจจุบันฐานผู้ใช้ที่จ่ายเงินรายเดือนใหญ่กว่าในช่วงก่อนที่ Netflix จะใช้แพ็คเกจรายเดือนกับผู้ที่แชร์รหัสกัน และเติบโตมากกว่าในสหรัฐอเมริกาด้วย</p>\n<p>สำหรับการลงทุนสร้างในคอนเทนท์ภาษาสเปนได้ผลดี ในช่วงไตรมาสแรกของปีนี้ ซีรีส์ที่มียอดผู้เข้าชมสูงสุด 2 เรื่องจาก 5 เรื่องเป็นซีรีส์ที่สามารถชมได้บน Netflix</p>\n<p>ขณะนี้ Netflix ได้เปิดใช้แพ็คเกจใหม่สำหรับผู้ที่แชร์รหัสผ่านกันในสเปน โปรตุเกส แคนาดา นิวซีแลนด์ รวมทั้งประเทศในลาตินอเมริกาอีกหลายประเทศ</p>\n<p>ที่มา - <a href=\"https://www.bloomberg.com/news/articles/2023-04-25/netflix-loses-1-million-users-in-spain-over-password-policing\">Bloomberg</a></p>\n<p><img src=\"https://www.blognone.com/sites/default/files/externals/e58f1626a42541d501585a8bfd4e6966.jpg\" alt /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/streaming\">Streaming</a></div></div></div>","author":"Augustine","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f60f23b0365c97ef91decb0f7f399a1de754628b9ac878098399263a0c4e763c","category":"Thai"}