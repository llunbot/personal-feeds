{"title":"Square ไตรมาส 2/2021 เติบโตสูงจากทั้ง Cash App และแพลตฟอร์มร้านค้า","link":"https://www.blognone.com/node/124026","date":1627925879000,"content":"<div><div><div><p>Square ผู้ให้บริการเครื่องมือและแพลตฟอร์มสำหรับรับ-จ่ายเงิน รายงานผลประกอบการของไตรมาสที่ 2 ปี 2021 กำไรขั้นต้นเพิ่มขึ้น 91% จากช่วงเดียวกันในปีก่อนเป็น 1,141 ล้านดอลลาร์ แบ่งเป็นกำไรจาก Cash App 546 ล้านดอลลาร์ (+94%) และกำไรจากระบบสำหรับร้านค้า 585 ล้านดอลลาร์ (+85%)</p>\n<p>Cash App ยังเป็นบริการที่เติบโตสูงของ Square โดยบริษัทระบุว่าเงินไหลเข้าสู่ระบบต่อเดือนเพิ่มขึ้นเกือบเท่าตัวเทียบสองปีก่อน และกำไรขั้นต้นเฉลี่ยต่อลูกค้าเพิ่มขึ้นถึง 2.5 เท่า ส่วนบริการที่เกี่ยวกับบิตคอยนต์ มีรายได้เพิ่มขึ้นเป็น 2,724 ล้านดอลลาร์ และมีกำไรส่วนนี้ 55 ล้านดอลลาร์ เพิ่มขึ้นเกือบ 3 เท่าตัว ส่วนบิตคอยน์ที่ Square ถือลงทุนเองบันทึกขาดทุนไป 45 ล้านดอลลาร์</p>\n<p>ก่อนหน้านี้ Square ประกาศซื้อกิจการ Afterpay แพลตฟอร์ม Buy Now, Pay Later ด้วยมูลค่าดีลราว 29,000 ล้านดอลลาร์</p>\n<p>ที่มา: <a href=\"https://s27.q4cdn.com/311240100/files/doc_financials/2021/q2/2Q21-Square-Second-Quarter-Shareholder-Letter.pdf\">Square</a> (pdf)</p>\n<p><img src=\"https://www.blognone.com/sites/default/files/externals/edad4c0886b6c56bcaacc882bfef6ca6.png\" /></p>\n</div></div></div><div><div>Topics: </div><div><div><a href=\"/topics/square\">Square</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d9d6b34a4e8c97e0c483ee59171583ec045a4bbb93a086b9e7c1fd633e61ba2","category":"Thai"}