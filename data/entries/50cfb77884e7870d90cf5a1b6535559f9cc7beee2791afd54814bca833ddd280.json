{"title":"Visa บอกว่าผู้บริโภคชาวไทยใช้โมบายแบงก์กิ้งเยอะสุดในอาเซียน","link":"https://www.blognone.com/node/142330","date":1727860570000,"content":"<div><div><div><p>Visa บอกว่าไทยเป็นผู้นำด้านความถี่ในการใช้โมบายแบงก์กิ้งของเอเชียตะวันออกเฉียงใต้ คือราว 97% ใช้โมบายแบงก์กิ้งอย่างน้อยหนึ่งครั้ง/สัปดาห์ ตามมาด้วยเวียดนาม (95%) และอินโดนีเซีย (90%) โดยค่าเฉลี่ยภูมิภาคอยู่ที่ 89%</p>\n<p>Visa ยังให้ข้อมูลน่าสนใจผ่าน Visa Consumer Payment Attitudes Study อีกหลายเรื่อง เช่น เวียดนามลดการถือเงินสดจากปีก่อนมากที่สุดที่ 56% ตามมาด้วยมาเลเซีย (49%) และไทย (47%)</p>\n<p>นอกจากนี้ ไทยอยู่หัวตารางในด้านความถี่การใช้บริการชำระเงินแบบเรียลไทม์ (เช่น สแกน QR Code) โดย 86 % ของผู้ตอบแบบสอบถามได้ใช้ 1 ครั้ง/สัปดาห์ ตามด้วยเวียดนามที่ 84 % และอินโดนีเซียที่ 69 %</p>\n<p>Visa บอกอีกว่า ผู้บริโภคชาวเอเชียตะวันออกเฉียงใต้ 75 เปอร์เซ็นต์ เคยได้ยินเกี่ยวกับคอนเซปต์ของ Generative AI หรือรู้ว่ามันคืออะไร และหากจำแนกตามกลุ่มผู้บริโภคจะพบว่า ผู้บริโภคที่มีกำลังซื้อสูง (51%) จะคุ้นเคยกับ Gen AI มากกว่าเมื่อเทียบกับกลุ่มผู้บริโภคทั่วไป (37%)</p>\n<p><img alt=\"alt=&quot;Visa&quot;\" src=\"https://www.blognone.com/sites/default/files/externals/682b4146be97142338f3acd93419fe19.jpeg\" /></p>\n<p><img alt=\"alt=&quot;Visa&quot;\" src=\"https://www.blognone.com/sites/default/files/externals/12016f154c0116ba2b629512ec3864f0.jpeg\" /></p>\n<p>ที่มา: Visa</p>\n</div></div></div><div><div>Topics: </div><div><div><a href=\"/topics/visa\">Visa</a></div><div><a href=\"/topics/mobile-banking\">Mobile Banking</a></div><div><a href=\"/topics/finance\">Finance</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50cfb77884e7870d90cf5a1b6535559f9cc7beee2791afd54814bca833ddd280","category":"Thai"}