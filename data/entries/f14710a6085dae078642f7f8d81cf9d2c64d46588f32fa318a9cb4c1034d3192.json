{"title":"ตัวเลขส่งมอบ iPhone ในจีน เดือนกุมภาพันธ์ ลดลงถึง 33%","link":"https://www.blognone.com/node/138933","date":1711546781000,"content":"<div><div><div><p>ข้อมูลนี้ Bloomberg รายงานจากตัวเลขของสถาบันเทคโนโลยีสารสนเทศและการสื่อสารของจีน ระบุว่ามีบริษัทนอกจีน ที่จัดส่งสมาร์ทโฟนในเดือนกุมภาพันธ์ 2024 รวมประมาณ 2.4 ล้านเครื่อง ซึ่งส่วนใหญ่ก็มาจากแอปเปิลนั่นเอง โดยตัวเลขนี้ลดลง 33% เมื่อเทียบกับเดือนกุมภาพันธ์ปี 2023</p>\n<p>จำนวนส่งมอบที่ลดลงนี้ เป็นเดือนที่สามติดต่อกันที่ลดลงของ iPhone โดยเดือนมกราคม จำนวนส่งมอบอยู่ที่ 5.5 ล้านเครื่อง ลดลง 39% และเดือนธันวาคมลดลง 30%</p>\n<p>ส่วนแบ่งสมาร์ทโฟนในจีนมี Huawei ที่เพิ่มส่วนแบ่งตลาดได้ต่อเนื่อง โดยเฉพาะสมาร์ทโฟนตระกูล Mate 60 ล่าสุด</p>\n<p>สถานการณ์ยอดขาย iPhone ในจีนที่ลดลง ยังสะท้อนได้จากการจัดโปรโมชันลดราคา iPhone 15 จำนวนมาก ผ่านตัวแทนจำหน่ายในจีน หรือแม้แต่<a href=\"https://www.blognone.com/node/137674\">เว็บแอปเปิลเอง</a>ก็จัดแคมเปญลดราคาโดยตรง ซึ่งเป็นเรื่องที่แอปเปิลไม่ค่อยทำบ่อยนัก</p>\n<p>ที่มา: <a href=\"https://www.bloomberg.com/news/articles/2024-03-26/iphone-china-shipments-fell-about-33-in-feb-state-data-show\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/a52aa2de90f321235a45550dbbdd98e1.png\" /></p>\n</div></div></div><div><div>Topics: </div><div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/market-share\">Market Share</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f14710a6085dae078642f7f8d81cf9d2c64d46588f32fa318a9cb4c1034d3192","category":"Thai"}