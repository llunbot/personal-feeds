{"title":"Visual Studio Code เปิดตัวเวอร์ชั่นเว็บ vscode.dev ใช้งานได้ทันที ไม่ต้องติดตั้ง","link":"https://www.blognone.com/node/125386","date":1634754522000,"content":"<div><div><div><p>ไมโครซอฟท์เปิดตัว<a href=\"https://vscode.dev/\">บริการ vscode.dev</a> ที่เป็น Visual Studio Code เวอร์ชั่นย่อส่วนสำหรับใช้งานบนเบราว์เซอร์โดยไม่ต้องติดตั้งอะไรลงเครื่อง หากใช้กับเบราว์เซอร์ที่รองรับ File System Access API (กลุ่ม Chromium รุ่นใหม่ๆ รับทั้งหมด) ก็จะจะเปิดไฟล์ในเครื่องได้ทันที</p>\n<p>ความพิเศษของเวอร์ชั่นเว็บคือสามารถใช้ URL เพื่อระบุโครงการได้โดยตรงจาก GitHub และ Azure Repos เช่น <code>https://vscode.dev/github.com/Microsoft/vscode</code> ก็จะเปิดโค้ดของ VS Code มาแสดง นอกจากนี้ยังมี URL สำหรับธีมต่างๆ ให้เลือกใช้งาน ส่วนฟีเจอร์ Live Share บน VS Code ก็สามารถนำโค้ดมาแชร์บนเว็บชั่นเว็บได้เลย ทำให้ปลายทางไม่ต้องติดตั้ง VS Code แล้ว</p>\n<p>เวอร์ชั่นในเบราว์เซอร์นี้รองรับฟีเจอร์ไม่เท่ากับในเวอร์ชั่นเดส์ทอป ส่วนเสริมบางส่วนใช้งานได้ด้วย โดยเฉพาะในกลุ่มธีม, คีย์ลัด, และโค้ดย่อย (snippets) ส่วนที่ใช้งานไม่ได้มักเป็นตัวที่ใช้ API เจาะจงระบบปฎิบัติการบน Node.js</p>\n<p>การรองรับภาษาในกลุ่มเว็บ HTML, JSON, Markdown, CSS, และ LESS นั้นเทียบเท่ากับบนเดสก์ทอป ส่วนภาษา TypeScript, JavaScript, Python นั้นค่อนข้างใกล้เคียงเดสก์ทอป ส่วนที่เหลือรองรับเบื้องต้น เช่นแสดงสี จับคู่วงเล็บ</p>\n<p>ที่มา - <a href=\"https://code.visualstudio.com/blogs/2021/10/20/vscode-dev?WT.mc_id=devcloud-46480-cxa\">VSCode</a></p>\n<p><img src=\"https://www.blognone.com/sites/default/files/externals/6d8e4815181ae3075d62547585dd4781.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e30bb8110ea1aa6a2b9daa86e5eddc3e5f99093a6add980602f6bbfcc2c4c532","category":"Thai"}