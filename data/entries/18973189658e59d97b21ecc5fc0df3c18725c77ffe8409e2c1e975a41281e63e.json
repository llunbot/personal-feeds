{"title":"โซนี่เผยเอง จีพียู PS5 Pro มีฟีเจอร์ Advanced Ray Tracing ที่ยังไม่มีในจีพียูอื่นของ AMD","link":"https://www.blognone.com/node/141961","date":1726098702000,"content":"<div><div><div><p>Mark Cerny หัวหน้าฝ่ายสถาปัตยกรรมระบบ PlayStation ให้สัมภาษณ์กับ CNET ว่า<a href=\"https://www.blognone.com/node/141946\">ฟีเจอร์ Advanced Ray Tracing ของ PS5 Pro</a> เป็นสิ่งที่ยังไม่มีในจีพียูรุ่นใดของ AMD ในปัจจุบัน และโซนี่เป็นคนผลักดันให้ AMD สร้างฟีเจอร์นี้ขึ้นมาเอง</p>\n<p>เว็บไซต์ฮาร์ดแวร์ Wccftech ให้ข้อมูลว่าจีพียูของ PS5 Pro อิงอยู่บนสถาปัตยกรรม RDNA 3 ในปัจจุบัน แต่ฟีเจอร์ Ray Tracing หยิบมาจากจีพียู RDNA 4 ที่จะเปิดตัวในปีหน้า เช่น Double Ray Tracing Intersect Engine, RT Instance Node Transform, 64B RT Node, Ray Tracing Tri-Pair Optimization เป็นต้น</p>\n<p>ที่ผ่านมา จีพียูฝั่ง AMD Radeon ยังถือว่าตามหลัง NVIDIA GeForce ในแง่ฟีเจอร์ด้าน Ray Tracing อยู่พอสมควร การที่ AMD ขยับตัวในเรื่องนี้และทำฟีเจอร์เหล่านี้ออกมา โดยเริ่มจากจีพียูของ PS5 Pro ย่อมทำให้การแข่งขันในด้านนี้สูสีมากขึ้นตาม</p>\n<p>ที่มา - <a href=\"https://www.cnet.com/tech/gaming/exclusive-hands-on-i-played-sonys-all-new-ps5-pro/\">CNET</a>, <a href=\"https://wccftech.com/ps5-pro-motivated-amds-development-of-advanced-ray-tracing-says-mark-cerny/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/85fc1c2a0a62155022e95e46bbee1c1d.jpeg\" /></p>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18973189658e59d97b21ecc5fc0df3c18725c77ffe8409e2c1e975a41281e63e","category":"Thai"}