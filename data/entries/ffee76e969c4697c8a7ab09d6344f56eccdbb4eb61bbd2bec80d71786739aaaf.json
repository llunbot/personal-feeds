{"title":"IKEA เปิดเว็บ Preowned ให้ซื้อขายเฟอร์นิเจอร์มือสอง ยังทดสอบ 2 เมืองในยุโรป","link":"https://www.blognone.com/node/141658","date":1724733366000,"content":"<div><div><div><p>IKEA เข้าสู่ตลาดซื้อขายสินค้ามือสอง โดยเปิดหน้าเว็บ IKEA Preowned เป็นตลาดออนไลน์ให้เจ้าของเฟอร์นิเจอร์ IKEA มาประกาศซื้อขายสินค้าระหว่างกันได้</p>\n<p>ฟีเจอร์ของเว็บ IKEA Preowned ไม่ต่างอะไรจากเว็บซื้อขายสินค้ามือสองทั่วไป แต่เป็นหน้าเว็บและโดเมนเนมของ IKEA โดยตรง (preowned.IKEA.com) มีข้อมูลสินค้าครบถ้วนไม่ต่างอะไรจากหน้าเว็บสินค้าปกติของ IKEA สิ่งที่เพิ่มเข้ามาคือข้อมูลของผู้ขาย ภาพถ่ายสินค้าในปัจจุบัน และทำเลที่อยู่ของผู้ขาย เพื่อให้ผู้ซื้อพิจารณาเลือกผู้ขายที่อยู่ใกล้ ไปรับของสะดวกได้</p>\n<p>ผู้ที่ต้องการขายสินค้าบน IKEA Preowned สามารถเข้ามาโพสต์สินค้าได้ฟรี แต่ในอนาคตอาจมีค่าธรรมเนียมเพิ่มเข้ามา และผู้ขายยังเลือกได้ว่าจะรับเป็นเงินสด หรือจะรับเป็นคูปอง IKEA ไปซื้อสินค้าชิ้นใหม่แทน ซึ่ง IKEA จะเพิ่มมูลค่าให้อีก 15% ด้วย</p>\n<p>Jesper Brodin ซีอีโอของ IKEA ให้สัมภาษณ์ว่าฝันจะทำฟีเจอร์ซื้อขายเฟอร์นิเจอร์มือสองมานานแล้ว และเป็นพัฒนาการของบริษัทที่มุ่งสู่ดิจิทัลมากขึ้นด้วย</p>\n<p>ตอนนี้ IKEA Preowned เปิดทดสอบใน 2 เมืองคือ มาดริด และออสโล มีระยะเวลาทดสอบไปจนถึงสิ้นปี 2024 ก่อนพิจารณาว่าจะขยายไปยังเมืองอื่นๆ หรือไม่ ใครสนใจอยากดูหน้าเว็บเข้าไป<a href=\"https://preowned.IKEA.com/es/en\">ลองเล่นเวอร์ชันมาดริด</a>กันได้</p>\n<p>ที่มา - <a href=\"https://arstechnica.com/gadgets/2024/08/IKEA-takes-on-craigslist-with-classifieds-site-for-its-used-furniture/\">Ars Technica</a>, <a href=\"https://www.theverge.com/2024/8/26/24228840/IKEA-preowned-secondhand-marketplace-test\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/47bed51ce0d73957ca2ae8c7f956366e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/804442c9abbe8e30968e22d10c8b37b9.png\" /></p>\n<p><img alt=\"No Description\" src=\"https://www.blognone.com/sites/default/files/externals/f2ee26d4ee7cdbe535d17905b78ea086.jpeg\" /></p>\n</div></div></div><div><div>Topics: </div><div><div><a href=\"/topics/ikea\">IKEA</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffee76e969c4697c8a7ab09d6344f56eccdbb4eb61bbd2bec80d71786739aaaf","category":"Thai"}