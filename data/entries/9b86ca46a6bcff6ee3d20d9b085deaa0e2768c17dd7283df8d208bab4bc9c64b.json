{"title":"ซีอีโอ Oura ผู้พัฒนา Smart Ring มอง Apple จะไม่ทำแหวนอัจฉริยะ ตลาดนี้ยากและ Apple Watch ยังไปได้ดี","link":"https://www.blognone.com/node/143126","date":1731584605000,"content":"<div><div><div><p>Tom Hale ซีอีโอ Oura บริษัทผู้พัฒนาแหวนอัจฉริยะ (Smart Ring) ซึ่งมีสินค้าหลักคือ Oura Ring <a href=\"https://www.kickstarter.com/projects/oura/oura-ring-improve-sleep-perform-better\">ตั้งแต่ปี 2015</a> ให้สัมภาษณ์กับ CNBC ในคำถามเขาคิดว่าแอปเปิลจะเข้าสู่วงการแหวนอัจฉริยะหรือไม่ เนื่องจากซัมซุงก็เพิ่งเข้าสู่ตลาดนี้ด้วย <a href=\"https://www.blognone.com/node/143068\">Galaxy Ring</a></p>\n<p>Hale บอกเขาไม่คิดว่าแอปเปิลจะมีแรงจูงใจมากพอในการพัฒนาแหวนอัจฉริยะ โดยที่บริษัทยังมี Apple Watch เป็นสินค้าที่ทำเงินได้ดีอยู่ อย่างไรก็ตามเขาคิดว่าแอปเปิลก็คงจับตาดูตลาดนี้อยู่เช่นกัน ซึ่งเขามองว่าเป็นเรื่องยากสำหรับการพัฒนาสินค้าหมวดแหวนอัจฉริยะนี้</p>\n<p>ก่อนหน้านี้มีรายงานว่าแอปเปิลได้<a href=\"https://www.blognone.com/node/138395\">เริ่มศึกษาการพัฒนาแหวนอัจฉริยะ</a> แต่เป็นรายงานที่ออกมาเมื่อต้นปีและไม่มีความคืบหน้าเพิ่มเติม ซึ่ง Hale ก็ให้ความเห็นเพิ่มเติมว่าตามปกติแอปเปิลมักโฟกัสกับการทำสินค้า เช่น ถ้าเป็นอุปกรณ์สุขภาพก็อยู่ที่ Apple Watch จะไม่มีการสร้างแพลตฟอร์มใหม่ออกมาอีก</p>\n<p>ที่มา: <a href=\"https://www.cnbc.com/2024/11/12/apple-wont-launch-a-smart-ring-says-oura-ceo-its-hard-to-do.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/a8c7c157df594f7de21f4601cd1cf539.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/smart-ring\">Smart Ring</a></div><div><a href=\"/topics/oura\">Oura</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b86ca46a6bcff6ee3d20d9b085deaa0e2768c17dd7283df8d208bab4bc9c64b","category":"Thai"}