{"title":"Google Calendar เพิ่มฟีเจอร์ระบุว่าวันนี้ทำงานที่บ้าน หรือสำนักงาน เฉพาะบัญชีแบบเสียเงิน","link":"https://www.blognone.com/node/124295","date":1629307232000,"content":"<div><div><div><p>Google Calendar ประกาศเพิ่มฟีเจอร์ใหม่ เพื่อรองรับรูปแบบการทำงานแบบไฮบริดในองค์กรที่มากขึ้น โดยผู้ใช้งานสามารถเลือกระบุได้ว่าวันนี้ทำงานในสถานที่ใด (working location) โดยสามารถกำหนดค่าได้แบบรายวัน หรือตั้งค่าแบบเป็นประจำทุกสัปดาห์ ซึ่งข้อมูลสถานที่นี้ เฉพาะเพื่อนร่วมงานที่ถูกกำหนดไว้เท่านั้น ที่สามารถดูข้อมูลได้ โดยกูเกิลบอกว่า ฟีเจอร์นี้จะช่วยในการกำหนดนัดหมายได้ดียิ่งขึ้น</p>\n<p>ตัวเลือกสถานที่ในการทำงานนั้น มีสำนักงาน, บ้าน, ไม่ระบุ และแบบระบุสถานที่เอง</p>\n<p>คุณสมบัติใหม่นี้จะเปิดกับผู้ใช้งานเป็นค่าเริ่มต้น แอดมินขององค์กรสามารถกำหนดปิดการทำงานได้ โดยจะมีผลตั้งแต่ 30 สิงหาคม 2021 เป็นต้นไป ฟีเจอร์นี้จะใช้งานได้เฉพาะผู้ใช้แบบเสียเงินบัญชี Google Workspace Business Standard, Business Plus, Enterprise Standard, Enterprise Plus, Education Plus, และ Nonprofits ส่วนผู้ใช้งานแบบฟรีจะได้ไม่ได้ฟีเจอร์นี้</p>\n<p>ที่มา: <a href=\"https://workspaceupdates.googleblog.com/2021/08/share-where-youre-working-from-in.html\">กูเกิล</a></p>\n<p><img src=\"https://www.blognone.com/sites/default/files/externals/b3a0874097fab5277228467862ba7def.png\" /></p>\n<p><img src=\"https://www.blognone.com/sites/default/files/externals/b0678188d50c0bbec8c35d364c0e188e.png\" /></p>\n</div></div></div><div><div>Topics: </div><div><div><a href=\"/topics/google-calendar\">Google Calendar</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"824397d992a459fc934fca058d3254c98584d29a55129c73d1091c8f2de65789","category":"Thai"}