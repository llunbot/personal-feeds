{"title":"เผย Google ใช้ Claude เป็นโมเดล AI เปรียบเทียบสำหรับปรับปรุงความสามารถ Gemini","link":"https://www.blognone.com/node/143828","date":1735123731000,"content":"<div><div><div><p>TechCrunch อ้างข้อมูลจากพนักงานสัญญาจ้างที่ทำงานให้โครงการปรับปรุงความสามารถปัญญาประดิษฐ์ Gemini ของกูเกิล บอกว่ากูเกิลใช้ผลลัพธ์ที่ได้จากโมเดล Claude ของ Anthropic ในการเปรียบเทียบกับผลลัพธ์ของ Gemini</p>\n<p>หน้าที่ของพนักงานกลุ่มนี้คือการให้คะแนนความแม่นยำของผลลัพธ์ของ AI ในด้านต่าง ๆ เช่น การให้ข้อมูลแม่นยำ หรือการตอบให้เข้าประเด็น รวมทั้งให้ความเห็นสำคัญว่าคำตอบระหว่าง Gemini AI กับ \"โมเดล AI ที่ไม่ระบุ\" ใครดีกว่ากัน</p>\n<p>ถึงแม้ในการทดสอบกูเกิลจะไม่ได้บอกว่าโมเดลอื่นที่ว่าเป็นโมเดล AI อะไร แต่พนักงานบางคนพบว่าคำตอบบางครั้งก็เริ่มว่า \"I am Claude, created by Anthropic.\" จึงทราบว่ากูเกิลใช้ Claude ในการเปรียบเทียบ</p>\n<p>ตัวแทนของ Google DeepMind ชี้แจงประเด็นนี้ว่า การทดสอบดังกล่าวเป็นการเทียบและประเมินผลลัพธ์เท่านั้น ไม่มีการนำสิ่งที่เกิดขึ้นในกระบวนการนี้มาใช้ในการฝึกฝน Gemini แต่อย่างใด ขณะที่การเปรียบเทียบความสามารถของโมเดลตามปกตินั้นก็ใช้ชุดทดสอบตามมาตรฐานในอุตสาหกรรม</p>\n<p>Anthropic ระบุเงื่อนไขการใช้งานโมเดล AI Claude เชิงพาณิชย์ ว่าห้ามนำไปใช้สร้างผลิตภัณฑ์หรือบริการที่เป็นคู่แข่ง รวมทั้งนำไปฝึกฝนโมเดล AI คู่แข่ง เว้นแต่ได้รับอนุญาตเท่านั้น กรณีนี้จึงไม่ชัดเจนว่ากูเกิลได้รับอนุญาตหรือไม่ ทั้งนี้กูเกิลเป็น<a href=\"https://www.blognone.com/node/132497\">หนึ่งในผู้ลงทุน</a>ของ Anthropic</p>\n<p>ที่มา: <a href=\"https://techcrunch.com/2024/12/24/google-is-using-anthropics-claude-to-improve-its-gemini-ai/\">TechCrunch</a></p>\n<p><img src=\"https://www.blognone.com/sites/default/files/externals/8ad1037fb736407e8718db0a12c94f16.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e87f545c5a861c782f118ccd1a40fb5b37f7296a8ff2c1e9dafcf4f7a92ad6a5","category":"Thai"}