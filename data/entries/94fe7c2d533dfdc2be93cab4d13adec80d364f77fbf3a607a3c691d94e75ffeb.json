{"title":"Etsy ประกาศปลดพนักงาน 225 คน คิดเป็น 11% ของพนักงานทั้งหมด","link":"https://www.blognone.com/node/137216","date":1702515010000,"content":"<div><div><div><p>Etsy แพลตฟอร์มซื้อขายสินค้าแฮนด์เมด ประกาศปลดพนักงาน 225 คน คิดเป็น 11% ของพนักงานรวมทั้งหมด โดยบอกว่าเพื่อปรับโครงสร้างองค์กร ให้สอดคล้องกับภารกิจหลักที่จำเป็นในอนาคต</p>\n<p>Josh Silverman ซีอีโอ Etsy <a href=\"https://investors.etsy.com/press-releases/press-release-details/2023/News-Placeholder/default.aspx\">บอกว่า</a>แม้ตอนนี้ภาพรวมตลาดบน Etsy ใหญ่ขึ้นมากกว่าสองเท่าเมื่อเทียบกับปี 2019 แต่ความท้าทายที่บริษัทเผชิญคือตั้งแต่ปี 2021 มา ยอดขายรวมบนแพลตฟอร์มค่อนข้างคงที่ ผู้ขายไม่ได้ขายของได้มากขึ้น ขณะที่ค่าใช้จ่ายส่วนพนักงานเติบโตขึ้นตลอด จึงเป็นที่มาของการตัดสินใจดังกล่าว</p>\n<p>ผลจากการปลดพนักงานครั้งนี้ มีผู้บริหารระดับสูงคือ Ryan Scott หัวหน้าฝ่ายการตลาดที่จะออกจากบริษัทด้วย และให้ตำแหน่งนี้ไปรวมอยู่กับซีโอโอแทน รวมทั้ง Kimaria Seymour หัวหน้าฝ่ายบุคคลที่จะออกจาก Etsy ด้วยเช่นกัน</p>\n<p>ที่มา: <a href=\"https://www.cnbc.com/2023/12/13/etsy-laying-off-11percent-of-staff-citing-competitive-environment.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/46d51eb8426bb60a4d18d93c225e4f11.jpg\" /></p>\n</div></div></div><div><div>Topics: </div><div><div><a href=\"/topics/etsy\">Etsy</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94fe7c2d533dfdc2be93cab4d13adec80d364f77fbf3a607a3c691d94e75ffeb","category":"Thai"}