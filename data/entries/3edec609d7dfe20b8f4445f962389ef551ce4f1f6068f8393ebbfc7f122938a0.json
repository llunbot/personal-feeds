{"title":"สหรัฐเอาผิดผู้ก่อตั้งสตาร์ทอัพ ปลอมแปลงรายได้ หลอกระดมทุนจนมูลค่าบริษัทเป็นยูนิคอร์น","link":"https://www.blognone.com/node/124460","date":1630052869000,"content":"<div><div><div><p>กระทรวงยุติธรรมสหรัฐและสำนักงาน ก.ล.ต. ในสหรัฐตั้งข้อหาเอาผิดอดีตซีอีโอและผู้ร่วมก่อตั้งบริษัท HeadSpin สตาร์ทอัพพัฒนาอุปกรณ์พกพา ด้วยข้อหาให้ข้อมูลหลอกลวงนักลงทุน ปลอมแปลงตัวเลขรายได้</p>\n<p>ในเอกสารฟ้องระบุว่า Manish Lachwani ผู้ร่วมก่อตั้ง HeadSpin ระดมเงินทุนเพิ่มด้วยการให้ข้อมูลเกินจริงเรื่องสถานะการเงินของบริษัทว่าบรรลุข้อตกลงกับสตาร์ทอัพรายใหญ่ในซิลิคอนวัลเล่ย์หลายราย จนทำให้นักลงทุนหลงเชื่อและลงทุนในบริษัทจนมูลค่าเกินพันล้านดอลลาร์ เข้าสู่สถานะยูนิคอร์น</p>\n<p>ช่วงปี 2018-2020 ทางบริษัทพยายามปลอมแปลงบันทึกทางการเงินและตัวเลขการขายของบริษัท และอ้างตัวเลขสูงเกินจริงเพื่อให้นักลงทุนเข้ามาลงทุนประมาณ 80 ล้านดอลลาร์ในช่วงเวลานั้น ทำให้ Lachwani มีรายได้ 2.5 ล้านดอลลาร์จากการขายหุ้นของเขาเอง</p>\n<p>การตรวจสอบพบว่า รายได้ HeadSpin ในช่วงครึ่งแรกของปี 2020 อยู่ที่ประมาณ 26.3 ล้านเหรียญเท่านั้น และขาดทุน 19.5 ล้านเหรียญ แต่บริษัทรายงานตัวเลขรายได้ 95.3 ล้านเหรียญ กำไร 3.7 ล้านเหรียญ</p>\n<p><img src=\"https://www.blognone.com/sites/default/files/externals/2d81b5edbafc1909bd4eda0fd50ff8fd.jpg\" /><br />\nภาพจาก <a href=\"https://www.facebook.com/DOJ/photos/a.10150646675179030/10158384634814030\">กระทรวงยุติธรรมสหรัฐ</a></p>\n<p>ที่มา - <a href=\"https://www.theregister.com/2021/08/26/headspin_fraud_sec/\">The Register</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/startup\">Startup</a></div><div><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3edec609d7dfe20b8f4445f962389ef551ce4f1f6068f8393ebbfc7f122938a0","category":"Thai"}