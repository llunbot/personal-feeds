{"title":"HP ซื้อกิจการ Teradici ผู้พัฒนาซอฟต์แวร์ Remote Desktop","link":"https://www.blognone.com/node/123926","date":1627433038000,"content":"<div><div><div><p>HP ประกาศบรรลุข้อตกลงเพื่อซื้อกิจการ Teradici บริษัทพัฒนาซอฟต์แวร์ด้านรีโมทคอมพิวติ้ง โดยไม่มีการเปิดเผยมูลค่าของดีลดังกล่าว ซึ่ง HP จะนำมาเสริมกับกลุ่มธุรกิจ Personal Systems</p>\n<p>Alex Cho ประธานกลุ่มธุรกิจ Personal Systems ของ HP กล่าวว่าเทคโนโลยีของ Teradici มีจุดเด่นด้านความปลอดภัย และประสิทธิภาพในการแสดงผล ถูกนำมาใช้งานร่วมกับผู้ให้บริการคลาวด์รายใหญ่ทุกราย</p>\n<p>HP ให้ข้อมูลน่าสนใจว่าตลาดซอฟต์แวร์ Remote Desktop มีแนวโน้มเติบโตเฉลี่ยปีละ 17% และจากการทำงานแบบไฮบริดที่มากขึ้น ทำให้ 67% ของคนทำงานต้องใช้ซอฟต์แวร์รีโมทอย่างน้อย 3 วันต่อสัปดาห์</p>\n<p>ที่มา: <a href=\"https://investor.hp.com/news/press-release-details/2021/HP-Inc.-to-Acquire-Teradici/default.aspx\">HP</a></p>\n<p><img src=\"https://www.blognone.com/sites/default/files/externals/8a97f817bface726f7d2900655744e81.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/acquisition\">Acquisition</a></div><div><a href=\"/topics/remote-desktop\">Remote Desktop</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e66bcaa8da5413a896e0b7532c3e10cb8f3fe4e5f5bfb4148247b4f3250fc03","category":"Thai"}