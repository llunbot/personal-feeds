{"title":"Kyle Vogt ซีอีโอ Cruise บริษัทรถยนต์ไร้คนขับในเครือ GM ประกาศลาออกจากตำแหน่ง","link":"https://www.blognone.com/node/136839","date":1700456299000,"content":"<div><div><div><p>Kyle Vogt ซีอีโอและผู้ร่วมก่อตั้ง Cruise บริษัทรถยนต์ไร้คนขับในเครือ GM ประกาศลาออกจากตำแหน่ง โดยบอกเหตุผลเพียงเพื่อไปใช้เวลากับครอบครัว และมองหาไอเดียใหม่ ๆ ซึ่ง Mo Elshenawy ที่เป็นรองประธานฝ่ายวิศวกรรมของ Cruise จะขึ้นมารับหน้าที่แทนส่วนของประธานและซีทีโอ</p>\n<p>ถึงแม้ Vogt จะไม่ได้ให้เหตุผลของการลาออกอย่างเป็นทางการ แต่คาดเดาได้ว่าเป็นผลจากปัญหาของ Cruise ในช่วงที่ผ่านมา ทั้งการเรียกคืนรถ 950 คัน รวม<a href=\"https://www.blognone.com/node/135370\">อุบัติเหตุ</a>ในท้องถนนหลายกรณี โดยเฉพาะกรณีที่ส่งผลต่อความรู้สึกในเดือนตุลาคม ที่รถประสบ<a href=\"https://www.blognone.com/node/136398\">อุบัติเหตุชนคนแล้วลากไปต่อ</a> ส่งผลให้ Cruise ถูกระงับการให้บริการในแคลิฟอร์เนีย</p>\n<p>GM ซื้อกิจการ Cruise ในปี 2016 เพื่อขยายและพัฒนาบริการส่วนรถยนต์ไร้คนขับ ซึ่งได้นักลงทุนภายนอกทั้ง <a href=\"https://www.blognone.com/node/102755\">SoftBank</a>, <a href=\"https://www.blognone.com/node/105652\">Honda</a>, <a href=\"https://www.blognone.com/node/122204\">Walmart</a> และ<a href=\"https://www.blognone.com/node/120687\">ไมโครซอฟท์</a></p>\n<p>ที่มา: <a href=\"https://www.cnbc.com/2023/11/20/gm-owned-robotaxi-unit-cruise-ceo-and-founder-kyle-vogt-resigns.html\">CNBC</a></p>\n<p><img src=\"https://www.blognone.com/sites/default/files/externals/98f808fc726633af457f69fd416f613a.jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/ceo\">CEO</a></div><div><a href=\"/topics/driverless-car\">Driverless Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b08970c5e8da8c3de7a170f0e01acef0bc4303465442321b31f824ada7281e86","category":"Thai"}