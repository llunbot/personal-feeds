{"title":"Jim Ryan บอกค่ายเกมทุกค่ายไม่ชอบ Game Pass, Starfield เป็นเอ็กซ์คลูซีฟไม่ทำลายการแข่งขัน","link":"https://www.blognone.com/node/134573","date":1687927630000,"content":"<div><div><div><p>Jim Ryan ซีอีโอของ Sony Interactive Entertainment (SIE) ไปให้การกับ FTC ในคดีไมโครซอฟท์ซื้อ Activision Blizzard ผ่านวิดีโอคอลล์ (แม้ออฟฟิศ SIE อยู่ใกล้ศาลมากที่สุดในบรรดาบริษัททั้งหมดก็ตาม แต่คนอื่นไปด้วยตัวเอง)</p>\n<p>ทนายของไมโครซอฟท์ถาม Ryan ที่พูดในงานพบปะนักลงทุนหลังประกาศดีลซื้อ Activision Blizzard บอกว่ายุทธศาสตร์ Game Pass ผลักดันให้ไมโครซอฟท์ต้องซื้อสตูดิโอเกมมากขึ้น ว่าทำไมเขาถึงพูดเช่นนั้น</p>\n<p>Ryan ตอบคำถามโดยบอกว่าเขาคุยกับบริษัทผู้จัดจำหน่ายเกมหลายราย ซึ่งทุกรายไม่ชอบ Game Pass เพราะมันทำลายคุณค่าของเกม (value destructive) โดยเขายืนยันว่าคุยกับบริษัทเกมอยู่ตลอดเวลา และทุกรายมีความเห็นทางเดียวกันหมด</p>\n<p>เขายังพูดถึงนโยบายเกมเอ็กซ์คลูซีฟของค่าย Bethesda อย่าง Redfall และ Starfield ที่ลงเฉพาะ Xbox และพีซี โดยบอกว่าเขาไม่ชอบเรื่องนี้ แต่เขาก็มองว่าไม่ได้ทำลายการแข่งขัน (I don’t like it, but I don’t view it as anticompetitive.)</p>\n<p>ที่มา - <a href=\"https://www.videogameschronicle.com/news/playstation-boss-claims-publishers-unanimously-dislike-value-destructive-xbox-game-pass/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/6d696e16f7a921af80842ecdd9360213.jpg\" /></p>\n</div></div></div><div><div>Topics: </div><div><div><a href=\"/topics/xbox-game-pass\">Xbox Game Pass</a></div><div><a href=\"/topics/sony\">Sony</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/bethesda\">Bethesda</a></div><div><a href=\"/topics/starfield\">Starfield</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec66eb397a6896bb3a800f8fb50d6e274ed38663ad7f4b073a6ea01064bd4b70","category":"Thai"}