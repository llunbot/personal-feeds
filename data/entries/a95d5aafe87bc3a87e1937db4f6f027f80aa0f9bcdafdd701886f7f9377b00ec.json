{"title":"ซีอีโอ Goldman Sachs บอกอาจหยุดความร่วมมือบัตรเครดิต Apple Card เร็วกว่ากำหนดสัญญาปี 2030","link":"https://www.blognone.com/node/144134","date":1736987298000,"content":"<div><div><div><p>แอปเปิลมี<a href=\"https://www.blognone.com/node/108836\">บริการบัตรเครดิต Apple Card</a> ในสหรัฐ ซึ่งเป็นความร่วมมือกับธนาคาร Goldman Sachs แต่ก็มี<a href=\"https://www.blognone.com/node/137006\">ข่าวมาหลายปี</a>แล้วว่า Goldman Sachs ต้องการยกเลิกบริการนี้ เพื่อให้เป็นไปตามกลยุทธ์ของธนาคารที่ต้องการลดบริการลูกค้ารายย่อย ซึ่งปัญหาคือแอปเปิลและ Goldman Sachs หาธนาคารพันธมิตรรายใหม่มารับช่วงต่อไม่ได้</p>\n<p>ล่าสุด Reuters รายงานว่า David Solomon ซีอีโอ Goldman Sachs ให้ข้อมูลกับนักวิเคราะห์ในช่วงรายงานผลประกอบการไตรมาส พูดถึงเรื่องนี้ว่าสัญญาที่ธนาคารทำไว้กับแอปเปิลจะสิ้นสุดในปี 2030 แต่มีโอกาสที่สัญญาอาจสิ้นสุดลงก่อนเวลานั้น</p>\n<p>ด้านแอปเปิลตอบประเด็นนี้ว่าบริษัทยังมุ่งมั่นให้ประสบการณ์ที่ยอดเยี่ยมสำหรับลูกค้า Apple Card ต่อไป โดยไม่ได้ระบุถึงความร่วมมือกับ Goldman Sachs ว่าจะเป็นอย่างไรต่อไป</p>\n<p>เมื่อกันยายนปีที่แล้ว<a href=\"https://www.blognone.com/node/142066\">มีรายงาน</a>ว่าธนาคาร JPMorgan อาจรับดูแลลูกค้า Apple Card ต่อ แต่ถึงตอนนี้ก็ยังไม่มีประกาศใดออกมา</p>\n<p>ที่มา: <a href=\"https://www.reuters.com/business/finance/goldman-sachs-ceo-says-apple-card-partnership-may-end-before-2030-2025-01-15/\">Reuters</a></p>\n<p><img src=\"https://www.blognone.com/sites/default/files/externals/82a6d48ad23fab110bef9f1875ad9fe5.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/apple\">Apple</a></div><div><a href=\"/topics/jpmorgan\">JPMorgan</a></div><div><a href=\"/topics/goldman-sachs\">Goldman Sachs</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a95d5aafe87bc3a87e1937db4f6f027f80aa0f9bcdafdd701886f7f9377b00ec","category":"Thai"}