{"title":"Discord ออก Social SDK ให้บริษัทเกมเชื่อมต่อรายชื่อเพื่อน-ระบบแชทจากในเกม","link":"https://www.blognone.com/node/145314","date":1742259585000,"content":"<div><div><div><p>Discord เปิดตัว <a href=\"https://discord.com/developers/social-sdk\">Social SDK</a> ให้นักพัฒนาภายนอกเข้ามาเชื่อมต่อ เพื่อเข้าถึงเพื่อนของผู้ใช้งาน พูดคุยและเล่นเกมมัลติเพลเยอร์ร่วมกันได้</p>\n<p>กลุ่มเป้าหมายของ Discord Social SDK คือผู้พัฒนาเกมที่อยากเข้าถึงเครือข่ายคนเล่นเกมโดยตรง (ประมาณ 200 ล้านคนที่ใช้งาน Discord เป็นประจำทุกเดือน) ผู้เล่นเข้าเกมแล้วนำเพื่อนจาก Discord มาเล่นเกมด้วยกันได้ทันที ตัวอย่างค่ายเกมที่ใช้งานแล้วคือ Theorycraft Games, Facepunch Studios, 1047 Games, Scopely, Mainframe Industries, Elodie Games, Tencent Games ตัวอย่างเกมที่นำไปใช้แล้วคือ Supervive และ Marvel Strike Force</p>\n<p>ฟีเจอร์ของ Discord Social SDK ได้แก่ การเข้าถึงรายชื่อเพื่อน, การส่งลิงก์เชิญเพื่อนเข้ามาเล่นเกมเดียวกัน, การแสดงข้อมูลให้เพื่อนเห็นว่าเรากำลังเล่นเกมอะไรอยู่, การส่งข้อความแชท และคุยด้วยเสียงในเกม</p>\n<p>ตัว SDK ตอนนี้รองรับภาษา C++, รองรับเกมที่สร้างด้วยเอนจิน Unity และ Unreal, ยังมีเฉพาะบนพีซี Windows 11 และ macOS ส่วนเวอร์ชันคอนโซลและมือถือกำลังตามมา</p>\n<p>ที่มา - <a href=\"https://discord.com/blog/announcing-discord-social-sdk-to-power-game-comms\">Discord</a></p>\n<p><img alt=\"No Description\" src=\"https://www.blognone.com/sites/default/files/externals/955b61a849eea3e67d64b5f4e19e902b.jpeg\" /></p>\n<blockquote><p>The Discord Social SDK is HERE. Developing a game? You can add Discord to enhance multiplayer gaming with voice chat, cross-platform communication, and social features. See it in action this week at GDC!Learn more: <a href=\"https://t.co/3HHmdGzkXU\">https://t.co/3HHmdGzkXU</a> <a href=\"https://t.co/RC85QtbVbq\">pic.twitter.com/RC85QtbVbq</a></p>\n<p>— Discord (@discord) <a href=\"https://twitter.com/discord/status/1901655073589010936?ref_src=twsrc%5Etfw\">March 17, 2025</a></p></blockquote>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/games\">Games</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f951472008f1836661a3666b0b3e2795f82f04fb99a155b1000119fc3cb7aab","category":"Thai"}