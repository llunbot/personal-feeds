{"title":"TIOBE รายงานอันดับภาษาโปรแกรม มิถุนายน 2024: ความนิยม C++ แซง C เป็นครั้งแรก","link":"https://www.blognone.com/node/140409","date":1718506551000,"content":"<div><div><div><p>รายงานอันดับความนิยมของภาษาเขียนโปรแกรมโดย TIOBE ประจำเดือนมิถุนายน 2024 มีการเปลี่ยนแปลงที่สำคัญ โดย C++ ได้รับความนิยมสูงกว่า C เป็นครั้งแรก นับตั้งแต่ TIOBE เริ่มมีการจัดอันดับ โดย C++ ขยับมาเป็นอันดับ 2 ที่คะแนน 10.03% ส่วน C ตกไปอยู่อันดับ 3 ที่ 9.23% และอันดับ 1 ยังเป็น Python ที่ 15.39%</p>\n<p>TIOBE บอกว่าที่น่าสนใจคือตั้งแต่จัดอันดับมา C ไม่เคยตกมาอยู่ในอันดับที่ 3 เลย เช่นเดียวกับ C++ ซึ่งไม่เคยขึ้นมาสูงถึงอันดับ 2</p>\n<p>อันดับอื่นที่น่าสนใจของเดือนมิถุนายนได้แก่ Go ขึ้นมาเป็นอันดับ 7 เป็นครั้งแรก ส่วน Rust ก็ทำสถิติสูงสุดขึ้นมาเป็นอันดับที่ 17</p>\n<p>ที่มา: <a href=\"https://www.tiobe.com/tiobe-index/\">TIOBE</a></p>\n<p><img alt=\"No Description\" src=\"https://www.blognone.com/sites/default/files/externals/e9d99e1a4070133c17fdbfebebd760b8.png\" /></p>\n</div></div></div><div><div>Topics: </div><div><div><a href=\"/topics/c-0\">C++</a></div><div><a href=\"/topics/tiobe\">TIOBE</a></div><div><a href=\"/topics/c\">C</a></div><div><a href=\"/topics/programming\">Programming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cfccf8fe00c911b40e82d93e91d7c9dac05a84bdbae0c00082b5e1f79775b75","category":"Thai"}