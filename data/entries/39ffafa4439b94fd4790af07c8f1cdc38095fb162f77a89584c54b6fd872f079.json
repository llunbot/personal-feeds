{"title":"AWS ประกาศปิดบริการ Amazon Honeycode เครื่องมือสร้างแอป No-Code","link":"https://www.blognone.com/node/135467","date":1693175333000,"content":"<div><div><div><p>เมื่อปี 2020 AWS ได้เปิดตัวบริการ <a href=\"https://www.blognone.com/node/117141\">Amazon Honeycode</a> บริการสร้างแอปพลิเคชันแบบ No-Code ที่ผู้ใช้งานสามารถลากวางข้อมูลจากสเปรดซีต โดยแอปที่ได้สามารถใช้งานได้ทั้งผ่านเว็บ และแบบแอปมือถือ อย่างไรก็ตาม AWS ประกาศเตรียมปิดบริการนี้แล้ว</p>\n<p>Honeycode Support Team แจ้งอัพเดตผ่านชุมชนผู้พัฒนา ว่าหลังจากทีมงานได้รับความเห็นจึงตัดสินใจปิดให้บริการ Amazon Honeycode ที่ตอนนี้มีสถานะเบต้า มีผลตั้งแต่วันที่ 29 กุมภาพันธ์ 2024</p>\n<p>AWS จะปิดรับสมัครผู้ใช้งานใหม่ตั้งแต่วันนี้ ส่วนผู้ที่สมัครใช้งานอยู่แล้วยังสามารถใช้งาน Honeycode และแอปที่สร้างด้วย Honeycode ได้ต่อไป จนถึงวันที่ 29 กุมภาพันธ์ หลังจากวันดังกล่าวจะไม่สามารถใช้งานได้ ซึ่งสามารถดาวน์โหลดข้อมูลในนั้นออกมาได้ ซึ่งข้อมูลจะถูกลบหลัง 30 เมษายน 2024 เป็นต้นไป ส่วนการคิดค่าบริการ Honeycode จะหยุดคิดหลัง 31 กรกฎาคม 2023</p>\n<p>ที่มา: <a href=\"https://honeycodecommunity.aws/t/honeycode-ending-soon-community-discussion/28317\">Amazon Honeycode Community</a></p>\n<p><img src=\"https://www.blognone.com/sites/default/files/externals/003594fc9e0599fcfa34eea93616b80a.jpg\" alt /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/no-code\">No-Code</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39ffafa4439b94fd4790af07c8f1cdc38095fb162f77a89584c54b6fd872f079","category":"Thai"}