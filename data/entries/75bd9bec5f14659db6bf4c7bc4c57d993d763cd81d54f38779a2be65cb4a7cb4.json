{"title":"ไมโครซอฟท์ออกไคลเอนต์ Microsoft Teams ที่ปรับแต่งสำหรับ Virtual Desktop และ Remote Desktop","link":"https://www.blognone.com/node/142149","date":1727146441000,"content":"<div><div><div><p>ไมโครซอฟท์ออกอัพเดตไคลเอนต์ Microsoft Teams ตัวใหม่สำหรับการใช้งานบน virtual desktop/remote desktop ให้มีประสิทธิภาพดีขึ้น โดยเฉพาะการใช้งานวิดีโอคอลล์</p>\n<p>เหตุผลที่ Teams ต้องมีไคลเอนต์แยกสำหรับการรันบน Virtual Desktop Infrastructure (VDI) เป็นเพราะวิธีการประมวลผลของเครื่องเสมือนบน VDI แยกส่วนไคลเอนต์-เซิร์ฟเวอร์กัน (ดูภาพประกอบ) จึงต้องมีไคลเอนต์เฉพาะที่ออกแบบมาเพื่อสถาปัตยกรรมของ VDI ให้ทำงานมีประสิทธิภาพมากขึ้น</p>\n<p>Microsoft Teams เวอร์ชันนี้เป็นการอัพเกรดตาม <a href=\"https://www.blognone.com/node/136105\">Microsoft Teams เวอร์ชันยกเครื่องใหม่ปี 2023 ให้ประสิทธิภาพดีขึ้น กินแรมน้อยลง</a> โดยการเปลี่ยนแปลงสำคัญคือ media engine ตัวใหม่ชื่อว่า SlimCore ถูกพัฒนาขึ้นมาแทนระบบวิดีโอคอลล์ตัวเก่าที่อยู่บนโปรโตคอล WebRTC</p>\n<p>ตัวเอนจิน SlimCore จะเป็นซอฟต์แวร์อีกตัวแยกจากไคลเอนต์ Teams โดยไมโครซอฟท์จะอัพเดตให้เป็นเวอร์ชันใหม่ตลอดเวลา ฝั่งของไคลเอนต์ Remote Desktop และ <a href=\"https://www.blognone.com/node/136772\">Windows App</a> (สำหรับเรียกใช้ผ่าน Azure Virtual Desktops และ <a href=\"https://www.blognone.com/node/124032\">Windows 365</a>) ของไมโครซอฟท์เอง รวมถึงไคลเอนต์ของ Citrix ถูกอัพเดตให้รองรับเอนจิน SlimCore แล้ว ส่วนผู้ใช้ VMware จะมีข่าวประกาศตามมาในภายหลัง</p>\n<p>ที่มา - <a href=\"https://techcommunity.microsoft.com/t5/microsoft-teams-blog/new-vdi-solution-for-teams-on-avd-windows-365-environments-now/ba-p/4238620\">Microsoft</a>, <a href=\"https://www.neowin.net/news/the-new-version-of-microsoft-teams-made-for-virtual-desktops-has-officially-launched/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/2f8ad7f027783f4bb408e489dc9362de.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cd4ef42c340cb1645efe72d46f93f88b.jpg\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/remote-desktop\">Remote Desktop</a></div><div><a href=\"/topics/microsoft\">Microsoft</a></div><div><a href=\"/topics/citrix\">Citrix</a></div><div><a href=\"/topics/windows-365\">Windows 365</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75bd9bec5f14659db6bf4c7bc4c57d993d763cd81d54f38779a2be65cb4a7cb4","category":"Thai"}