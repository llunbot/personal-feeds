{"title":"กรุงศรี เตรียมเพิ่มมาตรการโอนเงินผ่านแอปฯ ตั้งแต่ 5 หมื่นบาท ต้องสแกนใบหน้าตามประกาศแบงก์ชาติ","link":"https://www.blognone.com/node/133732","date":1683546452000,"content":"<div><div><div><p>ธนาคารกรุงศรีประกาศเตรียมปรับเงื่อนไขการทำธุรกรรม ลูกค้าที่ต้องการโอนเงินและปรับเพิ่มวงเงินผ่านแอปฯ KMA Krungsri และ Krungsri Biz Online ต้องยืนยันตัวตนผ่านการสแกนใบหน้า โดยจะมีผลในเดือนมิถุนายน 66 เป็นต้น สำหรับ KMA Krungsri จะเริ่มวันที่ 27 มิถุนายน 66 และ Krungsri Biz Online จะเริ่มวันที่ 19 มิถุนายน 66 (เฉพาะลูกค้าบุคคลแบบ Single Control เท่านั้น)</p>\n<p>การปรับมาตรการเป็นไปตามนโยบายของธนาคารแห่งประเทศไทย (ธปท.) เพื่อป้องกันการหลอกลวงให้โอนเงินโดยไม่ได้รับอนุญาตจากเจ้าของบัญชี โดยตอนนี้มีธนาคารที่เปิดใช้นโยบายนี้ในเดือนพฤษภาคมแล้วอย่าง ธนาคารกสิกรไทย, ธนาคารกรุงเทพ, ธนาคารออมสิน และธนาคารที่จะเปิดใช้นโยบายในเดือนมิถุนายน ได้แก่ ธนาคารกรุงศรี, ธนาคารไทยพาณิชย์ และ ธนาคารกรุงไทย</p>\n<p>โดยการสแกนใบหน้าจะช่วยให้สามารถยืนยันตัวตนได้สะดวกรวดเร็วและปลอดภัยมากขึ้น และผู้ใช้งานแอปฯ KMA Krungsri ยังสามารถสแกนใบหน้าเพื่อยืนยันตัวตนในการเปลี่ยนอุปกรณ์ลงแอปใหม่, ลืมรหัส, เปลี่ยนเบอร์, เปิดบัญชีใหม่ หรือ สมัครสินเชื่อ</p>\n<p>ซึ่งธุรกรรมที่ต้องสแกนหน้าเพื่อทำรายการ ได้แก่</p>\n<ol>\n<li>โอนเงินไปยังบุคคลอื่นตั้งแต่ 50,000 บาทต่อรายการ</li>\n<li>การโอนที่มียอดรวมสะสมครบตั้งแต่ 200,000 บาทต่อวัน</li>\n<li>ปรับเพิ่มวงเงินโอนให้โอนได้ตั้งแต่ 50,000 บาทขึ้นไป</li>\n</ol>\n<p>สำหรับคนที่ยังไม่เคยมีรูปถ่ายกับทางธนาคารสามารถนำบัตรประชาชนไปที่สาขาธนาคารใกล้บ้าน เพื่อถ่ายรูปเก็บใบหน้าได้ตั้งแต่วันนี้</p>\n<p><img alt=\"No Description\" src=\"https://www.blognone.com/sites/default/files/externals/543eb672f905d6a15b9b433504ea0a14.jpg\" /></p>\n</div></div></div><div><div>Topics: </div><div><div><a href=\"/topics/krungsri-bank\">Krungsri Bank</a></div><div><a href=\"/topics/facial-recognition\">Facial Recognition</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48479922e09172ff2fa43612bf688c5319188e6cf5f4a8f3603d4dc54a41a530","category":"Thai"}