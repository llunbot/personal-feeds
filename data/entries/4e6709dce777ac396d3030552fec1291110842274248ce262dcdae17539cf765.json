{"title":"GoTo ประกาศปิดธุรกิจในเวียดนาม เพื่อโฟกัสเฉพาะอินโดนีเซียและสิงคโปร์","link":"https://www.blognone.com/node/141824","date":1725462836000,"content":"<div><div><div><p>GoTo บริษัทเทคโนโลยีรายใหญ่ของอินโดนีเซีย ประกาศปิดส่วนธุรกิจในเวียดนาม มีผลตั้งแต่ 16 กันยายน 2024 เป็นต้นไป โดยจะโฟกัสเฉพาะตลาดที่บริษัทยังรักษาการเติบโตได้คืออินโดนีเซีย และสิงคโปร์ ซึ่งเป็นส่วนหนึ่งในแผนธุรกิจของ GoTo ให้มีกำไรภายในปีการเงิน 2024</p>\n<p>ทั้งนี้ GoTo เป็นบริษัทที่เกิดการรวมกิจการของ Gojek และ Tokopedia ซึ่ง Gojek นั้นเคย<a href=\"https://www.blognone.com/node/118461\">ให้บริการในไทย</a>ช่วงหนึ่งในชื่อ GET ก่อนจะ<a href=\"https://www.blognone.com/node/123605\">ขายธุรกิจให้แอร์เอเชีย</a></p>\n<p>GoTo เริ่มธุรกิจในเวียดนามตั้งแต่ปี 2018 ในชื่อ GoViet ให้บริการทั้ง เรียกรถมอเตอร์ไซด์, เดลิเวอรีอาหาร และส่งพัสดุ บริษัทยังซื้อกิจการ WePay ผู้ให้บริการอีวอลเลตในประเทศเมื่อปี 2020 ด้วย ในรายงานผลประกอบการไตรมาสล่าสุดของ GoTo กลุ่มธุรกิจในเวียดนามมีมูลค่าธุรกรรมน้อยกว่า 0.5% ของตัวเลขรวมทั้งหมด</p>\n<p>ผู้ให้บริการแบบออนดีมานด์รายอื่นในเวียดนามได้แก่ Grab, ShopeeFood, Be Group, GSM, Loship และ Ahamove</p>\n<p>ที่มา: <a href=\"https://www.dealstreetasia.com/stories/goto-vietnam-operations-411056\">Deal Street Asia</a></p>\n<p><img alt=\"No Description\" src=\"https://www.blognone.com/sites/default/files/externals/6f162bac1c15b934987e71e81a8c7d8b.jpeg\" /></p>\n</div></div></div><div><div>Topics: </div><div><div><a href=\"/topics/goto\">GoTo</a></div><div><a href=\"/topics/gojek\">Gojek</a></div><div><a href=\"/topics/ride-hailing\">Ride-Hailing</a></div><div><a href=\"/topics/delivery\">Delivery</a></div><div><a href=\"/topics/vietnam\">Vietnam</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e6709dce777ac396d3030552fec1291110842274248ce262dcdae17539cf765","category":"Thai"}