{"title":"Ninja Van รับเงินทุนซีรี่ส์ E อีก 578 ล้านดอลลาร์ มี Alibaba ร่วมลงทุนด้วย","link":"https://www.blognone.com/node/124966","date":1632756089000,"content":"<div><div><div><p>Ninja Van สตาร์ทอัพให้บริการขนส่งพัสดุจากสิงคโปร์ ประกาศรับเงินทุนซีรี่ส์ E 578 ล้านดอลลาร์ จากกลุ่มนักลงทุนอาทิ Geopost/DPDgroup, B Capital Group, Monk’s Hill Ventures, Zamrud และ Alibaba</p>\n<p>บริษัทบอกว่าเงินทุนใหม่รอบนี้ จะนำไปใช้ลงทุนในโครงสร้างพื้นฐาน และเทคโนโลยีเพื่อสนับสนุนการบริหารต้นทุนในระยะยาว รวมถึงใช้ในการบริหารจัดการทั่วไป</p>\n<p>Lai Chang Wen ซีอีโอและผู้ร่วมก่อตั้ง Ninja Van กล่าวว่ารายชื่อนักลงทุนที่ร่วมลงทุนในรอบนี้ เป็นการส่งสัญญาณชัดเจน ว่าธุรกิจขนส่งในภูมิภาคเอเชียตะวันออกเฉียงใต้มีโอกาสเติบโตอีกมาก ปัจจุบัน Ninja Van ดำเนินงานในสิงคโปร์ มาเลเซีย ฟิลิปปินส์ อินโดนีเซีย ไทย และเวียดนาม จัดส่งพัสดุมากกว่า 2 ล้านชิ้นต่อวันในภูมิภาค</p>\n<p>เมื่อปีที่แล้ว Ninja Van <a href=\"https://www.blognone.com/node/116171\">รับเงินทุนซีรี่ส์ D</a> ไป 279 ล้านดอลลาร์</p>\n<p>ที่มา: <a href=\"https://media.ninjavan.co/sg/ninja-van-raises-usd578m-in-series-e-funding/\">Ninja Van</a></p>\n<p><img src=\"https://www.blognone.com/sites/default/files/externals/efa08cdda34184c8c50fc616812cb98e.png\" /></p>\n</div></div></div><div><div>Topics: </div><div><div><a href=\"/topics/ninja-van\">Ninja Van</a></div><div><a href=\"/topics/logistics\">Logistics</a></div><div><a href=\"/topics/southeast-asia\">Southeast Asia</a></div><div><a href=\"/topics/alibaba\">Alibaba</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b34dbb83072510b687507bfa4f594f311186f80a5d91347be44c1b82be3d8dcf","category":"Thai"}