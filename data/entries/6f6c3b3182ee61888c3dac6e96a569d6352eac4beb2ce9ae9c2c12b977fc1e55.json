{"title":"TikTok ยังคงไม่มีให้ดาวน์โหลดใน App Store, Play Store ที่อเมริกา ใน eBay มีคนขายโทรศัพท์พร้อม TikTok ราคาเป็นล้านบาท","link":"https://www.blognone.com/node/144310","date":1737800583000,"content":"<div><div><div><p>เรื่องวุ่น ๆ ของ TikTok ในอเมริกายังไม่จบ แม้ว่าคำสั่งแบน<a href=\"https://www.blognone.com/node/144206\">จะมีผล</a> แต่ก็<a href=\"https://www.blognone.com/node/144213\">มีผลไม่นาน</a> และทันทีที่ Donald Trump รับตำแหน่งประธานาธิบดี เขาก็<a href=\"https://www.blognone.com/node/144231\">ออกคำสั่ง</a>เลื่อนการบังคับใช้กฎหมายนี้ออกไป 75 วัน ทำให้ TikTok และแอปอื่นสามารถใช้งานได้เหมือนเดิม</p>\n<p>แต่นั่นคือการใช้งานหากมีแอป TikTok ในสมาร์ทโฟนอยู่ก่อนแล้ว เพราะถึงตอนนี้ TikTok ยังคงไม่มีให้ดาวน์โหลดทั้งใน App Store และ Play Store ในสหรัฐอเมริกา ซึ่ง<a href=\"https://www.blognone.com/node/144210\">แอปถูกนำออกไป</a>ตั้งแต่ 19 มกราคม ตามคำสั่งในกฎหมาย ผลคือผู้ใช้งานคนไหนที่ชิงลบแอปไปเลย หรือย้ายโทรศัพท์เครื่องใหม่ หรือซื้อเครื่องใหม่ ก็ไม่สามารถดาวน์โหลด TikTok มาใช้งานได้</p>\n<p>ถึงตอนนี้แอปเปิลและกูเกิลก็ยังไม่ออกมาแสดงความเห็นว่าทำไมแอปจึงยังไม่กลับมา แม้บางแอปจะเริ่มกลับมาแล้วเช่น <a href=\"https://www.blognone.com/node/144209\">Marvel Snap</a> โดยมีเชี่ยวชาญกฎหมายอธิบายว่าทั้งแอปเปิลและกูเกิลอาจป้องกันตนเองจากปัญหา หากมีการฟ้องร้องภายหลังว่าคำสั่งของ Trump ไม่ชอบด้วยกฎหมาย จึงเลือกปิดการดาวน์โหลดตามกฎหมายแรกไปเลยดีกว่า</p>\n<p>ผลของการที่ TikTok ไม่มีให้ดาวน์โหลดในอเมริกา เลยทำให้ใน eBay มีคนเสนอขายสมาร์ทโฟนที่มี TikTok ติดตั้งมาพร้อม บ้างราคาสูงถึง 30,000 ดอลลาร์เลยทีเดียว (1 ล้านบาท) ส่วนจะมีคนซื้อไปจริงหรือไม่ก็อีกเรื่อง</p>\n<p>ที่มา: <a href=\"https://www.theverge.com/2025/1/24/24351281/tiktok-ios-app-store-android-google-play\">The Verge</a>, <a href=\"https://9to5mac.com/2025/01/22/lawyer-explains-why-apple-cant-bring-tiktok-back-to-the-app-store-yet/\">9to5Mac</a> และ <a href=\"https://www.cbsnews.com/news/tiktok-ban-phones-devices-preloaded-ebay-trump/\">CBS News</a></p>\n<p><img alt=\"No Description\" src=\"https://www.blognone.com/sites/default/files/externals/5ebdb304a00b924a56f4ba8d52c11d02.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f6c3b3182ee61888c3dac6e96a569d6352eac4beb2ce9ae9c2c12b977fc1e55","category":"Thai"}