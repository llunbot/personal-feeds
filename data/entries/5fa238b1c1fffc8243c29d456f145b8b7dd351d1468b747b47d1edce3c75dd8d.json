{"title":"Ubuntu 24.04 LTS จะมีดิสโทรแพ็กเกจ Snap ล้วน แยกจากเวอร์ชัน .deb ของเดิม","link":"https://www.blognone.com/node/134089","date":1685535530000,"content":"<div><div><div><p>Canonical เตรียมออกดิสโทร Ubnutu Desktop ที่ใช้<a href=\"https://ubuntu.com/core/services/guide/snaps-intro\">แพ็กเกจแบบ Snap</a> ล้วนๆ ในปีหน้า 2023 โดยแยกเป็นอีกเวอร์ชันจากดิสโทรเดิมที่ใช้ระบบแพ็กเกจแบบ .deb</p>\n<p>ข้อมูลนี้มาจาก Oliver Grawert ทีมงานของ Canonical ที่ไปตอบคอมเมนต์ในเว็บ OMG Ubuntu</p>\n<p><a href=\"https://www.blognone.com/node/63849\">ระบบแพ็กเกจแบบ Snap ถูกเริ่มใช้มาตั้งแต่ปี 2014 (สมัยนั้นชื่อ Snappy)</a> แนวคิดของมันคือแพ็กเกจแอพแต่ละตัวทำงานอิสระ ไม่ยุ่งกันตามแนวทาง dependency แบบดั้งเดิม เพื่อให้อัพเดตแพ็กเกจได้ง่ายกว่า ตอนแรกนั้น <a href=\"https://www.blognone.com/node/65929\">Snap ถูกใช้กับ Ubuntu Core ที่เน้นตลาดอุปกรณ์ IoT เพียงอย่างเดียว</a> แต่ช่วงหลังแพ็กเกจ Snap ก็เริ่มนิยมในวงกว้างมากขึ้น</p>\n<p>สิ่งที่ Canonical ทำคือแปลงแพ็กเกจสำคัญๆ ให้เป็นเวอร์ชัน Snap โดยแพ็กเกจล่าสุดคือ CUPS ระบบจัดการเครื่องพิมพ์ของลินุกซ์ จะมีเวอร์ชัน Snap ใน Ubuntu 23.10 เดือนตุลาคมนี้ และในเดือนเมษายนปีหน้า Ubuntu 24.04 LTS ก็จะมีดิสโทรเวอร์ชัน Snap แยกต่างหากให้เป็นทางเลือก</p>\n<p>ที่มา - <a href=\"https://www.omgubuntu.co.uk/2023/05/immutable-all-snap-ubuntu-desktop\">OMG Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/9e47cf831c5c000418f4b1a03573a2ed.jpg\" /></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div><div><a href=\"/topics/canonical\">Canonical</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fa238b1c1fffc8243c29d456f145b8b7dd351d1468b747b47d1edce3c75dd8d","category":"Thai"}