{"title":"iPhone 15 จะมีเครื่องที่ประกอบจากโรงงานในอินเดีย ขายตั้งแต่วันแรกที่เริ่มจำหน่าย","link":"https://www.blognone.com/node/135692","date":1694523345000,"content":"<div><div><div><p>สำนักข่าว Bloomberg มีรายงานก่อนงานเปิดตัว iPhone 15 ของแอปเปิล <a href=\"https://www.blognone.com/node/135496\">Wonderlust คืนนี้</a> ระบุว่าจะมี iPhone 15 รุ่นที่ประกอบในอินเดีย วางขายตั้งแต่วันแรกที่เริ่มจำหน่าย จากเดิมลอตแรกที่ขายจะต้องผลิตในจีนก่อน แล้วลอตของโรงงานอินเดียจะมีวางขายหลังจากนั้น</p>\n<p>การเปลี่ยนแปลงนี้สะท้อนว่าแอปเปิลได้แก้ไขปัญหาซัพพลายเชน เพื่อลดการพึ่งพาโรงงานประกอบในจีนไปได้มากพอสมควร ทำให้โรงงานอินเดียสามารถเริ่มประกอบสินค้ารุ่นใหม่ได้ตั้งแต่ต้น ตามที่เคย<a href=\"https://www.blognone.com/node/133321\">มีข่าวเมื่อต้นปี</a> ทั้งนี้กรณีของ iPhone 14 ในปีที่แล้ว รุ่นที่ประกอบในอินเดีย ใช้เวลาประมาณ 6-8 สัปดาห์ หลังเปิดตัว จึงเริ่มมีขาย</p>\n<p>อย่างไรก็ตามโรงงานที่อินเดียยังไม่ได้รับผิดชอบการประกอบ iPhone 15 ทุกรุ่น โดยมีเฉพาะ iPhone 15 และ iPhone 15 Plus ก่อน ส่วนรุ่นที่มีราคาสูงคือ iPhone 15 Pro และ iPhone 15 Pro Max ยังคงใช้โรงงานในจีนเป็นโรงงานหลัก โดยอินเดียมีส่วนแบ่งในการผลิต iPhone รวมคิดเป็น 7% ของ iPhone ที่วางขายทั่วโลก</p>\n<p>ที่มา: <a href=\"https://www.bloomberg.com/news/articles/2023-09-12/apple-to-sell-made-in-india-iphones-on-launch-day-for-first-time\">Bloomberg</a></p>\n<p><img src=\"https://www.blognone.com/sites/default/files/externals/92154a66eba6b0567fafc1953e771e34.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-15\">iPhone 15</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbf479ecdc2dcdd0a72a954b455fa8d24c073d8c105f2978bc213e4327e766ba","category":"Thai"}