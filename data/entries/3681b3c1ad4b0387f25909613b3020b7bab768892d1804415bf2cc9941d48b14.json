{"title":"Apple Vision Pro มีแอป Spatial ที่พัฒนาสำหรับอุปกรณ์โดยเฉพาะ มากกว่า 1,000 แอปแล้ว","link":"https://www.blognone.com/node/138220","date":1708003709000,"content":"<div><div><div><p>แม้ Mark Zuckerberg <a href=\"https://www.blognone.com/node/138192\">บอกว่าสู้ Meta Quest ไม่ได้</a> แถมลูกค้าบางคนก็<a href=\"https://www.blognone.com/node/138211\">ทำเรื่องขอคืนเงิน</a>กันแล้ว แต่ Apple Vision Pro ก็มีแอปที่พัฒนาสำหรับเฮดเซต Spatial Computing นี้โดยเฉพาะในจำนวนที่สูง เมื่อดูจากอุปกรณ์เพิ่งขายมาไม่กี่วัน</p>\n<p>ล่าสุด Greg Joswiak รองประธานอาวุโสฝ่ายการตลาดของแอปเปิล โพสต์ข้อความใน X ว่า ตอนนี้มีแอป Spatial ที่พัฒนาสำหรับ Vision Pro โดยเฉพาะมากกว่า 1,000 แอป แล้ว เมื่อรวมกับแอปอื่นที่พอร์ตมาและรองรับการใช้งานบน Vision Pro มากกว่า 1.5 ล้านแอป ก็เป็นเรื่องน่าตื่นเต้นว่าการใช้งาน Vision Pro จะมีสิ่งใหม่ ๆ อีกมากที่เป็นไปได้</p>\n<p>ตัวอย่างแอปที่พัฒนาเพิ่มเติมเพื่อรองรับ Vision Pro เช่น <a href=\"https://www.blognone.com/node/137704\">แอปสตรีมมิ่ง</a>อย่าง Disney+, ESPN, MLB, PGA Tour, Max, Discovery+, Amazon Prime Video, Paramount+, TikTok ขณะที่แพลตฟอร์มใหญ่อย่างราย ก็ประกาศยังไม่เข้าร่วมวงตอนนี้ เช่น <a href=\"https://www.blognone.com/node/137752\">YouTube, Spotify</a> และ <a href=\"https://www.blognone.com/node/137727\">Netflix</a></p>\n<p>ที่มา: <a href=\"https://techcrunch.com/2024/02/14/apples-vision-pro-now-has-over-1000-apps-specifically-designed-for-the-new-device/\">TechCrunch</a></p>\n<p><img src=\"https://www.blognone.com/sites/default/files/externals/1eaba18d09d09d16e460f4917129202f.jpg\" /></p>\n<blockquote><p>A huge thank you to our developers! Their hard work has already resulted in over 1,000 incredible spatial apps designed specifically for Vision Pro, along with over 1.5 million compatible apps. We're thrilled to see how they'll continue to push the boundaries for what’s possible.</p>\n<p>— Greg Joswiak (@gregjoz) <a href=\"https://twitter.com/gregjoz/status/1757533581495382496?ref_src=twsrc%5Etfw\">February 13, 2024</a></p></blockquote>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/developer\">Developer</a></div><div><a href=\"/topics/spatial-computing\">Spatial Computing</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3681b3c1ad4b0387f25909613b3020b7bab768892d1804415bf2cc9941d48b14","category":"Thai"}