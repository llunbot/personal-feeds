{"title":"ธุรกิจสตรีมมิ่งของดิสนีย์ มีกำไรจากการดำเนินงานเป็นบวกติดต่อกันเป็นไตรมาสที่สอง","link":"https://www.blognone.com/node/143130","date":1731626646000,"content":"<div><div><div><p>ดิสนีย์รายงานผลการดำเนินงานของไตรมาสเดือนกันยายน เฉพาะกลุ่มธุรกิจสตรีมมิ่ง (Direct-to-Consumer) มีรายได้รวม 6,296 ล้านดอลลาร์ เพิ่มขึ้น 13% จากช่วงเดียวกันในปีก่อน และมีกำไรจากการดำเนินงาน 321 ล้านดอลลาร์ ทำให้ธุรกิจสตรีมมิ่งของดิสนีย์มีกำไรเป็นบวกติดต่อกันเป็นไตรมาสที่สอง หลังจากเริ่ม<a href=\"https://www.blognone.com/node/141297\">มีกำไรครั้งแรก</a>ในไตรมาสก่อนหน้านี้</p>\n<p>ดิสนีย์บอกว่าการเติบโตของธุรกิจกลุ่มนี้มาจากจำนวนสมาชิกที่เพิ่มขึ้น ราคาสมาชิกที่ปรับเพิ่มขึ้นมา จำนวนโฆษณาที่ลงมากขึ้น และค่าใช้จ่ายที่ลดลงของ Disney+</p>\n<p>จำนวนสมาชิก Disney+ มี 122.7 ล้านบัญชีทั่วโลก และยังไม่รวม Disney+ Hotstar ที่มีอีก 35.9 ล้านบัญชี ส่วนสมาชิก Hulu รวมทั้งหมดมี 52.0 ล้านบัญชี และ ESPN+ มี 25.6 ล้านบัญชี</p>\n<p>ที่มา: <a href=\"https://thewaltdisneycompany.com/the-walt-disney-company-reports-fourth-quarter-and-full-year-earnings-for-fiscal-2024/\">ดิสนีย์</a></p>\n<p><img alt=\"No Description\" src=\"https://www.blognone.com/sites/default/files/externals/d1c7f20b63ca05ec4837420f61003057.png\" /></p>\n<p><img alt=\"No Description\" src=\"https://www.blognone.com/sites/default/files/externals/0cd62382df67733a08ad30fee90f4d71.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div><div><a href=\"/topics/espn\">ESPN</a></div><div><a href=\"/topics/hulu\">Hulu</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3feb432909d91e7b50ec4787b3056b0ba3bd8cd7af6909bbd1f4ae5252672ac8","category":"Thai"}