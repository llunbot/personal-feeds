{"title":"Activision Blizzard ถูกฟ้องจากสภาพแวดล้อมที่เต็มไปด้วยการคุกคามทางเพศในที่ทำงาน","link":"https://www.blognone.com/node/123837","date":1626941109000,"content":"<div><div><div><p>Activision Blizzard ถูกฟ้องเนื่องจากมีสภาพแวดล้อมการทำงานที่เต็มไปด้วยการเลือกปฏิบัติทางเพศ และการคุกคามทางเพศ โดยโจทก์ฟ้องคือ กรมการจ้างงานและการเคหะที่เป็นธรรม หรือ DFEH (Department of Fair Employment and Housing)</p>\n<p>เอกสารคำฟ้องระบุว่า ผู้หญิงต้องเจอการคุกคามในที่ทำงาน โดยเฉพาะจากผุ้กระทำที่อยู่ในตำแหน่งสูง ในอเมริกา มีเกมเมอร์ผู้หญิงเกือบครึ่ง แต่ในอุตสาหกรรมเกมยังคงถูกครอบงำโดยผู้ชาย และยังระบุเหตุการณ์ที่มีพนักงานหญิงฆ่าตัวตายหลังเดินทางทริปธุรกิจ ซึ่งมีสาเหตุจากความสัมพันธ์ไม่ดีกับผู้มีตำแหน่งสูงกว่า</p>\n<p>ด้าน Activision-Blizzard ปฏิเสธคำฟ้อง โดยบอกว่า DFEH บิดเบือนข้อเท็จจริง ในช่วงหลายปีที่ผ่านมา นับตั้งแต่การสอบสวนเริ่มต้นขึ้น บริษัทได้ทำการเปลี่ยนแปลงวัฒนธรรมของบริษัทและสะท้อนความหลากหลายมากขึ้นภายในทีมผู้บริหาร</p>\n<p><img src=\"https://www.blognone.com/sites/default/files/externals/2cacb0717804224ad8cb9a0c93f13afd.jpg\" /></p>\n<p>ขณะนี้บริษัทสร้างเกมหลายรายเจอคดีความฟ้องร้องประเด็นล่วงละเมิดและคุกคามทางเพศ ก่อนหน้านี้ ซีอีโอRiot Games ถูกกล่าวหาว่าล่วงละเมิดทางเพศอดีตพนักงานหญิง ล่าสุดจ่าย 10 ล้านดอลลาร์เพื่อยุติคดี, <a href=\"https://www.blognone.com/node/123773\">Ubisoft โดนสหภาพแรงงานในฝรั่งเศสฟ้องฐานยินยอมให้เกิดการคุกคามเพศในองค์กร</a></p>\n<p>ที่มา - <a href=\"https://www.cnet.com/news/activision-blizzard-sued-by-california-over-frat-boy-workplace-culture/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/sexual-abuse\">Sexual Abuse</a></div><div><a href=\"/topics/lawsuit\">Lawsuit</a></div><div><a href=\"/topics/gender\">Gender</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"694a49501108dc6b76f5f9837cab20b9b8dd9407cd2ca15ca3b8499ce36e7be3","category":"Thai"}