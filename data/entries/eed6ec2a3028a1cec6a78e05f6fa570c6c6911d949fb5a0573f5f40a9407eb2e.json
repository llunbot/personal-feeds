{"title":"OpenAI เพิ่มฟีเจอร์ชุดใหญ่ สำหรับลูกค้า API ในกลุ่มที่ต้องการ Enterprise-Grade","link":"https://www.blognone.com/node/139373","date":1713908651000,"content":"<div><div><div><p>OpenAI เปิดตัวฟีเจอร์เพิ่มเติม ด้วยคุณสมบัติสำหรับองค์กร (enterprise-grade) ให้กับลูกค้า API ซึ่งเป็นฟีเจอร์ด้านความปลอดภัย, ระบบ API ผู้ช่วย และเครื่องมือบริหารจัดการต้นทุนที่เกี่ยวข้อง</p>\n<p>เครื่องมือด้านความปลอดภัยมาตรฐานองค์กร ได้แก่ Private Link สำหรับเชื่อมต่อ Azure กับ OpenAI, ระบบยืนยันตัวตนหลายขั้นตอน MFA และที่เพิ่มมาคือ ใบรับรอง SOC 2 Type II, SSO, การเข้ารหัส AES-256, การส่งผ่านข้อมูล TLS 1.2, การควบคุมการเข้าถึงแบบ role-based รวมทั้งสามารถรับรองมาตรฐาน HIPAA ให้กับลูกค้ากลุ่มสุขภาพ ที่ต้องรองรับมาตรฐานจัดเก็บข้อมูล</p>\n<p>เครื่องมือสำหรับการบริหารจัดการโครงการภายใน \"Projects\" เพิ่มฟีเจอร์ให้ควบคุมดูแลโครงการทั้งหมดบน OpenAI สามารถออกกุญแจ API ให้กับแต่ละโครงการ จำกัดหรืออนุญาตการใช้งานแต่ละโมเดล รวมทั้งตั้งลิมิตการใช้งานได้ ในระดับโครงการ ไม่ผูกกับบัญชีบุคคล</p>\n<p>ระบบผู้ช่วย Assistants API เพิ่มความสามารถเช่น file_search เพิ่มเป็น 10,000 ไฟล์, รองรับการสนทนาแบบ Streaming, จัดเก็บข้อมูลแบบ vector_store, จำกัดโทเค็นสูงสุดต่อรัน ฯลฯ</p>\n<p>สุดท้ายคือเครื่องมือสำหรับช่วยลดค่าใช้จ่าย เช่น หากใช้งานด้วยอัตราโทเค็นต่อนาทีคงที่ (TPM) ก็สามารถขอส่วนลดโทเค็นได้สูงสุด 50% และ <a href=\"https://www.blognone.com/node/139246\">Batch API</a> ที่เพิ่งเปิดตัว สำหรับงานที่ไม่จำเป็นต้องการผลลัพธ์ทันที</p>\n<p>ที่มา: <a href=\"https://openai.com/blog/more-enterprise-grade-features-for-api-customers\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/a532aae57719c947227454af7534e974.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/enterprise\">Enterprise</a></div><div><a href=\"/topics/developer\">Developer</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eed6ec2a3028a1cec6a78e05f6fa570c6c6911d949fb5a0573f5f40a9407eb2e","category":"Thai"}