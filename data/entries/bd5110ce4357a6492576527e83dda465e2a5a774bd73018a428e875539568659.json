{"title":"ยิ่งกว่าขายไต! คู่รักอินเดียขายลูกวัย 8 เดือน เพื่อซื้อ iPhone14 มาทำ Instagram Reels","link":"https://www.blognone.com/node/135129","date":1691380313000,"content":"<div><div><div><p>Straits Times รายงานอ้างอิง The Times of India (TOI) ว่าคู่สามีภรรยาในรัฐเบงกอลตะวันตก ประเทศอินเดียถูกกล่าวหาว่า ขายลูกชายวัย 8 เดือน เพื่อซื้อ iPhone 14 มาทำ Instagram Reels</p>\n<p>ตำรวจได้จับหญิงชาวอินเดียถูกระบุชื่อว่า Sathi ส่วนผู้ชายชื่อ Jaydev ยังคงหลบหนีอยู่ ในรายงานกล่าวว่าเพื่อนบ้านเริ่มสงสัยพบว่าลูกชายของทั้งคู่วัย 8 เดือน เหมือนจะหายไป ทั้งสองตอบเพียงว่าทิ้งลูกไว้กับญาติและดูไม่มีท่าทีเครียดเมื่อถูกถามเลย</p>\n<p>ความผิดปกติเริ่มมากขึ้น เมื่อเพื่อนบ้านเริ่มสังเกตเห็นว่าทั้งสองมี iPhone 14 ทั้งที่ทั้งคู่ไม่มีเงินมากพอที่จะสามารถซื้อสมาร์ตโฟนในราคาสูงขนาดนี้ได้ ซึ่งราคาอย่างต่ำในอินเดียอยู่ที่ 100,000 รูปี (41,980 บาท) และในขณะเดียวกันก็พบว่าทั้งคู่ก็เริ่มทำ Instagram Reels</p>\n<p>ต่อมาเพื่อนบ้านได้ไปแจ้ง Tarak Guha เป็นเสมือนผู้ใหญ่บ้านได้ไปแจ้งตำรวจต่อ และสำนักข่าว TOI รายงานว่า ภายหลังตำรวจสามารถช่วยเหลือเด็กทารกเพศชายจากหญิงสาวคนหนึ่งไว้ได้ ส่งผลให้ Sathi และ Jaydev ถูกตั้งข้อหาค้ามนุษย์รวมไปถึงข้อหายาเสพติดอีกด้วย</p>\n<p>เหตุการณ์นี้คล้ายกับในปี 2559 มณฑลฝูเจี้ยน ประเทศจีน เมื่อมีคู่รักขายลูกตัวเองที่มีอายุเพียง 18 วัน ในราคา 3,533 เหรียญสหรัฐ (122,801 บาท) เพื่อนำเงินไปซื้อไอโฟนและรถมอเตอร์ไซค์ ต่อมาคนเป็นพ่อถูกจับจำคุก 3 ปี ส่วนแม่ถูกจับจำคุก 2 ปี มีการอ้างคำพูดของผู้เป็นแม่ว่า ตัวเองก็ถูกรับเลี้ยงเป็นลูกบุญธรรมเช่นกัน และในบ้านเกิดของตน ก็มีหลายคนที่ยกลูกให้คนอื่นเลี้ยง โดยไม่รู้จริงๆ ว่าสิ่งนี้ผิดกฎหมาย</p>\n<p><img src=\"https://www.blognone.com/sites/default/files/externals/691e6507ca2cd3dea056b627d1a503bc.jpg\" alt /></p>\n<p>ที่มา: <a href=\"https://www.straitstimes.com/asia/south-asia/couple-in-india-sell-8-month-old-child-to-buy-an-iphone-14-and-make-instagram-reels\">Straitstimes</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/iphone-14\">iPhone 14</a></div><div><a href=\"/topics/instagram\">Instagram</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd5110ce4357a6492576527e83dda465e2a5a774bd73018a428e875539568659","category":"Thai"}