{"title":"แอพ Google Podcasts ปิดตัวปี 2024 ให้ย้ายไปฟังใน YouTube Music แทน","link":"https://www.blognone.com/node/135947","date":1695781001000,"content":"<div><div><div><p>กูเกิลประกาศปิดแอพ Google Podcasts ในปี 2024 (ยังไม่ระบุเดือน) เพื่อย้ายฟังก์ชันการฟังพ็อดแคสต์มาอยู่ในแอพ YouTube Music แทน</p>\n<p>การเปลี่ยนผ่านนี้ไม่ใช่เรื่องน่าแปลกใจ เพราะกูเกิลแสดงสัญญาณนี้มาสักพักแล้ว <a href=\"https://www.blognone.com/node/132763\">ตั้งแต่การประกาศเพิ่ม Podcast เข้ามาใน YouTube Music ตั้งแต่เดือนกุมภาพันธ์ 2023</a> และ <a href=\"https://www.blognone.com/node/133602\">เพิ่มเข้ามาจริงในเดือนเมษายน 2023</a></p>\n<p>ทิศทางของกูเกิลในการยุบ Google Podcasts รวมเข้ากับ YouTube Music คงไม่ต่างอะไรกับ Spotify ที่รองรับทั้งการฟังเพลงและพ็อดแคสต์มาตั้งแต่ต้น (ตัวเลขผู้ใช้งานเฉพาะบน Android คือ Google Podcasts มีมากกว่า 500 ล้านดาวน์โหลด, YouTube Music มีมากกว่า 1 พันล้านดาวน์โหลด)</p>\n<p>กูเกิลบอกว่าจากการสำรวจผู้ฟังพ็อดแคสต์ในสหรัฐ ใช้ผ่าน YouTube ถึง 23% อยู่แล้ว ใช้บน Google Podcast เพียงแค่ 4% ดังนั้นเป็นการเปลี่ยนผ่านที่สมเหตุสมผล และกูเกิลจะออกตัวช่วยย้ายข้อมูลพ็อดแคสต์จาก Google Podcast ไปยัง YouTube Music รวมถึงการดึงข้อมูลออกมาเป็นไฟล์ OPML เพื่อใช้กับแอพพ็อดแคสต์ตัวอื่นได้ด้วย</p>\n<p>ที่มา - <a href=\"https://blog.youtube/news-and-events/podcast-destination-on-youtube-music/\">YouTube Blog</a></p>\n<p><img alt=\"No Description\" src=\"https://www.blognone.com/sites/default/files/externals/5c5b5bb5d5a6327ece0fd41b8dc46d49.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/podcast\">Podcast</a></div><div><a href=\"/topics/youtube-music\">YouTube Music</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce36fc7806af11d8c14645e94de99a463797575d62dcb114128bdecf8184fa49","category":"Thai"}