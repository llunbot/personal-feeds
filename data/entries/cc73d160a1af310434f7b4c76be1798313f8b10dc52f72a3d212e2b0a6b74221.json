{"title":"Threads มีผู้สมัครใช้งานมากกว่า 5 ล้านบัญชีแล้ว ใน 4 ชั่วโมงแรกที่เปิดตัว","link":"https://www.blognone.com/node/134705","date":1688620548000,"content":"<div><div><div><p>Mark Zuckerberg ซีอีโอ Meta <a href=\"https://www.threads.net/t/CuVxMmvLNsG/\">ประกาศ</a>ผ่านบัญชี Threads ว่า Threads มีผู้ลงทะเบียนใช้งานแล้วมากกว่า 5 ล้านบัญชี ในเวลา 4 ชั่วโมง นับตั้งแต่เริ่ม<a href=\"https://www.blognone.com/node/134699\">เปิดให้ใช้งานทั่วไป</a></p>\n<p>ก่อนหน้านี้ Zuckerberg <a href=\"https://www.threads.net/t/CuVjWxcJ22Z/\">ประกาศ</a>ว่า Threads มีผู้สมัครใช้งาน 2 ล้านบัญชี ในช่วง 2 ชั่วโมงแรก</p>\n<p>ตัวเลข 5 ล้านนั้นยังน้อยมาก เมื่อเทียบกับฐานผู้ใช้งาน Instagram ที่เป็นระบบบัญชีพื้นฐานในการใช้งาน Threads ที่มีเกือบ 2 พันล้านบัญชี ส่วน Twitter นั้น มีจำนวนผู้ใช้งานที่<a href=\"https://www.blognone.com/node/128234\">รายงานเป็นทางการ</a>ครั้งสุดท้ายก่อน Elon Musk ซื้อกิจการ 229 ล้านบัญชี ตัวเลข 5 ล้านของ Threads ในตอนนี้จึงยังน้อยกว่า Twitter จึงยังเร็วไปที่จะสรุปอะไรได้ในตอนนี้</p>\n<p>ที่มา: <a href=\"https://www.businessinsider.com/over-2-million-signups-2-hours-threads-twitter-mark-zuckerberg-2023-7\">Business Insider</a></p>\n<p><img src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" alt /></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/twitter\">Twitter</a></div><div><a href=\"/topics/social-network\">Social Network</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc73d160a1af310434f7b4c76be1798313f8b10dc52f72a3d212e2b0a6b74221","category":"Thai"}