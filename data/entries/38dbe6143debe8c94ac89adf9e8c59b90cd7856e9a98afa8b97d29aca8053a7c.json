{"title":"Tencent รายงานผลประกอบการ เติบโต 10% จากธุรกิจโฆษณาวิดีโอและมินิเกมใน WeChat","link":"https://www.blognone.com/node/136785","date":1700159069000,"content":"<div><div><div><p>Tencent รายงานผลประกอบการประจำไตรมาสที่ 3 ปี 2023 รายได้รวมเติบโต 10% จากช่วงเดียวกันในปีก่อนเป็น 1.55 แสนล้านหยวน มีกำไรสุทธิตามบัญชีแบบ non-IFRS 4.49 หมื่นล้านหยวน เพิ่มขึ้น 39%</p>\n<p>Ma Huateng ประธานและซีอีโอ Tencent ใช้คำว่าการเติบโตของรายได้นี้เป็นไปอย่างมีคุณภาพสูง ทั้งอัตรากำไรที่เพิ่มสูงตาม มีการปรับโครงสร้างต้นทุนโดยใช้ทรัพยากรร่วมกัน บริการอย่างวิดีโอและมินิเกมส์ต่างสร้างอัตรากำไรที่สูง นอกจากนี้บริษัทยังลดการขยายธุรกิจที่สเกลได้ยาก เพิ่มการลงทุนในการพัฒนาโมเดล AI เสริมการเติบโตในทุกธุรกิจ</p>\n<p>ธุรกิจเกม Tencent บอกว่าเห็นการฟื้นตัวของ PUBG Mobile ส่วนเกมออนไลน์ในจีนเติบโตจาก Lost Ark และ VALORANT ธุรกิจโฆษณาออนไลน์เติบโตถึง 20% จากโฆษณาบนแพลตฟอร์มวิดีโอ และธุรกิจ FinTech เติบโต 16% จากการขยายบริการจ่ายเงินวอลเลต และธุรกิจบริหารความมั่งคั่ง (Wealth Management)</p>\n<p>ผู้บริหาร Tencent ยังให้ข้อมูลเพิ่มเติมช่วงแถลงผลประกอบการ ถึงข้อกังวลจากคำสั่งห้ามส่งออกชิปให้บริษัทจีน ว่าจะกระทบธุรกิจ AI หรือไม่ โดยบอกว่าตอนนี้บริษัทเป็นหนึ่งในผู้ให้บริการด้าน AI ที่มีชิปสำหรับประมวลผลมากที่สุดรายหนึ่งของจีน และมากเพียงพอสำหรับการให้บริการอัพเกรดโมเดล Hunyuan เป็นเวอร์ชันต่าง ๆ</p>\n<p>ที่มา: <a href=\"https://static.www.tencent.com/uploads/2023/11/15/9e4da3187104bbdf04e2cbe491b75147.pdf\">Tencent</a> (pdf) และ <a href=\"https://technode.com/2023/11/16/tencent-achieves-high-quality-growth-in-q3-revenue-boosted-by-advertising-and-games/\">TechNode</a></p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dbe6143debe8c94ac89adf9e8c59b90cd7856e9a98afa8b97d29aca8053a7c","category":"Thai"}