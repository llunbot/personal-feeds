{"title":"Arm ประกาศลงทุนใน Raspberry Pi","link":"https://www.blognone.com/node/136548","date":1698936711000,"content":"<div><div><div><p>Arm ประกาศลงทุนในบริษัท Raspberry Pi LTD <a href=\"https://find-and-update.company-information.service.gov.uk/company/08207441/persons-with-significant-control\">บริษัทเพื่อการค้าภายใต้มูลนิธิ Raspberry Pi</a> โดยไม่ประกาศมูลค่าการลงทุนหรือจำนวนหุ้นที่ถือ ระบุเพียงว่าถือหุ้นจำนวนน้อย (minority stake) เป็นการลงทุนเชิงยุทธศาสตร์เพื่อผู้สัมพันธ์กันในการพัฒนาโซลูชั่น IoT ในอนาคต</p>\n<p>แม้ว่า Raspberry Pi จะชูธงเป็นคอมพิวเตอร์เพื่อการศึกษา แต่ในโลกความเป็นจริงมีการใช้งานบอร์ดเพื่อพัฒนาอุปกรณ์ IoT  จำนวนมาก เนื่องจากความได้เปรียบที่คอมพิวเตอร์มีชุมชนนักพัฒนาจำนวนมาก ซอฟต์แวร์ส่วนรองรับกว้างขวาง ในช่วงที่ชิปขาดแคลนหนักๆ นั้น Raspberry Pi ถึงกับออกมาบอกว่า<a href=\"https://www.blognone.com/node/127922\">ต้องส่งบอร์ดให้กับลูกค้าอุตสาหกรรมก่อน</a></p>\n<p>อุปกรณ์ IoT ช่วงหลัง มีชิป RISC-V มาแข่งขันหนักขึ้นเรื่อยๆ คู่แข่งของ Raspberry Pi อย่าง <a href=\"https://www.blognone.com/node/120586\">Beagleboard นั้นก็หันไปผลิตบอร์ด RISC-V แล้ว</a> การลงทุนครั้งนี้อาจจะเป็นการเหนี่ยวรั้งให้ Raspberry Pi ลงทุนพัฒนาบอร์ด Arm เป็นหลัก</p>\n<p>ที่มา - <a href=\"https://newsroom.arm.com/news/raspberry-pi-investment\">Arm</a></p>\n<p><img src=\"https://www.blognone.com/sites/default/files/externals/59247a9f5d137bbb1a851c27b5186960.jpg\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a39f5bd2f5bb71d761971ef6bbd0146934e9c5d7a520a90ffb43baa065fd12a9","category":"Thai"}