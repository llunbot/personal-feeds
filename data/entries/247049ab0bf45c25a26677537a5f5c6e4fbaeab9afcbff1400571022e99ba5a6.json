{"title":"สหรัฐให้เงินสนับสนุน Samsung 4.7 พันล้านดอลลาร์, Texas Instruments 1.6 พันล้านดอลลาร์ ตั้งโรงงานชิปในประเทศ","link":"https://www.blognone.com/node/143784","date":1734825347000,"content":"<div><div><div><p>รัฐบาล Biden ประกาศว่ากระทรวงการค้าสหรัฐมีข้อสรุปในการให้เงินสนับสนุนตามกฎหมาย CHIPS Act เพื่อส่งเสริมการตั้งโรงงานผลิตชิปในประเทศแก่สองบริษัทคือ <a href=\"https://www.blognone.com/node/139231\">ซัมซุงอิเล็กทรอนิกส์</a> และ <a href=\"https://www.blognone.com/node/141478\">Texas Instruments</a> ซึ่งเคยประกาศตัวเลขเบื้องต้นก่อนหน้านี้</p>\n<p>ซัมซุงจะได้เงินสนับสนุน 4,745 ล้านดอลลาร์ ตามแผนการลงทุนโรงงานผลิตชิปในรัฐเท็กซัส ที่ซัมซุงมีแผนเป็นระยะเวลาหลายปีมูลค่ารวมกว่า 3.7 หมื่นล้านดอลลาร์ โดยเป็นโรงงานสองแห่ง และศูนย์วิจัยพัฒนาในเมืองเทย์เลอร์ และการขยายโรงงานในเมืองออสติน</p>\n<p>ส่วน Texas Instruments (TI) ได้รับเงินสนับสนุน 1,610 ล้านดอลลาร์ ตามแผนการลงทุนของ TI เพื่อสร้างโรงงานเวเฟอร์สองแห่งในรัฐเท็กซัส และอีกหนึ่งแห่งในรัฐยูทาห์ วงเงินลงทุนรวมมากกว่า 1.8 หมื่นล้านดอลลาร์</p>\n<p>ที่มา: U.S. Department of Commerce <a href=\"https://www.commerce.gov/news/press-releases/2024/12/biden-harris-administration-announces-chips-incentives-award-samsung\">1</a>, <a href=\"https://www.commerce.gov/news/press-releases/2024/12/biden-harris-administration-announces-chips-incentives-award-texas\">[2]</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/texas-instrument\">Texas Instrument</a></div><div><a href=\"/topics/chip\">Chip</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"247049ab0bf45c25a26677537a5f5c6e4fbaeab9afcbff1400571022e99ba5a6","category":"Thai"}