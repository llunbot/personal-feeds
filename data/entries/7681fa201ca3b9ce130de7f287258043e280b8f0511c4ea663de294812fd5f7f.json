{"title":"Google Flood Hub ระบบพยากรณ์น้ำท่วม ขยายพื้นที่รายงานข้อมูลเป็น 80 ประเทศ มีประเทศไทยด้วย","link":"https://www.blognone.com/node/133950","date":1684803075000,"content":"<div><div><div><p>กูเกิลประกาศขยายพื้นที่ให้ข้อมูลพยากรณ์น้ำท่วม <a href=\"https://sites.research.google/floods\">Flood Hub</a> เพิ่มเป็น 80 ประเทศทั่วโลก ให้ข้อมูลพยากรณ์ล่วงหน้า 7 วัน ครอบคลุมประชากรกว่า 460 ล้านคน โดยมีประเทศไทยในการเพิ่มข้อมูลครั้งนี้ด้วย จากก่อนหน้านี้กูเกิลให้ข้อมูลนี้ใน 20 ประเทศ เน้นที่ภูมิภาค อเมริกาใต้ และแอฟริกา</p>\n<p>Flood Hub จะแสดงข้อมูลระดับน้ำในจุดวัดต่าง ๆ และดูทิศทางของน้ำเพื่อพยากรณ์แนวโน้ม โดยใช้ข้อมูลอื่นประกอบเช่น พยากรณ์อากาศ ภาพถ่ายดาวเทียม ประมวลผลทั้งหมดด้วย AI และประกาศเตือนหากมีแนวโน้มเกิดน้ำท่วมสูงในพื้นที่นั้น ๆ</p>\n<p>กูเกิลเริ่มทดสอบระบบแจ้งเตือนน้ำท่วมตั้งแต่ปี 2018 ที่อินเดียและบังกลาเทศ โดยเป็นส่วนหนึ่งของโครงการวิจัยเพื่อรับมือกับปัญหาโลกร้อน</p>\n<p>ที่มา: <a href=\"https://blog.google/outreach-initiatives/sustainability/flood-hub-ai-flood-forecasting-more-countries/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/4d4de62b1f0d9fa5ddb237a12be85bce.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/flood\">Flood</a></div><div><a href=\"/topics/climate-change\">Climate Change</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7681fa201ca3b9ce130de7f287258043e280b8f0511c4ea663de294812fd5f7f","category":"Thai"}