{"title":"ผู้กำกับ FF7 Rebirth ยืนยันเอง ภาคนี้ยังเล่นเป็น Cid กับ Vincent ไม่ได้ ต้องรอภาคสาม","link":"https://www.blognone.com/node/138157","date":1707701099000,"content":"<div><div><div><p>Naoki Hamaguchi ผู้กำกับเกม Final Fantasy 7 Rebirth ยืนยันข้อมูลกับ IGN ว่าตัวละครหลัก 2 ตัวของภาคนี้คือ Cid และ Vincent จะร่วมเดินทางไปกับกลุ่มปาร์ตี้ของผู้เล่นด้วย แต่จะไม่เข้าร่วมในการต่อสู้</p>\n<p>ในเกมภาคแรกคือ FF7 Remake นั้น ตัวละคร Red XIII ถือเป็น guest character แต่เข้าร่วมในฉากต่อสู้ด้วย แม้ผู้เล่นไม่สามารถบังคับ Red XIII ตอนต่อสู้ได้ อย่างไรก็ตาม กรณีของ Rebirth นั้นต่างไป เพราะ Cid กับ Vincent จะไม่ร่วมต่อสู้ด้วยเลย มีบทบาทเฉพาะในเนื้อเรื่องเท่านั้น</p>\n<p>ดังนั้นตัวละครที่เล่นได้ใน Rebirth มีทั้งหมด 7 ตัวคือ Cloud, Barret, Tifa, Aerith, Red XIII, Yuffie, Cait Sith ส่วนการเล่นเป็น Cid หรือ Vincent นั้นต้องรอเกมภาคที่สาม ซึ่ง Hamaguchi ให้เหตุผลเอาไว้ชัดเจนว่าไม่อยากนำตัวละครทุกตัวมาให้เล่นในภาคสอง อยากเก็บไว้เป็นประสบการณ์ใหม่ของภาคสาม</p>\n<p>ที่มา - <a href=\"https://www.ign.com/articles/vincent-and-cid-will-not-appear-in-final-fantasy-7-rebirths-combat-encounters\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/06afed4e0112bff0f5c34c6edd3d26ec.jpeg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44f02bd642b6f4b6a83704fccbae8e23563dfdb5cc89ecd0dcb830fb2b46001d","category":"Thai"}