{"title":"เปิดตัว LG Subscribe เช่าซื้อเครื่องใช้ไฟฟ้าเล็ก-กลาง-ใหญ่ สัญญายาว 60-84 เดือน","link":"https://www.blognone.com/node/142612","date":1729150769000,"content":"<div><div><div><p>แอลจี อีเลคทรอนิคส์ (ประเทศไทย) เปิดตัวธุรกิจ LG Subscribe ในไทย นับเป็นแห่งที่ 4 ในเอเชีย สร้างความเติบโตด้วยโมเดล Subscription ช่วยให้ผู้บริโภคเข้าถึงสินค้าและบริการ ผ่านการแบ่งจ่ายค่าบริการรายเดือน</p>\n<p>LG Subscribe จะครอบคลุม ตั้งแต่เครื่องใช้ไฟฟ้าขนาดเล็กจนถึงขนาดใหญ่ พร้อมบริการดูแลรักษาสินค้าโดยช่างผู้เชี่ยวชาญ และการรับประกันสินค้าตลอดอายุสัญญา</p>\n<p><strong>รายละเอียด LG Subscribe</strong></p>\n<ul>\n<li>ค่าบริการเริ่มต้น 399 บาท/งวด/เดือน ลดการจ่ายเงินก้อน</li>\n<li>มีสินค้าให้เลือก 9 ผลิตภัณฑ์ 36 รุ่น</li>\n<li>ประกันครอบคลุมตลอดอายุสัญญา นานกว่าซื้อขาด</li>\n<li>มาพร้อมบริการจากช่าง LG ไม่ต้องจ่ายเพิ่ม</li>\n<li>เมื่อจ่ายครบสัญญา 60-84 เดือน จะได้สินค้าไปเลย</li>\n</ul>\n<p>จุดแตกต่างของ LG Subscribe กับธุรกิจ Subscription ทั่วไปในตลาดคือ ปกติธุรกิจนี้จะเน้นไปที่เครื่องใช้ไฟฟ้าขนาดเล็ก เช่น เครื่องกรองน้ำ เครื่องฟอกอากาศ</p>\n<p>แต่ LG Subscribe จะครอบคลุมเครื่องใช้ไฟฟ้าทั้งขนาดเล็กและใหญ่ มีให้บริการทั้งโทรทัศน์ เครื่องซักผ้า เครื่องอบผ้า ตู้ถนอมผ้า ตู้เย็น และ เครื่องปรับอากาศ รวมทั้งหมด 9 ผลิตภัณฑ์ 36 รุ่น</p>\n<p><img alt=\"alt=&quot;LG Subscribe&quot;\" src=\"https://www.blognone.com/sites/default/files/externals/0b6a40c42e7035f4a5a859c0e2ff857b.jpeg\" /></p>\n<p>บริการนี้ยังมาพร้อมการดูแลผลิตภัณฑ์โดยช่างผู้เชี่ยวชาญ ของแอลจีตลอดอายุสัญญา ซึ่งครอบคลุมระยะเวลา 5-7 ปี</p>\n<p>นายซองฮัน จอง ประธานกรรมการบริหาร บริษัท แอลจี อีเลคทรอนิคส์ (ประเทศไทย) จํากัด เล่าว่า \"LG เริ่มต้นธุรกิจ LG Subscribe ครั้งแรกในปี 2552 ที่ประเทศเกาหลีใต้ โดยมีลูกค้ากว่า 3 ล้านคนเลือกใช้บริการนี้ สร้างยอดขายได้ 866 ล้านดอลลาร์สหรัฐต่อปี\"</p>\n<p>โมเดลนี้ยังประสบความสําเร็จในมาเลเซียซึ่งเปิดตัวบริการในปี 2562 ปัจจุบันมีลูกค้ากว่า 100,000 คน สร้างยอดขายได้ 20 ล้านดอลลาร์สหรัฐต่อปี</p>\n<p>นายซองฮัน จอง เล่าต่อว่า \"ในประเทศไทย ธุรกิจ LG Subscribe ยังค่อนข้างใหม่ แต่ก็มองเห็นศักยภาพการเติบโต โดยตั้งเป้าผลักดันธุรกิจนี้ให้กลายเป็นผู้นําด้านยอดขายในสามปีข้างหน้า และคาดว่าภายในระยะเวลาดังกล่าว LG Subscribe ในไทยจะสร้างยอดขายรวมได้ 100 ล้านดอลลาร์สหรัฐ\"</p>\n<p>ภายในงาน แอลจียังเปิดตัวเครื่องกรองน้ํารุ่นใหม่ล่าสุด LG PuriCare ATOM 4D+ และ LG PuriCare Objet Collection ATOM V มาพร้อมเทคโนโลยีระบบฆ่าเชื้ออัตโนมัติ (Self- Sterilization) ควบคุมและจัดการผ่านแอปพลิเคชัน ThinQ ราคาเริ่มต้นของบริการ LG Subscribe สําหรับเครื่องกรองน้ํา รวมสินค้า ไส้กรอง และบริการดูแล เริ่มต้นเพียง 399 บาทต่อเดือน</p>\n<p><img alt=\"alt=&quot;LG Subscribe&quot;\" src=\"https://www.blognone.com/sites/default/files/externals/5afbe260b74c6059ba0f48e3a7f725fa.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/subscription\">Subscription</a></div><div><a href=\"/topics/home-appliance\">Home Appliance</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"464631b06a572e83d1cb86500290224b643781a1d90be6213d5d5afa8e6bbcc2","category":"Thai"}