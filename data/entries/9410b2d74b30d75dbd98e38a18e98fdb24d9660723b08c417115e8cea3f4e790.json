{"title":"ผู้ใช้ Google Clock บน Android บางส่วน พบปัญหานาฬิกาไม่ปลุก - Google รับทราบปัญหาแล้ว","link":"https://www.blognone.com/node/124599","date":1630844873000,"content":"<div><div><div><p>ในช่วงสัปดาห์ที่ผ่านมา มีผู้ใช้แอป <a href=\"https://play.google.com/store/apps/details?id=com.google.android.deskclock&amp;hl=en&amp;gl=US\">Clock ของกูเกิล</a>บน Android บางส่วน พบปัญหาว่าแอปไม่ปลุก (Alarm) ตามที่ตั้งค่าไว้</p>\n<p>แอป Clock ตัวนี้ ไม่ได้เป็นแอปพื้นฐานที่ติดตั้งมาใน Android ทุกเครื่อง แต่ถูกติดตั้งเป็นพื้นฐานสำหรับ Pixel และ Oppo กับ OnePlus บางส่วน ผู้ใช้กลุ่มนี้จึงกระทบ ปัญหาที่เกิดขึ้นคือแอปไม่ส่งเสียงปลุกอย่างที่กำหนดไว้ บางรายบอกว่าโทรศัพท์สั่นเพียงสั้น ๆ แล้วก็หยุด</p>\n<p>แม้รูปแบบปัญหาไม่ชัดเจนมาก แต่ล่าสุดตัวแทนของกูเกิลออกมาชี้แจงใน <a href=\"https://www.reddit.com/r/GooglePixel/comments/phb9ut/psa_if_youre_currently_using_an_alarm_and_have_it/\">Reddit</a> แนะนำให้ผู้ใช้งานหยุดใช้เสียงปลุกผ่านการเชื่อมต่อกับแอปอื่น (กรณีที่รายงานเยอะคือ Spotify) และใช้คลังเสียงพื้นฐานที่มีในอุปกรณ์แทน อย่างไรก็ตามผู้ใช้จำนวนหนึ่งบอกว่าแม้ใช้เสียงในเครื่องก็เจอปัญหาอยู่ดี จึงคาดว่ากูเกิลอาจจะออกตัวแก้ไขมาในอนาคต ส่วนใครที่พบปัญหานี้ทางออกที่ดีคือใช้แอปนาฬิกาปลุกตัวอื่นไปก่อน</p>\n<p>ป.ล. คนใช้ iPhone <a href=\"https://www.blognone.com/news/19658/quot%E0%B8%9A%E0%B8%B1%E0%B9%8A%E0%B8%81%E0%B9%84%E0%B8%AD%E0%B9%82%E0%B8%9F%E0%B8%99quot-%E0%B8%97%E0%B8%B3%E0%B8%84%E0%B8%99%E0%B8%97%E0%B8%B1%E0%B9%88%E0%B8%A7%E0%B8%A2%E0%B8%B8%E0%B9%82%E0%B8%A3%E0%B8%9B%E0%B8%95%E0%B8%B7%E0%B9%88%E0%B8%99%E0%B8%AA%E0%B8%B2%E0%B8%A2\">เคยเจอปัญหานี้</a>เมื่อนานมาแล้ว</p>\n<p>ที่มา: <a href=\"https://www.androidpolice.com/2021/09/03/some-users-are-missing-their-alarms-because-of-a-mysterious-google-clock-bug/\">Android Police</a></p>\n<p><img src=\"https://www.blognone.com/sites/default/files/externals/7fb5344c8f4ee42a2d5e612371bf5c4a.jpg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/bug\">Bug</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9410b2d74b30d75dbd98e38a18e98fdb24d9660723b08c417115e8cea3f4e790","category":"Thai"}