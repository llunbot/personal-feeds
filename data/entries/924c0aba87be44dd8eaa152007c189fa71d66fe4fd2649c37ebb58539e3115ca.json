{"title":"Excel เพิ่มการตั้งค่า ให้ปิดการแปลงข้อมูลตัวหนังสือ+เลข เป็นข้อมูลวันที่อัตโนมัติ","link":"https://www.blognone.com/node/136347","date":1697938256000,"content":"<div><div><div><p>ไมโครซอฟท์ประกาศอัพเดตตัวเลือกในการตั้งค่า ส่วนของการแปลงประเภทข้อมูลอัตโนมัติ (Automatic Data Conversion) ซึ่งเริ่มทดสอบมาในปีที่แล้ว เพื่อให้ผู้ใช้งานปิดการทำงานที่ Excel ไปแปลงข้อมูลแล้วไม่ตรงตามวัตถุประสงค์ เช่น ลบ 0 ที่นำหน้าตัวเลข, แสดงตัวเลขยาวเกิน 15 หลักเป็น E เป็นต้น</p>\n<p>ตัวเลือกใหม่ที่เพิ่มมาคือเลือกเปิด-ปิด การแก้ไขข้อมูลตัวหนังสือที่ตามด้วยตัวเลขให้เป็นข้อมูลวันที่อัตโนมัติ ตัวอย่างเช่น MAR1 ก็จะไม่บันทึกเป็น 1 มีนาคม เป็นต้น</p>\n<p>เรื่องนี้เป็นประเด็นเนื่องจาก 3 ปีที่แล้ว HUGO Gene Nomenclature Committee หน่วยงานด้านมาตรฐานการวิจัยจีโนมมนุษย์ ต้องกำหนดมาตรฐานการตั้งชื่อเพิ่มเติม ระบุว่าหากชื่อมีปัญหากับ Excel ที่จะแปลงเป็นวันที่ เช่น MARCH1 ก็ให้ตั้งเป็น MARCHF1 เพื่อหลบเลี่ยง เป็นต้น</p>\n<p>ที่มา: <a href=\"https://www.theverge.com/2023/10/21/23926585/microsoft-excel-misreading-dates-human-genes-conversion-fixed\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/fa096a63f250622c9f232dad1526a083.png\" /></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"924c0aba87be44dd8eaa152007c189fa71d66fe4fd2649c37ebb58539e3115ca","category":"Thai"}