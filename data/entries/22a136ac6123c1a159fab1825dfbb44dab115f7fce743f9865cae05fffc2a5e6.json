{"title":"กูเกิลออกแอพใหม่บนพีซี Google Essentials รวมบริการหลายตัว พรีโหลดมากับพีซี HP","link":"https://www.blognone.com/node/141593","date":1724386601000,"content":"<div><div><div><p>กูเกิลประกาศออกแอพตัวใหม่บนพีซีชื่อ <strong>Google Essentials</strong> เป็นแอพตัวเดียวที่รวมบริการของกูเกิลเข้าไว้ด้วยกัน ที่ระบุชื่อแล้วคือ <a href=\"https://www.blognone.com/node/130024\">Google Play Games for Windows</a>, Google Photos และ Google Messages</p>\n<p>ส่วนบริการอื่นๆ ของกูเกิลจะเข้าถึงได้ผ่านลิงก์ในแอพ เช่น Google Docs, Google Drive, Google Calendar</p>\n<p>แอพ Google Essentials จะถูกพรีโหลดมากับพีซีของค่าย HP ทั้งแบรนด์ Spectre, Envy, Pavilion, Omen รวมถึง<a href=\"https://www.blognone.com/node/139858\">แบรนด์ใหม่ตระกูล OmniBook ด้วย</a> ส่วนพีซีแบรนด์อื่นๆ จะประกาศตามมาในภายหลัง</p>\n<p>ตอนนี้ยังไม่มีภาพหน้าจอของ Google Essentials ออกมาให้ดูกัน (แต่บางคนเห็นชื่อแอพแล้วอาจนึกถึง <a href=\"https://www.blognone.com/news/16591/%E0%B9%84%E0%B8%A1%E0%B9%82%E0%B8%84%E0%B8%A3%E0%B8%8B%E0%B8%AD%E0%B8%9F%E0%B8%97%E0%B9%8C%E0%B9%82%E0%B8%8A%E0%B8%A7%E0%B9%8C-windows-live-essentials-wave-4-%E0%B8%9E%E0%B8%A3%E0%B9%89%E0%B8%AD%E0%B8%A1%E0%B8%9F%E0%B8%B5%E0%B9%80%E0%B8%88%E0%B8%AD%E0%B8%A3%E0%B9%8C%E0%B9%81%E0%B8%95%E0%B9%88%E0%B8%87%E0%B8%A0%E0%B8%B2%E0%B8%9E%E0%B8%AD%E0%B8%B1%E0%B8%95%E0%B9%82%E0%B8%99%E0%B8%A1%E0%B8%B1%E0%B8%95%E0%B8%B4\">Windows Live Essentials</a>)</p>\n<p>ที่มา - <a href=\"https://blog.google/products/google-play/google-essentials-windows-pcs/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/ca321cb7ddfc62cca45c39180f867d8a.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hp\">HP</a></div><div><a href=\"/topics/apps\">apps</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22a136ac6123c1a159fab1825dfbb44dab115f7fce743f9865cae05fffc2a5e6","category":"Thai"}