{"title":"นักวิจัย Stanford พบโพสต์เกี่ยวกับการล่วงละเมิดเด็กจำนวนมากใน Mastodon","link":"https://www.blognone.com/node/135006","date":1690347639000,"content":"<div><div><div><p>ทีมวิจัย Stanford Internet Observatory ระบุพบโพสต์เกี่ยวกับการล่วงละเมิดเด็ก (CSAM) จำนวนมากใน Mastodon แพลตฟอร์มโซเชียลมีเดียกระจายศูนย์</p>\n<p>ในการศึกษาครั้งนี้ ทีมวิจัยพบ 112 เซิร์ฟเวอร์ (instance) ที่มีเนื้อหาเกี่ยวกับ CSAM จาก 325,000 โพสต์บน Mastodon ในเวลาเพียง  2 วัน และพบเนื้อหาจำนวน 554 โพสต์ที่มีแฮชแท็กหรือคีย์เวิร์ดที่กลุ่มผู้ล่วงละเมิดทางเพศมักใช้ทางออนไลน์ อ้างอิงจาก Google SafeSearch</p>\n<p>ทีมวิจัยกล่าวว่า ปัญหาการแพร่หลายของโพสต์เกี่ยวกับ CSAM นั้นเป็นปัญหาใหญ่สำหรับโซเชียลมีเดียกระจายศูนย์มากกว่าโซเชียลมีเดียแบบรวมศูนย์ เช่น Twitter, Instagram หรือ YouTube เนื่องจาก โซเชียลมีเดียกระจายศูนย์ยังขาดเครื่องมือสำหรับจัดการกับปัญหาด้านความปลอดภัยของเด็ก รวมถึงไม่มีกลไกรายงาน CSAM ไปยังองค์กรด้านความปลอดภัยของเด็กที่เกี่ยวข้อง</p>\n<p>ที่มา : <a href=\"https://www.theverge.com/2023/7/24/23806093/mastodon-csam-study-decentralized-network\">The Verge</a></p>\n<p><img src=\"https://www.blognone.com/sites/default/files/externals/fdd6ca1cc12c9ffadd049e098e4a8ed7.png\" alt /></p>\n</div></div></div><div><div>Topics: </div><div><div><a href=\"/topics/mastodon\">Mastodon</a></div><div><a href=\"/topics/social-media\">Social Media</a></div><div><a href=\"/topics/stanford\">Stanford</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17aaca837a4446df1c502f83dd822a58b743f2b9441beed2d982465144d99f19","category":"Thai"}