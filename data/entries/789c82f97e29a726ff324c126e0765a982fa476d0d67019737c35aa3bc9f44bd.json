{"title":"รัฐบาลสหรัฐสรุปให้เงินอุดหนุน Intel 7,865 ล้านดอลลาร์ ภายใต้กฎหมาย CHIPS Act","link":"https://www.blognone.com/node/143342","date":1732665182000,"content":"<div><div><div><p>กระทรวงการค้าสหรัฐประกาศให้เงินอุดหนุนอินเทลภายใต้กฎหมาย CHIPS Act เพื่อส่งเสริมการตั้งโรงงานผลิตชิปในประเทศเป็นเงิน 7,865 ล้านดอลลาร์ ลดลงจากตัวเลขที่เคย<a href=\"https://www.blognone.com/node/138816\">ประกาศเบื้องต้นเมื่อต้นปี</a>ซึ่งอยู่ที่ 8,500 ล้านดอลลาร์</p>\n<p>อินเทลบอกว่าเงินสนับสนุนนี้จะนำมาใช้กับโรงงานและศูนย์วิจัยใน Arizona, New Mexico, Ohio และ Oregon</p>\n<p>Pat Gelsinger ซีอีโออินเทลบอกว่าเทคโนโลยี Intel 3 อยู่ในกำลังการผลิตที่สูง ส่วน Intel 18A จะเริ่มการผลิตในปีหน้า ซึ่งจะทำให้อินเทลเป็นบริษัทเซมิคอนดักเตอร์ของอเมริกาที่ผลิตในอเมริกาแท้จริง</p>\n<p>เดิมอินเทลมีแผนรับเงินกู้เพิ่มอีก 11,000 ล้านดอลลาร์ แต่บริษัทมีข้อสรุปไม่รับเงินกู้ส่วนนี้ โดยจะขอรับเครดิตภาษีแทน</p>\n<p>ที่มา: <a href=\"https://www.intc.com/news-events/press-releases/detail/1718/intel-and-biden-harris-administration-finalize-7-86\">อินเทล</a> และ <a href=\"https://www.wsj.com/tech/intel-gets-up-to-7-9-billion-award-for-u-s-chip-plant-construction-6c6818a1\">The Wall Street Journal</a></p>\n<p><img src=\"https://www.blognone.com/sites/default/files/externals/a41feb30f85cb54b917a1e060a14034b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/22d78f162db18e67772f1f66434512fe.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"789c82f97e29a726ff324c126e0765a982fa476d0d67019737c35aa3bc9f44bd","category":"Thai"}