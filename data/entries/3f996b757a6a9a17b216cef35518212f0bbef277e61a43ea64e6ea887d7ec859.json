{"title":"Daikin พัฒนาเครื่องปรับอากาศแบบแม่เหล็กอย่างหนัก หลัง Elon Musk เปรยจะบุกตลาดเครื่องปรับอากาศ","link":"https://www.blognone.com/node/125504","date":1635324974000,"content":"<div><div><div><p>Daikin เร่งวิจัยเทคโนโลยี<a href=\"https://en.wikipedia.org/wiki/Magnetic_refrigeration\">การทำความเย็นด้วยแม่เหล็ก</a> ที่จะพลิกโฉมหน้าเครื่องปรับอากาศไปโดยสิ้นเชิง เพราะจะทำให้เครื่องปรับอากาศไม่ต้องใช้สารทำความเย็น หรือ “น้ำยาแอร์” ตามที่เรารู้จักกัน รวมถึงไม่ต้องใช้แอร์คอมเพรสเซอร์อีกต่อไป แม้จะยังไม่แน่ชัดว่าจะทำตลาดได้จริงหรือไม่และคาดว่าจะรู้ชะตากรรมว่าจะผลิตมาขายได้หรือไม่ภายในปี 2025</p>\n<p>นิตยสาร Nikei Asian Review ระบุว่าแนวทางการเร่งพัฒนาเทคโนโลยีของ Daikin ในครั้งนี้ เกิดจาก <a href=\"https://twitter.com/elonmusk/status/1304441544913481730\">Elon Musk เคยเปรยว่าสนใจตลาดเครื่องปรับอากาศ</a></p>\n<p>นอกจากนี้ Daikin ยังมีแผนเตรียมบุกตลาดเครื่องปรับอากาศรถยนต์ไฟฟ้าเช่นกัน โดยเตรียมจำหน่ายน้ำยาแอร์สำหรับรถยนต์รูปแบบใหม่ในปี 2025 โดยระบุว่าน้ำยาแอร์นี้จะช่วยประหยัดพลังงาน และอาจทำให้รถยนต์ไฟฟ้าวิ่งแบบเปิดแอร์ได้ไกลขึ้นถึง 50%</p>\n<p>แม้ยังไม่ชัดเจนว่าสรุปแล้ว Tesla จะลุยตลาดเครื่องปรับอากาศจริงหรือไม่ แต่การเปรยในที่ประชุมของ Elon Musk ก็อาจทำให้วงการเครื่องปรับอากาศต้องปรับตัวกันขนานใหญ่ แถมยังอาจทำให้วงการรถยนต์ไฟฟ้าได้ใช้น้ำยาแอร์ที่ช่วยประหยัดพลังงาน และยืดระยะวิ่งของรถได้จากการปรับตัวของบริษัท Daikin ในครั้งนี้</p>\n<p><img src=\"https://www.blognone.com/sites/default/files/externals/5a5cb3f43339c279e2f815dd47190d2e.png\" /><br />\nภาพ: <a href=\"https://www.daikin.com/\">Daikin</a></p>\n<p>ที่มา - <a href=\"https://asia.nikkei.com/Spotlight/Environment/Climate-Change/Daikin-chases-rival-Tesla-with-new-tech-driven-by-green-pressure\">Nikkei Asia</a></p>\n</div></div></div><div><div>Topics: </div><div><div><a href=\"/topics/daikin\">Daikin</a></div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f996b757a6a9a17b216cef35518212f0bbef277e61a43ea64e6ea887d7ec859","category":"Thai"}