{"title":"เปิดตัว Surface Pro รุ่น 12 นิ้ว, นัก 686 กรัม, ซีพียู Snapdragon X, ราคาเริ่มต้น 799 ดอลลาร์","link":"https://www.blognone.com/node/146285","date":1746542042000,"content":"<div><div><div><p>ไมโครซอฟท์เปิดตัว Surface รุ่นใหม่ <a href=\"https://www.blognone.com/node/146219\">ตามนัดหมาย</a> โดยเป็น Surface Pro 12 นิ้ว <a href=\"https://www.blognone.com/node/144343\">ตรงตามข่าวลือก่อนหน้านี้</a></p>\n<p>ไมโครซอฟท์เรียก Surface Pro 12 นิ้ว (ไม่มีเลข Gen แล้ว) ว่าเป็น \"The thinnest and lightest Copilot+ PC\" เพราะมีขนาดบางเบากว่า Surface Pro แบบดั้งเดิมขนาด 13 นิ้ว น้ำหนักตัวเครื่อง 686 กรัม ไม่รวมคีย์บอร์ด เทียบกับรุ่น 13 นิ้วหนัก 895 กรัม</p>\n<p>สเปกของ Surface Pro 12 นิ้ว ใช้ <a href=\"https://www.blognone.com/node/141825\">Snapdragon X Plus รุ่น 8 คอร์</a> เพื่อทำราคาให้ถูกลงเหลือ 799 ดอลลาร์, แรม 16GB LPDDR5x, สตอเรจ UFS เลือกได้สองขนาดคือ 256GB/512GB, หน้าจอ LCD PixelSense ความละเอียด 2196x1464, ความสว่าง 400 nits, อัตรารีเฟรชสูงสุด 90Hz, เว็บแคม 1080p รองรับ Windows Hello, กล้องหลัง 10MP, แบตเตอรี่อยู่สูงสุดได้ 16 ชั่วโมง หรือ 12 ชั่วโมงสำหรับการใช้งานทั่วไป, รองรับชาร์จเร็ว 45W</p>\n<p>Surface Pro 12 นิ้ว มีแค่รุ่น Wi-Fi รุ่นเดียวไม่มีรุ่น 5G ให้เลือก และต้องใช้ร่วมกับคีย์บอร์ดตัวใหม่ Surface Pro 12-inch Keyboard ราคา 149 ดอลลาร์ ส่วนปากกา Surface Pen ใช้ร่วมกับของเดิมได้ โดยมีช่องเก็บด้านใต้เครื่อง ต่างจากรุ่น 13 นิ้ว <a href=\"https://www.blognone.com/node/139878\">ที่เก็บปากกาไว้กับช่องในคีย์บอร์ด</a></p>\n<p>ราคาของ Surface Pro 12 นิ้ว รุ่นความจุ 256GB อยู่ที่ 799 ดอลลาร์ และรุ่น 512GB อยู่ที่ 899 ดอลลาร์ ตัวเครื่องมีให้เลือก 3 สีคือ Platinum, Ocean, Violet</p>\n<p>ที่มา - <a href=\"https://www.microsoft.com/en-us/surface/devices/surface-pro\">Microsoft</a>, <a href=\"https://blogs.windows.com/devices/2025/05/06/introducing-all-new-surface-copilot-pcs-the-surface-pro-12-inch-and-surface-laptop-13-inch/?OCID=cge_osocial\">Microsoft Devices Blog</a></p>\n<p><img alt=\"No Description\" src=\"https://www.blognone.com/sites/default/files/externals/25418a42284a5cf4901de7b01db56df2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/00b0159e975e25a2533a2014e5c83712.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8d38c9e8ca9d56168a99352dcf8c7465.jpeg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/tablet\">Tablet</a></div><div><a href=\"/topics/microsoft\">Microsoft</a></div><div><a href=\"/topics/surface-pro\">Surface Pro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ef3dc1bbfeaa956a2b7c12c92dee07d841f5eecc242a3efced9dc28f6b26843","category":"Thai"}