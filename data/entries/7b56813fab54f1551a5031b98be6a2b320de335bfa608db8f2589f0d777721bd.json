{"title":"John Carmack ผู้สร้าง Doom ไปช่วย Tesla แก้ปัญหาประสิทธิภาพกราฟิกภายในรถยนต์","link":"https://www.blognone.com/node/124408","date":1629868517000,"content":"<div><div><div><p>ในวงการกราฟิกเกม 3 มิติคงไม่มีใครยิ่งใหญ่ไปกว่า John Carmack ผู้สร้างเกม Doom และ Quake ต้นแบบของเกมแนว FPS ในปัจจุบัน โครงการใหม่ล่าสุดของเขาคือไปช่วยแก้ปัญหาประสิทธิภาพกราฟิกในรถยนต์ Tesla</p>\n<p><a href=\"https://www.blognone.com/node/51052\">Carmack ลาออกจาก id Software ตั้งแต่ปี 2013</a> เพื่อย้ายไปเป็น CTO ของ Oculus <a href=\"https://www.blognone.com/node/113142\">โดยเขาอยู่กับ Oculus จนถึงปี 2019</a> จากนั้นลาออกมาพัฒนาโครงการ AI ส่วนตัว</p>\n<p>นอกจากงานหลักในสายไอทีแล้ว Carmack ยังมีบริษัทอวกาศชื่อ Armadillo Aerospace ที่ก่อตั้งในปี 2000 (แต่ช่วงหลังก็ไม่ได้ทำธุรกิจจริงจังนัก) ล่าสุดเขาตอบรับคำเชิญของ Elon Musk ไปชมจรวด Starbase ของบริษัท SpaceX และโพสต์ภาพถ่ายร่วมกันออกมา</p>\n<p><img src=\"https://www.blognone.com/sites/default/files/externals/30d42d4db65689414392db37315efc33.jpg\" /></p>\n<p>Elon Musk เคยพยายามดึง Carmack มาทำงานด้วยหลายรอบ ท่าทีของ Carmack ยังไม่ได้ตอบรับงานแบบฟูลไทม์ แต่เขาเปิดเผยว่าไปช่วยวิศวกรของ Tesla ปรับปรุงประสิทธิภาพของ UI ในรถยนต์ Tesla รุ่นเก่า (เขาขับ Tesla Model S รุ่นเก่า) ตอนนี้วิศวกรของ Tesla กำลังแชร์ข้อมูลให้เขาอยู่</p>\n<p>Carmack ไม่ได้เปิดเผยว่าโครงการปรับปรุงกราฟิกของ Tesla Model S จะเสร็จเมื่อไร แต่ก็ถือเป็นข่าวดีของลูกค้า Tesla รุ่นเก่าๆ ที่ได้ปรมาจารย์ระดับ Carmack มาช่วยแก้บั๊กประสิทธิภาพของกราฟิกที่เป็นปัญหาเรื้อรังมานาน (Tesla เปิดให้ลูกค้าอัพเกรดฮาร์ดแวร์ได้ แต่ก็ต้องจ่ายเงินเพิ่ม 2,500 ดอลลาร์)</p>\n<blockquote><p>Starbase is extremely impressive. There is a lot of bemoaning that we culturally can't build physical things anymore, but this is China Speed and then some. Rows of engines, hangars full of structures, 24/7 shifts -- it is a sight to behold. <a href=\"https://t.co/WfYalSyZ6e\">https://t.co/WfYalSyZ6e</a> <a href=\"https://t.co/kFYTJtZbar\">pic.twitter.com/kFYTJtZbar</a></p>\n<p>— John Carmack (@ID_AA_Carmack) <a href=\"https://twitter.com/ID_AA_Carmack/status/1429907886159941638?ref_src=twsrc%5Etfw\">August 23, 2021</a></p></blockquote>\n<p>ที่มา - <a href=\"https://electrek.co/2021/08/24/older-tesla-vehicles-ui-performance-boost-famed-video-game-engineer-carmack/\">Electrek</a></p>\n</div></div></div><div><div>Topics: </div><div><div><a href=\"/topics/john-carmack\">John Carmack</a></div><div><a href=\"/topics/tesla-motors\">Tesla Motors</a></div><div><a href=\"/topics/elon-musk\">Elon Musk</a></div><div><a href=\"/topics/spacex\">SpaceX</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b56813fab54f1551a5031b98be6a2b320de335bfa608db8f2589f0d777721bd","category":"Thai"}