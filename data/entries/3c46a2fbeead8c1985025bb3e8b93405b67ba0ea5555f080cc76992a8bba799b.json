{"title":"เปิดตัว Docker Hardened Images (DHI) อิมเมจเวอร์ชันปลอดภัย ตรวจสอบที่มา อุดแพตช์ให้แล้ว","link":"https://www.blognone.com/node/146590","date":1748054701000,"content":"<span>เปิดตัว Docker Hardened Images (DHI) อิมเมจเวอร์ชันปลอดภัย ตรวจสอบที่มา อุดแพตช์ให้แล้ว</span>\n\n  <div>\n    <div>Body</div>\n              <div><p>Docker เปิดตัว Docker Hardened Images (DHI) คลังอิมเมจที่ออกแบบมาเน้นความปลอดภัย เปิดใช้มาตรการความปลอดภัยหลายอย่างร่วมกัน เช่น ลดขนาดของอิมเมจลงเพื่อลดโอกาสถูกโจมตี (attack surface), ตรวจสอบที่มาของแหล่งแพ็กเกจต้นน้ำ, อุดแพตช์ช่องโหว่ที่ถูกค้นพบแล้ว (known CVEs) โดยทีมความปลอดภัยของ Docker การันตีภายใน 7 วันหลังค้นพบช่องโหว่</p>\n<p>Docker บอกว่า DHI ไม่ได้เป็นแค่ ultraminimal image ที่ลดทอนทุกอย่างลงอย่างเดียวจนต้องไปคอนฟิก OS หรือเขียน Dockerfile ใหม่ แต่ DHI ออกแบบมาให้ใช้งานกับระบบ workflow ของเดิมได้ ตัวมันเองใช้ได้กับดิสโทรยอดนิยมอย่าง Alpine Linux และ Debian ดังนั้นหากใช้ดิสโทรเหล่านี้อยู่แล้ว ก็สามารถกด \"สลับ\" มาเป็น DHI ได้แทบจะทันที แก้ชื่อใน Dockerfile นิดเดียวเสร็จ</p>\n<p>ทีมภายในของบริษัท Docker ลองใช้งาน DHI มาได้ระยะหนึ่งแล้ว และยกตัวอย่างอิมเมจสำหรับงานรัน Node ที่เปลี่ยนมาใช้เวอร์ชัน DHI พบว่าช่องโหว่ลดลงเหลือ 0 และจำวนแพ็กเกจที่ใช้งานลดลง 98%</p>\n<p>ตอนนี้ DHI ยังไม่เปิดให้ลูกค้าทั่วไปใช้งาน ต้องลงทะเบียนแจ้งความสนใจกับ Docker ผ่านหน้าเว็บกันไปก่อน</p>\n<p>ที่มา - <a href=\"https://www.docker.com/blog/introducing-docker-hardened-images/\">Docker</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 24/05/2025 - 09:45</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c46a2fbeead8c1985025bb3e8b93405b67ba0ea5555f080cc76992a8bba799b","category":"Thai"}