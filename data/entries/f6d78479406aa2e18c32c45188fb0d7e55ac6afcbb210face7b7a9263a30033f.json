{"title":"มีอะไรที่ iPhone 16e ถูกตัดออกไปบ้าง? MagSafe, UWB, Wi-Fi 7 และอีกหลายอย่าง","link":"https://www.blognone.com/node/144797","date":1740007633000,"content":"<div><div><div><p>แอปเปิลเปิดตัว <a href=\"https://www.blognone.com/node/144792\">iPhone 16e</a> รุ่นราคาถูกที่สุดในตระกูล iPhone 16 เมื่อคืนนี้ ถึงแม้สเป็กหลายอย่างทำให้ iPhone รุ่นนี้ต่างจากกรณี iPhone SE เช่น การได้ชิป A18 เท่ากับ iPhone 16 รุ่นล่าสุด, จอ OLED, กล้องหน้า TrueDepth รองรับ Face ID แต่คุณสมบัติหลายอย่างก็ไม่มีใน iPhone 16e สรุปมาดังนี้</p>\n<ul>\n<li>ไม่รองรับ MagSafe แต่รองรับการชาร์จไร้สาย</li>\n<li>ชิป A18 ได้จีพียู 4 คอร์ เทียบกับ A18 ใน iPhone 16 ที่ได้ 5 คอร์</li>\n<li>ไม่มีปุ่มด้านข้าง Camera Control แต่ได้ปุ่ม Action สำหรับใช้ Visual Intelligence</li>\n<li>ไม่มีชิป Ultra Wideband สำหรับการค้นหาแบบแม่นยำ</li>\n<li>จอภาพความสว่างสูงสุด 800 นิต เทียบกับ iPhone 16 ที่สูงสุด 1,000 นิต</li>\n<li>ได้ Wi‑Fi 6 ขณะที่ iPhone 16 เป็น Wi‑Fi 7</li>\n<li><a href=\"https://www.blognone.com/node/144795\">ราคาเริ่มต้น 22,900 บาท</a> เพราะความจุเริ่มต้นที่ 128GB ต่างจากตอน <a href=\"https://www.blognone.com/node/127528\">iPhone SE 3 ที่เริ่มต้น 64GB</a> ทำให้เริ่มต้นต่ำกว่า 2 หมื่น</li>\n</ul>\n<p>ที่มา: <a href=\"https://www.macrumors.com/2025/02/19/iphone-16e-tidbits/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/bd54b05ba8e757c3ab87ef542de9014f.png\" /></p>\n</div></div></div><div><div>Topics: </div><div><div><a href=\"/topics/iphone-16e\">iPhone 16e</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6d78479406aa2e18c32c45188fb0d7e55ac6afcbb210face7b7a9263a30033f","category":"Thai"}