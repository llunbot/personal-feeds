{"title":"ไมโครซอฟท์เพิ่ม Game Bar Compact Mode บนวินโดวส์, ยุบแอพ Xbox Game Pass บนมือถือ","link":"https://www.blognone.com/node/142208","date":1727305259000,"content":"<div><div><div><p>ไมโครซอฟท์ประกาศเพิ่ม-ปรับเปลี่ยนฟีเจอร์ของแอพ Xbox บนวินโดวส์ และบนมือถือ ดังนี้</p>\n<p><strong>Xbox App for Windows</strong></p>\n<ul>\n<li>เพิ่ม Game Bar Compact Mode ซึ่งตอนแรกออกแบบมาสำหรับอุปกรณ์จอเล็ก (เช่น เครื่องเกมพกพาที่ใช้วินโดวส์) แต่ล่าสุดคือขยายมาให้ผู้ใช้วินโดวส์ทุกคนแล้ว เลือกได้เองว่าจะใช้ Game Bar แบบดั้งเดิม (Win+G) หรือ Game Bar แบบ Compact Mode</li>\n<li>แอพ Xbox สามารถจัดการติดตั้ง add-ons ของเกมได้แล้ว ทั้งการซื้อ add-ons แยก หรือการซื้อชุดบันเดิล</li>\n</ul>\n<p><strong>Xbox App on Mobile</strong></p>\n<ul>\n<li>ยุบแอพ Xbox Game Pass เข้ามารวมกับแอพ Xbox ตัวหลัก โดยนำฟีเจอร์จัดการสมาชิก ดูรายชื่อคลังเกม เข้ามาใส่ในแอพ Xbox ตัวหลักด้วย ส่วนแอพ Xbox Game Pass ตัวเดิมจะหยุดให้ดาวน์โหลดในเดือนพฤศจิกายน</li>\n<li>ฟีเจอร์ที่หายไปจากการยุบรวมแอพคือ ไม่สามารถเล่นเกมผ่านคลาวด์ Xbox Cloud Gaming จากในแอพ Xbox ได้อีก แต่ยังสามารถเล่นผ่านเบราว์เซอร์บนมือถือได้</li>\n</ul>\n<p>ที่มา - <a href=\"https://news.xbox.com/en-us/2024/09/25/xbox-update-september-game-bar-compact-mode/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/96d574b6e19e760a14b67c653aa1a0c1.jpg\" /><img alt=\"No Description\" src=\"https://www.blognone.com/sites/default/files/externals/130dc645e190b8eedafe3f150ef782a1.jpg\" /><img alt=\"No Description\" src=\"https://www.blognone.com/sites/default/files/externals/0afd8a78dbb8804a9ccbe5b0bef3b627.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/mobile-app\">Mobile App</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58dd008b9cc30d59efcbda1701b9ef023a5c2669cf0178faa4888b67a19339cd","category":"Thai"}