{"title":"ไมโครซอฟท์จะปิดสโตร์ Xbox 360 ในปีหน้า 2024, เกมที่ซื้อไปแล้วยังเล่นได้ต่อ","link":"https://www.blognone.com/node/135335","date":1692324045000,"content":"<div><div><div><p>ไมโครซอฟท์ประกาศแผนการปิดร้านขายเกมออนไลน์ Xbox 360 Store ในวันที่ 29 กรกฎาคม 2024 ซึ่งคิดเป็นเวลาเกือบ 19 ปีหลัง Xbox 360 วางขายในเดือนพฤศจิกายน 2005</p>\n<p>เกมเก่าของ Xbox 360 ที่ซื้อไปแล้วจะยังเล่นได้เหมือนเดิม สามารถดาวน์โหลดไฟล์เกมซ้ำได้ ทั้งบนคอนโซล Xbox 360 โดยตรง และบนคอนโซล Xbox One/Series ผ่านโหมด Backward Compatibility</p>\n<p>แนวทางการปิดสโตร์ขายเกมของคอนโซลรุ่นเก่า เป็นธรรมเนียมปฏิบัติของวงการ ก่อนหน้านี้<a href=\"https://www.blognone.com/node/122252\">ในปี 2021 โซนี่ประกาศปิดสโตร์ของ PS3 ก่อนเปลี่ยนใจในภายหลัง</a> และ <a href=\"https://www.blognone.com/node/127203\">นินเทนโดเพิ่งประกาศปิดสโตร์ของ Wii U กับ 3DS เมื่อเดือนมีนาคม 2023</a></p>\n<p><a href=\"https://www.blognone.com/node/134938\">สโตร์ของ Xbox 360 เพิ่งกลับมาเป็นที่สนใจ หลังจากเกม Call of Duty ภาคเก่าๆ กลับมาเล่นออนไลน์ได้</a> ทำให้คนกลับมาซื้อเกมเหล่านี้แบบดิจิทัล <a href=\"https://www.blognone.com/node/135279\">จนทำให้ติดชาร์ทเกมขายดี</a></p>\n<p><img alt=\"No Description\" src=\"https://www.blognone.com/sites/default/files/externals/802dce30a95291c37a2350a9f299848e.jpg\" /></p>\n<p>ที่มา - <a href=\"https://news.xbox.com/en-us/2023/08/17/xbox-360-store-will-close-july-2024/\">Xbox</a></p>\n</div></div></div><div><div>Topics: </div><div><div><a href=\"/topics/xbox-360\">Xbox 360</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"086020705473d0923cbc2b43b63e80b49dbf1b397313a0e1252b47b496ed7de9","category":"Thai"}