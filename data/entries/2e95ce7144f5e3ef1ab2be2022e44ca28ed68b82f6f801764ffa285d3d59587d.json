{"title":"กูเกิลเปลี่ยนชื่อ Fitbit by Google เป็น Google Fitbit, เลิกใช้โลโก้ของเดิม","link":"https://www.blognone.com/node/138751","date":1710728150000,"content":"<div><div><div><p>กูเกิลปรับโลโก้ของเว็บไซต์ Fitbit อย่างเงียบๆ โดยยังไม่มีประกาศใดๆ จากเดิมโลโก้ของ Fitbit เขียนด้วย f ตัวเล็ก และมีสัญลักษณ์รูปจุดสีฟ้าต่อกันเป็นสี่เหลี่ยม ตอนนี้กลายเป็นคำว่า Google Fitbit เขียนด้วย F ตัวใหญ่ ใช้ฟอนต์ Google Sans และเอาสัญลักษณ์สีฟ้าออกไปแล้ว</p>\n<p>ช่วงที่<a href=\"https://www.blognone.com/node/120606\">กูเกิลซื้อกิจการ Fitbit เสร็จใหม่ๆ</a> เลือกใช้ชื่อแบรนด์ว่า Fitbit by Google โดยยังใช้โลโก้แบบเดิม ตอนนี้เวลาผ่านมา 3 ปีกว่าก็ได้เวลาปรับแบรนด์แล้ว</p>\n<p>ในรอบปีที่ผ่านมา <a href=\"https://www.blognone.com/node/136388\">Fitbit เลิกทำตลาดในหลายประเทศทั่วโลก รวมประเทศไทยด้วย</a> ส่วน <a href=\"https://www.blognone.com/node/137622\">James Park และ Eric Friedman สองผู้ก่อตั้ง Fitbit ก็เพิ่งลาออกจากกูเกิลไปเมื่อต้นปี 2024</a></p>\n<p>ที่มา - <a href=\"https://9to5google.com/2024/03/17/google-fitbit-rebrand/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/2655ffea80b9b62ed5b41eb745a836d1.jpeg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e95ce7144f5e3ef1ab2be2022e44ca28ed68b82f6f801764ffa285d3d59587d","category":"Thai"}