{"title":"DuckDuckGo เพิ่มฟีเจอร์ซิงก์ข้อมูลระหว่างเบราว์เซอร์ โดยไม่ต้องสร้างบัญชีหรือล็อกอิน","link":"https://www.blognone.com/node/138219","date":1707999661000,"content":"<div><div><div><p>DuckDuckGo เบราว์เซอร์ที่ชูจุดขายเรื่องความเป็นส่วนตัวผู้ใช้งาน ประกาศเพิ่มฟีเจอร์ Sync &amp; Backup ที่ผู้ใช้งานสามารถซิงก์ข้อมูลบุ๊กมาร์ก, รหัสผ่านที่จดจำ ตลอดจนการตั้งค่าอีเมล ระหว่างเบราว์เซอร์บนเดสก์ท็อป สมาร์ทโฟน แท็บเล็ต</p>\n<p>การออกแบบระบบซิงก์ของ DuckDuckGo นั้นบอกว่ารักษาความเป็นส่วนตัวของผู้ใช้งาน จึงไม่ต้องสร้างบัญชีสำหรับการซิงก์ข้อมูล และ DuckDuckGo ก็ไม่สามารถดูข้อมูลเหล่านี้ได้ด้วย วิธีการก็คือ DuckDuckGo จะสร้างคิวอาร์โค้ด สำหรับใช้ในการตั้งค่าเบราว์เซอร์ใหม่ หรือรับข้อมูลเป็นชุดตัวเลข-อักษร ทำให้ไม่ต้องใช้การล็อกอินหรือสร้างบัญชีเพื่อซิงก์ข้อมูลนั่นเอง</p>\n<p>นอกจากนี้ผู้ใช้งานยังสามารถสร้างชุดรหัสกู้คืน (Recovery Code) และสร้างเป็นไฟล์ PDF จัดเก็บเมื่อต้องการใช้งานได้อีกด้วย</p>\n<p>ที่มา: <a href=\"https://spreadprivacy.com/password-sync-backup/\">DuckDuckGo</a></p>\n<p><img alt=\"No Description\" src=\"https://www.blognone.com/sites/default/files/externals/7c8210a32741f03063c91de7b73a72f1.png\" /></p>\n<p><img alt=\"No Description\" src=\"https://www.blognone.com/sites/default/files/externals/5db8b52170000ec9bf09cbabc69b5bc3.png\" /></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a17422b8abc19d3a4265519418262f1ecce4b9cf8eb92038e43cb538c164e43c","category":"Thai"}