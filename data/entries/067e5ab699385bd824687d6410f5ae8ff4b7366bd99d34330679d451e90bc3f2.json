{"title":"ผู้บริหาร Apple ยืนยัน iPad Pro ใหม่ แม้บางลง แต่ออกแบบภายในใหม่ให้ทนงอกว่าเดิม","link":"https://www.blognone.com/node/139710","date":1715559051000,"content":"<div><div><div><p>iPad Pro รุ่นใหม่ชิป M4 มาพร้อม<a href=\"https://www.blognone.com/node/139643\">จุดขาย</a>เรื่องความบางของเครื่องเพียง 5.1 มิลลิเมตร (ไม่รวมส่วนกล้อง) สำหรับรุ่น 13 นิ้ว และ 5.3 มิลลิเมตร สำหรับรุ่น 11 นิ้ว แต่ก็มาพร้อมคำถามว่าแล้วเครื่องจะงอได้ง่ายหรือไม่?</p>\n<p>ความกังวลนี้ไม่ได้เป็นเรื่องที่คิดมากเกินไปแน่นอน iPad Pro เคยออกแบบเครื่องใหม่ในปี 2018 ที่มีจุดขายเรื่องความบางเช่นกัน และผลทดสอบก็คือ<a href=\"https://www.blognone.com/node/106480\">เครื่องงอง่ายมาก</a> แม้แต่แอปเปิลเองก็ต้อง<a href=\"https://www.blognone.com/node/107118\">ออกคำแนะนำ</a>อย่างเป็นทางการถึง 2 ครั้ง ว่าอาจ<a href=\"https://www.blognone.com/node/107355\">งอได้เล็กน้อย แต่ไม่มีผลกระทบต่อการใช้งาน</a></p>\n<p>John Ternus หัวหน้าฝ่ายวิศวกรรมฮาร์ดแวร์ของแอปเปิลให้สัมภาษณ์กับ Arun Maini อธิบายความกังวลเรื่องนี้ว่า iPad Pro ได้ออกแบบโครงสร้างภายในใหม่ โดยมีแผ่นโลหะครอบเมนบอร์ดตรงกลางของ iPad Pro อีกชั้น ทำให้เครื่องมีความแข็งมากขึ้น รวมทั้งการกระจายและระบายความร้อนก็ดีขึ้นด้วย</p>\n<p>จะจริงหรือไม่คงไม่ต้องรอนาน เพราะ iPad Pro ลอตแรกจะเริ่มส่งมอบในอเมริกาวันที่ 15 พฤษภาคมนี้ และขาประจำทั้งหลายก็คงรอจับ iPad Pro มางอทดสอบให้ได้รับชมกันต่อไป</p>\n<p>ที่มา: <a href=\"https://9to5mac.com/2024/05/12/ipad-pro-thin-redesigned-chassis-structure/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/cabbc01416988037a6a243bef76be38a.jpeg\" /></p>\n<blockquote><p>2. How the new iPad is more durable: <a href=\"https://t.co/ZKyxBdk7p8\">pic.twitter.com/ZKyxBdk7p8</a></p>\n<p>— Arun Maini (@Mrwhosetheboss) <a href=\"https://twitter.com/Mrwhosetheboss/status/1789286197925237230?ref_src=twsrc%5Etfw\">May 11, 2024</a></p></blockquote>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"067e5ab699385bd824687d6410f5ae8ff4b7366bd99d34330679d451e90bc3f2","category":"Thai"}