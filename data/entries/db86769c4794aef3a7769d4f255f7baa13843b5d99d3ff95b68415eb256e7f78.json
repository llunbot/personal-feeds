{"title":"เละตุ้มเปะ GTA ภาครีมาสเตอร์เวอร์ชั่น PC ได้คะแนนจากผู้เล่น บน Metacritic แค่ 0.5 คะแนน","link":"https://www.blognone.com/node/125837","date":1636956845000,"content":"<div><div><div><p>เกม Grand Theft Auto Trilogy: The Definitive Edition ถูกถล่มรีวิวจากผู้เล่นบน <a href=\"https://www.metacritic.com/game/pc/grand-theft-auto-the-trilogy---the-definitive-edition\">Metacritic</a> กว่า 2,686 รีวิว จนคะแนนอยู่ที่ 0.5 คะแนน หลังผู้เล่นเจอบั๊กและกราฟฟิกที่ไม่สมกับคุณภาพ Rockstar Games มากมาย แถมเวอร์ชั่น PC ที่ต้องเล่นผ่าน Rockstar Games Launcher ยังประสบปัญหา<a href=\"https://www.blognone.com/node/125818\">เล่นไม่ได้จนต้องหยุดขายชั่วคราว</a>อีกด้วย</p>\n<p>Grand Theft Auto Trilogy: The Definitive Edition เป็นเกมที่รวมเอา GTA ภาคเก่าในเจ็นก่อนทั้ง GTA:III, GTA: Vice City และ GTA: San Andreas มารีมาสเตอร์บน Unreal Engine แล้วมัดขายรวมทั้งสามภาคในราคาเต็ม 60 ดอลลาร์ โดย Rockstar Games มอบหมายให้ Grove Street Games ทีมพอร์ต GTA เจ็นเก่าลงมือถือ เป็นผู้รีมาสเตอร์ ซึ่งก็ออกมาค่อนข้างน่าผิดหวัง และมีกระแสด้านลบอย่างที่เห็น</p>\n<p>ส่วน GTA:VI ภาคใหม่ ก็ยังไม่มีข่าวอย่างเป็นทางการที่น่าเชื่อถือได้ออกมาว่าพัฒนาไปถึงไหน และจะได้เล่นเมื่อไร ยังคงมีเพียงข่าวลือจากสำนักข่าวต่างๆ ที่สลับกันรายงาน และ <a href=\"https://www.rollingstone.com/music/music-news/dr-dre-new-album-detox-2021-grand-theft-1248754/\">Snoop Dogg ที่หลุดปากว่า Dr.Dre กำลังทำเพลงให้เกม GTA เท่านั้น</a> แต่ก็ไม่ได้ระบุว่าทำให้ภาคใหม่ หรือ GTA:Online</p>\n<p><img src=\"https://www.blognone.com/sites/default/files/externals/f5e497efbb555f78a0ab71a3dd81660e.jpg\" /></p>\n<p>ที่มา - <a href=\"https://www.eurogamer.net/articles/2021-11-14-gta-the-trilogy-has-a-metacritic-aggregate-score-of-0-5\">Eurogamer</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db86769c4794aef3a7769d4f255f7baa13843b5d99d3ff95b68415eb256e7f78","category":"Thai"}