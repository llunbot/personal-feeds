{"title":"[ไม่ยืนยัน] ByteDance มีรายได้ปี 2023 1.2 แสนล้านดอลลาร์ แซง Tencent แล้ว","link":"https://www.blognone.com/node/139182","date":1712797899000,"content":"<div><div><div><p>มีรายงานข้อมูลผลประกอบการเบื้องต้นของ ByteDance บริษัทแม่ของ TikTok ประจำปี 2023 มีกำไรก่อนดอกเบี้ยและภาษี (EBITDA) เพิ่มขึ้น 60% จากปี 2022 เป็น 4 หมื่นล้านดอลลาร์ รายได้เพิ่มขึ้น 50% เป็น 1.2 แสนล้านดอลลาร์ ทั้งนี้ ByteDance ไม่ได้เป็นบริษัทจดทะเบียนในตลาดหุ้น ข้อนี้จึงเผยแพร่ภายในและให้สำหรับนักลงทุนในบริษัท</p>\n<p>ความน่าสนใจหากตัวเลขรายได้-กำไรของ ByteDance เป็นตามข้อมูลนี้ เท่ากับบริษัทมีรายได้แซง Tencent บริษัทอินเทอร์เน็ตรายใหญ่ของจีนไปแล้ว (<a href=\"https://www.blognone.com/node/138815\">ปีที่ผ่านมา</a>รายได้ 8.4 หมื่นล้านดอลลาร์) และเนื่องจากธุรกิจของ ByteDance เป็นแพลตฟอร์มโซเชียล จึงอาจสะท้อนการแย่งชิงผู้ใช้งานมาด้วย</p>\n<p>ปัจจุบัน ByteDance มีธุรกิจหลักสองส่วนคือในจีนและต่างประเทศ โดยในจีน Douyin หรือ TikTok เวอร์ชันจีน นอกจากมีโซเชียลที่มีรายได้จากโฆษณาแล้ว ทิศทางตอนนี้คือการเพิ่มฟีเจอร์ต่าง ๆ เป็นซูเปอร์แอป รวมทั้งเพิ่มอีคอมเมิร์ซและบริการส่งอาหารเข้ามา ทำให้แข่งขันกับบริษัทใหญ่ทั้ง Tencent (WeChat), Alibabab และ Meituan ส่วนในต่างประเทศ TikTok ก็ผลักดันฟีเจอร์อีคอมเมิร์ซมากขึ้น</p>\n<p>ตัวแทนของ ByteDance ปฏิเสธที่จะให้ความเห็นต่อข่าวดังกล่าว</p>\n<p>ที่มา: <a href=\"https://www.scmp.com/business/banking-finance/article/3258509/bytedance-profit-jumps-60-us40-billion-taking-tiktoks-owner-past-arch-rival-tencent\">South China Morning Post</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/financial-report\">Financial Report</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83b746d448fd1e67b10d28730a4a71a4e96c63f51ae1cb8d6a65be2b11e05fe8","category":"Thai"}