{"title":"Neeva เสิร์ชเอ็นจินแบบจ่ายค่าสมาชิก ประกาศปิดบริการเสิร์ชดั้งเดิม เปลี่ยนมาเน้นเสิร์ชด้วย AI แทน","link":"https://www.blognone.com/node/133921","date":1684635423000,"content":"<div><div><div><p>Neeva เสิร์ชเอ็นจินแนวคิดใหม่จากอดีตผู้บริหารกูเกิล <a href=\"https://www.blognone.com/node/123508\">ที่ให้ผู้ใช้งานจ่ายค่าสมาชิกรายเดือน</a> เพื่อแลกกับผลค้นหาไม่มีโฆษณาและเป็นออร์แกนิคมากขึ้น ประกาศปิดให้บริการส่วนเสิร์ชสำหรับผู้ใช้งานทั่วไป โดยให้เหตุผลว่าการหายูสเซอร์ด้วยวิธีการนี้ยากมาก ๆ</p>\n<p>Sridhar Ramaswamy และ Vivek Raghunathan สองผู้ร่วมก่อตั้ง Neeva บอกว่า นอกจากนี้ยังพบว่าปัญหาเศรษฐกิจโลกที่ผันผวนส่งผลกระทบด้วย ทำให้เสิร์ชสำหรับลูกค้าทั่วไป หากทำธุรกิจด้วยโมเดลดังกล่าวมีความไม่ยั่งยืน</p>\n<p>หลังจากนี้ Neeva จะเปลี่ยนแนวทางว่าเน้นเสิร์ชที่ทำงานบน Generative AI และ Large Language Model ซึ่งจะให้รายละเอียดเพิ่มเติมเร็ว ๆ นี้ ส่วนเสิร์ชเอ็นจินของผู้ใช้งานทั่วไปจะปิดให้บริการในอีกไม่กี่สัปดาห์ข้างหน้า</p>\n<p>ที่มา: <a href=\"https://neeva.com/blog/may-announcement\">Neeva</a></p>\n<p><img src=\"https://www.blognone.com/sites/default/files/externals/072fc552c5a78e785105b516ccdc1747.png\" alt /></p>\n</div></div></div><div><div>Topics: </div><div><div><a href=\"/topics/neeva\">Neeva</a></div><div><a href=\"/topics/search-engine\">Search Engine</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"067de6e9f073bd21592c96630bd76eeeb36a45402f7b8bb507c15c0b5871b8ae","category":"Thai"}