{"title":"ซัมซุงร่วมกับกรมพัฒนาฝีมือแรงงาน เปิดคอร์สพัฒนาฝีมือแรงงานช่างแอร์ไทย พร้อมสอบใบอนุญาต","link":"https://www.blognone.com/node/124159","date":1628642318000,"content":"<div><div><div><p>บริษัท ไทยซัมซุง อิเลคโทรนิคส์ จำกัด ร่วมกับ กรมพัฒนาฝีมือแรงงาน กระทรวงแรงงาน ลงนามความร่วมมือจัดทำคอร์สฝึกอบรมพัฒนาฝีมือแรงงานช่างเครื่องปรับอากาศ เสริมทักษะฝีมือให้มีคุณภาพตามมาตรฐานสากล ตลอดจนส่งเสริมให้ช่างมีใบรับรองตามกฎหมาย เพื่อตอบรับความต้องการของตลาด</p>\n<p>คอร์สฝึกอบรม ประกอบด้วย การติดตั้ง การซ่อม และการบำรุงรักษาเครื่องปรับอากาศ ใช้ระยะเวลาในการฝึกอบรมทั้งหมด 18 ชั่วโมง หรือ 3 วัน แบ่งเป็นการอบรม 2 วัน และการสอบภาคทฤษฎีและปฏิบัติอีก 1 วัน เมื่อผ่านการฝึกอบรมและการสอบเรียบร้อยแล้วช่างฝีมือจะได้รับใบประกาศนียบัตรร่วมระหว่างซัมซุงและกรมพัฒนาฝีมือแรงงาน และใบรับรองจากกรมพัฒนาฝีมือแรงงานเพื่อนำไปทดสอบมาตรฐานฝีมือแรงงาน ทางซัมซุงจะช่วยสนับสนุนค่าใช้จ่ายในการทดสอบเพื่อขอรับใบอนุญาตต่อไป</p>\n<p><img src=\"https://www.blognone.com/sites/default/files/externals/fc5a58ea894060bd936b567df337aaec.jpg\" /></p>\n<p>โครงการฯ จะทำการฝึกอบรมทั้งหมด 5 รุ่น รุ่นละ 20 คน ณ ศูนย์ฝึกอบรมของบริษัท ไทยซัมซุง จังหวัดชลบุรี ก่อนขยายผลการฝึกอบรมไปยังสาขาทั่วประเทศต่อไปในอนาคต โดยการอบรมรุ่นที่ 1 จะจัดขึ้นในเดือนตุลาคมภายใต้มาตรฐานการฝึกที่ปลอดภัยรองรับสถานการณ์โควิด-19</p>\n<p>เปิดรับสมัครช่างฝีมือสาขาเครื่องปรับอากาศเพื่อเข้าร่วมกิจกรรมฝึกอบรม ทดสอบ และประเมินความรู้ความสามารถกับทางซัมซุง ผู้สนใจสามารถติดตามขั้นตอนการสมัครหรือสอบถามข้อมูลเพิ่มเติมได้ที่ Line@samsungacinstaller เพื่อเป็นเพื่อนกับ “ชมรมช่างแอร์ซัมซุง”</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fafe79e63a9704371b1dcfc52916ce7cdb8cc8b7e431df33a08a14434f2976b3","category":"Thai"}