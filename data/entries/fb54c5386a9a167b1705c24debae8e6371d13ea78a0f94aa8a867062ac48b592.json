{"title":"Apple ถูกฟ้องร้องประเด็นจำกัดการแบ็คอัพไฟล์บางประเภท ต้องทำผ่าน iCloud เท่านั้น","link":"https://www.blognone.com/node/138511","date":1709427686000,"content":"<div><div><div><p>สำนักงานกฎหมาย Hagens Berman เป็นตัวแทนในการฟ้องร้องแบบกลุ่มกับแอปเปิล ต่อศาลรัฐบาลกลางทางตอนเหนือของแคลิฟอร์เนีย โดยระบุว่าแอปเปิลใช้วิธีบังคับให้ลูกค้าต้องซื้อ iCloud เพิ่มเติม และทำกำไรสูงจากตรงนั้น รวมทั้งจำกัดวิธีการแบ็คอัพไฟล์บางประเภทให้ใช้เฉพาะ iCloud</p>\n<p>รายละเอียดคำฟ้องร้องบอกว่า แอปเปิลให้ iCloud ฟรีกับลูกค้าทุกคน 5GB แต่ไม่มีทางพอ ทำให้ลูกค้าต้องซื้อพื้นที่เพิ่ม แอปเปิลก็ทำกำไรสูงระดับ 80% จากตรงนั้นด้วยแพ็คเกจ 50GB นอกจากนี้แอปเปิลยังแยกการแบ็คอัพไฟล์ โดยไฟล์ที่ควบคุม เช่น ไฟล์แอป ข้อมูลแอป การตั้งค่าอุปกรณ์ เหล่านี้ไม่สามารถแบ็คอัพผ่านช่องทางอื่นนอกจาก iCloud ได้ ขณะที่รูปภาพ วิดีโอ เปิดให้แบ็คอัพผ่านบริการอื่นได้ จึงเป็นการกีดกันการแข่งขัน และทำเงินด้วยจากวิธีที่กล่าวมา</p>\n<p>การฟ้องร้องนี้อยู่ในขั้นตอนดำเนินการ จึงสามารถรวบรวมผู้เสียหายเพิ่มเติมเพื่อร่วมกันฟ้องร้องได้ในประเด็นดังกล่าว</p>\n<p>ที่มา: <a href=\"https://9to5mac.com/2024/03/02/icloud-5gb-limit-class-action-lawsuit/\">9to5Mac</a></p>\n<p><img src=\"https://www.blognone.com/sites/default/files/externals/491a805ec95bb09a5e3b6d7572623b71.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/icloud\">iCloud</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb54c5386a9a167b1705c24debae8e6371d13ea78a0f94aa8a867062ac48b592","category":"Thai"}