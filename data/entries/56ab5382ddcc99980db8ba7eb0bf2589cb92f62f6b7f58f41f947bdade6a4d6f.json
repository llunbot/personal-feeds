{"title":"AIS รายงานผลประกอบการไตรมาส 1/2566 ธุรกิจหลักเติบโต ฐานผู้ใช้งาน 46.1 ล้านเลขหมาย","link":"https://www.blognone.com/node/133735","date":1683564882000,"content":"<div><div><div><p>เอไอเอส รายงานผลการดำเนินงานประจำไตรมาสที่ 1 ปี 2566 มีรายได้จากการให้บริการหลัก 33,351 ล้านบาท เติบโต 2.3% เทียบกับไตรมาสเดียวกันในปีก่อน ส่วนรายได้รวมทั้งหมดเพิ่มขึ้น 3.2% เป็น 46,712 ล้านบาท และมีกำไรสุทธิเพิ่มขึ้น 7.1% เป็น 6,757 ล้านบาท</p>\n<p>จำนวนผู้ใช้งานโทรศัพท์เคลื่อนที่เพิ่มขึ้น 108,000 เลขหมาย มีจำนวนผู้ใช้สุทธิ 46.1 ล้านเลขหมาย ส่วนธุรกิจอินเทอร์เน็ตบ้าน มีผู้ใช้บริการเพิ่มขึ้น 99,000 ราย รวมมียอดผู้ใช้บริการ 2.3 ล้านราย</p>\n<p>เอไอเอสอธิบายรายละเอียดของรายได้ โดยรายได้จากธุรกิจโทรศัพท์เคลื่อนที่ เพิ่มขึ้น 1.4% เป็น 29,258 ล้านบาท จากการเติบโตของฐานผู้ใช้บริการ และผลบวกจากการท่องเที่ยว ธุรกิจอินเทอร์เน็ตบ้านเพิ่มขึ้น 11% อยู่ที่ 2,170 ล้านบาท และธุรกิจลูกค้าองค์กรเพิ่มขึ้น 5.2% เป็น 1,564 ล้านบาท</p>\n<p>เอไอเอสประเมินแนวโน้มในปี 2566 คาดธุรกิจโทรศัพท์มือถือยังคงเติบโต แต่ภาพการแข่งขันคาดเดาได้ยาก ส่วนอินเทอร์เน็ตตั้งเป้าโตต่อเนื่องที่ระดับสองหลัก มีฐานลูกค้า 2.5 ล้านราย ส่วนลูกค้าองค์กรเน้นไปที่ 4 อุตสาหกรรมได้แก่ การผลิต ค้าปลีก อสังหาริมทรัพย์ และการขนส่ง</p>\n<p>ที่มา: <a href=\"https://investor.ais.co.th/misc/mdna/2023/20230508-advanc-mdna-1q2023-th.pdf\">เอไอเอส</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/2fb4eebcf1033d7c77fb89075b2e6f14.png\" /></p>\n<p><img alt=\"No Description\" src=\"https://www.blognone.com/sites/default/files/externals/7398b898045992375e1166ed623aee72.png\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56ab5382ddcc99980db8ba7eb0bf2589cb92f62f6b7f58f41f947bdade6a4d6f","category":"Thai"}