{"title":"เพลง \"Now and Then\" ของ The Beatles ที่ใช้ AI แยกเสียง John Lennon ได้รางวัล Grammy สาขาเพลงร็อก","link":"https://www.blognone.com/node/144483","date":1738600654000,"content":"<div><div><div><p>รางวัล Grammy ครั้งที่ 67 ประกาศผลไปเป็นที่เรียบร้อยแล้ว โดย The Beatles ได้รับรางวัลสาขาการแสดงเพลงร็อกยอดเยี่ยม จากเพลง \"Now and Then\" เพลงที่ Paul McCartney และ Ringo Starr ได้<a href=\"https://www.blognone.com/node/136557\">นำ AI มาช่วยปรับแต่ง</a>ทำให้ได้เพลงที่สมบูรณ์</p>\n<p>ต้นฉบับของ Now and Then บันทึกเสียงเดโมด้วยเทป เป็นเสียงของ John Lennon กับเสียงเปียโน ซึ่งเทคโนโลยีในอดีตมีข้อจำกัดทำให้ไม่สามารถแยกเสียง Lennon ล้วน ๆ ออกมาได้ ผ่านมาถึงเวลานี้วงจึงตัดสินใจนำ AI มาแยกเสียงร้อง Lennon ออกจากเสียงเปียโน และบันทึกเสียงใหม่ จนได้เป็นเพลงที่สมบูรณ์และคว้ารางวัล Grammy ปีนี้ไปครองด้วยนั่นเอง ซึ่งทาง Grammy ก็ยอมรับเงื่อนไขนี้ได้เพราะ<a href=\"https://www.blognone.com/node/143033\">ไม่ได้ใช้ AI เป็นหลัก</a>ในการผลิต</p>\n<p>Now and Then เข้าชิงรางวัล Grammy สองสาขา โดยอีกสาขาที่เข้าชิงคือสาขาบันทึกเสียงแห่งปี (Record of the Year) ซึ่งผู้ชนะคือ \"Not Like Us\" ของ Kendrick Lamar</p>\n<p>ที่มา: <a href=\"https://techcrunch.com/2025/02/03/the-beatles-won-a-grammy-last-night-thanks-to-ai/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/9fd983b14062e9613d677ea1238d5eea.jpg\" /></p>\n</div></div></div><div><div>Topics: </div><div><div><a href=\"/topics/beatles\">The Beatles</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/grammy-awards\">Grammy Awards</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"940d4235520da186c12ebe91b9c1466c9c476119343e22caf405046a9beba57b","category":"Thai"}