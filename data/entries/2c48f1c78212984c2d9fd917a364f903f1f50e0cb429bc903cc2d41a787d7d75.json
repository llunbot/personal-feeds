{"title":"Apple Podcasts เพิ่มฟีเจอร์ถอดข้อความ Transcript มีผลใน iOS 17.4","link":"https://www.blognone.com/node/137903","date":1706346366000,"content":"<div><div><div><p>แอปเปิลประกาศอัพเดตฟีเจอร์ในแอป Apple Podcasts มีผลตั้งแต่ iOS 17.4 เป็นต้นไป โดยเพื่อรองรับการเข้าถึงการใช้งานสำหรับทุกคน (Accessibility) แอปสามารถถอดเนื้อหารายการออกมาเป็นข้อความไว้อ่านแทนการฟังได้ (Transcript) หรือครีเอเตอร์จะอัปโหลดข้อความเองก็ทำได้เช่นกัน</p>\n<p>อย่างไรก็ตามระบบถอดข้อความนี้มีข้อจำกัดหลายอย่าง แอปเปิลบอกว่าเมื่อคอนเทนต์ใหม่ถูกอัปโหลด การถอดข้อความจะใช้เวลาระยะหนึ่ง หากครีเอเตอร์ต้องการให้มีข้อความออกมาพร้อมกันด้วย ควรอัปโหลดไว้ล่วงหน้าอย่างน้อย 24 ชั่วโมง และระบบอาจให้ผลลัพธ์ที่ไม่ถูกต้อง ถ้าเนื้อหาเป็นการสนทนาหลายคนหรือมีเพลงแทรกอยู่ ส่วนคอนเทนต์เก่าระบบจะทยอยถอดเนื้อหาให้เรื่อย ๆ</p>\n<p>ฟีเจอร์ Transcripts นี้รองรับในช่วงแรกเฉพาะคอนเทนต์ภาษาอังกฤษ ฝรั่งเศส เยอรมนี และสเปน แต่รองรับการใช้งานกับผู้ใช้กว่า 170 ประเทศทั่วโลก</p>\n<p>ที่มา: <a href=\"https://podcasters.apple.com/support/5316-transcripts-on-apple-podcasts\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/8642c9e423fdf4d509eba678227db6bd.png\" /></p>\n</div></div></div><div><div>Topics: </div><div><div><a href=\"/topics/podcast\">Podcast</a></div><div><a href=\"/topics/accessibility\">Accessibility</a></div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c48f1c78212984c2d9fd917a364f903f1f50e0cb429bc903cc2d41a787d7d75","category":"Thai"}