{"title":"Uber รายงานผลประกอบการไตรมาส 2/2023 กำไรจากการดำเนินงานเป็นบวกครั้งแรก","link":"https://www.blognone.com/node/135079","date":1690905238000,"content":"<div><div><div><p>Uber ผู้ให้บริการแพลตฟอร์มเรียกรถและส่งอาหารรายใหญ่ รายงานผลการดำเนินงานประจำไตรมาสที่ 2 ของปี 2023 มีปริมาณการจ่ายเงินรวมบนแพลตฟอร์ม (Gross Booking) เพิ่มขึ้น 16% จากช่วงเดียวกันในปีก่อนเป็น 33,601 ล้านดอลลาร์ แบ่งเป็น บริการรถโดยสาร 16,728 ล้านดอลลาร์ เพิ่มขึ้น 25% และบริการเดลิเวอรี 15,595 ล้านดอลลาร์ เพิ่มขึ้น 12%</p>\n<p>จากตัวเลขข้างต้น คิดเป็นรายได้ของ Uber ที่ 9,230 ล้านดอลลาร์ เพิ่มขึ้น 14% มีกำไรจากการดำเนินงาน 326 ล้านดอลลาร์ เทียบกับปีก่อนที่ขาดทุน และมีกำไรสุทธิ 394 ล้านดอลลาร์ โดยมาจากกำไรที่ยังไม่รับรู้เพิ่มขึ้นของมูลค่าการลงทุนในบริษัทต่าง ๆ</p>\n<p>Dara Khosrowshahi ซีอีโอ Uber กล่าวว่าไตรมาสที่ผ่านมาบริษัทผ่านหลักไมล์สำคัญสองอย่างคือ กระแสเงินสดอิสระสูงกว่า 1 พันล้านดอลลาร์ เป็นครั้งแรก และเป็นไตรมาสแรกที่มีกำไรจากการดำเนินงานแบบ GAAP เป็นบวก ซึ่งจากแนวโน้มนี้ บริษัทจะเริ่มมีกำไรต่อไปทุกไตรมาส เป็นผลจากการดำเนินงานอย่างรัดกุม จำนวนผู้ใช้งานที่เพิ่มขึ้นต่อเนื่อง และมีการใช้งานซ้ำ</p>\n<p>ที่มา: <a href=\"https://investor.uber.com/news-events/news/press-release-details/2023/Uber-Announces-Results-for-Second-Quarter-2023/default.aspx\">Uber</a></p>\n<p><img src=\"https://www.blognone.com/sites/default/files/externals/c56e36846191ba83ea35a2875fff6751.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/f7a71df5c6c55887c57897cc3f0dd165.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"235a04f213c8aa49b76807378880ca843cc6c8c0ba7a314c00dbdd044a11fcd1","category":"Thai"}