{"title":"ธนาคาร DBS ในสิงคโปร์ล่มยาวต่อเนื่อง 2 วัน ชาวสิงคโปร์โวยจ่ายค่าข้าวไม่ได้","link":"https://www.blognone.com/node/125992","date":1637727222000,"content":"<div><div><div><p>เมื่อวานนี้ธนาคาร DBS ในสิงคโปร์เกิดปัญหาระบบล่มตั้งแต่ช่วง 10 โมงเช้า แม้จะแก้ปัญหาได้บางส่วนแต่บริการออนไลน์ เช่น แอป DBS PayLah!, digibank, และ 3D e-comm ก็มีปัญหาต่อเนื่อง กระทบถึงผู้ใช้บริการบัตรเงินสด NETS สำหรับจ่ายค่าโดยสารและค่าสินค้าที่ผูกบัตรไว้กับ DBS ไม่สามารถใช้งานไปด้วย</p>\n<p>ทาง DBS แก้ปัญหาสำเร็จช่วงตีสองที่ผ่านมา รวมเวลาล่ม 15 ชั่วโมง แต่พอช่วง 10 โมงเช้าระบบก็กลับไปมีปัญหาอีกครั้ง และตอนนี้ก็ยังมีปัญหาอยู่</p>\n<p>ธนาคารกลางสิงคโปร์ (MAS) มี<a href=\"https://www.blognone.com/node/109426\">มาตรฐานระบบล่มว่าต้องไม่เกินปีละ 4 ชั่วโมง</a> เหตุการณ์ครั้งนี้นับว่าเกินมาตรฐานไปมาก แต่ตอนนี้ทาง MAS ก็ยังไม่ได้ออกแถลงอะไร</p>\n<p>ที่มา - <a href=\"https://www.straitstimes.com/singapore/consumer/dbs-posb-digital-banking-services-restored-after-over-15-hours-of-disruption\">Strait Times</a></p>\n<p><img src=\"https://www.blognone.com/sites/default/files/externals/f86b3d26b484f8d9599eed4c131532f9.jpg\" /></p>\n</div></div></div><div><div>Topics: </div><div><div><a href=\"/topics/dbs\">DBS</a></div><div><a href=\"/topics/singapore\">Singapore</a></div><div><a href=\"/topics/banking\">Banking</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aec202d9be4cd1d33a4d53e15214aa79784d7f1b6c44e14cfe1554fb5db81d0f","category":"Thai"}