{"title":"Trump แต่งตั้ง Elon Musk เป็นผู้นำ Department of Government Efficiency (DOGE) เตรียมปฏิรูประบบราชการ","link":"https://www.blognone.com/node/143078","date":1731464080000,"content":"<div><div><div><p>Elon Musk ประกาศว่า Donald Trump แต่งตั้งเขาและ <a href=\"https://en.wikipedia.org/wiki/Vivek_Ramaswamy\">Vivek Ramaswamy</a> นักธุรกิจชาวอเมริกันเชื้อสายอินเดีย ผู้ก่อตั้งบริษัทยา Roivant Sciences เป็นผู้นำ (ร่วม) ของ Department of Government Efficiency (ตัวย่อ DOGE) หน่วยงานที่รัฐบาล Trump เตรียมตั้งขึ้นมาใหม่เพื่อปฏิรูปหน่วยงานภาครัฐของสหรัฐอเมริกาให้มีประสิทธิภาพมากขึ้น</p>\n<p>การตั้ง Elon เป็นผู้นำของ Department of Government Efficiency ไม่ใช่เรื่องใหม่ เพราะ<a href=\"https://www.blognone.com/node/141896\">เป็นสิ่งที่ Trump เคยประกาศไว้เมื่อเดือนกันยายน</a> ว่าหากเขาชนะเลือกตั้งจะเดินหน้าทำสิ่งนี้</p>\n<p>ตอนนี้ยังมีข้อมูลเพียงว่า Department of Government Efficiency จะเป็นหน่วยงานนอกรัฐบาล (outside of Government) และจะทำงานร่วมกับหน่วยงานด้านงบประมาณของทำเนียบขาว เพื่อแนะนำแนวทางการปฏิรูปโครงสร้างระบบราชการให้เล็กลง มีประสิทธิภาพมากขึ้น งานนี้เป็นงานชั่วคราวที่จะเสร็จสิ้นภายใน 4 กรกฎาคม 2026 ซึ่งเป็นวันฉลอง 250 ปีการประกาศเอกราชของสหรัฐอเมริกา</p>\n<p><img src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" /></p>\n<blockquote><p><a href=\"https://t.co/Vnk4MCAofY\">pic.twitter.com/Vnk4MCAofY</a></p>\n<p>— Elon Musk (@elonmusk) <a href=\"https://twitter.com/elonmusk/status/1856502787930050927?ref_src=twsrc%5Etfw\">November 13, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div><div><a href=\"/topics/government\">Government</a></div><div><a href=\"/topics/politics\">Politics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79be7cc146d03eb2be4ef3e32df32d9ebc1bc09b83f84b5860e4ff22ae663ab1","category":"Thai"}