{"title":"ไมโครซอฟท์ลงทุนใน AI ได้ผล รายได้ Azure เติบโตแรง คิดเป็น 3/4 ของ AWS แล้ว","link":"https://www.blognone.com/node/138179","date":1707806456000,"content":"<div><div><div><p>Jamin Ball นักวิเคราะห์จากบริษัท Altimeter Capital ประเมินว่าการลงทุนด้าน AI ของไมโครซอฟท์ ทำให้บริการ Microsoft Azure เติบโตขึ้นอย่างรวดเร็ว โดย<a href=\"https://www.blognone.com/node/137953\">มีรายได้เพิ่มขึ้น 30% ในไตรมาสล่าสุด</a> และไล่กวดผู้นำตลาดอย่าง AWS มาอย่างรวดเร็ว (AWS เติบโตเพียง 13% ในไตรมาสเดียวกัน)</p>\n<p>Ball ประเมินว่าเมื่อ 5 ปีก่อน ขนาดรายได้จากบริการโครงสร้างพื้นฐาน (infrastructure) ของ Azure มีเพียงครึ่งหนึ่งของ AWS แต่ตอนนี้คิดเป็น 3/4 ของ AWS แล้ว</p>\n<p>Satya Nadella เปิดเผยในงานแถลงผลประกอบการไตรมาสล่าสุดว่า Azure มีลูกค้า 53,000 องค์กรที่ใช้บริการด้าน AI</p>\n<p>การจับมือกับ OpenAI ทำให้ไมโครซอฟท์สามารถเข็นบริการด้าน Generative AI ออกมาได้ก่อนผู้ให้บริการคลาวด์รายอื่น ในขณะที่ฝั่ง AWS ก็ถูกวิจารณ์ว่าล่าช้าในการออกบริการลักษณะเดียวกันออกมาแข่ง โดย <a href=\"https://www.blognone.com/node/135995\">Amazon Bedrock ต้องรอถึงเดือนกันยายน 2023</a> ถึงเปิดตัว</p>\n<p>ที่มา - <a href=\"https://www.cnbc.com/2024/02/12/microsoft-ai-growth-helping-azure-cloud-chip-away-at-amazons-lead.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2254e71689bea5f3237292d1d801b5fc.jpg\" /></p>\n<p>ภาพจาก <a href=\"https://news.microsoft.com/inspire-2023/\">Microsoft</a></p>\n<p>ของแถม: รายการ Cloudnone ตอนบริการ LLM บนคลาวด์</p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d26f958b6be521c6e2d3ccb5e2d1c90fc6860bef5345ade7bdf0a57f5f4345b","category":"Thai"}