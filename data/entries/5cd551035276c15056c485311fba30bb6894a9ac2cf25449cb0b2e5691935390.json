{"title":"GNOME 44 ออกแล้ว แสดง Grid View ในหน้าจอเลือกไฟล์ได้แล้ว","link":"https://www.blognone.com/node/133130","date":1679535934000,"content":"<div><div><div><p>เดสก์ท็อป GNOME ออกเวอร์ชัน 44 ตามรอบการออกรุ่นทุก 6 เดือน เวอร์ชันนี้ใช้โค้ดเนม Kuala Lumpur ตามสถานที่จัดงาน GNOME.Asia 2022</p>\n<p>ของใหม่ใน GNOME 44 ได้แก่</p>\n<ul>\n<li>หน้าจอเลือกไฟล์ File Chooser แสดงไฟล์แบบ grid view ให้เห็นไอคอนชัดๆ จากเดิมที่มีแต่แบบ list view ฟีเจอร์นี้เป็นสิ่งที่ผู้ใช้ GNOME เรียกร้องกันมาเยอะและนานมาก ในที่สุดก็ทำเสร็จให้ได้ใช้กัน</li>\n<li>แอพตั้งค่า Settings ปรับ UI ของหน้าจอตั้งค่าใหม่ 4 อย่าง ได้แก่ Device Security, Accessibility, Sound, Mouse &amp; Touchpad</li>\n<li>เมนู Quick Settings เพิ่มรายละเอียดการตั้งค่า Bluetooth, เพิ่มรายชื่อแอพที่รันในแบ็คกราวนด์โดยไม่มีหน้าต่าง</li>\n<li>เพิ่มแอพใหม่ๆ ในกลุ่ม GNOME Circle อีก 10 ตัว เช่น ตัวดูดสี Eyedropper, นาฬิกา Chess Clock, แอพอ่านการ์ตูน Komikku</li>\n</ul>\n<p>GNOME 44 จะถูกนำไปใช้ในดิสโทรลินุกซ์หลายๆ ตัวที่จะออกหลังจากนี้ เช่น Ubuntu 23.04 หรือ Fedora 38</p>\n<p><img alt=\"No Description\" src=\"https://www.blognone.com/sites/default/files/externals/d72d97dd8ae8ce736bd6de238392c59f.png\" /></p>\n<p><img alt=\"No Description\" src=\"https://www.blognone.com/sites/default/files/externals/144c0016d503c6db672f97fb32bc4c37.png\" /></p>\n<p>ที่มา - <a href=\"https://release.gnome.org/44/\">GNOME</a></p>\n</div></div></div><div><div>Topics: </div><div><div><a href=\"/topics/gnome\">GNOME</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cd551035276c15056c485311fba30bb6894a9ac2cf25449cb0b2e5691935390","category":"Thai"}