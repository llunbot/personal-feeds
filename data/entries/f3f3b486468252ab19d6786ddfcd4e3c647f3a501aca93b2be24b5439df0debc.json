{"title":"[ลือ] โมเดล Orion ของ OpenAI พัฒนาขึ้นจาก GPT-4 ไม่เยอะอย่างที่หวัง ทางตันของ Transformer?","link":"https://www.blognone.com/node/143036","date":1731211147000,"content":"<div><div><div><p>เว็บไซต์ The Information รายงานอ้างแหล่งข่าวภายในจาก OpenAI ว่า<a href=\"https://www.blognone.com/node/142767\">โมเดลตัวใหม่โค้ดเนม Orion</a> ไม่ได้พัฒนาจาก GPT-4 แบบก้าวกระโดด เหมือนกับตอนเปลี่ยนจาก GPT-3 มาเป็น GPT-4</p>\n<p>แหล่งข่าวของ The Information ยังบอกว่า Orion ยังอาจทำงานไม่ได้ดีกว่าโมเดลรุ่นปัจจุบันอย่างชัดเจนนัก (not be reliably better) ในงานบางด่าน เช่น การเขียนโค้ด</p>\n<p>ปัญหานี้ทำให้ตอนนี้ OpenAI ตั้งทีมมาค้นหาวิธีเดินหน้าพัฒนาโมเดลต่อไปในระยะยาว เพราะไม่มีข้อมูลใหม่ๆ มาใช้เทรนโมเดลแล้ว (ใช้ข้อมูลหมดโลกแล้ว) แนวทางที่เป็นไปได้คือ การใช้ข้อมูลสังเคราะห์จากโมเดลอื่นมาเทรน Orion หรือ เพิ่มกระบวนการพัฒนาคุณภาพหลังการเทรนโมเดลเสร็จ</p>\n<p>ปัญหาโมเดลปัญญาประดิษฐ์พัฒนาจนชนกำแพง ไม่ได้เกิดขึ้นกับ OpenAI เพียงเจ้าเดียว เพราะ<a href=\"https://www.blognone.com/node/142773\">ก่อนหน้านี้มีข่าวว่า Gemini 2.0 ก็เจอปัญหาแบบเดียวกัน</a> ซึ่งอาจเป็นสัญญาณว่าเริ่มถึงทางตันของโมเดลตระกูล Transformer แล้ว</p>\n<p>ที่มา - <a href=\"https://www.theinformation.com/articles/openai-shifts-strategy-as-rate-of-gpt-ai-improvements-slows\">The Information</a> via <a href=\"https://techcrunch.com/2024/11/09/openai-reportedly-developing-new-strategies-to-deal-with-ai-improvement-slowdown/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/d7e3290499a1de44f225e22e8a969cd0.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3f3b486468252ab19d6786ddfcd4e3c647f3a501aca93b2be24b5439df0debc","category":"Thai"}