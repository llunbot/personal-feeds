{"title":"พบบั๊กในไลบรารี FreeType กับฟอนต์อย่าง Arial ทำงานช้า แก้แล้วเร็วขึ้นเป็นสิบเท่า","link":"https://www.blognone.com/node/145975","date":1745283558000,"content":"<div><div><div><p><a href=\"https://freetype.org/\">FreeType</a> เป็นไลบรารีเรนเดอร์ไฟล์ฟอนต์ขึ้นเป็นกราฟิกบนหน้าจอ ที่ถูกใช้งานในระบบปฏิบัติการยอดนิยมหลายตัว เช่น ลินุกซ์, Android, iOS, ChromeOS (จริงๆ คือแทบทุกตัวยกเว้น Windows)</p>\n<p>การที่ FreeType อยู่มานานมากแล้ว (สร้างขึ้นตั้งแต่ปี 1996) ช่วงหลังอาจไม่ได้มีอะไรเปลี่ยนมากนัก แต่ล่าสุดมีนักพัฒนา Werner Lemberg ค้นพบว่า FreeType มีบั๊กที่สะสมมายาวนานตั้งแต่ยุคแรกๆ บั๊กตัวนี้จะเกิดขึ้นกับฟอนต์ที่เรียกใช้คำสั่งของฟอนต์แบบ OpenType บางอย่าง แล้วจะเรียกฟังก์ชัน <code>hb_ot_shape_glyphs_closure</code> ซ้ำกันเยอะถึง 66,954 ครั้ง</p>\n<p>ตัวอย่างฟอนต์ยอดนิยมที่ได้รับผลกระทบจากบั๊กนี้คือ Arial TTF เท่ากับคนทั้งโลกสิ้นเปลืองเวลาในการโหลด FreeType เกินความจำเป็นมานานหลายสิบปี หลังจากแก้บั๊กนี้แล้ว FreeType จะถูกเรียกให้ทำงานเร็วขึ้นเป็นสิบเท่าเลยทีเดียว</p>\n<p>ที่มา - <a href=\"https://www.phoronix.com/news/FreeType-Slow-Loading-Arial-TTF\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/816c86d411d4c8d737ebf271f570f73c.png\" /></p>\n</div></div></div><div><div>Topics: </div><div><div><a href=\"/topics/freetype\">FreeType</a></div><div><a href=\"/topics/font\">Font</a></div><div><a href=\"/topics/bug\">Bug</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc45c8fbd3a69c22ec963fc30753de20d9bfa2175da8926d122629d79a0a2530","category":"Thai"}