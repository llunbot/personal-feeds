{"title":"HP เปิดใช้ WSL2 เป็นดีฟอลต์พร้อมพรีโหลด Ubuntu บนเครื่องเวิร์คสเตชันวินโดวส์","link":"https://www.blognone.com/node/125763","date":1636527291000,"content":"<div><div><div><p>HP ประกาศพรีโหลด Windows Subsystem for Linux 2 (WSL2) และเปิดใช้งานเป็นดีฟอลต์กับเครื่องเวิร์คสเตชันตระกูล Z ของบริษัทบางรุ่น ตอบสนองความต้องการของลูกค้าพีซีเวิร์คสเตชัน ที่ต้องใช้งานทั้งวินโดวส์และลินุกซ์ โดยไม่ต้องบูตเครื่องสลับไปมา หรือรันลินุกซ์ใน VM ที่ประสิทธิภาพไม่ดีเท่า</p>\n<p>HP บอกว่ามีความต้องการใช้งานซอฟต์แวร์จำพวก machine learning และ data science มากขึ้น จึงได้ปรับซอฟต์แวร์ของตัวเองจากลินุกซ์ให้ทำงานร่วมกับ WSL2 ได้ดีขึ้น ตัวดิสโทรที่เลือกใช้คือ Ubuntu</p>\n<p><a href=\"https://www.blognone.com/node/124002\">ปัจจุบันการติดตั้ง WSL2 ทำได้ง่ายขึ้นมากๆ แล้ว</a> แต่การเปิดใช้ WSL2 มาเป็นดีฟอลต์เลยก็เป็นสัญญาณว่าการใช้งานลินุกซ์บนวินโดวส์แพร่หลายขึ้นกว่าเดิมมาก</p>\n<p>ที่มา - <a href=\"https://press.hp.com/us/en/press-releases/2021/hp-powers-real-time-collaboration-workflows.html\">HP</a></p>\n<p><img src=\"https://www.blognone.com/sites/default/files/externals/d911ae28b99ca39a2c71703165486720.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/linux\">Linux</a></div><div><a href=\"/topics/wsl\">WSL</a></div><div><a href=\"/topics/workstation\">Workstation</a></div><div><a href=\"/topics/ubuntu\">Ubuntu</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e15024a980185747a5474eefc9726c5bd0112d8c95ac4198ee86f89f7705fdb5","category":"Thai"}