{"title":"HMD เริ่มหยุดขายสมาร์ทโฟนแบรนด์ Nokia ในยุโรป, ฟีเจอร์โฟน Nokia ยังอยู่","link":"https://www.blognone.com/node/142315","date":1727825146000,"content":"<div><div><div><p><a href=\"https://www.blognone.com/node/88961\">บริษัท HMD หรือชื่อเดิม HMD Global ก่อตั้งเมื่อปี 2016</a> โดยได้สิทธิการใช้ชื่อแบรนด์ Nokia ทำตลาดมือถือแต่เพียงผู้เดียวเป็นเวลานาน 10 ปี</p>\n<p>แต่เมื่อปีที่แล้ว 2023 <a href=\"https://www.blognone.com/node/135722\">บริษัทประกาศยุทธศาสตร์ออกมือถือแบรนด์ HMD ของตัวเองด้วย</a> <a href=\"https://www.blognone.com/node/138042\">ควบคู่ไปกับมือถือแบรนด์ Nokia เดิม</a> ทำให้ปีนี้เราเริ่มเห็นมือถือแบรนด์ <a href=\"https://www.blognone.com/node/139655\">HMD Pulse</a>, <a href=\"https://www.blognone.com/node/140964\">HMD Skyline</a>, <a href=\"https://www.blognone.com/node/141872\">MHD Fusion</a> เริ่มออกสู่ตลาด</p>\n<p>ล่าสุดเว็บไซต์ Notebookcheck พบว่าบนหน้าเว็บของ HMD.com ในบางประเทศแถบยุโรป ไม่มีสินค้าสมาร์ทโฟนแบรนด์ Nokia อยู่บนหน้าเว็บแล้ว เช่น <a href=\"https://www.hmd.com/en_gb/smartphones\">HMD สหราชอาณาจักร</a>, <a href=\"https://www.hmd.com/de_de/smartphones\">HMD เยอรมนี</a>, <a href=\"https://www.hmd.com/fr_fr/smartphones\">HMD ฝรั่งเศส</a> แต่สินค้ากลุ่มฟีเจอร์โฟนแบรนด์ Nokia ยังคงมีขายอยู่ (หน้าเว็บของ HMD ประเทศไทยยังมีสมาร์ทโฟนแบรนด์ Nokia อยู่)</p>\n<p>ตอนนี้ยังไม่มีคำแถลงอย่างเป็นทางการจาก HMD ในเรื่องการใช้งานแบรนด์ Nokia แต่มาถึงจุดนี้แล้วทุกคนก็น่าจะเข้าใจตรงกันว่า สุดท้าย HMD ก็น่าจะเลิกใช้งานแบรนด์ Nokia ในระยะยาวอยู่ดี</p>\n<p>ที่มา - <a href=\"https://www.notebookcheck.net/HMD-Global-discontinues-Nokia-smartphones-in-Europe.896463.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/4af94f77c2ea07a6a8b74b7665549a51.png\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/nokia\">Nokia</a></div><div><a href=\"/topics/smartphone\">Smartphone</a></div><div><a href=\"/topics/feature-phone\">Feature Phone</a></div><div><a href=\"/topics/mobile\">Mobile</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3adb6175fd0fd24b6774fd7306734d55552366aae4b991c0265d61ab1975b183","category":"Thai"}