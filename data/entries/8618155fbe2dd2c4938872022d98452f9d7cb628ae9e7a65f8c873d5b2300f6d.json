{"title":"กูเกิลอัพเดต Gemini 2.5 Flash เขียนโค้ดใกล้เคียง DeepSeek-R1 เตรียมออกรุ่นเสถียรเดือนหน้า","link":"https://www.blognone.com/node/146521","date":1747787341000,"content":"<span>กูเกิลอัพเดต Gemini 2.5 Flash เขียนโค้ดใกล้เคียง DeepSeek-R1 เตรียมออกรุ่นเสถียรเดือนหน้า</span>\n\n  <div>\n    <div>Body</div>\n              <div><p>กูเกิลประกาศอัพเดต Gemini 2.5 Flash เป็นเวอร์ชั่น 05-20 ที่ทำคะแนนทดสอบได้ดีขึ้นหลายชุดทดสอบ (แต่ก็มีแย่ลงบางชุดทดสอบด้วย) ความเปลี่ยนแปลงสำคัญคือปริมาณโทเค็นที่ใช้คิดก่อนตอบนั้นลดลง 20-30%</p>\n<p>ส่วนที่ปรับปรุงขึ้นมาชัดเจนคือการทดสอบเป็นผู้ช่วยเขียนโค้ด Aider Polygot ที่ขึ้นมาแซง DeepSeek-R1 ได้แล้ว แม้ยังตาม OpenAI o4-mini และ Claude 3.7 ก็ตาม แต่ราคาของ Gemini 2.5 Flash ก็ถูกกว่าหลายเท่าตัว</p>\n<p>ก่อนหน้านี้ Gemini 2.5 เป็นรุ่นพรีวิวที่ API ยังไม่นิ่ง รอบนี้แม้จะยังเป็นพรีวิวอยู่แต่กูเกิลสัญญาว่าจะออกเวอร์ชั่นเสถียรภายในต้นเดือนมิถุนายนนี้ ทำให้พร้อมใช้งานแบบโปรดักชั่นแล้ว</p>\n<p>ที่มา - <a href=\"https://blog.google/technology/google-deepmind/google-gemini-updates-io-2025/#new-capabilities\">Google Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Wed, 05/21/2025 - 07:29</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8618155fbe2dd2c4938872022d98452f9d7cb628ae9e7a65f8c873d5b2300f6d","category":"Thai"}