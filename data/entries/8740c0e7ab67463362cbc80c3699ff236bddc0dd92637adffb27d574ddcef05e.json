{"title":"มาหามิจ! Whoscall ตั้งสำนักงานแห่งที่ 2 ในไทย ต่อจากไต้หวัน ขยายธุรกิจในภูมิภาค","link":"https://www.blognone.com/node/142863","date":1730352253000,"content":"<div><div><div><p>Gogolook บริษัท TrustTech ผู้พัฒนาแอปพลิเคชัน Whoscall ประกาศตั้งสำนักงานใหญ่แห่งที่ 2 ในไทย เพื่อขยายธุรกิจทั่วภูมิภาค (Dual HQ)</p>\n<p>Gogolook มีสำนักงานใหญ่แห่งแรกอยู่ในไต้หวัน ซึ่งงานหลักจะเน้นไปที่การดูแลผลิตภัณฑ์และเทคโนโลยีของบริษัท ส่วนสำนักงานใหญ่ในประเทศไทย จะมุ่งเน้นไปที่การพัฒนาธุรกิจและการทำการตลาดเป็นหลัก โดยในอนาคตมีแผนขยายทีมผลิตภัณฑ์และเทคโนโลยีในไทยด้วย</p>\n<p><img alt=\"No Description\" src=\"https://www.blognone.com/sites/default/files/externals/7dcf857a946b4aaaf2b2e0d472573360.png\" /></p>\n<p>สำหรับแนวทางในการขยายธุรกิจในเอเชียตะวันออกเฉียงใต้ Gogolook จะจับมือกับพันธมิตรในไทยและภูมิภาค โดยได้ร่วมมือกับ ScamAdviser ให้บริการโซลูชันสำหรับธุรกิจเพื่อลดความสูญเสียทางการเงินจากมิจฉาชีพ จากเดิมที่บริษัทต้องมีค่าใช้จ่ายที่นำมาใช้ในการแก้ไขปัญหาจากการหลอกลวงค่อนข้างสูง ทั้งการดำเนินคดี ความกับผู้กระทำความผิด และค่าชดเชย</p>\n<p>โดยเฉลี่ยค่าใช้จ่ายดังกล่าวจะอยู่ที่ 100 บาท ต่อทุกๆ 25 บาทที่สูญเสียไป โดยบริษัทค้าปลีกจะต้องเสียค่าใช้จ่ายเฉลี่ยประมาณ 80 บาท ต่อทุกๆ 25 บาท ในขณะที่สถาบันการเงินจะมีค่าใช้จ่ายเฉลี่ยสูงถึง 128 บาท ต่อทุกๆ 25 บาท</p>\n<p>การร่วมกับ ScamAdviser ทำให้ Gogolook มีข้อมูลคุณภาพสูงที่ใหญ่ที่สุดในเอเชียตะวันออกและเอเชียตะวันออกเฉียงใต้ ประกอบด้วยหมายเลขโทรศัพท์กว่า 2,600 ล้านเลขหมาย รวมถึงโดเมนอันตราย รายชื่อลิงก์ความเสี่ยง ลิสต์สกุลเงินดิจิทัล และกระเป๋าเงินดิจิทัล รวมกว่า 60 ล้านรายการ</p>\n<p>Gogolook สามารถนำข้อมูลเหล่านี้มาผสานเข้ากับความเชี่ยวชาญด้าน AI มาวิเคราะห์และจำลอง รูปแบบการหลอกลวง เพื่อพัฒนาซอฟต์แวร์ที่จะช่วยป้องกันการหลอกลวงองค์กรและขยายโอกาสในการดำเนินธุรกิจไปยังภูมิภาคต่างๆ ทั่วโลก</p>\n<p>ปัจจุบันโซลูชันสำหรับธุรกิจในประเทศไทยประกอบด้วย</p>\n<ul>\n<li>Whoscall Verified Business Number หรือ VBN ช่วยยืนยันเบอร์โทรศัพท์ของธุรกิจ</li>\n<li>Watchmen Fraud Early Warning System เป็นบริการที่แจ้งเตือนธุรกิจเจ้าของแบรนด์ เวลามีเบอร์โทรศัพท์, เว็บไซต์หรือโซเชียลมีเดียถูกสร้างขึ้นมาอ้างเป็นแบรนด์</li>\n</ul>\n<p>ที่มา: ข่าวประชาสัมพันธ์</p>\n<p><img alt=\"No Description\" src=\"https://www.blognone.com/sites/default/files/externals/de623c4b417b6cc120c8a52b3142a15b.png\" /><img alt=\"No Description\" src=\"https://www.blognone.com/sites/default/files/externals/82eadca9aa15c37fe18082b40dbb4004.png\" /></p>\n</div></div></div><div><div>Topics: </div><div><div><a href=\"/topics/whoscall\">Whoscall</a></div><div><a href=\"/topics/scam\">Scam</a></div><div><a href=\"/topics/thailand\">Thailand</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8740c0e7ab67463362cbc80c3699ff236bddc0dd92637adffb27d574ddcef05e","category":"Thai"}