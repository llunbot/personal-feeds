{"title":"Final Fantasy Crystal Chronicles บน iOS ประกาศปิดตัวทันที จากปัญหาบั๊กระบบ In-App ที่แก้ไขไม่ได้","link":"https://www.blognone.com/node/144664","date":1739495312000,"content":"<div><div><div><p>Square Enix ประกาศว่า <a href=\"https://www.blognone.com/node/110303\">Final Fantasy Crystal Chronicles</a> เวอร์ชันบน iOS จะ<strong>ปิดให้บริการมีผลทันที</strong> เนื่องจากพบปัญหาที่ไม่สามารถแก้ไขให้กลับมาได้ตามปกติ</p>\n<p>บริษัทบอกว่าตั้งแต่ 24 มกราคม 2025 เป็นต้นมา มีผู้เล่นรายงานปัญหาว่าไม่สามารถเข้าถึงเนื้อหาที่ซื้อเพิ่มเติมผ่าน In-App ไม่ว่าจะเป็นการซื้อเฉพาะส่วน หรือซื้อแบบเต็มทั้งเกม ซึ่งเป็นผลจากการเปลี่ยนแปลงระบบ In-App (Square Enix ไม่ได้อธิบายเพิ่มเติม) เมื่อตรวจสอบเพิ่มก็พบว่าบริษัทไม่สามารถแก้ไขบั๊ก และทำให้กลับมาใช้งานได้เหมือนเดิมอีก จึงขอโทษลูกค้าที่เลือกหยุดให้บริการเกมบน iOS ทันที</p>\n<p>ผู้เล่นที่ซื้อคอนเทนต์ In-App มาตั้งแต่เดือนมกราคม <strong>2024</strong> สามารถแจ้งขอรับเงินคืนได้ผ่านระบบ Apple Support</p>\n<p>ทั้งนี้ Final Fantasy Crystal Chronicles จะยังให้บริการต่อไปในแพลตฟอร์มอื่นได้แก่ PS4, Nintendo Switch และ Android</p>\n<p>ที่มา: <a href=\"https://na.finalfantasy.com/news/2719\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/1a5cb9759ed5d6ac0277d3d6609db520.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/mobile-games\">Mobile Games</a></div><div><a href=\"/topics/square-enix\">Square Enix</a></div><div><a href=\"/topics/app-store\">App Store</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ff8eae05c9f279e73a65e3102cd50363803a58203dee374f63dfdbc9924f1d3","category":"Thai"}