{"title":"กูเกิลเลื่อนใช้นโยบายชำระเงินในแอปเป็น มี.ค. 2022 เพราะนักพัฒนาในพื้นที่ระบาดปรับตัวไม่ทัน","link":"https://www.blognone.com/node/123804","date":1626789340000,"content":"<div><div><div><p>กูเกิลเพิ่มทางเลือก เลื่อนใช้นโยบายชำระเงินในแอปหรือ Play Billing ไปเป็นเดือนมีนาคม 2022 จากเดิมที่มีผลเดือนกันยายนนี้ เนื่องจากนักพัฒนา Android ทั่วโลกได้รับผลกระทบจากวิกฤตโควิด-19 โดยเฉพาะทีมวิศวกรที่อยู่ในเขตพื้นที่ระบาดหนัก เกิดความลำบากเมื่อต้องอัพเดตระบบให้ทันตามเวลา โดยบริษัทและนักพัฒนารายใดที่ต้องการเลื่อนนโยบายชำระ ต้องเข้าไปยื่นอุทธรณ์การขยายเวลาผ่านศูนย์ช่วยเหลือ</p>\n<p>ในช่วงที่ประกาศนี้ กูเกิลกำลังถูกกดดันจากการ<a href=\"https://www.blognone.com/node/123613\">ฟ้องร้องใหญ่ของอัยการกว่า 30 รัฐฯในสหรัฐ เรื่องการผูกขาดบน Google Play Store</a> ในเกาหลีใต้ก็กำลังมีความพยายามเสนอกฎหมายห้ามกูเกิลบังคับใช้นโยบาย Play Billing</p>\n<p><img src=\"https://www.blognone.com/sites/default/files/externals/c49ca0c4592077e7c8e16f4f46a8320c.png\" /></p>\n<p>ท่ามกลางความกดดัน กูเกิลได้ออกนโยบายกลดค่าส่วนแบ่ง Play Store จาก 30% เหลือ 15% สำหรับบริษัทที่รายได้ 1 ล้านดอลลาร์แรก และ<a href=\"https://www.blognone.com/node/123373\">ลดเหลือ 15% สำหรับแอปกลุ่ม Media วิดีโอ เพลง อีบุ๊ก</a></p>\n<p>กระทรวงวิทยาศาสตร์และไอซีทีในเกาหลีใต้ ทำการสำรวจ พบว่า 60% ของผู้ที่ทำงานในธุรกิจสิ่งพิมพ์ การ์ตูน เกม และเพลง มีอายุต่ำกว่า 35 ปี และครีเอเตอร์รุ่นใหม่ก็มีจำนวนมากขึ้นเรื่อยๆ ที่กำลังเข้ามาเป็นส่วนหนึ่งของตลาดเนื้อหาดิจิทัล ครีเอเตอร์และเอเจนซี่มีความกังวลว่า นโยบายของกูเกิลจะส่งผลให้เนื้อหาดิจิทัลมีราคาแพงขึ้น ส่งผลต่อครีเอเตอร์หน้าใหม่</p>\n<p>ที่มา - <a href=\"https://9to5google.com/2021/07/16/google-play-billing-extension/\">9to5Google</a>, <a href=\"http://www.koreaherald.com/view.php?ud=20210720000836\">Korea Herald</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-play\">Google Play</a></div><div><a href=\"/topics/antitrust\">Antitrust</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7d178d01c336b799fa76a84d2c0dbef07bb7234f766593819f0094245fdf68d","category":"Thai"}