{"title":"iPad mini 7 รองรับ Final Cut Pro ใหม่ ที่เดิมใช้ได้เฉพาะรุ่นชิปตระกูล M แต่ใช้ Stage Manager ไม่ได้","link":"https://www.blognone.com/node/142724","date":1729689660000,"content":"<div><div><div><p><a href=\"https://www.blognone.com/node/142570\">iPad mini 7 รุ่นใหม่ล่าสุด</a> ดูเหมือนจะเป็นรุ่นพิเศษที่มีข้อยกเว้นเพิ่มเติม เพราะแอปเปิลบอกว่าเป็น iPad รุ่นที่รองรับปัญญาประดิษฐ์ Apple Intelligence ด้วย แม้ใช้ชิป A17 Pro ซึ่งแอปเปิลก็ไปแก้ไขข้อมูลเพิ่มเติมจากที่เคยบอกไว้ว่า Apple Intelligence <a href=\"https://www.blognone.com/node/140287\">ใช้งานได้เฉพาะ iPad ชิป M1 ขึ้นไป</a>เท่านั้น</p>\n<p>คราวนี้แอปตัดต่อวิดีโอ <a href=\"https://www.blognone.com/node/140522\">Final Cut Pro for iPad เวอร์ชันใหม่</a> ได้เพิ่มข้อมูลเช่นกันว่ารองรับ iPad ที่เป็นชิปตระกูล M <strong>และ ชิป A17 Pro</strong> ทำให้ iPad mini 7 สามารถใช้งานได้ด้วย จากการก่อนหน้าบอกว่าเฉพาะรุ่นชิปตระกูล M เท่านั้น แต่ก็มีดอกจันว่าฟีเจอร์บางอย่างอาจใช้งานไม่ได้</p>\n<p>อย่างไรก็ตามแม้ได้ชิปสเป็กสูงทำอะไรได้มากกว่า แต่แอปเปิลก็บอกว่า iPad mini 7 จะไม่สามารถใช้งานฟีเจอร์มัลติทาสก์ Stage Manager ได้ ด้วยเหตุผลพื้นที่หน้า 8.3 นิ้ว เล็กเกินไป</p>\n<p>iPad mini 7 เริ่มส่งมอบให้กับลูกค้าในหลายประเทศแล้วตั้งแต่วันนี้</p>\n<p>ที่มา: <a>MacRumors</a></p>\n<p><img src=\"https://www.blognone.com/sites/default/files/externals/dd72f032b0f89a28a0ed9a926e138d89.jpg\" /></p>\n</div></div></div><div><div>Topics: </div><div><div><a href=\"/topics/ipad-mini\">iPad mini</a></div><div><a href=\"/topics/final-cut-pro\">Final Cut Pro</a></div><div><a href=\"/topics/apple\">Apple</a></div><div><a href=\"/topics/ipados\">iPadOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"424cab2479599e25c849f6f6079312e39e3a59502165d86e9721eb1af1b3ddd0","category":"Thai"}