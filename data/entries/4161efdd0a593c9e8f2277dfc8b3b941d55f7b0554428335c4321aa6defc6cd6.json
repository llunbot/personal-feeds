{"title":"ไมโครซอฟท์ประกาศแผนการถอด VBScript ออกจาก Windows, เริ่มปิดการทำงานปี 2027","link":"https://www.blognone.com/node/140006","date":1716891441000,"content":"<div><div><div><p>ไมโครซอฟท์ประกาศรายละเอียดของแผนการถอด VBScript (ชื่อเดิมคือ Visual Basic Script ที่เป็นคนละภาษากับ Visual Basic แบบปกติ แต่มีส่วนที่เหมือนกัน) ออกจาก Windows <a href=\"https://www.blognone.com/node/136193\">ตามที่เคยประกาศแนวทางไว้ก่อนหน้านี้</a></p>\n<ul>\n<li>ใน Windows 11 อัพเดตหน้า 24H2 ไมโครซอฟท์จะปรับส่วน VBScript ออกมาเป็นชุดฟีเจอร์ที่ต้องติดตั้งเอง (feature on demand หรือ FOD) แต่ยังเปิดใช้งานเป็นดีฟอลต์</li>\n<li>ในปี 2027 จะเปลี่ยนค่าดีฟอลต์มาเป็นปิดการใช้งาน</li>\n<li>หลังจากนั้น (ยังไม่ระบุช่วงเวลา) จะถอด VBScript FOD ออกจากระบบปฏิบัติการอย่างสมบูรณ์ ไฟล์ .dll ที่เกี่ยวข้องกับ VBScript จะถูกเอาออกทั้งหมด</li>\n</ul>\n<p>ไมโครซอฟท์อธิบายว่า VBScript เก่ามากแล้ว เปิดตัวครั้งแรกในปี 1996 และปัจจุบันงานใหม่ๆ สามารถเขียนด้วยภาษาสมัยใหม่ทั้ง JavaScript และ PowerShell ทดแทนได้หมดแล้ว และเบราวเซอร์ยุคปัจจุบันก็ไม่สามารถประมวลผล VBScript ได้อีกแล้ว (เบราว์เซอร์เวอร์ชันสุดท้ายที่ทำได้คือ IE11)</p>\n<p>ส่วนคนที่ยังใช้ Visual Basic for Applications (VBA) ตัวเก่าที่เขียนด้วย VBScript เพื่อทำงานอัตโนมัติในแอพตระกูล Office จะยังใช้ต่อไปได้ในบางกรณี ซึ่งไมโครซอฟท์จะประกาศแนวทางเรื่องนี้ต่อไป</p>\n<p><img alt=\"No Description\" src=\"https://www.blognone.com/sites/default/files/externals/8716f465822af246f18421cf7f41d2ab.png\" /></p>\n<p><img alt=\"No Description\" src=\"https://www.blognone.com/sites/default/files/externals/fc5f3ab4aa26fe48124029556dcc582c.png\" /></p>\n<p>ที่มา - <a href=\"https://techcommunity.microsoft.com/t5/windows-it-pro-blog/vbscript-deprecation-timelines-and-next-steps/ba-p/4148301\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/programming\">Programming</a></div><div><a href=\"/topics/visual-basic\">Visual Basic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4161efdd0a593c9e8f2277dfc8b3b941d55f7b0554428335c4321aa6defc6cd6","category":"Thai"}