{"title":"Qualcomm ปิดดีลซื้อกิจการ Veoneer ผู้พัฒนาโซลูชัน ADAS ในรถแล้ว","link":"https://www.blognone.com/node/125091","date":1633367189000,"content":"<div><div><div><p>Qualcomm ประกาศบรรลุข้อตกลงในการซื้อกิจการ Veoneer ผู้พัฒนาระบบช่วยเหลือการขับขี่รถ (ADAS) จากสวีเดน ตามที่บริษัทเคย<a href=\"https://www.blognone.com/node/124095\">ยื่นข้อเสนอก่อนหน้านี้</a> เป็นมูลค่ารวมประมาณ 4,500 ล้านดอลลาร์ สูงกว่าราคาที่ Magna บริษัทผลิตชิ้นส่วนรถยนต์จากแคนาดาได้ยื่นเสนอไปก่อน แต่บริษัทไม่ได้ให้ข้อเสนอใหม่ที่สูงกว่า ดีลนี้จึงจบที่ Qualcomm</p>\n<p>ทั้งนี้ Veoneer จะต้องจ่ายเงินค่ายกเลิกข้อตกลงให้ Magna เป็นเงินราว 110 ล้านดอลลาร์</p>\n<p>ดีลดังกล่าว Qualcomm ได้ร่วมมือกับบริษัทด้านการลงทุน SSW Partners โดยทาง SSW จะขายหุ้นส่วนที่ถืออยู่ทั้งหมดใน Arriver บริษัทผู้พัฒนาระบบช่วยเหลือการขับขี่ซึ่ง Qualcomm และ Veoneer ร่วมก่อตั้ง ให้กับ Qualcomm ส่วน SSW จะยังถือหุ้น Veoneer ส่วนของธุรกิจซัพพลายเออร์ยานยนต์ต่อไป</p>\n<p>ที่มา: <a href=\"https://www.qualcomm.com/news/releases/2021/10/04/qualcomm-and-ssw-partners-reach-definitive-agreement-acquire-veoneer\">Qualcomm</a> ผ่าน <a href=\"https://techcrunch.com/2021/10/04/qualcomm-acquires-veoneer-for-4-5-billion-canceling-its-agreement-with-magna/\">TechCrunch</a></p>\n<p><img src=\"https://www.blognone.com/sites/default/files/externals/7912ac9ea1be7a295c57bc0007b71397.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/automobile\">Automobile</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e4ef6734807266aab1840444b68b3cde6cdf572e9bfa20d9ece236ce300b405","category":"Thai"}