{"title":"TikTok ปิดให้บริการในสหรัฐอเมริกาแล้ว ตามกฎหมายแบนแอปหากไม่ขายกิจการออกมา","link":"https://www.blognone.com/node/144206","date":1737260162000,"content":"<div><div><div><p>TikTok ปิดให้บริการในสหรัฐอเมริกาแล้ว ตาม<a href=\"https://www.blognone.com/node/139399\">กฎหมายคำสั่งแบนแอปที่ลงนามโดยประธานาธิบดี Joe Biden</a> หากไม่ขายกิจการออกมาจาก ByteDance โดยผู้ใช้งานในอเมริกาเริ่มได้รับข้อความแจ้งไม่สามารถใช้งานแอปได้ ตั้งแต่เวลา 10:30น. ตามเวลาในไทย หรือเข้าสู่วันที่ 19 มกราคม ตามเวลาในสหรัฐ</p>\n<p>ข้อความที่แสดงในแอปบอกว่า</p>\n<blockquote><p>TikTok ไม่สามารถใช้งานได้ตอนนี้ เนื่องจากกฎหมายคำสั่งแบน TikTok แต่พวกเรายังโชคดีที่ประธานาธิบดี Trump แสดงออกว่าจะหาทางแก้ไขปัญหานี้เมื่อเริ่มเข้ารับตำแหน่ง โปรดติดตามกันต่อไป!</p>\n</blockquote>\n<p>มีรายงานว่าแอป TikTok ก็ถูกนำออกจาก App Store, Play Store ไปแล้วด้วย ส่วนแอปอื่นในเครือ ByteDance ทั้งแอปตัดต่อวิดีโอ CapCut, แอปโซเชียล Lemon8, แอปสอนทำการบ้านด้วย AI Gauth และแอปแต่งรูปด้วย AI Hypic ก็ไม่สามารถใช้งานได้เช่นกัน</p>\n<p><em>ข่าวนี้จะปรับปรุงเนื้อหาเมื่อมีรายละเอียดเพิ่มเติม</em></p>\n<p>ที่มา: <a href=\"https://techcrunch.com/2025/01/18/tiktok-goes-dark-in-the-u-s/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/cd960d4dee8d22745b3bffebb674ee69.png\" /></p>\n<p>ข้อความที่แสดงใน TikTok (ภาพ <a href=\"https://x.com/FearedBuck/status/1880820466795069947\">@FearedBuck</a>)</p>\n<p><img alt=\"No Description\" src=\"https://www.blognone.com/sites/default/files/externals/cfdb4443730957ad8d03a9848317c220.jpg\" /></p>\n<p>ข้อความที่แสดงใน CapCut (ภาพ <a href=\"https://x.com/unusual_whales/status/1880818582675984621\">@unusual_whales</a>)</p>\n<p><img alt=\"No Description\" src=\"https://www.blognone.com/sites/default/files/externals/364a735bfd67935e37d92161d0b07ddf.jpg\" /></p>\n<p>ข้อความที่แสดงใน Lemon8 (ภาพ <a href=\"https://x.com/callmeevena/status/1880831806964154495\">@callmeevena</a>)</p>\n<p><img alt=\"No Description\" src=\"https://www.blognone.com/sites/default/files/externals/3d21175946d694101759e2d9216b6597.jpg\" /></p>\n<p>วิดีโออำลาและขอบคุณผู้ใช้งาน Gauth ในสหรัฐอเมริกา</p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/usa\">USA</a></div><div><a href=\"/topics/mobile-app\">Mobile App</a></div><div><a href=\"/topics/social-media\">Social Media</a></div><div><a href=\"/topics/capcut\">CapCut</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"884dd71694e8dc2f05081919a21aa5d12b605011c4cf572a9ad5daf87ef96c09","category":"Thai"}