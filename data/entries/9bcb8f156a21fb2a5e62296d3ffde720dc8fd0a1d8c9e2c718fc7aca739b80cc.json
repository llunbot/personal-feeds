{"title":"SUSE ออก SLE Micro 5.1 ลินุกซ์ขนาดเล็กสำหรับคอนเทนเนอร์ แพตช์เคอร์เนลไม่ต้องบูต","link":"https://www.blognone.com/node/125515","date":1635363435000,"content":"<div><div><div><p>SUSE ออก SLE Micro 5.1 ลินุกซ์สำหรับการรันงานที่ไม่ได้รันอยู่ในตัวตรงๆ แต่รันโหลดผ่านทาง virtual machine หรือคอนเทนเนอร์ โดยตัว SLE Micro เป็นลินุกซ์แบบ immutable ไม่สามารถเปลี่ยนแปลงระบบได้ยกเว้นบูตลินุกซ์ใหม่ แต่ในเวอร์ชั่นนี้รองรับฟีเจอร์ live kernel patching อัพเดตเคอร์เนลไม่ต้องบูดเครื่องแล้ว</p>\n<p>งานประเภทหนึ่งที่เหมาะกับ SLE Micro คือการใช้เป็นเซิร์ฟเวอร์ปลายทาง (edge computing) โดยใช้ SLE Micro ร่วมกับ k3s สำหรับรัน Kubernetes</p>\n<p>ตัว SLE Micro เป็นเวอร์ชั่นเพื่อการค้าที่พัฒนามาจาก <a href=\"https://microos.opensuse.org/\">openSUSE MicroOS</a> แนวคิดพื้นฐานคือระบบอัพเดตทั้งหมดเป็น snapshot บน btrfs และหากมีความผิดพลาดก็ย้อนกลับไปใช้ snapshot ก่อนหน้าได้ทันที นอกจากนี้ตัวลินุกซ์พื้นฐานที่ติดตั้งมายังแทบไม่มีเครื่องมืออะไรให้ หากต้องการดีบั๊กต้องอาศัยคอนเทนเนอร์ toolbox มารันเหมือนโหลดงานอื่นๆ</p>\n<p>ที่มา - <a href=\"https://www.prnewswire.com/news-releases/suse-expands-computing-possibilities-beyond-the-edge-with-suse-linux-enterprise-micro-5-1--301408107.html\">PR Newswire</a>, <a href=\"https://twitter.com/unixterminal/status/1453410019068764163\">@unixterminal</a></p>\n<p><img src=\"https://www.blognone.com/sites/default/files/externals/786bd1d78c80db2c8224ee1c74b9c795.jpg\" /></p>\n</div></div></div><div><div>Topics: </div><div><div><a href=\"/topics/suse\">SUSE</a></div><div><a href=\"/topics/linux\">Linux</a></div><div><a href=\"/topics/container\">Container</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bcb8f156a21fb2a5e62296d3ffde720dc8fd0a1d8c9e2c718fc7aca739b80cc","category":"Thai"}