{"title":"Azure เปิดตัวเครื่อง HBv5 แบนด์วิดท์แรมสูงถึง 6.9 Tb/s ใช้ AMD Epyc รุ่นคัสตอมพิเศษ","link":"https://www.blognone.com/node/143278","date":1732246378000,"content":"<div><div><div><p>Microsoft Azure เปิดตัวเครื่อง VM รุ่นใหม่ <strong>Azure HBv5</strong> มีจุดเด่นที่การใช้แรม high bandwidth memory (HBM) อัตราการส่งข้อมูลสูงถึง 6.9 TB/s สูงกว่าตัวเลือกอื่นในตลาดหลายเท่า</p>\n<p>เครื่อง VM รุ่นนี้ใช้ซีพียู AMD Epyc 4th Gen แกน Zen 4 รุ่นคัสตอมพิเศษที่ AMD ผลิตให้ไมโครซอฟท์โดยเฉพาะ หากเทียบแบนด์วิดท์กับเครื่อง Azure HBv3 รุ่นก่อนหน้า ที่ใช้ Epyc 3rd Gen (Milan-X) จะสูงกว่ากันเกือบ 20 เท่า</p>\n<p>การที่เครื่อง Azure HBv5 มีแบนด์วิดท์หน่วยความจำเยอะขนาดนี้ จึงเหมาะกับงานคอมพิวเตอร์สมรรถนะสูง (HPC) ที่ต้องส่งข้อมูลจำนวนมากๆ โดยผู้เช่าเครื่อง VM สามารถเลือกเช่าซีพียูได้สูงสุด 352 คอร์ และอัดแรมได้สูงสุด 9GB ต่อคอร์</p>\n<p>เครื่อง VM รุ่นนี้ยังมีสถานะเป็นพรีวิว โดยจะเปิดให้ใช้งานในช่วงครึ่งแรกของปี 2025</p>\n<p>ที่มา - <a href=\"https://techcommunity.microsoft.com/blog/azurehighperformancecomputingblog/announcing-azure-hbv5-virtual-machines-a-breakthrough-in-memory-bandwidth-for-hp/4303504\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/def74e19af3496673b14551d70556058.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2497dfefd843c05ab54c741135605a03.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b7b4e2acf33bbeff58a31b499ab0344b.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/high-performance-computing\">High Performance Computing</a></div><div><a href=\"/topics/amd\">AMD</a></div><div><a href=\"/topics/epyc\">EPYC</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c93f2c7af16c0a1ef6d2cf9c367fc32a9added8b6d95e673869434c51922b7a","category":"Thai"}