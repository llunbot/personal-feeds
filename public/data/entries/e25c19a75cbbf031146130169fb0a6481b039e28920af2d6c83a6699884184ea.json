{"title":"พบ Meta กำลังทำแพ็กเกจ Quest Pass จ่ายค่าสมาชิกเพื่อรับเกม VR ฟรีทุกเดือน","link":"https://www.blognone.com/node/132916","date":1678194679000,"content":"<div><div><div><p>มีผู้ใช้แอพ Meta Quest บางราย พบหน้าเพจของ Project Apollo หรือชื่ออย่างเป็นทางการน่าจะเป็น Quest Pass ซึ่งเป็นโปรแกรมแจกเกมฟรีให้สมาชิกกดรับสิทธิในแต่ละเดือน ลักษณะเดียวกับ PlayStation Plus หรือ Xbox Games with Gold</p>\n<p>รายละเอียดในเพจของ Quest Pass ระบุว่าสมาชิกจะได้แอพหรือเกมฟรี 1-2 เกมต่อเดือน สามารถกดรับสิทธิแล้วติดตั้งใช้งานได้ทันที และสามารถใช้งานได้ตราบเท่าที่ยังจ่ายค่าสมาชิกอยู่ (ลักษณะเหมือน Game Pass) แต่ยังไม่มีข้อมูลว่าค่าสมาชิกจะเป็นเท่าไรต่อเดือน</p>\n<p>เว็บไซต์ Android Central ชี้ว่าไอเดีย Pass ลักษณะนี้ไม่ใช่ของใหม่ในโลก VR เพราะ <a href=\"https://www.viveport.com/\">HTC ทำมาก่อนแล้วโดยใช้ชื่อว่า Viveport</a> โดยคิดราคา 439 บาท/เดือน (ถ้าจ่ายรายปีจะเหลือ 298 บาท/เดือน)</p>\n<p>ใน<a href=\"https://www.blognone.com/node/132858\">ข้อมูลแผนการของ Meta Quest ที่หลุดออกมา</a> ระบุว่า Meta ขายแว่น Quest ได้มากถึง 20 ล้านชุด (<a href=\"https://www.blognone.com/node/132853\">เยอะกว่ายอดขายประเมินของ Xbox Series X|S ซะอีก</a>) แต่อัตราการใช้งานของลูกค้ารุ่นใหม่ๆ กลับไม่เยอะนัก ซึ่งการออก Quest Pass อาจช่วยแก้ปัญหาเรื่องเกมแพง ลูกค้าไม่ค่อยสนใจทดลองซื้อเกมใหม่ๆ ลงได้</p>\n<blockquote><p>Apparently Meta is adding a game pass thing soon for Quest, \"Project Apollo\". Accessible via this deep link URI (on Android at least)oculus://view/platform_subscription <a href=\"https://t.co/Bz5321zRpv\">pic.twitter.com/Bz5321zRpv</a></p>\n<p>— Shiny Quagsire (@ShinyQuagsire) <a href=\"https://twitter.com/ShinyQuagsire/status/1631822800150470656?ref_src=twsrc%5Etfw\">March 4, 2023</a></p></blockquote>\n<p>ที่มา - <a href=\"https://www.androidcentral.com/gaming/virtual-reality/quest-pass-looks-to-be-the-xbox-game-pass-of-vr\">Android Central</a></p>\n<p><img src=\"https://www.blognone.com/sites/default/files/externals/1d11c010ff21546546b5fe0d0ef34abf.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e25c19a75cbbf031146130169fb0a6481b039e28920af2d6c83a6699884184ea","category":"Thai"}