{"title":"Pixar, Adobe, Autodesk, NVIDIA, Apple ร่วมมือผลักดัน OpenUSD เป็นมาตรฐานคอนเทนต์ 3D","link":"https://www.blognone.com/node/135084","date":1690936625000,"content":"<div><div><div><p>องค์กรชั้นนำหลายแห่งได้แก่ Pixar, Adobe, Autodesk, NVIDIA, Apple และ Joint Development Foundation (JDF) ซึ่งเป็นองค์กรภายใต้ Linux Foundation ประกาศจัดตั้งความร่วมมือ Alliance for OpenUSD หรือตัวย่อ AOUSD เพื่อส่งเสริมและผลักดันมาตรฐานเปิดของคอนเทนต์ 3D</p>\n<p>Pixar ได้พัฒนามาตรฐานเปิดของระบบนิเวศ 3D มาระยะเวลาหนึ่งแล้วในชื่อ Open Universal Scene Description หรือ OpenUSD ซึ่งภารกิจของ AOUSD คือการส่งเสริมให้มีการใช้งาน พัฒนา และรองรับมาตรฐานนี้ให้กว้างขวางขึ้น ซึ่ง JDF จะรับหน้าที่ดูแลโครงการ เพื่อจัดทำข้อกำหนดของ OpenUSD ให้เป็นระบบเปิดที่มีประสิทธิภาพ และสามารถผลักดันสู่มาตรฐานโลกในระดับ ISO</p>\n<p>Mike Rockwell รองประธานฝ่ายผลิตภัณฑ์ Vision ของแอปเปิล พูดถึง OpenUSD ว่าจะช่วยเสริมประสบการณ์ AR ในยุคถัดไป ตลอดจนสร้างสรรค์งานทั้งด้านศิลป์ และงานด้านการคำนวณเชิงลึกในหลายมุมมอง และนำมารองรับแพลตฟอร์มของแอปเปิลอย่าง visionOS อีกด้วย</p>\n<p>ที่มา: <a href=\"https://www.apple.com/newsroom/2023/08/pixar-adobe-apple-autodesk-and-nvidia-form-alliance-for-openusd/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/98dff8cd2ed2dfc5bf726ba6a05e33c6.jpg\" /></p>\n</div></div></div><div><div>Topics: </div><div><div><a href=\"/topics/pixar\">Pixar</a></div><div><a href=\"/topics/apple\">Apple</a></div><div><a href=\"/topics/nvidia\">NVIDIA</a></div><div><a href=\"/topics/autodesk\">Autodesk</a></div><div><a href=\"/topics/adobe\">Adobe</a></div><div><a href=\"/topics/augmented-reality\">Augmented Reality</a></div><div><a href=\"/topics/standard\">Standard</a></div><div><a href=\"/topics/linux-foundation\">Linux Foundation</a></div><div><a href=\"/topics/3d\">3D</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63f6f7bc3cb77e9021cc19c4491441b34af7b9fea94ddd1dda1cb49cbd612ec3","category":"Thai"}