{"title":"Meta แก้ปัญหา \"Made with AI\" ที่ทำให้สับสน เปลี่ยนเป็น \"AI info\" ให้กดดูข้อมูลเพิ่มเติม","link":"https://www.blognone.com/node/140680","date":1719848510000,"content":"<div><div><div><p>Meta <a href=\"https://www.blognone.com/node/139091\">เริ่มใช้ป้ายกำกับ</a> \"Made with AI\" ในคอนเทนต์ที่พบว่าสร้างจาก AI ไม่ว่าจะเป็นรูปภาพหรือวิดีโอ ซึ่งเป็นไปตามความเห็นของคณะกรรมการอิสระ Oversight Board มาตั้งแต่เดือนเมษายน อย่างไรก็ตามป้ายกำกับ \"Made with AI\" ดูจะสร้างปัญหาไม่น้อย เพราะ<a href=\"https://www.blognone.com/node/140561\">ช่างภาพหลายคนพบว่า</a> แม้พวกเขาอัปโหลดรูปภาพปกติ ก็ถูกติดว่า Made with AI อาจเพราะมีการใช้เครื่องมือแต่งภาพนั้น แม้เพียงเล็กน้อยก็ตาม</p>\n<p>ล่าสุด Meta ยอมรับว่าป้ายกำกับ Made with AI นี้มีปัญหา การแสดงผลอาจไม่สอดคล้องกับสิ่งที่ผู้ใช้งานคิด และไม่ได้ให้รายละเอียดที่มากพอ ส่วนหนึ่งเพราะในอุตสาหกรรมยังไม่มีการกำหนดมาตรฐานที่ชัดเจน ว่าคอนเทนต์ที่มาจาก AI ต้องมีลักษณะบ่งชี้อย่างไร</p>\n<p>แนวทางแก้ไขของ Meta คือ<strong>เปลี่ยนชื่อ</strong>ป้ายกำกับนี้เป็น \"AI info\" มีผลกับทุกแอปรวมทั้ง Facebook และ Instagram เพื่อให้ผู้ใช้งานคลิกดูรายละเอียดเพิ่มเติม ว่าคอนเทนต์นั้นมีลักษณะบ่งชี้อย่างไรบ้าง เช่น กรณีเป็นรูปภาพจริง แต่มีการใช้โปรแกรมตกแต่งรูปภาพ เป็นต้น</p>\n<p>ไม่แน่ใจเหมือนกันว่าการเปลี่ยนชื่อป้ายกำกับนี้ จะช่วยลดความสับสนที่เป็นปัญหาได้บ้างหรือไม่</p>\n<p>ที่มา: <a href=\"https://techcrunch.com/2024/07/01/meta-changes-its-label-from-made-with-ai-to-ai-info-to-indicate-use-of-ai-in-photos/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/2ba6a0665514f3f39e385b78f75e98b2.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce666d4b438217374c5615a73d9de3045e7204abf3325084da3ee358317549ae","category":"Thai"}