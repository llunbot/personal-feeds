{"title":"สมาคม ESA เปิดตัวงานสัมมนาใหม่ iicon มาแทนงาน E3, เริ่มจัดครั้งแรกปี 2026","link":"https://www.blognone.com/node/144539","date":1738889602000,"content":"<div><div><div><p>หลัง <a href=\"https://www.blognone.com/node/137194\">Entertainment Software Association (ESA) ประกาศหยุดจัดนิทรรศการเกม E3 ในปี 2023</a> หลังจัดต่อเนื่องมานาน 20 ปี</p>\n<p>ล่าสุด ESA ประกาศจัดงานใหม่ชื่อ <a href=\"https://www.iicon.com/\">Interactive Innovation Conference</a> (ตัวย่อ iicon) โดยจะจัดขึ้นครั้งแรกในวันที่ 27-30 เมษายน 2026 ที่ลาสเวกัส</p>\n<p>ธีมของงาน iicon ไม่ได้เป็นเรื่องเกมอย่างเดียว นิยามตัวเองว่าเป็นงานสำหรับ \"ความบันเทิงแบบอินเตอร์แอคทีฟ\" (interactive entertainment) ทุกสาขา ซึ่งรวมถึงภาพยนตร์ ทีวี เพลง กีฬา สุขภาพ การศึกษา การเงินด้วย</p>\n<p>งานปีแรก 2026 เป็นงาน invite-only เฉพาะผู้ได้รับเชิญเท่านั้น บริษัทที่ยืนยันการเข้าร่วมแล้วมีทั้ง Microsoft, Nintendo, Sony (พวกพี่บอยคอต E3 กันหมดเลยนี่), Amazon Games, Disney, EA, Epic Games, Square Enix, Take-Two, Ubisoft, Warner Bros เป็นต้น</p>\n<p>ที่มา - <a href=\"https://www.theesa.com/entertainment-software-association-unveils-iicon-game-changing-thought-leader-summit-to-harness-the-power-of-interactive-entertainment-and-shape-the-future-of-business-and-culture/\">ESA</a></p>\n<p><img alt=\"No Description\" src=\"https://www.blognone.com/sites/default/files/externals/3f38213d8e25a43c94795ca5efdcd822.jpeg\" /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/games\">Games</a></div><div><a href=\"/topics/conference\">conference</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7710d9dd9c4f35f77c670012bf74a889d4b18eaea57c604edb1163afd5f140fe","category":"Thai"}