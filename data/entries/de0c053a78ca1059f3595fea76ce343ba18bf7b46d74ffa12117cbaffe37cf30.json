{"title":"IBM รายงานผลประกอบการไตรมาส มอง DOGE ยกเลิกโครงการรัฐมีผลกระทบไม่มาก","link":"https://www.blognone.com/node/146017","date":1745457595000,"content":"<div><div><div><p>ไอบีเอ็มรายงานผลประกอบการของไตรมาสที่ 1 ปี 2025 มีรายได้รวม 14,541 ล้านดอลลาร์ เพิ่มขึ้น 1% จากช่วงเวลาเดียวกันในปีก่อน และมีกำไรสุทธิ 1,055 ล้านดอลลาร์</p>\n<p>รายได้จากกลุ่มธุรกิจซอฟต์แวร์เพิ่มขึ้น 7%, ธุรกิจให้คำปรึกษาลดลง 2% และธุรกิจ Infrastructure ลดลง 6% โดย Arvind Krishna ซีอีโอไอบีเอ็มบอกว่ารายได้และอัตรากำไรที่ออกมา เป็นตัวเลขที่สูงกว่าที่บริษัทประเมินไว้ จากความต้องการด้าน AI ของลูกค้าที่ยังแข็งแกร่ง</p>\n<p>Krishna ให้สัมภาษณ์เพิ่มเติมถึงผลกระทบจาก DOGE ที่ตัดงบประมาณการใช้จ่ายของรัฐบาลสหรัฐ ว่ามี 15 สัญญาที่ถูกเลื่อนออกไปหรือยกเลิก แต่มองไม่กระทบกับรายได้มากเพราะรายได้การให้คำปรึกษาส่วนรัฐบาลสหรัฐน้อยกว่า 10% ของรายได้ทั้งหมด</p>\n<p>ที่มา: <a href=\"https://www.prnewswire.com/news-releases/ibm-releases-first-quarter-results-302436423.html\">ไอบีเอ็ม</a> และ <a href=\"https://www.cnbc.com/2025/04/23/ibm-q1-earnings-report-2025.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/f7f016c5651c0a668fae1dcd99bd854e.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de0c053a78ca1059f3595fea76ce343ba18bf7b46d74ffa12117cbaffe37cf30","category":"Thai"}