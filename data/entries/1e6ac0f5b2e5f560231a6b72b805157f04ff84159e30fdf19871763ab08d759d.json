{"title":"TikTok แจ้งพนักงานในสหรัฐ บริษัทวางแผนขั้นถัดไปแล้ว หากคำสั่งแบนมีผล 19 มกราคมนี้","link":"https://www.blognone.com/node/144129","date":1736950739000,"content":"<div><div><div><p>The Verge อ้างอีเมลภายในที่ TikTok ส่งให้พนักงานในสหรัฐ บอกว่าบริษัทยังคงวางแผนในขั้นถัดไป ก่อนศาลจะออกคำตัดสินซึ่งคาดว่าเร็วที่สุดคือวันพุธที่ 15 มกราคม</p>\n<p>TikTok บอกว่าบริษัทจะยังคงดำเนินงานต่อไปในตอนนี้ตามปกติ ไม่ว่าจะเกิดอะไรขึ้นกับแอปก็ตาม ย้ำว่ากฎหมายนี้มีผลเฉพาะส่วนการใช้งานแอปของคนอเมริกา แต่ไม่มีผลกับการทำงานของพนักงานของ TikTok</p>\n<p>ทั้งนี้หาก TikTok ถูกแบนในวันที่ 19 มกราคมจริง โอกาสที่แอปจะกลับมาให้บริการก็ยังมีสูง เพราะ Donald Trump จะสาบานตนรับตำแหน่งในวันที่ 20 มกราคม และ<a href=\"https://www.blognone.com/node/143848\">ท่าทีของเขาไม่ต้องการให้แบน TikTok</a> รวมทั้งมีข่าวว่า Shou Zi Chew ซีอีโอ TikTok ได้เข้าพบกับ Trump ก่อนหน้านี้ด้วย</p>\n<p>ที่มา: <a href=\"https://www.theverge.com/2025/1/14/24343933/tiktok-employee-memo-supreme-court-us-ban\">The Verge</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e6ac0f5b2e5f560231a6b72b805157f04ff84159e30fdf19871763ab08d759d","category":"Thai"}