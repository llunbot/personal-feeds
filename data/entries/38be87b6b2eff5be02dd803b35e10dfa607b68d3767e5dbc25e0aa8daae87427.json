{"title":"AWS เปิดตัว Bedrock ให้บริการ LLM เต็มรูปแบบ เลือกจ่ายได้ทั้งตามปริมาณการใช้และตามเวลา","link":"https://www.blognone.com/node/135995","date":1695971308000,"content":"<div><div><div><p>AWS เปิดบริการ Amazon Bedrock บริการปัญญาประดิษฐ์ในกลุ่ม generative AI เช่น โมเดลภาษาขนาดใหญ่ และโมเดลสร้างภาพจากข้อความ จุดเด่นคือรองรับโมเดลจากผู้พัฒนาหลายราย ได้แก่ AI21 Labs, Anthropic, Cohere, Stability AI, และ Amazon เอง รวมถึงเตรียมนำ Llama 2 ของ Meta มาให้บริการในอนาคต</p>\n<p>แม้จะเปิดบริการแล้ว แต่ผู้ใช้ยังต้องขอใช้งานล่วงหน้าแบบเดียวกับบริการ Azure OpenAI Service ที่ต้องกรอกแบบฟอร์มเหตุผลการใช้งานก่อน</p>\n<p>ความแตกต่างสำคัญ ของ Bedrock เทียบกับบริการแบบเดียวกันตัวอื่นๆ คือมีโมเดลราคาให้เลือก ทั้งแบบนับโทเค็นที่ได้รับความนิยมสูง (OpenAI, Azure OpenAI, และ Google PaLM ใช้วิธีนี้) โดยนับเป็นขนาดอินพุตและเอาท์พุต และแบบจ่ายค่าใช้งานตาม throughput หรืออัตราการประมวลผลทั้งอินพุตและเอาท์พุตต่อนาที ส่วนผู้ใช้จ่ายค่าใช้งานเป็นรายชั่วโมงที่เปิดเอาไว้ หากส่งข้อมูลเกินกว่าที่ขอไว้รีเควสก็จะถูกบีบให้ทำงานช้าลง</p>\n<p>ตอนนี้ผู้ใช้ทั่วไปสามารถกรอกแบบฟอร์มเหตุผลที่ต้องการใช้งานได้แล้ว</p>\n<p>ที่มา - <a href=\"https://aws.amazon.com/blogs/aws/amazon-bedrock-is-now-generally-available-build-and-scale-generative-ai-applications-with-foundation-models/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/eb5e36556d39e7700193e2c05f72421b.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38be87b6b2eff5be02dd803b35e10dfa607b68d3767e5dbc25e0aa8daae87427","category":"Thai"}