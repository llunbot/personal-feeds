{"title":"SEC ฟ้อง Elon Musk ประเด็นทยอยซื้อหุ้น Twitter เมื่อมีนาคม 2022 ถึง 5% แล้วไม่รายงาน","link":"https://www.blognone.com/node/144115","date":1736904004000,"content":"<div><div><div><p>SEC หรือ ก.ล.ต. สหรัฐฯ ฟ้อง Elon Musk อีกแล้ว คราวนี้เป็นประเด็นการไม่เปิดเผยข้อมูลในการทยอยซื้อหุ้น Twitter ซึ่งต่อมาเขาได้<a href=\"https://www.blognone.com/node/131195\">ซื้อกิจการทั้งหมด</a> แล้ว<a href=\"https://www.blognone.com/node/134966\">เปลี่ยนชื่อเป็น X</a></p>\n<p>ในเอกสารคำฟ้องร้อง SEC บอกว่า Elon Musk เริ่มซื้อหุ้น Twitter มาตั้งแต่ต้นปี 2022 และในช่วงเดือนมีนาคม 2022 เขาถือหุ้น Twitter แล้วมากกว่า 5% ซึ่งตามกฎนั้น Musk ต้องเปิดเผยข้อมูลการถือหุ้นที่ผ่านระดับ 5% ต่อสาธารณะ แต่เขาไม่ได้รายงาน แล้วมา<a href=\"https://www.blognone.com/node/127917\">เปิดเผยเมื่อวันที่ 4 เมษายน</a> หรือ 11 วันหลังจากกำหนด ประเด็นนี้ SEC มองว่าทำให้ Musk สามารถเก็บหุ้น Twitter ได้เพิ่มเติมในราคาที่ต่ำกว่าที่ควรเป็น 150 ล้านดอลลาร์</p>\n<p>ก่อนหน้านี้ SEC มีอีกคดีที่ฟ้อง Elon Musk ซึ่งยังดำเนินการอยู่ <a href=\"https://www.blognone.com/node/136119\">เรื่องการเป็นพยานสอบสวนการซื้อหุ้น Twitter</a></p>\n<p>ที่มา: <a href=\"https://www.sec.gov/enforcement-litigation/litigation-releases/lr-26219\">SEC</a> ผ่าน <a href=\"https://www.axios.com/2025/01/15/sec-elon-musk-twitter\">Axios</a></p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/lawsuits\">Lawsuits</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"452f8ea9f77bfa4d5ef2e6543668203c64d9e3cfcb2659d167bd10845978c1f8","category":"Thai"}