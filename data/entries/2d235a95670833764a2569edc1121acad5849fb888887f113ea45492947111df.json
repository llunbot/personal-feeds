{"title":"Apple เข้าสู่วงการ Study With Me ได้นักแสดง Storm Reid มาเป็นเพื่อนอ่านหนังสือ","link":"https://www.blognone.com/node/136194","date":1697072155000,"content":"<div><div><div><p>แอปเปิลร่วมวงทำการตลาดแบบใหม่ผ่านคลิปแนว Study With Me สำหรับใช้เปิดฟังเป็นเพื่อนเมื่อต้องการสมาธิ ขณะทบทวนหนังสือเรียน โดยได้นักแสดง Storm Reid (A Wrinkle in Time, Missing, The Last of Us) ที่ปัจจุบันศึกษาอยู่ที่ University of Southern California มาเป็นคนนำเสนอ</p>\n<p>วิดีโอ Study With Me feat. Storm Reid x Apple นี้ มีความยาว 90 นาที แบ่งเวลาในการอ่านหนังสือทบทวนรอบละ 25 นาที และพักเบรก 5 นาที ซึ่งเป็นวิธีการแบ่งเวลาแบบ Pomodoro และเปิดเพลง Lo-Fi ประกอบเพื่อเพิ่มสมาธิ</p>\n<p>ส่วนการขายสินค้าไทอินนั้นมีเพียง MacBook Air จอ 15 นิ้ว ที่ Storm ใช้ประกอบการทบทวนเนื้อหา คาดว่าแอปเปิลน่าจะเข้าสู่วงการ Study With Me นี้ ด้วยคลิปเพิ่มเติมอีกในอนาคตซึ่งก็ต้องรอดูกันต่อไป</p>\n<p>ที่มา: <a href=\"https://9to5mac.com/2023/10/11/apple-debuts-90-minute-study-with-me-video-to-promote-macbook-air/\">9to5Mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/marketing\">Marketing</a></div><div><a href=\"/topics/macbook-air\">Macbook Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d235a95670833764a2569edc1121acad5849fb888887f113ea45492947111df","category":"Thai"}