{"title":"iTerm2 มีบั๊ก เซฟข้อมูลทั้งหมดบนหน้าจอลงเซิร์ฟเวอร์","link":"https://www.blognone.com/node/143914","date":1735925102000,"content":"<div><div><div><p>iTerm2 ซอฟต์แวร์เทอร์มินัลยอดนิยมบน macOS รายงานบั๊กที่ตัวซอฟต์แวร์จะเซฟข้อมูลอินพุตและเอาท์พุตทั้งหมดลงไฟล์ <code>/tmp/framer.txt</code> ในเซิร์ฟเวอร์ที่ผู้ใช้ล็อกอิน SSH</p>\n<p>บั๊กนี้กระทบเฉพาะผู้ที่ล็อกอิน SSH จาก iTerm2 โดยตรงเท่านั้น ผ่านทาง it2ssh หรือสร้าง profile แบบ SSH ตลอดเวลาเอาไว้ และเครื่องเซิร์ฟเวอร์จะต้องมี Python 3.7 ติดตั้งเอาไว้ ซึ่งน่าจะกระทบคนไม่มากนัก</p>\n<p>ผลกระทบบั๊กนี้จะร้ายแรงในกรณีที่เครื่องเซิร์ฟเวอร์แชร์กัน จะส่งผลให้ผู้ใช้เซิร์ฟเวอร์คนอื่นๆ เห็นข้อมูลที่เราใช้งานทั้งหมด ทาง iTerm2 ถือว่าบั๊กนี้รายแรงระดับวิกฤติ และแนะนำให้อัพเกรดเป็น iTerm2 3.5.11 ขึ้นไปโดยทันที</p>\n<p>ที่มา - <a href=\"https://iterm2.com/downloads/stable/iTerm2-3_5_11.changelog\">iTerm2</a></p>\n<p><img alt=\"No Description\" src=\"https://www.blognone.com/sites/default/files/externals/a8240f1a414346a6f9339580b674cd7a.jpeg\" /></p>\n</div></div></div><div><div>Topics: </div><div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74c9139c1361dd3f9caef399014fafd54a0a961d6960969e9803a7a130363420","category":"Thai"}