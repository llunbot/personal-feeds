{"title":"SCB สรุป 9 เดือนแรก 2024 กำไรโต 5% ธุรกิจดิจิทัลแบงก์โดดเด่น โตด้วยกลยุทธ์ Digital Bank with Human Touch","link":"https://www.blognone.com/node/143382","date":1732798622000,"content":"<div><div><div><p>คุณกฤษณ์ จันทโนทก ประธานเจ้าหน้าที่บริหาร ธนาคารไทยพาณิชย์ (SCB) สรุปผลงาน 9 เดือนแรกปี 2024 ว่าการดำเนินงานตามกลยุทธ์ Digital Bank with Human Touch ที่วางไว้ช่วยสร้างผลการดำเนินงานที่แข็งแกร่งต่อเนื่อง</p>\n<p>โดย ณ สิ้นไตรมาส 3 ของปี 2567 SCB มีกำไรสุทธิ 3.85 หมื่นล้านบาท เติบโต 5% เมื่อเทียบกับช่วงเดียวกันของปีที่แล้ว (yoy)</p>\n<p><img alt=\"alt=&quot;SCB&quot;\" src=\"https://www.blognone.com/sites/default/files/externals/ecefc386c6876fbe6e4a6e952b0de157.jpeg\" /></p>\n<p>ตัวเลขผลประกอบการที่น่าสนใจช่วง 9 เดือนแรกมีดังนี้</p>\n<ul>\n<li>รายได้ดอกเบี้ยสุทธิเติบโต 3.1% yoy</li>\n<li>รายได้จากธุรกิจการบริหารความมั่งคั่งเติบโต 19% yoy</li>\n<li>อัตราผลตอบแทนผู้ถือหุ้นที่ระดับ 12.1% (สูงที่สุดเมื่อเทียบกับธนาคารขนาดใหญ่ที่มีความสำคัญต่อระบบในประเทศ หรือ D-SIBs)</li>\n<li>ต้นทุนต่อรายได้ที่ 36.7% ต่ำที่สุดในกลุ่ม D-SIBs</li>\n<li>ปล่อยสินเชื่อเพื่อความยั่งยืนไปแล้วกว่า 1.34 แสนล้านบาท จากเป้าหมาย 1.5 แสนล้านบาทภายในปี 2568</li>\n</ul>\n<h3>SCB ปี 2024 โดดเด่นด้วยธุรกิจดิจิทัลแบงก์</h3>\n<p>หนึ่งเรื่องที่น่าสนใจของ SCB ในปี 2024 คือธุรกิจดิจิทัลแบงก์ คุณกฤษณ์ให้ข้อมูลว่า ในช่วงดังกล่าว SCB มีผลงานสำคัญหลายเรื่อง</p>\n<ul>\n<li>รายได้จากช่องทางดิจิทัลต่อรายได้รวมเพิ่มขึ้นสู่ 15% จาก 7% ณ ปลายปี 2566</li>\n<li>การใช้ AI ครอบคลุมมิติสำคัญ เช่น ใช้ AI อนุมัติสินเชื่อ 100%</li>\n<li>การเปลี่ยนกระบวนการจากระบบมือสู่อัตโนมัติได้มากกว่า 1,000 กระบวนการ</li>\n<li>การเพิ่มเสถียรภาพ SCB EASY ลด Downtime จาก 4 ช.ม. ในปี 2566 เป็น 1 ช.ม. ในปีนี้</li>\n<li>การลงทุนระบบหลักของธนาคาร (Core Bank) บนคลาวด์</li>\n</ul>\n<p>จากแนวโน้มดอกเบี้ยขาลงที่กำลังจะเกิดขึ้น ซึ่งกดดันธุรกิจสินเชื่อ หนึ่งเรื่องที่จะได้เห็นกันมากขึ้นจาก SCB คือธุรกิจบริหารความมั่งคั่ง</p>\n<p><img alt=\"alt=&quot;SCB&quot;\" src=\"https://www.blognone.com/sites/default/files/externals/7ecc72b26f3a52962bd00c996a6f084c.jpeg\" /></p>\n<p><strong>ที่ผ่านมารายได้การบริหารความมั่งคั่งก็มีแนวโน้มน่าสนใจ</strong> โดยเติบโต 19% yoy มีมูลค่าสินทรัพย์ภายใต้การบริหารจัดการในส่วนของการลงทุน (Asset Under Advisory) เติบโต 11% สูงกว่าค่าเฉลี่ยอุตสาหกรรมที่เติบโต 1.5% นอกจากนี้ ธนาคารยังครองอันดับหนึ่ง Wealth Lending และรักษาอันดับหนึ่งยอดประกันผ่านช่องทางการจัดจำหน่ายผ่านธนาคาร (Bancassurance) ด้วยส่วนแบ่งการตลาด 23%</p>\n<p>สำหรับทิศทางในภาพรวมปี 2025  ธนาคารจะใช้กลยุทธ์ Digital Bank with Human Touch โดยดำเนินการบน 3 แนวทาง ดังนี้</p>\n<ul>\n<li>ปรับโครงสร้างการดูแลลูกค้าโดยยึดลูกค้าเป็นศูนย์กลางอย่างแท้จริง</li>\n<li>วางรากฐานดิจิทัลให้แข็งแกร่ง เสริมความสามารถด้าน Digital และ AI ให้ครอบคลุมทั้งองค์กร</li>\n<li>เสริมศักยภาพในการสร้างผลิตภัณฑ์ตอบสนองไลฟ์สไตล์แบบเฉพาะบุคคล (Hyper-personalization)</li>\n</ul>\n<p>คุณกฤษณ์ปิดท้ายว่า ท่ามกลางสภาพเศรษฐกิจและธุรกิจที่มีความท้าทาย ธนาคารต้องเร่งเพิ่มความสามารถทางการแข่งขันเพื่อสร้างการเติบโตของกำไรอย่างยั่งยืนอย่างที่ได้เล่ามา ความสำเร็จที่เราเป็นในวันนี้อาจไม่เพียงพอต่อการเป็นผู้นำในวันข้างหน้า ดังนั้น เพื่อรักษาความสามารถทางการแข่งขันในอนาคต จึงต้องเร่งพัฒนาเพื่อให้ยังคงวิ่งไปข้างหน้าได้อย่างรวดเร็วและเป็นผู้นำต่อไปได้</p>\n<p><img alt=\"alt=&quot;SCB&quot;\" src=\"https://www.blognone.com/sites/default/files/externals/3456e2d60e4bfb6e4c6a250d4c4bb244.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/scb\">SCB</a></div><div><a href=\"/topics/artificial-intelligence\">Artificial Intelligence</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b3e55218e41f7bce23659843fe183b1b27952d5e1522e66d79e85e4d075ecb3","category":"Thai"}