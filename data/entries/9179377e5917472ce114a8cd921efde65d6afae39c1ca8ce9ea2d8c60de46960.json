{"title":"WhatsApp ปรับปรุงดีไซน์ในแอปใหม่ ให้สดใหม่ และดูเรียบง่ายมากขึ้น","link":"https://www.blognone.com/node/139705","date":1715507042000,"content":"<div><div><div><p>WhatsApp ประกาศยกเครื่องหน้าตาแอปใหม่ มีผลทั้งบน iPhone และ Android โดยให้เหตุผลว่า ช่วงหลายปีที่ผ่านมา WhatsApp เน้นเพิ่มฟังก์ชันใหม่หลายอย่าง ทำให้การออกแบบส่วนติดต่อผู้ใช้งานควรปรับปรุงด้วยเช่นกัน โดยครั้งสุดท้ายที่ WhatsApp ปรับดีไซน์ใหม่คือ 2021</p>\n<p>แนวทางการออกแบบ WhatsApp ในรอบนี้โฟกัสที่ 3 หัวข้อคือ สดใหม่ (Fresh), เข้าถึงง่ายไม่ยุ่งยาก (Approachable) และเรียบง่าย (Simple)</p>\n<p>ส่วนการเปลี่ยนแปลงที่สำคัญได้แก่ Attachment โดยใช้วิธีขยายพื้นที่ในหน้าจอ ให้ผู้ใช้งานเลือกประเภทไฟล์ที่ต้องการส่ง, ไอคอนในแอป ปรับปรุงใหม่, สีเขียวในแอปถูกปรับให้โทนสีต่อเนื่องกัน รวมทั้งปรับเฉดสีใน Dark mode</p>\n<p>ดีไซน์ใหม่นี้เริ่มทยอยอัปเดตให้ผู้ใช้งาน WhatsApp แล้วตั้งแต่วันนี้</p>\n<p>ที่มา: <a href=\"https://design.facebook.com/stories/whatsapp-user-interface-update/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/572ecfdc6bf5dbb804fa426534bc3377.png\" /></p>\n<p>ประวัติหน้าตา WhatsApp แต่ละยุค</p>\n<p><img alt=\"No Description\" src=\"https://www.blognone.com/sites/default/files/externals/e7d5e7f4fb13c81c9137b7c944fe83dc.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/design\">Design</a></div><div><a href=\"/topics/ux\">UX</a></div><div><a href=\"/topics/instant-messenger\">Instant Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9179377e5917472ce114a8cd921efde65d6afae39c1ca8ce9ea2d8c60de46960","category":"Thai"}