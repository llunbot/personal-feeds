{"title":"EU สั่งปรับ Meta 2.9 หมื่นล้านบาท ประเด็นความได้เปรียบการแข่งขันของ Facebook Marketplace - Meta จะยื่นอุทธรณ์","link":"https://www.blognone.com/node/143129","date":1731597989000,"content":"<div><div><div><p>คณะกรรมาธิการแห่งสหภาพยุโรป (European Commission - EC) ออกคำสั่งปรับ Meta เป็นเงิน 797.72 ล้านยูโร หรือประมาณ 2.9 หมื่นล้านบาท ในประเด็นบริการ Facebook Marketplace มีพฤติกรรมเอาเปรียบคู่แข่งในการแข่งขันทางการค้า</p>\n<p>EC เริ่มสอบสวน Meta ในประเด็นนี้มา<a href=\"https://www.blognone.com/node/123036\">ตั้งแต่ปี 2021</a> โดยบอกว่าบรรดาเว็บให้บริการประกาศซื้อขายสินค้าของบุคคลทั่วไป (classified ads) ต่างก็เป็นลูกค้าของ Facebook ที่ซื้อโฆษณาบนแพลตฟอร์ม แต่ Facebook เองก็มีบริการลงประกาศซื้อขายสินค้า Facebook Marketplace ด้วยเช่นกัน จึงตั้งข้อสังเกตว่า Facebook มีข้อมูลที่ได้เปรียบเหนือคู่แข่งหรือไม่ ซึ่ง EC ก็สรุปว่ามีการเอาเปรียบคู่แข่งจริง</p>\n<p>Meta ออกแถลงการณ์ต่อคำสั่งนี้ โดยยืนยันว่าบริษัทไม่ได้ใช้ข้อมูลของเว็บคู่แข่งเพื่อสร้างความได้เปรียบ และมีการป้องกันภายในเพื่อไม่ให้ทำได้ด้วย คำตัดสินนี้เป็นการสรุปโดยไม่มีข้อมูลที่บ่งชี้ได้ชัดเจน ซึ่งบริษัทจะยื่นอุทธรณ์คำตัดสินนี้ต่อไป</p>\n<p>ที่มา: <a href=\"https://ec.europa.eu/commission/presscorner/detail/en/ip_24_5801\">European Commission</a> และ <a href=\"https://about.fb.com/news/2024/11/our-response-to-the-european-commissions-decision-on-facebook-marketplace/\">Meta</a></p>\n<p><img src=\"https://www.blognone.com/sites/default/files/externals/6b9a61783ddafc707ea1c6b79ce147e9.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"673f54879b2fd7e6d2f0ac0120e011761bbc669c6c1e0650a1ba90547aaf7831","category":"Thai"}