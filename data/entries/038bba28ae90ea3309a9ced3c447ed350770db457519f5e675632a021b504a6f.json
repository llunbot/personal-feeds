{"title":"เผยผลตอบแทนซีอีโอคนใหม่ Intel ระยะเวลา 5 ปี สูงสุด 66 ล้านดอลลาร์","link":"https://www.blognone.com/node/145302","date":1742193748000,"content":"<div><div><div><p>อินเทลยื่น<a href=\"https://www.intc.com/filings-reports/all-sec-filings/content/0000050863-25-000036/intc-20250310.htm\">เอกสาร</a>ต่อ SEC เป็นรายละเอียดเพิ่มเติมเกี่ยวกับผลตอบแทนของ <a href=\"https://www.blognone.com/node/145231\">Lip-Bu Tan ซีอีโอคนใหม่</a></p>\n<p>โดย Tan จะได้รับค่าตอบแทนการทำงานเป็นเงิน 1 ล้านดอลลาร์ต่อปี และมีสิทธิได้รับเงินโบนัสตามผลการประเมินงานสูงสุด 200% ของผลตอบแทนต่อปีคือ 2 ล้านดอลลาร์</p>\n<p>ส่วนผลตอบแทนที่เป็นหุ้นอินเทล ประกอบด้วยหุ้นที่ทยอยให้เป็นระยะเวลา 5 ปี แบ่งเป็นหุ้นโดยตรงมูลค่า 14.4 ล้านดอลลาร์ และหุ้นที่จัดสรรตามผลการประเมิน 17 ล้านดอลลาร์ โดยการันตีผลตอบแทนส่วนนี้ใน 2 ปีแรก และปีที่ 3-4-5 อาจไม่ได้รับ ขึ้นอยู่กับผลการดำเนินงาน นอกจากนี้ Tan ยังได้ออปชันในการซื้อหุ้นอินเทลมูลค่า 9.6 ล้านดอลลาร์ และออปชันสำหรับการเป็นซีอีโอใหม่ 25 ล้านดอลลาร์ ซึ่ง Tan ตกลงที่จะซื้อหุ้นอินเทลนี้ภายในเวลา 30 วัน มูลค่าผลตอบแทนทั้งหมดใน 5 ปี จึงสูงสุดที่ 66 ล้านดอลลาร์</p>\n<p>อินเทลระบุว่าผลตอบแทนนี้เป็นไปตาม<a href=\"https://www.blognone.com/node/145240\">ประสบการณ์และผลงานในช่วงเวลาที่ผ่านมา</a> ซึ่งผลตอบแทนส่วนใหญ่เป็นหุ้นที่ขึ้นอยู่กับผลการดำเนินงานบริษัท ที่เป็นประโยชน์กับผู้ถือหุ้นด้วยเช่นกัน</p>\n<p>ที่มา: <a href=\"https://www.cnbc.com/2025/03/14/new-intel-ceo-lip-bu-tan-to-receive-69-million-compensation-package.html\">CNBC</a></p>\n<p><img src=\"https://www.blognone.com/sites/default/files/externals/5ab002d1abbb0a83251a8dd7505f51cf.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/tan-lip-bu\">Tan Lip-Bu</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"038bba28ae90ea3309a9ced3c447ed350770db457519f5e675632a021b504a6f","category":"Thai"}