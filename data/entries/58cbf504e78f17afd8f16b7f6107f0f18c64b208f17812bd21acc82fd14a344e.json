{"title":"Netflix เพิ่มตัวเลือกซับไตเติ้ลแบบมีเฉพาะบทสนทนาเท่านั้น","link":"https://www.blognone.com/node/146077","date":1745665325000,"content":"<div><div><div><p>Netflix ประกาศเพิ่มตัวเลือกซับไตเติ้ลแบบใหม่ มีผลสำหรับคอนเทนต์ที่เป็นเสียงภาษาอังกฤษ ซึ่งเดิมตัวเลือกซับไตเติ้ลภาษาอังกฤษในคอนเทนต์กลุ่มนี้ออกแบบมาสำหรับผู้มีปัญหาการได้ยิน จึงเป็น English (CC) ที่แสดงคำบรรยายรายละเอียดเสียงอื่นเช่น \"door slams\" หรือ \"dramatic music swells\" รวมอยู่ด้วยเพื่อให้ผู้ชมเข้าสถานการณ์</p>\n<p>Netflix อ้างผลสำรวจว่าผู้ชมในอเมริกาถึง 50% เปิดซับไตเติ้ลไว้ตลอดเวลาที่ชมคอนเทนต์ แต่หลายคนไม่ต้องการข้อความที่อธิบายรายละเอียดเสียงทุกอย่าง แค่ต้องการเฉพาะบทสนทนาของตัวละครเท่านั้น Netflix จึงเพิ่มตัวเลือกซับไตเติ้ล English เข้ามาคู่กับ English (CC) เริ่มที่ซีรีส์ YOU ซีซันที่ 5 ก่อน</p>\n<p>แผนในอนาคต Netflix จะเพิ่มตัวเลือกนี้กับคอนเทนต์ภาษาอังกฤษทั้งหมด และเพิ่มสำหรับคอนเทนต์ออริจินัลในภาษาอื่นด้วยแนวทางเดียวกันด้วย</p>\n<p>ที่มา: <a href=\"https://about.netflix.com/en/news/introducing-a-new-way-to-experience-subtitles\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/f2f20a8022584ff73aa703d4e26e82b1.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/languages\">Languages</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58cbf504e78f17afd8f16b7f6107f0f18c64b208f17812bd21acc82fd14a344e","category":"Thai"}