{"title":"แนวทางธุรกิจของ AWS ประเทศไทยปี 2025 ตอบสนองความต้องการด้าน AI ในประเทศที่มากขึ้น","link":"https://www.blognone.com/node/144808","date":1740037482000,"content":"<div><div><div><p>หลังจาก Amazon Web Services, Inc. (AWS) <a href=\"https://www.blognone.com/node/143978\">ประกาศเปิดตัว AWS Asia Pacific (Thailand) Region อย่างเป็นทางการ</a> ในประเทศไทย ล่าสุด ทางบริษัทได้มีการประกาศแนวทางการดำเนินงานปี 2025 ในประเทศไทยออกมา</p>\n<p>ประเด็นแรก AWS บอกว่าจะปรับตัวตามการปรับใช้ปัญญาประดิษฐ์ของไทย ซึ่งข้อมูลจาก IDC บอกว่าปัจจุบัน องค์กรในประเทศไทยวางเป้าการใช้จ่ายในบริการด้านคลาวด์ 2 พันล้านบาท หรือประมาณ 12% ของงบประมาณด้าน IT ทั้งหมด แปลว่าโอกาสของ AWS ยังมีอยู่อีกมากกว่า 80% จากการที่กิจกรรมด้าน IT จะถูกโยกย้ายมาอยู่บนคลาวด์มากยิ่งขึ้น</p>\n<p>นอกจากนี้ ข้อมูลของ Frost &amp; Sullivan บอกว่าผู้มีอำนาจตัดสินใจ 100% พร้อมร่วมมือกับผู้ให้บริการคลาวด์ที่มีโครงสร้างพื้นฐานในประเทศ นี่คือเหตุผลว่าทำไม AWS ถึงตั้งเป้าลงทุนในส่วนที่เกี่ยวเนื่องกับ AWS Asia Pacific (Thailand) เป็นจำนวนเงิน <a href=\"https://www.blognone.com/node/143980\">5 พันล้านเหรียญ</a> ในระยะเวลา 15 ปี</p>\n<p>อีกประเด็นคือ AWS อธิบายว่าขนาดตลาด ​Generative AI ในไทย จะมี CAGR ที่ 41.5% จนถึงปี 2030 และในปี 2025 จะเป็นปีที่องค์กรในไทยเห็นภาพการนำ Generative AI มาใช้เป็นเรื่องเป็นราวหลังจากนำร่องมาตั้งแต่ปี 2023 จึงมีการให้บริการ<a href=\"https://www.blognone.com/node/135995\">ครอบคลุมในด้านนี้ด้วย</a></p>\n<p><img src=\"https://www.blognone.com/sites/default/files/externals/ba8d4ac8206ec6abbe5fbc38b692b488.png\" alt=\"AWS\" /></p>\n<p>ที่มา - AWS</p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div><div><a href=\"/topics/thailand\">Thailand</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aaaec90d5be201435626a49422142fa24ef258527531a4b5f427e7ab651840c3","category":"Thai"}