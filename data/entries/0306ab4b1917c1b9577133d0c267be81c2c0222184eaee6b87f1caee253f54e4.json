{"title":"Nintendo เปิดตัว Princess Peach: Showtime! เกมใหม่ที่มีเจ้าหญิงพีชเป็นตัวละครหลัก","link":"https://www.blognone.com/node/135748","date":1694710637000,"content":"<div><div><div><p>นินเทนโดเปิดเผยรายละเอียดเพิ่มเติมของเกมใหม่ที่เคย<a href=\"https://www.blognone.com/node/134474\">ปล่อยทีเซอร์</a>เมื่อเดือนมิถุนายน ซึ่งมีเจ้าหญิงพีชเป็นตัวละครหลัก โดยชื่อเกมคือ <strong>Princess Peach: Showtime!</strong></p>\n<p>เรื่องราวของเกมเริ่มต้นเมื่อเจ้าของพีชและ Toad ไปชมการแสดงที่ Sparkle Theater แต่ต้องพบกับศัตรูที่มายึดโรงละครนี้ จึงเป็นภารกิจของเจ้าหญิงพีชที่จะต่อสู้นำโรงละครกลับคืนสู่สภาพเดิม</p>\n<p>ด่านต่าง ๆ จะมาจากบทละครแต่ละฉาก ที่ต่อสู้กันบนเวที พร้อมความสามารถพิเศษของเจ้าหญิงพีชในการแปลงร่าง ให้กับเข้าฉากนั้น ๆ เช่น เป็นนักดาบ นักต่อสู้ เชฟขนมหวาน จนถึงนักสืบ ซึ่งมาพร้อมเกมเพลย์ที่เข้ากับการแปลงร่างนั้น</p>\n<p>Princess Peach: Showtime! จะลง Nintendo Switch กำหนดวางขายวันที่ 22 มีนาคม 2024</p>\n<p>ที่มา: <a href=\"https://www.nintendo.com/whatsnew/princess-peach-showtime-paper-mario-the-thousand-year-door-f-zero-99-and-more-announced-in-latest-nintendo-direct/\">นินเทนโด</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/mario\">Mario</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0306ab4b1917c1b9577133d0c267be81c2c0222184eaee6b87f1caee253f54e4","category":"Thai"}