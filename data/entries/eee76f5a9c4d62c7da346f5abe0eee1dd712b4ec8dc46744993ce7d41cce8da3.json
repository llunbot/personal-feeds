{"title":"กูเกิลปล่อยชุดข้อมูลทดสอบ AI อ่านแบบฟอร์ม","link":"https://www.blognone.com/node/135264","date":1691933583000,"content":"<div><div><div><p>กูเกิลปล่อยชุดข้อมูล Visually Rich Document Understanding (VRDU) ชุดข้อมูลเอกสารรูปแบบต่างๆ เพื่อฝึกปัญญาประดิษฐ์อ่านแบบฟอร์มและดึงข้อมูลออกมาได้อย่างถูกต้อง</p>\n<p>ความพิเศษของ VRDU คือมีเอกสารหลายรูปแบบ มีฟอร์มที่มีความซับซ้อนสูงๆ มีข้อมูล OCR คุณภาพสูงแนบมาให้เพื่อให้ผู้พัฒนา AI อ่านแบบฟอร์มสามารถเน้นการพัฒนาอยู่ที่การอ่านแบบฟอร์มอย่างเดียว</p>\n<p>VRDU มีงานทดสอบประสิทธิภาพปัญญาประดิษฐ์สามระดับ ได้แก่</p>\n<ol>\n<li>แบบฟอร์มเดี่ยว (Single Template Learning - STL) ฝึกอ่านแบบฟอร์มรูปแบบเดียว โดยทั่วไปควรมีความแม่นยำเกิน 90%</li>\n<li>แบบฟอร์มผสม (Mixed Template Learning - MTL) ฝึกแบบฟอร์มหลายรูปแบบไปพร้อมกัน แล้วสุ่มทดสอบให้อ่านแบบฟอร์มบางรูปแบบที่เคยฝึกมา</li>\n<li>แบบฟอร์มที่ไม่เคยเห็น (Unseen Template Learning - UTL) การฝึกแบบยากที่สุด เนื่องจากปัญญาประดิษฐ์ต้องเจอแบบฟอร์มรูปแบบที่ไม่เคยเจอมาก่อน แบบฟอร์มที่ใช้ฝึกกับแบบฟอร์มทดสอบเป็นคนละรูปแบบกัน</li>\n</ol>\n<p>ผลทดสอบปัญญาประดิษฐ์อ่านแบบฟอร์มในปัจจุบัน เช่น LayoutLM หรือ FromNet นั้นพบว่าการทดสอบแบบ STL นั้นได้คะแนนค่อนข้างดีมาก แต่งานในกลุ่ม MTL และ UTL ยังได้คะแนนค่อนข้างแย่ แสดงให้เห็นว่าโลกปัญญาประดิษฐ์อ่านแบบฟอร์มนั้นยังสามารถปรับปรุงได้อีกมาก</p>\n<p>ที่มา - <a href=\"https://ai.googleblog.com/2023/08/advances-in-document-understanding.html\">Google AI Blog</a></p>\n<p><img alt=\"No Description\" src=\"https://www.blognone.com/sites/default/files/externals/8a79b7e8fcabed5c6ce9c1173d08b8c6.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eee76f5a9c4d62c7da346f5abe0eee1dd712b4ec8dc46744993ce7d41cce8da3","category":"Thai"}