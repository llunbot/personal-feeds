{"title":"Verizon เปลี่ยนโลโก้ใหม่ ใช้ตัว V สีแดงมีรอยพับ คนวิจารณ์ว่าเหมือน Netflix","link":"https://www.blognone.com/node/140617","date":1719455010000,"content":"<div><div><div><p>Verizon โอเปอเรเตอร์ยักษ์ใหญ่ของสหรัฐอเมริกา ประกาศรีแบรนด์โลโก้ใหม่ ยกเลิกเครื่องหมายติ๊กถูกที่ใช้มานาน เปลี่ยนมาใช้สัญลักษณ์ตัว V ที่เป็นเหมือนเส้นตรงพับเป็นรอยแทน และปรับสีจากสีดำเป็นหลัก สีแดงเป็นรอง มาเป็นสีแดงล้วน มีสีเหลืองแทรกเล็กน้อยตรงรอยพับตัว V</p>\n<p>Verizon อธิบายเหตุผลของการปรับแบรนด์รอบนี้ว่าต้องการสะท้อน \"พลังงาน\" ของผู้คนที่ใช้ชีวิต ทำงาน เล่น ผ่านเครือข่ายของ Verizon ที่เชื่อถือได้ ก่อนหน้านี้เครือข่ายของ Verizon อยู่เบื้องหลังเงียบๆ แต่ทิศทางใหม่ของบริษัทต้องการแสดงตัวตนออกมาให้คนเห็นมากขึ้น โลโก้ใหม่พัฒนาต่อจากรากเหง้าเดิมของแบรนด์ แต่เติมพลัง ความสดใหม่เข้ามา</p>\n<p>อย่างไรก็ตาม โลโก้ใหม่ของ Verizon โดยเฉพาะเวลาแสดงแค่ตัว V สีแดงมีรอยพับ เพียงตัวอักษรเดียว ถูกวิจารณ์ว่าคล้ายกับโลโก้ของ Netflix ที่เป็นตัว N สีแดงมีรอยพับ ซึ่ง Fast Company มองว่านี่เป็นความตั้งใจของ Verizon ให้แบรนด์ดูสดใหม่ ร่าเริง เหมือนโลโก้ของบริษัทสื่อ (ซึ่งรวม Netflix) ไม่ได้ดูน่าเบื่อเหมือนกับโลโก้เดิมที่เป็นบริษัทด้านโครงข่ายโทรคมนาคม</p>\n<p>ที่มา - <a href=\"https://www.verizon.com/about/news/we-power-and-empower-how-people-live-work-and-play\">Verizon</a>, <a href=\"https://www.verizon.com/about/news/verizon-refreshes-the-brand\">Verizon</a>, <a href=\"https://www.fastcompany.com/91146349/verizons-new-logo-turns-it-into-netflix\">Fast Company</a></p>\n<p><img alt=\"No Description\" src=\"https://www.blognone.com/sites/default/files/externals/1d36b903ef343b33458f2e900c3e0ca9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/be204052663b6776fe6e52c74d1215f7.png\" /></p>\n<p><img alt=\"No Description\" src=\"https://www.blognone.com/sites/default/files/externals/8ab413a5eb012b68a643e5f73e6959ff.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a58ea0f487b25a221e529b08274349ee.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/495ec5aa8b37da38e50569ac2d913bee.jpeg\" /></p>\n</div></div></div><div><div>Topics: </div><div><div><a href=\"/topics/verizon\">Verizon</a></div><div><a href=\"/topics/design\">Design</a></div><div><a href=\"/topics/logo\">Logo</a></div><div><a href=\"/topics/netflix\">Netflix</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68410962ed594edb37bf7bafcc1ea778519b9dc1edeb6729880e1c9ee0efcce4","category":"Thai"}