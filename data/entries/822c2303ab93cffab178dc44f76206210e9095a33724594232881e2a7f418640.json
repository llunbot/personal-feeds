{"title":"Xbox Cloud Gaming เริ่มให้บริการบนสมาร์ททีวี LG แล้ว ย้อนกลับไปถึงรุ่นปี 2022","link":"https://www.blognone.com/node/146040","date":1745504295000,"content":"<div><div><div><p>ไมโครซอฟท์เริ่มให้บริการ Xbox Cloud Gaming กับสมาร์ททีวี LG <a href=\"https://www.blognone.com/node/143947\">ตามที่เคยเปิดตัวในเดือนมกราคม 2025</a> ทำให้ LG เป็นแบรนด์สมาร์ททีวีรายที่สองถัดจากซัมซุง ที่สามารถเล่นเกมผ่านคลาวด์ Xbox ได้</p>\n<p>สมาร์ททีวี LG ที่รองรับต้องใช้ระบบปฏิบัติการ webOS 24 ขึ้นไป ย้อนไปถึงสมาร์ททีวีปี 2022 OLED และ 2023 OLED, QNED, Nanocell, UHD TV บางรุ่นที่ได้อัพเดตซอฟต์แวร์เป็นเวอร์ชัน 23.20.01 ขึ้นไป</p>\n<p>ผู้เล่นจำเป็นต้องมีคอนโทรลเลอร์ที่เชื่อมต่อ Bluetooth กับทีวี และต้องเป็นสมาชิก Xbox Game Pass Ultimate ในประเทศที่เปิดบริการคลาวด์เกมมิ่ง ซึ่งประเทศไทยยังไม่รองรับ</p>\n<p>ที่มา - <a href=\"https://news.xbox.com/en-us/2025/04/23/xbox-app-lg-smart-tv-cloud-gaming/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/77a193af582bc918e45373e6d5c7572a.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"822c2303ab93cffab178dc44f76206210e9095a33724594232881e2a7f418640","category":"Thai"}