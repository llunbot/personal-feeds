{"title":"Red Hat ออกส่วนขยาย Java for VS Code เวอร์ชัน 1.0 รองรับ Java 17","link":"https://www.blognone.com/node/125395","date":1634787144000,"content":"<div><div><div><p>Red Hat เป็นผู้พัฒนาส่วนขยายภาษา Java ให้กับ Visual Studio Code มาตั้งแต่ปี 2016 (ชื่ออย่างเป็นทางการคือ Language Support for Java by Red Hat ที่ไม่มีใครเรียก ทุกคนเรียก <a href=\"https://marketplace.visualstudio.com/items?itemName=redhat.java\">vscode-java</a>) ผ่านมาหลายปี ส่วนขยายนี้เดินทางมาถึงเวอร์ชัน 1.0 แล้ว</p>\n<p>VS Code มีเอนจินภาษาที่เรียกว่า Language Server Protocol (LSP) เปิดให้หน่วยงานอื่นๆ พัฒนาระบบรองรับภาษาโปรแกรมแต่ละตัวเข้ามาเชื่อมกับ VS Code ได้ง่าย ในปี 2016 วิศวกรของ Red Hat เลยลองนำโค้ดบางส่วนจาก Eclipse IDE มาแปลงให้ใช้งานกับ LSP และถูกใช้งานมาจนถึงปัจจุบัน (โดยไมโครซอฟท์เข้ามาร่วมพัฒนาด้วย จนกลายเป็น<a href=\"https://marketplace.visualstudio.com/items?itemName=vscjava.vscode-java-pack\">ส่วนขยาย Java ที่ไมโครซอฟท์แนะนำ</a>)</p>\n<p>สำหรับ vscode-java เวอร์ชัน 1.0.0 มีของใหม่ที่สำคัญคือ <a href=\"https://www.blognone.com/node/124757\">รองรับ Java 17 ที่เป็นเวอร์ชัน LTS</a>, รองรับการแสดงข้อมูล Type Hierarchy ลำดับชั้นของตัวแปร, Source Lookup ค้นหาซอร์สโค้ดต้นฉบับในไลบรารีที่ใช้งาน เป็นต้น</p>\n<p>ที่มา - <a href=\"https://www.redhat.com/en/blog/announcing-language-support-java-red-hat-10-visual-studio-code\">Red Hat</a></p>\n<p><img src=\"https://www.blognone.com/sites/default/files/externals/5f8a641ccc66f6df03d7f86db268ab46.png\" /></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/java\">Java</a></div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00097788c66ebfa717e651fb83f8a3536dd385f6222c58575659e8ea9c9dabaa","category":"Thai"}