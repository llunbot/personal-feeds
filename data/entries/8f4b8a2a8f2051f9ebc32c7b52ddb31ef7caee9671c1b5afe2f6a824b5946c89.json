{"title":"OpenAI เปิดให้ใช้ GPT-3 API ได้ทันที ห้ามนำไปใช้สร้างเนื้อหาสำหรับผู้ใหญ่","link":"https://www.blognone.com/node/125914","date":1637308531000,"content":"<div><div><div><p>OpenAI พัฒนาปัญญาประดิษฐ์ออกมาหลายตัว และ GPT-3 ก็เป็นตัวที่มีศักยภาพที่จะทำมาให้บริการเชิงพาณิชย์มากที่สุด อย่างไรก็ตามมีความกังวลเป็นวงกว้างว่าคนร้ายอาจจะใช้ GPT-3 ในด้านลบ เช่น การสร้างข่าวปลอม จนกระทั่งทาง <a href=\"https://www.blognone.com/node/116862\">OpenAI เปิดให้บริการ API ของ GPT-3 แบบจำกัดตลอดมา</a> วันนี้ทางบริษัทก็ออกมาระบุว่าได้เพิ่มมาตรการตรวจสอบจนมั่นใจจะให้บริการเป็นการทั่วไปแล้ว</p>\n<p>มาตรการของ OpenAI มีหลายอย่าง ตั้งแต่การปรับโมเดลให้ทำตามคำสั่งได้ตรงไปตรงมา, ตอบคำถามตามความจริง, และมีกระบวนการสำหรับทีมงานตรวจสอบการใช้งานว่าผิดเงื่อนไขหรือไม่</p>\n<p>ผู้ที่ใช้งาน GPT-3 ยังต้องยอมรับเงื่อนไขว่าจะไม่นำไปใช้สร้างเนื้อหาที่ผิดเงื่อนไข เช่น การสร้างเนื้อหาเหยียดชัง, เนื้อหาสำหรับผู้ใหญ่, ความรุนแรงและการทำร้ายตัวเอง, การเมือง, สแปม, เนื้อหาหลอกลวง, และการสร้างมัลแวร์หรือไวรัส ทาง OpenAI จะเข้าไปตรวจสอบการทำงานของโมเดลที่นักพัฒนาสร้างขึ้นเรื่อยๆ และยอมรับว่าอาจจะมีบางจุดที่ทำให้นักพัฒนานำไปใช้งานผิดๆ ได้แต่ก็จะปรับปรุงระบบตรวจสอบต่อเนื่อง</p>\n<p>ที่มา - <a href=\"https://openai.com/blog/api-no-waitlist/\">OpenAI</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f4b8a2a8f2051f9ebc32c7b52ddb31ef7caee9671c1b5afe2f6a824b5946c89","category":"Thai"}