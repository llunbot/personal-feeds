{"title":"1Password รองรับการล็อกอินด้วย Passkey บน iOS แล้ว ฝั่ง Android ตามมาเร็วๆ นี้","link":"https://www.blognone.com/node/135908","date":1695608297000,"content":"<div><div><div><p>แอพจัดการรหัสผ่าน 1Password อัพเดตเวอร์ชันใหม่ รองรับการยืนยันตัวตนด้วย Passkey แล้วทั้ง<a href=\"https://www.blognone.com/node/134206\">บนเบราว์เซอร์</a>และ iOS 17 ขึ้นไป ส่วน Android จะตามมาในเร็วๆ นี้หลัง Android 14 ออกตัวจริง</p>\n<p>Passkey เป็นระบบการล็อกอินแบบใหม่ที่ไม่ใช้รหัสผ่าน แต่ใช้กุญแจ public/private key แทน โดยแอพจัดการรหัสผ่านแต่ละตัวจะช่วยเรื่องการซิงก์กุญแจข้ามอุปกรณ์ หรือแชร์กุญแจระหว่างกัน <a href=\"https://www.blognone.com/node/132695\">รายละเอียดอ่านในบทความ Passkey อนาคตแห่งการล็อกอินไร้รหัสผ่าน</a></p>\n<p>การล็อกอินด้วย Passkey จำเป็นต้องให้เว็บไซต์หรือบริการนั้นๆ รองรับด้วย ซึ่งมีเว็บชื่อดังหลายแห่งเริ่มรองรับแล้ว เช่น <a href=\"https://www.blognone.com/node/131118\">PayPal</a>, <a href=\"https://www.blognone.com/node/133682\">Google Account</a>, <a href=\"https://www.blognone.com/node/134185\">Google Workspace</a>, <a href=\"https://www.blognone.com/node/134816\">GitHub</a>, <a href=\"https://www.blognone.com/node/134876\">TikTok</a> <a href=\"https://passkeys.directory/\">รายชื่อเว็บทั้งหมดที่มีคนรวบรวมไว้</a></p>\n<p><img alt=\"No Description\" src=\"https://www.blognone.com/sites/default/files/externals/4a764c7bdf73b9ef141a4c1be9597fa1.png\" /></p>\n<p><img alt=\"No Description\" src=\"https://www.blognone.com/sites/default/files/externals/4b12a36fcf8eed96391c08053a43f0e0.png\" /></p>\n<p>ที่มา - <a href=\"https://blog.1password.com/save-use-passkeys-web-ios/\">1Password</a></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/passkey\">Passkey</a></div><div><a href=\"/topics/password-manager\">Password Manager</a></div><div><a href=\"/topics/ios\">iOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b79e6d0ea3038e7d2da6ec3f113f302ea3f53da0247b719a3ff7e2f2b61bccf","category":"Thai"}