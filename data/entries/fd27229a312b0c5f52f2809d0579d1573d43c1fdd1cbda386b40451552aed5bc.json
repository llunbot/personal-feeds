{"title":"Google เพิ่มฟีเจอร์ทดลอง Ask For Me ให้ AI โทรถามเวลาว่างสำหรับร้านทำเล็บ และร้านซ่อมบำรุงรักษารถ","link":"https://www.blognone.com/node/144441","date":1738303271000,"content":"<div><div><div><p>กูเกิลเพิ่มฟีเจอร์ทดลองให้กับผู้ใช้งานตัวใหม่ชื่อว่า \"Ask for me.\" ซึ่งการทำงานคือให้ AI โทรไปสอบถามข้อมูลที่ต้องการกับร้านค้าแทนเรา เช่น สอบถามเวลาที่ว่างให้ไปใช้บริการ หรือราคาค่าบริการ</p>\n<p>อย่างไรก็ตามฟีเจอร์นี้ยังจำกัดเฉพาะในสหรัฐอเมริกา และเป็นการโทรหาด้วยภาษาอังกฤษเท่านั้น โดยอยู่ในส่วน Labs ของแอปกูเกิล</p>\n<p>Ask for me. ในช่วงแรกรองรับเฉพาะการโทรหาร้านทำเล็บและร้านซ่อมบำรุงรักษารถยนต์ก่อน เมื่อสั่งให้โทรสอบถาม AI ของกูเกิลจะสนทนาถามด้วยเสียงที่เหมือนกับคน จากนั้นส่งข้อความหรืออีเมลสรุปรายละเอียดที่ได้จากร้านค้าภายใน 30 นาทีหลังสนทนาจบ ฟีเจอร์นี้ทำงานบน <a href=\"https://www.blognone.com/node/108506\">Google Duplex ที่มีความสามารถโทรจองร้านอาหาร</a> และถาม<a href=\"https://www.blognone.com/node/117052\">ร้านค้าว่ามีของใช้ที่ต้องการ</a>ในสต็อกหรือไม่ ให้ใช้งานก่อนหน้านี้</p>\n<p>ที่มา: <a href=\"https://9to5google.com/2025/01/30/google-ask-for-me-lab/\">9to5Google</a></p>\n<p><img src=\"https://www.blognone.com/sites/default/files/externals/919d733d5321e67d6245a3e78c69f0c7.png\" alt=\"\" /></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd27229a312b0c5f52f2809d0579d1573d43c1fdd1cbda386b40451552aed5bc","category":"Thai"}