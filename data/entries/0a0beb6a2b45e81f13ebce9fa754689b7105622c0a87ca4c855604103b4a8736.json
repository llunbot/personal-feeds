{"title":"Instagram เพิ่มฟีเจอร์ Trial Reels ให้ครีเอเตอร์ทดลองวัดผลตอบรับ เมื่ออยากทำคอนเทนต์แนวใหม่","link":"https://www.blognone.com/node/143567","date":1733883205000,"content":"<div><div><div><p>Instagram เพิ่มฟีเจอร์ใหม่เรียกว่า <strong>Trial Reels</strong> เพื่อช่วยให้ครีเอเตอร์ที่ต้องการทดลองทำคอนเทนต์แนวใหม่ แตกต่างไปจากเดิม สามารถวัดผลตอบรับเบื้องต้นก่อนได้</p>\n<p>ปัญหาที่มาของฟีเจอร์นี้ Instagram บอกว่าครีเอเตอร์หลายคนมีความกังวล หากต้องทำคอนเทนต์ที่แตกต่างไปจากที่เคยทำ เพราะผู้ติดตามอาจไม่คุ้นเคย หรือผลตอบรับอาจแย่ลง Trial Reels จึงเข้ามารองรับ โดยครีเอเตอร์สามารถกำหนดค่า Reels ที่ต้องการทดลอง ให้ถูกมองเห็นได้เฉพาะ \"คนที่ไม่ได้ติดตาม\" ก่อน จากนั้น Instagram จะสรุปผลตอบรับทั้งจำนวนการมองเห็น ไลก์ คอมเมนต์ ใน 24 ชั่วโมงแรก ครีเอเตอร์ก็พิจารณาได้ว่าจะเผยแพร่ Reels นี้กับผู้ติดตาม หรือจะทำอย่างไรต่อไป</p>\n<p>Trial Reels สามารถกำหนดได้ว่าจะเปิดให้ผู้ติดตามมองเห็นแบบกำหนดเอง หรือแสดงอัตโนมัติภายใน 72 ชั่วโมง หากผลตอบรับดีกว่าค่าเฉลี่ยของ Reels โดยรวม</p>\n<p>Reels ที่ตั้งค่าทดสอบไว้ จะไม่ถูกแสดงในฟีดของคนที่ติดตาม และไม่แสดงในหน้าโปรไฟล์ด้วย แต่ Instagram บอกว่าผู้ติดตามยังอาจเห็นคอนเทนต์ได้ผ่านช่องทางอื่น เช่น มีคนแชร์ทาง DM เป็นต้น ฟีเจอร์นี้เริ่มทยอยอัปเดตให้ผู้ใช้งานทั่วโลกในสัปดาห์นี้</p>\n<p>ที่มา: <a href=\"https://about.fb.com/news/2024/12/trial-reels-try-content-non-followers-first-see-what-perfoms-best/\">Instagram</a></p>\n<p><img alt=\"No Description\" src=\"https://www.blognone.com/sites/default/files/externals/635bbefae178bd873418424d7852b1fe.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a41aa6ed3d528990dbaf9e37b35c369b.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a0beb6a2b45e81f13ebce9fa754689b7105622c0a87ca4c855604103b4a8736","category":"Thai"}