{"title":"Opera ประกาศทำเบราว์เซอร์ iOS ที่ใช้เอนจินของตัวเอง","link":"https://www.blognone.com/node/137913","date":1706413321000,"content":"<div><div><div><p>Opera ประกาศทำเว็บเบราว์เซอร์ลง iOS โดยใช้เอนจินของตัวเอง (ปัจจุบัน <a href=\"https://www.blognone.com/node/44747\">Opera เวอร์ชันเดสก์ท็อปใช้ Blink/Chromium</a>) ตาม<a href=\"https://www.blognone.com/node/137876\">นโยบายใหม่ของแอปเปิลที่ยอมให้ใช้เอนจินอื่นได้</a> ตามกฎหมาย DMA ในยุโรป</p>\n<p>Opera ระบุว่าจะออก<a href=\"https://www.blognone.com/node/133588\">เว็บเบราว์เซอร์แบรนด์ Opera One</a> ภายในอีกไม่กี่เดือนข้างหน้า หลังจากกฎหมาย DMA ของยุโรปมีผลบังคับใช้ในเดือนมีนาคม 2024 แต่ก็ยังไม่ได้ให้รายละเอียดมากกว่านี้</p>\n<p>นโยบายการเปิดเอนจินของแอปเปิลมีผลเฉพาะในยุโรปเท่านั้น ซึ่ง<a href=\"https://www.blognone.com/node/137899\">เว็บเบราว์เซอร์ค่ายอื่นอย่าง Firefox ก็โจมตี</a>ว่าทำให้ผู้พัฒนาเบราว์เซอร์ทำงานลำบาก เพราะต้องแยกเบราว์เซอร์ 2 เวอร์ชันคือ เวอร์ชัน WebKit สำหรับนอกยุโรป และเวอร์ชันที่ใช้เอนจินตัวเองสำหรับในยุโรป แต่ทาง Opera ไม่ได้พูดถึงประเด็นนี้ว่าจะแก้ปัญหาอย่างไร</p>\n<p>ที่มา - <a href=\"https://press.opera.com/2024/01/26/opera-announces-plans-for-ai-powered-ios-browser-apple-dm/\">Opera</a></p>\n<p><img alt=\"No Description\" src=\"https://www.blognone.com/sites/default/files/externals/f0912864ab2ab0fc5830b3a1bf6e31e1.jpg\" /></p>\n</div></div></div><div><div>Topics: </div><div><div><a href=\"/topics/opera\">Opera</a></div><div><a href=\"/topics/browser\">Browser</a></div><div><a href=\"/topics/ios\">iOS</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23035230badcfbc05145026791326ab9ec153486bc1462121859a872664250c9","category":"Thai"}