{"title":"[ไม่ยืนยัน] Apple ปรับการจ่ายโบนัสให้กับพนักงานบางฝ่าย จาก 2 ครั้งเป็นครั้งเดียว","link":"https://www.blognone.com/node/133020","date":1678863631000,"content":"<div><div><div><p>Bloomberg รายงานอ้างอิงคนในว่า Apple ปรับการการจ่ายโบนัสให้กับพนักงานในบางฝ่าย ไปจนถึงลดจำนวนครั้งที่จ่ายโบนัสลง ซึ่งเป็นส่วนหนึ่งในแผนการลงค่าใช้จ่าย</p>\n<p>เดิม Apple จะมีการจ่ายโบนัสและโปรโมทพนักงาน 2 ครั้งต่อปีสำหรับบางฝ่าย ซึ่งจะมีในช่วงเดือนเมษายนและตุลาคม แต่ล่าสุด Apple ปรับให้การจ่ายโบนัสและโปรโมทเหลือแค่ครั้งเดียวพร้อมกันทุกฝ่ายในเดือนตุลาคม โดยพนักงานจะได้โบนัสเท่าเดิม แต่จะได้รับแค่ครั้งเดียว ไม่ใช่ 2 ครั้งเหมือนเดิม</p>\n<p>แน่นอนว่าวิธีการนี้เป็นหนึ่งในมาตรการรัดเข็มขัดของ Apple ซึ่งรวมถึงการลดงบการเดินทาง, ลดจำนวนการรับพนักงานใหม่ หรือไม่หาพนักงานเพิ่มหากมีคนลาออก ถึงกระนั้น Apple ก็ยังคงเป็นบริษัทไอทียักษ์ใหญ่บริษัทเดียวที่ยังไม่มีการปลดคนออกชุดใหญ่เหมือน <a href=\"https://www.blognone.com/node/132325\">Google</a>, <a href=\"https://www.blognone.com/node/132299\">Microsoft</a> หรือ <a href=\"https://www.blognone.com/node/133006\">Meta</a></p>\n<p>ที่มา - <a href=\"https://www.bloomberg.com/news/articles/2023-03-14/apple-delays-bonuses-for-some-divisions-as-it-scrutinizes-costs-aapl\">Bloomberg</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumour\">Rumour</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44d832f68a7af6cf7beec692947235b55f51a998ad6f94ee5b7f28c3f61cafc2","category":"Thai"}