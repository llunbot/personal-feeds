{"title":"ศาลมอนเตเนโกรอนุมัติการส่งตัว Do Kwon ออกนอกประเทศ ทั้งสหรัฐฯ และเกาหลีใต้ขอตัว","link":"https://www.blognone.com/node/136939","date":1700902126000,"content":"<div><div><div><p>ศาลมอนเตเนโกรอนุมัติการส่งตัว Do Kwon ในฐานะผู้ร้ายข้ามแดน หลังจากเขา<a href=\"https://www.blognone.com/node/133145\">ถูกจับเมื่อเดือนมีนาคมที่ผ่านมา</a> โดยตอนนี้มีสองประเทศของตัวพร้อมกันคือสหรัฐฯ และเกาหลีใต้ อำนาจในการเลือกว่าจะส่งตัวไปยังประเทศใดจะอยู่ที่รัฐมนตรีกระทรวงยุติธรรม</p>\n<p>Do Kwon เป็นผู้ก่อตั้ง Terraform Labs และสร้างเหรียญ Terra/Luna ที่เป็นโครงสร้างของการสร้าง stablecoin อย่าง UST หรือ TerraUSD โดยไม่มีเงินจริงหนุนมูลค่าเต็มเหมือน stablecoin อื่นๆ และ<a href=\"https://www.blognone.com/node/128371\">เหตุการณ์ UST หลุดการผูกค่า</a>กลายเป็นต้นทางที่กิจการต่างๆ ในวงการคริปโตล้มเป็นจำนวนมาก</p>\n<p>เหตุการณ์ส่วนหนึ่งที่ Do Kwon เคยเกี่ยวกับเมืองไทยคือการประกาศสร้างเหรียญ THT ที่ผูกค่ากับเงินบาท<a href=\"https://www.blognone.com/node/121755\">โดยไม่สนใจว่าธนาคารแห่งประเทศไทยจะสั่งห้ามทำ</a></p>\n<p>ที่มา - <a href=\"https://www.coindesk.com/policy/2023/11/24/montenegro-court-approves-extradition-of-do-kwon/\">Coindesk</a></p>\n<p><img src=\"https://www.blognone.com/sites/default/files/externals/0bbeb72722f3248e3fdddd450a88db91.jpg\" /></p>\n</div></div></div><div><div>Topics: </div><div><div><a href=\"/topics/terra\">Terra</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"792a37cfd98c4508b1b9f3446f186204163e2c323280a79aeb52aed348dad8a9","category":"Thai"}