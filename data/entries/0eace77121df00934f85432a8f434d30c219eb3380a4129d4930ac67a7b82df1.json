{"title":"Dell Technologies รายงานผลประกอบการไตรมาส ธุรกิจ Server-Network แนวโน้มโตตาม GenAI","link":"https://www.blognone.com/node/137050","date":1701477487000,"content":"<div><div><div><p>Dell Technologies รายงานผลประกอบการประจำไตรมาสที่ 3 ของปีการเงินบริษัท 2024 สิ้นสุดวันที่ 3 พฤศจิกายน 2023 รายได้รวม 22,251 ล้านดอลลาร์ ลดลง 10% เทียบกับไตรมาสเดียวกันในปีก่อน โดยมีกำไรสุทธิ 1,004 ล้านดอลลาร์</p>\n<p>Jeff Clarke ซีโอโอ Dell Technologies กล่าวว่าเทคโนโลยีนั้นมีอยู่ทุกที่ และเรายังคงโฟกัสขยายความเป็นผู้นำในทุกตำแหน่ง มองหาโอกาสใหม่เพื่อเพิ่มการเติบโตมากขึ้น ธุรกิจเซิร์ฟเวอร์และเนตเวิร์กต่างเติบโตตามความต้องการ Generative AI ของลูกค้า</p>\n<p>กลุ่มธุรกิจ Infrastructure Solutions มีรายได้ 8,499 ล้านดอลลาร์ ลดลง 12% ถ้าเทียบกับปีก่อน และลดลงเล็กน้อยเทียบกับไตรมาสก่อนหน้านี้ โดยเซิร์ฟเวอร์และเนตเวิร์กเพิ่มขึ้น 9% จากไตรมาสก่อนหน้า ส่วนสตอเรจลดลง 8%</p>\n<p>ส่วนธุรกิจ Client Solutions รายได้ 12,276 ล้านดอลลาร์ ลดลง 11% จากปีก่อน และลดลง 5% เทียบกับไตรมาสก่อนหน้า รายได้ลูกค้าองค์กร 9,835 ล้านดอลลาร์ และลูกค้าบุคคล 2,441 ล้านดอลลาร์</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-delivers-third-quarter-fiscal-2024-financial\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0eace77121df00934f85432a8f434d30c219eb3380a4129d4930ac67a7b82df1","category":"Thai"}