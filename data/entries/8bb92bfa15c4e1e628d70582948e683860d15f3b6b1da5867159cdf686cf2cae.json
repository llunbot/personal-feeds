{"title":"ไมโครซอฟท์ออก Patch Tuesday ธันวาคม 2021, Windows 10 v2004 หมดอายุแล้ว","link":"https://www.blognone.com/node/126343","date":1639620146000,"content":"<div><div><div><p>เมื่อวานนี้ ไมโครซอฟท์ออก Patch Tuesday รอบเดือนธันวาคม 2021 อุดช่องโหว่ของซอฟต์แวร์หลายตัว เช่น Microsoft Edge, VS Code, Office, PowerShell, Windows Server รวมช่องโหว่ทั้งหมด 67 ตัว</p>\n<p>ช่องโหว่สำคัญในแพตช์รอบนี้มีทั้งหมด 6 ตัว และมีช่องโหว่ที่ถูกใช้โจมตีจริงแล้ว 1 ตัว เกี่ยวกับตัวติดตั้งแพ็กเกจ Windows AppX ที่ใช้แพ็กเกจมาทะลุช่องโหว่นี้เพื่อติดตั้งมัลแวร์ลงในเครื่อง</p>\n<p>Patch Tuesday รอบนี้ยังเป็นการแพตช์ครั้งสุดท้ายของ Windows 10 v2004 ที่หมดระยะซัพพอร์ตนาน 18 เดือนแล้ว ดังนั้นคนที่ใช้ Windows 10 v2004 จำเป็นต้องอัพเกรดไปยัง Windows 10 เวอร์ชันที่ใหม่กว่า (เช่น 20H2, 21H1, 21H2) กันแทน (<a href=\"https://docs.microsoft.com/en-us/lifecycle/products/windows-10-home-and-pro\">ตารางระยะซัพพอร์ตของ Windows 10</a>)</p>\n<p><img src=\"https://www.blognone.com/sites/default/files/externals/8f3ec3b71bc8b5d0a50ac69808f67658.jpg\" /></p>\n<p>ที่มา - <a href=\"https://msrc.microsoft.com/update-guide/releaseNote/2021-Dec\">Microsoft</a>, <a href=\"https://www.zdnet.com/article/microsoft-december-2021-patch-tuesday-zero-day-exploited-to-spread-emotet-malware/\">ZDNet</a>, <a href=\"https://www.xda-developers.com/windows-10-version-2004-no-longer-supported/\">xda</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows-10\">Windows 10</a></div><div><a href=\"/topics/security-patch\">Security Patch</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bb92bfa15c4e1e628d70582948e683860d15f3b6b1da5867159cdf686cf2cae","category":"Thai"}