{"title":"เผยกูเกิลจ่ายเงินซัมซุง 8 พันล้านดอลลาร์ ให้แอพกูเกิลอยู่บนมือถือซัมซุงเป็นดีฟอลต์","link":"https://www.blognone.com/node/136730","date":1699940681000,"content":"<div><div><div><p>คดีระหว่าง Epic Games กับกูเกิลที่กำลังอยู่ในชั้นไต่สวน เผยให้เราทราบถึงข้อตกลงระหว่างกูเกิลกับซัมซุงว่า กูเกิลจ่ายเงินให้ซัมซุงเพื่อให้แอพอย่าง Google Search, Assistant, Play Store เป็นดีฟอลต์บนอุปกรณ์พกพาของซัมซุง โดยมูลค่าสูงถึง 8 พันล้านดอลลาร์ต่อระยะเวลา 4 ปี</p>\n<p>ข้อมูลนี้มาจาก James Kolotouros ผู้บริหารฝ่ายพาร์ทเนอร์ของกูเกิล ที่ตอบคำถามทนายความของ Epic Games ในชั้นศาล ข้อมูลจากทนาย Epic คือเอกสารภายในกูเกิลชื่อ Project Banyan (ต้นไทร) ที่ยอมจ่ายเงินให้ซัมซุงเพื่อให้ Google Play โดดเด่นบนอุปกรณ์ซัมซุง สู้กับ Galaxy App Store ของซัมซุงได้ ในเอกสารยังระบุถึงข้อตกลงระหว่างกูเกิลและซัมซุง ที่ให้ไอคอน Google Play อยู่บนหน้าโฮมของมือถือ แต่ก็ยอมให้ซัมซุงเพิ่มไอคอน Galaxy Store ของตัวเองได้เช่นกัน</p>\n<p>Kolotouros ยังเผยว่ารายได้จากค่าธรรมเนียมของ Google Play เกินครึ่งมาจากผู้ใช้ฮาร์ดแวร์ซัมซุง</p>\n<p>วันนี้ยังมีข่าวแบบเดียวกันคือ <a href=\"https://www.blognone.com/node/136723\">เผย Google ตกลงให้ส่วนแบ่งโฆษณา 36% ที่เกิดขึ้นบนเสิร์ชใน Safari กับ Apple</a> แต่มาจากคนละคดีกัน โดยเป็นคดีที่กระทรวงยุติธรรมสหรัฐ (DoJ) ฟ้องกูเกิลในคดีผูกขาดเสิร์ช</p>\n<p>ที่มา - <a href=\"https://www.bloomberg.com/news/articles/2023-11-14/for-google-play-dominating-the-android-world-was-existential\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/eb124a87d039f90c6875306e0f5d3450.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/epic-games\">Epic Games</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22c7019512f461d6cccb7d65c4505e4d524fcf432166830f0f18437365ac89b8","category":"Thai"}