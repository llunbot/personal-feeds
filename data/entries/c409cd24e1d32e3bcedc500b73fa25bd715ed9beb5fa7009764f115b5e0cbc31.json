{"title":"Reed Jobs บุตรชายสตีฟ จ็อบส์ หันไปเป็นนักลงทุน VC ลงทุนด้านการรักษาโรคมะเร็ง","link":"https://www.blognone.com/node/135089","date":1690949552000,"content":"<div><div><div><p>Reed Jobs บุตรชายวัย 31 ปีของสตีฟ จ็อบส์ ก่อตั้งบริษัทลงทุน venture capital ในชื่อว่า Yosemite และเลือกลงทุนในบริษัทสตาร์ตอัพด้านการรักษาโรคมะเร็ง</p>\n<p>Reed เล่าว่าตอนเขาอายุ 12 ปี พ่อของเขาตรวจพบมะเร็ง ทำให้เขาหันมาสนใจเรื่องการรักษาโรคมะเร็งตั้งแต่เด็ก ส่วนชื่อบริษัท <a href=\"https://yosemite.co/\">Yosemite</a> มาจากสถานที่แต่งงานของพ่อกับแม่</p>\n<p>บริษัทของเขาถือเป็นบริษัทลูกที่แยกตัวมาจาก Emerson Collective องค์กรด้านการกุศลของแม่ Laurene Powell Jobs ที่ก่อตั้งในปี 2004 โดยก่อนหน้านี้ Reed ทำงานเป็นผู้จัดการฝ่ายสุขภาพให้ Emerson ด้วย ตัวเขาเองเล่าว่าไม่เคยคิดอยากเป็นนักลงทุน VC มาก่อน แต่หลังจากตระหนักว่าการฟูมฟักบางอย่าง รวบรวมทรัพยากรเข้าด้วยกันเพื่อผลักดันเรื่องใดๆ จะสามารถสร้างความแตกต่างได้อย่างมาก จึงหันมาสนใจงานด้านนี้</p>\n<p>ตอนนี้บริษัทของเขาได้รับเงินลงทุนแล้ว 200 ล้านดอลลาร์</p>\n<p>ที่มา - <a href=\"https://www.nytimes.com/2023/08/01/business/dealbook/steve-jobs-son-venture.html\">New York Times</a> via <a href=\"https://www.entrepreneur.com/business-news/steve-jobs-son-reed-launches-a-vc-firm-yosemite/456773\">Entrepreneur</a></p>\n<p><img alt=\"No Description\" src=\"https://www.blognone.com/sites/default/files/externals/6058f59d523ff09e9c4e0cc24d54756a.jpg\" /></p>\n<p>ภาพจาก <a href=\"https://archive.emersoncollective.com/articles/2018/10/5-questions-with-reed-jobs-director-of-health/\">Emerson Collective</a></p>\n</div></div></div><div><div>Topics: </div><div><div><a href=\"/topics/steve-jobs\">Steve Jobs</a></div><div><a href=\"/topics/venture-capital\">Venture Capital</a></div><div><a href=\"/topics/cancer\">Cancer</a></div><div><a href=\"/topics/health\">Health</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c409cd24e1d32e3bcedc500b73fa25bd715ed9beb5fa7009764f115b5e0cbc31","category":"Thai"}