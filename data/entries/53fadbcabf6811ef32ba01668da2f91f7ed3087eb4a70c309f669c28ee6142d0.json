{"title":"Arduino เปิดตัว Nano ESP32 ใช้งานได้ทั้ง Arduino และ MicroPython","link":"https://www.blognone.com/node/134894","date":1689705403000,"content":"<div><div><div><p>Arduino หันมาเปิดตัวบอร์ด ESP32 ของตัวเองในชื่อ Arduino  Nano ESP32 โดยรองรับทั้ง Arduino IDE ของตัวเอง และ MicroPython ที่ได้รับความนิยมในการพัฒนาบนชิป ESP32 อยู่แล้ว แม้ว่าตัวชิปจะเป็น ESP32-S3 ที่ใช้งานกันเป็นวงกว้าง แต่ Arudino เลือกใช้โมดูลจาก ublox ที่ทาง Arduino ใช้งานมานาน</p>\n<p>ทาง Arduino ใช้งาน ESP32 บนบอร์ดของตัวเองมาหลายปีแล้ว เริ่มจาก <a href=\"https://www.blognone.com/node/109847\">Arduino Nano ในช่วงปี 2019</a> แต่มักมี microcontroller หลักทำงานแยกจากกัน โดยไม่ได้ใช้ซีพียูใน ESP32 รันโค้ดหลักแม้ที่จริงแล้วพลังประมวลผลจะค่อนข้างเหลือๆ หรือบอร์ด <a href=\"https://www.blognone.com/node/134563\">Arduino UNO R4 ที่เพิ่งเปิดตัว</a>ไปก็ยังมีชิป Renesas R4M1 เป็นชิปหลักเช่นกัน สาเหตุสำคัญคงเป็นการรองรับ I/O แบบ 5V ที่ตัว ESP32 รองรับได้แค่ 3.3V</p>\n<p>ตัวบอร์ดราคา 20 ดอลลาร์ และอนาคตบอร์ดนี้จะรองรับ Arduino Cloud ทำให้ใช้งานได้โดยไม่ต้องต่อสายกับคอมพิวเตอร์เลย</p>\n<p>ที่มา - <a href=\"https://blog.arduino.cc/2023/07/17/introducing-the-nano-esp32-thats-iot/\">Arduino</a></p>\n<p><img alt=\"No Description\" src=\"https://www.blognone.com/sites/default/files/externals/2bd8aa86cc8775ad89bcf7ee9423662b.jpg\" /></p>\n</div></div></div><div><div>Topics: </div><div><div><a href=\"/topics/arduino\">Arduino</a></div><div><a href=\"/topics/esp32\">ESP32</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53fadbcabf6811ef32ba01668da2f91f7ed3087eb4a70c309f669c28ee6142d0","category":"Thai"}