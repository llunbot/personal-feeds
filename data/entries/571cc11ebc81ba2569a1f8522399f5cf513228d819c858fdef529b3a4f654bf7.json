{"title":"Amazon Kindle ออกรุ่นใหม่ Colorsoft หน้าจออีอิงก์แบบสีครั้งแรก","link":"https://www.blognone.com/node/142590","date":1729086281000,"content":"<div><div><div><p>Amazon อัปเดตเครื่องอ่านอีบุ๊กตระกูล Kindle รุ่นใหม่ ซึ่งมาพร้อมการเปลี่ยนแปลงหลายอย่าง รายละเอียดดังนี้</p>\n<h4>Kindle Colorsoft Signature Edition</h4>\n<p>Kindle Colorsoft Signature Edition (ชื่อจะยาวไปไหน) เป็น Kindle หน้าจอสีรุ่นแรกด้วยเทคโนโลยี Kaleido ของ E Ink ซึ่ง Amazon นำมาปรับแต่งด้วย LED พิกเซล ทำให้ลดการสะท้อนแต่ยังได้ความสว่าง และรายละเอียดภาพที่คมชัด</p>\n<p>Kindle Colorsoft ขนาดหน้าจอ 7 นิ้ว กันน้ำ รองรับการชาร์จทั้ง USB-C และแบบไร้สาย แบตเตอรีอยู่ได้นาน 8 สัปดาห์ ความจุ 32GB ราคา 279.99 ดอลลาร์ สินค้าเปิดให้สั่งจองวันนี้ โดยเริ่มจัดส่ง 30 ตุลาคม เป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/ac47c0701516d697d7bf4ec1b897d47e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/87440d318dd309d16ccf682bde92b586.jpeg\" /></p>\n<h4>Kindle Scribe</h4>\n<p>Kindle Scribe เครื่องอ่านอีบุ๊กแบบมีปากกาเขียนหน้าจอ ปรับปรุงความละเอียดเป็น 300 ppi ทำให้แสดงตัวหนังสือและเส้นปากได้ชัดคมมากขึ้น ส่วนฟีเจอร์ใหม่ที่จะเพิ่มในอนาคต มีทั้งการเขียนบันทึกในด้านข้างของหนังสือ ทำให้ซ่อนได้ และ AI ช่วยสรุปบันทึก</p>\n<p>Kindle Scribe รุ่นใหม่ จะเริ่มจัดส่งตั้งแต่ 4 ธันวาคม เป็นต้นไป ราคาเริ่มต้น 399.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/385b7493982f651ce64a557d70df1622.jpeg\" /></p>\n<h4>Kindle Paperwhite</h4>\n<p>Kindle Paperwhite อัปเดตใหม่ ระบุว่าเร็วที่สุดที่เคยมีมา การตอบสนองในแต่ละหน้าเร็วกว่ารุ่นก่อนหน้า 25% ความจุ 16GB ราคาเริ่มต้น 159.99 ดอลลาร์ และรุ่น Kindle Paperwhite Signature Edition ที่ได้ความจุเพิ่มเป็น 32GB ราคาเริ่มต้น 199.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/032d5ee9f4c1c1f9130a65c191dff864.jpeg\" /></p>\n<h4>Kindle</h4>\n<p>Kindle รุ่นปกติ เพิ่มความสว่างหน้าจอ 25% เมื่อปรับตั้งค่าสูงสุด ทำให้ความสว่างเทียบเท่ากับรุ่น Paperwhite นอกจากนี้เพิ่มตัวเลือกสีใหม่เขียวมัตฉะ ราคาเริ่มต้น 109.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/1e996a7159613a5daba6c02cc3f38378.jpeg\" /></p>\n<p>ที่มา: <a href=\"https://www.aboutamazon.com/news/devices/new-kindle-color-scribe-paperwhite-entry\">Amazon</a></p>\n</div></div></div><div><div>Topics: </div><div><div><a href=\"/topics/kindle\">Kindle</a></div><div><a href=\"/topics/amazon\">Amazon</a></div><div><a href=\"/topics/ebook-reader\">eBook Reader</a></div><div><a href=\"/topics/kindle-paperwhite\">Kindle Paperwhite</a></div><div><a href=\"/topics/kindle-scribe\">Kindle Scribe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"571cc11ebc81ba2569a1f8522399f5cf513228d819c858fdef529b3a4f654bf7","category":"Thai"}