{"title":"Google Cloud มีบริการ Hypercompute Cluster เช่า VM พลังสูงต่อเป็นคลัสเตอร์สูงสุด 65,000 ตัว","link":"https://www.blognone.com/node/144173","date":1737117601000,"content":"<div><div><div><p>Google Cloud โชว์บริการ <strong>Hypercompute Cluster</strong> การให้เช่า VM ขนาดใหญ่กำลังสูงๆ สำหรับประมวลผล AI เพื่อมาต่อเป็นคลัสเตอร์ขนาดใหญ่ เสมือนเป็นการเช่า \"ซูเปอร์คอมพิวเตอร์\" ที่รันอยู่บนคลาวด์ของกูเกิลอีกที</p>\n<p>แกนหลักของ Hypercompute Cluster คือ VM ที่ออกแบบมาสำหรับประมวลผล AI โดยเฉพาะ ซึ่งเลือกได้ระหว่างเครื่องสาย TPU ของกูเกิลเอง (<a href=\"https://www.blognone.com/node/139761\">มีเครื่องที่รัน Trillium หรือ TPU v6 แล้ว</a>) กับเครื่องรุ่น A3 Ultra ที่ใช้จีพียู NVIDIA H200 จากนั้นนำเครื่องเหล่านี้มาต่อเป็นคลัสเตอร์ภายใต้บริการ Google Kubernetes Engine (GKE) บวกกับซอฟต์แวร์ด้านการจัดการของกูเกิลอีกจำนวนหนึ่ง</p>\n<p>สถิติที่กูเกิลนำมาเปิดเผยคือรองรับโหนดจำนวนสูงสุด 65,000 ตัว ตัวอย่างลูกค้าที่ใช้งานจริงคือ LG Research นำไปเทรนโมเดลภาษาของตัวเองชื่อ Exaone 3.0 แต่ไม่ได้บอกรายละเอียดว่า LG Research ใช้ VM ทั้งหมดกี่ตัว</p>\n<p>ที่มา - <a href=\"https://cloud.google.com/blog/products/compute/a3-ultra-with-nvidia-h200-gpus-are-ga-on-ai-hypercomputer/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/ce56b10ebaf60bd45bd5e4c524810377.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b3bd9273aaaac49035f96e722577e55c.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/cloud-computing\">Cloud Computing</a></div><div><a href=\"/topics/tpu\">TPU</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d55e43804d5989bb4722ada9e45956d6bfe23820c6e1f600da6ae83b375be0b","category":"Thai"}