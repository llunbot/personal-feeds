{"title":"Android 15 ออกรุ่นทดสอบ Developer Preview 1","link":"https://www.blognone.com/node/138251","date":1708180330000,"content":"<div><div><div><p>กูเกิลออก Android 15 Developer Preview 1 ตามรอบปกติที่ออกในช่วงต้นปี (คราวนี้โค้ดเนมขึ้นต้นด้วยตัวอักษร V ซึ่ง<a href=\"https://www.blognone.com/node/132895\">คาดว่าจะเป็น Vanilla Ice Cream</a>) ของใหม่ในเวอร์ชันนี้ยังเน้นไปที่ตัวแกนของระบบปฏิบัติการเช่นเคย หลังจากกูเกิลพยายามแยกส่วน Android ให้อัพเดตแยกจาก OS ได้ง่ายขึ้นแล้ว</p>\n<ul>\n<li>รองรับฟีเจอร์ <a href=\"https://docs.kernel.org/filesystems/fsverity.html\">fs-verity</a> ของเคอร์เนลลินุกซ์ ใช้ยืนยันว่าระบบไฟล์ไม่พังหรือไม่ถูกปลอมแปลง โดยตรวจสอบจากลายเซ็นดิจิทัล</li>\n<li>partial screen sharing หรือการแชร์หน้าจอเฉพาะหน้าต่างของแอพ แทนการแชร์ทั้งหน้าจอ</li>\n<li>เพิ่ม Camera API ให้แอพควบคุมกล้องได้มากขึ้น ทั้งเรื่องการปรับแต่งในสภาพแสงน้อย และการควบคุมความแรงของแฟลช</li>\n<li>รองรับอุปกรณ์อินพุตเสียงแบบ MIDI 2.0 ที่เป็นอุปกรณ์เสมือน (virtual MIDI 2.0) เทียบเท่ากับอุปกรณ์จริงที่ต่อผ่าน USB</li>\n<li>Android Dynamic Performance Framework (ADPF) เพิ่ม API ที่แอพใช้บอก OS ว่าต้องการรันในโหมด power-efficiency ที่เน้นประหยัดพลังงานมากกว่าประสิทธิภาพ, บอก OS ให้ปรับแต่งความถี่ของซีพียู-จีพียู, บอกกรอบของระดับความร้อน (thermal headroom thresholds) เพื่อให้ควบคุมการทำ throttling ได้อย่างที่ต้องการ</li>\n</ul>\n<p>กูเกิลยังยึดแนวทางออก Developer Preview สองรุ่น และ Beta อีก 4 รุ่น ก่อนออกตัวจริงในช่วงไตรมาส 3 ของปีเช่นเดียวกับรุ่นก่อนๆ</p>\n<p>ที่มา - <a href=\"https://android-developers.googleblog.com/2024/02/first-developer-preview-android15.html\">Android Developers</a></p>\n<p><img alt=\"No Description\" src=\"https://www.blognone.com/sites/default/files/externals/d5ff3797b41b1619ad6c04cde480a998.png\" /></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"037aaf12ebd0e1cc0d283d6d268c1f25842ce886c3ce85be97e30221cfac2269","category":"Thai"}