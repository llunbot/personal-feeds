{"title":"เผยรูปหลุด Smart Watch ใหม่ของ Meta (Facebook เก่า) มาพร้อมติ่งกล้องบนหน้าปัด","link":"https://www.blognone.com/node/125550","date":1635472901000,"content":"<div><div><div><p>Bloomberg ไปเจอรูปหลุดที่คาดว่าจะเป็นผลิตภัณฑ์ใหม่ของ Meta หรือในชื่อบริษัทเก่าว่า Facebook เป็นนาฬิกาอัจฉริยะที่มาพร้อมติ่งกล้องบนหน้าปัดนาฬิกาเลย โดย Bloomberg ไปเจอรูปนี้จากแอปพลิเคชันที่ใช้งานร่วมกับ Ray-Ban Stories หรือแว่นตาอัจฉริยะที่เปิดตัวมาก่อนหน้านี้</p>\n<p>ตัวนาฬิกาเป็นหน้าปัดทรงเหลี่ยม มีขนาดใหญ่คล้าย Apple Watch และถ้าพิจารณาจากข่าวหลุดเมื่อเดือนมิถุนายนที่ผ่านมาที่ระบุว่า Facebook กำลังพัฒนานาฬิกาอัจฉริยะนั้น ตัวนาฬิกาน่าจะมาพร้อมกล้องหน้าที่สามารถใช้สำหรับวิดีโอคอลและมีความละเอียด 1080p รองรับ LTE และเว็บไซต์ The Information รายงานไว้ว่าตัวนาฬิการองรับฟังก์ชันเพื่อสุขภาพอย่างการตรวจจับการออกกำลังกาย การส่งข้อความ เป็นต้น</p>\n<p><img src=\"https://www.blognone.com/sites/default/files/externals/fc771fc474b76ef2ac6367be49b2bb4e.jpg\" /></p>\n<blockquote><p>This is What Facebook’s Upcoming Smart Watch Looks Like <a href=\"https://t.co/42bpP0xNYD\">https://t.co/42bpP0xNYD</a> by <a href=\"https://twitter.com/julipuli?ref_src=twsrc%5Etfw\">@julipuli</a> <a href=\"https://t.co/n90mSX6ktk\">pic.twitter.com/n90mSX6ktk</a></p>\n<p>— MacRumors.com (@MacRumors) <a href=\"https://twitter.com/MacRumors/status/1453866937893589007?ref_src=twsrc%5Etfw\">October 28, 2021</a></p></blockquote>\n<p>ที่มา - <a href=\"https://www.theverge.com/2021/10/28/22751702/facebook-meta-smartwatch-camera-notch-image-leak-glasses-wearables\">The Verge</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/smart-watch\">Smart Watch</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb6277b84d577c4cb8eeb9285b0556e05a9d67832484b49ebc5b8b8830f5a4a7","category":"Thai"}