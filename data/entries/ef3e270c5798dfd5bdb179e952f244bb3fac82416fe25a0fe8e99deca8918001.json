{"title":"Star Trek: Resurgence เกมใหม่จากอดีตทีมงาน Telltale เน้นการเล่าเรื่อง ออกต้นปี 2022","link":"https://www.blognone.com/node/126265","date":1639223344000,"content":"<div><div><div><p>แฟนๆ ชาว Star Trek กำลังจะได้เล่นเกมใหม่ในซีรีส์คือ Star Trek: Resurgence ที่จับเนื้อเรื่องต่อจากภาค The Next Generation</p>\n<p>เกม Star Trek: Resurgence เป็นผลงานของสตูดิโอหน้าใหม่ <a href=\"https://dramaticlabs.com/\">Dramatic Labs</a> แต่จริงๆ แล้วเป็นทีมงานของ Telltale สตูดิโอที่เก่งเรื่องเกมผจญภัย <a href=\"https://www.blognone.com/node/105421\">ซึ่งประสบปัญหาทางการเงินอย่างหนัก จนต้องปลดพนักงานออกเกือบหมดเมื่อปี 2018</a></p>\n<p>เกมจะใช้เอนจิน Unreal Engine เป็นหลัก บวกด้วยเอนจินการเล่าเรื่อง Beanie ของบริษัท Dramatic Labs เอง มีกำหนดออกช่วงฤดูใบไม้ผลิต้นปี 2022 ลงเครื่อง PS4, PS5, Xbox Series X|S และพีซี Epic Games</p>\n<p>เนื้อเรื่องของ Star Trek: Resurgence เป็นเหตุการณ์ที่ต่อจากภาค The Next Generation ไม่นาน แต่เป็นเรื่องแยกต่างหากของลูกเรือ U.S.S. Resolute โดยมีตัวละครที่ระบุชื่อแล้ว 2 คนคือ Jara Rydek และ Carter Diaz</p>\n<p><img src=\"https://www.blognone.com/sites/default/files/externals/3ae9d63a3352b09600aa0581a00d523d.jpg\" /></p>\n<p>ที่มา - <a href=\"https://www.ign.com/articles/star-trek-resurgence-game-revealed-telltale-developers\">IGN</a></p>\n</div></div></div><div><div>Topics: </div><div><div><a href=\"/topics/star-trek\">Star Trek</a></div><div><a href=\"/topics/games\">Games</a></div><div><a href=\"/topics/telltale-games\">Telltale Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef3e270c5798dfd5bdb179e952f244bb3fac82416fe25a0fe8e99deca8918001","category":"Thai"}