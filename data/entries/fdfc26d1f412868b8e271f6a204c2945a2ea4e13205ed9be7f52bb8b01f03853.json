{"title":"[Mercury Research] AMD มีส่วนแบ่งตลาดซีพียู Server เพิ่มขึ้น และสูงสุดในรอบ 10 ปี","link":"https://www.blognone.com/node/141386","date":1723546255000,"content":"<div><div><div><p>มีข้อมูลเพิ่มเติมจากบริษัทวิจัยตลาด Mercury Research หลังจากพบว่า AMD มีรายได้ในไตรมาสที่ผ่านมาเกือบครึ่งมาจากศูนย์ข้อมูล (Data Center) ซึ่งการเติบโตนี้ก็ทำให้ AMD มีส่วนแบ่งตลาดของซีพียูสำหรับศูนย์ข้อมูลเพิ่มขึ้นเช่นกัน</p>\n<p>ส่วนแบ่งตลาดซีพียูศูนย์ข้อมูลในไตรมาสที่ผ่านมา AMD มีส่วนแบ่งเพิ่มเป็น 24.1% ขณะที่อินเทลลดลงเป็น 75.9% ถึงแม้ตัวเลขยังห่างกันมาก แต่เป็นแนวโน้มที่ดีของ AMD เมื่อเทียบกับปีก่อนที่ส่วนแบ่งน้อยกว่า 20% ตัวเลขนี้ยังเป็นส่วนแบ่งสูงสุดของ AMD ในรอบ 10 ปี</p>\n<p>นอกจากนี้ในตลาดแล็ปท็อป (Mobile) AMD ก็มีส่วนแบ่งที่เพิ่มขึ้นเป็น 20.3% ในด้านจำนวนที่ส่งมอบ แต่หากเทียบที่รายได้จะเป็น 17.7% เนื่องจาก AMD มียอดขายซีพียูกลุ่มที่ราคาสูงน้อยกว่าอินเทล</p>\n<p>อย่างไรก็ตามในตลาดพีซี-เดสก์ท็อป AMD มีส่วนแบ่งตลาดที่ลดลงเป็น 23.0% ซึ่งอาจสะท้อนกลยุทธ์ของ AMD ที่ต้องการโฟกัสตลาดเซิร์ฟเวอร์มากขึ้นนั่นเอง</p>\n<p>ที่มา: <a href=\"https://www.tomshardware.com/pc-components/cpus/amd-records-its-highest-server-market-share-in-decades-but-intel-fights-back-in-client-pcs\">Tom's Hardware</a></p>\n<p><img src=\"https://www.blognone.com/sites/default/files/externals/0c0894e9957b9a666a72b059f21820b3.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/market-share\">Market Share</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdfc26d1f412868b8e271f6a204c2945a2ea4e13205ed9be7f52bb8b01f03853","category":"Thai"}