{"title":"งงไปตามๆ กัน Nokia Pureview 9 อัพเดต Android 11 ไม่ได้ แจกส่วนลดซื้อมือถือรุ่นล่างปลอบใจ","link":"https://www.blognone.com/node/126084","date":1638338003000,"content":"<div><div><div><p><a href=\"https://www.blognone.com/node/110669\">Nokia Pureview 9</a> มือถือเรือธงที่มีกล้องหลังถึง 5 กล้อง ดูท่าจะไปต่อลำบาก เพราะหลังจากได้อัพเดตเป็น Android 10 ช่วงเดือนธันวาคมปี 2019 ปัจจุบันก็ยังไม่ได้อัพเดตเป็น Android 11 เลย และน่าจะไม่ได้อัพเดตแล้ว</p>\n<p>Nokia ระบุบน<a href=\"https://www.nokia.com/phones/en_us/nokia-9-upgrade\">เว็บไซต์</a>ว่าซอฟต์แวร์ Android 11 กับกล้องไม่สามารถเข้ากันได้ และยื่นข้อเสนอให้ผู้ใช้รับส่วนลดมือถือรุ่นล่าง <a href=\"https://www.blognone.com/node/123908\">Nokia XR20</a> ที่ใช้ชิป Snapdragon 480 แทน ซึ่งก็ทำให้<a href=\"https://twitter.com/teampureview/status/1465725507450773504\">ทวิตเตอร์แฟนคลับ Nokia Pureview</a> งง จนต้องออกมาโพสต์ว่าคนใช้มือถือเรือธง จะเอาส่วนลดมือถือรุ่นล่างไปทำไม ทำไมไม่แจกส่วนลด 50% ที่มีอายุสัก 1-2 ปีให้นำไปใช้ซื้อมือถือรุ่นไหนของ Nokia ก็ได้แทน</p>\n<p>ช่วงหลังๆ การจัดการกับมือถือ Nokia ของ HMD Global ในด้านการอัพเดตเวอร์ชั่นแอนดรอยด์ดูจะไม่ค่อยโอเคเท่าไร เพราะนอกจากจะออกอัพเดตช้า และเลื่อนแผนอัพเดตทั้ง <a href=\"https://www.blognone.com/node/115145\">Android 10</a> และ <a href=\"https://www.blognone.com/node/122596\">Android 11</a> แนวทางการเยียวยาผู้ใช้ก็ดูไม่ค่อยจะสมเหตุสมผล</p>\n<p>Nokia เคยทำตลาดโทรศัพท์แอนดรอยด์โดยโฆษณาว่ามีการอัพเดตที่ยาวนาน และใช้แอนดรอยด์ที่ปรับแต่งค่อนข้างน้อย แม้ว่าจะปล่อยอัพเดตเวอร์ชั่นใหญ่ไม่ได้ แต่ตลอดอายุของ Nokia 9 Pureview ก็ได้รับแพตช์ความปลอดภัยค่อนข้างเร็ว ตรงรอบแพตช์ตลอดมา ตัวแพตช์ความปลอดภัยเองจะหมดอายุเดือนมีนาคม 2022</p>\n<p><img src=\"https://www.blognone.com/sites/default/files/externals/dc6161bba66dca0c236922982471018f.jpg\" /></p>\n<p>ที่มา - <a href=\"https://www.nokia.com/phones/en_us/nokia-9-upgrade\">Nokia</a></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/hmd-global\">HMD Global</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"470bb4b5f4b46f9927d650be87107151184d9b1e213c600add7b0352d8bbabb5","category":"Thai"}