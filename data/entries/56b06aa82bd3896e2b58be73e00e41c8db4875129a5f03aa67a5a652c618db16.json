{"title":"Google Vids เครื่องมือสร้างวิดีโอนำเสนอจาก AI เริ่มเปิดใช้งานทั่วไปสำหรับลูกค้า Workspace","link":"https://www.blognone.com/node/143025","date":1731140643000,"content":"<div><div><div><p>กูเกิลประกาศว่า Google Vids แอปสร้างวิดีโอนำเสนอเอกสารด้วยปัญญาประดิษฐ์ Gemini จะเริ่มเปิดให้ใช้งานได้ทั่วไปแล้วสำหรับลูกค้า Workspace บางกลุ่ม ได้แก่ Business, Enterprise, Essentials และ Education Plus จากก่อนหน้านี้เปิดให้ใช้งานผ่าน <a href=\"https://www.blognone.com/node/140909\">Workspace Labs</a> เฉพาะลูกค้าที่จ่ายแพ็คเกจเสริม Gemini for Workspace</p>\n<p>Google Vids <a href=\"https://www.blognone.com/node/139147\">เปิดตัว</a>มาตั้งแต่เดือนเมษายน ให้ผู้ใช้งานสร้างวิดีโอนำเสนอจากเอกสารใน Google Drive สามารถเลือกรูปแบบ ปรับแต่งภาพที่แทรก ไปจนถึงรายละเอียดเล็กน้อย สามารถแทรกวิดีโอบรรยายของตนเอง หรือบันทึกหน้าจอ หรือไฟล์เสียง เข้าไปเพิ่มเติมได้ด้วย</p>\n<p>ฟีเจอร์ใน Google Vids ช่วงแรกจะเปิดใช้งานแบบจำกัด โดยฟีเจอร์อย่าง Help me create หรือการสร้างเสียงสังเคราะห์ จะใช้งานได้ภายในสิ้นปีหน้า (31 ธันวาคม 2025) และกูเกิลอาจจำกัดจำนวนการใช้งานมีผลในปี 2026 เป็นต้นไป</p>\n<p>ที่มา: <a href=\"https://workspaceupdates.googleblog.com/2024/11/google-vids-now-generally-available.html\">กูเกิล</a></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/video-editing\">Video Editing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56b06aa82bd3896e2b58be73e00e41c8db4875129a5f03aa67a5a652c618db16","category":"Thai"}