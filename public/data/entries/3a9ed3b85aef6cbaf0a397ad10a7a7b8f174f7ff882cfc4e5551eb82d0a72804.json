{"title":"Peak Media Consumption","link":"https://markpeak.net/peak-media-consumption/","date":1676209510000,"content":"<p><em>ภาพประกอบ <a href=\"https://www.pexels.com/photo/people-on-stadium-event-1916816/\">Wendi Wei / Pexels</a></em></p>\n<p>ในสหรัฐอเมริกามีคำว่า <a href=\"https://www.forbes.com/sites/bradadgate/2022/12/21/peak-tv-may-be-coming-to-an-end/?sh=5145d1c01762\">Peak TV</a> ที่พูดถึง<a href=\"https://en.wikipedia.org/wiki/Golden_Age_of_Television_(2000s%E2%80%93present)\">ยุคทองของการผลิตรายการทีวีมาฉาย</a> (ทั้งทางทีวีแบบดั้งเดิมและออนไลน์) คำนี้ถูกคิดขึ้นโดย John Landgraf ประธานของช่อง FX ตั้งแต่ปี 2015</p>\n<p>จำนวนรายการทีวีที่ถูกสร้างขึ้นในแต่ละปี (นับเฉพาะในสหรัฐ, นับเฉพาะรายการที่มีบทหรือ scripted, ไม่รวมรายการเด็ก) ในรอบ 20 ปีที่ผ่านมา</p>\n<ul>\n<li>2002 = 182 รายการ</li>\n<li>2022 = 599 รายการ</li>\n</ul>\n<p><a href=\"https://www.npr.org/2022/05/03/1095973458/theres-too-much-tv-to-keep-up-have-we-hit-the-limit\">Landgraf พูดเอาไว้ตั้งแต่ปี 2015 ว่า</a> มันมีรายการเยอะเกินไปจนดูไม่ไหวแล้ว (“This is simply too much television.”)</p>\n<p><img loading=\"lazy\" src=\"https://markpeak.net/wp-content/uploads/2023/02/Scripted-Series-Estimates-2022-v2.jpg\" alt width=\"960\" height=\"540\" srcset=\"https://markpeak.net/wp-content/uploads/2023/02/Scripted-Series-Estimates-2022-v2.jpg 960w, https://markpeak.net/wp-content/uploads/2023/02/Scripted-Series-Estimates-2022-v2-300x169.jpg 300w, https://markpeak.net/wp-content/uploads/2023/02/Scripted-Series-Estimates-2022-v2-768x432.jpg 768w, https://markpeak.net/wp-content/uploads/2023/02/Scripted-Series-Estimates-2022-v2-700x394.jpg 700w\" /></p>\n<p>สิ่งที่จะเกิดขึ้นตามมาคือ จำนวนรายการทีวีที่ถูกสร้างจะต้องลดลงเข้าสู่จุดสมดุลสักวัน แค่เราไม่รู้ว่าเป็นช่วงเวลาไหนกันแน่นั่นเอง</p>\n<p>ปัจจัยที่ทำให้เกิด Peak TV คงมีหลายอย่างประกอบกัน ผมคิดว่าปัจจัยหลักอันหนึ่งเป็นเพราะการเติบโตของผู้ใช้อินเทอร์เน็ต (internet users) ในรอบ 10-20 ปีมานี้ โดยเฉพาะจากอินเทอร์เน็ตผ่านมือถือ ทำให้เรามี media consumers เกิดใหม่เป็นจำนวนมหาศาล ซึ่งมีผลกับสื่อทุกประเภท ไม่ใช่แค่รายการทีวี แต่ยังรวมถึงสื่อโซเชียล เกม วิดีโอออนไลน์ ไลฟ์ สตรีมมิ่ง ฯลฯ ด้วย</p>\n<p>การเติบโตของจำนวน media consumers และพฤติกรรมของคนที่เปลี่ยนไป (เลิกดู linear TV แบบดั้งเดิม) ทำให้เกิด “ยุคทองของสตรีมมิ่ง” ตามมา ในรอบ 4-5 ปีที่ผ่านมา</p>\n<p>หากไม่นับรวม Netflix ที่เป็นผู้บุกเบิกวงการนี้มาก่อนใคร ผมคิดว่าจุดเริ่มต้นของยุคทองแห่งสตรีมมิ่งคือปี 2019 ที่ Disney+ คู่แข่งรายสำคัญ (<a href=\"https://markpeak.net/netflix-vs-hollywood/\">ที่มาจากธุรกิจสื่อ Hollywood แบบดั้งเดิม</a>) เริ่มให้บริการ ซึ่งตามมาด้วยสตรีมมิ่งตัวอื่นๆ อีกมาก เช่น HBO Max, Paramount+, Peacock, Apple TV+ ฯลฯ</p>\n<p>สตรีมมิ่งทุกรายต่างจูงใจสมาชิกด้วยการทุ่มเงินมหาศาลผลิตรายการทีวีดังๆ มาล่อใจผู้บริโภค (งบผลิตรายการของ Netflix ปี 2022 คือ 17 พันล้านดอลลาร์ หรือ 5.7 แสนล้านบาท) จึงไม่น่าแปลกที่มีรายการทีวีเกิดใหม่เป็นจำนวนมาก</p>\n<p>แต่ปี 2022 ด้วยสภาวะเศรษฐกิจโลกชะลอตัว บวกกับการแข่งขันที่ต่อเนื่องในวงการสื่อมาหลายปี ทำให้จำนวนผู้สมาชิกของบริการสตรีมมิ่งเริ่มเข้าสู่ภาวะ “โตช้า” แล้ว ดูได้จากตัวเลขสมาชิกของทั้ง Netflix และ Disney+ ในช่วง 2-3 ไตรมาสล่าสุด (<a href=\"https://www.blognone.com/node/132561\">Disney+ ลดลงเป็นครั้งแรก</a>)</p>\n<p>https://twitter.com/EconomyApp/status/1623462287230246919</p>\n<p>หากจำนวนสมาชิกเติบโตช้าลงหรือไม่โตอีกต่อไปแล้ว (เพราะตลาดมันมีอยู่แค่นี้จริงๆ) ทางออกในแง่ธุรกิจยังพอไปต่อได้ด้วยท่าอื่น สามารถหารายได้เพิ่มด้วยวิธีอื่น เช่น <a href=\"https://www.blognone.com/node/132316\">การออกแพ็กเกจแบบมีโฆษณา (ซึ่งได้ผล)</a> หรือ <a href=\"https://www.blognone.com/node/132460\">ห้ามแชร์รหัสผ่าน</a> เรื่องนี้เคยเขียนไว้แล้วในตอน <a href=\"https://markpeak.net/the-new-netflix-of-2023/\">The New Netflix of 2023</a></p>\n<p>แต่ยังไงซะ มันคือสัญญาณที่บอกชัดเจนว่าตลาดฝั่งผู้ชม (media consumption) มันไม่สามารถโตต่อได้อีกแล้ว</p>\n<p>เมื่อหลายปีก่อน ผมเคยบอกมิตรสหายบางท่านเกี่ยวกับประเด็นนี้ ว่า peak media consumption กำลังจะเกิดขึ้น</p>\n<p>หากเราตีความง่ายๆ media viewership ทั้งหมด = จำนวน internet users x จำนวนเวลาเฉลี่ยที่ใช้เสพเนื้อหาในแต่ละวัน</p>\n<p>จำนวนผู้ใช้อินเทอร์เน็ตในไทย หากอ้างอิงจาก<a href=\"https://webstats.nbtc.go.th/netnbtc/INTERNETUSERS.php\">สถิติของ กสทช.</a> ปี 2021 คือ 52 ล้านคน (ใกล้เคียงกับ<a href=\"https://www.bangkokbiznews.com/tech/gadget/1030617\">ตัวเลขของ LINE Thailand ปี 2022</a> ที่ 53 ล้านคน) จากกราฟจะเห็นว่าตัวเลขไม่ค่อยโตขึ้นสักเท่าไรแล้วตั้งแต่ปี 2019</p>\n<p><img loading=\"lazy\" src=\"https://markpeak.net/wp-content/uploads/2023/02/internet-users-thailand.jpg\" alt width=\"847\" height=\"508\" srcset=\"https://markpeak.net/wp-content/uploads/2023/02/internet-users-thailand.jpg 847w, https://markpeak.net/wp-content/uploads/2023/02/internet-users-thailand-300x180.jpg 300w, https://markpeak.net/wp-content/uploads/2023/02/internet-users-thailand-768x461.jpg 768w, https://markpeak.net/wp-content/uploads/2023/02/internet-users-thailand-700x420.jpg 700w\" /></p>\n<p>ส่วนเวลาเฉลี่ยที่ใช้งานในแต่ละวัน <a href=\"https://www.etda.or.th/getattachment/78750426-4a58-4c36-85d3-d1c11c3db1f3/IUB-65-Final.pdf.aspx\">สถิติจากผลสำรวจของ ETDA ปี 2022</a> คือ 7 ชั่วโมง 4 นาที (ลดลงจากปี 2021 แต่ด้วยเหตุผลเรื่องวิธีสำรวจและการขยายกลุ่มตัวอย่าง) ถ้านับเฉพาะกลุ่ม Gen Y/Z อยู่ที่ประมาณ 8-9 ชั่วโมงต่อวัน หรือนับตามพื้นที่ คนกรุงเทพใช้เวลาเฉลี่ย 10 ชั่วโมง 5 นาทีต่อวัน</p>\n<p>ตัวเลขระดับ 7-10 ชั่วโมงต่อวันนี้คงไม่สามารถโตต่อได้อีกสักเท่าไรแล้ว เทียบกับเวลาที่เรามี (ตื่นอยู่ในแต่ละวัน) ประมาณ 16 ชั่วโมง</p>\n<p>เวลา media viewership ของประเทศไทย = 52 ล้าน * 7 * 365 = 1.32 แสนล้านชั่วโมง/ปี</p>\n<p>นั่นแปลว่า media viewership มันมีอยู่แค่นี้ล่ะ (มากที่สุดอาจดันได้สัก 1.5 แสนล้านชั่วโมง/ปี) เมื่อตลาดมันไม่สามารถโตต่อได้อีกแล้วในเชิง viewership การแข่งขันธุรกิจนี้จะกลายเป็นการ “แย่งเค้ก” กันแทน</p>\n<p>ในฝั่งของผู้ผลิต content producer เอง (นับรวมทุกประเภท) เราเห็นยุคสมัยที่ content creators บูมในทุกช่องทาง ไม่ว่าจะเป็นคนทำเว็บ, คนทำเพจ, Influencer, YouTuber, Streamer, TikToker (แล้วแต่จะเรียก) อาชีพเหล่านี้กลายมาเป็นอาชีพแห่งยุคสมัย ที่คนรุ่นใหม่ฝันอยากเป็น</p>\n<p>การเติบโตของ content creators เกิดขึ้นมาตาม media viewership ที่ขยายใหญ่ขึ้นอย่างรวดเร็ว คำถามคือเมื่อ media viewership หยุดโต จะเกิดอะไรตามมา</p>\n<p>สิ่งที่เกิดขึ้นคือการแย่งชิง viewership (ในที่นี้คือ “ยอดวิว” “ยอดรีช” “ยอดไลค์” “engagement” แล้วแต่คำเรียกของแพลตฟอร์ม) เพราะเค้กมีขนาดคงตัวแล้ว แต่ฝั่ง content producer เองยังเกิดคนหน้าใหม่เข้าสู่ตลาดนี้กันเรื่อยๆ</p>\n<p>เราจึงเห็นคนทำ content ออกมาบ่นเรื่อง “ยอดรีชตก” กันบ่อยครั้ง ถึงแม้ว่าสาเหตุหลักคืออัลกอริทึมของแพลตฟอร์ม (ที่อยู่นอกเหนือการควบคุมของผู้สร้าง content) แต่ถ้ามองไปไกลกว่านั้น มันคือสงครามชิงยอดรีชที่มีอยู่จำกัดอยู่ดี เพียงแต่เราไม่เห็นกลไกการแจกจ่าย (distribution algorithm) ว่าเป็นธรรมมากเพียงใดเท่านั้นเอง</p>\n<p>ตลาดสื่อกลายเป็นตลาดของผู้ซื้อ (buyer’s market) ไปแล้ว หลังจากที่เป็นตลาดของผู้ขาย (seller’s market) มานานหลายปี ผลิต content อะไรมาก็มีคนชม มีคนดู ตอนนี้มันไม่ใช่อีกแล้ว</p>\n<p>สงครามชิงยอดวิวยอดรีชจะรุนแรงขึ้นเรื่อยๆ และเป็นการแข่งขันแบบ zero-sum game ที่มีผู้แพ้ผู้ชนะ เราจะเห็นผู้แพ้ (ยอดวิวตก ยอดวิวน้อย) ออกมาบ่นเรื่องนี้กันอีกเรื่อยๆ ในขณะที่ผู้ชนะก็อาจยิ้มกริ่มอย่างเงียบๆ (ที่เอาชนะอัลกอริทึมได้เป็นบางคราว) แต่มันก็ไม่ใช่อะไรที่ถาวรอีกนั่นล่ะ</p>\n<p>ผมมองว่าตลาดสื่อออนไลน์ในยุคถัดไป จะลดความสำคัญของตัวเลขสถิติลงจากเดิม แต่จะให้ความสำคัญกับ “แบรนด์” ของผู้สร้าง content มากขึ้น (บนการกระจายตัวแบบ Big Head &amp; Long Tail คือระดับหัวๆ จริงๆ เท่านั้นที่จะเป็น superstar ได้ผลตอบแทนอย่างเป็นกอบเป็นกำ)</p>\n<p>คล้ายกับตลาดหนังสือพิมพ์ในอดีตที่เราลงโฆษณา “ไทยรัฐ” เพราะนั่นคือ “ไทยรัฐ” ไม่ใช่เพราะยอดขายของไทยรัฐ ยุคสมัยนี้คนจ้าง spin9 ก็จ้างเพราะเขาคือ spin9 ไม่ใช่ยอดวิวของ spin9 (ที่ยังสำคัญอยู่ แต่ยังไม่สำคัญมากอีกต่อไปแล้ว)</p>\n<p>ตลาดสื่อในยุคหลัง peak media consumption จะปรับตัวเข้าสู่สมดุล หมายความว่าจะต้องมี “ผู้แพ้” ออกจากตลาดไปเป็นจำนวนไม่น้อยเลย</p>\n<p>แน่นอนว่าไม่มีใครอยากเป็นผู้แพ้ แต่นี่คงเป็นความจริงที่ต้องยอมรับกัน</p>The post <a href=\"https://markpeak.net/peak-media-consumption/\">Peak Media Consumption</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"3a9ed3b85aef6cbaf0a397ad10a7a7b8f174f7ff882cfc4e5551eb82d0a72804","category":"Thai"}