{"title":"JupyterLab ออกเวอร์ชั่น 4.0 เว็บทำงานเร็วขึ้น แยกฟีเจอร์เป็น extension","link":"https://www.blognone.com/node/134339","date":1686711121000,"content":"<div><div><div><p>JupyterLab ซอฟต์แวร์พัฒนา notebook ยอดนิยมสำหรับคนทำงานประมวลผลข้อมูล ออก JupyterLab 4.0 เวอร์ชั่นหลักที่ปรับปรุงประสิทธิภาพเป็นส่วนใหญ่ โดยเฉพาะเมื่อนักพัฒนากำลังใช้ notebook ขนาดใหญ่</p>\n<p>โมดูลพื้นฐานถูกอัพเดต เช่น CodeMirror 6 และ MathJax 3 พร้อมๆ กับชุดพัฒนาเบื้องหลังก็อัพเกรดเป็น TypeScript v5, Yarn v3, React v18, Lumino v2</p>\n<p>ระบบจัดการส่วนขยาย Extension Manager รองรับ repository ส่วนตัวของผู้ใช้เอง หรือจะใช้แพ็กเกจจาก PyPI ก็ได้เช่นกัน ฟีเจอร์ช่วยกันเขียนโค้ดถูกแยกออกไปเป็นส่วนขยาย jupyter_collaboration</p>\n<p>ที่มา - <a href=\"https://blog.jupyter.org/jupyterlab-4-0-is-here-388d05e03442\">Jupyter Blog</a></p>\n<p><img alt=\"No Description\" src=\"https://www.blognone.com/sites/default/files/externals/dd06ac2e9e41fd3027de50e5b9cca460.png\" /></p>\n</div></div></div><div><div>Topics: </div><div><div><a href=\"/topics/jupyter\">Jupyter</a></div><div><a href=\"/topics/python\">Python</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f8563b16fd1abb5ec499436a44246a8b488f1177b3ac491d25f48e15171b477","category":"Thai"}