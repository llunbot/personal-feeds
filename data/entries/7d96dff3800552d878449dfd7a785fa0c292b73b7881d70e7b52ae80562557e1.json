{"title":"SoftBank จัดหนัก ซื้อ NVIDIA DGX SuperPOD ตัวแรกที่ใช้ชิป Blackwell เครื่องแรกในโลก แรงสุดในญี่ปุ่น","link":"https://www.blognone.com/node/143088","date":1731487347000,"content":"<div><div><div><p>ที่งาน NVIDIA AI Summit Japan วันนี้ Masayoshi Son ซีอีโอ SoftBank และ Jensen Huang ซีอีโอ NVIDIA ประกาศว่าทาง SoftBank จะซื้อ NVIDIA DGX SuperPOD ที่ใช้ชิป Blackwell ตัวแรกโลก หลังจากรันแล้วจะกลายเป็นซูเปอร์คอมพิวเตอร์สำหรับประมวลผลปัญญาประดิษฐ์ที่แรงที่สุดในญี่ปุ่น</p>\n<p>ทาง SoftBank ไม่ได้ประกาศเจาะจงว่าจะนำเครื่องนี้ไปทำอะไรบ้าง แต่บริษัทในกลุ่มมีจำนวนมากที่ทำงานด้านปัญญาประดิษฐ์อยู่ เช่น SB Intuitions กำลังพัฒนาปัญญาประดิษฐ์ LLM ภาษาญี่ปุ่น</p>\n<p>นอกจาก SoftBank แล้ว บริษัทญี่ปุ่นหลายรายก็ออกมาประกาศติดตั้งเซิร์ฟเวอร์ NVIDIA กันเพิ่มเติมรองรับความต้องการด้านปัญญาประดิษฐ์ เช่น</p>\n<ul>\n<li>GMO GPU Cloud: ติดตั้ง NVIDIA H200 ซื้อผ่าน Dell คาดว่าจะเปิดใช้งานได้ในเดือนนี้</li>\n<li>Highreso: ผู้บริการคลาวด์ชิปกราฟิกก็ประกาศติดตั้ง NVIDIA H200 เพิ่ม 1,600 ชุด เปิดใช้งานหน้าร้อนปีหน้าสำหรับนักพัฒนาปัญญาประดิษฐ์ในอุตสาหกรรมต่างๆ</li>\n<li>Rutilea: บริษัทคลาวด์อีกรายประกาศเปิดศูนย์ข้อมูล AI Fukushima และจะเพิ่มชิป NVIDIA Hopper อีกเท่าตัวจากเดิมที่ให้บริการอยู่แล้ว 1,000 ตัว</li>\n<li>SAKURA internet: เพิ่ม NVIDIA Hopper จาก 2,000 ชิปเป็น 4,000 ชิป และเตรียมเพิ่ม Blackwell ภายหลัง</li>\n</ul>\n<p>น่าสังเกตุว่าแม้ทุกรายประกาศเพิ่มชิป NVIDIA จำนวนมาก แต่ก็มีเพียง SoftBank เท่านั้นที่ได้ Blackwell รุ่นล่าสุด โดยก่อนหน้านี้ Jensen Huang ออกมายอมรับว่า <a href=\"https://www.blognone.com/node/142731\">Blackwell มีปัญหาการผลิตทำให้ไม่สามารถส่งมอบได้</a></p>\n<p>ที่มา - <a href=\"https://nvidianews.nvidia.com/news/japan-cloud-leaders-build-nvidia-ai-infrastructure-to-transform-industries\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/081af6836d1eeed8aabcf6ff3b9432e3.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/nvidia-hopper\">NVIDIA Hopper</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d96dff3800552d878449dfd7a785fa0c292b73b7881d70e7b52ae80562557e1","category":"Thai"}