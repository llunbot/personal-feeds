{"title":"Blizzard เผย Microsoft ไม่ได้เข้ามาแทรกแซงการทำงานของสตูดิโอหลังซื้อกิจการแต่อย่างใด","link":"https://www.blognone.com/node/139277","date":1713433144000,"content":"<div><div><div><p>Holly Longdale โปรดิวเซอร์ฝ่ายบริหารและรองประธานของเกม World of Warcraft ให้สัมภาษณ์กับ VGC ว่า Microsoft ไม่ได้เข้ามาแทรกแซงการทำงานของ Blizzard มากนักหลังจากที่เข้าซื้อกิจการเสร็จสิ้นเมื่อปีที่แล้ว ตรงกับที่ Mike Ybarra ประธานบริษัทและผู้บริหารสูงสุดของ Blizzard เคยบอกว่า <a href=\"https://www.blognone.com/node/136609\">Blizzard จะมีสถานะเป็นเหมือนสตูดิโอเกมอิสระมากขึ้น</a></p>\n<p>Holly กล่าวว่า Microsoft เป็นฝ่ายช่วยเหลือ Blizzard หลายอย่าง โดย Holly ได้มีโอกาสพูดคุยแลกเปลี่ยนข้อมูลการพัฒนาเกมกับ Helen Chang จาก Mojang และทีมงานของ Elder Scrolls Online แล้วพบว่าทีมงานของ Blizzard ได้รับประโยชน์จากการแลกเปลี่ยนดังกล่าว</p>\n<p>Holly กล่าวต่อว่าไม่มีใคร (จาก Microsoft) มาสั่งให้ทีมงานทำอะไรเลย ในขณะที่ World of Warcraft กำลังไปได้ดี Microsoft ก็ภูมิใจในสิ่งที่เกมนี้ประสบความสำเร็จ ดังนั้นมันเหมือนกับว่า Microsoft ปล่อยให้ Blizzard เป็น Blizzard ต่อไป ให้ทีมงานสานต่อความยิ่งใหญ่ของแฟรนไชส์นี้ด้วยตัวเองต่อไป</p>\n<p><img alt=\"No Description\" src=\"https://www.blognone.com/sites/default/files/externals/4f9435b9ffc2bb7b4ad8c03df2ad4c7e.jpeg\" /></p>\n<p>ที่มา - <a href=\"https://www.videogameschronicle.com/news/microsoft-has-let-blizzard-be-blizzard-following-its-acquisition-studio-says/\">VGC</a></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a22a40af025400f77452120e230ae3654e94ee1305f8db687bcd638caae9756","category":"Thai"}