{"title":"[ไม่ยืนยัน] MrBeast กำลังเจรจารับเงินจากนักลงทุน มูลค่าบริษัทอยู่ที่ 5 พันล้านดอลลาร์","link":"https://www.blognone.com/node/144964","date":1740663671000,"content":"<div><div><div><p>Bloomberg อ้างแหล่งข่าวที่เกี่ยวข้องบอกว่า MrBeast ยูทูบเบอร์ชื่อดังกำลังเจรจากับที่ปรึกษาทางการเงิน เพื่อขอรับเงินจากนักลงทุน ซึ่งวางเป้าหมายที่มูลค่ากิจการประมาณ 5 พันล้านดอลลาร์</p>\n<p>Jimmy Donaldson หรือ MrBeast วางแผนนำเงินจากนักลงทุนมาใช้ขยายธุรกิจต่าง ๆ ที่เกี่ยวข้องกับส่วนการผลิตคอนเทนต์ลงช่องยูทูบ, ธุรกิจช็อกโกแลต Feastables หรือแบรนด์ขนม Lunchly โดยภาพรวมของบริษัทนั้นมีกำไร และมีรายได้ในปีที่แล้วมากกว่า 400 ล้านดอลลาร์</p>\n<p>MrBeast เพิ่งมีรายการทาง Amazon Prime Video ชื่อว่า <a href=\"https://www.blognone.com/node/138791\">Beast Games</a> ซึ่ง Amazon บอกว่าเป็นรายการไม่มีบทที่มีคนดูมากที่สุดของแพลตฟอร์ม แต่ Donaldson ให้สัมภาษณ์ในเวลาต่อมาว่าเขาขาดทุนจากการทำรายการนี้หลายสิบล้านดอลลาร์ จากทุนผลิตที่ Amazon ให้มา 100 ล้านดอลลาร์ อย่างไรก็ตามเขาบอกว่ายินดีที่จะขาดทุนเพื่อให้ซีซัน 1 ออกมาดีที่สุด และจะเป็นประโยชน์ต่อวงการยูทูบเบอร์ต่อไป</p>\n<p>ที่มา: <a href=\"https://www.bloomberg.com/news/articles/2025-02-27/youtube-star-mrbeast-is-raising-money-at-a-5-billion-valuation\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5d83663beb71b0ab6aa4919b5d87f27c.jpeg\" /></p>\n</div></div></div><div><div>Topics: </div><div><div><a href=\"/topics/mrbeast\">MrBeast</a></div><div><a href=\"/topics/rumors\">Rumors</a></div><div><a href=\"/topics/digital-content\">Digital Content</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d84bb91c4750b800124b54537616873af1ef1b026a8924c149897bb4e2c49047","category":"Thai"}