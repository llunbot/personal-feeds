{"title":"WinterJS รันไทม์จาวาสคริปต์เขียนด้วย Rust ออกเวอร์ชั่น 1.0 พร้อมรันบน WASM","link":"https://www.blognone.com/node/138709","date":1710435494000,"content":"<div><div><div><p>WinterJS รันไทม์จาวาสคริปต์ที่พัฒนาต่อจาก SpiderMonkey และเขียนด้วย Rust เพิ่งประกาศเปิดตัวมาเมื่อสี่เดือนที่แล้ว ตอนนี้โครงการเข้าสู่เวอร์ชั่น 1.0 เรียบร้อยแล้ว เนื่องจากทำ API เข้ากันได้กับมาตรฐาน WinterCG และยังทำ API ของ Cloudflare</p>\n<p>ในแง่ของประสิทธิภาพ WinterJS รันแบบเนทีฟได้ที่ระดับ 150k req/s เร็วกว่า Bun และ NodeJS ชัดเจน แต่หากคอมไพล์เป็น WASM นั้นประสิทธิภาพยังได้เพียง 20k req/s เท่านั้น</p>\n<p>สำหรับความเข้ากันได้กับซอฟต์แวร์นั้น แม้จะรองรับมาตรฐาน WinterCG แต่ซอฟต์แวร์จำนวนมากก็พัฒนาอิงกับ Cloudflare ตัว WinterJS จึงมีโหมด Cloudflare ให้ใช้งานด้วย แนวทางนี้ทำให้เฟรมเวิร์คทั้งหลายที่เคยพอร์ตมา Cloudflare Workers API ก่อนแล้วก็สามารถรันบน WinterJS ได้ด้วย โดยเฟรมเวิร์คยอดนิยม เช่น NextJS, Svelte, Nuxt, Astro, Gatsby ก็ล้วนใช้งานได้</p>\n<p>ที่มา - <a href=\"https://wasmer.io/posts/winterjs-v1\">WinterJS</a></p>\n<p><img alt=\"No Description\" src=\"https://www.blognone.com/sites/default/files/externals/fde5659b56e0370e0faf9c6771521c89.jpeg\" /></p>\n</div></div></div><div><div>Topics: </div><div><div><a href=\"/topics/webassembly\">WebAssembly</a></div><div><a href=\"/topics/javascript\">JavaScript</a></div><div><a href=\"/topics/rust\">Rust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20a56f1664dfbfe54a082fa8229ebbb3987fe49da5b9c0b51d378d3a37bcd642","category":"Thai"}