{"title":"หลุดสเป็คเครื่องเกมพกพา Lenovo Legion Go ราคา 799 ดอลล่าร์ เตรียมเปิดตัว 1 กันยายนนี้","link":"https://www.blognone.com/node/135488","date":1693285504000,"content":"<div><div><div><p><a href=\"https://www.blognone.com/node/135321\">หลังจากที่มีรูปหลุดของเครื่องเกมพกพา Lenovo Legion Go ออกมา</a> วันนี้ก็มีข่าวหลุดเพิ่มเติมจาก Windows Report เจ้าเดียวกับที่เผยรูปของเครื่องนี้ ที่คราวนี้มาพร้อมทั้งสเป็ค, ราคา และวันเปิดตัว ซึ่งเป็นเอกสารข่าวประชาสัมพันธ์จำนวน 9 หน้า จากผู้ไม่ประสงค์เปิดเผยตน</p>\n<p>สเป็คคร่าว ๆ ของ Lenovo Legion Go มีดังนี้</p>\n<ul>\n<li>หน้าจอ 8.8 นิ้ว ความละเอียด QHD+ (2560x1600) แบบ IPS ขอบเขตสี 97% DCI-P3</li>\n<li>รีเฟรชเรท 144Hz ความสว่าง 500nits</li>\n<li>รองรับทัชสกรีน 10 จุด</li>\n<li>ชิปประมวลผล AMD Ryzen Z1 Extreme</li>\n<li>แรม 16GB 7500Mhz LPDDR5</li>\n<li>ความจุมีให้เลือกตั้งแต่ 256GB, 512GB, 1TB แบบ PCIe 4.0 NVMe M.2 2242</li>\n<li>ระบบปฏิบัติการ Windows 11 Home</li>\n<li>แบตเตอรี่ความจุ 2 Cell รองรับ 49.2WHr Super Rapid Charge</li>\n<li>แบตเตอรี่ของคอนโทรลเลอร์ข้างละ 900mAH</li>\n<li>พอร์ตการเชื่อมต่อด้านบน รูเสียบหูฟัง 3.5mm, USB Type-C และ ช่องเสียบ MicroSD Card</li>\n<li>พอร์ตการเชื่อมต่อด้านล่าง USB Type-C (USB4.0, DisplayPort 1.4)</li>\n<li>รองรับ WiFi 6E และ Bluetooth 5.2</li>\n<li>Legion Space Xbox Game Pass Ultimate 3 เดือน</li>\n</ul>\n<p><img src=\"https://www.blognone.com/sites/default/files/externals/70b75efe18361b86e5c493b0da65cb0d.jpg\" alt /></p>\n<p>Lenovo Legion Go จะเปิดตัวอย่างเป็นทางการในวันที่ 1 กันยายนนี้ ราคา 799 ดอลล่าร์สหรัฐ และวางขายในเดือนตุลาคม โดยจุดที่แตกต่างจากคู่แข่งอย่าง Steam Deck และ ROG Ally คือขนาดหน้าจอ และความจุของแบตเตอรี่ ซึ่งแบตเตอรี่คือส่วนที่ผู้ใช้งาน PC Handheld ของ 2 เจ้าก่อนหน้าพากันติติงเยอะที่สุดเนื่องจากมีชั่วโมงการใช้งานค่อนข้างน้อย</p>\n<p><img alt=\"No Description\" src=\"https://www.blognone.com/sites/default/files/externals/2fe1acbdb695f931aa0c4773291d2162.jpg\" /><img alt=\"No Description\" src=\"https://www.blognone.com/sites/default/files/externals/462df4af454b48af4c5eb6a995c5baa9.jpg\" /></p>\n<p>นอกจากนี้ยังมีสินค้าอื่นอย่าง แว่น Lenovo Legion AR Glass และหูฟัง earbuds Lenovo Legion E510 ที่วางขายในเดือนตุลาคม ราคา 499 ดอลล่าร์ และ 49.99 ดอลล่าร์ ตามลำดับ</p>\n<p>ที่มา - <a href=\"https://windowsreport.com/legion-go-price-specs-release-date/\">Windows Report</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/handheld\">Handheld</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"021296708657962f291919d0e9744567d458b72830476c28268e3960af5ed52b","category":"Thai"}