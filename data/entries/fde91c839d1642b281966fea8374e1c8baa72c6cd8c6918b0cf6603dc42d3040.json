{"title":"WSJ รายงานข้อมูลเพิ่มเติม iPhone 17 Air ออกมาปีหน้า ส่วน iPhone, iPad จอพับ มาเร็วที่สุดปี 2026","link":"https://www.blognone.com/node/143682","date":1734353888000,"content":"<div><div><div><p>ถ้าหากตามข่าวลือแอปเปิล ซึ่งก็ไม่รู้จริงไหม แต่ช่วงหลังไม่ค่อยผิดเท่าใดนัก เราจะเห็นทั้งข่าว <a href=\"https://www.blognone.com/node/141068\">iPhone 17 รุ่นเครื่องบาง</a>มาก, <a href=\"https://www.blognone.com/node/143668\">iPad ขนาดใหญ่</a>จอพับได้ หรือ <a href=\"https://www.blognone.com/node/141050\">iPhone จอพับ</a>ก็มีข่าวออกมาเช่นกัน ล่าสุดเป็นรายงานจาก The Wall Street Journal อ้างแหล่งข่าวที่เกี่ยวข้อง บอกว่าแอปเปิลจะเริ่มออกสินค้าที่ \"มีการออกแบบใหม่\" ตั้งแต่ปีหน้า เพื่อดึงดูดให้ผู้ใช้งานอยากอัปเกรดมากขึ้น</p>\n<p>สินค้าแรกที่จะเริ่มในปีหน้าก็คือ iPhone 17 เครื่องบาง หรือเรียกว่า iPhone 17 Air ข้อมูลบอกว่าเครื่องจะบางกว่าที่รุ่นที่เคยขาย ราคาถูกกว่ารุ่น Pro ซึ่งเป็นผลจากการลดสเป็กกล้องหลัง</p>\n<p>ส่วนอุปกรณ์จอพับได้มีสองอย่าง อย่างแรกไม่ได้บอกว่าเป็น iPad ยักษ์แบบรายงานของ Gurman แต่บอกว่าอุปกรณ์นี้มีขนาดจอที่กางออกมาประมาณ 19 นิ้ว ส่วนอีกอุปกรณ์จะมีขนาดเล็กกว่า เมื่อกางออกมาแล้วใหญ่กว่า iPhone 16 Pro Max เล็กน้อย เรียกว่า iPhone จอพับ อย่างไรก็ตามรายงานนี้ก็บอกว่าอุปกรณ์จอพับจะใช้เวลาอีกระยะหนึ่งจึงมีขายได้ เร็วที่สุดคือปี 2026</p>\n<p>ที่มา: <a href=\"https://www.wsj.com/tech/apple-thin-iphone-foldable-computer-plans-dbb4286c\">The Wall Street Journal</a></p>\n<p><img src=\"https://www.blognone.com/sites/default/files/externals/96d8a224f1967878436fda5366ddd709.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-17\">iPhone 17</a></div><div><a href=\"/topics/foldable\">Foldable</a></div><div><a href=\"/topics/ipad\">iPad</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fde91c839d1642b281966fea8374e1c8baa72c6cd8c6918b0cf6603dc42d3040","category":"Thai"}