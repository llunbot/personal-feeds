{"title":"[ลือ] iOS 18 จะปรับปรุง Settings ให้ใช้ง่ายขึ้น, Control Center เพิ่มตัวควบคุมเพลง","link":"https://www.blognone.com/node/140104","date":1717377618000,"content":"<div><div><div><p>Mark Gurman แห่ง Bloomberg มีข้อมูลเพิ่มเติมเกี่ยวกับ iOS 18 ในจดหมายข่าวรายสัปดาห์ Power On ซึ่งคราวนี้ไม่ใช่ฟีเจอร์ด้าน AI แต่เป็นการปรับปรุงส่วนติดต่อผู้ใช้งานทั่วไป</p>\n<p>โดยเขาบอกว่า Settings จะปรับปรุงใหม่ มีหน้าตาที่สะอาดขึ้น มีการจัดเรียงหัวข้อใหม่ นำสิ่งที่ผู้ใช้งานใช้ประจำไว้ด้านบนสุด และปรับปรุงการค้นหา นอกจากนี้ Control Center จะปรับปรุงใหม่ เพิ่มวิดเจ็ทควบคุมเพลงโดยเฉพาะ และเพิ่มส่วนจัดการอุปกรณ์สมาร์ทโฮม</p>\n<p>สุดท้ายเป็นข้อมูลฮาร์ดแวร์ ก่อนหน้านี้คาดว่าแอปเปิลอาจเปิดตัวฮาร์ดแวร์บ้างในงาน WWDC สัปดาห์หน้า โดยเป็น Apple TV แต่ Gurman ยืนยันว่าจะไม่มีฮาร์ดแวร์ใดที่เปิดตัวในงาน WWDC ปีนี้</p>\n<p>ที่มา: <a href=\"https://www.bloomberg.com/news/newsletters/2024-06-02/apple-ipad-pro-m4-chip-review-company-inches-closer-to-laptops-with-new-tablets-lwxjbna0\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/60deef160783adc3bf6e1df189f830b0.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e488280c952034ae1071a994039d5038a62f563b0a011d7168e030e4a0180f8","category":"Thai"}