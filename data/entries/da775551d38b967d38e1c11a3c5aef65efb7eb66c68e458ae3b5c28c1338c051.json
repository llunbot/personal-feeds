{"title":"พร้อมยืนข้างครีเอเตอร์ - Bluesky ย้ำ! ไม่นำคอนเทนต์บนแพลตฟอร์มไปเทรน AI","link":"https://www.blognone.com/node/143160","date":1731734059000,"content":"<div><div><div><p>Bluesky แพลตฟอร์มโซเชียลที่กำลังมาแรง ประกาศว่าจะไม่นำโพสต์ของผู้ใช้งานไปเทรน AI และไม่มีแผนจะทำด้วย โดยบอกว่าตอนนี้ศิลปินและครีเอเตอร์จำนวนมากเริ่มย้ายมาอยู่ Bluesky กัน เพราะกังวลจากแพลตฟอร์มเดิมที่อยู่ว่านำข้อมูลพวกเขาไปเทรน AI</p>\n<p>ก่อนหน้านี้ Bluesky เป็นหนึ่งในแพลตฟอร์มที่ครีเอเตอร์และศิลปินเลือกย้ายมา หลังจาก X <a href=\"https://www.blognone.com/node/142629\">ประกาศข้อกำหนดใช้งาน</a>ว่าข้อมูลโพสต์จะถูกนำไปเทรน AI (แต่ Opt-out ได้) เช่นเดียวกับ Threads ที่มีแนวทางเรื่องนำคอนเทนต์ไปเทรน AI ตามแพลตฟอร์มอื่นในเครือ Meta</p>\n<p>อย่างไรก็ตาม Bluesky เปิดเผยข้อมูลด้วยว่าแพลตฟอร์มมีการใช้ AI แต่เพื่อช่วยจัดการตรวจสอบเนื้อหาเป็นการภายใน ให้ผู้ดูแลคนตรวจสอบอีกครั้ง รวมทั้งในอัลกอริทึม AI ในการคัดเลือกเนื้อหาแสดงในฟีด Discover ซึ่งก็ย้ำอีกครั้งว่าไม่มีการนำ Generative AI มาเทรนจากเนื้อหาผู้ใช้งาน</p>\n<p>อย่างไรก็ตามตัวแทนของ Bluesky ตอบคำถามจากข้อสังเกตว่า robots.txt ที่ใช้กำหนดเงื่อนไขการให้บอตภายนอกดูดข้อมูลเว็บไซต์ ไม่ได้ป้องกันแพลตฟอร์ม Generative AI ชื่อดังทั้งหลายว่า Bluesky มองว่าการตั้งค่าที่ไฟล์นี้ไม่เพียงพอที่จะป้องกันการถูกดูดข้อมูลอยู่แล้ว สิ่งที่ Bluesky ทำ เป็น<a href=\"https://www.blognone.com/node/140739\">วิธีป้องกัน</a>แบบที่แพลตฟอร์มอื่นเลือกใช้</p>\n<p>ที่มา: <a href=\"https://www.engadget.com/social-media/the-suddenly-hot-bluesky-says-it-wont-train-ai-on-your-posts-220034195.html\">Engadget</a></p>\n<p><img src=\"https://www.blognone.com/sites/default/files/externals/620ce580885a62ca0f374cdef8723d0a.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da775551d38b967d38e1c11a3c5aef65efb7eb66c68e458ae3b5c28c1338c051","category":"Thai"}