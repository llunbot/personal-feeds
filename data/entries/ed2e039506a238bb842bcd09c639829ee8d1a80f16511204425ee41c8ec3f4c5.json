{"title":"Elon Musk รู้สึกช็อกกับความเกลียดชัง และการก่อการร้ายต่อ Tesla ที่กำลังเกิดขึ้นเยอะมาก","link":"https://www.blognone.com/node/145370","date":1742451236000,"content":"<div><div><div><p>Elon Musk ให้สัมภาษณ์กับ Fox News (เช่นเคย) กับกรณี<a href=\"https://www.blognone.com/node/145351\">เหตุเพลิงไหม้ที่โชว์รูม Tesla ในลาสเวกัส</a>ว่า การก่ออาชญากรรมโดยกลุ่มการเมืองฝ่ายซ้ายได้ลุกลามถึงระดับที่เขาไม่เคยเห็นมาก่อน</p>\n<p>Musk รู้สึกตกใจมากที่ฝ่ายซ้ายรู้สึกเกลียดชัง และก่อความรุนแรงมากขนาดนี้ เพราะตนเคยคิดว่าฝ่ายซ้ายเป็นกลุ่มคนที่เห็นอกเห็นใจ ห่วงใยผู้คน แต่กลับเผาทำลายรถ ทิ้งระเบิดเพลิงและยิงกระสุนใส่ตัวแทนจำหน่าย รวมทั้งทำลายรถ Tesla</p>\n<p>นอกจากนี้ Tesla เป็นบริษัทที่รักความสงบ ไม่เคยทำอะไรอันตรายทั้งนั้น การประท้วงและการก่ออาชญากรรม อาจเป็นแผนการต่อต้าน Musk ส่วนหนึ่งเท่านั้น เบื้องต้นยังไม่มีหลักฐานว่าใครเป็นคนที่คอยให้เงินสนับสนุนผู้ประท้วง</p>\n<p>Musk รู้สึกว่ามันเป็นเรื่องที่บ้ามาก เพราะตนไม่เคยเห็นอะไรแบบนี้มาก่อน แต่คิดว่ามาจากที่หน่วยงาน DOGE พยายามลดค่าใช้จ่ายของรัฐบาล เพื่อต่อสู้กับการทุจริต</p>\n<p>พนักงานรัฐบางคนจึงไม่พอใจกับการกระทำของตน เพราะขัดผลประโยชน์ของพวกเขา ที่อาจเกี่ยวข้องกับการประท้วงต่อต้านตนและ Tesla แถมยังได้รับเงินจากรัฐบาลอย่างผิดกฎหมายด้วย</p>\n<p>ที่มา: <a href=\"https://www.businessinsider.com/elon-musk-responds-tesla-vandalism-protests-2025-3\">Business Insider</a> via <a href=\"https://www.youtube.com/watch?v=03-FBV1T1Lc\">Fox News</a></p>\n<p><img src=\"https://www.blognone.com/sites/default/files/externals/8c18ce2f9be8f51419187c470ace5a30.jpeg\" alt=\"Musk\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/protesting\">Protesting</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed2e039506a238bb842bcd09c639829ee8d1a80f16511204425ee41c8ec3f4c5","category":"Thai"}