{"title":"ซัมซุงเปิดตัวจอมอนิเตอร์เกมมิ่ง OLED 27\" 4K 240Hz และ 27\" QHD 500Hz","link":"https://www.blognone.com/node/143901","date":1735870975000,"content":"<div><div><div><p>ซัมซุงเปิดตัวจอมอนิเตอร์ชุดใหญ่ก่อนงาน CES 2025 โดยสินค้าเด่นคือ <strong>Odyssey OLED G8 (G81SF)</strong> มอนิเตอร์เกมมิ่งพาเนล OLED ขนาดหน้าจอ 27\" ความละเอียด 4K (3,840 x 2,160) อัตรารีเฟรช 240 Hz <a href=\"https://www.blognone.com/node/143900\">เท่ากับจอของ MSI</a></p>\n<p>รุ่นที่รองลงมาคือ <strong>Odyssey OLED G6 (G60SF)</strong> ขนาด 27\" ความละเอียด QHD (2,560 x 1,440) อัตรารีเฟรช 500 Hz เท่ากันกับของ MSI เช่นกัน</p>\n<p>การที่แบรนด์จอมอนิเตอร์หลายแบรนด์ ทยอยออกหน้าจอเกมมิ่ง OLED 27\" 4K 240Hz มาแข่งกันย่อมเป็นผลดีต่อผู้บริโภค ที่จะได้เข้าถึงหน้าจอระดับนี้ในราคาถูกลง อย่างไรก็ตาม ซัมซุงยังไม่เปิดเผยราคาและวันวางขายเช่นเดียวกับ MSI</p>\n<p><img alt=\"No Description\" src=\"https://www.blognone.com/sites/default/files/externals/cb54b0454dbf04b16d171f45491e48dc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b7a57db95a94c8ba8ceb72283a70f4d3.jpg\" /></p>\n<p>นอกจากจอกลุ่ม OLED ซัมซุงยังเปิดตัวจอมอนิเตอร์รุ่นอื่นๆ ได้แก่</p>\n<ul>\n<li><strong>Smart Monitor M9 (M90SF)</strong> สินค้ากลุ่ม Smart Monitor ที่มีระบบปฏิบัติการในตัว เป็นจอขนาด 32\" 4K OLED เวอร์ชันนี้เพิ่มฟีเจอร์ AI Picture Optimizer ช่วยปรับโหมดหน้าจอตามภาพที่แสดงบนจอ, 4K AI Upscaling Pro เพิ่มความละเอียดภาพเป็น 4K</li>\n<li><strong>Odyssey 3D (G90XF)</strong> จอภาพแบบ 3D ไม่ต้องใช้แว่นช่วย เพราะวางเลนส์ไว้ด้านหน้าของพาเนลจอแต่แรก และใช้ AI ช่วยวิเคราะห์ภาพเพื่อแปลง 2D เป็น 3D</li>\n<li><strong>ViewFinity S8 (S80UD)</strong> จอภาพสำหรับคนทำงาน ขนาดใหญ่ 37\" 4K สัดส่วน 16:9 ความสามารถในการแสดงสี sRGB 99% และผ่านการรับรอง Ergonomic Workspace Display จาก TÜV Rheinland</li>\n</ul>\n<p>ที่มา - <a href=\"https://news.samsung.com/global/samsungs-new-2025-monitors-bring-ai-capabilities-gaming-performance-and-enhanced-productivity-to-ces\">Samsung</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/monitor\">Monitor</a></div><div><a href=\"/topics/oled\">OLED</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b5a9866523e80b3eb64b150031fe7aa8775360a8b82d9599f94c91e0690b550","category":"Thai"}