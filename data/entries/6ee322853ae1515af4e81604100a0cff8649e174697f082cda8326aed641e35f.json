{"title":"Disney+ เริ่มผนวกคอนเทนต์จาก Hulu เข้ามาแล้ว หลัง Disney เป็นเจ้าของ Hulu ทั้งหมด","link":"https://www.blognone.com/node/138944","date":1711593808000,"content":"<div><div><div><p>Disney+ เริ่มผนวกคอนเทนต์จาก Hulu เข้ามา <a href=\"https://www.blognone.com/node/136647\">ตามที่เคยประกาศไว้</a> ตัวอย่างคอนเทนต์ของ Hulu ที่เพิ่มเข้ามาใน Disney+ ได้แก่ Grey’s Anatomy, Only Murders in the Building, Poor Things, The Bear</p>\n<p>Hulu เป็นบริการสตรีมมิ่งที่มีเฉพาะในสหรัฐ ที่ค่ายสื่อยักษ์ใหญ่ 3 ค่ายเคยร่วมลงขันกัน หลังจากนั้น <a href=\"https://www.blognone.com/node/136525\">Disney ซื้อหุ้นทั้งหมดของ Hulu คืนมาได้สำเร็จในช่วงปลายปี 2023</a> และประกาศแผนระยะยาวในการควบรวมแอพ Hulu เข้ากับ Disney+</p>\n<p>ในขั้นต้น แอพทั้งสองตัวยังแยกกันอยู่ แต่ Disney ใช้วิธีเพิ่มคอนเทนต์จากฝั่ง Hulu เข้ามาใน Disney+ ก่อน โดยสมาชิกที่อยากสมัครบริการแบบบันเดิลเนื้อหาทั้งสองฝั่ง สามารถจ่ายในราคา 9.99 ดอลลาร์ต่อเดือน ถ้ามีสมาชิก Disney+ อยู่แล้วก็จ่ายอัพเกรดเพิ่มได้ในราคา 2 ดอลลาร์ต่อเดือน</p>\n<p>ที่มา - <a href=\"https://press.disneyplus.com/hulu-on-disney-plus-launches-today-in-the-us-for-bundle-subscribers\">Disney</a></p>\n<p><img alt=\"No Description\" src=\"https://www.blognone.com/sites/default/files/externals/a418694d6adfd3543e54c44bba154904.jpeg\" /></p>\n</div></div></div><div><div>Topics: </div><div><div><a href=\"/topics/hulu\">Hulu</a></div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/video-streaming\">Video Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ee322853ae1515af4e81604100a0cff8649e174697f082cda8326aed641e35f","category":"Thai"}