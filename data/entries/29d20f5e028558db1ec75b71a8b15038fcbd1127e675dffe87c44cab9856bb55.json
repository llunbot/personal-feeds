{"title":"กูเกิลเปิดตัวฐานข้อมูล AlloyDB Omni เวอร์ชัน On-premise, เร็วกว่า PostgreSQL 2 เท่า","link":"https://www.blognone.com/node/133232","date":1680171043000,"content":"<div><div><div><p>กูเกิลเปิดตัวฐานข้อมูล <a href=\"https://cloud.google.com/alloydb/omni\">AlloyDB Omni</a> เวอร์ชันรันแบบ on-premise ได้ด้วย เพิ่มจากของเดิมที่มีเฉพาะเวอร์ชันคลาวด์</p>\n<p>ปีที่แล้ว กูเกิลเปิดตัว<a href=\"https://www.blognone.com/node/128484\">ฐานข้อมูล AlloyDB</a> เป็นการนำ PostgreSQL มาปรับแต่งสถาปัตยกรรมหลายอย่างให้ประสิทธิภาพดีขึ้น รันบนคลาวด์ โดยยังคงความเข้ากันได้กับ PostgreSQL ทั้งหมด 100% (ลักษณะเดียวกับ Amazon Aurora)</p>\n<p>คราวนี้ กูเกิลเปิดตัว AlloyBD Omni ที่สามารถรันแบบ on-premise, edge หรือแม้แต่ในคอมพิวเตอร์ของนักพัฒนาได้ โดยชูว่ามีประสิทธิภาพดีกว่า PostgreSQL รุ่นมาตรฐานถึง 2 เท่าสำหรับงานอ่านเขียนฐานข้อมูลทั่วไป และเร็วกว่า 100 เท่าสำหรับงานวิเคราะห์ข้อมูล</p>\n<p>ของดีแบบนี้แน่นอนว่าไม่ฟรี แม้ตอนนี้ยังไม่เปิดเผยราคาเพราะยังเป็นช่วง Technology Preview อยู่ โดยนักพัฒนาสามารถลงชื่อขอเวอร์ชันทดสอบมาใช้งานได้ฟรี</p>\n<p><img alt=\"No Description\" src=\"https://www.blognone.com/sites/default/files/externals/30102c9511e8ac2552a425514818670a.jpg\" /></p>\n<p>ที่มา - <a href=\"https://cloud.google.com/blog/products/databases/run-alloydb-anywhere/\">Google Cloud</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/database\">Database</a></div><div><a href=\"/topics/postgresql\">PostgreSQL</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29d20f5e028558db1ec75b71a8b15038fcbd1127e675dffe87c44cab9856bb55","category":"Thai"}