{"title":"Blizzard ประกาศรับสมัครพนักงาน มาทำเกม Open World Shooter ที่ยังไม่เปิดตัว","link":"https://www.blognone.com/node/143158","date":1731730835000,"content":"<div><div><div><p>มีคนตาดีไปเห็น Blizzard ประกาศรับสมัครพนักงานเข้ามาทำเกมใหม่เป็นแนว open-world shooter โดยยังไม่ชัดเจนว่าเป็นเกมยิงในจักรวาลเดิม หรือเป็นเกมใหม่ทั้งหมดไปเลย</p>\n<p>ตำแหน่งที่รับสมัครนี้คือ Associate Design Director, Innovation - Unannounced Game ระบุชัดเจนว่ามาทำงานในโครงการเกมใหม่ที่ยังไม่เปิดตัว ระบุแค่ว่าเป็นแนว open-world shooter เท่านั้น ผู้สมัครจำเป็นต้องมีคุณสมบัติเคยผ่านโครงการพัฒนาเกม AAA ที่ออกได้สำเร็จมาก่อน</p>\n<p>ก่อนหน้านี้เพิ่งมีข่าวลือว่า <a href=\"https://www.blognone.com/node/142283\">Blizzard กำลังพยายามทำเกมยิงในจักรวาล StarCraft อีกครั้ง</a> ซึ่งยังไม่ชัดเจนว่านี่เป็นโครงการเดียวกันหรือไม่</p>\n<p>โครงการเกมของ Blizzard ไม่จำเป็นต้องสำเร็จออกมาเป็นเกมวางขายจริงเสมอไป และบางครั้งอาจกลายร่างเป็นเกมอื่นแทน ตัวอย่างที่ชัดเจนที่สุดคือ <a href=\"https://www.blognone.com/node/60782\">โปรเจคเกมออนไลน์ Titan ทำมานาน 7 ปีแต่ถูกยกเลิก</a> แล้ว<a href=\"https://www.blognone.com/node/62518\">นำแนวคิดบางส่วนพัฒนาต่อมาเป็น Overwatch</a> ที่ประสบความสำเร็จอย่างมาก</p>\n<p>ที่มา - <a href=\"https://careers.blizzard.com/global/en/job/R024230/Associate-Design-Director-Innovation-Unannounced-Game\">Blizzard</a>, <a href=\"https://www.ign.com/articles/blizzard-job-ad-confirms-upcoming-open-world-shooter-is-in-the-works-and-all-signs-point-to-starcraft\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/47a55c780eb52796c1392442c90e1eed.jpg\" /></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb3790d595ae7c5cb41bf45bf642d5baa5cd2e11f40331dc0cc91913e5d251da","category":"Thai"}