{"title":"ยอดผู้เล่นปัจจุบันของ Palworld บน Steam หาย 97% เมื่อเทียบกับช่วงแรกที่วางจำหน่าย","link":"https://www.blognone.com/node/139023","date":1712041489000,"content":"<div><div><div><p>Palworld เกม Early Acess แนวผสมผสานระหว่างการเอาชีวิตรอด Open World กับการเลี้ยงและจับมอนสเตอร์ ได้รับความนิยมอย่างมากมีผู้เล่นพร้อมกันสูงสุดถึง 2.1 ล้านคนในช่วงแรกของการวางจำหน่ายเกม กลายเป็นเกมที่มีผู้เล่นสูงสุดเป็นอันดับ 2 ในประวัติศาสตร์ Steam</p>\n<p>ข้อมูลปัจจุบันของ SteamDB พบว่าจำนวนผู้เล่น Palworld บน Steam ลดลงกว่า 97% ของเมื่อเทียบกับจำนวนผู้เล่นช่วงพีคที่สุด โดยนับตั้งแต่ต้นเดือนมีนาคมที่จำนวนผู้เล่นมีอยู่ที่ประมาณ 275,000 คนต่อวัน และจำนวนผู้เล่นก็ลดลงอย่างต่อเนื่องหลายพันคนต่อวัน จนปัจจุบันเหลือเพียง 63,603 คน</p>\n<p>แม้จำนวนผู้เล่นจะลดลงอย่างต่อเนื่อง แต่ตัวเกม<a href=\"https://www.blognone.com/node/138722\">ทำกำไรไปแล้วหลายหมื่นล้านเยน</a> โดยใช้ทุนสร้างต่ำกว่า 1 พันล้านเยน ซึ่งทาง Pocketpair ยังไม่ได้ทิ้งตัวเกมแต่อย่างใด และเพิ่งประกาศ Roadmap ที่จะเพิ่มระบบใหม่ ๆ อย่าง Pvp, Raid Bosses, Pal Arena, ระบบ Cross Platform ระหว่าง Xbox กับ Steam, Pals ตัวใหม่ ๆ และอื่น ๆ อีกมากมายเข้ามาในเกม</p>\n<p><img src=\"https://www.blognone.com/sites/default/files/externals/140360f0baa00a8572c9a4de6c2badcf.jpg\" /></p>\n<p>ที่มา - <a href=\"https://steamdb.info/app/1623730/charts/#all\">SteamDB</a> via <a href=\"https://insider-gaming.com/palworld-has-lost-97-of-its-players-on-steam-since-launch-but-you-shouldnt-worry/\">Insider Gaming</a></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/pocketpair\">Pocketpair</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52d2d803a2417d9847671dae6de36c31a8edd2749cc09326ee51f0aad65057f2","category":"Thai"}