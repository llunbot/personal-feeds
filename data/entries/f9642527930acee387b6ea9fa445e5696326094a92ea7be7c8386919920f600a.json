{"title":"[ไม่ยืนยัน] Microsoft ยกเลิกแผนสร้างศูนย์ข้อมูลสำหรับ AI สองแห่งในอเมริกา สาเหตุยังไม่ชัดเจน","link":"https://www.blognone.com/node/144886","date":1740409102000,"content":"<div><div><div><p>ข้อมูลนี้มาจากทีมนักวิเคราะห์ของวาณิชธนกิจ TD Cowen ระบุว่าไมโครซอฟท์ได้ยกเลิกแผนเช่าพื้นที่สร้างศูนย์ข้อมูลบางแห่งในอเมริกา เนื่องจากกังวลว่าบริษัทอาจลงทุนสร้างศูนย์ข้อมูลเพื่อรองรับ AI มากเกินกว่าที่ต้องการแม้ในระยะยาว</p>\n<p>กำลังไฟฟ้าของศูนย์ข้อมูลที่ยกเลิกไปนั้นอยู่ในระดับหลายร้อยเมกะวัตต์ ซึ่งคิดเป็นขนาดประมาณศูนย์ข้อมูล 2 แห่ง ซึ่ง TD Cowen ยืนยันข้อมูลจากซัพพลายเออร์ที่เกี่ยวข้องที่ได้รับการแจ้งยกเลิกโครงการ</p>\n<p>ตัวแทนของไมโครซอฟท์ชี้แจงว่าบริษัทยังเป้าหมายการลงทุนตามปีงบประมาณสิ้นสุดเดือนมิถุนายนนี้ แต่ปฏิเสธที่จะแสดงความเห็นกับรายงานนี้</p>\n<p>อย่างไรก็ตามสาเหตุที่ไมโครซอฟท์ยกเลิกการสร้างศูนย์ข้อมูลบางแห่งนั้น อาจไม่ใช่เรื่องของ DeepSeek ที่ทำให้เกิดความกังวลว่าความต้องการทรัพยากรประมวลผลอาจไม่สูงอย่างที่คิด แต่ส่วนหนึ่งอาจมาจาก <a href=\"https://www.blognone.com/node/144858\">OpenAI ที่มีแผนย้ายการประมวลผลออกจาก Azure</a> ของไมโครซอฟท์ ไปอยู่ที่ Stargate ซึ่งบริษัทร่วมลงทุนสร้างเองภายในปี 2023</p>\n<p>ที่มา: <a href=\"https://www.bloomberg.com/news/articles/2025-02-24/microsoft-cancels-leases-for-ai-data-centers-analyst-says\">Bloomberg</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9642527930acee387b6ea9fa445e5696326094a92ea7be7c8386919920f600a","category":"Thai"}