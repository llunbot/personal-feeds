{"title":"ร่วมกันรักษ์โลก Apple Watch Hermès เลิกใช้สายหนัง Apple Watch Nike ใช้สายรีไซเคิล","link":"https://www.blognone.com/node/135714","date":1694583987000,"content":"<div><div><div><p>จากงานแอปเปิลเมื่อคืนที่แอปเปิลนำเสนอว่า <a href=\"https://www.blognone.com/node/135704\">Apple Watch</a> เป็นสินค้าตัวแรกที่มีความเป็นกลางทางคาร์บอน (Carbon Neutral) ซึ่งทั้งสินค้าและกระบวนการผลิตมีผลกระทบต่อสิ่งแวดล้อมน้อยที่สุด การเปลี่ยนแปลงนี้ก็มีผลต่อสินค้า Apple Watch ที่ออกแบบร่วมกับพาร์ตเนอร์ด้วยเช่นกัน</p>\n<p>Apple Watch Hermès ที่ก่อนหน้านี้<a href=\"https://www.blognone.com/node/135673\">ลบสินค้า</a>ออกจากหน้าเว็บไซต์ แต่จริง ๆ เป็นการเปลี่ยนสายนาฬิกาใหม่ทั้งหมด โดยเลิกขายสายหนังเนื่องจากกระบวนการผลิตมีผลกระทบต่อสิ่งแวดล้อม (ในสเกลของแอปเปิล) ซึ่ง Hermès ก็นำเสนอวัสดุใหม่หลากหลายแบบ เช่น สายแบบ Toile H ลายตารางหมากรุกทำจากผ้าแคนวาส, สายสปอร์ต Kilim ผลิตจากยาง, สาย Bridon ทำจากผ้าถักทอมือ และสาย Twill Jump ทำจากไนลอนทอ</p>\n<p>ส่วน Apple Watch Nike ก็เปลี่ยนสายแบบใหม่ ใช้วัสดุรีไซเคิลจากสายนาฬิการุ่นก่อน และวัสดุส่วนเกิน โดยสาย Nike Sport Band มียางฟลูโอโรอีลาสโตเมอร์รีไซเคิลอย่างน้อย 32% ส่วนเกล็ดที่เป็นลวดลายใช้ฟลูโอโรอีลาสโตเมอร์รีไซเคิลอย่างน้อย 66% ขณะที่สาย Nike Sport Loop ใช้ด้ายส่วนเกินเป็นส่วนประกอบอย่างน้อย 68% ลดปริมาณด้ายใหม่และชิ้นส่วนพลาสติกใหม่มากกว่า 3 ตัน</p>\n<p>ที่มา: <a href=\"https://www.gizguide.com/2023/09/apple-watch-hermes-nike-bands.html\">GizGuide</a></p>\n<p><img alt=\"No Description\" src=\"https://www.blognone.com/sites/default/files/externals/e00a5e786735f20fe56c6aa7b1af5232.png\" /></p>\n<p><img src=\"https://www.blognone.com/sites/default/files/externals/7fce217e97f81e6a962164f75014c5f9.png\" alt /></p>\n<p><img alt=\"No Description\" src=\"https://www.blognone.com/sites/default/files/externals/5a5e41faddd72b81b374927fcd0303ee.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/material\">Material</a></div><div><a href=\"/topics/environment\">Environment</a></div><div><a href=\"/topics/recycle\">Recycle</a></div><div><a href=\"/topics/hermes\">Hermes</a></div><div><a href=\"/topics/nike\">Nike</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78a5123ae3c0b442ee2cf284ce4f329562a409ba535fb893f764593dc5bdf7f4","category":"Thai"}