{"title":"Pongo ไลบรารีจำลอง PostgreSQL ให้มี API เหมือน MongoDB","link":"https://www.blognone.com/node/140782","date":1720413045000,"content":"<div><div><div><p>Oskar Dudycz นักพัฒนาด้านผู้สนับสนุนแนวทาง Event-Driven Architecture เปิดตัวไลบรารี Pongo สำหรับการจำลอง MongoDB โดยเชื่อมต่อเข้าไปยัง PostgreSQL แทน</p>\n<p>แนวทางการใช้งาน PostgreSQL มาแทนที่ MongoDB นั้นมีมานานแล้ว เช่น <a href=\"https://www.blognone.com/node/133397\">FerretDB</a> ที่จำลองการทำงานของ MongoDB ระดับ wire-protocol ทำให้แอปพลิเคชั่นสามารถเชื่อมต่อกับ FerretDB โดยนึกว่าเป็น MongoDB ได้ แต่เอนจินเบื้องหลังจริงๆ เป็น PostgreSQL แต่แนวทางของ Pongo ต่างออกไป โดยไลบรารีจะเป็นฝั่งไคลเอนต์ที่จำลอง API ให้เหมือนไลบรารี MongoDB ในภาษาจาวาสคริปต์ขึ้นมา แต่การเชื่อมต่อไปยังฐานข้อมูลนั้นสามารถเชื่อมต่อไปยัง PostgreSQL เดิมๆ ไม่ต้องการแก้ไขอะไร</p>\n<p>Pongo อาศัยการสร้างตารางหนึ่งตารางต่อ collection และแต่ละตารางมีเพียง 2 ฟิลด์ คือ _id และ data ที่เป็น JSONB เท่านั้น จากนั้น นั้นก็จะแปลงการคิวรีต่างๆ เป็นการฟิลเตอร์ในฟิลด์ data ทั้งหมด กระบวนการย้ายจาก MongoDB มาเป็น PostgreSQL จะอาศัยการแก้โค้ดที่ฝั่งไคลเอนต์เพื่อไปใช้งานแทนไลบรารี MongodB เดิม</p>\n<p>ตอนนี้ Pongo ยังเป็นช่วงเริ่มต้น และยังจำลอง API ไม่ครบทั้งหมด</p>\n<p>ที่มา - <a href=\"https://github.com/event-driven-io/Pongo\">GitHub: event-driven-io/Pongo</a></p>\n<p><img alt=\"No Description\" src=\"https://www.blognone.com/sites/default/files/externals/e6e5aa279b44410fdabfa840b03d6281.png\" /></p>\n</div></div></div><div><div>Topics: </div><div><div><a href=\"/topics/mongodb\">MongoDB</a></div><div><a href=\"/topics/database\">Database</a></div><div><a href=\"/topics/nosql\">NoSQL</a></div><div><a href=\"/topics/postgresql\">PostgreSQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"965cd88ba479b3678e8a63888854a7fd5395aef7b4011ac9404a9bfc546a4ab0","category":"Thai"}