{"title":"ByteDance ชี้แจงข่าวนักศึกษาฝึกงานในจีน ใส่โค้ดโจมตี AI ของบริษัท บอกไม่เป็นความจริง","link":"https://www.blognone.com/node/142692","date":1729554242000,"content":"<div><div><div><p>ByteDance บริษัทแม่ของ TikTok ออกมาชี้แจงหลังจากมีข่าวในสื่อออนไลน์ของจีนเมื่อสัปดาห์ที่แล้ว ว่ามีนักศึกษาฝึกงานของบริษัทได้ใส่โค้ดโจมตี ทำให้เกิดผลกระทบกับการเทรนโมเดล AI ตัวหนึ่งของบริษัท และเกิดความเสียหายมาก</p>\n<p>โดย ByteDance <a href=\"https://www.toutiao.com/w/1813324433807370/\">บอกว่า</a>เหตุการณ์นี้เกิดจากนักศึกษาฝึกงานในฝ่ายพัฒนาเทคโนโลยีโฆษณา ซึ่งไม่ได้เกี่ยวข้องฝ่ายที่ดูแล AI ได้ใส่โค้ดโจมตีที่ใช้สำหรับงานวิจัยพัฒนาภายในฝ่ายเท่านั้น ปัญหานี้ไม่ส่งผลกระทบกับโมเดล AI ที่เผยแพร่และใช้งานกับลูกค้าปัจจุบัน</p>\n<p>ByteDance ยังปฏิเสธข่าวที่ว่าปัญหาการก่อกวนนี้กระทบกับจีพียูถึง 8,000 ตัว ว่าเป็นเรื่องที่เล่าเกินความจริง</p>\n<p>สุดท้าย ByteDance บอกว่าเหตุการณ์ดังกล่าวเกิดขึ้นช่วงเดือนสิงหาคมที่ผ่านมา บริษัทได้ไล่นักศึกษาฝึกงานคนดังกล่าวออกแล้ว พร้อมเตือนไปยังมหาวิทยาลัยรวมถึงแจ้งข้อมูลนี้กับหน่วยงานที่เกี่ยวข้องด้วย</p>\n<p>ByteDance มีแชทบอต AI สำหรับผู้ใช้งานในจีนชื่อ Doubao และมีแอปพลิเคชันอีกหลายตัวที่พัฒนาออกมาเช่น Jimeng สำหรับสร้างวิดีโอจากอินพุทข้อความ</p>\n<p>ที่มา: <a href=\"https://www.bbc.com/news/articles/c7v62gg49zro\">BBC</a></p>\n<p><img src=\"https://www.blognone.com/sites/default/files/externals/66e4eb3e8828577c7e87aa1010d48b0f.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6fdf72b37ca53e9f186dd115bf1074fafd3c6f20c39478f25d442267c5d7e66","category":"Thai"}