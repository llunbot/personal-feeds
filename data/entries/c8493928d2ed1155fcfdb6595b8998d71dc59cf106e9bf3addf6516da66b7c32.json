{"title":"NVIDIA ออกจีพียูใหม่ทุกปีแทนรอบ 2 ปีเดิม จีพียูตัวหน้า Blackwell Ultra ตามด้วย Rubin","link":"https://www.blognone.com/node/140101","date":1717371820000,"content":"<div><div><div><p>Jensen Huang ซีอีโอ NVIDIA ขึ้นพูดในงาน Computex ที่ไต้หวัน ประกาศข่าวว่า NVIDIA จะเปลี่ยนมาออกจีพียูใหม่ปีละครั้ง แทนธรรมเนียมเดิมที่ออกของใหม่ทุก 2 ปี</p>\n<p>จีพียูของปี 2024 ใช้ชื่อว่า <a href=\"https://www.blognone.com/node/138768\">Blackwell ตามที่แถลงข่าวไปแล้วเมื่อต้นปี</a> จากนั้นปีหน้า 2025 จะเป็น <strong>Blackwell Ultra</strong> รุ่นอัพเกรด (นี่มัน Tick-Tock รึเปล่านะ) แล้วปี 2026 จะเป็นจีพียูใหม่โค้ดเนม <strong>Rubin</strong> และสุดท้ายในแผนคือปี 2027 มากับ <strong>Rubin Ultra</strong></p>\n<p>ฝั่งของซีพียูยังเปิดตัว <strong>Vera</strong> ซีพียูรุ่นถัดไปต่อจาก Grace ในปัจจุบัน มาปี 2026 พร้อมกับ Rubin (ชื่อนำมาจาก <a href=\"https://en.wikipedia.org/wiki/Vera_Rubin\">Vera Rubin</a> นักดาราศาสตร์ชาวอเมริกัน ผู้บุกเบิกเรื่องการหมุนของกาแล็กซี ใช้ระบบโค้ดเนมตามชื่อ/นามสกุล ของนักวิทยาศาสตร์ แบบเดียวกับ <a href=\"https://www.blognone.com/node/122153\">Grace</a> <a href=\"https://www.blognone.com/node/127733\">Hopper</a>)</p>\n<p>นอกจากนี้ในปีที่อัพเกรดใหญ่ NVIDIA ยังจะอัพเกรดชิ้นส่วนอื่นๆ ของสถาปัตยกรรมศูนย์ข้อมูล ได้แก่ บัสความเร็วสูงเชื่อมจีพียู NVLink และชิปเครือข่าย SuperNIC กับสวิตช์ InfiniBand/Ethernet ด้วย</p>\n<p>Huang ใช้คำว่า \"one-year rhythm\" คือพัฒนาสินค้าใหม่ตามรอบปี โดยดันเทคโนโลยีของปีนั้นไปให้สุด (push everything to technology limits) แล้วมาขายพวกคุณตามส่วนที่ต้องการ</p>\n<p><img alt=\"No Description\" src=\"https://www.blognone.com/sites/default/files/externals/b5ab93973fc759775e27cfcc2c79770f.jpeg\" /><img alt=\"No Description\" src=\"https://www.blognone.com/sites/default/files/externals/c22e57e9277f8486c070caa136c67eb1.jpeg\" /></p>\n<p>ที่มา - <a href=\"https://blogs.nvidia.com/blog/temp-computex-2024-jensen-huang/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/nvidia-rubin\">NVIDIA Rubin</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8493928d2ed1155fcfdb6595b8998d71dc59cf106e9bf3addf6516da66b7c32","category":"Thai"}