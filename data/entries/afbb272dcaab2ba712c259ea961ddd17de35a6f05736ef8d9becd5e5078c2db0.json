{"title":"[ไม่ยืนยัน] Meta เรียกประชุมด่วน ตั้ง War Room ศึกษาการทำงานของ DeepSeek","link":"https://www.blognone.com/node/144339","date":1737979611000,"content":"<div><div><div><p>The Information อ้างแหล่งข่าวภายใน Meta บอกว่าได้มีการเรียกประชุมหัวหน้าและวิศวกร ส่วนที่ดูแล Generative AI และ Infrastructure เป็นการเร่งด่วน โดยตั้งวอร์รูม (War Room) เป็น 4 ทีม เพื่อประเมินการทำงานและผลกระทบที่เกิดขึ้นจาก DeepSeek</p>\n<p>โดยมี 2 ทีม โฟกัสที่การทำงานของ DeepSeek ว่าใช้วิธีอย่างไรทำให้ต้นทุนการฝึกฝนต่ำมาก รวมทั้งใช้ทรัพยากรน้อยในการรันโมเดล อีกทีมทำการศึกษาว่า DeepSeek ใช้ข้อมูลจากแหล่งใดในการฝึกฝน AI และทีมสุดท้ายพิจารณาว่า Meta สามารถนำวิธีการใหม่ ๆ จาก DeepSeek มาปรับใช้ในการพัฒนาโมเดลของบริษัทอย่างไรได้บ้าง</p>\n<p>รายงานบอกว่า Meta ต้องการพิจารณาเรื่องนี้อย่างเร่งด่วน เพราะบริษัทมีแผนเปิดตัวโมเดล Llama 4 ภายในไตรมาสนี้ หากสามารถปรับปรุงหรือแก้ไขอะไรก็จะสามารถทำได้ทัน</p>\n<p>ที่มา: <a href=\"https://www.theinformation.com/articles/meta-scrambles-after-chinese-ai-equals-its-own-upending-silicon-valley\">The Information</a></p>\n<p><img alt=\"No Description\" src=\"https://www.blognone.com/sites/default/files/externals/58ab50cc39000168914501a309b32fd0.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/deepseek\">DeepSeek</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afbb272dcaab2ba712c259ea961ddd17de35a6f05736ef8d9becd5e5078c2db0","category":"Thai"}