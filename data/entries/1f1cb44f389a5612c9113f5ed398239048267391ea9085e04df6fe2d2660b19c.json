{"title":"Intel ขายหุ้น 20% ในบริษัท IMS Nanofabrication ให้กองทุน Bain Capital ได้เงิน 4.3 พันล้านดอลลาร์","link":"https://www.blognone.com/node/134486","date":1687413770000,"content":"<div><div><div><p>อินเทลประกาศบรรลุข้อตกลง ในการขายหุ้นประมาณ 20% ของบริษัท IMS Nanofabrication (IMS) ให้กับบริษัทการลงทุน Bain Capital โดยมีมูลค่าของดีลประมาณ 4,300 ล้านดอลลาร์ คาดว่าดีลจะเสร็จสิ้นภายในไตรมาสที่ 3 ของปีนี้ หลังดีลแล้วเสร็จ IMS จะเป็นบริษัทที่ดำเนินงานแยกจากอินเทล โดยมี Dr. Elmar Platzgummer เป็นซีอีโอ</p>\n<p>IMS เป็นบริษัทจากออสเตรีย ที่เชี่ยวชาญเทคโนโลยีของ Multi-Beam Mask Writer ซึ่งมีการใช้งานในอุตสาหกรรมการผลิตชิป อินเทลเริ่มลงทุนในบริษัทนี้ตั้งแต่ปี 2009 และเข้าซื้อกิจการทั้งหมดในปี 2015 โดยไม่ได้เปิดเผยมูลค่า อินเทลบอกเพียงการลงทุนนี้ให้ผลตอบแทนที่ดีสำหรับอินเทล และ IMS ก็มีการเติบโตมาโดยตลอด</p>\n<p>Matt Poirier รองประธานอาวุโสด้านพัฒนาองค์กรของอินเทล บอกว่าลิโทกราฟีเป็นส่วนสำคัญของอุตสาหกรรมเซมิคอนดักเตอร์ยุคปัจจุบัน และเครื่อง Mask Writer ก็มีบทบาทสูงในการเปลี่ยนผ่านนี้ การได้ Bain Capital มาร่วมลงทุนทำให้บริษัทได้ประโยชน์เชิงกลยุทธ์ที่ส่งผลดีต่อทั้งอุตสาหกรรมรวม</p>\n<p>ที่มา: <a href=\"https://www.intc.com/news-events/press-releases/detail/1629/intel-agrees-to-sell-minority-stake-in-ims-nanofabrication\">อินเทล</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" alt /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f1cb44f389a5612c9113f5ed398239048267391ea9085e04df6fe2d2660b19c","category":"Thai"}