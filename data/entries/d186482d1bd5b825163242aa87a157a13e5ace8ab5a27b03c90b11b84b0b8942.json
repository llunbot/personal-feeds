{"title":"ผู้บริหาร Apple ตอบคำถาม ทำไม MacBook Pro ไม่มี Face ID","link":"https://www.blognone.com/node/125575","date":1635584735000,"content":"<div><div><div><p>Face ID เป็นเทคโนโลยีการยืนยันตัวตน ที่แอปเปิลใช้มาตั้งแต่ iPhone จนถึง iPad แต่ยังไม่มีการใช้ใน Mac อย่างไรก็ตามในการเปิดตัว <a href=\"https://www.blognone.com/node/125477\">MacBook Pro รุ่นใหม่</a> ที่มาพร้อมติ่งหน้าจอ ซึ่งทำเพื่อให้ได้พื้นที่หน้าจอรวมมากขึ้น แต่ก็ทำให้หลายคนคาดเดาว่า เมื่อทำแบบนี้แล้ว ก็น่าจะมาพร้อม Face ID ไปด้วยเลย</p>\n<p>ในประเด็นดังกล่าว Tom Boger รองประธานจากการตลาดกลุ่ม Mac และ iPad ของแอปเปิล ได้ให้สัมภาษณ์กับ <a href=\"https://www.wsj.com/articles/apple-macbook-pro-laptop-review-2021-11635451575\">The Wall Street Journal</a> โดยเขาบอกว่า สำหรับแล็ปท็อปนั้น การใช้ Touch ID ยืนยันตัวตนมีความสะดวกมากกว่า เพราะอินพุทผู้ใช้งานก็อยู่ที่มือตรงคีย์บอร์ดอยู่แล้ว</p>\n<p>เขายังตอบคำถามในอีกหลายประเด็น เช่น การไม่รองรับหน้าจอสัมผัส ซึ่งคำตอบก็คาดเดาได้นั่นคือ Mac ถูกออกแบบมาให้รับอินพุทแบบนี้ หากอยากได้หน้าจอสัมผัสก็ไปใช้ iPad ส่วนประเด็นที่ไม่สามารถอัพเกรดแรมได้เอง เขาบอกว่าเพราะเป็นการออกแบบฮาร์ดแวร์ ที่ปรับแต่งรวมทุกอย่าง ให้ได้ประสิทธิภาพสูงสุด จึงไม่สามารถอัพเกรดแรมได้เอง</p>\n<p>ที่มา: <a href=\"https://bgr.com/tech/apple-executives-defend-lack-of-face-id-on-the-macbook-pro/\">BGR</a> และ <a href=\"https://9to5mac.com/2021/10/29/apple-touchscreen-mac-interview-ipad/\">9to5Mac</a></p>\n<p><img src=\"https://www.blognone.com/sites/default/files/externals/f355047b21d12dafab663f80cfee1f9c.jpg\" /></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div><div><a href=\"/topics/touch-id\">Touch ID</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d186482d1bd5b825163242aa87a157a13e5ace8ab5a27b03c90b11b84b0b8942","category":"Thai"}