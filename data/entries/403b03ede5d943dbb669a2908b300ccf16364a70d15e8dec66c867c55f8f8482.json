{"title":"ซีอีโอ Netflix บอกเหตุผลที่ไม่มีแอปใน Apple Vision Pro เพราะมองว่ายังไม่คุ้มทำ","link":"https://www.blognone.com/node/137874","date":1706200920000,"content":"<div><div><div><p>ก่อนหน้านี้ Netflix ออกมา<a href=\"https://www.blognone.com/node/137727\">ยืนยัน</a>ว่าจะไม่มีแอปในสโตร์ของ Apple Vision Pro โดยให้เข้าใช้งานผ่านเบราว์เซอร์ Safari แทน ถึงแม้บริการสตรีมมิ่งหลายราย<a href=\"https://www.blognone.com/node/137704\">จะพัฒนาแอปมารองรับ</a> และแอปเปิลเองก็เปิดให้<a href=\"https://www.blognone.com/node/135619\">พอร์ต</a>แอปเวอร์ชัน iPad มาลงได้เลย</p>\n<p>ล่าสุด Greg Peters ซีอีโอร่วมของ Netflix ให้สัมภาษณ์กับ Stratechery ถึงกลยุทธ์บริษัทต่อจากนี้ โดยมีคำถามหนึ่งเกี่ยวกับ Vision Pro ว่าทำไมจึงยังไม่ทำแอปมารองรับ ซึ่ง Peters ตอบว่า เวลามีอุปกรณ์ใหม่ออกมา Netflix จะตั้งคำถามว่าเราต้องใช้เวลาเท่าไหร่ในการพัฒนาให้รองรับ และสมาชิกของ Netflix ได้ประโยชน์มากแค่ไหน โดยเฉพาะหากต้องใช้เงินกับสิ่งที่ไม่แน่ใจว่าคุ้มทำหรือไม่</p>\n<p>กรณีของ Vision Pro นั้น เขาบอกว่า Netflix มีการพูดคุยกับแอปเปิลอยู่ตลอดถึงแนวทางการพัฒนาบริการต่าง ๆ แต่ในตอนนี้ Netflix มองว่า Vision Pro ยังมีตลาดที่เล็กมาก และลูกค้าส่วนใหญ่ของ Netflix ก็จะไม่ได้ประโยชน์จากสิ่งนี้</p>\n<p>อย่างไรก็ตาม Peters บอกว่าหากพบว่า Vision Pro หรืออุปกรณ์-แพลตฟอร์มอื่น มีโอกาสที่มากขึ้น บริษัทก็พร้อมพัฒนาบริการลงโดยเร็วที่สุดทันที</p>\n<p>ที่มา: <a href=\"https://stratechery.com/2024/an-interview-with-netflix-co-ceo-greg-peters-about-strategy-and-execution/\">Stratechery</a> ผ่าน <a href=\"https://www.theverge.com/2024/1/25/24050286/heres-why-netflix-is-holding-off-on-a-vision-pro-app\">The Verge</a></p>\n<p><img src=\"https://www.blognone.com/sites/default/files/externals/d9c293299f45be16e2d1b23d13bc536e.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"403b03ede5d943dbb669a2908b300ccf16364a70d15e8dec66c867c55f8f8482","category":"Thai"}