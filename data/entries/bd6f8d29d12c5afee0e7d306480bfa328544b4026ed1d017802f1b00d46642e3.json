{"title":"อินเทลเริ่มวางขาย Xeon 6 รุ่น E-core ล้วน (Sierra Forest) อัดได้สูงสุด 288 คอร์ในชิปเดียว","link":"https://www.blognone.com/node/140136","date":1717482443000,"content":"<div><div><div><p>อินเทลเปิดตัวและวางขายซีพียูเซิร์ฟเวอร์ Xeon 6 รุ่น E-core ล้วน โค้ดเนม Sierra Forest อย่างเป็นทางการ โดยเป็น<a href=\"https://www.blognone.com/node/139156\">แบรนดิ้งใหม่ของ Xeon ที่ใช้ตัวเลขรุ่นต่อท้ายตรงๆ ไม่ต้องเรียก Gen แบบเดิม</a></p>\n<p>Sierra Forest ยังเป็น Xeon ตัวแรกที่ใช้ E-core (Efficient-cores) ล้วนๆ เน้นการอัดจำนวนคอร์เยอะๆ มีพลังงานต่อวัตต์สูงกว่า</p>\n<p>Xeon 6 ชุดแรกที่ออกขายมี 2 ซีรีส์ย่อยคือ 6700 (สูงสุด 144 คอร์) และ 6900 (สูงสุด 288 คอร์) โดยจะใช้เลขรุ่นลงท้ายด้วย E เพื่อให้รู้ว่าเป็นรุ่น E-core ซีพียูทั้งสองซีรีส์ผลิตด้วยกระบวนการ Intel 3 และรองรับ<a href=\"https://www.blognone.com/node/108602\">บัส CXL 2.0</a> สำหรับเชื่อมต่อระหว่างซีพียูกับตัวเร่งการประมวลผล</p>\n<p>ส่วน Xeon 6 อีกตัวคือรุ่น P-core ล้วน (Xeon แบบดั้งเดิม) โค้ดเนม Granite Rapids จะตามมาในช่วงไตรมาส 3/2024</p>\n<p>ที่มา - <a href=\"https://www.intel.com/content/www/us/en/newsroom/resources/computex-2024.html#gs.ac97a6\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/36675af595507a78bc338662ed44ffce.jpg\" /></p>\n</div></div></div><div><div>Topics: </div><div><div><a href=\"/topics/xeon\">Xeon</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd6f8d29d12c5afee0e7d306480bfa328544b4026ed1d017802f1b00d46642e3","category":"Thai"}