{"title":"AWS เตรียมแจกโทเค็นล็อกอินสองชั้นให้ลูกค้าบางส่วนฟรี","link":"https://www.blognone.com/node/124498","date":1630344752000,"content":"<div><div><div><p>สัปดาห์ที่แล้วโจ ไบเดน ประธานาธิบดีสหรัฐฯ <a href=\"https://www.blognone.com/node/124380\">ประชุมร่วมกับผู้บริหารบริษัทไอที</a>จำนวนมาก และบริษัทต่างๆ ก็<a href=\"https://www.blognone.com/node/124423\">สัญญาว่าจะลงทุนกับความปลอดภัยให้มากขึ้น</a> แอมะซอนซึ่ง Andy Jessy เข้าประชุมด้วยก็ประกาศสองมาตรการ คือ การฝึกด้านความปลอดภัยฟรี และการจากโทเค็นล็อกอินสองขั้นตอนให้ลูกค้าฟรี</p>\n<p>ตอนนี้ยังไม่มีรายละเอียดว่าลูกค้าที่จะได้รับโทเค็นล็อกอินต้องเข้าข่ายใดบ้าง (เช่นต้องมียอดใช้งานต่อเดือนมากน้อยเพียงใด) โดย AWS ระบุเพียงว่าโครงการจะเริ่มเดือนตุลาคมนี้ และยังไม่ระบุว่าเป็นโทเค็นชนิดใด แต่ประกาศระบุว่าโทเค็นนี้จะใช้งานได้ทั้งกับ AWS และแอปพลิเคชั่นอื่นๆ จึงน่าจะเป็นโทเค็น U2F ที่เป็นมาตรฐานอุตสาหกรรมไปแล้ว</p>\n<p>การฝึกด้านความปลอดภัยจะให้บริกาหลายภูมิภาคทั่วโลก โดยวิชาเรียนจะมี 10 ภาษา ได้แก่ อังกฤษ, โปรตุเกส, ญี่ปุ่น, อิตาลี, ฝรั่งเศส, จีน, สเปน, เยอรมัน, เกาหลี, และภาษามืออเมริกัน</p>\n<p>ที่มา - <a href=\"https://aws.amazon.com/blogs/security/amazon-security-awareness-training-and-aws-multi-factor-authentication-tokens-to-be-made-available-at-no-cost/\">AWS</a></p>\n<p><img src=\"https://www.blognone.com/sites/default/files/externals/7567a17134ece5ba7978eb4f9b5efbdb.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c219f6982f8168000d5f21856db05b01ec6eafd743e61d51ca9532642a55369","category":"Thai"}