{"title":"คณะอนุญาโตแคนาดาตัดสินให้สายการบินแคนาดาต้องรับผิดชอบข้อความที่แชตบอตตอบลูกค้า","link":"https://www.blognone.com/node/138215","date":1707971371000,"content":"<div><div><div><p>Civil Resolution Tribunal หรือคณะอนุญาโตตุลาการแคนาดาตัดสินใจให้สายการบินแคนาดาต้องรับผิดชอบค่าเสียหาย เนื่องจากแชตบอตบนหน้าเว็บของสายการบินเองตอบข้อมูลผิดพลาด</p>\n<p>คดีนี้เกิดขึ้นหลัง Jake Moffatt เดินทางโดยสายการบินแคนาดาเพื่อไปงานศพยายของเขา แต่ Moffatt ซื้อตั๋วราคาเต็มแม้สายการบินจะมีตั๋วราคาพิเศษสำหรับการเดินทางไปร่วมงานศพ หลังจากนั้น Moffatt ได้สอบถามกับแชตบอตบนหน้าเว็บของสายการบินว่าสามารถขอคืนเงินส่วนต่างได้หรือไม่และแชตบอตยืนยันว่าทำเอกสารย้อนหลังได้ภายใน 90 วันหลังการเดินทาง</p>\n<p>ภายหลังสายการบินยืนยันว่าการขออัตราค่าโดยสารพิเศษเพื่อร่วมงานศพนั้นต้องทำล่วงหน้าเท่านั้น และยืนยันด้วยการแสดงข้อความนโยบายบนหน้าเว็บ แต่คณะอนุญาโตตุลาการไม่เห็นด้วยและสั่งให้สายการบินต้องชดเชยเงินส่วนต่าง รวมถึงดอกเบี้ยระหว่างการพิจารณา รวมได้รับค่าเสียหาย 812 ดอลลาร์แคนาดา</p>\n<p>ที่มา - <a href=\"https://decisions.civilresolutionbc.ca/crt/crtd/en/item/525448/index.do\">Civil Resolution Tribunal</a></p>\n<p><img alt=\"No Description\" src=\"https://www.blognone.com/sites/default/files/externals/932802f332729fb9db1f74ecedc62391.jpg\" /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/llm\">LLM</a></div><div><a href=\"/topics/chat-bot\">Chat Bot</a></div><div><a href=\"/topics/airline\">Airline</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c3ee4b1a90895cb4545dcaf39c81a5c42cdbf19e4e3c91c9fa0f1af0cabb3db","category":"Thai"}