{"title":"กูเกิลปรับวิธีออก Android เป็นปีละ 2 ครั้ง รุ่นหลักออกไตรมาส 2, รุ่นย่อยออกไตรมาส 4","link":"https://www.blognone.com/node/142915","date":1730600861000,"content":"<div><div><div><p>กูเกิลประกาศปรับวิธีการออกรุ่นของ Android ใหม่เป็นปีละ 2 ครั้ง โดยจะออกรุ่นใหญ่ major ในไตรมาส 2 ของปี และรุ่นเล็ก minor ในไตรมาส 4 ของปี</p>\n<p>Android ทั้งสองรุ่นจะปรับเลข API เป็นเวอร์ชันใหม่ แต่มีเฉพาะรุ่น major เท่านั้นที่ปรับพฤติกรรมของระบบปฏิบัติการ (behavior changes) ที่อาจส่งผลกระทบต่อแอพ ในขณะที่รุ่น minor มีแต่การเพิ่มฟีเจอร์ ปรับปรุงประสิทธิภาพ และแก้บั๊กของรุ่น major เท่านั้น</p>\n<p>เหตุผลที่แยก Android เป็นสองรุ่นเพื่อให้ออกของใหม่ได้เร็วขึ้น แต่เลือกใช้ระบบ major/minor เพื่อไม่เพิ่มภาระให้นักพัฒนาในการทดสอบแอพของตัวเอง</p>\n<p>กูเกิลบอกว่าเลือกออกรุ่น major ในไตรมาส 2 แทนของเดิมที่เป็นไตรมาส 3 เพื่อให้สอดคล้องกับการออกฮาร์ดแวร์ใหม่ๆ ของพาร์ทเนอร์ (รวมถึง <a href=\"https://www.blognone.com/node/141406\">Pixel ของตัวเองที่เลื่อนมาออกเร็วขึ้น</a>)</p>\n<p>สำหรับ Android 16 ที่จะออกในไตรมาส 2/2025 จะประกาศข้อมูลและออกรุ่น developer preview ในอีกไม่ช้า ส่วนรุ่น minor นั้นยังไม่ประกาศว่าจะนับเวอร์ชันอย่างไร นับเป็น 16.1 หรือ 17 หรือมีวิธีเรียกแบบอื่น</p>\n<p>ที่มา - <a href=\"https://android-developers.googleblog.com/2024/10/android-sdk-release-update.html\">Android Developers</a></p>\n<p><img alt=\"No Description\" src=\"https://www.blognone.com/sites/default/files/externals/9f3479883f52c9e123725e65728d9cd2.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/operating-system\">Operating System</a></div><div><a href=\"/topics/android-16\">Android 16</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7f908a75b373f98895b65ef9a2e1296b6f950f25aa6671e93fdd18b44cfe079","category":"Thai"}