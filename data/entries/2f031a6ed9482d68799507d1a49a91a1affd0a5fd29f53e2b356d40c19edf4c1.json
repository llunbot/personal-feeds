{"title":"แอปเทรดหุ้น Robinhood เตรียมเพิ่มฟีเจอร์กระเป๋าเงินคริปโต รับและโอนเหรียญได้ในแอปเดียว","link":"https://www.blognone.com/node/124893","date":1632361901000,"content":"<div><div><div><p>แอปเทรดหุ้น Robinhood เตรียมเพิ่มฟีเจอร์กระเป๋าเงินคริปโตสำหรับผู้ใช้งาน โดยจะเริ่มทยอยเปิดให้ผู้ใช้ในเดือนหน้า เป็นการขยายความสามารถในโลกคริปโตเพิ่มเติมจากปัจจุบันที่ Robinhood สามารถเทรดคริปโตได้ภายใต้ความสามารถและจำนวนเหรียญที่ค่อนข้างจำกัด</p>\n<p>ฟีเจอร์กระเป๋าเงินคริปโตของ Robinhood จะเป็นการเปิดตัวแอปสู่โลกคริปโตมากขึ้น จากปัจจุบันที่เปิดให้เทรดเพียงอย่างเดียว ซึ่งการเปิดกระเป๋าเงินก็ทำให้ผู้ใช้โอนหรือรับโอนเหรียญคริปโตของตัวเองจาก Robinhood เข้าออกได้เหมือนกับคู่แข่งอย่าง Coinbase</p>\n<p>ในช่วงที่ผ่านมาคริปโตกำลังเติบโตสูงมาก โดย Robinhood รายงานในไตรมาสที่ผ่านมาว่าลูกค้าที่เปิดบัญชีใหม่เริ่มเทรดคริปโตเป็นอย่างแรกมากกว่าเทรดหุ้น, รายได้จากคริปโตเป็นรายได้ส่วนใหญ่ของบริษัท และรายได้ของคริปโตส่วนใหญ่ก็มาจากการเทรดเหรียญ Dogecoin</p>\n<p>ที่มา - <a href=\"https://techcrunch.com/2021/09/22/robinhood-muscles-deeper-into-coinbases-territory-with-new-crypto-wallet-feature/\">TechCrunch</a></p>\n<p><img src=\"https://www.blognone.com/sites/default/files/externals/e31c00c2487c81cbbdb27d626e904f27.jpeg\" /></p>\n</div></div></div><div><div>Topics: </div><div><div><a href=\"/topics/robinhood\">Robinhood</a></div><div><a href=\"/topics/cryptocurrency\">Cryptocurrency</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f031a6ed9482d68799507d1a49a91a1affd0a5fd29f53e2b356d40c19edf4c1","category":"Thai"}