{"title":"รวมรีวิว Stellar Blade คะแนนเฉลี่ย 84/100 ระบบต่อสู้สนุกเกมประสิทธิภาพดีเยี่ยม แต่เนื้อเรื่องมีส่วนสะดุด","link":"https://www.blognone.com/node/139408","date":1714042829000,"content":"<div><div><div><p>คะแนนโดยรวมของเกม Stellar Blade จากสื่อหลายสำนักออกมาแล้วได้คะแนนเฉลี่ย 84/100 จาก Opencritic และ 82/100 จาก Metacritic หลายสื่อชมว่าตัวเกมทำระบบต่อสู้ออกมาสนุก, ประสิทธิภาพของเกมดีมาก ส่วนข้อสังเกตบางสื่อบอกว่าตัวละครน่าเบื่อ และเนื้อเรื่องที่ไม่ค่อยน่าสนใจ โดยมีบทวิจารณ์จากสื่อต่าง ๆ ดังนี้</p>\n<p><img alt=\"No Description\" src=\"https://www.blognone.com/sites/default/files/externals/76dfd4fd0bbb76e1193364474478e417.png\" /></p>\n<p><strong><a href=\"https://www.ign.com/articles/stellar-blade-review\">IGN</a> 7/10</strong> : Stellar Blade สนุกในทุก ๆ ด้านที่สำคัญสำหรับเกมแอคชั่น แต่ตัวละครที่น่าเบื่อ เนื้อเรื่องที่ไม่ค่อยน่าสนใจ และระบบ RPG ที่มีหลายจุดน่าหงุดหงิด ทำให้เกมนี้ไม่สามารถเทียบชั้นกับเกมชั้นยอดในแนวเดียวกันได้</p>\n<p><strong><a href=\"https://www.destructoid.com/reviews/review-stellar-blade/\">Destructoid</a> 8/10</strong> : ในภาพรวม Stellar Blade เป็นการเดินทางที่คุ้มค่าแก่การเล่น ถึงแม้ว่าจะมีบางส่วนที่ปรับปรุงให้ดีขึ้นได้ แต่ตัวเกมก็ยังคงเป็นเกมแอคชั่นสุดมันในโลกที่เอกลักษณ์ ถึงแม้จะไม่ถึงขั้นสุดยอดแต่ก็ถือว่าเป็นเกมที่แข็งแกร่ง (Solid Blade)</p>\n<p><img src=\"https://www.blognone.com/sites/default/files/externals/311fa9d7d9e87c3a8d0c5165fc796231.jpeg\" /></p>\n<p><strong><a href=\"https://gamingtrend.com/feature/reviews/stellar-blade-review-a-beautiful-masterpiece/\">GamingTrend</a> 9/10</strong> : แม้จะรู้สึกไม่ค่อยชอบเดโม แต่สุดท้ายแล้ว Stellar Blade ก็สามารถทำให้เราหลงรักได้หัวปักหัวปำ Shift Up ทำผลงานได้ยอดเยี่ยมสำหรับเกม AAA เกมแรก และยังตั้งมาตรฐานใหม่ให้เกมแนวแอคชั่น RPG แม้จะระบบเกมจะมีปัญหาบ้างเล็กน้อย และการดำเนินเรื่องที่อาจสะดุดไปบ้าง แต่ภาพรวมของเกมนี้นั้นเกือบจะสมบูรณ์แบบ เนื้อหา ภาพ เสียง ระบบต่อสู้ การสำรวจ โลกภายในเกม และประสิทธิภาพด้านเทคนิคล้วนยอดเยี่ยม ถือว่าเป็นหนึ่งในผลงานชิ้นเอกของยุคใหม่เลยทีเดียว</p>\n<p><strong><a href=\"https://www.gameinformer.com/review/stellar-blade/more-than-a-pretty-face\">Game Informer</a> 8.75/10</strong> : ยิ่งเล่น Stellar Blade ลึกแค่ไหน เกมนี้ก็ยิ่งสร้างความประหลาดใจได้มากขึ้นเท่านั้น แม้เนื้อเรื่องอาจจะไม่ค่อยโดนใจเท่าไหร่ แต่การสร้างโลกภายในเกม, งานศิลป์ชั้นยอด และแอนิเมชั่นอันลื่นไหลนั้นยอดเยี่ยมจริง ๆ ชื่นชอบการต่อสู้ที่ค่อย ๆ พัฒนาขึ้นเรื่อยๆ  ขณะที่ระบบคอมโบและท่าไม้ตายเชื่อมโยงกันดีมาก Stellar Blade นำเสนอภาพลักษณ์ที่เย้ายวนในแง่ของเซ็กส์และความรุนแรงได้กล้าหาญ และลงตัว  แต่ต่างจากเกมอื่นๆ เป็นประสบการณ์ชั้นยอดที่สามารถเทียบเคียงกับเกมระดับแนวหน้าได้อย่างสบาย ๆ</p>\n<p><img src=\"https://www.blognone.com/sites/default/files/externals/22e93618792fce8e870ff539ccf10928.jpg\" /></p>\n<p><strong><a href=\"https://kotaku.com/stellar-blade-game-review-ps5-bayonetta-nier-dmc-sekiro-1851432247\">Kotaku</a> ไม่เผยคะแนน</strong> : Stellar Blade เป็นเกมแห่งความขัดแย้ง มันทั้งสนุกและน่าหงุดหงิดในคราวเดียว ตัวเกมเล่าเรื่องราวเกี่ยวกับมนุษย์ดัดแปลงในช่วงโลกล่มสลายได้น่าติดตาม ระบบปีนป่ายอาจจะแย่และการควบคุม Eve อาจจะไม่คล่องตัวในบางครั้ง แต่ฉากแอคชั่นอันมีสไตล์ก็ช่วยชดเชยส่วนที่น่าเบื่อนี้ไปได้ ถึงแม้จะไม่สมบูรณ์แบบ แต่ในช่วงเวลาที่ดีที่สุด Stellar Blade ก็ยังคงเป็นเกมดาวเด่นอยู่ดี</p>\n<p><strong><a href=\"https://www.thegamer.com/stellar-blade-review/\">TheGamer</a> 7/10</strong> : Stellar Blade มีจุดแข็งและน่าสนใจในบางช่วง ระบบต่อสู้มีเอกลักษณ์และสนุกแต่ในอีกด้านก็ซ้ำซากและน่าหงุดหงิด ดูเหมือนเกมนี้เน้นความสวยงามมากกว่าเนื้อหา  ถึงแม้จะเล่นได้สนุกแต่ก็อดไม่ได้ที่จะคิดว่าน่าจะมีเกมเวอร์ชั่นที่ดีกว่านี้อยู่ ซึ่งมันคงไม่มีทางได้สร้างออกมาแล้วมั้ง</p>\n<p><img alt=\"No Description\" src=\"https://www.blognone.com/sites/default/files/externals/8b533fe966785df53ed3b61642bfc4ac.jpeg\" /></p>\n<p>Stellar Blade วางจำหน่ายวันที่ 26 เมษายนนี้ พัฒนาโดย Shift Up สตูดิโอเกมสัญชาติเกาหลี และจัดจำหน่ายโดย Sony Interactive Entertainment บน PlayStation 5 เท่านั้น</p>\n<p>ที่มา - <a href=\"https://opencritic.com/game/16510/stellar-blade\">Opencritic</a>, <a href=\"https://www.metacritic.com/game/stellar-blade/critic-reviews/?platform=playstation-5\">Metacritic</a></p>\n</div></div></div><div><div>Topics: </div><div><div><a href=\"/topics/stellar-blade\">Stellar Blade</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"955603bb290705d05c0a6d5d4bebae0e12d2b2d599c8d27b0cc6233c2cac3bc1","category":"Thai"}