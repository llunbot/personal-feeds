{"title":"Facebook จะนำวิดีโอคอลมาไว้บนแอปหลัก ไม่ต้องกระโดดข้ามแอปไป Messenger","link":"https://www.blognone.com/node/124379","date":1629771009000,"content":"<div><div><div><p>Bloomberg รายงาน Facebook ทดสอบนำวิดีโอคอลมาไว้บนแอปหลัก หลังจาก Facebook Messenger เป็นตัวใช้งานวิดีโอคอลมาตลอด เพื่อลดระยะเวลาการกระโดดข้ามไปมาระหว่างแอปหลักและ Messenger การทดสอบเริ่มที่สหรัฐและในบางประเทศ ซึ่งภายหลัง Facebook ยืนยันแล้วว่ากำลังทดสอบจริง</p>\n<p>ครั้งหนึ่ง Facebook และ Messenger เคยอยู่ร่วมกันในแอปเดียว จนกระทั่งในปี 2014 Facebook ทำ Messenger เป็นแอปแยก ทำให้ผู้ใช้ต้องดาวน์โหลดแอปเพิ่มเพื่อใช้งานแชท</p>\n<p>อย่างไรก็ตาม ยังมีความเสี่ยงที่การรวม Messenger ลงใน Facebook ทำให้เกิดการวิพากษ์วิจารณ์ในแบบเดียวกับที่รวมข้อความของ Messenger และ Instagram เข้าด้วยกัน ซึ่งจะทำให้ทั้งสองแพลตฟอร์มใหญ่แยกขาดจากกันยากขึ้นไปอีก หลังโดนเพ่งเล็งเรื่องการผูกขาดโซเชียลมีเดีย และการฟ้องร้องผูกขาดจาก FTC กรรมการด้านการค้าของสหรัฐ</p>\n<p><img src=\"https://www.blognone.com/sites/default/files/externals/e6eab749648bcd852363546647c8265a.jpg\" /></p>\n<p>ที่มา - <a href=\"https://www.bloomberg.com/news/articles/2021-08-23/facebook-retools-messaging-again-by-adding-calling-to-main-app\">Bloomberg</a>, <a href=\"https://www.macrumors.com/2021/08/23/facebook-video-voice-calling-main-app/\">Mac Rumors</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a30f7d29743d5b99fa9fce8e2e38b726afb89b38bd9f1ee0f10f1488e8732767","category":"Thai"}