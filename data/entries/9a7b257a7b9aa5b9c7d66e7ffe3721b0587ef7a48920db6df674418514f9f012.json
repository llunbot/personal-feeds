{"title":"นินเทนโดพูดถึงคอนโซลใหม่แล้ว แต่บอกแค่ใช้บัญชี Nintendo Account จาก Switch ได้","link":"https://www.blognone.com/node/134561","date":1687881052000,"content":"<div><div><div><p>Shuntaro Furukawa ประธานของนินเทนโดพูดถึง \"คอนโซลใหม่\" ของบริษัทแล้ว แต่บอกกว้างๆ แค่ว่าจะใช้งานบัญชี Nintendo Account ต่อเนื่องจาก Switch ได้อย่างราบรื่น</p>\n<p>Furukawa พูดเรื่องนี้ในงานพบปะนักลงทุน โดยพูดถึงฐานลูกค้าของบริษัทที่มีบัญชี Nintendo Account จำนวน 290 ล้านบัญชี (นับรวมลูกค้าเกมมือถือด้วย) เขาบอกว่าในช่วงเปลี่ยนผ่านจาก Switch ไปยัง \"คอนโซลรุ่นหน้า\" (next generation machine) บริษัทอยากให้การเปลี่ยนผ่านราบรื่นที่สุดสำหรับลูกค้าที่มีบัญชีอยู่แล้ว</p>\n<p>ในอดีต นินเทนโดมักมีปัญหาเรื่องการย้ายเกมหรือบัญชีข้ามคอนโซลแต่ละเจนอยู่เรื่อยๆ เช่น ในอดีตยุค Wii U / 3DS มีระบบ Nintendo Network ID (NNID) ซึ่งแตกต่างไปจากระบบบัญชี Nintendo Account ที่เริ่มยุค Switch</p>\n<p>ที่มา - <a href=\"https://www.ign.com/articles/nintendo-plans-smooth-transition-from-switch-to-next-console-by-using-players-nintendo-accounts\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/9d3175e65bd836a4c6d3004996b1081b.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a7b257a7b9aa5b9c7d66e7ffe3721b0587ef7a48920db6df674418514f9f012","category":"Thai"}