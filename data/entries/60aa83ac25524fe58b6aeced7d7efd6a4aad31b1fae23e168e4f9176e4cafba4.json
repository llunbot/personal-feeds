{"title":"Quanta เตรียมตั้งโรงงานแห่งใหม่ที่เวียดนาม อาจใช้เป็นโรงงานผลิต MacBook","link":"https://www.blognone.com/node/133529","date":1682245149000,"content":"<div><div><div><p>มีรายงานว่ารัฐบาลเวียดนามเปิดเผยว่าบริษัท Quanta Computer ของไต้หวัน วางแผนสร้างโรงงานใหม่ในเวียดนามตอนเหนือที่จังหวัดนามดิ่ญ ซึ่งจะเป็นโรงงานแห่งที่ 9 จากโรงงานทั่วโลกของบริษัท รายงานบอกว่าเงินลงทุนอยู่ที่ราว 120 ล้านดอลลาร์</p>\n<p>ทั้งนี้ยังไม่มีรายละเอียดแผนการก่อสร้าง หรือกำหนดเปิดโรงงานในเวียดนาม รวมทั้งผลิตภัณฑ์ที่จะผลิตจากโรงงานแห่งนี้ อย่างไรก็ตาม Quanta Computer เป็นโรงงานผู้ผลิตโน้ตบุ๊กรายใหญ่ของโลก และมีแอปเปิลเป็นหนึ่งในลูกค้ารายสำคัญ จึงมีความเป็นไปได้ว่าแอปเปิลอาจเพิ่มฐานการผลิต MacBook ที่เวียดนามผ่านโรงงานแห่งนี้ (เพิ่มเติม: Quanta Computer มีโรงงานในประเทศไทยที่จังหวัดชลบุรี, <a href=\"https://www.quantatw.com/Quanta/english/about/serviceinfo.aspx\">อ้างอิง</a>)</p>\n<p>ก่อนหน้านี้ก็มีรายงานว่า<a href=\"https://www.blognone.com/node/133408\">แอปเปิลมีแผนตั้งโรงงาน MacBook</a> ในประเทศไทยด้วยเช่นกัน</p>\n<p>ที่มา: <a href=\"https://www.reuters.com/technology/taiwans-apple-supplier-quanta-plans-vietnam-factory-2023-04-22/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/1ff73210111e369086290038e0ca6640.png\" /></p>\n</div></div></div><div><div>Topics: </div><div><div><a href=\"/topics/quanta\">Quanta</a></div><div><a href=\"/topics/manufacturing\">Manufacturing</a></div><div><a href=\"/topics/vietnam\">Vietnam</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60aa83ac25524fe58b6aeced7d7efd6a4aad31b1fae23e168e4f9176e4cafba4","category":"Thai"}