{"title":"Xperia 10 VI เปิดตัวในไทย ราคาเดิม 16,990 บาท อัพเกรดชิป แต่ตัดกล้องเทเล","link":"https://www.blognone.com/node/140676","date":1719835853000,"content":"<div><div><div><p>โซนี่ไทยประกาศวางขาย Xperia 10 VI (อ่านว่า Xperia 10 mark 6) มือถือรุ่นราคาถูกของซีรีส์ Xperia โดยตั้งราคา 16,990 บาท เท่ากับ <a href=\"https://www.blognone.com/node/134391\">Xperia 10 V รุ่นของปี 2023</a></p>\n<p>Xperia 10 VI อัพเกรดมาใช้ชิป Snapdragon 6 Gen 1 (ของเดิมเป็น Snapdragon 695 5G) โดยยังคงแรม 8GB, สตอเรจ 128GB, หน้าจอ 6.1\" FHD+ OLED, แบตเตอรี่ 5000 mAh, ช่องเสียบหูฟัง 3.5mm เหมือนเดิม</p>\n<p>สิ่งที่เปลี่ยนไปคือกล้องหลัง <strong>ลดจำนวนลง</strong> จาก 3 ตัวเหลือ 2 ตัว 48MP/8MP โดยตัดกล้องเทเลออก กล้องหน้ายังคงความละเอียด 8MP เท่าเดิม</p>\n<p>สินค้าเริ่มขายในไทย 5 กรกฎาคม โดยมีโปรโมชั่นเลือกรับส่วนลด 3,000 บาท (เหลือ 13,990 บาท) หรือรับหูฟัง WH-CH720N มูลค่า 4,990 บาท จนถึงสิ้นเดือนกรกฎาคมนี้</p>\n<p><img alt=\"No Description\" src=\"https://www.blognone.com/sites/default/files/externals/a01558f92f7c04db0913341db55d0024.jpeg\" /></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/mobile\">Mobile</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf5e6ae83f399b8ecf81c6d56bc555d2a005117dc57dcdc89402e776c0451bf6","category":"Thai"}