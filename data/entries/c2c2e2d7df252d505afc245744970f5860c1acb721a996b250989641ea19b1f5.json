{"title":"ชีวิตพนักงานดี องค์กรก็ดีตาม ttb ประกาศรางวัล Financial Well-Being Awards 2023 สำหรับองค์กรที่ทำให้พนักงานมีชีวิตทางการเงินที่ดี","link":"https://www.blognone.com/node/138969","date":1711971000000,"content":"<div><div><div><p>คุณภาพชีวิตทางการเงิน เป็นปัจจัยสำคัญในระยะยาวของชีวิตหลังเข้าสู่วัยทำงาน ที่ใครหลายคนอาจละเลย ไม่ได้สนใจหรือไม่ได้มีความรู้ความเข้าใจมากเพียงพอ ซึ่งหากอยู่ในวัยทำงาน การได้รับการสนับสนุนและได้องค์ความรู้ ความเข้าใจในเรื่องนี้จากองค์กรที่ทำงาน ก็น่าจะเป็นหนึ่งในประโยชน์ดีๆ ที่ติดตัวไปตลอด</p>\n<p>ธนาคารทีเอ็มบีธนชาต หรือ ttb ที่มีพันธกิจในการสร้างชีวิตทางการเงินให้พนักงานเงินเดือน ให้มีชีวิตทางการเงินที่ดีขึ้นรอบด้าน ได้ประกาศรางวัล <strong>ttb Financial Well-Being Awards 2023</strong> ต่อเนื่องเป็นปีที่ 2 ให้กับ 12 องค์กรชั้นนำ ที่ใช้บัญชีเงินเดือนของ ttb ที่ให้ความสำคัญกับการยกระดับ สวัสดิการและสร้างบรรทัดฐานใหม่ในการส่งเสริมให้พนักงานเงินเดือนมีชีวิตทางการเงินที่ดีขึ้น ส่งเสริมการเก็บออม บริหารจัดการหนี้อย่างเป็นระบบ มีความคุ้มครอง และวางแผนลดหย่อนภาษีได้อย่างคุ้มค่า พร้อมส่งเสริมให้พนักงานมีความรู้ ความเข้าใจ ควบคู่การวางแผนบริหารจัดการด้านการเงินอย่างมีประสิทธิภาพ</p>\n<p><img alt=\"No Description\" src=\"https://www.blognone.com/sites/default/files/externals/96a7ea0b28f5a5c795e8f493caf43216.jpeg\" /></p>\n<p>หลักเกณฑ์การให้คะแนนเพื่อส่งเสริมชีวิตทางการเงินที่ดีของพนักงานรอบด้านทั้ง 4 หัวข้อ</p>\n<ol>\n<li>ฉลาดออม ฉลาดฉลาดใช้ (Mindful Spending &amp; Smart Saving) ส่งเสริมการเก็บออม</li>\n<li>รอบรู้เรื่องกู้ยืม (Healthy Borrowing) ส่งเสริมวินัยการบริหารหนี้ที่ดี</li>\n<li>ความคุ้มครองที่อุ่นใจ (Sufficient Protection) ส่งเสริมให้พนักงานได้เห็นความสำคัญของการมีความคุ้มครองในทุกด้าน และ</li>\n<li>วางแผนลดหย่อนภาษี (Tax Planning) ส่งเสริมการวางแผนเพื่อลดหย่อนภาษีให้พอดีกับรายได้ผ่านผลิตภัณฑ์กองทุนรวมและความคุ้มครองจากประกันทุกประเภท</li>\n</ol>\n<p>ขณะที่ 12 องค์กรที่ได้รับรางวัลจะได้รับเงินสนับสนุนองค์กร มูลค่า 100,000 บาท พร้อมโล่รางวัลยกย่องความเป็นเลิศขององค์กร โดยแบ่งรางวัลออกเป็น 2 ประเภท และมีรายชื่อองค์กร ดังนี้</p>\n<h3>รางวัลสำหรับองค์กรที่มีคะแนนรวมสูงสุด</h3>\n<p>แบ่งเป็นบริษัทที่มีพนักงานมากกว่าหรือเท่ากับ 500 คน</p>\n<ul>\n<li>บริษัท สินแพทย์ เสรีรักษ์ จำกัด</li>\n<li>บริษัท โรงพยาบาลวิภาราม จำกัด</li>\n<li>บริษัท โรงพยาบาลกรุงเทพภูเก็ต จำกัด</li>\n</ul>\n<p>บริษัทที่มีพนักงานมากกว่า 80 - 500 คน</p>\n<ul>\n<li>บริษัท โรงพยาบาลวิภาวดี จำกัด (มหาชน)</li>\n<li>บริษัท เอฟแอนด์เอส 79 จำกัด</li>\n<li>บริษัท วีก้า ออโตเมชั่น (2000) จำกัด</li>\n</ul>\n<h3>รางวัลสำหรับองค์กรที่มีพัฒนาการสูงสุด</h3>\n<p>แบ่งเป็นบริษัทที่มีพนักงานมากกว่าหรือเท่ากับ 500 คน</p>\n<ul>\n<li>บริษัท โรงพยาบาล ภัทร จำกัด</li>\n<li>บริษัท สตาร์เฟล็กซ์ จำกัด (มหาชน)</li>\n<li>บริษัท เออร์เบิน รีสอร์ท โฮเต็ล จำกัด</li>\n</ul>\n<p>บริษัทที่มีพนักงานมากกว่า 80 - 500 คน</p>\n<ul>\n<li>บริษัท วัฒนาพรสกรู (1991) จำกัด</li>\n<li>บริษัท เอเชีย แอร์พอร์ท โฮเต็ล จำกัด</li>\n<li>บริษัท ออโต้ แกลเลอรี่ เบสท์สไมล์ จำกัด</li>\n</ul>\n<p><strong>นางสาวนันทพร ตั้งเจริญศิริ รองประธานเจ้าหน้าที่บริหาร หัวหน้าบริหารความสัมพันธ์และประสบการณ์ลูกค้าบุคคล ทีเอ็มบีธนชาต</strong> เปิดเผยว่า ธนาคารตอกย้ำพันธกิจและกลยุทธ์ที่ต้องการสร้างชีวิตทางการเงินที่ดีขึ้น โดยเฉพาะกลุ่มพนักงานเงินเดือน ซึ่งเป็นกลุ่มที่ธนาคารมีความเชี่ยวชาญและให้ความสำคัญมาโดยตลอด โดย “tttb Financial Well-Being Awards 2023” เป็นกิจกรรมพิเศษที่ธนาคารจัดต่อเนื่องเป็นปีที่ 2 เนื่องจากมีผลการตอบรับที่ดี</p>\n<p><img src=\"https://assets.brandinside.asia/uploads/2024/03/นางสาวนันทพร-ตั้งเจริญศิริ-รองประธานเจ้าหน้าที่บริหาร-หัวหน้าบริหารความสัมพันธ์และ-scaled.jpg\" /></p>\n<p><em>นางสาวนันทพร ตั้งเจริญศิริ รองประธานเจ้าหน้าที่บริหาร หัวหน้าบริหารความสัมพันธ์และประสบการณ์ลูกค้าบุคคล ทีเอ็มบีธนชาต</em></p>\n<p>2 ปีที่ผ่านมา ttb ได้มอบรางวัลไปแล้วทั้งหมด 22 องค์กร ที่ให้ความสำคัญกับการยกระดับสวัสดิการและสร้างบรรทัดฐานใหม่ในการส่งเสริมให้พนักงานเงินเดือนมีชีวิตทางการเงินที่ดีขึ้น ซึ่งปัจจุบันธนาคารมีการดูแลสิทธิพิเศษด้านการเงินให้กับองค์กรที่มีพนักงานใช้บัญชีเงินเดือน ttb กว่า 7,700 องค์กร โดยร่วมมือกับพันธมิตรองค์กรที่มีวิสัยทัศน์ในทิศทางเดียวกัน คือ มีความมุ่งมั่นและตั้งใจส่งเสริมให้พนักงานได้รับสวัสดิการที่ดี และมีความรู้ในการบริหารจัดการการเงินของตนเองได้รอบด้าน เพื่อให้ชีวิตทางการเงินของพนักงานในองค์กรทุกคนดีขึ้นแบบยั่งยืน ใช้ชีวิตได้อย่างอิสระมากขึ้น</p>\n<p>ttb ยังมีแผนที่จะมอบรางวัล “ttb financial well-being award 2024” ครั้งที่ 3 เพื่อสนับสนุนองค์กรที่ใช้บริการจ่ายเงินเดือนกับทีทีบี และมีการส่งเสริมชีวิตทางการเงินที่ดีให้กับพนักงานอย่างต่อเนื่อง โดยมีระยะเวลากิจกรรมตั้งแต่วันที่ 1 เมษายน 2567 – 31 ธันวาคม 2567 ซึ่งในปีนี้ ธนาคารจะมุ่งเน้นเกณฑ์การให้คะแนนในเรื่องรอบรู้เรื่องกู้ยืม เพราะ ttb มีโซลูชันทางการเงินเพื่อแก้ปัญหาหนี้อย่างเป็นระบบและมีประสิทธิภาพมากขึ้น เช่น โครงการสวัสดิการพิชิตหนี้ ที่มีโปรแกรมตรวจสุขภาพทางการเงิน สามารถทราบสถานะทางการเงินที่เหมาะสมกับสภาวะการเงินของแต่ละคน พร้อมคอร์สเรียนออนไลน์ ฟรี! เพิ่มภูมิคุ้มกันการเป็นหนี้ การรวบหนี้ด้วยบ้านหรือรถ สินเชื่อสวัสดิการอเนกประสงค์ (ttb welfare loan) ที่มีอัตราดอกเบี้ยพิเศษเริ่มต้น 7.99% เพื่อช่วยแบ่งเบาภาระหนี้</p>\n<p>สำหรับองค์กรที่สนใจโซลูชันผลิตภัณฑ์และสิทธิพิเศษสำหรับพนักงานเงินเดือนเพื่อเป็นสวัสดิการที่เสริมสร้างชีวิตทางการเงินที่ดีขึ้นให้กับพนักงาน สามารถศึกษารายละเอียดเพิ่มเติมได้ที่ <a href=\"www.ttbbank.com/payroll/fwb-blognone\">ttbbank.com</a></p>\n</div></div></div><div><div>Topics: </div><div><div><a href=\"/topics/ttb\">TTB</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2c2e2d7df252d505afc245744970f5860c1acb721a996b250989641ea19b1f5","category":"Thai"}