{"title":"IEEE สั่งแบนการใช้ภาพ Lenna ภาพถ่ายจากนิตยสาร Playboy ในเปเปอร์วิจัย","link":"https://www.blognone.com/node/138992","date":1711850204000,"content":"<div><div><div><p>คนในแวดวงไอทีอาจรู้จักภาพ <a href=\"https://en.wikipedia.org/wiki/Lenna\">Lenna</a> ที่นิยมใช้เป็นภาพทดสอบ image processing กันมายาวนาน ภาพต้นฉบับเป็นภาพถ่ายของนางแบบชาวสวีเดน  Lena Forsén ในนิตยสาร Playboy ฉบับปี 1972 แล้วถูก Jamie Hutchinson อาจารย์ที่มหาวิทยาลัย University of Southern California หยิบมาใช้ในงานในเปเปอร์วิจัย เพราะเบื่อภาพถ่ายสต๊อกแบบเดิมๆ แล้ว แต่ก็ได้รับความนิยมและกลายเป็น<em>มีมยุคก่อนอินเทอร์เน็ต</em>ที่ถูกใช้ต่อกันมาเรื่อยๆ</p>\n<p>อย่างไรก็ตาม การใช้ภาพ Lenna ซึ่งเป็นนางแบบเปลือยใน Playboy ก็ถูกวิจารณ์ว่าดูถูกเพศหญิง และอาจมีผลต่อความสนใจของผู้หญิงที่จะเข้ามาเรียน-ทำงานในสายงานด้านนี้ (เคยถึงมีคนทำ<a href=\"https://finchcompany.com/projects/losing-lena-trailer/\">สารคดีสั้น Losing Lenna</a> เพื่อรณรงค์เรื่องนี้)</p>\n<p>ล่าสุดในที่ประชุม IEEE Computer Society มีมติแบนการใช้ภาพ Lenna ในเปเปอร์ของ IEEE ทั้งหมด หากมีเปเปอร์ที่ใช้ภาพนี้จะถูกปฏิเสธไม่รับตีพิมพ์ มีผล 1 เมษายน 2024 เป็นต้นไป</p>\n<p>IEEE ไม่ใช่สถาบันแรกที่แบนการใช้ภาพ Lenna เพราะก่อนหน้านี้นิตยสาร Nature เคยสั่งแบนมาก่อนแล้วตั้งแต่ปี 2018</p>\n<p>ที่มา - <a href=\"https://arstechnica.com/information-technology/2024/03/playboy-image-from-1972-gets-ban-from-ieee-computer-journals/\">Ars Technica</a></p>\n<p>ภาพ Lenna ต้นฉบับขนาด 512x512 ที่ใช้กันในวงการ image processing เป็นภาพที่ crop จากภาพเต็มอีกที</p>\n<p><img alt=\"No Description\" src=\"https://www.blognone.com/sites/default/files/externals/21fde00b083cdc815fcb9b365f0989ec.jpeg\" /></p>\n</div></div></div><div><div>Topics: </div><div><div><a href=\"/topics/ieee\">IEEE</a></div><div><a href=\"/topics/playboy\">Playboy</a></div><div><a href=\"/topics/research\">Research</a></div><div><a href=\"/topics/gender\">Gender</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96c7a4b0b9a9a03f16f795750503dbe490689bbb494689edc0db86a509527ab5","category":"Thai"}