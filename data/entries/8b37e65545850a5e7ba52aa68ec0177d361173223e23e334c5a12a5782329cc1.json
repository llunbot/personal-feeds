{"title":"DLC ใหม่ของ Horizon Forbidden West โดนถล่มรีวิวในแง่ลบหลังมีเนื้อหา LGBT","link":"https://www.blognone.com/node/133546","date":1682401176000,"content":"<div><div><div><p>เมื่อวันที่ 19 เมษายน 2023 ทาง Guerrilla Games ได้ปล่อย DLC ใหม่ของเกม Horizon Forbidden West ในชื่อ <strong>Burning Shores</strong> ซึ่งเป็นการขยายเรื่องราวเพื่อพา Aloy ตัวเอกของเกมไปผจญภัยในดินแดนใหม่ ๆ โดย DLC ตัวนี้ลงให้กับ PS5 เท่านั้น (ตัวเกมหลักลงทั้ง PS5 และ PS4)</p>\n<p><strong>ข่าวนี้มีการเปิดเผยเนื้อหาสำคัญของเกม Horizon Forbidden West : Burning Shores</strong></p>\n<p>เหมือนโลกจะสงบสุขดีแต่เรื่องราวกลับไม่เป็นเช่นนั้น เมื่อมีผู้เล่นบางส่วนได้เล่นเกมนี้ไปจนถึงฉากหนึ่งของเกมที่มีตัวเลือกให้ Aloy ตัวเอกของเกมสามารถจูบกับ Seyka ซึ่งเป็นตัวละครหญิงคนใหม่ของ DLC นี้ได้ ซึ่งมีผู้เล่นบางส่วนไม่พอใจกับฉากนี้ในเกมอย่างมาก</p>\n<p><img alt=\"No Description\" src=\"https://www.blognone.com/sites/default/files/externals/2f2af1e7179b54ce87fcad67fbca58b9.png\" /></p>\n<p>ซึ่งนั่นนำมาสู่การถล่มรีวิวใส่ตัวเกมผ่านเว็บไซต์ที่รวบรวมคะแนนรีวิวชื่อดังอย่าง Metacritic ซึ่งล่าสุดตัว DLC ตัวนี้ มีคะแนนจากฝั่งผู้เล่นอยู่เพียง 3.6/10 คะแนน ในขณะที่คะแนนจากฝั่งนักวิจารณ์เฉลี่ยอยู่ที่ 82/100 คะแนน <a href=\"https://www.metacritic.com/game/playstation-5/horizon-forbidden-west-burning-shores/user-reviews\">โดยคำวิจารณ์ฝั่งผู้เล่น</a>จำนวนมากที่วิจารณ์แง่ลบโวยว่าเกมแฝงนัยทางการเมืองและสนับสนุน LGBT</p>\n<p><img alt=\"No Description\" src=\"https://www.blognone.com/sites/default/files/externals/235e506997e4353bdc1a7af0f8722d46.png\" /></p>\n<p>ที่มา - <a href=\"https://kotaku.com/horizon-forbidden-west-dlc-review-bomb-aloy-ps5-1850370480\">Kotaku</a>, <a href=\"https://www.metacritic.com/game/playstation-5/horizon-forbidden-west-burning-shores\">Metacritic</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/ps5\">PS5</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b37e65545850a5e7ba52aa68ec0177d361173223e23e334c5a12a5782329cc1","category":"Thai"}