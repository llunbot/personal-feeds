{"title":"Google Wallet อัปเดตใหม่ เซฟบัตรจากภาพถ่ายได้โดยตรง, เพิ่ม PIN ป้องกันบัตรส่วนตัว","link":"https://www.blognone.com/node/134139","date":1685750556000,"content":"<div><div><div><p>หลังจากที่<a href=\"https://www.blognone.com/node/128453\">แอป Google Wallet  ได้รีแบรนด์</a>เมื่อประมาณปีที่แล้ว วันนี้ <a href=\"https://blog.google/products/google-pay/google-wallet-new-features-june-2023/\">Google ได้ประกาศเพิ่มฟีเจอร์รองรับการจัดเก็บบัตรประเภทใหม่ ๆ ใน Google Wallet</a> เพิ่มเติมอีก 5 ฟีเจอร์</p>\n<ul>\n<li>การเซฟบัตรจากภาพถ่ายโดยตรง เช่น บัตรผ่านเข้างานที่มีบาร์โค้ด, QR คืนสินค้าอีคอมเมิร์ซ สามารถถ่ายภาพเซฟลง Wallet ได้ทันที</li>\n<li>ฟีเจอร์บัตรส่วนตัว ผู้ใช้ต้องยืนยันตนเองผ่าน PIN หรือสแกนไบโอเมทริกก่อนเข้าถึงบัตร ใช้เซฟบัตรที่มีความลับสูง เช่น บัตรประกันสุขภาพ</li>\n<li>ฟีเจอร์บัตรประจำตัวดิจิทัล (Digital ID) ใช้แทนบัตรประจำตัวในรัฐต่างๆ หรือใบขับขี่ ตอนนี้รัฐแมริแลนด์รองรับแล้ว และอีกไม่กี่เดือนข้างหน้าจะใช้ได้ในรัฐแอริโซนา โคโลราโด และจอร์เจีย</li>\n<li>เพิ่มบัตรจากข้อความแชต RCS เมื่อได้รับข้อความยืนยันตั๋วจากสายการบินก็สามารถเซฟตั๋วลง Wallet ได้เลย โดยจะเริ่มเปิดตัวกับ Vietnam Airlines และบริษัทรถไฟ Renfe ในสเปนก่อน รวมถึงบริการจองร้านอาหาร TagMe ก็จะรองรับฟีเจอร์นี้</li>\n<li>ฟีเจอร์บัตรพนักงาน เพื่อยืนยันตัวคนสำหรับการเข้าพื้นที่ต่างๆ ขององค์กร โดยฟีเจอร์นี้จะเปิดตัวภายหลังภายในปีนี้</li>\n</ul>\n<p>ตอนนี้ Google Wallet เปิดตัวไปแล้วกว่า 60 ประเทศและกำลังเพิ่มขึ้นเรื่อยๆ</p>\n<p>ที่มา : <a href=\"https://blog.google/products/google-pay/google-wallet-new-features-june-2023/\">ประกาศจาก Google</a>, via  <a href=\"https://www.xda-developers.com/google-wallet-added-card-support/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/23db9b70ad57acd0db03919fd05dc5fe.jpg\" /></p>\n</div></div></div><div><div>Topics: </div><div><div><a href=\"/topics/google-wallet\">Google Wallet</a></div><div><a href=\"/topics/google\">Google</a></div><div><a href=\"/topics/wallet\">wallet</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acdd900b4a3f5b37d6f6679425ccf7ec6bad6b73e695ce1814fe25ed64174021","category":"Thai"}