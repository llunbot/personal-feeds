{"title":"DeepMind เปิดตัว RT-2 หุ่นยนต์ที่เรียนรู้การทำงานต่าง ๆ โดยผนวกกับข้อมูลในอินเทอร์เน็ต","link":"https://www.blognone.com/node/135052","date":1690619660000,"content":"<div><div><div><p>DeepMind เปิดตัว RT-2 ซึ่งมาจากคำว่า Robotic Transformer 2 โมเดลสำหรับควบคุมหุ่นยนต์แบบ Vision-Language-Action หรือ VLA โดยใช้การเรียนรู้ข้อมูลและภาพต่าง ๆ จากอินเทอร์เน็ต ผสมรวมกับการเรียนรู้จากภาพที่เห็นของหุ่นยนต์ในการปฏิบัติหรือทำงานต่าง ๆ วิธีการเรียนรู้นี้อาจบอกได้ว่าเป็น AI แบบ LLM ที่นำใช้กับหุ่นยนต์</p>\n<p>ตัวอย่างเช่น หุ่นยนต์แบบเดิมสามารถเรียนรู้จากการจับวางวัตถุ และทดลองทำซ้ำเรื่อย ๆ จนเข้าใจดี แต่วิธีของ RT-2 จะแตกต่างออกไป หุ่นยนต์สามารถเจอวัตถุที่ไม่คุ้นเคย แต่อาศัยข้อมูลจากอินเทอร์เน็ตมาช่วยทำให้สามารถจับวางวัตถุได้ถูกต้องแม่นยำมากขึ้นแม้เป็นการลองครั้งแรก ช่วยลดเวลาในการเทรนข้อมูลนั่นเอง</p>\n<p>โมเดลที่ DeepMind นำมาใช้เทรนข้อมูลให้ RT-2 คือ PaLI-X และ <a href=\"https://www.blognone.com/node/132974\">PaLM-E</a> โดย PaLI-X จะช่วยเทรนข้อมูลรูปภาพสื่อผสมผสานต่าง ๆ พร้อมกับป้ายกำกับเพื่อให้ RT-2 รู้จัก ส่วน PaLM-E ช่วยในการแปลงออกมาเป็นภาษา ทำให้เข้าใจขั้นตอนของงานที่กำลังต้องทำอยู่</p>\n<p><img alt=\"No Description\" src=\"https://www.blognone.com/sites/default/files/externals/0bdb65a6e77a8e121fd7555a3a86fbd7.png\" /></p>\n<p>RT-2 เป็นโครงการที่สาธิตรูปแบบของหุ่นยนต์ ซึ่งสามารถเรียนรู้และทำงานที่หลากหลายกว้างมากขึ้นในโลกความจริง ผ่านการเรียนรู้จากชุดข้อมูลเสริมนั่นเอง</p>\n<p>ที่มา: <a href=\"https://www.deepmind.com/blog/rt-2-new-model-translates-vision-and-language-into-action\">DeepMind</a></p>\n<p>สั่งให้หุ่นยนต์วางขวดซอสมะเขือเทศใกล้วัตถุสีฟ้า โดยหุ่นถูกเทรนให้รู้จักแค่สีฟ้าเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/2732d4df1fd8dd03a8b96677562d004e.png\" /></p>\n<p>ตัวอย่างโจทย์ ต้องการหยิบของที่ใช้ตอกตะปูได้ หุ่นยนต์ก็เลือกก้อนหินตรงหน้าให้</p>\n<p><img alt=\"No Description\" src=\"https://www.blognone.com/sites/default/files/externals/97465b027b25920ab4c4fc4304512b9c.png\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robotics\">Robotics</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ba800be7dd69f6fb79b8c4cffefa7fb838248b15df4173a9d9a7e62d409453a","category":"Thai"}