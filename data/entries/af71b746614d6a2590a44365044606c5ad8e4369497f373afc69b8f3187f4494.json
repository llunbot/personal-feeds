{"title":"Apple เปิดตัว Apple Business Essentials บริการ Device Management สำหรับลูกค้าองค์กรขนาดเล็ก","link":"https://www.blognone.com/node/125775","date":1636562066000,"content":"<div><div><div><p>แอปเปิลเปิดตัวบริการใหม่สำหรับลูกค้าองค์กร Apple Business Essentials โดยเน้นไปที่องค์กรซึ่งมีพนักงานไม่เกิน 500 คน ในการบริหารจัดการอุปกรณ์ (Device Management), การรับการสนับสนุนจากแอปเปิล 24/7 และบริหารจัดการพื้นที่ iCloud ได้สะดวกมากขึ้น</p>\n<p>บริการ Apple Business Essentials เป็นการรวมโซลูชันดูแลจัดการอุปกรณ์ เช่นการควบคุมสิทธิเข้าถึง, VPN, รหัส Wi-Fi, แอปที่ติดตั้งในเครื่อง ไปจนถึงสามารถควบคุมการเข้ารหัสเครื่องผ่าน FileVault หรือสั่งล็อกเครื่องระยะไกลกรณีอุปกรณ์สูญหาย และการใช้งาน iCloud บัญชีเฉพาะสำหรับองค์กร เป็นต้น</p>\n<p>บริการนี้ยังสามารถเลือกเพิ่ม AppleCare+ for Business ซึ่งจะซัพพอร์ตทางโทรศัพท์ตลอด 24 ชั่วโมง ไปจนถึงแผนในการซ่อมแซมอุปกรณ์อีกด้วย</p>\n<p>Apple Business Essentials ตอนนี้อยู่ในสถานะเบต้า เปิดให้ทดลองใช้งานฟรีสำหรับลูกค้าในอเมริกาเริ่มตั้งแต่วันนี้ (<a href=\"https://www.apple.com/business/essentials/\">รายละเอียด</a>) โดยจะให้บริการเต็มรูปแบบช่วงต้นปี 2022 ค่าบริการเริ่มต้นที่ 2.99 ดอลลาร์ต่ออุปกรณ์ต่อเดือน</p>\n<p>ที่มา: <a href=\"https://www.apple.com/newsroom/2021/11/apple-introduces-apple-business-essentials/\">แอปเปิล</a></p>\n<p><img src=\"https://www.blognone.com/sites/default/files/externals/5efb85efd52920ed471d4536158af0b3.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/applecare\">AppleCare</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af71b746614d6a2590a44365044606c5ad8e4369497f373afc69b8f3187f4494","category":"Thai"}