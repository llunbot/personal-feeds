{"title":"EU กำลังพิจารณาสอบสวน Apple ประเด็นปิดการสร้างไอคอนเว็บแอปใน iOS 17.4 เฉพาะยุโรป","link":"https://www.blognone.com/node/138414","date":1708989491000,"content":"<div><div><div><p>ก่อนหน้านี้แอปเปิลได้ออกอัพเดต iOS 17.4 เบต้า สำหรับนักพัฒนา ทำให้มีคนพบว่า แอปเปิลได้ปิดการทำงานในการสร้างไอคอนเว็บแอปบน iOS (PWA - Progressive Web App) ซึ่งต่อมาแอปเปิลก็<a href=\"https://www.blognone.com/node/138242\">ยืนยันการจำกัดความสามารถ</a>นี้สำหรับผู้ใช้งานในกลุ่มประเทศสหภาพยุโรป เนื่องจากมีข้อกำหนดของกฎหมาย DMA ที่ระบุว่าเบราว์เซอร์อื่นต้องใช้เอ็นจินอื่นที่ไม่ใช้ WebKit ได้</p>\n<p>คณะกรรมการกำกับดูแลการแข่งขันของ EU รายงานว่ากำลังส่งคำถามไปยังนักพัฒนาที่เกี่ยวข้อง เพื่อประเมินว่าการกระทำนี้ของแอปเปิลส่งผลกระทบมากแค่ไหน และพิจารณาในการสอบสวนต่อไป</p>\n<p>เหตุผลที่แอปเปิลระบุในการปิดความสามารถ PWA คือเรื่องความเสี่ยง ความปลอดภัยและความเป็นส่วนตัว หากเปิดให้เบราว์เซอร์เอ็นจินอื่นสร้างไอคอนเว็บแอปได้ และยังระบุว่าคนที่ใช้ฟีเจอร์นี้นั้นมีจำนวนเล็กน้อยเท่านั้น</p>\n<p>ที่มา: <a href=\"https://www.macrumors.com/2024/02/26/disabled-web-apps-attract-eu-scrutiny/\">MacRumors</a></p>\n<p><img src=\"https://www.blognone.com/sites/default/files/externals/e2d9a45366ac2679ab97c0518ec6b6d6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ios\">iOS</a></div><div><a href=\"/topics/webkit\">WebKit</a></div><div><a href=\"/topics/safari\">Safari</a></div><div><a href=\"/topics/browser\">Browser</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f650db5dc6d9d1a9181821e60938efc099f3fa4b5832bba4b278950cd9ebf853","category":"Thai"}