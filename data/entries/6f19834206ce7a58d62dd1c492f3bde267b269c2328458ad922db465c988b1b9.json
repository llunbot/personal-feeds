{"title":"[ลือ] MediaTek จะใช้จีพียูจาก NVIDIA ในชิปมือถือของตัวเอง เปิดตัวปี 2024","link":"https://www.blognone.com/node/133871","date":1684310242000,"content":"<div><div><div><p>DigiTimes เว็บข่าววงการอิเล็กทรอนิกส์ของไต้หวัน รายงานข่าวลือว่า MediaTek จะใช้ไลเซนส์จีพียูของ NVIDIA ในชิปของตัวเอง ซึ่งจะประกาศข่าวในปีหน้า 2024</p>\n<p>ตามข่าวบอกว่าชิปของ MediaTek ไม่ได้โฟกัสเฉพาะตลาดมือถือเท่านั้น แต่จะยังทำอุปกรณ์ที่เป็น Windows on Arm ด้วย</p>\n<p>ตลาดจีพียูมือถือ ถือเป็นช่องโหว่ของ NVIDIA มายาวนาน นับตั้งแต่บริษัทเลิกทำตลาดชิป Tegra ของตัวเองกับสินค้ากลุ่มสมาร์ทโฟน-แท็บเล็ต (ตอนนี้เหลือแค่ Nintendo Switch กับสินค้ากลุ่ม Jetson/Drive ของ NVIDIA เอง) ในขณะที่คู่แข่ง <a href=\"https://www.blognone.com/node/133325\">AMD มีความร่วมมือกับซัมซุงในการใช้จีพียู Radeon ร่วมกับชิป Exynos</a> อยู่บ้างแล้ว</p>\n<p>ที่มา - <a href=\"https://www.digitimes.com/news/a20230515PD212/gpu-mediatek-nvidia.html\">DigiTimes</a></p>\n<p><img src=\"https://www.blognone.com/sites/default/files/externals/180dd8353f5d29d582575f8b7c455183.jpg\" alt /></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f19834206ce7a58d62dd1c492f3bde267b269c2328458ad922db465c988b1b9","category":"Thai"}