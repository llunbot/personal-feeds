{"title":"Pokemon Go จับมือ Walmart เปลี่ยนห้างทุกแห่งในสหรัฐเป็นป้าย PokeStop และ Gym","link":"https://www.blognone.com/node/142650","date":1729298631000,"content":"<div><div><div><p>Niantic ผู้พัฒนาเกม Pokemon Go ประกาศความร่วมมือกับห้างสรรพสินค้า Walmart ในสหรัฐอเมริกา โดยจะเพิ่มจำนวนป้าย PokeStop และ Gym ในพื้นที่ของห้าง Walmart Supercenter ทุกแห่งในสหรัฐ เพื่อให้ผู้เล่นมีกิจกรรมให้ทำมากขึ้นเวลามา Walmart</p>\n<p>Niantic บอกว่าประชากรอเมริกัน 90% อาศัยอยู่ห่างจาก Walmart ไม่เกินรัศมี 10 ไมล์อยู่แล้ว ดังนั้นการเพิ่มป้าย  PokeStop จะทำให้ห้าง Walmart กลายเป็นฮับสำหรับผู้เล่นในการมาจับโปเกมอนร่วมกัน</p>\n<p>นอกจากนี้ เกม Pokemon Go ยังออกบัตรของขวัญ gift card สำหรับแลกเป็นเงิน PokeCoin ในเกมเป็นครั้งแรก (ก่อนหน้านี้ต้องซื้อในระบบดิจิทัลทั้งหมด) และบัตรของขวัญนี้จะขายเฉพาะที่ Walmart เท่านั้นด้วย</p>\n<p>ที่มา - <a href=\"https://pokemongolive.com/en/post/walmart-us-partnership/\">Pokemon Go</a>, <a href=\"https://pokemongolive.com/post/gift-cards?hl=en\">Pokemon Go</a></p>\n<p><img alt=\"No Description\" src=\"https://www.blognone.com/sites/default/files/externals/db471c7af95e8e2eaed27b741274be1b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ede520a217bebc324975a190ca3e5889.jpg\" /></p>\n</div></div></div><div><div>Topics: </div><div><div><a href=\"/topics/pokemon-go\">Pokemon Go</a></div><div><a href=\"/topics/walmart\">Walmart</a></div><div><a href=\"/topics/niantic-labs\">Niantic Labs</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"899a589eded886799943fc73984b6fdaa9b7e46f67baae3f37ec747b3d9a00ad","category":"Thai"}