{"title":"Netflix ประกาศเตรียมเปิดใช้ระบบป้องกันหารบัญชี มีผลกับผู้ใช้งานในประเทศไทยแล้ว","link":"https://www.blognone.com/node/133979","date":1684887177000,"content":"<div><div><div><p>Netflix ประกาศว่าผู้ใช้งานในประเทศไทย จะเริ่มถูกเปิดใช้<a href=\"https://www.blognone.com/node/132395\">ระบบป้องกันการแชร์รหัสผ่าน-หารบัญชีแล้ว</a> หลังจากทยอยเปิดใช้งานมาในหลายประเทศ โดยจะมีอีเมลแจ้งเตือนการเปลี่ยนแปลงดังกล่าวไปยังสมาชิกที่แชร์บัญชี Netflix กับผู้ที่ไม่ได้อยู่ในครัวเรือนเดียวกัน</p>\n<p>เงื่อนไขของผู้ใช้งานกำหนดว่า ผู้ใช้งานบัญชีเดียวกันต้องพักอาศัยในครัวเรือนเดียวกัน และสามารถนำ Netflix ไปรับชมที่ใดก็ได้ ส่วนบัญชีสร้างใหม่ที่มาหารบัญชีด้วยหลังจากนี้นั้น แพ็คเกจ Standard (349 บาทต่อเดือน) เพิ่มได้ 1 บัญชี โดยบัญชีนั้นต้องจ่ายแยกเองอีก 99 บาทต่อเดือน ส่วนแพ็คเกจ Premium ที่รับชมแบบ 4K ได้ (419 บาทต่อเดือน) เพิ่มบัญชีได้สูงสุด 2 บัญชี บัญชีละ 99 บาทต่อเดือน เช่นกัน ส่วนแพ็คเกจที่ราคาถูกกว่านั้นไม่สามารถเพิ่มบัญชีพ่วงได้</p>\n<p>Netflix เคยอธิบายว่าการตรวจสอบว่าบัญชีที่หารกันอยู่บ้านหลังเดียวกันหรือไม่ จะใช้ตำแหน่งจาก IP ที่รับชม Netflix ในทีวีเป็นหลัก และหากพบการเปลี่ยนพิกัดจะใช้ลิงก์ยืนยันตัวตนส่งไปทางอีเมลหรือโทรศัพท์</p>\n<p>Netflix อธิบายที่มาของการปรับการใช้งานที่อาจทำให้มีค่าสมาชิกเพิ่มขึ้น ว่าแม้สมาชิกมีตัวเลือกความบันเทิงมากมาย แต่บริษัทก็ลงทุนอย่างต่อเนื่องและทุ่มเทเพื่อให้มีภาพยนตร์และซีรีส์เรื่องใหม่ ๆ ที่หลากหลายรสชาติ มีเนื้อหาคุณภาพเยี่ยมพร้อมให้รับชมเสมอ</p>\n<p>ประกาศการปรับเงื่อนไขป้องกันการหารสมาชิก Netflix ในรอบนี้ยังมีผลอีกในหลายประเทศ รวมทั้งสหรัฐอเมริกาด้วย</p>\n<p>ที่มา: <a href=\"https://www.theverge.com/2023/5/23/23734725/netflix-password-sharing-us-pricing-streaming\">The Verge</a> และ <a href=\"https://about.netflix.com/th/news/update-on-sharing-may-th\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/e7b83679cd8715a1b57264c83d05b95f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/aee67484d72a83e2ea7bdf36e02c677a.png\" /></p>\n<p>อัตราค่าสมาชิก Netflix ประเทศไทยปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/ec539fe1796340f0978f7cb94254cade.png\" /></p>\n<p><img alt=\"No Description\" src=\"https://www.blognone.com/sites/default/files/externals/8e91775213decfdd4bc247daf5514a43.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cd4b1d80ca7bb574f92cafbd2e4329ecdcea9bff5979d96ec6689e14cda3182","category":"Thai"}