{"title":"Apple และ Google เพิ่มเครื่องมือใน iOS/Android เตือนหากพบ Bluetooth Tracker พยายามติดตาม","link":"https://www.blognone.com/node/139744","date":1715700965000,"content":"<div><div><div><p>แอปเปิลและกูเกิลประกาศความก้าวหน้า ของความร่วมมือเพื่อพัฒนา<a href=\"https://www.blognone.com/node/133666\">มาตรฐานอุปกรณ์ติดตามด้วยบลูทูธหรือแทร็กเกอร์</a> เพื่อป้องกันปัญหาการนำอุปกรณ์นี้ไปใช้ติดตามคนอื่นอย่างไม่เหมาะสม ให้รองรับข้ามแพลตฟอร์มทั้ง iOS และ Android</p>\n<p>โดยล่าสุดแอปเปิลได้เพิ่มความสามารถแจ้งเตือนผู้ใช้งานหากพบอุปกรณ์บลูทูธที่ไม่รู้จักพยายามติดตาม มีผล<a href=\"https://www.blognone.com/node/139723\">ใน iOS 17.5</a> ที่เพิ่งออกอัปเดตมา ส่วนกูเกิลได้เพิ่มความสามารถนี้รองรับใน Android 6.0 ขึ้นไป</p>\n<p>ฟีเจอร์นี้จะแจ้งเตือนผู้ใช้งาน iOS/Android หากพบอุปกรณ์บลูทูธหรือแทร็กเกอร์ที่ไม่รู้จักเคลื่อนที่ติดตามไปกับผู้ใช้งาน โดยไม่จำเป็นต้องเป็นอุปกรณ์ที่เชื่อมต่อตรงกับระบบปฏิบัติการนั้น ซึ่งหากเป็นอุปกรณ์ที่ผู้ใช้งานทราบอยู่แล้ว เช่นกรณีหยิบยืมมาใช้ ก็ไม่มีปัญหา แต่หากเป็นอุปกรณ์ที่ไม่รู้จักจริง ๆ ก็สามารถสั่งให้แทร็กเกอร์ส่งเสียง เพื่อค้นหาและสั่งปิดการทำงาน</p>\n<p>ทั้งแอปเปิลและกูเกิลกล่าวหาจะยังคงร่วมมือกับ Internet Engineering Task Force เพื่อพัฒนามาตรฐานการตรวจจับอุปกรณ์ติดตามตำแหน่งนี้เพิ่มเติมต่อไป</p>\n<p>ที่มา: <a href=\"https://security.googleblog.com/2024/05/google-and-apple-deliver-support-for.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/6d34abd0611f0a97710b120f61d386c6.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/standard\">Standard</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d151bb838b3b971f98ef054e44c56f7812d2031c942399be63f4f3adf40ea8d","category":"Thai"}