{"title":"Amkor ประกาศตั้งโรงงานแพ็กเกจชิปแห่งแรกในอเมริกา, แอปเปิลเซ็นสัญญาเป็นลูกค้า","link":"https://www.blognone.com/node/137054","date":1701500451000,"content":"<div><div><div><p>แอปเปิลประกาศเซ็นสัญญากับ Amkor บริษัทเซมิคอนดักเตอร์สัญชาติอเมริกัน ว่าจะใช้บริการโรงงานแห่งใหม่ของ Amkor ในแอริโซนา เพื่อทำแพ็กเกจชิป Apple Silicon ที่ผลิตจากโรงงาน TSMC ในบริเวณใกล้ๆ กัน</p>\n<p>ถึงแม้ Amkor เป็นบริษัทที่มีสำนักงานใหญ่ในสหรัฐ แต่โรงงานทั้งหมดกลับอยู่ในเอเชีย เช่น เกาหลีใต้ ญี่ปุ่น ไต้หวัน ฟิลิปปินส์ มาเลเซีย บริษัทเพิ่งประกาศตั้งโรงงานแห่งแรกในสหรัฐ โดยมีงบลงทุนทั้งหมด 2 พันล้านดอลลาร์ จ้างงาน 2,000 ตำแหน่งเมื่อเปิดให้บริการเต็มรูปแบบแล้ว</p>\n<p>แอปเปิลเป็นลูกค้าของ Amkor มานานเกิน 10 ปีแล้ว โดย Amkor รับงานทำแพ็กเกจชิปให้แอปเปิลมาโดยตลอด และเมื่อกระแสการผลิตชิปในอเมริกาเริ่มกลับมาคึกคักในช่วงหลัง แอปเปิลจึงเซ็นสัญญากับ Amkor เพื่อใช้บริการทำแพ็กเกจชิปในอเมริกาต่อด้วย</p>\n<p>แอปเปิลเองเคยประกาศไว้เมื่อปี 2021 ว่าจะลงทุนในอเมริกาเป็นมูลค่า 4.3 แสนล้านดอลลาร์ในช่วง 5 ปี ทั้งในแง่การซื้อชิ้นส่วนจากซัพพลายเออร์ในอเมริกา และการลงทุนในศูนย์ข้อมูล ซึ่งแอปเปิลบอกว่ายังเดินหน้าได้ตามแผนที่วางไว้</p>\n<p>ที่มา - <a href=\"https://www.apple.com/newsroom/2023/11/apple-announces-expanded-partnership-with-amkor-for-silicon-packaging/\">Apple</a>, <a href=\"https://ir.amkor.com/news-releases/news-release-details/amkor-announces-us-advanced-packaging-and-test-facility\">Amkor</a></p>\n<p><img alt=\"No Description\" src=\"https://www.blognone.com/sites/default/files/externals/53f56d435597bf933e158821b303ea90.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/semiconductor\">Semiconductor</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"207f5ab1f3a75ff656e2a4d388a6715bf6e36f6d3a4f2bc7774dff76219e4fa4","category":"Thai"}