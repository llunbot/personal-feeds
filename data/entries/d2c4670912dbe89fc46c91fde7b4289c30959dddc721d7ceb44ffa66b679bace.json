{"title":"Jim Ryan ปฏิเสธไม่ตอบคำถาม หากได้บริหาร Xbox จะเอ็กซ์คลูซีฟ Call of Duty หรือไม่","link":"https://www.blognone.com/node/134584","date":1687953460000,"content":"<div><div><div><p>เก็บตกประเด็นต่างๆ ของ Jim Ryan ซีอีโอของ Sony Interactive Entertainment (SIE) ที่ให้การกับ FTC ในคดีไมโครซอฟท์ซื้อ Activision Blizzard</p>\n<p>ทนายของไมโครซอฟท์มีโอกาสถาม (แทนใจหลายๆ คน) โดยเริ่มจากคำถามพื้นๆ ว่า</p>\n<p>Q: คุณคิดว่าไมโครซอฟท์ควรนำเกม Activision ลง PlayStation ต่อไปหรือไม่<br />\nA: ใช่<br />\nQ: คุณคิดว่าไมโครซอฟท์จะได้ประโยชน์สูงสุดจากการทำเกม Activision เป็นมัลติแพลตฟอร์มหรือไม่<br />\nA: ไม่ใช่<br />\nQ: ถ้าคุณต้องบริหาร Xbox คุณจะเอาเกม Call of Duty และเกมอื่นของ Activision เป็นเอ็กซ์คลูซีฟ Xbox และพีซีหรือไม่<br />\nA: คำถามนี้เป็นเรื่องสมมติ (hypothetical question) และผมไม่อยากตอบคำถามนี้</p>\n<p>ประเด็นอื่นที่น่าสนใจคือ Ryan ยอมรับว่าในปี 2021 นั้น Xbox Series X|S มียอดขายแซง PlayStation 5 ได้เป็นเวลา 3 เดือน ซึ่งเหตุผลเกิดจากสต๊อกสินค้าของโซนี่เอง ซึ่งถือเป็นเหตุการณ์เดียวในคอนโซลเจนปัจจุบันที่ Xbox ขายดีกว่า PlayStation</p>\n<p>เขายังให้ข้อมูลว่าตอนนี้โซนี่มีฐานลูกค้าคลาวด์เกมมิ่ง PlayStation Now ราว 3 ล้านคน แต่คาดว่าเทคโนโลยีคลาวด์จะมีบทบาทในการเล่นเกมอย่างจริงจังต้องรอปี 2025 เป็นต้นไป ซึ่งตอนนี้โซนี่กำลังลงทุนด้านคลาวด์เพื่อเตรียมการเรื่องนี้อยู่</p>\n<p>ที่มา - <a href=\"https://www.theverge.com/microsoft/2023/6/27/23775598/sonys-hedge-against-game-pass\">The Verge</a></p>\n<p><img src=\"https://www.blognone.com/sites/default/files/externals/aa60de3ebfd66d21574466139a027459.jpg\" alt /><em>Jim Ryan ซีอีโอ PlayStation</em></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/ftc\">FTC</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2c4670912dbe89fc46c91fde7b4289c30959dddc721d7ceb44ffa66b679bace","category":"Thai"}