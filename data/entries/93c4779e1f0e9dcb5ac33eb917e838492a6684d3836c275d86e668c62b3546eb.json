{"title":"รวมข่าวลือสินค้า Apple สัปดาห์นี้: Apple Watch SE ใหม่สปอร์ตขึ้น, Vision Pro 2 คาดเริ่มขายปี 2026","link":"https://www.blognone.com/node/144075","date":1736695491000,"content":"<div><div><div><p>ข่าวลือสินค้าใหม่แอปเปิลประจำสัปดาห์นี้โดย Mark Gurman แห่ง Bloomberg คนเดิม คราวนี้มาทั้ง Apple Watch SE, Vision Pro 2 และอุปกรณ์สั่งการในบ้านที่จะเป็นสินค้าใหม่ปีนี้</p>\n<p>เริ่มที่ Apple Watch SE ซึ่งคาดว่าจะออกมาพร้อมกับ Apple Watch Series 11 และ Apple Watch Ultra 3 ช่วงปลายปี ข้อมูลเพิ่มเติมคือรูปลักษณ์ภายนอกเป็นแบบใหม่ที่ดูสปอร์ตมากขึ้น <a href=\"https://www.blognone.com/node/140778\">ก่อนหน้านี้</a> Gurman ให้ข้อมูล Apple Watch SE ใหม่ว่าเปลี่ยนมาใช้บอดี้พลาสติก เป้าหมายให้ราคาถูกลง</p>\n<p>มาที่ Apple Vision Pro 2 ข้อมูลล่าสุดคือ ไม่มีรุ่นใหม่ออกมาขายในปีนี้ (<a href=\"https://www.blognone.com/node/143908\">เคลียร์ของนั่นเอง</a>) แต่แอปเปิลอาจเปิดตัวรายละเอียดฮาร์ดแวร์ใหม่ ก่อนจะเริ่มขายปีหน้า Gurman บอกว่าตอนนี้เป้าหมายหลักของแอปเปิลกับ Vision Pro คือการผลิตรุ่นราคาถูกลงออกสู่ตลาดให้ได้ ซึ่งแอปเปิลเปิดแนวทางให้สินค้าอยู่ในรูปฟอร์มอื่นด้วย เช่น แว่นตา หรือหูฟังติดกล้อง</p>\n<p>สุดท้ายคือสินค้าใหม่ที่น่าจะออกมาปีนี้ <a href=\"https://www.blognone.com/node/142281\">HomePod มีหน้าจอ</a> หรือ iPad ควบคุมอุปกรณ์ในบ้าน หรือชื่ออื่นที่อยากจะเรียก ข่าวก่อนหน้าบอกว่าสินค้าจะเปิดตัวมีนาคม แต่ Gurman บอกว่าฮาร์ดแวร์อาจเริ่มขายช้ากว่านั้น โดยดูข้อมูลจากระบบปฏิบัติที่ใช้โค้ดเนม Pebble ที่ผูกกับ iOS 18.4 และ iOS 19 จึงเป็นไปได้ว่าสินค้าจะขายไม่ทันเดือนมีนาคม</p>\n<p>ที่มา: <a href=\"https://www.bloomberg.com/news/newsletters/2025-01-12/apple-2025-plans-iphone-17-smart-home-hub-ios-19-ai-apple-watch-ipads-m5\">Bloomberg</a></p>\n<p><img src=\"https://www.blognone.com/sites/default/files/externals/f6e3aa85203e4c8c86de15b2d26b3e68.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch-se\">Apple Watch SE</a></div><div><a href=\"/topics/homepod\">HomePod</a></div><div><a href=\"/topics/smart-home\">Smart Home</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93c4779e1f0e9dcb5ac33eb917e838492a6684d3836c275d86e668c62b3546eb","category":"Thai"}