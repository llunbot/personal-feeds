{"title":"[ลือ] Riot Games ยกเลิกโปรเจคเกมไฟติ้งแนว Super Smash Bros. ในจักรวาล LoL","link":"https://www.blognone.com/node/140843","date":1720661522000,"content":"<div><div><div><p>Mikhail Klimentov อดีตนักข่าวสายเกมของ The Washington Post รายงานข่าวในเว็บไซต์ส่วนตัว อ้างแหล่งข่าวภายใน Riot Games ว่าสตูดิโอยกเลิกโปรเจคเกมไฟติ้งแนว Super Smash Bros. โค้ดเนม \"Pool Party\" ไปแล้วเมื่อเดือนพฤษภาคม</p>\n<p>โปรเจคนี้เป็นคนละเกมกับ <a href=\"https://www.blognone.com/node/125946\">Project L เกมไฟติ้งที่เปิดตัวในปี 2019</a> โดยล่าสุดได้ชื่ออย่างเป็นทางการว่า <strong>2XKO</strong> มีกำหนดออกปี 2025 รูปแบบเกมเพลย์เป็นไฟติ้งแบบแท็กทีม 2x2</p>\n<p>ส่วน Pool Party เป็นเกมแนว Super Smash Bros. ที่ใช้ตัวละครจาก League of Legends มาต่อสู้กัน เน้นทำมาเพื่ออีสปอร์ตเป็นหลัก มีทีมพัฒนาประมาณ 70-80 คนก่อนล้มโปรเจคไป พนักงานส่วนใหญ่จะถูกโยกไปทำโปรเจคอื่นของบริษัท แต่มีพนักงานประมาณ 10 คนที่ถูกปลดออก</p>\n<p>แหล่งข่าวของ Klimentov ให้ข้อมูลว่าเหตุผลหนึ่งที่ Riot Games ตัดสินใจเลิกโปรเจคนี้เป็นเพราะ<a href=\"https://www.blognone.com/node/133184\">เกม MultiVersus ที่เป็นเกมไฟติ้งแนวเดียวกันของ Warner Bros.</a> ไม่ประสบความสำเร็จนัก</p>\n<p>ตัวแทนของ Riot Games ตอบเรื่องนี้เพียงอ้อมๆ โดยบอกว่ามีโครงการ R&amp;D ทดลองทำเกมต้นแบบอยู่จำนวนหนึ่ง ซึ่งทำแล้วไม่เวิร์ค เปลี่ยนไปเปลี่ยนมาเป็นปกติ</p>\n<p>ที่มา - <a href=\"https://www.readergrev.com/p/riot-games-pool-party-canceled-smash-melee\">Mikhail Klimentov</a></p>\n<p><img alt=\"No Description\" src=\"https://www.blognone.com/sites/default/files/externals/03e5b597d6d27ed79f703ce3c2a4d5aa.jpeg\" /></p>\n<p>ภาพจาก<a href=\"https://universe.leagueoflegends.com/en_US/\">จักรวาล LoL</a> ไม่เกี่ยวกับเกมโดยตรง</p>\n</div></div></div><div><div>Topics: </div><div><div><a href=\"/topics/riot-games\">Riot Games</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/super-smash-bros\">Super Smash Bros.</a></div><div><a href=\"/topics/league-legends\">League of Legends</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60d49f1a36739d17b696fa9c9a7f7cc993471cfea8b07f29d83840cb8f86bdf5","category":"Thai"}