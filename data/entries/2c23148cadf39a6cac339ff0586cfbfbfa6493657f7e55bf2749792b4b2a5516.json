{"title":"[ลือ] ซามูไรคนดำ Yasuke ยังไม่ถูกถอดออกจาก AC: Shadows แต่จะปรับเปลี่ยนเนื้อเรื่อง","link":"https://www.blognone.com/node/142299","date":1727746818000,"content":"<div><div><div><p>Tom Henderson นักข่าวสายเกมแห่ง Insider Gaming ให้ข้อมูลเชิงลึกเรื่อง <a href=\"https://www.blognone.com/node/142273\">แผนการปรับปรุงเกม Assassin's Creed Shadows</a> <a href=\"https://www.blognone.com/node/142209\">ที่ประกาศเลื่อนวันขายเป็นเดือน ก.พ. 2025</a></p>\n<ul>\n<li>ซามูไรคนดำ Yasuke จะยังอยู่ ไม่ถูกถอดออกจากเกม แต่จะปรับเนื้อเรื่องให่สอดคล้องกับประวัติศาสตร์และวัฒนธรรมญี่ปุ่นมากขึ้น โดยยังคงความสอดคล้องกับจักรวาล Assassin’s Creed เอาไว้</li>\n<li>ปัญหาหลายๆ อย่างของเกม Assassin's Creed Shadows ถูกค้นพบตั้งแต่ช่วงทดสอบโดยคนนอก (external playtest) ก่อนเปิดตัวเกมต่อสาธารณะ</li>\n<li>สาเหตุของปัญหา Assassin's Creed Shadows เกิดจากจ้างทีมนักประวัติศาสตร์มาช้าเกินไป จ้างมาตอนเกมพัฒนาเสร็จไปเยอะแล้ว และเกิดการสื่อสารที่ผิดพลาดระหว่างแต่ละทีม ในช่วงที่เส้นตายกระชั้นเข้ามา</li>\n<li>สถานะของเกมยังไม่พร้อมสำหรับการวางขาย ทีมภายในบางทีมรู้เรื่องนี้มาตั้งแต่แรก และพยายามเสนอให้เลื่อนวันขายมาสักพักแล้ว แต่สำนักงานใหญ่เพิกเฉย จนสุดท้ายทีมบริหารตัดสินใจเลื่อนเพราะเสียงตอบรับจาก Star Wars Outlaws ไม่ดี</li>\n</ul>\n<p>ที่มา - <a href=\"https://insider-gaming.com/exclusive-context-around-the-assassins-creed-shadows-delay/\">Insider Gaming</a></p>\n<p><img src=\"https://www.blognone.com/sites/default/files/externals/6524b44b87b17dfcc1e889c3c694789c.jpg\" /></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c23148cadf39a6cac339ff0586cfbfbfa6493657f7e55bf2749792b4b2a5516","category":"Thai"}