{"title":"Netmarble เตรียมเข้าซื้อ SpinX Games บริษัทเกมฮ่องกงผู้สร้าง Cash Frenzy เกมคาสิโน","link":"https://www.blognone.com/node/124030","date":1627951349000,"content":"<div><div><div><p>Netmarble Corp บริษัทเกมรายใหญ่ในเกาหลีเตรียมเข้าซื้อ SpinX Games บริษัทเกมในฮ่องกง ผู้สร้างแอปเกมคาสิโนบนมือถือ Cash Frenzy ด้วยดีล 2.19 พันล้านดอลลาร์ เป็นการเข้าซื้อบริษัท 100%</p>\n<p>SpinX ก่อตั้งขึ้นในปี 2014 มีรายได้ 328.9 พันล้านวอน (285.99 ล้านดอลลาร์) ในไตรมาสที่สองของปีนี้ Netmarble  ระบุว่าถือเป็นอันดับสามของบริษัทเกมในประเภทคาสิโนโซเชียลบนมือถือทั่วโลก</p>\n<p><img src=\"https://www.blognone.com/sites/default/files/externals/a893319695833d5fd93cd6a6bc385e33.png\" /><br />\nภาพจาก SpinX Games</p>\n<p>Lee Seung-Won หัวหน้า Netmarble กล่าวในแถลงการณ์ว่า ทางบริษัทได้กระจายพอร์ตโฟลิโอด้วยการเพิ่มเนื้อหาเกมทั่วไปอื่นๆ การลงทุนดังกล่าวจะช่วยเพิ่มความสามารถในการแข่งขันระดับโลกของบริษัท</p>\n<p>ปัจจุบัน Netmarble มี Tencent ถือหุ้น 17.5% ถือเป็นหุ้นใหญ่อันดับสามรองจากผู้ก่อตั้ง Bang Jun-hyuk และ CJ ENM</p>\n<p>ที่มา - <a href=\"http://www.koreaherald.com/view.php?ud=20210802001063\">The Korea Herald</a></p>\n</div></div></div><div><div>Topics: </div><div><div><a href=\"/topics/netmarble\">Netmarble</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0257db18b6912b7c0baeadbdb8fa2c33cf3187d0d8d5ae1841ddd876badbcc0d","category":"Thai"}