{"title":"SCALE โครงการคอมไพล์เลอร์แปลงโค้ด CUDA ไปรันบนการ์ดจอ AMD","link":"https://www.blognone.com/node/140908","date":1721111572000,"content":"<div><div><div><p>Spectral Compute บริษัทด้านปัญญาประดิษฐ์จากสหราชอาณาจักรเปิดตัว SCALE  ชุดเครื่องมือคอมไพล์โค้ดจากเดิมที่ใช้ CUDA ไปรันบนชิปตัวอื่นๆ โดยตอนนี้รองรับเฉพาะการ์ดจอของ AMD</p>\n<p>SCALE ถูกออกแบบให้เป็นชุดเครื่องมือครบชุด เช่น คำสั่งที่ใช้แทน <code>nvcc</code> ได้ในตัว ทำให้สคริปต์ <code>cmake</code> ในโครงการต่างๆ สามารถรันได้ทันี ตอนนี้มีโครงการที่ทดสอบผ่านแล้วหลายโครงการ เช่น NVIDIA Thrust, llama-cpp, faiss, xgboost, หรือ hashcat</p>\n<p>ทางโครงการ SCALE พยายามอิมพลีเมนต์ API ของ CUDA ให้ครบ โดยบางส่วนทำเอง บางส่วนเป็น wrapper ห่อไลบรารี ROCm ของ AMD ให้มีอินเทอร์เฟซเหมือนกับ CUDA</p>\n<p>โครงการ SCALE มีไลเซนส์ของตัวเองในชื่อ SCALE Free Edition Public License เปิดให้ใช้งานได้ฟรีแต่มีข้อจำกัดบางอย่าง โดยเฉพาะข้อห้าม reverse engineering ตัวโปรแกรมที่แจกออกมา ตอนนี้โครงการอยู่ในสถานะเบต้า</p>\n<p>ที่มา - <a href=\"https://scale-lang.com/posts/2024-07-12-release-announcement\">Scale Lang</a></p>\n<p><img alt=\"No Description\" src=\"https://www.blognone.com/sites/default/files/externals/d6a712153d1247ca0d69ecbecffca1f3.png\" /></p>\n</div></div></div><div><div>Topics: </div><div><div><a href=\"/topics/cuda\">CUDA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b23c81b20ba4b09ca50a9f6b0f1ae7844bf2adf6a6755645d74f9846f6ab0f21","category":"Thai"}