{"title":"iOS 18 เพิ่มอัลบั้ม \"Recovered\" ในแอป Photos รวมภาพ-วิดีโอที่กู้คืนจากฐานข้อมูลที่เสียหาย","link":"https://www.blognone.com/node/140899","date":1721089802000,"content":"<div><div><div><p>มีรายงานเกี่ยวกับฟีเจอร์เล็ก ๆ ที่เพิ่มมาใน <a href=\"https://www.blognone.com/node/140278\">iOS 18</a> รวมทั้ง <a href=\"https://www.blognone.com/node/140279\">iPadOS 18</a> และ <a href=\"https://www.blognone.com/node/140284\">macOS Sequoia</a> ที่แอปเปิลไม่ได้ประกาศในงาน WWDC โดยแอป Photos ได้เพิ่มอัลบั้มใหม่ชื่อว่า <strong>Recovered</strong> อยู่ในกลุ่ม Utilities ซึ่งแอปเปิลบอกว่าเป็นอัลบั้มที่รวบรวมภาพและวิดีโอ ที่สูญหายหรือได้รับความเสียหายก่อนหน้านี้ จึงกู้คืนกลับมาและนำมาใส่ในอัลบั้มนี้ไว้</p>\n<p>ถ้าจำกันได้ก่อนหน้านี้ iOS 17.5 <a href=\"https://www.blognone.com/node/139771\">มีประเด็น</a>ที่ผู้ใช้งานบางคนพบว่ารูปเก่าที่ลบไปนานแล้ว กลับมาแสดงผลใน Photos ซึ่งแอปเปิล<a href=\"https://www.blognone.com/node/139955\">ชี้แจง</a>ว่าเป็นผลจากฐานข้อมูลในเครื่องเสียหาย และได้แก้ไขใน <a href=\"https://www.blognone.com/node/139852\">iOS 17.5.1</a> จึงคาดว่า Recovered เป็นการแก้ไขปัญหานี้ให้ครบถ้วน แยกรูปที่กู้คืนมาได้ไปไว้อีกที่นั่นเอง</p>\n<p>หากมีรูปภาพหรือวิดีโอที่เข้าลักษณะดังกล่าว จะมีอัลบั้ม Recovered ปรากฏในส่วน Utilities ใกล้กับอัลบั้ม Recently Deleted โดยการเข้าถึงอัลบั้มนี้ต้องยืนยันตัวตนด้วยการสแกน Face ID หรือ Touch ID สามารถเลือกกู้คืนรูปภาพให้กลับสู่อัลบั้มหลัก หรือลบถาวรไปเลยก็ได้</p>\n<p>ที่มา: <a href=\"https://9to5mac.com/2024/07/15/ios-18-photos-app-recovered-album/\">9t5oMac</a></p>\n<p><img alt=\"No Description\" src=\"https://www.blognone.com/sites/default/files/externals/c312d47bfb05ced3ba6a14075d92c4d7.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da250098d33f712793b3411094c5f4fcd608c10f4dc426aeb4495c2473d15d0f","category":"Thai"}