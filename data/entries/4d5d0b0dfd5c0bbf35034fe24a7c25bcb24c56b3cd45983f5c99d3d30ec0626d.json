{"title":"ย้ายค่ายข้ามขั้ว อดีตผู้บริหารความปลอดภัย AI ของ OpenAI ย้ายไปอยู่กับ Anthropic","link":"https://www.blognone.com/node/140016","date":1716948029000,"content":"<div><div><div><p><a href=\"https://www.blognone.com/node/139787\">หลังผู้บริหารและพนักงาน OpenAI ลาออกไปชุดหนึ่งเมื่อเร็วๆ นี้</a> เพราะไม่พอใจแนวทางขององค์กร ก็มีคำถามตามมาว่าคนเหล่านี้ย้ายไปทำอะไรกัน เพราะชื่อชั้นและประสบการณ์น่าจะมีแต่คนอยากแย่งตัว</p>\n<p>ล่าสุดมีข้อมูลแล้วว่า Jan Leike <a href=\"https://www.blognone.com/node/134721\">หัวหน้าทีม Superalignment ที่ดูแลเรื่องความปลอดภัยของ AI</a> ประกาศผ่านทวิตเตอร์แล้วว่าเขาย้ายมาอยู่กับ Anthropic บริษัทคู่แข่งของ OpenAI และยังมาทำงานด้าน Superalignment เช่นเดิม</p>\n<p>Anthropic เรียกได้ว่าเป็นบ้านพี่เมืองน้องของ OpenAI (แต่ไม่รู้ว่ารักกันไหม) เพราะเป็น<a href=\"https://www.blognone.com/node/133355\">ทีมงานเดิมที่แยกตัวออกมาตั้งบริษัทใหม่ในปี 2021</a> (ด้วยเหตุผลว่าไม่พอใจกับแนวทางของ OpenAI อีกเหมือนกัน!) โดย Anthropic ถือเป็นบริษัทที่ระดมเงินทุนได้อย่างมาก ทั้งจาก <a href=\"https://www.blognone.com/node/135916\">Amazon 4 พันล้านดอลลาร์</a> และ <a href=\"https://www.blognone.com/node/136453\">กูเกิลอีกประมาณ 2.5 พันล้านดอลลาร์</a></p>\n<p>ที่มา - <a href=\"https://qz.com/jan-leike-openai-superalignment-rival-anthropic-ai-safe-1851504247\">Quartz</a></p>\n<p><img alt=\"No Description\" src=\"https://www.blognone.com/sites/default/files/externals/eaaf81d8816997b4553564cfbd117af7.png\" /></p>\n<blockquote><p>I'm excited to join <a href=\"https://twitter.com/AnthropicAI?ref_src=twsrc%5Etfw\">@AnthropicAI</a> to continue the superalignment mission!My new team will work on scalable oversight, weak-to-strong generalization, and automated alignment research.If you're interested in joining, my dms are open.</p>\n<p>— Jan Leike (@janleike) <a href=\"https://twitter.com/janleike/status/1795497960509448617?ref_src=twsrc%5Etfw\">May 28, 2024</a></p></blockquote>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d5d0b0dfd5c0bbf35034fe24a7c25bcb24c56b3cd45983f5c99d3d30ec0626d","category":"Thai"}