{"title":"Elon Musk บอกเอง Twitter จะโอเพนซอร์สระบบแนะนำทวีต วันที่ 31 มีนาคมนี้","link":"https://www.blognone.com/node/133078","date":1679222893000,"content":"<div><div><div><p>Elon Musk ซีอีโอ Twitter <a href=\"https://twitter.com/elonmusk/status/1636835209587949570\">เปิดเผยว่า</a> Twitter จะโอเพนซอร์ส โค้ดทั้งหมดที่ใช้ในระบบแนะนำทวีตกับผู้ใช้งานในวันที่ 31 มีนาคมนี้ แต่ยังไม่ได้ให้รายละเอียดว่าจะเผยแพร่ทางไหน และเวลาใด ทั้งนี้คาดว่าจะผ่านทาง <a href=\"https://github.com/orgs/twitter/repositories\">GitHub ของ Twitter</a></p>\n<p>การโอเพนซอร์สอัลกอริทึมที่ใช้คัดเลือกทวีตของ Twitter เป็นหนึ่งในแนวคิดที่ Elon Musk <a href=\"https://www.blognone.com/node/128057\">พูดถึงมานานแล้ว</a> ตั้งแต่ก่อนจะซื้อกิจการสำเร็จ ซึ่งเขามองว่าช่วยเพิ่มความโปร่งใส และเพิ่มความเชื่อถือในแพลตฟอร์ม</p>\n<p>อย่างไรก็ตาม Musk ทวีตเพิ่มเติมไว้น่าสนใจว่าอัลกอริทึมที่จะเปิดเผยนี้ มีความซับซ้อนสูงมาก และแม้แต่คนใน Twitter ก็ไม่เข้าใจทั้งหมด ซึ่งเมื่อเผยแพร่แล้วก็น่าจะมีผู้ค้นพบสิ่งที่ไม่เข้าท่าหลายอย่าง Twitter ก็จะแก้ไขให้เร็วที่สุด เขายอมรับว่ามันอาจดูน่าอับอายในตอนแรก แต่การปรับปรุงแก้ไขอย่างรวดเร็ว ก็เป็นการเพิ่มคุณภาพของระบบและความน่าเชื่อถือที่ตามมา</p>\n<p>ที่มา: <a href=\"https://bgr.com/tech/elon-musk-says-twitter-will-open-source-its-recommendation-code-on-march-31/\">BGR</a></p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" alt /></p>\n<blockquote><p>Our “algorithm” is overly complex &amp; not fully understood internally. People will discover many silly things , but we’ll patch issues as soon as they’re found!We’re developing a simplified approach to serve more compelling tweets, but it’s still a work in progress. That’ll also… <a href=\"https://t.co/uxxJe3RT36\">https://t.co/uxxJe3RT36</a></p>\n<p>— Elon Musk (@elonmusk) <a href=\"https://twitter.com/elonmusk/status/1636838845894279168?ref_src=twsrc%5Etfw\">March 17, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14ff070b93847a2c2dc60fed09e748cc678389cd9c6d83de8e1ae88f8701cc7a","category":"Thai"}