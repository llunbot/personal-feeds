{"title":"[ลือ] ฮาร์ดแวร์ AI ตัวแรกจาก OpenAI ไม่ใช่อุปกรณ์สวมใส่ แต่เป็นลำโพงอัจฉริยะ","link":"https://www.blognone.com/node/149824","date":1771681372000,"content":"<span>[ลือ] ฮาร์ดแวร์ AI ตัวแรกจาก OpenAI ไม่ใช่อุปกรณ์สวมใส่ แต่เป็นลำโพงอัจฉริยะ</span>\n\n  <div>\n    <div>Body</div>\n              <div><p>OpenAI มีโครงการพัฒนาฮาร์ดแวร์ AI ซึ่งประกาศอยู่ก่อนหน้านี้แล้วว่ามี Jony Ive อดีตหัวหน้าฝ่ายออกแบบของแอปเปิล<a href=\"https://www.blognone.com/node/147342\">ร่วมพัฒนา</a> แต่ไม่มีข้อมูลเป็นทางการมากกว่านั้นว่าฮาร์ดแวร์เป็นแบบใด ทำงานอย่างไร</p>\n<p>The Information อ้างแหล่งข่าวที่เกี่ยวข้อง บอกว่าฮาร์ดแวร์แรกที่ OpenAI จะเปิดตัวคือ <strong>ลำโพงอัจฉริยะมีกล้อง</strong> วางราคาขายไว้ที่ 200-300 ดอลลาร์ (ประมาณ 6,200-9,300 บาท) ความสามารถคือการจดจำสิ่งต่าง ๆ รอบตัว เช่น ของบนโต๊ะ, บทสนทนาของคนในระยะใกล้ นอกจากนี้ยังมีฟังก์ชันยืนยันตัวตนด้วยใบหน้าเพื่อใช้สำหรับการซื้อของด้วย</p>\n<p>ก่อนหน้านี้มีข่าวว่าฮาร์ดแวร์ AI ตัวแรกของ OpenAI จะเป็น<a href=\"https://www.blognone.com/node/146566\">อุปกรณ์สวมใส่</a> แต่ข้อมูลล่าสุดบอกว่าอุปกรณ์นี้จะออกมาเร็วที่สุดคือต้นปีหน้า รายงานยังพูดถึงอุปกรณ์รูปแบบอื่นที่ OpenAI พัฒนาอยู่ เช่น แว่นตาอัจฉริยะ และโคมไฟอัจฉริยะ แต่ทั้งหมดยังเป็นการพัฒนาขั้นต้น จึงอาจไม่ทำออกมาจริงก็ได้</p>\n<p>ที่มา: <a href=\"https://www.theinformation.com/articles/inside-openai-team-developing-ai-devices\">The Information</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 21/02/2026 - 20:42</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4822125e77f3ccb266cb86af3be9e4f768efdcd2fd1125a1d66554d9d8a5cced","category":"Thai"}