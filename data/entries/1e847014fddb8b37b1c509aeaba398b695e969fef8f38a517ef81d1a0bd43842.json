{"title":"ซัมซุง แต่งตั้ง สิทธิโชค นพชินบุตร President of Mobile Experience Division ขับเคลื่อนธุรกิจมือถือ ในประเทศไทย พม่า ลาวและกัมพูชา","link":"https://www.blognone.com/node/144010","date":1736411792000,"content":"<div><div><div><p>บริษัท ไทยซัมซุง อิเลคโทรนิคส์ จำกัด ประกาศแต่งตั้ง สิทธิโชค นพชินบุตร ดำรงตำแหน่ง President of Mobile Experience Division โดยจะมีบทบาทสำคัญในการดูแลและขับเคลื่อนธุรกิจโทรศัพท์มือถือของซัมซุงในประเทศไทย รวมถึงพม่า ลาวและกัมพูชา ด้วยภารกิจที่มุ่งเน้นการพัฒนาประสบการณ์การใช้งานให้ล้ำหน้า ตอบสนองทุกความต้องการ และยกระดับการใช้ชีวิตในยุคดิจิทัลอย่างไร้ขีดจำกัด ที่ไม่เพียงแต่มุ่งพัฒนาผลิตภัณฑ์ที่ยอดเยี่ยม แต่ยังตั้งใจที่จะเปลี่ยนแปลงชีวิตของผู้ใช้งานให้ดีขึ้นในทุกมิติ</p>\n<p><img alt=\"No Description\" src=\"https://www.blognone.com/sites/default/files/externals/e0c28507d507bce2ea076ddf8527fcd1.jpg\" /></p>\n<p>สิทธิโชค เข้าร่วมงานกับไทยซัมซุงครั้งแรก เมื่อปีพ.ศ. 2552 โดยเป็นผู้นำในการวางแผนกลยุทธ์ทางธุรกิจ การตลาดและการสื่อสารของธุรกิจสมาร์ทโฟน โดยถือเป็นแรงขับเคลื่อนสำคัญที่ทำให้ซัมซุงประสบความสำเร็จโดยครองส่วนแบ่งการตลาดสูงสุดเป็นอันดับ 1 ของสมาร์ทโฟนในประเทศไทย โดยในปี พ.ศ. 2564 นายสิทธิโชคได้กลับมาสร้างความแข็งแกร่งให้กับไทยซัมซุง ผ่านการดำรงตำแหน่งรองประธานองค์กรธุรกิจโทรคมนาคมและไอที ซึ่งเปรียบเสมือนหัวเรือใหญ่ที่ผลักดันการเติบโตธุรกิจสมาร์ทโฟนของไทยซัมซุงอย่างต่อเนื่อง</p>\n<p>ด้วยประสบการณ์ในวงการเทคโนโลยีและการตลาดอย่างยาวนาน นายสิทธิโชคได้รับการยอมรับในความสามารถในการกำหนดกลยุทธ์ธุรกิจที่สร้างการเติบโตอย่างยั่งยืน โดยเคยดำรงตำแหน่งสำคัญในองค์กรระดับโลก และมีบทบาทสำคัญในการขับเคลื่อนนวัตกรรมที่เชื่อมโยงผู้คนเข้ากับเทคโนโลยีในองค์กรชั้นนำมากมาย อาทิ Procter&amp;Gamble, Minor Food Group และ DTAC</p>\n<p><img alt=\"alt=&quot;samsung&quot;\" src=\"https://www.blognone.com/sites/default/files/externals/1fb5deedd64d4949613b0d12e3c0e01b.jpg\" /></p>\n<p>การแต่งตั้งครั้งนี้ถือเป็นอีกหนึ่งก้าวสำคัญที่สะท้อนถึงความมุ่งมั่นของซัมซุงในการเสริมสร้างความแข็งแกร่งในตลาดสมาร์ทโฟนของประเทศไทย รวมถึงพม่า ลาวและกัมพูชา โดยการนำของนายสิทธิโชค ในฐานะ President of Mobile Experience Division ซึ่งจะมีบทบาทในการนำเสนอผลิตภัณฑ์ที่มอบคุณค่าและตอบโจทย์การใช้งานที่หลากหลากหลายแก่ผู้บริโภคชาวไทย พร้อมสานต่อวิสัยทัศน์ความเป็นผู้นำเทคโนโลยีระดับโลก เพื่อให้ผู้ใช้เข้าสู่ยุคใหม่แห่งโลกดิจิทัลที่ไร้ขีดจำกัด</p>\n</div></div></div><div><div>Topics: </div><div><div><a href=\"/topics/samsung\">Samsung</a></div></div></div>","author":"matemate","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e847014fddb8b37b1c509aeaba398b695e969fef8f38a517ef81d1a0bd43842","category":"Thai"}