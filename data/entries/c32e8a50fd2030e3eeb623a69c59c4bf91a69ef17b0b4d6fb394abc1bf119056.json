{"title":"Meta เปิดตัว Movie Gen เครื่องมือสร้างวิดีโอสั้นพร้อมเสียงด้วย AI","link":"https://www.blognone.com/node/142391","date":1728050177000,"content":"<div><div><div><p>Meta สาธิตเครื่องมือสร้างวิดีโอจาก AI ตัวล่าสุดเรียกชื่อว่า <strong>Movie Gen</strong> ซึ่งการทำงานก็ตามชื่อเลย นั่นคือสามารถสร้างวิดีโอสั้นจาก Prompt ข้อความ โดยผลลัพธ์เป็นวิดีโอที่มาพร้อมเสียงด้วย ความละเอียดสูงสุด 1080p HD ความยาวสูงสุด 16 วินาที เฟรมเรต 16 เฟรมต่อวินาที</p>\n<p>สถานะของ Movie Gen ยังเป็นงานวิจัย และยังไม่มีแผนเปิดให้ใช้งานกับสาธารณะในตอนนี้ โดยการทดสอบเบื้องต้นมีผลลัพธ์ที่ตรงความต้องการดีกว่าโมเดลสร้างวิดีโออื่นในตลาดตอนนี้ เช่น Runway Gen3, LumaLabs หรือ Kling1.5</p>\n<p><img alt=\"No Description\" src=\"https://www.blognone.com/sites/default/files/externals/b5abd8af21b68353fae660f9b22323e2.png\" /></p>\n<p>จุดเด่นของ Movie Gen คือการสร้างเสียง โดยมี AI ที่ใส่เสียงประกอบให้สอดคล้องกับภาพในวิดีโอ เช่น รถยนต์เคลื่อนที่, เสียงน้ำตกในฉากหลัง หรือป้อนคำสั่งให้ใส่ดนตรีประกอบได้ด้วย นอกจากนี้โมเดลยังรองรับการสร้างวิดีโอแบบ Personalized กล่าวคือใช้อินพุทเป็นรูปใบหน้าของบุคคล เพื่อสร้างวิดีโอขึ้นมาตามต้องการได้</p>\n<p><img alt=\"No Description\" src=\"https://www.blognone.com/sites/default/files/externals/69dc452b1b7f50a08743ffd5782e221f.png\" /></p>\n<p>วิดีโอหลักที่ Meta นำมาสาธิตเป็นตัวอย่าง เป็นการย้ำอีกครั้งว่าทุกอย่างมันไปไกลเกินควบคุมแล้ว เพราะเป็นการสร้างวิดีโอ Moo Deng หรือหมูเด้ง ขึ้นมานั่นเอง</p>\n<p>ที่มา: <a href=\"https://ai.meta.com/blog/movie-gen-media-foundation-models-generative-ai-video/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/016ce26527e87d955c10e9822933e40f.gif\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c32e8a50fd2030e3eeb623a69c59c4bf91a69ef17b0b4d6fb394abc1bf119056","category":"Thai"}