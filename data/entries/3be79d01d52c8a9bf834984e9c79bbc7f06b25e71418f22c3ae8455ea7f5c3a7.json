{"title":"Amazon โต้ เทคโนโลยี Just Walk Out ใช้ AI คิดเงินจริง คนทำชุดข้อมูลไม่ใช่คนออกบิล","link":"https://www.blognone.com/node/139290","date":1713452864000,"content":"<div><div><div><p>Amazon ตอบโต้ข่าวที่ <a href=\"https://www.blognone.com/node/139031\">The Information ออกมาระบุว่าระบบเบื้องหลังของเทคโนโลยี Just Walk Out นั้นใช้คนอินเดียตรวจสอบซ้ำราว 1,000 คน</a> โดยระบุว่าคนเหล่านั้นทำชุดข้อมูลโดยไม่เกี่ยวกับการออกบิลแต่อย่างใด</p>\n<p>บล็อคตอบนี้ระบุว่าระบบปัญญาประดิษฐ์ต้องการข้อมูลเพิ่มขึ้นต่อเนื่องเพื่อพัฒนาการทำงานเป็นเรื่องปกติ โดย Amazon ใช้ทั้งข้อมูลที่สังเคราะห์ขึ้นและข้อมูลในร้านจริง แต่ข้อมูลจากคนทำชุดข้อมูลเหล่านี้ไม่ใช่วิดีโอสดในร้านเพื่อออกบิลให้กับลูกค้า</p>\n<p>ส่วนการถอดเทคโนโลยี Just Walk Out ไปใช้ Amazon Dash Cart เพราะเป็นเทคโนโลยีที่ดีกว่า ผู้ใช้เห็นราคาสินค้าทันที โดยรวมแล้วลูกค้าใช้จ่ายมากขึ้น 10% และความพึงพอใจสูงถึง 98% ลูกค้ายอมขับรถมาไกลขึ้นเพื่อไปยังร้านที่มี Amazon Dash Cart ด้วยซ้ำ</p>\n<p>ที่มา - <a href=\"https://www.aboutamazon.com/news/retail/amazon-just-walk-out-dash-cart-grocery-shopping-checkout-stores\">About Amazon</a></p>\n<p><img alt=\"No Description\" src=\"https://www.blognone.com/sites/default/files/externals/c56e7cacd027ae95393c695ec71096dc.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3be79d01d52c8a9bf834984e9c79bbc7f06b25e71418f22c3ae8455ea7f5c3a7","category":"Thai"}