{"title":"ตามล่ากระเป๋าเงิน สหรัฐฯ เตรียมคว่ำบาตรทุกคนที่เกี่ยวข้องกับเงินคริปโตของกลุ่ม Ransomware","link":"https://www.blognone.com/node/124884","date":1632308073000,"content":"<div><div><div><p>สหรัฐฯ ออกมาตรการคว่ำบาตร (sanction) บุคคลใดๆ, บริการแลกเปลี่ยนเงินคริปโต, หรือผู้ให้บริการกระเป๋าเงินคริปโต ที่เกี่ยวข้องกับกลุ่มมัลแวร์เรียกค่าไถ่ นับเป็นมาตรการล่าสุดที่สหรัฐฯ ใช้จัดการกับกลุ่มมัลแวร์เหล่านี้หลังจัดความร้ายแรงของปัญหามัลแวร์เรียกค่าไถ่ว่า<a href=\"https://www.blognone.com/node/123026\">เทียบเท่าการก่อการร้าย</a></p>\n<p>แม้ว่าทุกวันนี้จะมีเงินคริปโตบางสกุลที่เน้นฟีเจอร์ความเป็นส่วนตัว เช่น Monero ที่ปกปิดประวัติการจ่ายเงินของแต่ละบัญชี แต่การจ่ายเงินส่วนมากยังคงจ่ายในสกุลบิตคอยน์ที่สามารถติดตามเงินได้ <a href=\"https://www.vice.com/en/article/wxq9xx/the-irs-wants-to-buy-tools-to-trace-privacy-focused-cryptocurrency-monero\">เมื่อปีที่แล้วสรรพากรสหรัฐฯ</a> ก็<a href=\"https://sam.gov/opp/3b7875d5236b47f6a77f64c19251af60/view?index=opp\">จัดหาเครื่องมื่อเพื่อติดตามรายการจ่ายเงิน Monero หรือการโอนบิตคอยน์ผ่านเครือข่ายนอกเชน เช่น Lightning</a></p>\n<p>เป้าหมายแรกของมาตรการนี้คือ SUEX OTC, S.R.O. (SUEX) บริการแลกเปลี่ยนเงินคริปโตออนไลน์ ที่สหรัฐฯ จัดว่าเป็นผู้อำนวยความสะดวกให้กลุ่มมัลแวร์เรียกค่าไถ่ ทรัพย์สินของ SUEX ที่อยู่ในเขตอำนาจของสหรัฐฯ ทั้งหมดจะถูกอายัดไม่ให้โยกย้ายได้</p>\n<p>ที่มา - <a href=\"https://www.bleepingcomputer.com/news/security/us-to-sanction-crypto-exchanges-wallets-used-by-ransomware/\">Bleeping Computer</a>, <a href=\"https://home.treasury.gov/news/press-releases/jy0364\">Treasury.gov</a></p>\n<p><img src=\"https://www.blognone.com/sites/default/files/externals/21a49065d922b0858801b268404d87f8.jpg\" /></p>\n<p>ภาพโดย  <a href=\"https://pixabay.com/photos/hacking-cyber-blackandwhite-crime-2903156/\">iAmMrRob</a></p>\n<p><strong>note:</strong> เวอร์ชั่นแรกของบทความนี้อ้างอิงจาก Wall Street Journal เมื่อสัปดาห์ที่แล้ว แต่สหรัฐฯ ใช้มาตรการนี้เมื่อคืนที่ผ่านมาจึงอัพเดตเนื้อหาตาม</p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/ransomware\">Ransomware</a></div><div><a href=\"/topics/security\">Security</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60b4405ac6268c3a35887932bf3ca2ccd78d7791a2e9f90a2079f51f65778fbc","category":"Thai"}