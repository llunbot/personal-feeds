{"title":"Overwatch 2 เปลี่ยนนโยบาย ไม่กั๊กตัวละครใหม่แล้ว เปิดให้ทุกคนเล่นตั้งแต่วันแรก","link":"https://www.blognone.com/node/138803","date":1710896313000,"content":"<div><div><div><p>Overwatch 2 ประกาศเปลี่ยนนโยบายครั้งสำคัญ โดยจะเปิดให้เลือกเล่นตัวละครใดก็ได้แบบไม่กั๊กอีกแล้ว เริ่มจากตัวละครใหม่ Venture (นับเป็นฮีโร่ตัวที่ 40 ของเกม) มีผลในเนื้อหาอัพเดต Season 10 เป็นต้นไป</p>\n<p>เดิมที Overwatch มีธรรมเนียมว่าหากปล่อยตัวละครใหม่เข้ามาในเกม ผู้เล่นจะต้องไปปลดล็อคผ่าน Battle Pass ก่อนถึงจะใช้ตัวละครใหม่ได้ นโยบายนี้ถูกยกเลิก และจะเปิดให้ผู้เล่นใช้งานตัวละครใหม่ได้ทันที</p>\n<p>ตรงนี้ยังมีข้อยกเว้นนิดหน่อยสำหรับผู้เล่นใหม่ <a href=\"https://www.blognone.com/node/130656\">ที่จะต้องปลดล็อคตัวละครของ Overwatch 1 ให้ครบก่อน จึงจะเล่นตัวละครจาก Overwatch 2 ได้</a></p>\n<p>อัพเดตใน Season 10 ยังจะมีโหมดเกมใหม่ Clash ที่เคยโชว์ใน BlizzCon 2023 เริ่มจากแผนที่ Hanaoka แล้วจะมีแผนที่อื่นตามมาในอนาคต</p>\n<p>ที่มา - <a href=\"https://overwatch.blizzard.com/news/24062312/developer-update-hero-releases-mythics-and-gameplay-updates\">Overwatch</a>, <a href=\"https://kotaku.com/overwatch-2-hero-battle-pass-venture-mythic-skins-maps-1851349281\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/3056874eb78ca5203d9cdb09205b8506.jpg\" /></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f822eb45e36252bb822fa7db8473b0389eb3085cb2ce685f269956cf6c51cfc7","category":"Thai"}