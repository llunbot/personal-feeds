{"title":"Wondery บริษัทผู้ผลิตรายการพอดคาสต์ในเครือ Amazon ปลดพนักงานฝ่าย Content และโฆษณา","link":"https://www.blognone.com/node/145003","date":1740801460000,"content":"<div><div><div><p>Wondery บริษัทผู้ผลิตรายการพอดคาสต์ซึ่งปัจจุบันอยู่ในเครือ Amazon ยืนยันการปลดพนักงานจำนวนหนึ่ง โดยฝ่ายที่กระทบคือส่วนผลิตเนื้อหาและฝ่ายโฆษณา เมื่อต้นเดือนกุมภาพันธ์ Wondery ก็ปิดสำนักงานในบราซิลและเม็กซิโก</p>\n<p>Amazon <a href=\"https://www.blognone.com/node/120322\">ซื้อกิจการ Wondery ในปี 2020</a> โดยไม่ได้เปิดเผยมูลค่าอย่างเป็นทางการ แต่มีรายงานตัวเลขที่ประมาณ 300 ล้านดอลลาร์ และปีที่แล้วบริษัทบุกตลาดพอดคาสต์มากขึ้นด้วยการเซ็นสัญญาผลิตรายการ New Heights with Jason and Travis Kelce ซึ่งมีสองพี่น้องนักกีฬาอเมริกันฟุตบอลชื่อดังร่วมรายการ มูลค่าสัญญา 100 ล้านดอลลาร์ เป็นเวลา 3 ปี</p>\n<p>Wondery ก่อตั้งในปี 2016 และผลิตรายการพอดคาสต์จำนวนมากเช่น Dirty John, Dr. Death, Business Wars รวมทั้ง The Shrink Next Door ที่ถูกนำไปพัฒนาเป็นมินิซีรีส์ทาง Apple TV+ ด้วย</p>\n<p>ที่มา: <a href=\"https://www.reuters.com/technology/amazons-wondery-podcast-unit-trims-jobs-2025-02-28/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/008306759e16eed4c25dde36411322ed.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/podcast\">Podcast</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31206a3cb74081ea26d07751bab80542dd8dafae8767cb37850c5d6afcb11d7","category":"Thai"}