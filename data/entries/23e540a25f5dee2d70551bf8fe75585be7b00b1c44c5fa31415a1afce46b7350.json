{"title":"curl เพิ่มฟีเจอร์สร้างตัวแปรในตัว","link":"https://www.blognone.com/node/135069","date":1690800347000,"content":"<div><div><div><p>curl ไคลเอนต์ HTTP และโปรโตคอลอื่นๆ ออกเวอร์ชั่น 8.3.0 มีฟีเจอร์สำคัญคือการรองรับตัวแปรในตัว ทำให้สามารถส่งคำสั่งที่ซับซ้อนขึ้นมาก</p>\n<p>ตัวแปรในคำสั่ง curl จะกำหนดด้วยออปชั่น <code>--variable</code> หรือไฟล์คอนฟิก เมื่อสร้างตัวแปรแล้วก็จะสามารถใช้ตัวแปรใน URL, ข้อมูลสำหรับ HTTP POST, หรือนำไปประกอบเป็นตัวแปรอื่นๆ ก็ได้</p>\n<p>นอกจากการใช้ตัวแปรแล้ว ยังมีฟังก์ชั่นมาให้จำนวนหนึ่ง ได้แก่ trim สำหรับตัดช่องว่างหน้าหลัง, json เข้ารหัสเป็น JSON, url เข้ารหัสแบบ URL encode, และ b64 สำหรับเข้ารหัส base64</p>\n<p>ตอนนี้ curl 8.3.0 ยังไม่ออกตัวจริง แต่ <a href=\"https://github.com/curl/curl/blob/master/RELEASE-NOTES\">release notes ก็แสดงข้อมูลฟีเจอร์ใหม่</a>ใน Git แล้ว</p>\n<p>ที่มา - <a href=\"https://daniel.haxx.se/blog/2023/07/31/introducing-curl-command-line-variables/\">haxx.se</a></p>\n<p><img alt=\"No Description\" src=\"https://www.blognone.com/sites/default/files/externals/5825d741f8d967e12dfca57674ea0159.png\" /></p>\n</div></div></div><div><div>Topics: </div><div><div><a href=\"/topics/curl\">Curl</a></div><div><a href=\"/topics/http\">HTTP</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23e540a25f5dee2d70551bf8fe75585be7b00b1c44c5fa31415a1afce46b7350","category":"Thai"}