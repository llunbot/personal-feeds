{"title":"Basecamp ใช้สิทธิ์ย้ายข้อมูลออกจาก AWS ฟรีกว่า 8 ล้านบาท จบกระบวนการเลิกใช้คลาวด์ 3 ปี","link":"https://www.blognone.com/node/146349","date":1746804480000,"content":"<div><div><div><p>David Heinemeier Hansson (@dhh) ประกาศขั้นสุดท้ายในการย้ายข้อมูลออกจากคลาวด์ <a href=\"https://www.blognone.com/node/132278\">หลังจากเริ่มกระบวนการนี้ตั้งแต่ปี 2023</a> โดยขั้นสุดท้ายคือการย้ายข้อมูลที่เหลือทั้งหมด 18PB ออกจากสตอเรจ โดยใช้<a href=\"https://www.blognone.com/node/138557\">สิทธิ์การย้ายข้อมูลออกฟรีเมื่อเลิกใช้งาน</a> โดยรวมเครดิตสำหรับการย้ายออกนี้เกิน 260,000 ดอลลาร์หรือกว่า 8.5 ล้านบาทไทย</p>\n<p>ค่าสตอเรจ 18PB คิดเป็นเงิน 1.5 ล้านดอลลาร์ต่อปี DHH คาดว่าต่อจากนี้จะเหลือค่าซ่อมบำรุง PureStorage เพียง 200,000 ดอลลาร์ต่อปี โดยรวมแล้วงบประมาณโครงสร้างพื้นฐานลดลงจาก 3.2 ล้านดอลลาร์ต่อปี เหลือไม่ถึงล้านดอลลาร์ต่อปี</p>\n<p>DHH ยืนยันว่าคลาวด์มีข้อดีในบางกรณี เช่น<a href=\"https://www.blognone.com/node/131098\">กรณีที่โหลดคาดเดาไม่ได้ แต่ก็ต้องแลกกับราคาที่แพงกว่า</a> แต่ที่ผ่านมาอุตสาหกรรมกลับทำเหมือนกับเป็นทางเลือกเดียว</p>\n<p>ที่มา - <a href=\"https://www.linkedin.com/posts/david-heinemeier-hansson-374b18221_after-over-a-decade-on-aws-s3-its-finally-activity-7325882069325152256-qt8S/\">LinkedIn: David Heinemeier Hansson</a></p>\n<p><img src=\"https://www.blognone.com/sites/default/files/externals/170101272c9e7d51ab5e5e759076e5bb.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/basecamp\">Basecamp</a></div><div><a href=\"/topics/cloud-computing\">Cloud Computing</a></div><div><a href=\"/topics/aws\">AWS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e014a083061c2dff1630beb046f0bbe8c891462293ff017031759d836f97e580","category":"Thai"}