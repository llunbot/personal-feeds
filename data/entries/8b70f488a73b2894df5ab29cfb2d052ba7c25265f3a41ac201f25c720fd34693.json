{"title":"[Counterpoint] ตลาดสมาร์ทโฟน Q1/2023 จำนวนส่งมอบลดลง 14% จากหลายปัจจัยทั่วโลก","link":"https://www.blognone.com/node/133712","date":1683329546000,"content":"<div><div><div><p>บริษัทวิจัยตลาด Counterpoint รายงานภาพรวมตลาดสมาร์ทโฟนของไตรมาสที่ 1 ปี 2023 ภาพรวมจำนวนส่งมอบลดลง 14% เมื่อเทียบกับไตรมาส 1/2022 ที่จำนวน 280.2 ล้านเครื่อง</p>\n<p>Harmeet Singh Walia นักวิเคราะห์อาวุโสของ Counterpoint ให้ความเห็นว่าตัวเลขที่ลดลง มาจากปัญหาเศรษฐกิจภาพรวม โดยเฉพาะตลาดจีนที่ฟื้นตัวน้อยกว่าคาด จากที่ผ่านมาเป็นตัวขับเคลื่อนหลักของไตรมาสนี้เนื่องจากตรงกับเทศกาลวันหยุด ขณะเดียวกันฝั่งแบรนด์ผู้ผลิตก็ลดการออกสมาร์ทโฟนรุ่นใหม่ด้วย</p>\n<p>ส่วนแบ่งการตลาดตามจำนวนเครื่องยังคงเหมือนเดิม ซัมซุงอยู่ในอันดับ 1 ที่ 60.6 ล้านเครื่อง ตามด้วยแอปเปิล Xiaomi OPPO (รวม OnePlus) และ vivo ตามลำดับ</p>\n<p>ที่มา: <a href=\"https://www.counterpointresearch.com/global-smartphone-market-declines-14-yoy-q1-2023-apple-records-highest-ever-q1-share/\">Counterpoint</a> ภาพ <a href=\"https://pixabay.com/images/id-1839105/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/05044afc37160897c7bbe96d209ae4f6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4448b87ce66f19cff30821f23da95acd.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b70f488a73b2894df5ab29cfb2d052ba7c25265f3a41ac201f25c720fd34693","category":"Thai"}