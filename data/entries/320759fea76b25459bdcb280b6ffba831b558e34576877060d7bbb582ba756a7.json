{"title":"Grab ประกาศปลดพนักงานประมาณ 1,000 คน เพื่อปรับโครงสร้างต้นทุนบริษัท","link":"https://www.blognone.com/node/134449","date":1687276089000,"content":"<div><div><div><p>Anthony Tan ซีอีโอ Grab ออกอีเมลถึงพนักงาน ว่าบริษัทเตรียมปลดพนักงานประมาณ 1,000 ตำแหน่ง คิดเป็น 11% ของจำนวนพนักงานทั้งหมด โดยระบุสาเหตุว่าเพื่อปรับตัวให้เข้ากับสถานการณ์ปัจจุบัน ที่สิ่งต่าง ๆ มีการเปลี่ยนแปลงรวดเร็ว ไม่ว่าจะเป็น Generative AI หรือต้นทุนทางการเงินที่เพิ่มสูงขึ้น ซึ่งล้วนกระทบต่อการแข่งขัน</p>\n<p>Grab ระบุว่าบริษัทจะปรับโมเดลในการบริหาร และปรับโครงสร้างต้นทุน เพื่อให้ได้เปรียบในการแข่งขันระยะยาว ทำให้องค์กรมีความคล่องตัวและมีประสิทธิภาพมากขึ้น นอกจากนี้ซีอีโอ Tan ยังระบุว่าการปลดพนักงานนี้ไม่ใช่การเร่งให้บริษัทมีกำไรตามที่<a href=\"https://www.blognone.com/node/133899\">ประกาศก่อนหน้านี้</a> โดยบอกว่าแม้ไม่มีการปลดพนักงานบริษัทก็จะยังสามารถทำกำไรได้ตามแผนในปีนี้</p>\n<p>Grab <a href=\"https://www.blognone.com/node/116932\">เคยปลดพนักงาน</a>ก่อนหน้านี้ 5% ในปี 2020 ซึ่งเป็นผลกระทบจากการระบาดของโควิด 19 ในช่วงแรก</p>\n<p>ที่มา: <a href=\"https://www.grab.com/sg/inside-grab/stories/message-from-ceo/\">Grab</a> และ <a href=\"https://www.channelnewsasia.com/business/grab-layoffs-1000-jobs-cut-11-cent-workforce-ceo-anthony-tan-3574851\">CNA</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img alt=\"No Description\" src=\"https://www.blognone.com/sites/default/files/externals/cad245b083d53c85bddb6a408aa3ee6a.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"320759fea76b25459bdcb280b6ffba831b558e34576877060d7bbb582ba756a7","category":"Thai"}