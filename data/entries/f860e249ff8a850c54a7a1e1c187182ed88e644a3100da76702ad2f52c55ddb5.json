{"title":"อินเทอร์เน็ตในบังกลาเทศไม่สามารถใช้งานได้ ตั้งแต่วันพฤหัสบดีที่ผ่านมา","link":"https://www.blognone.com/node/140998","date":1721521863000,"content":"<div><div><div><p>สัญญาณอินเทอร์เน็ตและเครือข่ายโทรศัพท์มือถือในประเทศบังกลาเทศไม่สามารถใช้งานได้ตั้งแต่วันพฤหัสบดีที่ผ่านมา ทำให้ตอนนี้บริการต่าง ๆ ถูกระงับเข้าสู่วันที่สี่ หลังจากเกิดเหตุการณ์ประท้วงรัฐบาลซึ่งมีการปะทะกันและมีผู้เสียชีวิต</p>\n<p>รัฐมนตรีกระทรวงสารสนเทศของบังกลาเทศแถลงว่าอินเทอร์เน็ตที่ใช้งานไม่ได้ เป็นผลจากกลุ่มผู้ไม่หวังดีโดยเผาสายเคเบิ้ลหลายจุดในประเทศ ซึ่งรัฐบาลพยายามแก้ไขปัญหานี้ อย่างไรก็ตามข้อมูลจากผู้ให้บริการอินเทอร์เน็ตและผู้ให้บริการโทรศัพท์มือถือ บอกว่าการตัดอินเทอร์เน็ตที่เกิดขึ้นเป็นคำสั่งของรัฐบาลเอง</p>\n<p>ที่มา: <a href=\"https://restofworld.org/2024/bangladesh-curfew-internet-shutdown/\">Rest of World</a> ภาพ <a href=\"https://pixabay.com/photos/banani-dhaka-bangladesh-2978376/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/9dbfc46d331ece95b736a94ed46b5c9c.jpeg\" /></p>\n</div></div></div><div><div>Topics: </div><div><div><a href=\"/topics/bangladesh\">Bangladesh</a></div><div><a href=\"/topics/internet-censorship\">Internet Censorship</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f860e249ff8a850c54a7a1e1c187182ed88e644a3100da76702ad2f52c55ddb5","category":"Thai"}