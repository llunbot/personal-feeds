{"title":"วงการ AI หาวิธีปลดแอกไม่พึ่งพา CUDA, หลายบริษัทสนับสนุนโครงการ Triton และ Mojo","link":"https://www.blognone.com/node/139881","date":1716302139000,"content":"<div><div><div><p>Financial Times รายงานว่าบริษัทไอทียักษ์ใหญ่หลายราย เริ่มเข้ามาสนับสนุนซอฟต์แวร์เทรน AI ที่ไม่ต้องพึ่งพา CUDA ของ NVIDIA เพียงอย่างเดียวอีกต่อไป</p>\n<p>CUDA ถือเป็นอาวุธลับของ NVIDIA ที่ช่วยให้ครองความยิ่งใหญ่ในโลกชิป AI มายาวนาน เพราะซอฟต์แวร์ยอดนิยมส่วนใหญ่จำเป็นต้องรันบน CUDA อีกที ส่งผลให้ NVIDIA ผูกขาดตลาดชิป AI ไปกลายๆ และกลายเป็นต้นทุนก้อนมหึมาของบริษัทเทคโนโลยีที่ต้องการใช้ชิปลักษณะนี้</p>\n<p>Financial Times บอกว่าโครงการนี้คือ <a href=\"https://www.blognone.com/node/123951\">Triton ที่เริ่มพัฒนาโดย OpenAI มาตั้งแต่ปี 2021</a> เพื่อให้ซอฟต์แวร์ AI สามารถรันได้บนชิปหลากหลาย ส่วนบริษัทไอทีรายใหญ่ที่ร่วมสนับสนุน Triton มีทั้ง Meta, Microsoft, Google ที่ต่างเป็นลูกค้าของ NVIDIA และต่างก็พัฒนาชิป AI ของตัวเองขนานไปด้วย</p>\n<p>ปัจจุบัน Triton รองรับการรันบน AMD Instinct แล้ว ส่วน Intel Gaudi จะตามมาในอีกไม่ช้า ตัวอย่างการใช้งาน Triton คือ Meta นำไปใช้กับ<a href=\"https://www.blognone.com/node/133905\">ชิป MTIA ที่บริษัทออกแบบเอง</a> และได้ผลออกมาดี</p>\n<p>Triton ไม่ใช่โครงการซอฟต์แวร์ตัวเดียวที่พยายามทลายการผูกขาดของ CUDA เพราะก่อนหน้านี้ยังมี<a href=\"https://www.blognone.com/node/138901\">กลุ่ม UXL Foundation ที่ผลักดันโดยอินเทล</a> และอิงอยู่บน oneAPI ของอินเทล และ<a href=\"https://www.modular.com/max/mojo\">โครงการภาษาโปรแกรม Mojo ของบริษัท Modular</a> ที่พยายามสร้างภาษาสำหรับพัฒนา AI ที่ใช้งานง่ายกว่า CUDA ด้วย</p>\n<p>ที่มา - <a href=\"https://www.ft.com/content/320f35de-9a6c-4dbf-b42f-9cdaf35e45bb\">Financial Times</a></p>\n<p><img alt=\"No Description\" src=\"https://www.blognone.com/sites/default/files/externals/b08ffe6fe1a35b647773329177236c56.png\" /></p>\n</div></div></div><div><div>Topics: </div><div><div><a href=\"/topics/cuda\">CUDA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04f42df3266e4a42eb9def6cce548432e160cf797464bb6c736c3a8cf4d84eee","category":"Thai"}