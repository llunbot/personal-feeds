{"title":"กูเกิลประกาศซื้อทีมวิศวกร HTC Vive บางส่วน ดึงเข้าทีม Android XR","link":"https://www.blognone.com/node/144264","date":1737616421000,"content":"<div><div><div><p>ถ้ายังจำกันได้ <a href=\"https://www.blognone.com/node/99471\">เมื่อปี 2017-2018 กูเกิลซื้อตัวพนักงานฝ่ายมือถือของ HTC จำนวนมากถึง 2 พันคน</a> เข้ามาอยู่ในทีมพัฒนา Pixel โดยอาศัยประสบการณ์ของทีม HTC ที่อยู่ในสมาร์ทโฟนมายาวนาน ส่วนฝั่ง HTC เป็นการปลดเปลื้องธุรกิจสมาร์ทโฟนที่แข่งขันไม่ได้ออกไป และผันตัวมาทำธุรกิจแว่น VR/AR ตระกูล Vive แทน</p>\n<p>เวลาผ่านมาอีกหลายปี กูเกิลประกาศซื้อตัววิศวกรทีม HTC Vive จำนวนหนึ่ง (ไม่ระบุตัวเลข) เพื่อนำมาร่วมทีม Android XR ที่กูเกิลกลับมาสนใจใหม่อีกครั้ง</p>\n<p>กูเกิลบอกสั้นๆ ว่าซื้อตัวทีม HTC Vive บางส่วนเพราะมีประสบการณ์ด้าน VR โชกโชน และเตรียมนำมาร่วมทีม Android XR เพื่อพัฒนาแว่นตาและแว่นสวมหัวต่อไป</p>\n<p>ที่มา - <a href=\"https://blog.google/feed/android-xr-htc-agreement/\">Google</a></p>\n<p><img src=\"https://www.blognone.com/sites/default/files/externals/f9c4cbb33022dee175b9a03d8c5d064c.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/htc-vive\">HTC Vive</a></div><div><a href=\"/topics/android-xr\">Android XR</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/acquisition\">Acquisition</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33f73dcbde3e89627016e37c4db6b08491a89556994e62641805470056d836f8","category":"Thai"}