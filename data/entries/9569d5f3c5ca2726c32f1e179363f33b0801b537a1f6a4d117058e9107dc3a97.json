{"title":"Windows 11 Insider ตั้งค่า Power Mode แยกกันระหว่างตอนเสียบ-ไม่เสียบปลั๊กได้แล้ว","link":"https://www.blognone.com/node/141492","date":1724036269000,"content":"<div><div><div><p>ไมโครซอฟท์เพิ่มของใหม่ให้ Windows 11 Insider Preview Build 27686 (Canary Channel) โดยหน้า Power Settings สามารถตั้งค่า Power Mode แยกกันระหว่างตอนเสียบปลั๊ก (plugged in) กับตอนใช้แต่แบตเตอรี่ (on battery) ได้แล้ว</p>\n<p>ก่อนหน้านี้ผู้ใช้สามารถปรับค่าได้แต่การปิดหน้าจอ และระยะเวลาให้เครื่องหลับ แยกกันระหว่างตอนเสียบปลั๊กกับตอนไม่เสียบปลั๊ก คราวนี้เพิ่มมาถึง Power Mode ให้ทำงานได้ละเอียดขึ้น โดยผู้ใช้เลือกได้ 3 โหมดเหมือนเดิมคือ Best power efficiency, Balanced, Best performance</p>\n<p>Build 27686 ยังปรับปรุงการทำงานของแบตเตอรี่ให้ยาวนานขึ้น (ไม่บอกว่าอย่างไรบ้าง) และแอพ Settings เพิ่มตัวเลือกของใหม่เพิ่มเติมอีก ได้แก่</p>\n<ul>\n<li>ตั้งค่าให้แสดงวิดีโอแบบ HDR ได้ แม้โหมด HDR ปิดอยู่ก็ตาม (อยู่ใน Settings &gt; System &gt; Display &gt; HDR)</li>\n<li>สั่งถอดฮาร์ดดิสก์เสมือน (VHD/VHDX) ได้แล้ว (อยู่ใน Settings &gt; System &gt; Storage &gt; Disks &amp; Volumes)</li>\n</ul>\n<p>ที่มา - <a href=\"https://blogs.windows.com/windows-insider/2024/08/15/announcing-windows-11-insider-preview-build-27868-canary-channel/\">Windows Insider Blog</a>, <a href=\"https://www.neowin.net/news/microsoft-is-making-windows-11-more-energy-efficient-adds-new-power-mode-settings/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/54982b59caf9700b1751c8a6ecc70e48.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9569d5f3c5ca2726c32f1e179363f33b0801b537a1f6a4d117058e9107dc3a97","category":"Thai"}