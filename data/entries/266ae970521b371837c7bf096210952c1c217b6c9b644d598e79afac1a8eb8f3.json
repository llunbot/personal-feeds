{"title":"Samsung Galaxy S24 รองรับการอัปรูป-วิดีโอลง Instagram แบบไม่ลดทอนคุณภาพของรูป","link":"https://www.blognone.com/node/137730","date":1705555418000,"content":"<div><div><div><p>หนึ่งในไฮไลท์ที่ซัมซุงประกาศในงานเปิดตัว<a href=\"https://www.blognone.com/node/137720\">สมาร์ทโฟนตระกูล Galaxy S24</a> คือกล้องถ่ายรูป และฟีเจอร์ด้าน AI แต่ถึงอย่างนั้นปัญหาที่มีมานานก็คือต่อให้ได้รูปภาพที่สวยคมชัดแค่ไหน ก็จะถูกลดคุณภาพลงเมื่อโพสต์ลงโซเชียลมีเดีย</p>\n<p>ซัมซุงประกาศว่าได้ทำความร่วมมือกับแพลตฟอร์มโซเชียลอย่าง Instagram และ Snapchat เพื่อให้คงคุณภาพของรูปถ่ายและวิดีโอ เมื่อถ่ายและอัปโหลดด้วย Galaxy S24 รวมทั้งกล้องแบบ In-App ด้วย ทำให้สามารถใช้งานฟีเจอร์ทั้งการถ่ายภาพกลางคืน, Super HDR หรือระบบกันสั่นวิดีโอ ได้ผ่านกล้องของแอป Instagram หรือ Snapchat โดยตรง</p>\n<p>ซัมซุงยังประกาศว่าความร่วมมือนี้ทำให้ Galaxy S24 เป็นสมาร์ทโฟนตัวแรกที่รองรับภาพ HDR ทั้งการถ่ายภาพ อัปโหลด และแสดงผลในแอป Instagram ซึ่ง Adam Mosseri หัวหน้าทีม Instagram ก็ได้โพสต์รูปเปรียบเทียบใน Broadcast ของเขาด้วย</p>\n<p>ที่มา: <a href=\"https://www.zdnet.com/article/instagram-snapchat-now-support-samsung-galaxy-s24s-full-camera-quality/\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/e14633e5341c5378459adea8664cf136.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fbc2bdbeff3433653e7f87effa4906d6.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/snapchat\">Snapchat</a></div><div><a href=\"/topics/galaxy-s24\">Galaxy S24</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"266ae970521b371837c7bf096210952c1c217b6c9b644d598e79afac1a8eb8f3","category":"Thai"}