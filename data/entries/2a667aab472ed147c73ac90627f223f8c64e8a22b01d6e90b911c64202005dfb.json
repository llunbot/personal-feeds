{"title":"NVIDIA บอกชิปใน Nintendo Switch 2 แสดงผลกราฟิกดีขึ้น 10 เท่า, รองรับ DLSS, มีคอร์ RT และ Tensor แยก","link":"https://www.blognone.com/node/145667","date":1743730176000,"content":"<div><div><div><p>นินเทนโดไม่ได้อธิบายรายละเอียดสเป็กฮาร์ดแวร์ของ <a href=\"https://www.blognone.com/node/145620\">Switch 2</a> ส่วนชิปประมวลผล โดยบอกเพียงเป็นชิปคัสตอมจาก NVIDIA เท่านั้น แต่ทุกคนก็คาดเดาได้ว่าน่าจะแรงขึ้นมากจากการเห็น<a href=\"https://www.blognone.com/node/145644\">หลายเกม</a>ที่ต้องการทรัพยากรสูงประกาศรองรับ</p>\n<p>ล่าสุด NVIDIA ได้เผยแพร่รายละเอียดสเป็กชิปใน Switch 2 ออกมาเองแล้ว โดยบอกว่าชิปมีคอร์ประมวลผลเฉพาะทั้ง คอร์ RT (Ray Tracing) สำหรับการแสดงผลกราฟิกได้สมจริงแบบเรียลไทม์ และคอร์ Tensor สำหรับงาน AI รองรับเทคโนโลยี DLSS ทำให้ฟังก์ชัน <a href=\"https://www.blognone.com/node/145624\">GameChat</a> สามารถตรวจจับใบหน้า ลบฉากหลังได้เรียลไทม์</p>\n<p>NVIDIA ไม่ได้ให้รายละเอียดเพิ่มเติมทั้งจำนวนคอร์ หรือเวอร์ชันของ DLSS ที่รองรับ แต่บอกว่าประสิทธิภาพกราฟิกนั้นดีกว่า Switch รุ่นแรก 10 เท่า โดยสามารถรักษาการใช้พลังงานที่เหมาะสม, การเล่นในโหมดพกพามีเทคโนโลยี G-SYNC ที่ปรับเฟรมเรตให้เหมาะสม, มีเครื่องมือสำหรับนักพัฒนา ที่ทำให้สร้างเกมได้มีประสิทธิภาพมากขึ้น</p>\n<p>ที่มา: <a href=\"https://blogs.nvidia.com/blog/nintendo-switch-2-leveled-up-with-nvidia-ai-powered-dlss-and-4k-gaming/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/7b4cba146f71d6ab752646b5a5c62818.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/games\">Games</a></div><div><a href=\"/topics/dlss\">DLSS</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/gpu\">GPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a667aab472ed147c73ac90627f223f8c64e8a22b01d6e90b911c64202005dfb","category":"Thai"}