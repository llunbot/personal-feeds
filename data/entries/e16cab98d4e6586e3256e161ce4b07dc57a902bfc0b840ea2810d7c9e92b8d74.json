{"title":"NVIDIA เปิดซอร์สโค้ดส่วนจีพียูของ PhysX เพิ่มเติม ใช้ไลเซนส์ BSD เหมือนเอนจินหลัก","link":"https://www.blognone.com/node/145712","date":1743988503000,"content":"<div><div><div><p>NVIDIA เปิดซอร์สโค้ดส่วนเร่งความเร็วจีพียูของเอนจินฟิสิกส์ PhysX ต่อสาธารณะ ใช้ไลเซนส์แบบ BSD-3</p>\n<p>เดิมทีตัวเอนจิน PhysX เป็นโอเพนซอร์สมาตั้งแต่ปี 2018 ตอน PhysX เวอร์ชัน 4.0 แต่เฉพาะตัวเอนจินหลักและ SDK เท่านั้น ส่วนการเร่งความเร็วด้วยจีพียูไม่ได้โอเพนซอร์สด้วย มีเฉพาะไบนารีแจกจ่าย การเปลี่ยนแปลงรอบนี้คือ NVIDIA เปิดซอร์สโค้ดส่วนจีพียูออกมาเลย จึงไม่ได้แจกจ่ายไฟล์ไบนารีให้อีก</p>\n<p>นอกจากนี้ NVIDIA ยังเปิดซอร์ส GPU compute shader ของ Flow SDK ซึ่งเป็นไลบรารีสำหรับรันซิมูเลเตอร์ของไหล (fluid simulator) ออกมาพร้อมกันด้วย</p>\n<p>เมื่อไม่นานมานี้ <a href=\"https://www.blognone.com/node/144771\">NVIDIA เพิ่งประกาศหยุดซัพพอร์ต PhysX แบบ 32 บิตบน GeForce RTX 50</a> ซึ่งมีผลกระทบต่อการเล่นเกมเก่าๆ บน RTX 50 ที่จะใช้จีพียูช่วยเร่งความเร็วฟิสิกส์ไม่ได้อีก</p>\n<p>ที่มา - <a href=\"https://github.com/NVIDIA-Omniverse/PhysX/blob/main/physx/CHANGELOG.md\">NVIDIA GitHub</a>, <a href=\"https://wccftech.com/nvidia-physx-and-flow-are-now-fully-open-source/\">Wccftech</a>, <a href=\"https://www.neowin.net/news/nvidia-finally-makes-physx-and-flow-source-code-open/\">Neowin</a></p>\n<p><img src=\"https://www.blognone.com/sites/default/files/externals/734b9d87908e6d56502ac56ebd9cac74.png\" alt=\"\" /></p>\n</div></div></div><div><div>Topics: </div><div><div><a href=\"/topics/physx\">PhysX</a></div><div><a href=\"/topics/nvidia\">NVIDIA</a></div><div><a href=\"/topics/open-source\">Open Source</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e16cab98d4e6586e3256e161ce4b07dc57a902bfc0b840ea2810d7c9e92b8d74","category":"Thai"}