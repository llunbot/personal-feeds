{"title":"ถึงคลาวด์เคราะห์ กองทุนในออสเตรเลียเจอ Google Cloud คอนฟิกพลาด เผลอลบบัญชีทิ้ง","link":"https://www.blognone.com/node/139697","date":1715407046000,"content":"<div><div><div><p>UniSuper กองทุนรวมของออสเตรเลีย ที่ดูแลเงินลงทุนของพนักงานมหาวิทยาลัยและหน่วยงานวิจัยในออสเตรเลียกว่า 620,000 คน ประสบปัญหาระบบออนไลน์ใช้งานไม่ได้มาเป็นเวลาเกิน 1 สัปดาห์ ด้วยเหตุผลว่า Google Cloud จัดการคอนฟิกผิดพลาด เผลอ \"ลบ\" บัญชีองค์กรของ UniSuper ออกจากระบบ</p>\n<p>ปัญหารอบนี้เกิดจากฝั่งวิศวกรของ Google Cloud ทั้งหมด ซึ่ง Thomas Kurian ซีอีโอของ Google Cloud ออกมายอมรับผิดต่อสมาชิกกองทุนของ UniSuper และระบุว่าเกิดเหตุการณ์นี้ขึ้นเป็นครั้งแรกในประวัติศาสตร์ของ Google Cloud ที่ให้บริการลูกค้าทั่วโลก (This is an isolated, ‘one-of-a-kind occurrence’ that has never before occurred with any of Google Cloud’s clients globally.) อย่างไรก็ตาม ตอนนี้ยังไม่มีรายละเอียดของปัญหาว่าเกิดอะไรขึ้นจริงๆ กันแน่ เปิดเผยต่อสาธารณะ</p>\n<p><img alt=\"No Description\" src=\"https://www.blognone.com/sites/default/files/externals/ff5c98d0053364aa8441a53fe00f6a75.jpeg\" /></p>\n<p>ตามปกติแล้ว ระบบ Google Cloud มีแบ็คอัพสำรองไว้ที่ศูนย์ข้อมูลภูมิภาคอื่นอยู่แล้ว แต่กรณีนี้ไม่ได้เป็นปัญหาระบบล่มหรือฮาร์ดแวร์พัง แต่เป็นเรื่องบัญชีลูกค้าถูกลบออกจากระบบ ทำให้แบ็คอัพชุดนั้นถูกลบไปด้วย แม้ข้อมูลของ UniSuper ทั้งหมดยังคงอยู่เพราะมีแบ็คอัพไว้ที่ผู้ให้บริการรายอื่นด้วย แต่ก็ส่งผลให้ระบบหลักที่รันบน Google Cloud มีปัญหาเป็นเวลายาวนาน</p>\n<p>กูเกิลบอกว่าในตลอดสัปดาห์ที่ผ่านมา ได้ทุ่มกำลังวิศวกรมากู้ระบบคืน และตอนนี้ระบบของ UniSuper บางส่วนกลับมาทำงานได้แล้ว</p>\n<p>ที่มา - <a href=\"https://www.unisuper.com.au/contact-us/outage-update\">UniSuper</a>, <a href=\"https://www.theguardian.com/australia-news/article/2024/may/09/unisuper-google-cloud-issue-account-access\">Guardian</a>, <a href=\"https://www.itnews.com.au/news/unisupers-google-cloud-environment-was-deleted-607786\">IT News</a></p>\n<p>UniSuper อาจอยู่เฉยๆ แล้วซวย งานเข้า แต่คนส่วนใหญ่คงไม่ซวยกันแบบนี้ ถ้าไม่อยากให้คลาวด์ล่มก็สามารถรับชมรายการ Cloudnone ประกอบได้</p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/cloud-computing\">Cloud Computing</a></div><div><a href=\"/topics/australia\">Australia</a></div><div><a href=\"/topics/google\">Google</a></div><div><a href=\"/topics/service-outage\">Service Outage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0a3bc0357a88509cac5c9d72e473c2cad64105077d090acccbc217590537b39","category":"Thai"}