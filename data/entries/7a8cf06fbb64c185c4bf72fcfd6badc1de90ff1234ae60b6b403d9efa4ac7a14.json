{"title":"Wikipedia ทดสอบบริการ AI เช็คข้อมูลเว็บต่างๆ ด้วยวิกิ อาศัยพลัง ChatGPT","link":"https://www.blognone.com/node/139720","date":1715616311000,"content":"<div><div><div><p>Wikimedia Foundation ผู้ให้บริการ Wikipedia ทดสอบปลั๊กอินเบราว์เซอร์ Citation Needed เป็นการตรวจสอบข้อมูลในเว็บด้วยการค้นหาข้อมูลในวิกิมาอ้างอิง โดยใช้ ChatGPT มาอ่านข้อความและหน้าเว็บอ้างอิงว่าเนื้อหาสนับสนุนกันหรือไม่</p>\n<p>ปลั๊กอินเบราว์เซอร์ตัวนี้รับอินพุตโดยให้ผู้ใช้เลือกข้อความในเว็บใดๆ จากนั้นจะอาศัย ChatGPT ในการสร้างคำค้นหา และค้นหาหน้าวิกิด้วย API ของ Wikipedia เอง สุดท้ายจะใช้ ChatGPT ในการแยกประโยคที่เกี่ยวข้องและสรุปออกมาว่าเป็นเนื้อหาที่ผู้ใช้เลือกมานั้นสอดคล้องกับข้อความในหน้าวิกิหรือไม่</p>\n<p>ฟีเจอร์นี้เป็นการทดสอบแบบจำกัดเวลาในช่วงสองเดือนเท่านั้น และจะสรุปผลการทดสอบว่าควรทำต่อหรือไม่ โดยทีมงานระบุว่าต้องการดูว่าผู้ใช้ตรวจสอบข้อเท็จจริงในเว็บต่างๆ มากน้อยเพียงใด, ผู้ใช้มอง Wikipedia ว่าน่าเชื่อถือหรือไม่, ขยายกลุ่มผู้ใช้ใหม่ๆ, และทดสอบความสามารถของ LLM ว่าใช้งานร่วมกับ Wikipedia ได้ดีเพียงใด</p>\n<p>ที่มา - <a href=\"https://meta.wikimedia.org/wiki/Future_Audiences/Experiment:Citation_Needed\">Mediawiki: Meta-Wiki</a></p>\n<p><img alt=\"No Description\" src=\"https://www.blognone.com/sites/default/files/externals/b142c69a28a7ba06c88f931ed31f5f42.png\" /></p>\n</div></div></div><div><div>Topics: </div><div><div><a href=\"/topics/wikipedia\">Wikipedia</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a8cf06fbb64c185c4bf72fcfd6badc1de90ff1234ae60b6b403d9efa4ac7a14","category":"Thai"}