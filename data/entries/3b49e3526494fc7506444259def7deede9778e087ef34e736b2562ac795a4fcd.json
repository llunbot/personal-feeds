{"title":"Google ออกโฆษณาชุดใหญ่ จับ Pixel มาคุยกับ iPhone โชว์ฟีเจอร์เด่น","link":"https://www.blognone.com/node/134482","date":1687394395000,"content":"<div><div><div><p>กูเกิลออกโฆษณาชุดใหม่ของสมาร์ทโฟน Pixel โดยเปรียบเทียบฟีเจอร์กับ iPhone ตรง ๆ ในธีม #BestPhonesForever ด้วยเนื้อเรื่องโฆษณาที่สมาร์ทโฟนสองเครื่องคือ <a href=\"https://www.blognone.com/node/130789\">Pixel 7 Pro</a> กับ <a href=\"https://www.blognone.com/node/130278\">iPhone 14 Pro</a> พูดคุยกันเกี่ยวกับสิ่งต่าง ๆ ที่ Pixel มี และ iPhone ไม่มี</p>\n<p>โฆษณาที่เนื้อเรื่องน่าจะจัดเต็มที่สุดคือ Plateau ซึ่งบอกว่า iPhone นั้นเป็นตำนาน แต่ก็ยังขาดฟีเจอร์เช่น กล้องซูม 30x, โหมดภาพถ่ายดวงดาว และแบตเตอรีที่อยู่ได้นานกว่า</p>\n<p>ชมโฆษณานี้กันก่อน</p>\n<p>ส่วนโฆษณาตอนอื่น เป็นการย้ำทีละฟีเจอร์ผ่านบทสนทนา เช่น การถ่ายภาพดวงดาว, Pixel สามารถเป็นแท่นชาร์จไร้สายให้ iPhone ได้ และ Pixel จะได้ VPN ของ Google One มาใช้งานเลย ขณะที่ iPhone ต้องจ่ายเงินเพิ่ม</p>\n<p>ปิดท้ายด้วยโฆษณา Opening Up ที่เปลี่ยนมาเทียบกับ <a href=\"https://www.blognone.com/node/133781\">Pixel Fold</a> ซึ่งให้หน้าจอใหญ่กว่า</p>\n<p>ที่มา: <a href=\"https://9to5google.com/2023/06/21/google-pixel-iphone-ad/\">9to5Google</a></p>\n</div></div></div><div><div>Topics: </div><div><div><a href=\"/topics/google-pixel-7\">Google Pixel 7</a></div><div><a href=\"/topics/google\">Google</a></div><div><a href=\"/topics/iphone-14-pro\">iPhone 14 Pro</a></div><div><a href=\"/topics/google-pixel-fold\">Google Pixel Fold</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b49e3526494fc7506444259def7deede9778e087ef34e736b2562ac795a4fcd","category":"Thai"}