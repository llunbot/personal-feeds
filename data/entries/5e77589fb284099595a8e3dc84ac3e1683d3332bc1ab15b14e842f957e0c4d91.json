{"title":"เปิดตัว The Legend of Zelda: Echoes of Wisdom เล่นเป็นเจ้าหญิง Zelda โคลนสิ่งของกู้อาณาจักร","link":"https://www.blognone.com/node/140468","date":1718723464000,"content":"<div><div><div><p>นินเทนโดเปิดตัว <strong>The Legend of Zelda: Echoes of Wisdom</strong> เกมตระกูล Zelda ภาคใหม่ ซึ่งเป็นครั้งแรกที่ให้เรารับบทเป็นเจ้าหญิง Zelda ตลอดทั้งเกม</p>\n<p>The Legend of Zelda: Echoes of Wisdom ใช้กราฟิกแบบเดียวกับ <a href=\"https://www.blognone.com/node/108118\">The Legend of Zelda: Link’s Awakening Remake</a> คือเป็นมุมมองจากด้านบน ตัวละครตัวเล็ก SD สไตล์การ์ตูนน่ารัก แต่เนื้อเรื่องและเกมเพลย์ใหม่ทั้งหมด</p>\n<p>เนื้อเรื่องของภาคนี้คือฝ่ายผู้ร้ายใช้เวทย์มนตร์สร้าง rift รอยแยกระหว่างมิติ ดูดคนในอาณาจักร Hyrule ลงไปในมิติอื่น ซึ่งรวมถึง Link พระเอกของซีรีส์ด้วย ทำให้เจ้าหญิง Zelda ต้องรับบทเป็นผู้กอบกู้อาณาจักรกลับคืนมา</p>\n<p>เกมเพลย์ของภาคนี้ Zelda ไม่ได้จับดาบหรือธนูเหมือนกับลิงก์ แต่ใช้เวทย์มนตร์ \"โคลน\" สิ่งของต่างๆ ที่เรียกว่า \"echo\" เช่น สร้างโต๊ะหรือก้อนหินซ้อนๆ กันเพื่อช่วยให้ปีนได้สูงขึ้น รวมถึงสร้างมอนสเตอร์อีกตัวขึ้นมาให้สู้แทนตัวเอง เรียกได้ว่ามีกลิ่นอายของเกมแนว sandbox (แนว Minecraft) ผสมกับเกมพัซเซิลด้วย</p>\n<p>เกมมีกำหนดขาย 26 กันยายน 2024 บน Nintendo Switch</p>\n<p><img alt=\"No Description\" src=\"https://www.blognone.com/sites/default/files/externals/70f2ac03be4d09a0da857da234068132.png\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e77589fb284099595a8e3dc84ac3e1683d3332bc1ab15b14e842f957e0c4d91","category":"Thai"}