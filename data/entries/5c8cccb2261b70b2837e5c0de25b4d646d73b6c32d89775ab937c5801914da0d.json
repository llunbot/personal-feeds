{"title":"ไมโครซอฟท์โชว์ OneDrive for Web โฉมใหม่ โฟลเดอร์แยกสี แยกไฟล์ตามเพื่อน-การประชุม","link":"https://www.blognone.com/node/133687","date":1683156832000,"content":"<div><div><div><p>ไมโครซอฟท์เผย OneDrive for Web โฉมใหม่ หน้าตาทันสมัยขึ้นกว่าเดิม เพิ่มฟีเจอร์ใหม่ๆ อย่างโฟลเดอร์แยกตามสีได้ (เรียกร้องกันมานานมาก) แยกดูไฟล์ตามเพื่อนร่วมงานแต่ละคน หรือการประชุมแต่ละครั้งได้</p>\n<p>หน้าตาโดยรวมของ OneDrive ตัวใหม่ดูสะอาด เรียบง่ายมากขึ้น เพิ่มตัวกรองประเภทของไฟล์ในทุกหน้าจอ, เพิ่มฟีเจอร์ช็อตคัตของไฟล์แบบเดียวกับระบบจัดการไฟล์ของวินโดวส์, สามารถทำงานออฟไลน์ได้แม้อยู่ในเบราว์เซอร์, เพิ่มตัวเลือกว่าจะเปิดไฟล์ในเบราว์เซอร์หรือในแอพเดสก์ท็อป (Open in App) และใช้ AI ช่วยคัดกรองไฟล์ที่ใช้บ่อยมานำเสนอ</p>\n<p>ไมโครซอฟท์บอกว่า OneDrive โฉมใหม่ยังใช้ได้เฉพาะบัญชีองค์กร-การศึกษาเท่านั้น (ยังไม่บอกว่าบัญชีผู้ใช้ทั่วไปจะได้ใช้ด้วยหรือไม่ และยังไม่บอกว่า OneDrive เวอร์ชันเดสก์ท็อปจะได้อัพเกรดเป็นหน้าตาแบบนี้ด้วยไหม) แถมยังไม่ประกาศกำหนดเวลาเริ่มใช้งาน ตอนนี้ยังเป็นแค่การโชว์อย่างเดียว</p>\n<p><img alt=\"No Description\" src=\"https://www.blognone.com/sites/default/files/externals/eef8272a10e777ca41e1543d74ad9de7.png\" /></p>\n<p>หน้า All Shared</p>\n<p><img alt=\"No Description\" src=\"https://www.blognone.com/sites/default/files/externals/3d7b1b0fd15d523ba12b4dcb80c88c04.jpg\" /></p>\n<p>หน้า People view</p>\n<p><img alt=\"No Description\" src=\"https://www.blognone.com/sites/default/files/externals/1596951d569239974f1dd4ba80ad135e.jpg\" /></p>\n<p>หน้า Meetings view</p>\n<p><img alt=\"No Description\" src=\"https://www.blognone.com/sites/default/files/externals/d0fac4435fd299defa94efb4c91656d0.jpg\" /></p>\n<p>การฟิลเตอร์เฉพาะไฟล์ประเภท PDF</p>\n<p><img alt=\"No Description\" src=\"https://www.blognone.com/sites/default/files/externals/a76ff48b9da83296c5cadee795d6de5e.jpg\" /></p>\n<p>เพิ่มฟีเจอร์การใส่ Favorite ให้ไฟล์หรือโฟลเดอร์ และการปักหมุด (Pin) ไฟล์ที่ใช้บ่อยๆ ไว้ในแถบ sidebar, รองรับการทำ File Shortcuts</p>\n<p><img alt=\"No Description\" src=\"https://www.blognone.com/sites/default/files/externals/fc227c5d2e7de0dd08417837c9ebc7b2.jpg\" /></p>\n<p>อินเทอร์เฟซ OneDrive แบบใหม่จะถูกยกไปใช้กับ Microsoft Teams ด้วย โดยเป็นแอพภายใน Teams ชื่อว่า Files อันนี้บอกว่าจะมาตอนปลายปี 2023</p>\n<p><img alt=\"No Description\" src=\"https://www.blognone.com/sites/default/files/externals/ae74939b79a195989cb1fef93de55c8c.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-onedrive-blog/experience-the-new-onedrive-fast-organized-and-personalized/ba-p/3804985\">Microsoft</a></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/cloud-storage\">Cloud Storage</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c8cccb2261b70b2837e5c0de25b4d646d73b6c32d89775ab937c5801914da0d","category":"Thai"}