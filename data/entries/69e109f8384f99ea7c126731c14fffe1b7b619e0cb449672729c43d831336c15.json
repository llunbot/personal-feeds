{"title":"[ลือ] Meta ร่วมมือ LG ทำแว่น Quest Pro 2 ออกปี 2025 ราคา 2,000 ดอลลาร์","link":"https://www.blognone.com/node/135572","date":1693877186000,"content":"<div><div><div><p>สื่อเกาหลีใต้ Maeil Business Newspaper รายงานข่าวลือว่า Meta กำลังจับมือกับ LG เพื่อพัฒนาแว่นสามมิติ Quest Pro รุ่นใหม่ โดย LG จะรับผิดชอบทั้งหน้าจอ (LG Display), แบตเตอรี่ (LG Energy), ชิ้นส่วนอื่น (LG Innotek) และกระบวนการผลิตด้วย</p>\n<p>คาดว่าแว่นรุ่นนี้จะออกวางขายในปี 2025 ตั้งราคาราว 2,000 ดอลลาร์ แพงขึ้นจาก <a href=\"https://www.blognone.com/node/130881\">Quest Pro รุ่นแรกที่เปิดตัวราคา 1,499 ดอลลาร์</a> ก่อนลดเหลือ <a href=\"https://www.blognone.com/node/132885\">999 ดอลลาร์</a> ในระยะถัดมา</p>\n<p>แว่น Quest Pro 2 น่าจะต้องรีบเข็นออกสู่ตลาดเพื่อรับมือกับแว่น Apple Vision Pro ที่มีกำหนดขายปี 2024 ตั้งราคา 3,500 ดอลลาร์</p>\n<p><img src=\"https://www.blognone.com/sites/default/files/externals/a7a61e2a95ed6502e4e73a45c4eb1ecf.jpg\" alt /></p>\n<p><em>ภาพแว่น Meta Quest Pro 1</em></p>\n<p>นอกจากนี้ยังมีข่าวถึงแว่นราคาถูกตัวใหม่ (น่าจะเรียก Quest Go 2 หรืออาจเป็นชื่อใหม่ไปเลย) ตั้งราคา 200 ดอลลาร์ วางขายปี 2024 แต่ไม่ใช้บริการผลิตโดย LG</p>\n<p>ปัจจุบัน Meta มี<a href=\"https://www.blognone.com/node/134123\">แว่น Quest 3 ขายราคา 499 ดอลลาร์</a> แล้วลดราคา <a href=\"https://www.blognone.com/node/134124\">Quest 2 รุ่นเก่าเหลือ 299 ดอลลาร์</a></p>\n<p>ที่มา - <a href=\"https://www.mk.co.kr/news/it/10821154?ref=uploadvr.com\">Maeil Business Newspaper</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/lg\">LG</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69e109f8384f99ea7c126731c14fffe1b7b619e0cb449672729c43d831336c15","category":"Thai"}