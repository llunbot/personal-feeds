{"title":"อยากเริ่มต้นใหม่กับ IG เดิม, Instagram เปิดให้รีเซตอัลกอริทึมแนะนำเนื้อหา","link":"https://www.blognone.com/node/143210","date":1732026981000,"content":"<div><div><div><p>Instagram ประกาศเริ่มทดสอบฟีเจอร์ใหม่ ให้ผู้ใช้งานสามารถล้างค่าหรือรีเซตเนื้อหาแนะนำ ที่ Instagram คัดเลือกมาแสดงโดยดูจากประวัติใช้งานในอดีต การล้างค่านี้มีผลกับการเลือกเนื้อหาแนะนำทั้งใน Explore, Reels และหน้าฟีดหลัก</p>\n<p>ในการล้างค่าให้ผู้ใช้งานไปที่ Content Preference เลือก Reset suggested content จะเป็นการรีเซตเนื้อหาแนะนำทั้งหมด ระบบจะเริ่มเรียนรู้ใหม่และทยอยแนะนำเนื้อหาอิงตามประวัติใช้งานอีกครั้ง</p>\n<p>การทำงานของฟีเจอร์นี้คล้ายกับ <a href=\"https://www.blognone.com/node/133051\">Refresh ที่ล้างค่าฟีด For You</a> ใน TikTok ซึ่งมีออกมาตั้งแต่ปีที่แล้ว</p>\n<p>Adam Mosseri หัวหน้าทีม Instagram บอกว่าฟีเจอร์นี้ไม่ได้ออกแบบมาให้ผู้ใช้งานล้างค่าบ่อย ๆ แต่เหมาะกับผู้ใช้งานที่ต้องการเริ่มต้นใหม่ทั้งหมด เพราะทุกครั้งที่รีเซต Instagram อาจดูน่าสนใจน้อยลงในช่วงแรกเพราะทุกอย่างกำลังเริ่มต้นใหม่ เขาจึงไม่แนะนำยกเว้นเนื้อหาที่แสดงในตอนนั้นทำให้รู้สึกแย่มาก ก็ควรที่จะกดเริ่มใหม่</p>\n<p>Instagram บอกว่าฟีเจอร์นี้เริ่มทดสอบกับผู้ใช้งานบางส่วน ก่อนจะขยายให้กับผู้ใช้งานทั่วโลกเร็ว ๆ นี้</p>\n<p>ที่มา: <a href=\"https://about.fb.com/news/2024/11/introducing-recommendations-reset-instagram/\">Meta</a> และ <a href=\"https://techcrunch.com/2024/11/19/instagram-will-soon-let-you-reset-your-recommendation-algorithm/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b7c72846377d7d12e2f47ce66397c0b4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/586bc20d5fe8c6d4ba3ab6a772482448.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91eb68f9319c53ffa93bdc389a9818ac9f65eb921847b2bb01c79498a851db7c","category":"Thai"}