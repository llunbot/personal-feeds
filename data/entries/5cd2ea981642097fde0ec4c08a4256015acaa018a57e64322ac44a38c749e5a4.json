{"title":"เป็นมากกว่าเครื่องเกม กองทัพยูเครนนำ Steam Deck ไปใช้สั่งการป้อมปืนกลระยะไกล","link":"https://www.blognone.com/node/133683","date":1683127933000,"content":"<div><div><div><p>เหลือจะเชื่อ ถึงแม้เจ้าเครื่อง <strong>Steam Deck</strong> จะเป็นเครื่องเกมพกพาที่ทำอะไรได้หลายอย่างนอกจากเล่นเกม ไม่ว่าจะเอาไปลง OS อื่น ๆ อย่าง Windows เพื่อให้กลายเป็น Laptops หรือ Mini-PC ได้ แต่ในวันนี้ Steam Deck ได้ถูกนำไปใช้ในยุทธวิธีทางการทหารของกองทัพยูเครนแล้ว โดยถูกนำใช้เพื่อควบคุมป้อมปืนกลระยะไกลที่จะติดตั้งในแนวหน้าของสนามรบ</p>\n<p>ต้นทางมาจาก <strong>TPO Media</strong> ได้โพสวิดีโอใน facebook เป็นวิดีโอที่ทหารชาวยูเครนกำลังทดสอบการควบคุมป้อมปืนกล Shablya (อ่านว่าเซเบอร์) ระยะไกลโดยใช้ Steam Deck เป็นตัวควบคุม ซึ่งทดสอบโดยการตั้งป้อมปืนกลไว้บนภาคพื้นดิน และทำการสั่งยิงปืนผ่านเจ้า Steam Deck ที่อยู่ในหลุมหลบภัยที่ทหารได้ขุดไว้</p>\n<p>ซึ่งอะไรแบบนี้เรามักจะได้เห็นบ่อย ๆ ในเกมที่เกี่ยวกับทหารอย่างซีรี่ย์ Tom Clancy หรือ Call of Duty ที่จะมีการป้อมปืนกล หรืออาวุธอื่น ๆ โดยใช้รีโมทควบคุมระยะไกลที่หน้าตาเหมือนกับ Tablet</p>\n<p>“Steam Deck โคตรจะสมบูรณ์แบบเลย มีระบบควบคุมผ่านปุ่มต่าง ๆ ที่ดี แถมหน้าจอยังมีระบบสัมผัสอีก และมันโคตรจะเหมาะเหม็งที่เอา Steam Deck มาใช้ โดยสมมุติว่า Software รองรับกับ Linux (หรือจะเอาไปลง Windows แล้วทำเป็น Dual Boot ก็ย่อมได้)” คุณ Aric Toler ที่เป็นนักวิจัยของ Bellingcat กล่าวกับ PC Gamer</p>\n<blockquote><div> <a href=\"https://www.instagram.com/p/CrS0d4_v6qq/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>View this post on Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/p/CrS0d4_v6qq/?utm_source=ig_embed&amp;utm_campaign=loading\" target=\"_blank\">A post shared by ТРО Медіа (@tro.media.news)</a></p>\n</div>\n</blockquote>\n<p>ประเด็นสำคัญของเรื่องนี้น่าจะมาจากราคาของ Steam Deck ที่เริ่มต้นที่ 399 ดอลล่าร์ในขณะที่ โมดูลการควบคุมอาวุธแบบเฉพาะมีราคาแพงกว่ามาก ๆ ตัว Steam Deck จึงเป็นตัวเลือกที่ดูเข้าท่ากว่าไปโดยปริยาย</p>\n<p>ที่มา - <a href=\"https://www.pcgamer.com/ukraines-army-is-experimenting-with-using-steam-decks-to-remote-control-gun-turrets/\">PC Gamer</a> via <a href=\"https://www.ign.com/articles/ukraines-army-has-found-a-novel-use-for-the-steam-deck\">IGN</a></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/military\">Military</a></div><div><a href=\"/topics/valve\">Valve</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cd2ea981642097fde0ec4c08a4256015acaa018a57e64322ac44a38c749e5a4","category":"Thai"}