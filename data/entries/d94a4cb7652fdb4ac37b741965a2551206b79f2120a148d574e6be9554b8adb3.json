{"title":"แพ็กเกจ ua-parser-js บน npm ถูกแฮก คนร้ายวางมัลแวร์ขุดเงินคริปโต, ขโมยรหัสผ่าน","link":"https://www.blognone.com/node/125433","date":1635015420000,"content":"<div><div><div><p>ผู้ดูแล<a href=\"https://www.npmjs.com/package/ua-parser-js\">แพ็กเกจ ua-parser-js บน npm</a> ถูกคนร้ายแฮกบัญชีและวางแพ็กเกจเวอร์ชั่น 0.7.29, 0.8.0, และ 1.0.0 เพื่อวางมัลแวร์ในเครื่องของเหยื่อ โดยนักพัฒนาที่โหลดแพ็กเกจนี้ไปควรถือว่าเครื่องของตัวเองถูกแฮก และรีเซ็ตรหัสผ่านหรือกุญแจที่เกี่ยวข้องทั้งหมดทันที</p>\n<p>ตอนนี้ผลกระทบของมัลแวร์ที่แน่ชัดคือการขโมยรหัสผ่านในเครื่อง, ขโมย cookie ในเบราว์เซอร์, และขุดเงินคริปโตสกุล Monero</p>\n<p>GitHub ออกประกาศแจ้งเตือนระดับวิกฤติ ระบุว่ากุญแจและรหัสผ่านควรสร้างใหม่บนเครื่องที่ไม่ได้ติดตั้งแพ็กเกจนี้ทันที และต่อให้ถอนการติดตั้งแพ็กเกจนี้ไปแล้วก็ไม่สามารถแน่ใจได้ว่ายังเหลือมัลแวร์ในเครื่องหรือไม่</p>\n<p>เนื่องจากคนร้ายออกเวอร์ชั่นใหม่ออกมาทับเวอร์ชั่น 0.7.28 ที่เป็นเวอร์ชั่นล่าสุดถึงสามเวอร์ชั่น ทำให้ทางนักพัฒนาต้องออกเวอร์ชั่น 0.7.30, 0.8.1, และ 1.0.1 ออกมาทับทั้งสามเวอร์ชั่น</p>\n<p>ที่มา - <a href=\"https://github.com/advisories/GHSA-pjwm-rvh2-c87w\">GitHub</a>, <a href=\"https://github.com/faisalman/ua-parser-js/issues/536\">GitHub: ua-parser-js</a></p>\n</div></div></div><div><div>Topics: </div><div><div><a href=\"/topics/npm\">NPM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d94a4cb7652fdb4ac37b741965a2551206b79f2120a148d574e6be9554b8adb3","category":"Thai"}