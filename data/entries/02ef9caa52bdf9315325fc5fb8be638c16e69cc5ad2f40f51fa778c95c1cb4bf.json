{"title":"รัฐบาลจีนปลดหัวหน้าฝ่ายประชาสัมพันธ์ออก หลังร่างกฎหมายใหม่ควบคุมเกมในจีน ทำวงการเกมปั่นป่วน","link":"https://www.blognone.com/node/137490","date":1704380760000,"content":"<div><div><div><p>หลังสำนักงานสื่อและสิ่งพิมพ์แห่งชาติของจีน หรือ National Press and Publication Administration (NPPA) เปิดเผยร่างแนวทางกำกับดูแลใหม่ <a href=\"https://www.blognone.com/node/137359\">เพื่อควบคุมการใช้จ่ายตลอดจนเนื้อหาในเกม</a> ส่งผลให้หุ้นบริษัทเกมในจีน เช่น Tencent, NetEase ตกลง</p>\n<p>ล่าสุดสำนักข่าว Reuters ได้รับรายงานจากแหล่งข่าว 5 แหล่งว่า Feng Shixin หัวหน้าฝ่ายประชาสัมพันธ์ ที่ทำหน้าที่ดูแล NPPA และเป็นคนตรวจสอบกฎหมายกฎหมายนี้ ถูกรัฐบาลจีนปลดออกจากตำแหน่งแล้ว โดยระบุว่าการปลดตำแหน่งครั้งนี้มีความเกี่ยวข้องกับผลกระทบที่เกิดจากเผยแพร่ร่างกำกับดูแลเกมฉบับใหม่</p>\n<p>Feng Shixin เป็นตัวแทนของรัฐบาลจีนในงานที่เกี่ยวข้องกับการควบคุมเกมในอุตสาหกรรม เช่น<a href=\"https://www.blognone.com/node/132081\">การอออกใบอนุญาตเกมของจีน</a>ในช่วงหลายปีที่ผ่านมาแต่ไม่ได้ระบุว่า Feng Shixin เข้ามามีบทบาทนานเท่าไหร่แล้ว</p>\n<p>อย่างไรก็ตามแหล่งข่าวของ Reuters ปฏิเสธที่จะเปิดเผยตัวตนเนื่องจากการปลด Feng Shixin ยังไม่ได้รับการยืนยันอย่างเป็นทางการจากรัฐบาลจีนหรือผู้เกี่ยวข้อง</p>\n<p><img alt=\"No Description\" src=\"https://www.blognone.com/sites/default/files/externals/cba19a47d1e21f4ab0a0a18473e64dd5.jpg\" /></p>\n<p>ที่มา - <a href=\"https://www.reuters.com/world/china/china-removes-official-after-video-games-rules-spark-turmoil-sources-2024-01-02/\">Reuters</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02ef9caa52bdf9315325fc5fb8be638c16e69cc5ad2f40f51fa778c95c1cb4bf","category":"Thai"}