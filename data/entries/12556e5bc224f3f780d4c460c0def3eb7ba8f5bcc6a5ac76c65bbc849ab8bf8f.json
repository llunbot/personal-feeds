{"title":"กลุ่ม Open Source Pledge ซื้อบิลบอร์ดในซานฟรานซิสโก กระตุ้นให้บริษัทใหญ่จ่ายเงินสนับสนุนโอเพนซอร์ส","link":"https://www.blognone.com/node/142797","date":1730084115000,"content":"<div><div><div><p>ประเด็นเรื่องการนำซอฟต์แวร์โอเพนซอร์สไปใช้งานหารายได้ แล้วไม่นำกำไรที่ได้ส่งกลับสู่ชุมชน เป็นสิ่งที่ถกเถียงกันในโลกโอเพนซอร์สตลอดมา (<a href=\"https://www.blognone.com/node/142352\">กรณีล่าสุดคือ WordPress กับ WP Engine</a> และ <a href=\"https://www.blognone.com/node/142557\">WordPress กับ 37signals</a> ก่อนหน้านี้มีอีกหลายสมรภูมิ เช่น <a href=\"https://www.blognone.com/node/120691\">Elasticsearch กับ AWS</a> และ <a href=\"https://www.blognone.com/node/138839\">Redis</a>)</p>\n<p>ปัญหาที่เกิดมากขึ้นเรื่อยๆ ทำให้มีนักพัฒนาซอฟต์แวร์และบริษัทเทคโนโลยีกลุ่มหนึ่ง (ส่วนใหญ่เป็นบริษัทรายเล็ก) รวมตัวกันตั้งกลุ่ม <a href=\"https://opensourcepledge.com/\">Open Source Pledge</a> เรียกร้องให้บริษัทยักษ์ใหญ่ที่ทำเงินจากโอเพนซอร์ส ช่วยกันจ่ายเงินอุดหนุนให้นักพัฒนาที่ดูแลโครงการเหล่านั้นด้วย อย่างน้อยควรอยู่ระดับ 2,000 ต่อปีต่อนักพัฒนาของบริษัทเองหนึ่งคน โดยจะเลือกจ่ายเข้านักพัฒนาโดยตรงหรือมูลนิธิที่ดูแลโครงการโอเพนซอร์สก็ได้</p>\n<p>บริษัทใหญ่ที่สุดในกลุ่ม Open Source Pledge คือ Sentry เปิดเผยว่ามีนักพัฒนาในบริษัท 135 คน จ่ายเงินให้วงการโอเพนซอร์สปีละ 270,000 ดอลลาร์ หรือหารออกมาแล้วตก 3,700 ดอลลาร์ต่อพนักงานหนึ่งคน ซึ่ง Sentry บอกว่าเงินจำนวนนี้ถือว่าน้อยมากเมื่อเทียบกับรายได้ของบริษัทปีละ 100 ล้านดอลลาร์ แต่ส่งผลกระทบอย่างมากต่อวงการโอเพนซอร์ส ตัวอย่างบริษัทอื่นๆ ในกลุ่มได้แก่ HeroDevs, Antithesis, StackBlitz, Prefect, Laravel เป็นต้น</p>\n<p>กลุ่ม Open Source Pledge ยังรวมตัวกันออกเงินซื้อป้ายบิลบอร์ดริมถนนในย่านซานฟรานซิสโก นครหลวงของวงการไอทีโลก เพื่อเรียกร้องให้ซีอีโอ ซีทีโอ ซีเอฟโอ ของบริษัทยักษ์ใหญ่ที่นั่งรถผ่านได้มองเห็น และกระตุ้นให้คนเหล่านี้มาสนใจจ่ายเงินให้วงการโอเพนซอร์สด้วย</p>\n<p>ที่มา - <a href=\"https://blog.sentry.io/join-the-pledge/\">Sentry</a>, <a href=\"https://www.theregister.com/2024/10/25/open_source_funding_ads/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/6c44435129d987dc561c58aff69da6c8.jpeg\" /></p>\n<blockquote><p>Happy Friday, especially to <a href=\"https://twitter.com/ThePledge?ref_src=twsrc%5Etfw\">@thePledge</a> member company CFOs! <a href=\"https://t.co/6KJcbLMxy5\">pic.twitter.com/6KJcbLMxy5</a></p>\n<p>— Open Source Pledge ⇌ (@ThePledge) <a href=\"https://twitter.com/ThePledge/status/1847333373074952354?ref_src=twsrc%5Etfw\">October 18, 2024</a></p></blockquote>\n<blockquote><p>Let’s get this to 100m$. A lot of you are starting to plan for next year, if you depend on OSS make a case to help sustain it. Thank you to everyone who has joined already but work is not done. <a href=\"https://t.co/bkrGe11q4i\">pic.twitter.com/bkrGe11q4i</a></p>\n<p>— Milin Desai (@virtualmilin) <a href=\"https://twitter.com/virtualmilin/status/1843729223124693054?ref_src=twsrc%5Etfw\">October 8, 2024</a></p></blockquote>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/san-francisco\">San Francisco</a></div><div><a href=\"/topics/sentry\">Sentry</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12556e5bc224f3f780d4c460c0def3eb7ba8f5bcc6a5ac76c65bbc849ab8bf8f","category":"Thai"}