{"title":"Jacob Ziv ผู้ร่วมพัฒนากระบวนการบีบอัดข้อมูล LZ เสียชีวิตด้วยวัย 91 ปี","link":"https://www.blognone.com/node/133176","date":1679886555000,"content":"<div><div><div><p>Jacob Ziv ผู้ร่วมพัฒนาอัลกอริทึม LZ ร่วมกับ Abraham Lempel เสียชีวิตเมื่อวันเสาร์ที่ผ่านมาด้วยวัย 91 ปี Lempel เพิ่งเสียชีวิตเมื่อเดือนกุมภาพันธ์ที่ผ่านมาด้วยวัย 86 ปี</p>\n<p>Lempel และ Ziv พัฒนาอัลกอริทึม LZ77 และตีพิมพ์ลงวารสาร  IEEE Transactions on Information Theory  เมื่อปี 1977 หลังจากนั้น LZ77 กลายเป็นต้นตระกูลของอัลกอริทึมบีบอัดข้อมูลแบบได้ข้อมูลคงเดิม (lostless compression) จำนวนมาก</p>\n<p>LZW และอัลกอริทึมบีบอัดข้อมูลกลายเป็นรากฐานสำคัญของอินเทอร์เน็ตในยุคนี้ที่การส่งข้อมูลต่างๆ มักมีการบีบอัดทั้งแบบที่เรารับรู้หรือไม่ทันรับรู้ เช่น HTTP นั้นเบราว์เซอร์และเซิร์ฟเวอร์สามารถบีบอัดข้อมูลโดยที่ผู้ใช้ไม่ต้องจัดการใดๆ และการสร้าง LZ77 นับเป็นหนึ่งในหมุดหมายสำคัญของวงการคอมพิวเตอร์ตาม <a href=\"https://en.wikipedia.org/wiki/Timeline_of_electrical_and_electronic_engineering#List_of_IEEE_Milestones\">IEEE Milestone</a></p>\n<p>ที่มา - <a href=\"https://twitter.com/erlichya/status/1639973591214182400\">@erlichya</a></p>\n<p><img alt=\"No Description\" src=\"https://www.blognone.com/sites/default/files/externals/e3f28fa75c2fd0ed18e26310fb1a2777.png\" /></p>\n<p>Pseudo code ของ LZ77</p>\n</div></div></div><div><div>Topics: </div><div><div><a href=\"/topics/person\">Person</a></div><div><a href=\"/topics/israel\">Israel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"836fd334f76c7059db6b5cf32fbdee7d8448636f10dcc8e3efa8f2d5c27d5d15","category":"Thai"}