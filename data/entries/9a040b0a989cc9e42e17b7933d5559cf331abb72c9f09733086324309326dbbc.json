{"title":"[ลือ] เกม Fantasian จากผู้ให้กำเนิด Final Fantasy เตรียมนำมาลงคอนโซลโดย Square Enix","link":"https://www.blognone.com/node/140457","date":1718696277000,"content":"<div><div><div><p>ข้อมูลจาก Nate the Hate นักข่าววงในอุตสาหกรรมเกมกล่าวในรายการพอดแคสต์ของตนว่า Square Enix กำลังร่วมมือกับ Mistwalker สตูดิโอทำเกมของ Hironobu Sakaguchi ผู้ให้กำเนิดซีรี่ส์ Final Fantasy นำเกม Fantasian มาลง PS5, Switch และ Xbox Series X/S โดยจะเปิดตัวในงาน Nintendo Direct ที่จะจัดใน<a href=\"https://www.blognone.com/node/140441\">คืนนี้</a></p>\n<p>ก่อนหน้านี้ Fantasian เป็นเกม Exclusive บน Apple Arcade เปิดให้เล่นตั้งแต่เดือน<a href=\"https://www.blognone.com/node/122027\">เมษายนปี 2021</a> ตัวเกมเป็นเกม J-RPG Turn Based ที่สไตล์คล้าย ๆ กับ Final Fantasy ภาค 7-9 ที่ตัวละครเป็นโพลิก้อนแต่ฉากหลังเป็นภาพที่สร้างจากโมเดลขนาดเล็กของจริง (diorama) โดยใช้ทีมงานที่เคยทำสเปเซียลเอฟเฟคให้กับแฟรนไชส์ Godzilla และ Ultraman นอกจากนี้ยังได้ Nobuo Uematsu ผู้แต่งเพลงให้ Final Fantasy ยุครุ่งเรืองมาแต่งเพลงให้ด้วย</p>\n<p>เมื่อปีที่แล้ว Sakaguchi เคยบอกว่าอยากนำ Fantasian มาลง PC แล้วหลังจากนั้นชื่อเกมก็ปรากฏอยู่บน Steam Database แต่ปัจจุบันเกมเวอร์ชัน PC ยังไม่มีการเปิดตัวอย่างเป็นทางการแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/9ee8d08603bc4ca2a02a66ab3bc07d0f.jpeg\" /></p>\n<p>ที่มา - <a href=\"https://www.youtube.com/watch?v=0yOO8n0ZbJw\">Nate the Hate</a> via <a href=\"https://www.videogameschronicle.com/news/square-enix-is-reportedly-bringing-mistwalkers-fantasian-to-consoles/\">VGC</a></p>\n</div></div></div><div><div>Topics: </div><div><div><a href=\"/topics/mistwalker\">Mistwalker</a></div><div><a href=\"/topics/square-enix\">Square Enix</a></div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a040b0a989cc9e42e17b7933d5559cf331abb72c9f09733086324309326dbbc","category":"Thai"}