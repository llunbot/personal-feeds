{"title":"Cyber Monday ทำสถิติจับจ่ายสูงสุดในเทศกาลลดราคา 5 วันที่อเมริกา เพิ่มขึ้น 9.6% จากปีก่อน","link":"https://www.blognone.com/node/136984","date":1701226355000,"content":"<div><div><div><p>Adobe Analytics รายงานข้อมูลตัวเลขการช้อปปิ้งออนไลน์ ในช่วงเทศกาลวันหยุดที่อเมริกาเมื่อสัปดาห์ที่ผ่านมาเรียกรวมว่า Cyber Week ซึ่งเป็นระยะเวลา 5 วัน ตั้งแต่วันขอบคุณพระเจ้า, Black Friday และ Cyber Monday มีการจับจ่ายตลอด 5 วันมากกว่า 3.8 หมื่นล้านดอลลาร์ เพิ่มขึ้น 7.8% เมื่อเทียบกับไตรมาสเดียวกันในปีก่อน</p>\n<p>Cyber Monday เป็นเทศกาลลดราคาออนไลน์ยอดนิยมของสัปดาห์การลดราคานี้ ยอดขายวันเดียว 1.24 หมื่นล้านดอลลาร์ เพิ่มขึ้น 9.6% สินค้ายอดนิยมได้แก่ของเล่นทั้ง Hot Wheels, Mario Kart, Cars (Disney Pixar), Disney Junior Minnie Mouse และ LEGO ตลอดจนเกมคอนโซล วิดีโอเกม ส่วนสินค้าหมวดอื่นที่ขายดีได้แก่ สกินแคร์, เครื่องครัวขนาดเล็ก, ทีวี, สมาร์ทวอทช์ และเฮดโฟนบลูทูธ</p>\n<p>ถึงแม้การช้อปปิ้งจะมีตัวเลขเพิ่มขึ้น แต่ Adobe Analytics ก็พบว่าลูกค้าเลือกใช้บริการผ่อนชำระแบบ Buy Now Pay Later (BNPL) กันมากขึ้นด้วย ทำสถิติสูงสุดในวันเดียว มีการใช้ BNPL 940 ล้านดอลลาร์ เพิ่มขึ้น 42.5% จากปีก่อน</p>\n<p>ยังมีข้อมูลอื่นที่น่าสนใจเช่น การซื้อของออนไลน์ใน Cyber Week ผ่านมือถือแซงเดสก์ท็อปเป็นครั้งแรก ขณะที่ตัวเลขเฉลี่ยต่อออเดอร์เพิ่มขึ้นเล็กน้อย 2.7%</p>\n<p>ที่มา: <a href=\"https://news.adobe.com/news/news-details/2023/Media-Alert-Adobe-Cyber-Monday-Surges-to-12.4-Billion-in-Online-Spending-Breaking-E-Commerce-Record/default.aspx\">Adobe</a> ภาพ <a href=\"https://pixabay.com/illustrations/cyber-monday-sale-shop-buy-5022770/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/48eff9efc65cbfeb5cd9f65083b99d53.png\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/adobe\">Adobe</a></div><div><a href=\"/topics/e-commerce\">E-commerce</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b673af0045644f237bd59979cd32ad3078ab966ed602f6faa91f9a20b4feb0f8","category":"Thai"}