{"title":"Collins Dictionary ประกาศให้ \"AI\" เป็นคำศัพท์แห่งปี 2023","link":"https://www.blognone.com/node/136523","date":1698841216000,"content":"<div><div><div><p>พจนานุกรม Collins ประกาศคำศัพท์แห่งปี 2023 (Word of the Year) ให้คำว่า <strong>AI</strong> เป็นคำศัพท์แห่งปีนี้</p>\n<p>ผู้เขียนพจนานุกรม Collins บอกว่า AI ย่อมาจาก Artificial Intelligence แต่ตลอดปีที่ผ่านมา การใช้คำย่อ AI นี้เป็นที่แพร่หลายมากสำหรับทุกหัวข้อสนทนา เนื่องจาก AI มีการพัฒนาอย่างก้าวกระโดด และเข้ามามีบทบาทในชีวิตประจำวัน ไม่ว่าจะเป็นอีเมล บริการสตรีมมิ่ง หรือเทคโนโลยีใหม่ในอนาคต ล้วนแต่มี AI ทั้งสิ้น</p>\n<p>สำหรับคำศัพท์อื่นที่ติดรายชื่อรอบสุดท้ายในปีนี้ที่น่าสนใจเช่น de-influencing หมายถึงการมีอิทธิพลจูงใจให้คนไม่ซื้อสินค้า ไม่ใช้บริการต่าง ๆ นอกจากนี้ยังมีคำว่า ultra-processed สำหรับเรียกอาหารที่ผ่านกระบวนการผลิตอุตสาหกรรมซับซ้อนมาก, greedflation ภาวะเงินเฟ้อที่เกิดจากธุรกิจปรับขึ้นราคาเพื่อให้มีกำไรมากขึ้น ฯลฯ</p>\n<p>ที่มา: <a href=\"https://blog.collinsdictionary.com/language-lovers/the-acceleration-of-ai-and-other-2023-trends/\">Collins Dictionary</a></p>\n<p><img alt=\"No Description\" src=\"https://www.blognone.com/sites/default/files/externals/85b93952f1a905f60a71c1af21b2fbef.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/dictionary\">Dictionary</a></div><div><a href=\"/topics/culture\">Culture</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e70a2edca76567ae9dfacce65f0204bb9808c0fc3eea390a117c3e1a9c260539","category":"Thai"}