{"title":"[ไม่ยืนยัน] Trump อาจยกเลิกคำสั่งแบน TikTok ในอเมริกา ที่จะมีผลมกราคมปีหน้า","link":"https://www.blognone.com/node/143097","date":1731501233000,"content":"<div><div><div><p>Washington Post รายงานโดยอ้างแหล่งข่าวจากคนใกล้ชิดกับ Donald Trump ว่าที่ประธานาธิบดีสหรัฐ ว่าเขาเตรียมยกเลิกคำสั่งแบน TikTok ในอเมริกา ที่จะมีผลในปีหน้า เนื่องจากเป็นหนึ่งในนโยบายที่หาเสียงเอาไว้</p>\n<p>เมื่อต้นปีประธานาธิบดี Joe Biden ได้<a href=\"https://www.blognone.com/node/139399\">ลงนาม</a>รับรองกฎหมายแบน TikTok ในสหรัฐ ซึ่งเป็นไปตามที่สภาผู้แทนฯ และวุฒิสภาฯ รับรองกฎหมายและเสนอขึ้นมา <a href=\"https://www.blognone.com/node/139418\">ซึ่ง TikTok มีเวลา</a>ถึงวันที่ 19 มกราคม 2025 ในการขายกิจการออกมา หรืออาจได้เวลาเพิ่มเติมถึงเดือนเมษายนหากมีการลงนามขยายเวลา จึงคาดว่า Trump จะสามารถออกคำสั่งยกเลิกได้ก่อนถึงกำหนดดังกล่าว</p>\n<p>TikTok มีผู้ใช้งานในอเมริกามากกว่า 180 ล้านบัญชี ซึ่งแหล่งข่าวที่ใกล้ชิดกับ Trump บอกว่า มีวิธีการตอบโต้กับจีนอยู่หลายวิธีที่ดีกว่าทำให้คนอเมริกาจำนวนมากเดือดร้อน ซึ่งผลสำรวจเมื่อเดือนกันยายนชาวอเมริกัน<a href=\"https://www.blognone.com/node/141861\">ที่เห็นด้วยกับคำสั่งแบน</a>ก็ลดลงเหลือ 32%</p>\n<p>ที่มา: <a href=\"https://www.washingtonpost.com/business/2024/11/12/trump-tiktok-ban-sale/?utm_source=twitter&amp;utm_medium=social&amp;utm_campaign=wp_main\">Washington Post</a></p>\n<p><img src=\"https://www.blognone.com/sites/default/files/externals/846fa1168386257b7d643cf7cecb3cd9.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/donald-trump\">Donald Trump</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fc887fc456d37a7bf2c0ec495f8ef993889b2b833e19065da7f852df5c02f32","category":"Thai"}