{"title":"บริษัทสตอเรจเตือนฮาร์ดดิสก์เสียได้แม้ไม่ได้ใช้งานและเก็บไว้อย่างดี บริษัทเพลงเจอฮาร์ดดิสก์เสียบ่อย","link":"https://www.blognone.com/node/142010","date":1726407711000,"content":"<div><div><div><p>Iron Mountain บริษัทจัดการสตอเรจข้อมูลระยะยาวระบุว่าฮาร์ดดิสก์สำหรับเก็บข้อมูลบันทึกเสียงในอุตสาหกรรมตนตรีกำลังค่อยๆ เสียหายจนเปิดใช้งานไม่ได้ แม้จะเก็บในสภาพแวดล้อมที่ดีที่สุดแล้ว โดยเฉพาะไดร์ฟในยุค 90 นั้นเสียหายถึง 20% แล้ว</p>\n<p>การเก็บข้อมูลก่อนยุค 1990 นั้นมักเป็นเทปแต่เทปเหล่านี้มักเสียหายไปตามเวลา ค่ายเพลงจึงนิยมเก็บฮาร์ดดิสก์ทั้งลูกไปในโกดังสำหรับเก็บรักษาระยะยาว แต่เมื่อเวลาผ่านไปและค่ายเพลงต้องการนำต้นฉบับกลับมาใช้ก็พบว่าฮาร์ดดิสก์เหล่านี้เสียหายอยู่ดี</p>\n<p>นอกจากประเด็นฮาร์ดดิสก์เสียหายแล้ว Iron Mountain ยังพบปัญหาหาไฟล์ไม่เจอเพราะบริษัทส่งฮาร์ดดิสก์มาเก็บโดนเขียนโน้ตไว้เพียงหยาบๆ บางทีก็ระบุชื่อศิลปินเป็นชื่อย่อโดยไม่ระบุข้อมูลอื่น ข้อมูลว่าไฟล์เป็นอะไรถูกเก็บเป็น meta data ในไฟล์เองโดยไม่มีข้อมูลอ้างอิงที่อื่นทำให้กระบวนการหาไฟล์ที่อยู่ในโกดังนั้นเต็มไปด้วยความยากลำบาก</p>\n<p>ที่มา - <a href=\"https://www.mixonline.com/business/inside-iron-mountain-its-time-to-talk-about-hard-drives\">Mix Online</a></p>\n<p><img alt=\"No Description\" src=\"https://www.blognone.com/sites/default/files/externals/284aeac104d5233a9b525868e9545bfe.png\" /></p>\n</div></div></div><div><div>Topics: </div><div><div><a href=\"/topics/harddisk\">Harddisk</a></div><div><a href=\"/topics/storage\">Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76b175ed356c2cb6d6f184021ed60412bdbbba4eea6e5b44278964b423e42936","category":"Thai"}