{"title":"UGREEN เปิดตัว NAS ซีพียูอินเทล, 2.5GbE, มีรุ่น SSD ล้วน","link":"https://www.blognone.com/node/137654","date":1705168698000,"content":"<div><div><div><p>UGREEN ผู้ผลิตอุปกรณ์เสริมคอมพิวเตอร์และที่ชาร์จเปิดตัว NAS ครบตระกูลตั้งแต่รุ่นผู้ใช้ตามบ้านขนาด 2 ดิสก์ ไปจนถึงรุ่นใหญ่ 8 ดิสก์,และรุ่น SSD ล้วน</p>\n<p>ทุกรุ่นใช้ซีพียูอินเทลรุ่นที่ 12 เริ่มจากรุ่นเล็กใช้ซีพียู N100 ไปจนถึง Core i5 ทุกรุ่นใส่แรม DDR5 8GB และใส่แรมเพิ่มได้สูงสุด 32GB รุ่นใหญ่นั้นสามารถใส่การ์ด PCIe 4.0</p>\n<p>NAS ในตลาดนอกจากการออกแบบเคสเฉพาะทางแล้ว จุดขายสำคัญคือซอฟต์แวร์ต่างๆ ที่มาพร้อมกับ NAS ทาง UGREEN เรียกซอฟต์แวร์ของตัวเองว่า UGOS แต่ยังไม่บอกว่าภายในมีซอฟต์แวร์อะไรบ้าง แต่ระหว่างนี้<a href=\"https://www.ugreen.com/pages/nas-storage-test\">บริษัทก็เปิดรับผู้ทดสอบแบบวงปิด</a></p>\n<p>ตัวสินค้ายังไม่เสร็จจริงและไม่มีกำหนดว่าจะวางขายจริงเมื่อใด ทาง UGREEN ระบุว่าจะเริ่มเปิดขายล็อตแรกๆ ทาง Kickstarter และตอนนี้<a href=\"https://nas.ugreen.com/products/ugreen-nasync-series-network-attached-storage\">เปิดรับวางเงินจอง</a></p>\n<p>ที่มา - <a href=\"https://nas.ugreen.com/pages/ugreen-nas-storage-preheat\">UGREEN</a></p>\n<p><img alt=\"No Description\" src=\"https://www.blognone.com/sites/default/files/externals/98d185a9e792133ac3fb485545c4cf7d.png\" /></p>\n</div></div></div><div><div>Topics: </div><div><div><a href=\"/topics/ugreen\">Ugreen</a></div><div><a href=\"/topics/nas\">NAS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de6e85accd7adf32617e8f327b13fcb242ff84d9bafa95b85a6d0d465f23cbf2","category":"Thai"}