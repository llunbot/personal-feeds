{"title":"Sony รายงานผลประกอบการไตรมาส ธุรกิจเกมเติบโตดี แม้ยอดขายเครื่อง PS5 ลดลง","link":"https://www.blognone.com/node/143004","date":1731053294000,"content":"<div><div><div><p>กลุ่มบริษัทโซนี่รายงานผลประกอบการประจำไตรมาสเดือนกันยายน 2024 ยอดขายไม่รวมธุรกิจการเงินอยู่ที่ 2.97 ล้านล้านเยน เพิ่มขึ้น 9% จากช่วงเดียวกันในปีก่อน และมีกำไรสุทธิ 2.92 แสนล้านเยน เพิ่มขึ้น 54%</p>\n<p>ธุรกิจเกมและเซ็นเซอร์ภาพถ่าย ยังเป็นสองธุรกิจที่เติบโตสูงโดดเด่นของโซนี่ โดยธุรกิจเกมมีรายได้ 1.07 ล้านล้านเยน เพิ่มขึ้น 12% จากยอดขายเกม Non-First-Party ที่เพิ่มสูง เฉพาะรายได้จากการขายซอฟต์แวร์เพิ่มขึ้น 28% ส่วนคอนโซล PS5 ขายได้เพิ่ม 3.8 ล้านเครื่อง ลดลง 22%</p>\n<p>ส่วนธุรกิจผลิตเซ็นเซอร์ภาพถ่าย รายได้เพิ่มขึ้น 32% เป็น 5.36 แสนล้านเยน ทั้งจากความต้องการสินค้าที่มากขึ้น และสินค้ากลุ่มราคาสูงก็ขายได้มากขึ้น</p>\n<p>ธุรกิจเพลงรายได้เพิ่มขึ้น 10% เป็น 4.48 แสนล้านเยน จากรายได้ที่มากขึ้นของการแสดงคอนเสิร์ต, กิจกรรมพบปะ, สินค้าที่ระลึก และส่วนแบ่งสตรีมมิ่ง</p>\n<p>ที่มา: โซนี่</p>\n<p><img src=\"https://www.blognone.com/sites/default/files/externals/ab3d4ec6c0fe076d8b1f4ba57b94fd0a.jpg\" /></p>\n<p>ตัวเลขของธุรกิจเกม</p>\n<p><img alt=\"No Description\" src=\"https://www.blognone.com/sites/default/files/externals/b8a323a8e8be4452f57bba95e80b57e3.png\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div><div><a href=\"/topics/ps5\">PS5</a></div><div><a href=\"/topics/sony-music\">Sony Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ba28882077e25fb7bee35a4a51caba0dcff10330a9e86e4b167994008054075","category":"Thai"}