{"title":"ซีอีโอ VMware ยอมรับลูกค้าและพาร์ทเนอร์อาจจะไม่สบายใจ หลังเปลี่ยนแนวทางขายแต่ subscription","link":"https://www.blognone.com/node/138725","date":1710544615000,"content":"<div><div><div><p>หลังจาก Broadcom เข้าซื้อกิจการ VMware เมื่อปีที่แล้วก็มีความเปลี่ยนแปลงสำคัญหลายอย่าง <a href=\"https://www.blognone.com/node/137197\">โดยเฉพาะการยกเลิกขายไลเซนส์แบบขายขาด</a>, <a href=\"https://www.blognone.com/node/138178\">ยกเลิก ESXi เวอร์ชั่นฟรี</a>, และยกเลิกโครงการ channel partner โดย Hock Tan ซีอีโอของ VMware ยอมรับว่าลูกค้าและพาร์ตเนอร์อาจจะไม่สบายใจกับความเปลี่ยนแปลงหลายอย่างในคราวเดียวกันแต่ก็ยืนยันว่าเป็นไปตาม \"มาตรฐานอุตสาหกรรม\" และสำหรับพาร์ตเนอร์ก็จะมีแนวทางสร้างโอกาสและทำกำไรเพิ่มเติม</p>\n<p>Tan ยืนยันว่ายังลงทุนพัฒนา VMware ต่อเนื่อง โดยจะลงทุนอีก 1 พันล้านดอลลาร์เพื่อสร้างนวัตกรรม</p>\n<p>เมื่อสัปดาห์ที่ผ่านมา <a href=\"https://www.theregister.com/2024/03/08/broadcom_q1_2024/\">Tan พูดในการรายงานผลประกอบการของ Broadcom</a> ระบุว่าจะพยายามเพิ่มมูลค่าการขายลูกค้า vSphere เดิมให้อัพเกรดไปยัง VMware Cloud Foundation และคาดว่าจะเพิ่มยอดขายได้มากกว่า 10% ต่อไตรมาสไปตลอดปีบัญชีนี้ ขณะที่ฝั่งผู้ใช้นั้นโวยว่าบางกรณีค่าไลเซนส์ขององค์กรขึ้นไป 5-6 เท่าตัว เนื่องจากถูกบังคับซื้อบันเดิล</p>\n<p>ที่มา - <a href=\"https://www.broadcom.com/blog/vmware-by-broadcom-the-first-100-days\">VMware</a></p>\n<p><img src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fa0e8a5b00c2545d44fd680e279514ca8744ca2ff3b28f772a529c330872d8f","category":"Thai"}