{"title":"ผู้บริหาร Apple ฝ่าย Machine Learning ลาออกไปรับตำแหน่งซีอีโอองค์กรไม่แสวงหากำไรด้าน AI","link":"https://www.blognone.com/node/134454","date":1687303863000,"content":"<div><div><div><p>Allen Institute of Artificial Intelligence หน่วยงานไม่แสวงหากำไรที่เน้นงานวิจัยด้านปัญญาประดิษฐ์ ซึ่งก่อตั้งโดย Paul Allen ผู้ร่วมก่อตั้งไมโครซอฟท์ หรือที่เรียกย่อว่า AI2 ประกาศแต่งตั้ง Ali Farhadi เป็นซีอีโอคนใหม่ของหน่วยงาน</p>\n<p>ก่อนหน้านี้ Ali Farhadi ทำงานเป็นผู้บริหารในแอปเปิลส่วนการพัฒนา Machine Learning รุ่นใหม่ ซึ่งเขาร่วมงานกับแอปเปิลจากดีล<a href=\"https://www.blognone.com/node/114169\">ขายกิจการ Xnor․ai</a> ในปี 2020 อย่างไรก็ตามการมาเป็นซีอีโอ AI2 ก็เป็นการกลับสู่ที่เดิม เพราะ Xnor.ai เคยเป็นบริษัทในโครงการบ่มเพาะสตาร์ทอัพของ AI2 นั่นเอง</p>\n<p>Farhadi บอกว่าตอนนี้มีการเปลี่ยนแปลงและพัฒนาด้าน AI ไปมาก จึงไม่มีช่วงเวลาใดที่ดีกว่านี้ที่จะกลับมาเป็นซีอีโอ AI2 เพื่อร่วมสร้าง AI ที่เปิดเผยและโปร่งใส ซึ่งจะเป็นพื้นฐานของการพัฒนาที่จำเป็นในยุคถัดไปของ AI</p>\n<p>ที่มา: <a href=\"https://blog.allenai.org/allen-institute-for-artificial-intelligence-ai2-announces-new-ceo-feb77f60ec8c\">AI2</a> ผ่าน <a href=\"https://9to5mac.com/2023/06/20/apple-machine-learning-exec-departs/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/612363c91ba47dad9517813a8f973980.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d33136cef4acd10947d734b450e9e23fdd81497dbfb159866ab16d9846daf64c","category":"Thai"}