{"title":"Elon Musk บอกอินเทอร์เน็ตดาวเทียม Starlink จะออกสถานะเบต้าเดือนหน้า","link":"https://www.blognone.com/node/124841","date":1632154045000,"content":"<div><div><div><p>Elon Musk ในฐานะซีอีโอ SpaceX ได้<a href=\"https://twitter.com/elonmusk/status/1438748063527575555\">ทวีตตอบข้อความ</a> โดยบอกว่าบริการอินเทอร์เน็ตดาวเทียม Starlink จะออกจากสถานะเบต้าในเดือนหน้า และคาดว่าจะมีผู้ใช้งานมากกว่า 5 แสนราย ภายใน 12 เดือน</p>\n<p>Starlink เปิดให้สมัครทดสอบใช้งานอินเทอร์เน็ตดาวเทียมในสถานะเบต้า <a href=\"https://www.blognone.com/node/119262\">ด้วยชื่อโครงการ Better Than Nothing Beta</a> ตั้งแต่เดือนตุลาคมปีที่แล้ว โดยต้องจ่ายค่าอุปกรณ์ 499 ดอลลาร์ และค่าบริการรายเดือนอีกเดือนละ 99 ดอลลาร์</p>\n<p>เมื่อเดือนสิงหาคม Elon Musk <a href=\"https://www.blognone.com/node/124396\">บอกว่า</a>ได้จัดส่งอุปกรณ์ไปแล้วมากกว่า 1 แสนชุด ใน 14 ประเทศ ซึ่งหากบริการออกจากสถานะเบต้า ก็น่าจะเพิ่มจำนวนลูกค้าจากนี้ได้รวดเร็วมากขึ้น</p>\n<p>ที่มา: <a href=\"https://www.theverge.com/2021/9/18/22681185/spacex-ceo-elon-musk-starlink-internet-service-leaving-beta-october\">The Verge</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"208242218847cb27326a8ca4b23c0edd74ffbc04e8f34271f80e54e0f31ad0e2","category":"Thai"}