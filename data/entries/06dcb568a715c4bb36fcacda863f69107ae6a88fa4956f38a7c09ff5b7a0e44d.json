{"title":"แรมไม่พอใช่ไหม? ซัมซุงออก Memory Module Box ใส่แรม 2TB ให้เสียบเพิ่มผ่านบัส CXL","link":"https://www.blognone.com/node/139059","date":1712197848000,"content":"<div><div><div><p>ซัมซุงเปิดตัว \"กล่องแรม\" Memory Module Box ที่สามารถใส่<a href=\"https://www.blognone.com/node/138822\">แรมความเร็วสูง HBM3E</a> ได้สูงสุด 2TB ต่อกล่อง แบนด์วิดท์รวม 60 GBps มีความหน่วงต่ำ 596 nanosecond เหมาะสำหรับงานประมวลผลที่ต้องใช้แรมมากๆ เช่น AI, ฐานข้อมูลในหน่วยความจำ (in-memory database) และงานวิเคราะห์ข้อมูล</p>\n<p>กล่องแรมของซัมซุงจะเชื่อมต่อกับหน่วยประมวลผลหลักของเซิร์ฟเวอร์ผ่าน<a href=\"https://www.blognone.com/node/108602\">บัสแบบใหม่ Compute Express Link (CXL)</a> ที่อินเทลและกลุ่มบริษัทไอทีจำนวนหนึ่งเริ่มผลักดันมาได้สักระยะ โดยบัส CXL ออกแบบมาเพื่อแข่งกับ NVLink ของ NVIDIA และ CCIX ของฝั่ง AMD</p>\n<p>กล่องแรมตัวนี้มีชื่อเรียกอย่างเป็นทางการว่า CXL Memory Module – Box (CMM-B) โดยซัมซุงจับมือกับ Supermicro ออกเครื่องเซิร์ฟเวอร์แบบแร็คขนาด 4U ที่ใช้ CMM-B มาขายด้วยเช่นกัน</p>\n<p>ที่มา - <a href=\"https://semiconductor.samsung.com/news-events/news/samsung-demonstrates-new-cxl-capabilities-and-introduces-new-memory-module-for-scalable-composable-disaggregated-infrastructure-at-memcon-2024/\">Samsung</a>, <a href=\"https://www.techradar.com/pro/this-tiny-box-from-samsung-can-hold-2tb-of-a-special-kind-of-ram-worth-tens-of-thousands-of-dollars-cxl-memory-module-box-hailed-as-the-future-of-expansive-server-memory-in-the-age-of-ai\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/56a530efb8638b439457ab6171df32fc.png\" /></p>\n<p><img alt=\"No Description\" src=\"https://www.blognone.com/sites/default/files/externals/1d723fbfa05ea0ddb5e3ff960c7a2559.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/memory\">Memory</a></div><div><a href=\"/topics/server\">Server</a></div><div><a href=\"/topics/supermicro\">Supermicro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06dcb568a715c4bb36fcacda863f69107ae6a88fa4956f38a7c09ff5b7a0e44d","category":"Thai"}