{"title":"Alphabet บริษัทแม่ Google มีมูลค่ากิจการทะลุ 2 ล้านล้านดอลลาร์ อย่างเป็นทางการครั้งแรก","link":"https://www.blognone.com/node/139444","date":1714185135000,"content":"<div><div><div><p>Alphabet บริษัทแม่ของกูเกิล มีมูลค่ามากกว่า 2 ล้านล้านดอลลาร์ หลังปิดตลาดหุ้นในคืนวันศุกร์ที่ผ่านมา ซึ่งเป็นครั้งแรกที่บริษัทมีมูลค่าเกิน 2 ล้านล้าน หลังปิดตลาดหุ้น จากที่ผ่านมาเกิดขึ้นในระหว่างวันของการซื้อขาย <a href=\"https://www.blognone.com/node/125741\">เมื่อปี 2021</a> และ<a href=\"https://www.blognone.com/topics/market-capitalization\">ต้นเดือน</a>ที่ผ่านมา</p>\n<p>ราคาหุ้น Alphabet เมื่อคืนนี้ปรับเพิ่มขึ้น 9.97% เป็น 173.69 ดอลลาร์ต่อหุ้น มูลค่ากิจการ 2.145 ล้านล้านดอลลาร์</p>\n<p>มูลค่ากิจการของ Alphabet ที่เพิ่มสูงขึ้น เป็นผลจากการ<a href=\"https://www.blognone.com/node/139415\">รายงานผลประกอบการไตรมาส</a>ที่ผ่านมา ซึ่งรายได้และกำไร รวมทั้งคาดการณ์ตัวเลขในไตรมาสปัจจุบันที่ออกมาดีกว่าที่นักวิเคราะห์คาดไว้ รวมทั้งประกาศจ่ายเงินปันผลเป็นครั้งแรกของบริษัท 0.20 ดอลลาร์ต่อหุ้น</p>\n<p>Sundar Pichai ซีอีโอ Alphabet และกูเกิล กล่าวในช่วงแถลงผลประกอบการว่าบริษัทอยู่ในตำแหน่งที่ดี เพื่อเป็นศูนย์กลาง AI ของโลกเทคโนโลยี ซึ่งจะมีการลงทุนเพิ่มเติมอีกหลายอย่าง โดยกูเกิลมีแนวทางที่ชัดเจนว่าจะนำ AI มาพัฒนาสิ่งใหม่ในธุรกิจโฆษณา คลาวด์ และ Subscription รวมทั้งเสริม AI ในบริการค้นหา Google Search รองรับคำถามที่ซับซ้อนหรือต้องการคำอธิบาย</p>\n<p>ที่มา: <a href=\"https://finance.yahoo.com/news/alphabet-market-cap-tops-2-trillion-after-earnings-beat-dividend-announcement-092630401.html\">Yahoo Finance</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1838a50e352dc25c45cb0ea2d55687cb1bbff1e867a10a2139f17f1226821b25","category":"Thai"}