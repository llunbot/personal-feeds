{"title":".NET MAUI ระบบ GUI ร่างใหม่ของ Xamarin.Forms เสร็จไม่ทัน .NET 6 เลื่อนเป็นปี 2022","link":"https://www.blognone.com/node/124782","date":1631775322000,"content":"<div><div><div><p>ไมโครซอฟท์ประกาศเลื่อนวันออก<a href=\"https://www.blognone.com/node/116465\">โครงการ .NET MAUI ชุดเครื่องมือเขียน GUI ข้ามแพลตฟอร์ม</a> (ร่างใหม่และชื่อใหม่ของ Xamarin.Forms) ว่าจะออกไม่ทันรอบของ .NET 6 ในเดือนพฤศจิกายน 2021 เปลี่ยนไปเป็นไตรมาส 2 ปี 2022 แทน</p>\n<p><a href=\"https://github.com/dotnet/maui\">.NET MAUI</a> (อ่านว่า เมาอิ) หรือชื่อเต็มที่ไม่น่ามีใครเรียกคือ .NET Multi-platform App UI เป็นวิธีการเขียน UI ในโลกของ .NET ที่แอพตัวเดียวสามารถสร้าง UI แบบเนทีฟเฉพาะแพลตฟอร์มได้ โดย MAUI จะเป็นตัวแปลงโค้ด .NET ให้เป็น UI แบบเนทีฟได้ (WinUI สำหรับวินโดวส์, Mac Catalyst สำหรับ iPadOS/macOS, และเนทีฟของ iOS กับ Android)</p>\n<p>MAUI เป็นวิวัฒนาการจาก Xamarin.Forms เดิมที่บริษัท Xamarin พัฒนาขึ้นเพื่อจับตลาดนักพัฒนาสาย .NET ที่ต้องการเขียนแอพมือถือ หลังจากนั้น<a href=\"https://www.blognone.com/node/78318\">เมื่อ Xamarin ถูกไมโครซอฟท์ซื้อในปี 2016</a> ทำให้ไมโครซอฟท์รวมจักรวาล .NET เข้าด้วยกัน โดย<a href=\"https://www.blognone.com/node/116463\">ตัวแพลตฟอร์ม Xamarin หลักจะถูกผนวกเข้ากับ .NET 6</a> (เลื่อนมาจาก .NET 5) แต่ MAUI ก็เสร็จไม่ทันตามแผนที่จะออกพร้อมกัน</p>\n<p><img src=\"https://www.blognone.com/sites/default/files/externals/887d17f5c14fb1dd560110d91679a13d.png\" /></p>\n<p><img src=\"https://www.blognone.com/sites/default/files/externals/761f5cf7f0aee8a91652039fae26be9d.png\" /></p>\n<p>ที่มา - <a href=\"https://devblogs.microsoft.com/dotnet/update-on-dotnet-maui/\">Microsoft</a></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/xamarin\">Xamarin</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21fc02ca4b63c7ffa0392f5f855b35fbefa2d80768fe0d26cb39a14b0282b180","category":"Thai"}