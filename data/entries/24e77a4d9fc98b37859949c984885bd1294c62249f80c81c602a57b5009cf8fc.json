{"title":"GOG เลิกขายเกม Warcraft 1-2 ภาคต้นฉบับตาม Blizzard แต่สัญญาจะอัพเดตเกมให้เล่นได้ตลอดไป","link":"https://www.blognone.com/node/143422","date":1733192469000,"content":"<div><div><div><p>ร้านขายเกมดิจิทัล GOG ประกาศว่าเกม Warcraft ต้นฉบับ 2 ภาคแรกคือ Warcraft: Orcs and Humans และ Warcraft II จะถูกถอดออกจากสโตร์ในวันที่ 13 ธันวาคม 2024</p>\n<p>GOG ไม่ได้อธิบายเหตุผลที่เกมถูกถอดออกจากสโตร์ แต่ก็น่าจะหนีไม่พ้น <a href=\"https://www.blognone.com/node/143110\">Blizzard ออก Warcraft I Remastered และ Warcraft II Remastered</a> มาทดแทน (สามารถสลับกลับไปใช้กราฟิกแบบดั้งเดิมได้ถ้าต้องการ) ทำให้ Blizzard ถอดเกมเวอร์ชันต้นฉบับออกจากสโตร์ต่างๆ</p>\n<p>ในฐานะร้านขายเกมที่เน้นการอนุรักษ์เกมเก่า GOG บอกว่าปรับนโยบายของ<a href=\"https://www.blognone.com/node/143120\">โครงการ GOG Preservation Program ที่เพิ่งเปิดตัวไป</a> ว่าจะขยายโครงการอนุรักษ์เกมมาสู่เกมที่ไม่มีขายบนสโตร์ GOG ด้วย โดยทีมพัฒนาของ GOG จะยังทดสอบความเข้ากันได้ของเกมลักษณะนี้ต่อไปให้ฟรีๆ</p>\n<p>คนที่อยากซื้อเกม Warcraft: Orcs and Humans และ Warcraft II ต้นฉบับสองภาคแรก ยังสามารถ<a href=\"https://www.gog.com/en/game/warcraft_bundle\">เข้าไปซื้อกันได้ในราคา 14.99 ดอลลาร์ (ราคาบันเดิลสองภาค)</a> ก่อนวันที่ 14 ธันวาคม เกมไม่มี DRM ใดๆ และสามารถติดตั้งแบบออฟไลน์ เล่นได้ตลอดไป</p>\n<p>ที่มา - <a href=\"https://arstechnica.com/gaming/2024/12/blizzards-pulling-of-warcraft-i-ii-tests-gogs-new-preservation-program/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/96976462aeb985ce61bfc12eb91952a3.jpg\" /></p>\n<blockquote><p>To the GOG Community and gamers all over the world:We’re deeply saddened to share the news that Warcraft: Orcs and Humans and Warcraft II will leave our store on December 13th, 2024.At GOG, we believe that games should live forever. This means not only preserving them but… <a href=\"https://t.co/bx5dIaNZ70\">pic.twitter.com/bx5dIaNZ70</a></p>\n<p>— GOG.COM (@GOGcom) <a href=\"https://twitter.com/GOGcom/status/1863583943229833251?ref_src=twsrc%5Etfw\">December 2, 2024</a></p></blockquote>\n</div></div></div><div><div>Topics: </div><div><div><a href=\"/topics/warcraft\">Warcraft</a></div><div><a href=\"/topics/gog\">GOG</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24e77a4d9fc98b37859949c984885bd1294c62249f80c81c602a57b5009cf8fc","category":"Thai"}