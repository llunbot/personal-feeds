{"title":"PlayStation ปลดพนักงาน 900 คน คิดเป็น 8% ของทั้งหมด, ปิด London Studio","link":"https://www.blognone.com/node/138428","date":1709041271000,"content":"<div><div><div><p>Sony Interactive Entertainment บริษัทแม่ของ PlayStation ประกาศปลดพนักงาน 900 คน คิดเป็น 8% ของพนักงานทั้งหมด</p>\n<p>สตูดิโอที่ได้รับผลกระทบหนักคือ <a href=\"https://playstationlondonstudio.com/\">London Studio</a> ผู้พัฒนาเกมตระกูล SingStar ถึงกับต้องปิดสตูดิโอไปเลย ส่วนสตูดิโออื่นๆ ที่โดนลดคนมีทั้ง Insomniac Games, Naughty Dog, Guerrilla, Firesprite รวมถึงพนักงานของ SIE ส่วนกลางในฝ่าย Technology, Creative, Support โดยพนักงานที่ได้รับผลกระทบมีทั่วโลก ทั้งในอเมริกา ยุโรป ญี่ปุ่น และเอเชียแปซิฟิก</p>\n<p>SIE ให้เหตุผลว่าต้องปรับลดคนตามสภาพอุตสาหกรรมเกมและสภาพเศรษฐกิจ นอกจากนี้ SIE ยังบอกว่าจะปรับแนวทางการพัฒนาเกมใหม่ จากเดิมที่โฟกัสเกมแนวเนื้อเรื่องบน PS5 ก็ต้องหันมาทำเกมที่มีส่วนออนไลน์-โซเชียลมากขึ้น รวมถึงการขยายไปยังแพลตฟอร์มใหม่ๆ อย่างพีซีและมือถือ จึงต้องใช้ทักษะและทรัพยากรที่ต่างไปจากเดิม [จึงต้องปลดพนักงานส่วนเกินออกเพื่อเตรียมรับคนใหม่]</p>\n<p>เมื่อเดือนมกราคม <a href=\"https://www.blognone.com/node/137870\">ไมโครซอฟท์เพิ่งปลดพนักงานในธุรกิจเกมออก 1,900 คน กระทบทั้ง Xbox, Bethesda, Activision Blizzard</a></p>\n<p>ที่มา - <a href=\"https://sonyinteractive.com/en/news/blog/difficult-news-about-our-workforce/?sf271923331=1\">Sony (1)</a>, <a href=\"https://sonyinteractive.com/en/news/blog/an-important-update-from-playstation-studios/\">Sony (2)</a></p>\n<p><img alt=\"No Description\" src=\"https://www.blognone.com/sites/default/files/externals/8f2425a7ae0c9ac9f1848ddd89386839.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36399a94e33e466654c6ce2695efc3d6a3f63bfad8ab7618cb0a2e33f0d1b0d5","category":"Thai"}