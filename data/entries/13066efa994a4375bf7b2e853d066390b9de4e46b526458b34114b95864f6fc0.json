{"title":"AT&T รายงานเหตุการณ์ข้อมูลรั่วไหลครั้งใหญ่ กระทบลูกค้าเกือบทุกคนช่วงปี 2022","link":"https://www.blognone.com/node/140863","date":1720788857000,"content":"<div><div><div><p>AT&amp;T โอเปอเรเตอร์รายใหญ่ในสหรัฐ รายงานเหตุการณ์ข้อมูลลูกค้ารั่วไหล ซึ่งอาจจะเป็นการรั่วไหลของข้อมูลครั้งใหญ่ที่สุดครั้งหนึ่ง โดยบอกว่าข้อมูลนี้ถูกดาวน์โหลดออกมาจากสำนักงานบนแพลตฟอร์มคลาวด์ 3rd Party</p>\n<p>ผลการสอบสวนพบว่าข้อมูลที่ถูกดาวน์โหลดออกไปมีประวัติการโทรเสียง การส่งข้อความ กระทบกับลูกค้าโทรศัพท์มือถือของ AT&amp;T เกือบทุกคน ตั้งแต่ 1 พฤษภาคม 2022 ถึง 31 ตุลาคม 2022 และวันที่ 2 มกราคม 2023 บันทึกนี้ระบุหมายเลขคู่สนทนาถ้าเป็นของ AT&amp;T ด้วยกัน รวมทั้งถ้าเป็นโทรศัพท์บ้าน AT&amp;T ด้วย รายละเอียดในข้อมูลระบุว่าหมายเลขใดติดต่อกับหมายเลขใด แต่ละคู่เป็นระยะเวลารวมเท่าใด</p>\n<p>ข้อมูลที่<strong>ไม่มี</strong>ในส่วนที่หลุดออกมาได้แก่ เนื้อหาการสนทนาหรือข้อความที่ส่งหากัน, วันเวลาที่สนทนา (Timestamp), ข้อมูลส่วนตัวที่ระบุตัวตนของลูกค้าได้ อย่างไรก็ตาม AT&amp;T บอกว่าแม้ข้อมูลนี้ไม่มีชื่อลูกค้า แต่ข้อมูลเบอร์โทรศัพท์นั้นก็มักมีวิธีการตรวจหาเจ้าของเบอร์ได้ผ่านช่องทางอื่น</p>\n<p>AT&amp;T บอกว่าบริษัททราบเรื่องดังกล่าวในเดือนเมษายนที่ผ่าน และเริ่มร่วมมือกับผู้เชี่ยวชาญในการตรวจสอบ โดยแจ้งลูกค้าที่ได้รับผลกระทบทั้งหมดแล้ว รวมทั้งคนที่ไม่ได้เป็นลูกค้าในปัจจุบัน บริษัทไม่เชื่อว่าข้อมูลนี้ถูกเผยแพร่ต่อสาธารณะในเวลานี้ และจะใช้กระบวนการทางกฎหมายจับกุมผู้เกี่ยวข้องทั้งหมด ซึ่งตอนนี้จับกุมได้แล้วหนึ่งราย</p>\n<p>ที่มา: <a href=\"https://www.att.com/support/article/my-account/000102979\">AT&amp;T</a></p>\n<p><img src=\"https://www.blognone.com/sites/default/files/externals/6bfc2285b7f629195095f8963d241a51.jpg\" /></p>\n</div></div></div><div><div>Topics: </div><div><div><a href=\"/topics/att\">AT&amp;T</a></div><div><a href=\"/topics/data-breach\">Data Breach</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13066efa994a4375bf7b2e853d066390b9de4e46b526458b34114b95864f6fc0","category":"Thai"}