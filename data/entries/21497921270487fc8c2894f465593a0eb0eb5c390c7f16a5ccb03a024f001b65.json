{"title":"Meta ยกเลิกข้อจำกัดทั้งหมดบัญชีของ Donald Trump ทั้ง Facebook, Instagram","link":"https://www.blognone.com/node/140865","date":1720830333000,"content":"<div><div><div><p>Meta ประกาศยกเลิกข้อจำกัดทั้งหมดของบัญชี Facebook และ Instagram ของ Donald Trump ซึ่งเป็นผลต่อเนื่องจากการประกาศ<a href=\"https://www.blognone.com/node/132389\">ปลดแบนบัญชี</a>เมื่อเดือนมกราคมปีที่แล้ว</p>\n<p>ในตอนนั้น Meta บอกว่า แม้บัญชี Facebook และ Instagram ของ Trump จะกลับมาใช้งานได้ แต่อยู่ในการควบคุม เช่น ไม่สามารถซื้อโฆษณาได้ หรือหากมีการละเมิดกฎการใช้งาน โพสต์จะถูกลบและถูกแบนการใช้งานทันที ซึ่งเป็นระดับการควบคุมที่สูงกว่าผู้ใช้งานทั่วไป ประกาศนี้จึงบอกว่าการควบคุมทั้งหมดถูกยกเลิกแล้ว บัญชีของ Trump จะมีสถานะแบบผู้ใช้งานทุกคน</p>\n<p>Meta บอกว่าเนื่องจาก Trump เป็นหนึ่งในว่าที่ตัวแทนพรรค Republican ในการลงสมัครชิงตำแหน่งประธานาธิบดีสหรัฐ 2024 แพลตฟอร์มจึงสนับสนุนการแสดงออกทางการเมือง โดยผู้ใช้งานสามารถรับเนื้อหาจากผู้สมัครทุกคนได้อย่างเท่าเทียมกัน</p>\n<p>ที่มา: <a href=\"https://about.fb.com/news/2023/01/trump-facebook-instagram-account-suspension/\">Meta</a></p>\n<p><img src=\"https://www.blognone.com/sites/default/files/externals/bf5fcd4b7f3d5776ebb6511bd8592d65.jpg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21497921270487fc8c2894f465593a0eb0eb5c390c7f16a5ccb03a024f001b65","category":"Thai"}