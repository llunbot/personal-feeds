{"title":"พบแผ่นหนัง DVD เก่าของค่าย Warner Bros. ผลิตปี 2006-2008 เริ่มเสื่อมคุณภาพแล้ว","link":"https://www.blognone.com/node/145178","date":1741605161000,"content":"<div><div><div><p>Chris Bumbray บรรณาธิการของเว็บไซต์รีวิวภาพยนตร์​ JoBlo เขียนเล่าประสบการณ์ในฐานะนักสะสมภาพยนตร์ตัวยง ที่เขาพบว่าแผ่น DVD ภาพยนตร์ของบริษัท Warner Bros. ที่ผลิตในช่วงปี 2006-2008 เจอปัญหา \"แผ่นเน่า\"​ (disc rot) เสื่อมคุณภาพลงจนไม่สามารถอ่านแผ่นได้</p>\n<p>Bumbray ชี้ว่าความเชื่อที่ว่าซื้อแผ่นหนังเก็บแล้วจะสามารถเล่นได้ตลอดไป เราเป็นเจ้าของหนังเอง ไม่เป็นจริงอีกต่อไปแล้ว</p>\n<p>หลังจากเรื่องนี้เป็นข่าว ทางตัวแทนของ Warner Bros. ชี้แจงว่ายินดีเปลี่ยนแผ่น DVD ให้ใหม่ ตราบเท่าที่แผ่นนั้นยังมีในสต๊อก หากไม่มีแผ่นหนังเรื่องนั้นแล้วก็ยินดีชดเชยเป็นแผนอื่นที่มูลค่าเท่ากัน</p>\n<p>เว็บไซต์​ Ars Technica ชี้ว่าเรื่องนี้เป็นประเด็นในวงการนักสะสมแผ่นหนังมายาวนาน (อาการนี้ยังไม่เกิดกับแผ่น Blu-ray ในยุคหลัง) และแผ่นของ Warner Bros. ในช่วงปี 2006-2009 (ตัวเลขไม่ตรงกับของค่าย) นั้นขึ้นชื่ออยู่แล้วเรื่องการเสื่อมคุณภาพ</p>\n<p>ที่มา - <a href=\"https://www.joblo.com/warner-bros-dvds-dont-work/\">JoBlo</a>, <a href=\"https://arstechnica.com/gadgets/2025/03/they-curdle-like-milk-wb-dvds-from-2006-2008-are-rotting-away-in-their-cases/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/58ab413c708b94fd8aa07dca6fed464a.jpeg\" /></p>\n</div></div></div><div><div>Topics: </div><div><div><a href=\"/topics/dvd\">DVD</a></div><div><a href=\"/topics/storage\">Storage</a></div><div><a href=\"/topics/warner-bros\">Warner Bros.</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c566cc518dfff8f0352c5035056f39f861061173726622cb99171e8f4eac604f","category":"Thai"}