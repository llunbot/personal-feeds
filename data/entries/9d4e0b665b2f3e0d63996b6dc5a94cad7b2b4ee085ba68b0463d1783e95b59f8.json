{"title":"กูเกิลร่วมมือกับกรมการแพทย์ ศึกษาความคุ้มค่าในการใช้ AI คัดกรองเบาหวานขึ้นตา","link":"https://www.blognone.com/node/142673","date":1729477937000,"content":"<div><div><div><p>หลังจากกูเกิลร่วมวิจัยการใช้ปัญญาประดิษฐ์วิเคราะห์อาการเบาหวนขึ้นตา (diabetic retinopathy) <a href=\"https://www.blognone.com/node/106979\">ร่วมกับโรงพยาบาลราชวิถีมาตั้งแต่ปี 2018</a> และรายงานว่า<a href=\"https://www.blognone.com/node/127786\">วิเคราะห์ได้ระดับเดียวกับผู้เชี่ยวชาญตั้งแต่ปี 2022</a> ตอนนี้ก็มาถึงเฟสเตรียมการใช้งานแล้ว โดยกูเกิลกำลังศึกษาเรื่องนี้กับกรมการแพทย์ของไทย</p>\n<p>การศึกษาครั้งนี้เตรียมเปิดทางความร่วมมือระหว่าง <a href=\"https://perceptra.tech/about-us/\">Perceptra บริษัทปัญญาประดิษฐ์ทางการแพทย์ในไทย</a> และกรมการแพทย์ ในการนำปัญญาประดิษฐ์มาใช้คัดกรองโรคในประชากรวงกว้าง</p>\n<p>Perceptra เป็นหนึ่งในสามบริษัทที่ร่วมมือกับกูเกิลในการนำเทคโนโลยีปัญญาประดิษฐ์มาใช้งานจริง อีกสองบริษัทคือ Forus Health และ AuroLab จากอินเดีย หากความร่วมมือเหล่านี้สำเร็จคาดว่าจะสามารถคัดกรองผู้ป่วยได้ 6 ล้านคนภายใน 10 ปีข้างหน้า</p>\n<p>ที่มา - <a href=\"https://blog.google/around-the-globe/google-asia/arda-diabetic-retinopathy-india-thailand/\">Google</a></p>\n<p><img src=\"https://www.blognone.com/sites/default/files/externals/a1fad97c6a81f7ee0277475a6aa426ef.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d4e0b665b2f3e0d63996b6dc5a94cad7b2b4ee085ba68b0463d1783e95b59f8","category":"Thai"}