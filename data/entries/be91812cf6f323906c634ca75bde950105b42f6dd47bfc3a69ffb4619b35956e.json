{"title":"ไมโครซอฟท์ระบุปัญหา CrowdStrike บน VM แก้ได้ด้วยการบูตใหม่ไปเรื่อยๆ ประมาณ 15 รอบ","link":"https://www.blognone.com/node/140981","date":1721393685000,"content":"<div><div><div><p>จากเหตุวันนี้ที่แพตช์ CrowdStrike ทำให้ Windows เกิดจอฟ้าทั่วโลก ผู้ดูแลระบบจำนวนมากก็ต้องหันมากู้ระบบให้กลับมาใช้งานได้ แต่ความลำบากก็มากขึ้นสำหรับเครื่องที่อยู่บนคลาวด์เนื่องจากไม่สามารถบูต Safe Mode เพื่อแก้ปัญหาได้</p>\n<p>Azure ออกประกาศสำหรับผู้ที่ใช้บริการ Azure VM ระบุว่าลูกค้าจำนวนมากสามารถแก้ปัญหาเครื่องค้างด้วยการ \"บูตใหม่\" ไปเรื่อยๆ สูงสุด 15 รอบ เครื่องก็จะกลับมาใช้งานได้</p>\n<p>แต่สำหรับคนที่บูตใหม่ไม่สำเร็จ Azure ให้ทางเลือกกู้ระบบไว้ดังนี้</p>\n<ol>\n<li>กู้จาก Azure Backup ก่อนเวลาตีสองของประเทศไทยในวันที่ 19 กรกฎาคมที่ผ่านมา</li>\n<li>ดึง OS Disk ออกไป mount เครื่องอื่นเพื่อลบไฟล์ที่เกี่ยวข้องตามคำแนะนำของ CrowdStrike</li>\n<li>ในกรณีที่ติด BitLocker <a href=\"https://learn.microsoft.com/en-us/troubleshoot/azure/virtual-machines/windows/unlock-encrypted-disk-offline\">ต้องปลดล็อกรหัสออกมาก่อนที่จะแก้ไข</a></li>\n</ol>\n<p>ไมโครซอฟท์ยืนยันว่า CrowdStrike ถอนแพตช์ที่สร้างปัญหาออกไปแล้ว ดังนั้นจึงสามารถเปิดเครื่องมาใช้งานได้ปกติ ไม่ต้องกลัวเครื่องจอฟ้าไปอีกรอบ</p>\n<p>ที่มา - <a href=\"https://azure.status.microsoft/es-es/status\">Azure Status</a></p>\n<p><img alt=\"No Description\" src=\"https://www.blognone.com/sites/default/files/externals/dd99335e8cae249c2fe2cbeaad60ad0b.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/crowdstrike\">CrowdStrike</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be91812cf6f323906c634ca75bde950105b42f6dd47bfc3a69ffb4619b35956e","category":"Thai"}