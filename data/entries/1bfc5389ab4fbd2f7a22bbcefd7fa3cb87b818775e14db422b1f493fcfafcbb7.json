{"title":"Bang & Olufsen เปิดตัว Beoplay EQ หูฟัง True Wireless พร้อม Adaptive ANC ในตัว","link":"https://www.blognone.com/node/123962","date":1627562546000,"content":"<div><div><div><p>Bang &amp; Olufsen เปิดตัวหูฟังรุ่นใหม่ Beoplay EQ เป็​นหูฟัง True Wireless พร้อมระบบตัดเสียงรบกวน ANC รุ่นแรกจากแบรนด์ B&amp;O</p>\n<p>Beoplay EQ มีชิป ANC แยกต่างหากสำหรับใช้ประมวสลผลระบบตัดเสียง Adaptive Active Noise Cancellation ตามมาตรฐาน AptX ของ Qualcomm พร้อมไมโครโฟน 4 ตัวบนหูฟัง 2 ข้างที่คอยมอนิเตอร์เสียงรอบทิศและปรับ ANC ให้เหมาะสมกับสภาพแวดล้อมให้อัตโนมัติ และไมโครโฟนอีก 1 ตัวสำหรับใช้คุยโทรศัพท์ รวมแล้วมีทั้งหมด 6 ตัว</p>\n<p>ในด้านแบตเตอรี่ ตัว Beoplay EQ สามารถใช้งานได้ราว 6.5 ชั่วโมงถ้าเปิด ANC หรือ 7.5 ชั่วโมงถ้าปิด ANC เมื่อรวมกับเคสชาร์จแบตเตอรี่จะใช้งานได้นานสุดถึง 20 ชั่วโมง โดยการชาร์จแบตเตอรี่ของตัวเคสจะชาร์จผ่านสาย USB-C หรือชาร์จไร้สายผ่าน Qi ก็ได้ พร้อมการันตีมาตรฐาน IP54 ในการกันน้ำกันฝุ่น</p>\n<p>Bang &amp; Olufsen กำหนดราคา Beoplay EQ ที่ 399 ดอลลาร์ หรือราว 13,000 บาท มีให้เลือก 2 สี คือสีดำและสีทอง</p>\n<p>ที่มา - <a href=\"https://www.theverge.com/2021/7/29/22594086/bang-olufsen-beoplay-eq-true-wireless-earbuds-price-release-date-features\">The Verge</a>, <a href=\"https://www.engadget.com/bang-and-olufsen-beoplay-eq-earbuds-070019390.html\">Engadget</a></p>\n<p><img src=\"https://www.blognone.com/sites/default/files/externals/dce552ced59f0796f020d00784a60105.jpg\" /></p>\n<p><img src=\"https://www.blognone.com/sites/default/files/externals/fb319818cd6f4c9e58b5289f69bb2032.jpg\" /></p>\n<p><img src=\"https://www.blognone.com/sites/default/files/externals/e6e859d2e03acf8c5bfb292109673a33.jpg\" /></p>\n</div></div></div><div><div>Topics: </div><div><div><a href=\"/topics/bang-olufsen\">Bang &amp; Olufsen</a></div><div><a href=\"/topics/headphone\">Headphone</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bfc5389ab4fbd2f7a22bbcefd7fa3cb87b818775e14db422b1f493fcfafcbb7","category":"Thai"}