{"title":"แอปเปิลโชว์สร้างอุปกรณ์ Matter ด้วยภาษา Swift บน ESP32","link":"https://www.blognone.com/node/140344","date":1718213196000,"content":"<div><div><div><p>ในงาน WWDC24 แอปเปิลสาธิตการพัฒนาอุปกรณ์ Matter ด้วย Swift แบบ Embedded Swift บนชิป ESP32 โดยสามารถสร้างอุปกรณ์เชื่อมต่อเข้ากับ HomeKit ได้โดยง่าย</p>\n<p>Embedded Swift เป็น subset ของภาษา Swift เต็มรูปแบบ เพื่อลดรูปให้ไบนารีที่ได้มีขนาดเล็กพอ เช่น ฟีเจอร์ reflection แต่โค้ดที่เขียนด้วย Embedded Swift นั้นจะทำงานด้วย Swift เต็มรูปแบบได้เสมอ โดยแอปเปิลพยายามผลักดันการใช้งานรูปแบบนี้มาระยะหนึ่งแล้ว และเพิ่มตัวอย่างมากขึ้นเรื่อยๆ ตั้งแต่เดือนเมษายนที่ผ่านมา แต่ตอนนี้ก็ยังเป็นโครงการระดับทดลองอยู่</p>\n<p>Matter เป็นมาตรฐานกลางสำหรับการเชื่อมต่ออุปกรณ์ IoT ที่น่าจะกลายเป็นมาตรฐานการเชื่อมต่ออุปกรณ์ในบ้านในยุคต่อไป</p>\n<p>โครงการตัวอย่างที่แอปเปิลนำมาสาธิตใช้โมดูล ESP32-C6 สถาปัตยกรรม RISC-V โดยใช้ชุดพัฒนา ESP-IDF และ ESP-Matter ซึ่งปกติเป็น SDK ภาษา C แต่ในตัวอย่างนี้แอปเปิลสร้าง binding ภาษา Swift บางส่วนให้เพียงพอต่อการสร้างหลอดไฟอัจริยะ</p>\n<p>ที่มา - <a href=\"https://www.youtube.com/watch?v=LqxbsADqDI4\">YouTube: Apple Developer</a></p>\n<p><img alt=\"No Description\" src=\"https://www.blognone.com/sites/default/files/externals/2d88922db8a1136eb2244616ed2be4a8.jpeg\" /></p>\n</div></div></div><div><div>Topics: </div><div><div><a href=\"/topics/swift\">Swift</a></div><div><a href=\"/topics/apple\">Apple</a></div><div><a href=\"/topics/esp32\">ESP32</a></div><div><a href=\"/topics/embedded\">Embedded</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fb5c6b47b5a2ddff08fe2fb65103aee7104619ae5e9214c780662ed15a8fd2a","category":"Thai"}