{"title":"Qualcomm รายงานผลประกอบการไตรมาส รายได้ลดลง 17% มองปัญหาตลาดรวมฟื้นตัวช้ากว่าคาด","link":"https://www.blognone.com/node/133686","date":1683155609000,"content":"<div><div><div><p>Qualcomm รายงานผลประกอบการประจำไตรมาสที่ 2 ตามปีการเงินบริษัท 2023 สิ้นสุดเดือนมีนาคม รายได้รวมตามบัญชี GAAP ลดลง 17% จากช่วงเดียวกันในปีก่อนเป็น 9,275 ล้านดอลลาร์ กำไรสุทธิลดลงเป็น 1,704 ล้านดอลลาร์</p>\n<p>Cristiano Amon ซีอีโอ Qualcomm กล่าวว่าสถานการณ์โลกและตลาดรวมตอนนี้มีความท้าทาย บริษัทยังคงโฟกัสที่ปัจจัยสำคัญซึ่งยังสามารถควบคุมได้เพื่อให้ผ่านช่วงเวลานี้ไป เขายังกล่าวในช่วงแถลงผลประกอบการเพิ่มเติมว่า ยังไม่เห็นสัญญาณฟื้นตัวของตลาดสมาร์ทโฟนในจีน ส่วนในระดับโลกความต้องการสินค้าก็ไม่กลับมาเร็วอย่างที่บริษัทประเมินก่อนหน้านี้</p>\n<p>ธุรกิจชิป QCT มีรายได้ลดลง 17% เป็น 7,942 ล้านดอลลาร์ แบ่งเป็นโทรศัพท์มือถือลดลง 17% ยานยนต์เพิ่มขึ้น 20% IoT ลดลง 24% ส่วนกลุ่มธุรกิจขายไลเซนส์ QTL รายได้ลดลง 18% เป็น 1,290 ล้านดอลลาร์</p>\n<p>ที่มา: <a href=\"https://d1io3yog0oux5.cloudfront.net/_1d7b4f7f6f84f13a822dd29645d666bd/qualcomm/db/773/7286/file/FY+2023+2nd+Quarter+Earnings+Release.pdf\">Qualcomm</a> (pdf) และ <a href=\"https://www.cnbc.com/2023/05/03/qualcomm-qcom-earnings-report-q2-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/262552b71dacbec1c44b8be709be2242.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49baa676302aec689c0093f0907f775422093af411f32a713594218f0de57c8d","category":"Thai"}