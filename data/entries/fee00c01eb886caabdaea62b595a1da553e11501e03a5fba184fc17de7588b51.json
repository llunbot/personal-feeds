{"title":"Samsung แบน ChatGPT และบริการแบบเดียวกันทั้งหมด โทษสูงสุดถึงไล่ออก","link":"https://www.blognone.com/node/133651","date":1682996354000,"content":"<div><div><div><p>ซัมซุงส่งเอกสารแจ้งเตือนพนักงานทั้งเครือไม่ให้ใช้งาน ChatGPT และบริการแบบเดียวกัน เช่น Google Bard หรือ Bing Chat โดยจะบังคับใช้กฎนี้กับเน็ตเวิร์คในบริษัท และบังคับถึงอุปกรณ์ทุกตัวของบริษัทด้วย เนื่องจากมีความเสี่ยงข้อมูลรั่วไหล สำหรับอุปกรณ์ส่วนตัวไม่ได้ห้ามใช้งานแต่ก็เตือนพนักงานว่าห้ามใส่ข้อมูลภายในของบริษัทลงไป หากฝ่าฝืนมีโทษสูงสุดถึงไล่ออก</p>\n<p>เอกสารยอมรับว่าปัญญาประดิษฐ์อย่าง ChatGPT มีประโยชน์จริง และทางบริษัทกำลังวางมาตรการความปลอดภัยว่าควรใช้ปัญญาประดิษฐ์ในกลุ่ม ChatGPT อย่างไรเพื่อให้การทำงานมีประสิทธิภาพพร้อมๆ กับมีความปลอดภัย แต่ระหว่างนี้ที่ยังวางกระบวนการไม่เสร็จก็ต้องห้ามใช้ไปก่อน</p>\n<p>ก่อนหน้านี้มีข่าวว่า Samsung Electronics <a href=\"https://www.blognone.com/node/133318\">ลงโทษพนักงาน 3 ราย</a>ที่นำข้อมูลไปใส่ใน ChatGPT เพื่อทำงาน</p>\n<p>ที่มา - <a href=\"https://finance.yahoo.com/news/samsung-bans-generative-ai-staff-004831399.html\">Yahoo! News (Bloomberg)</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" alt /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fee00c01eb886caabdaea62b595a1da553e11501e03a5fba184fc17de7588b51","category":"Thai"}