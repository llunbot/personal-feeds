{"title":"Windows 11 มีบั๊ก Snipping Tools เปิดไม่ขึ้น ไมโครซอฟท์ให้ Print Screen แทนไปก่อน","link":"https://www.blognone.com/node/125674","date":1636030784000,"content":"<div><div><div><p>ไมโครซอฟท์ยืนยันบั๊กของ Windows 11 ที่ผู้ใช้บางคนอาจพบว่าแอพบางตัวเปิดไม่ขึ้น เช่น Snipping Tools, Touch Keyboard, Tips ด้วยเหตุผลว่าใบรับรองดิจิทัลของไมโครซอฟท์หมดอายุเมื่อ 31 ตุลาคม 2021</p>\n<p>ไมโครซอฟท์แนะนำให้ใช้ปุ่ม Print Screen จับภาพหน้าจอแทนไปก่อน และจะออกแพตช์แก้ตามมาในภายหลัง ส่วนในฟอรั่มของไมโครซอฟท์ ผู้ใช้บางคนแนะนำให้เปลี่ยนเวลาของเครื่องเป็นวันที่ก่อน 31 ตุลาคมไปก่อน</p>\n<p>ที่มา - <a href=\"https://docs.microsoft.com/en-us/windows/release-health/status-windows-11-21h2#2737msgdesc\">Microsoft</a>, <a href=\"https://mspoweruser.com/microsoft-reveal-cause-for-windows-11-snipping-tool-crash-and-it-affects-more-apps/\">MSPoweruser</a></p>\n<p><img src=\"https://www.blognone.com/sites/default/files/externals/d3c1fe3e8e2acf2f0a4932ece3ce4341.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"822c6eb17d0234a18cd406873eb056ffc9131d7ade953973e1ba34601e8d4ea8","category":"Thai"}