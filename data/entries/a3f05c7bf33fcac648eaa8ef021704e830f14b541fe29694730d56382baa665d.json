{"title":"Blue Origin เปิดตัวสถานีอวกาศเอกชนแห่งแรก Orbital Reef เช่าใช้วิจัยได้ จัดทัวร์ได้","link":"https://www.blognone.com/node/125490","date":1635307117000,"content":"<div><div><div><p>Blue Origin บริษัทอวกาศของ Jeff Bezos เปิดตัวแผนการสร้างสถานีอวกาศเอกชน <a href=\"https://www.orbitalreef.com/\">Orbital Reef</a> ที่เปิดให้บริการในเชิงพาณิชย์</p>\n<p>Orbital Reef จะลอยอยู่ที่วงโคจรระดับต่ำ (low earth orbit - leo) ให้บริการภาคธุรกิจหลากหลาย ทั้งการขึ้นไปเที่ยวชมอวกาศ ถ่ายภาพยนตร์ ไปจนถึงเช่าพื้นที่เพื่อทำวิจัยบนอวกาศ รองรับลูกค้าทั้งบุคคลทั่วไป บริษัททัวร์อวกาศ บริษัทไฮเทค และรัฐบาลของประเทศที่ไม่มีโครงการอวกาศของตัวเอง</p>\n<p>Blue Origin มีพาร์ทเนอร์ร่วมสร้าง Orbital Reef หลายราย เช่น Sierra Space ที่มาช่วยสร้างสถานีอวกาศ, Boeing ที่มาช่วยงานขนส่งและซ่อมบำรุง รวมไปถึง Arizona State University สนับสนุนด้านการวิจัย และเครือข่ายมหาวิทยาลัยจากทั่วโลก</p>\n<p>Blue Origin บอกกำหนดการคร่าวๆ ว่า Orbital Reef จะเสร็จสมบูรณ์ภายในทศวรรษนี้ (2030)</p>\n<p><img src=\"https://www.blognone.com/sites/default/files/externals/2ae09f3c206039a24e0c14f815e5f35b.jpg\" /></p>\n<p><img src=\"https://www.blognone.com/sites/default/files/externals/ac8cf6137198733f9ec3e127e35351c6.jpg\" /></p>\n<p><img src=\"https://www.blognone.com/sites/default/files/externals/7ab86863367e454b969a3d07870a1792.jpg\" /></p>\n<p>ที่มา - <a href=\"https://www.blueorigin.com/news/orbital-reef-commercial-space-station\">Blue Origin</a></p>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3f05c7bf33fcac648eaa8ef021704e830f14b541fe29694730d56382baa665d","category":"Thai"}