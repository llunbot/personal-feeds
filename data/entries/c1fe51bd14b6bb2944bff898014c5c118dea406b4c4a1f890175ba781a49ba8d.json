{"title":"Microsoft อัปเกรดฟีเจอร์ Copilot ชุดใหญ่ ตอบด้วยเสียง-เข้าใจหน้าเว็บเรียลไทม์-ให้เหตุผลซับซ้อนขึ้น","link":"https://www.blognone.com/node/142307","date":1727791200000,"content":"<div><div><div><p>Microsoft ทยอยอัปเดต Copilot ชุดใหญ่ เพิ่มเติมหลากหลายฟีเจอร์ให้ได้ใช้งานไม่ว่าจะเป็นการตอบด้วยเสียง การสรุปข้อมูลประจำวัน ตลอดจนฟีเจอร์อื่น ๆ ที่ทำให้ผู้ใช้สะดวกมากขึ้น</p>\n<p>โดยฟีเจอร์ที่จะมีการอัปเกรดเพิ่มเติม ได้แก่</p>\n<p><strong>Copilot Voice</strong>: ผู้ช่วยส่วนตัวที่มาในตัวเลือกเสียงให้เลือก 4 แบบช่วยตอบคำถามด่วนหรือเป็นที่ระบายให้กับผู้ใช้ ให้บริการเบื้องต้นในภาษาอังกฤษในออสเตรเลีย แคนาดา นิวซีแลนด์ สหราชอาณาจักร และสหรัฐอเมริกา</p>\n<p><img alt=\"alt=&quot;Copilot&quot;\" src=\"https://www.blognone.com/sites/default/files/externals/336e5d11f134149a2950fa722638f29f.jpeg\" /></p>\n<p><strong>Copilot Daily</strong>: ช่วยสรุปข่าวและสภาพอากาศในเช้าวันใหม่ด้วยเสียงของ Copilot Voice ดึงข้อมูลจากแหล่งข้อมูลที่ได้รับอนุญาตเท่านั้น เช่น Reuters, Axel Springer, Hearst Magazine, Financial Times เริ่มเปิดตัววันนี้ในสหรัฐอเมริกาและสหราชอาณาจักร</p>\n<p><img alt=\"alt=&quot;Copilot&quot;\" src=\"https://www.blognone.com/sites/default/files/externals/6d6b2d353c230274dea5ac7385e0f097.jpeg\" /></p>\n<p><strong>Personalized Discover</strong>: รวบรวมฟีเจอร์ที่ใช้งานบ่อยในหน้าเดียวเพื่อความสะดวกในการใช้งาน อ้างอิงจากปฏิสัมพันธ์กับบริการอื่น ๆ ของ Microsoft เพื่อปรับปรุงให้หน้าแนะนำเข้ากับการใช้งานของผู้ใช้</p>\n<p><strong>Copilot in Microsoft Edge</strong>: เป็นผู้ช่วยบน Microsoft Edge ช่วยตอบคำถาม สรุปเนื้อหาหน้าเว็บ แปลข้อความ หรือเขียนประโยคใหม่อย่างรวดเร็ว สามารถเข้าถึง Copilot จาก Microsoft Edge ง่ายขึ้นโดยพิมพ์ @copilot ในแถบแอดเดรส</p>\n<p><img alt=\"alt=&quot;Copilot&quot;\" src=\"https://www.blognone.com/sites/default/files/externals/9f8c9b1b7e5417b6f8e2f8fef119c1db.jpeg\" /></p>\n<p><strong>Copilot Labs</strong>: เปิดให้ลองฟีเจอร์ที่ยังอยู่ในขั้นตอนการพัฒนา เพื่อให้ข้อเสนอแนะ โดย 2 ฟีเจอร์ที่กำลังอยู่บน Labs ตอนนี้ ได้แก่ Copilot Vision และ Think Deeper</p>\n<p><strong>Copilot Vision</strong>: Copilot Vision เข้าใจเห็นสิ่งที่ผู้ใช้เห็นและสามารถพูดคุยถึงเรื่องดังกล่าวได้แบบแบบเรียลไทม์ โดยเข้าใจหน้าเว็บที่กำลังดูทั้งข้อความและรูปภาพ เช่น เมื่อกำลังดูของแต่งบ้าน Copilot Vision สามารถช่วยหาเฟอร์นิเจอร์ หาโทนสี และแม้แต่แนะนำวิธีการจัดวางสิ่งที่กำลังดูอยู่ได้ โดย Copilot Vision จะให้บริการสำหรับผู้สมัคร Copilot Pro ในสหรัฐอเมริกา</p>\n<p><strong>Think Deeper</strong>: ให้เหตุผลผ่านคำถามที่ซับซ้อนมากขึ้น ใช้เวลามากขึ้นก่อนที่จะตอบ สามารถให้คำตอบที่ละเอียดและเป็นขั้นตอนสำหรับคำถามที่ท้าทาย เช่น ควรย้ายไปอยู่เมืองไหน? รถประเภทไหนเหมาะกับความต้องการที่สุด? ฟีเจอร์นี้อยู่ระหว่างการพัฒนา สามารถเข้าถึงได้ผ่าน Copilot Labs โดยสงวนสำหรับผู้ใช้ Copilot Pro ในออสเตรเลีย แคนาดา นิวซีแลนด์ สหราชอาณาจักร และสหรัฐอเมริกา</p>\n<p>ที่มา: Microsoft</p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1fe51bd14b6bb2944bff898014c5c118dea406b4c4a1f890175ba781a49ba8d","category":"Thai"}