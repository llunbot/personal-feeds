{"title":"Sainsbury's ซุปเปอร์มาร์เก็ตอังกฤษทดสอบร้านค้าไร้แคชเชียร์ คาดใช้เทคโนโลยีเหมือน Amazon Go","link":"https://www.blognone.com/node/125864","date":1637081628000,"content":"<div><div><div><p>สำนักข่าว Bloomberg รายงานว่า ตอนนี้ Sainsbury’s เชนร้านค้าซุปเปอร์มาร์เก็ตอันดับสองของสหราชอาณาจักรเตรียมเปิดร้านค้าแบบไม่มีแคชเชียร์แห่งแรกในกรุงลอนดอน โดย Bloomberg อ้างข้อมูลจากแหล่งข่าว ระบุว่าบริษัทเลือก Just Walk Out เทคโนโลยีแบบเดียวกับที่ใช้ใน Amazon Go มาใช้งาน</p>\n<p>ในรายงานระบุว่า ตอนนี้ Sainsbury’s ได้เริ่มทดสอบระบบใหม่ที่ร้านค้าขนาดเล็กใน High Holborn แล้ว โดยมีเฉพาะพนักงาน Sainsbury’s เท่านั้นที่ยังใช้งานอยู่ วิธีใช้งานเหมือนกับ Amazon Go คือสแกนมือถือตรงทางเข้า หยิบของ แล้วเดินออก มีกล้องอยู่ตามจุดต่าง ๆ คอยมอนิเตอร์ว่าลูกค้าหยิบอะไรออกไปบ้าง</p>\n<p>Sainsbury’s เรียกร้านแบบนี้ว่า SmartShop Pick &amp; Go ซึ่งตามข้อมูลที่ Bloomberg ทราบจากวงในระบุว่าร้านค้าจะเริ่มเปิดให้ลูกค้าทั่วไปใช้งานจริงในวันที่ 29 พฤศจิกายนนี้</p>\n<p>นอกจาก Sainsbury’s แล้ว ก็มี Tesco เชนซุปเปอร์มาร์เก็ตอันดับหนึ่งของสหราชอาณาจักรที่เพิ่งเปิดตัวร้าน Tesco Express ค้าไร้แคชเชียร์ไปเมื่อเดือนที่แล้วโดยร่วมมือกับสตาร์ทอัพอิสราเอลชื่อ Trigo Vision โดยร้านไร้แคชเชียร์ของ Tesco และ Sainsbury’s อยู่ในย่านเดียวกันห่างกันแค่ไม่กี่บล็อกถนนเท่านั้น</p>\n<p>ที่มา - <a href=\"https://www.bloomberg.com/news/articles/2021-11-15/amazon-s-cashierless-tech-will-power-sainsbury-market-in-london?sref=10lNAhZ9\">Bloomberg</a></p>\n<p><img src=\"https://www.blognone.com/sites/default/files/externals/6a7d207ae67ce100d5f7eb60f37e7b14.png\" /><br />\nภาพจาก <a href=\"https://www.about.sainsburys.co.uk/news/latest-news/2021/13-11-2021-anya-hindmarch-to-launch-new-generation-shopping-bag-in-collaboration-with-sainsburys\">Sainsbury’s</a></p>\n</div></div></div><div><div>Topics: </div><div><div><a href=\"/topics/sainsbury\">Sainsbury</a></div><div><a href=\"/topics/amazon-go\">Amazon Go</a></div><div><a href=\"/topics/amazon\">Amazon</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f940b3b2ad2e387c1f067017fb39d74d7c82bb67338fe727404341f503b9f73","category":"Thai"}