{"title":"สว.สหรัฐฯ แฉ Apple, Google ส่งข้อมูล Notification ให้รัฐบาล","link":"https://www.blognone.com/node/137136","date":1701958624000,"content":"<div><div><div><p>Ron Wyden สว.สหรัฐฯ (พรรคเดโมแครต รัฐโอเรกอน) ส่งจดหมายถึงอัยการสหรัฐฯ ขอให้มีการเปิดเผยถึงข้อมูลที่รัฐบาลต่างๆ ขอข้อมูล notification จากทั้งแอปเปิลและกูเกิล</p>\n<p>Wyden ระบุว่าได้ข้อมูลว่ารัฐบาลอื่นนอกจากสหรัฐฯ ก็ขอข้อมูลเช่นนี้จากทั้งสองบริษัทเช่นกัน แต่เมื่อขอข้อมูลทั้งสองบริษัทไปแล้วกลับได้คำตอบว่าไม่สามารถพูดถึงคำขอนี้ได้ เพราะถูกห้ามโดยรัฐบาลสหรัฐฯ</p>\n<p>แม้ว่าแอปต่างๆ อาจจะเข้ารหัส และเชื่อมต่อกับเซิร์ฟเวอร์แบบเข้ารหัส แต่แอปแทบทั้งหมดก็ต้องใช้บริการ Push Notification Service ของแอปเปิล หรือ Firebase Cloud Messaging ของกูเกิล ดังนั้นเซิร์ฟเวอร์ของทั้งสองบริษัทจะเห็นข้อความที่อาจจะไม่ได้เข้ารหัสแบบ end-to-end เช่นบางส่วนของแชตที่ส่งมาใน Notification</p>\n<p>ทั้งสองบริษัทมีรายงานความโปร่งใส รายงานถึงคำขอต่างๆ ของรัฐบาลที่เคยขอให้เปิดเผยข้อมูล อย่างไรก็ตามหากเป็นคำขอด้านความมั่นคง รัฐบาลต่างๆ มักมีกฎหมายห้ามบริษัทเหล่านี้ยอมรับหรือปฎิเสธว่าเคยส่งข้อมูลให้</p>\n<p>แอปเปิดแจ้งกับ Reuters ว่าก่อนหน้านี้เคยถูกรัฐบาลสหรัฐฯ สั่งห้ามพูดถึงคำขอเหล่านี้ แต่ในเมื่อจดหมายของ Wyden เปิดเผยต่อสาธารณะแล้วก็จะเพิ่มส่วนนี้เข้าไปในรายงานความโปร่งใสต่อไป</p>\n<p>ที่มา - <a href=\"https://www.reuters.com/technology/cybersecurity/governments-spying-apple-google-users-through-push-notifications-us-senator-2023-12-06/\">Reuters</a>, <a href=\"https://www.documentcloud.org/documents/24191267-wyden_smartphone_push_notification_surveillance_letter_to_doj_-_signed\">Document Cloud</a></p>\n<p><img alt=\"No Description\" src=\"https://www.blognone.com/sites/default/files/externals/b2370e32e2317b6a7dada1bc4266fb52.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c84b2cb80a96102dc488c0555d1209efbe87661aa714ec4dfb54a169df35e0ff","category":"Thai"}