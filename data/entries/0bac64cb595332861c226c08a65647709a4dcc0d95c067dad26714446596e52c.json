{"title":"Cisco นำทีมบริษัท Tech ตั้ง AI-Enabled ICT Workforce Consortium ร่วมดูแลปัญหางานที่รับผลกระทบจาก AI","link":"https://www.blognone.com/node/139074","date":1712242770000,"content":"<div><div><div><p>Cisco นำทีมร่วมกับบริษัทเทคโนโลยีได้แก่ Accenture, Eightfold, Google, IBM, Indeed, Intel, Microsoft และ SAP ตลอดจนองค์กรที่ปรึกษาอีกหกแห่ง จัดตั้ง AI-Enabled ICT Workforce Consortium หน่วยงานที่จะร่วมกันประเมินผลกระทบของตำแหน่งงานด้านไอซีที ที่อาจถูก AI เข้ามามีบทบาทมากขึ้น</p>\n<p>หน่วยงานจะทำการประเมินว่า AI เข้ามาเปลี่ยนรูปแบบงาน และบุคลากรต้องเรียนรู้สิ่งใดเพิ่มเติม รวมถึงต้องรีสกิลหรืออัปสกิลอย่างไรในสภาพแวดล้อมการทำงานที่มี AI เข้ามามากขึ้น</p>\n<p>ในระยะแรก หน่วยงานจะประเมินงานด้านไอซีที 56 สาขา ว่าจะได้รับผลกระทบอย่างไรจาก AI และควรได้รับการฝึกอบรมเรื่องใด ซึ่งดูจากตำแหน่งงานที่มีการเปิดรับสมัครจำนวนมากในช่วงปีที่ผ่านมา</p>\n<p>สมาชิกของหน่วยงานได้ร่วมตั้งเป้าหมาย เช่น Cisco บอกว่าจะฝึกอบรมด้านความปลอดภัยไซเบอร์ และทักษะดิจิทัลให้ได้ 25 ล้านคน ในปี 2032, IBM จะเพิ่มทักษะด้านดิจิทัลให้คน 30 ล้านคน ในปี 2030 และเป็น AI 2 ล้านคน เป็นต้น</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2024/m04/leading-companies-launch-consortium-to-address-ai-impact-on-the-technology-workforce.html\">Cisco</a></p>\n<p><img alt=\"No Description\" src=\"https://www.blognone.com/sites/default/files/externals/195c432a1545508362ff2a300f5783a0.jpg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/accenture\">Accenture</a></div><div><a href=\"/topics/google\">Google</a></div><div><a href=\"/topics/ibm\">IBM</a></div><div><a href=\"/topics/intel\">Intel</a></div><div><a href=\"/topics/microsoft\">Microsoft</a></div><div><a href=\"/topics/sap\">SAP</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bac64cb595332861c226c08a65647709a4dcc0d95c067dad26714446596e52c","category":"Thai"}