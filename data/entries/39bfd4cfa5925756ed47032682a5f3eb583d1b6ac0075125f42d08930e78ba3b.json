{"title":"AIS เปิดตัว Gadget SIM ซิมสำหรับกล้องวงจรปิด เน็ต 2Mbps ไม่อั้น ปีละ 1,500 บาท","link":"https://www.blognone.com/node/140309","date":1718099971000,"content":"<div><div><div><p>AIS One-2-Call เปิดตัว <strong>Gadget SIM</strong> ซิมเหมาจ่ายรายปีสำหรับอุปกรณ์ไอที เช่น กล้องวงจรปิด หรือ อุปกรณ์ที่ต้องการเชื่อมต่อ data เพียงอย่างเดียว โดยจะได้ใช้เน็ตปริมาณไม่อั้นที่ความเร็ว 2 Mbps ในราคา 1,500 บาทต่อปี หรือหารออกมาเป็นรายเดือนคือ 125 บาท</p>\n<p>นางเบญจพร กำเพ็ชร หัวหน้าส่วนงานการตลาดกลุ่มลูกค้าพรีเพด AIS ยกตัวอย่างการใช้งาน Gadget SIM ไว้ดังนี้</p>\n<ul>\n<li>ร้านค้าสถานประกอบการที่ต้องการตรวจสอบพฤติกรรมของพนักงาน คลังสินค้า รวมถึงความปลอดภัยของพนักงานในร้าน  พ่อค้า แม่ค้า</li>\n<li>เกษตรกรทำสวน ทำไร่ ที่ต้องการสอดส่องดูแลผลผลิตภายในไร่ ที่อาจมีผู้ประสงค์ร้ายลักลอบคุกคามเข้ามาในพื้นที่มองหากล้องวงจรปิดมาใช้งานมากขึ้น เนื่องจากต้องการความปลอดภัย ปกป้องทรัพย์สิน เก็บหลักฐานความเสียหาย จับโจรผู้ร้ายได้</li>\n<li>เฝ้าติดตามระวัง ในสถานที่อยู่อาศัย ดูแลคนในบ้าน ไม่ว่าจะเป็น ผู้สูงอายุ เด็ก หรือผู้ป่วย หรือสัตว์เลี้ยง</li>\n<li>กลุ่มผู้ประกอบการหอพักขนาดกลางถึงเล็กที่ไม่ต้องการติดตั้งอุปกรณ์ปล่อยสัญญาณก็สามารถใช้ซิมใส่กล้องวงจรปิดและอุปกรณ์อื่นๆ เพื่อเปิดใช้งานได้ทันที</li>\n</ul>\n<p>ในหน้าเว็บของ AIS เขียนว่าซิม Gadget SIM มีเน็ตความเร็ว 2Mbps พร้อมเงื่อนไขว่าไม่สามารถใช้งานด้านโซเชียลได้ และต้องใช้กับอุปกรณ์ไอทีเท่านั้น</p>\n<p>ที่มา - <a href=\"https://www.ais.th/consumers/package/prepaid/gadgetsim\">AIS</a>, <a href=\"https://www.facebook.com/photo?fbid=884159293750886&amp;set=a.652543870245764\">AIS Facebook</a></p>\n<p><img alt=\"No Description\" src=\"https://www.blognone.com/sites/default/files/externals/41deaf3a66c23beda747563307dca074.jpeg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39bfd4cfa5925756ed47032682a5f3eb583d1b6ac0075125f42d08930e78ba3b","category":"Thai"}