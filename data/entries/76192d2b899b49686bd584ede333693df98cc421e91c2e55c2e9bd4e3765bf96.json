{"title":"โชว์เกมเพลย์ใหม่ Marvel's Midnight Suns สู้แบบเทิร์นเบสผสมระบบการ์ด ไม่มีกล่องสุ่ม","link":"https://www.blognone.com/node/124562","date":1630596039000,"content":"<div><div><div><p>Firaxis ผู้สร้าง XCOM เปิดเผยรายละเอียดเกมเพลย์ของ Marvel's Midnight Suns เพิ่มเติม ผู้เล่นจะได้เล่นเป็น Hunter ฮีโร่ลึกลับ ทายาทของ Lilith ตัวร้ายในเกม โดยผู้เล่นจะสามารถเลือกให้ Hunter เป็นชายหรือหญิงก็ได้ และสามารถแต่งตัวละครได้อย่างอิสระ</p>\n<p>ระบบต่อสู้เทิร์นเบสแบบที่คุ้นเคยจะถูกยกเครื่องใหม่ ผู้เล่นจะสามารถเลือกตัวละครฮีโร่ที่มีความสามารถแตกต่างกันไปได้ 3 ตัว และในแต่ละการต่อสู้ จะได้รับการ์ดสกิลตัวละครแบบสุ่ม (แต่ผู้เล่นจัดสำรับเองได้) จึงต้องวางแผนการใช้สกิลของตัวละครให้ดี โดยผสมผสานการใช้การ์ดสกิลกับสิ่งของในฉาก เช่นถังน้ำมัน หิน และการผลักศัตรูให้ตกตึก</p>\n<p>เมื่ออยู่นอกการต่อสู้ ผู้เล่นจะมีโซนพักผ่อน The Abbey เป็นโบสถ์กึ่งฐานลับของ Midnight Suns ที่สามารถเข้าไปสำรวจ และมีปฏิสัมพันธ์กับตัวละครฮีโร่ต่างๆ ตามเนื้อเรื่อง เพื่อเพิ่มความคุ้นเคย และเพื่อรับรางวัลต่างๆ ใช้การ์ดสกิลพิเศษ</p>\n<p>หลายคนเมื่อเห็นระบบการ์ด อาจจะกังวลว่าแบบนี้ต้องมาเปิดกล่องสุ่มหาการ์ดกันอีกหรือเปล่า เรื่องนี้ทีมพัฒนาให้ข้อมูลเพิ่มเติมไว้ใน<a href=\"https://twitter.com/midnightsuns/status/1433146431171227648\">โพสต์ทวิตเตอร์</a>แล้วว่าเกมจะไม่มีระบบกล่องสุ่มการ์ด แต่จะมีสกินตัวละครให้ซื้อ ซึ่งเป็นแค่ของตกแต่ง ไม่มีผลกับเกมเพลย์</p>\n<blockquote><p>Hey folks, regarding our battle card system, there are no loot boxes in Marvel's <a href=\"https://twitter.com/midnightsuns?ref_src=twsrc%5Etfw\">@MidnightSuns</a> or related microtransactions to get more cards (i.e. Gamma Coils). We will have purely cosmetic character skins for purchase that do not affect game balance in any way <a href=\"https://t.co/lHhdwbMpSZ\">https://t.co/lHhdwbMpSZ</a></p>\n<p>— Marvel's Midnight Suns (@midnightsuns) <a href=\"https://twitter.com/midnightsuns/status/1433146431171227648?ref_src=twsrc%5Etfw\">September 1, 2021</a></p></blockquote>\n<p>ที่มา - <a href=\"https://www.ign.com/articles/marvel-midnight-suns-card-battle-combat-system\">IGN</a></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/firaxis-games\">Firaxis Games</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76192d2b899b49686bd584ede333693df98cc421e91c2e55c2e9bd4e3765bf96","category":"Thai"}