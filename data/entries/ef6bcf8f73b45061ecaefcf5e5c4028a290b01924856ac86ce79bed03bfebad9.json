{"title":"ร้านค้าในยุโรปเริ่มลดการขายสินค้าของ Xbox, นักพัฒนาบ่นทำไมยังต้องทำเกมลงเครื่องนี้ด้วย","link":"https://www.blognone.com/node/138908","date":1711444193000,"content":"<div><div><div><p>ข้อมูลจาก Chris Dring หัวหน้าของ GamesIndustry.biz กล่าวในรายการพอดแคสต์ว่า จากติดตามการรายงานตลาดเกมทุกเดือนจะเห็นว่ายอดขาย Xbox กำลังลดลงอย่างต่อเนื่องตั้งแต่ปีแล้วจนถึงปัจจุบัน แถมยังได้ยินมาว่าร้านค้าปลีกหลายแห่งในยุโรปกำลังพิจารณาหรือลดจำนวนเครื่องคอนโซล, เกม และอุปกรณ์เสริมอื่น ๆ ของ Xbox ในร้านลงแล้ว</p>\n<p>นอกจากนี้ Chris บอกว่าในงาน GDC 2024 เขาได้ยินคนจากบริษัทเกมใหญ่แห่งหนึ่ง และอีกแห่งหนึ่งที่ไม่ใหญ่บอกว่ายอดขายเครื่องเกมของ Xbox ในยุโรปนั้นค่อนข้างซบเซา และบ่นว่าไม่รู้ว่าทำไมบริษัทถึงต้องสนับสนุนเครื่องเกมเครื่องนี้ด้วย โดยบอกว่าทีมงานพยายามอย่างมากในการพัฒนาเกมเวอร์ชัน Series X|S แต่พูดตามตรงว่าตลาดหลักของพวกเขาคือ PC และ PS5</p>\n<p>จากยอดขาย<a href=\"https://www.blognone.com/node/138790\">เครื่องเกมในยุโรปเดือนกุมภาพันธ์</a> PlayStation 5 ยังคงเป็นเครื่องเกมที่มีส่วนแบ่งสูงสุดในตลาดที่ 35% ในขณะที่ Xbox Series X|S มีส่วนแบ่งที่ 29% และจาก<a href=\"https://www.blognone.com/node/138145\">รายงานผลประกอบการของ Take-Two Interactive</a> ก็บอกว่า PS5 มียอดขายเทียบกับ Xbox Series ในอัตราส่วนราว 2:1</p>\n<p><img src=\"https://www.blognone.com/sites/default/files/externals/58d2e96458369a880310fd42ace964e3.png\" /></p>\n<p>ที่มา - <a href=\"https://www.youtube.com/watch?v=1t1otAXv2rk\">GamesIndustry.biz</a> via <a href=\"https://www.videogameschronicle.com/news/publishers-are-reportedly-questioning-support-for-xbox-amid-flatlining-sales/\">VGC</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef6bcf8f73b45061ecaefcf5e5c4028a290b01924856ac86ce79bed03bfebad9","category":"Thai"}