{"title":"ยุโรปเตรียมผ่านกฎหมายควบคุมแพลตฟอร์มออนไลน์ ไม่ให้ใช้อิทธิพลกีดกันคู่แข่ง","link":"https://www.blognone.com/node/126020","date":1637897197000,"content":"<div><div><div><p>รัฐสภายุโรปเตรียมเสนอโหวตกฎหมาย <a href=\"https://oeil.secure.europarl.europa.eu/oeil/popups/summary.do?id=1644120&amp;t=d&amp;l=en\">Digital Markets Act (DMA)</a> เพื่อควบคุมพฤติกรรมของแพลตฟอร์มดิจิทัล ไม่ให้ผูกขาดหรือใช้อิทธิพลไปกลั่นแกล้งคู่แข่ง</p>\n<p>กฎหมายฉบับนี้ให้นิยาม \"ผู้คุมแพลตฟอร์ม\" (gatekeeper) ซึ่งหมายถึงแพลตฟอร์มออนไลน์ขนาดใหญ่ๆ เช่น เว็บค้นหา โซเชียลเน็ตเวิร์ค แพลตฟอร์มโฆษณาออนไลน์ แพลตฟอร์มแชร์วิดีโอ ผู้ให้บริการคลาวด์ ฯลฯ โดยคำนวณจากมูลค่าบริษัทตามราคาตลาดต้องเกิน 8 หมื่นล้านยูโร และมีรายได้ในยุโรปเกิน 8 พันล้านยูโรต่อปี</p>\n<p>แพลตฟอร์มที่เข้าข่ายเป็น gatekeeper จะถูกห้ามทำพฤติกรรมที่ไม่เป็นธรรม (unfair) ในหลายด้าน เช่น การนำข้อมูลส่วนบุคคลของลูกค้าที่ตัวเองมี ไปรวมกับข้อมูลส่วนบุคคลของลูกค้าจากแหล่งอื่น, การบังคับให้ลูกค้าต้องสมัครบริการอื่นของตัวเองพ่วงไปด้วย, ไม่ปรับแต่งอัลกอริทึมให้เอื้อประโยชน์บริการของตัวเอง หรือลดอันดับของบริการคู่แข่ง เป็นต้น หากทำผิดจะโดนคณะกรรมการยุโรป (European Commissions) สั่งปรับตามโทษสูงสุดไม่เกิน 20% ของรายได้รวมทั่วโลก</p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n<p>สถานะของร่างกฎหมาย DMA ตอนนี้ผ่านชั้นของคณะกรรมาธิการ (Internal Market and Consumer Protection Committee) และเตรียมเข้าไปโหวตในที่ประชุมรัฐสภาใหญ่ของยุโรปเดือนธันวาคมนี้</p>\n<p>รัฐสภายุโรปยังมีกฎหมายอีกฉบับคือ Digital Services Act ที่ควบคุมพฤติกรรมของผู้ให้บริการออนไลน์ต่อผู้ใช้ เช่น ความปลอดภัย การคัดกรองเนื้อหา การตามรอยผู้ขายสินค้าออนไลน์ ฯลฯ แยกอีกฉบับ ที่กำลังอยู่ในชั้นของคณะกรรมาธิการด้วย</p>\n<p>ที่มา - <a href=\"https://www.europarl.europa.eu/news/en/press-room/20211118IPR17636/digital-markets-act-ending-unfair-practices-of-big-online-platforms\">European Parliament</a>, <a href=\"https://techcrunch.com/2021/11/23/ep-imco-dma-vote/\">TechCrunch</a>, ภาพจาก <a href=\"https://www.europarl.europa.eu/news/en/press-room/press-tool-kit\">European Parliament</a></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/european-commission\">European Commission</a></div><div><a href=\"/topics/law\">Law</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e8f13c03a64d47b3cdd8513405c46d2a0769b6b045d7f21f410ec763d924df9","category":"Thai"}