{"title":"GreenSmartphones เทียบ Android กับ iPhone ใครใช้ง่ายกว่ากัน โดยดูจำนวนเสิร์ชใน Google","link":"https://www.blognone.com/node/134559","date":1687867680000,"content":"<div><div><div><p>เว็บ Gizmochina นำเสนอรายงานจาก GreenSmartphones เว็บไซต์เปรียบเทียบราคาสมาร์ทโฟน ที่นำส่วนแบ่งค่าธรรมเนียมมาปลูกต้นไม้ลดปริมาณคาร์บอน โดยตั้งโจทย์ว่าระบบปฏิบัติการสมาร์ทโฟนระหว่าง Android กับ iOS อันไหนใช้งานง่ายกว่ากัน?</p>\n<p>GreenSmartphones เก็บข้อมูลจากการเสิร์ชในกูเกิลของผู้ใช้สมาร์ทโฟนในอเมริกา โดยเทียบว่าผู้ใช้ Android กับ iPhone ถามในปัญหาการใช้งานเดียวกันแต่ละหัวข้อมากกว่ากัน เช่น วิธีบันทึกหน้าจอแบบวิดีโอ วิธีแชร์โลเกชัน โดยผลสำรวจจาก 12 หัวข้อ ได้จำนวนการเสิร์ชของผู้ใช้ Android 226,000 ครั้ง ส่วน iPhone มีจำนวน 358,000 ครั้ง จึงอาจมองได้ว่า Android มีปัญหาในการใช้งานน้อยกว่า iPhone หรือในรายงานนี้ก็สรุปว่า Android ใช้ง่ายกว่านั่นเอง</p>\n<p>ใน 12 คำถามนั้น มี 2 คำถามที่ผู้ใช้ iPhone เสิร์ชหาคำตอบน้อยกว่าคือวิธีจับภาพหน้าจอ และวิธีสแกนคิวอาร์โค้ด</p>\n<p>อย่างไรก็ตาม GreenSmartphones บอกว่ามีประเด็นเกี่ยวข้องในการเก็บข้อมูลนี้ โดยประเด็นแรก ในอเมริกาจำนวนผู้ใช้ iPhone เพิ่งแซง Android ไป จึงอาจส่งผลให้จำนวนคำถามใน iPhone มีมากกว่า นอกจากนี้คีย์เวิร์ดที่ใช้นับจำนวนของ Android ก็ต้องปรับค่าเยอะ ตัวอย่างเช่นใน iPhone เก็บค่าเสิร์ช \"how to screenshot on iPhone\" ก็เพียงพอ แต่ Android คนอาจไม่เสิร์ช \"how to screenshot on Android\" จึงต้องดักคำอื่นเช่น \"how to screenshot on Samsung phones\" หรือ \"how to screenshot on google pixel\" เพิ่มมาด้วย</p>\n<p>ที่มา: <a href=\"https://greensmartphones.com/blog/android-vs-ios-usability-study/\">GreenSmartphones</a> ผ่าน <a href=\"https://www.gizmochina.com/2023/06/24/android-easier-than-ios-android-study-sheds-light/\">Gizmochina</a> ภาพ <a href=\"https://pixabay.com/photos/phone-android-apps-world-map-1869510/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/6618ef3762b511ec86bd12ab0f46c282.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2bff068386ec480af2aea2a2ec7d9fd2.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/iphone\">iPhone</a></div><div><a href=\"/topics/ios\">iOS</a></div><div><a href=\"/topics/smartphone\">Smartphone</a></div><div><a href=\"/topics/ranking\">Ranking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53b1cf19288db5b89d84f45c106f4062f494552f1e92a8c2c94ec0e228656623","category":"Thai"}