{"title":"บริการ Twitter Blue อัพเกรด ให้ลงวิดีโอความยาวสูงสุดได้ 2 ชั่วโมง","link":"https://www.blognone.com/node/133900","date":1684452375000,"content":"<div><div><div><p>Twitter <a href=\"https://help.twitter.com/en/using-twitter/blue-longer-videos\">ประกาศ</a>ว่าผู้สมัครใช้งานรายเดือน Twitter Blue จะสามารถอัปโหลดวิดีโอได้ยาวขึ้น สูงสุดที่ 2 ชั่วโมง เทียบกับผู้ใช้งานทั่วไปที่ไม่สมัครจะอัปโหลดได้สูงสุด 140 วินาที</p>\n<p>โดยในรายละเอียดนั้น หากเป็นการอัปโหลดผ่านเว็บ twitter.com หรือแอป Twitter บน iOS จะอัปโหลดวิดีโอได้ยาว 2 ชั่วโมง ที่ความละเอียด 1080p ขนาดไฟล์ไม่เกิน 8GB ส่วนการอัปโหลดผ่านแอป Android ได้ความสูงสุดที่ 10 นาที ผู้ใช้ Android ที่ต้องการอัปโหลดวิดีโอยาว จึงต้องทำผ่านเว็บบนมือถือแทน</p>\n<p>ก่อนหน้านี้ Twitter Blue ให้ผู้ใช้งาน<a href=\"https://www.blognone.com/node/131992\">อัปโหลดวิดีโอได้สูงสุด 1 ชั่วโมง</a></p>\n<p>ที่มา: <a href=\"https://www.engadget.com/twitter-blue-subscribers-can-now-upload-videos-as-long-as-two-hours-161504628.html\">Engadget</a></p>\n<p><img src=\"https://www.blognone.com/sites/default/files/externals/d8845501db3255163c3e29077fcb4ef0.jpg\" alt /></p>\n</div></div></div><div><div>Topics: </div><div><div><a href=\"/topics/twitter-blue\">Twitter Blue</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e14e09fe7351baa6c0ed9ae196798ee19e0b8f755ace7c62b1da9222cb57948","category":"Thai"}