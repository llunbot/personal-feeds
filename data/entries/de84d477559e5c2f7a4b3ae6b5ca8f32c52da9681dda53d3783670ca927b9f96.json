{"title":"กูเกิลเลิกขายกุญแจ U2F Titan รุ่น Bluetooth เพราะอุปกรณ์รองรับ NFC กันหมดแล้ว","link":"https://www.blognone.com/node/124145","date":1628570238000,"content":"<div><div><div><p><a href=\"https://www.blognone.com/node/104129\">กูเกิลเริ่มวางขายกุญแจ U2F Titan Security Key มาตั้งแต่ปี 2018</a> โดยแยกเป็นรุ่น USB-A/NFC และรุ่น USB-A/Bluetooth แล้ว<a href=\"https://www.blognone.com/node/112528\">ออกรุ่น USB-C ตามมาในปี 2019</a></p>\n<p>ล่าสุดกูเกิลประกาศหยุดขายกุญแจ Titan รุ่น USB-A/Bluetooth แล้ว ด้วยเหตุผลว่าสมาร์ทโฟนยุคใหม่รองรับ NFC กันหมดแล้ว ความจำเป็นของกุญแจแบบ Bluetooth จึงน้อยลงไป (แต่กุญแจเดิมก็ยังใช้งานได้ตามปกติ)</p>\n<p>ตอนนี้กูเกิลจึงเหลือ Titan ขายแค่ 2 รุ่นคือ USB-A/NFC กับรุ่น USB-C เท่านั้น การใช้งานกับอุปกรณ์ที่มีพอร์ต USB-A/USB-C จึงเลือกตามรุ่นของพอร์ตได้เลย แต่ถ้าใช้ iPad ที่เป็นพอร์ต lightning คำแนะนำของกูเกิลคือให้ซื้อรุ่น USB-A แล้วต่อผ่านหัวแปลง lightning แทน</p>\n<p><img src=\"https://www.blognone.com/sites/default/files/externals/d8d8d17e8a694dd5666b570ca2bbd88a.png\" /></p>\n<p>ที่มา - <a href=\"https://security.googleblog.com/2021/08/simplifying-titan-security-key-options.html\">Google</a>, <a href=\"https://www.bleepingcomputer.com/news/security/google-drops-bluetooth-titan-security-keys-in-favor-of-nfc-versions/\">Bleeping Computers</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/u2f\">U2F</a></div><div><a href=\"/topics/security\">Security</a></div><div><a href=\"/topics/bluetooth\">Bluetooth</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de84d477559e5c2f7a4b3ae6b5ca8f32c52da9681dda53d3783670ca927b9f96","category":"Thai"}