{"title":"ซีอีโอ Salesforce ประกาศพร้อมรับพนักงาน OpenAI ที่ลาออก ให้เงินเดือนเท่ากับที่เดิม","link":"https://www.blognone.com/node/136854","date":1700524861000,"content":"<div><div><div><p>Marc Benioff ซีอีโอ Salesforce ประกาศผ่านบัญชี X ของตนเองว่า Salesforce พร้อมรับพนักงาน OpenAI ที่ลาออกเข้าทำงานทันที โดยจะให้เงินเดือนและผลตอบแทนเท่ากับที่เคยได้รับที่ OpenAI เขายังบอกว่าสามารถส่ง CV มาได้โดยตรงที่อีเมล ceo@salesforce.com เลย</p>\n<p>Benioff บอกว่าพนักงาน OpenAI จะมาร่วมกับทีมวิจัย Salesforce Einstein Trusted AI ที่มี Silvio Savarese เป็นหัวหน้าทีม ซึ่งปัจจุบัน Einstein เป็นแพลตฟอร์ม AI สำหรับลูกค้าองค์กรที่ประสบความสำเร็จสูง มีคำสั่งที่ถูกดำเนินการมากกว่า 1 ล้านล้านครั้งแล้ว</p>\n<p>ประกาศนี้ออกมาหลังมี<a href=\"https://www.blognone.com/node/136849\">รายงานข่าว</a>ว่าพนักงาน OpenAI เกือบทั้งหมดบริษัทได้ร่วมลงชื่อในจดหมายเปิดผนึก ให้บอร์ดบริหารทั้งหมดลาออกและนำ Sam Altman กลับมาเป็นซีอีโอ หากไม่ทำตามเงื่อนไขนี้พนักงานทั้งหมดจะลาออกจากบริษัท</p>\n<p>ที่มา: <a href=\"https://www.forbes.com/sites/britneynguyen/2023/11/20/salesforce-ceo-offers-jobs-to-any-openai-researchers-who-resign/\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/13d6ded6b45e034ab53d2a341302554b.png\" /></p>\n<blockquote><p>Salesforce will match any OpenAI researcher who has tendered their resignation full cash &amp; equity OTE to immediately join our Salesforce Einstein Trusted AI research team under Silvio Savarese. Send me your cv directly to ceo@salesforce.com. Einstein is the most successful… <a href=\"https://t.co/1RXoc9ekeo\">pic.twitter.com/1RXoc9ekeo</a></p>\n<p>— Marc Benioff (@Benioff) <a href=\"https://twitter.com/Benioff/status/1726695914105090498?ref_src=twsrc%5Etfw\">November 20, 2023</a></p></blockquote>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08c2dd43413124495852d3205dd142d4950f2a40ef0dd7c7142d5e3f7a3ebc23","category":"Thai"}