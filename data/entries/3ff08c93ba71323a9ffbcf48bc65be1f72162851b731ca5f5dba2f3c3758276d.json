{"title":"[ลือ] Google ใกล้ปิดดีลซื้อกิจการ Wiz สตาร์ทอัปความปลอดภัยไซเบอร์ มูลค่าถึง 8.3 แสนล้านบาท","link":"https://www.blognone.com/node/140881","date":1720993643000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเผยว่า Alphabet บริษัทแม่ของกูเกิล ใกล้ปิดดีลเจรจาซื้อกิจการ Wiz สตาร์ทอัปด้านความปลอดภัยไซเบอร์ ด้วยมูลค่าที่สูงถึง 23,000 ล้านดอลลาร์ (ประมาณ 8.31 แสนล้านบาท) โดยแผนซื้อกิจการน่าจะประกาศเป็นทางการเร็ว ๆ นี้ หากดีลไม่เกิดปัญหาขึ้นมาก่อน</p>\n<p>Alphabet มองว่าการซื้อ Wiz ซึ่งเป็นบริษัทความปลอดภัยที่มีจุดเด่นบนคลาวด์ จะนำมาเสริมจุดแข็งให้กับบริการคลาวด์ของกูเกิลได้ เพื่อหวังเพิ่มส่วนแบ่งในตลาด</p>\n<p>Wiz ก่อตั้งในปี 2020 โดย Assaf Rappaport ที่ปัจจุบันเป็นซีอีโอและกลุ่มเพื่อน มูลค่ากิจการจากการเพิ่มทุนรอบล่าสุดอยู่ที่ 12,000 ล้านดอลลาร์ ผู้ลงทุนรายสำคัญได้แก่ Sequoia Capital, Andreessen Horowitz และ Index Ventures มีรายได้ในปี 2023 ประมาณ 350 ล้านดอลลาร์</p>\n<p>หากดีลนี้เกิดขึ้นจริง จะเป็นดีลซื้อกิจการมูลค่ามากที่สุดที่กูเกิลเคยซื้อ โดยดีลใหญ่สุดก่อนหน้านี้ต้องย้อนไปตั้งแต่การ<a href=\"https://www.blognone.com/node/25675/\">ซื้อ Motorola Mobility</a> เมื่อ 12 ปีที่แล้ว ด้วยมูลค่า 12,500 ล้านดอลลาร์</p>\n<p>ที่มา: <a>The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/9edfa6e1d451845256158ee1306f9e3e.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/wiz\">Wiz</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ff08c93ba71323a9ffbcf48bc65be1f72162851b731ca5f5dba2f3c3758276d","category":"Thai"}