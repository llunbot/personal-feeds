{"title":"ซัมซุงปล่อย One UI 7 Beta เวอร์ชันใหม่ อัปเกรดฟีเจอร์ AI ไอคอนแอปมีสีสันขึ้น","link":"https://www.blognone.com/node/143487","date":1733465584000,"content":"<div><div><div><p>ซัมซุงเปิดตัวระบบปฏิบัติการ <strong>One UI 7 Beta</strong> อัปเกรดฟีเจอร์ AI ที่มีอยู่ให้ฉลาดขึ้น เช่น เครื่องมือช่วยเขียน (Writing Assist Tools) พิสูจน์อักษร และจัดรูปแบบข้อความ</p>\n<p>อีกจุดน่าสนใจคือฟีเจอร์ใหม่ที่เพิ่มเข้ามาอย่าง <strong>Now Bar</strong> ที่จะแสดงกิจกรรมที่กำลังทำอยู่ไว้ในแถบเดียว เช่น บันทึกเสียง ควบคุมสื่อ จับเวลา ทั้งหมดจะแสดงในอินเทอร์เฟซแบบรูปทรงของเม็ดยา คล้ายกับ Dynamic Island ของ iPhone เพียงแค่ย้ายมาอยู่ตรงข้างล่างจอ</p>\n<p><img alt=\"alt=&quot;Now Bar&quot;\" src=\"https://www.blognone.com/sites/default/files/externals/127f315516297a8dfde14c94677e172e.png\" /></p>\n<p>ส่วน <strong>UI</strong> โดยรวมก็มีการเปลี่ยนหน้าตากันแบบยกชุด ตั้งแต่ไอคอนของแต่ละแอปมีพื้นหลังแบบไล่สี และสีสันที่สดใสขึ้น จัดระเบียบและลดความยุ่งเหยิงบนหน้าจอ วิดเจ็ตแบบใหม่ รวมถึงระบบการแจ้งเตือนใหม่ที่ช่วยให้สื่อสารง่ายขึ้น เข้าถึงจากปุ่มล็อกหน้าจอได้เลย</p>\n<p><img alt=\"alt=&quot;UI One UI 7&quot;\" src=\"https://www.blognone.com/sites/default/files/externals/7e52ce8711e3e0dac58979c32cb95866.png\" /></p>\n<p>นอกจากนี้ การออกแบบ <strong>UX</strong> ของกล้องใหม่ยังช่วยให้ปรับการตั้งค่าขั้นสูงทำได้ง่ายขึ้น เพราะปุ่มการควบคุม และโหมดต่างๆ ของกล้อง มีการปรับปรุงใหม่ ช่วยให้ผู้ใช้ค้นหาฟีเจอร์ที่ต้องการได้ง่ายขึ้น และเห็นภาพตัวอย่างของภาพถ่ายหรือวิดีโอที่กำลังถ่ายได้ชัดเจนยิ่งขึ้น</p>\n<p><img alt=\"alt=&quot;UX One UI 7&quot;\" src=\"https://www.blognone.com/sites/default/files/externals/616d681521512de3c7e0d3d9e4980aa7.png\" /></p>\n<p>สำหรับ One UI 7 เปิดให้ใช้งานเวอร์ชัน Beta สำหรับผู้ใช้ Samsung Galaxy S24, Galaxy S24+ และ Galaxy S24 Ultra บางคนในบางภูมิภาคเท่านั้น ส่วนการอัปเดตสู่สาธารณะอย่างเป็นทางการ คาดว่าจะมาในไตรมาสแรกของปี 2025</p>\n<p>ที่มา: <a href=\"https://news.samsung.com/global/samsung-one-ui-7-beta-starts-to-roll-out-in-select-markets\">Samsung Newsroom</a> , <a href=\"https://9to5mac.com/2024/12/05/samsung-one-ui-7-ios-18/\">9to5 Mac</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/one-ui\">One UI</a></div><div><a href=\"/topics/beta\">Beta</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff570320d5a7afd8b5c72b5330f1f45ba08075c1e7d9a949520a63643b0f3d8f","category":"Thai"}