{"title":"หัวหน้าฝ่าย XR OS ของ Google ลาออกจากตำแหน่ง บอกตอนนี้ทิศทางบริษัทไม่ชัดเจน","link":"https://www.blognone.com/node/134767","date":1689035377000,"content":"<div><div><div><p>Mark Lucovsky ผู้อำนวยการอาวุโสด้านวิศวกรรมของกูเกิล ที่รับผิดชอบระบบปฏิบัติการและซอฟต์แวร์สำหรับ AR และ XR <a href=\"https://twitter.com/marklucovsky/status/1678465552988381185\">เปิดเผย</a>ผ่านทวิตเตอร์ของเขาว่าตอนนี้ได้ลาออกจากตำแหน่งแล้ว</p>\n<p>Lucovsky บอกถึงสาเหตุด้วยว่าเนื่องจากกูเกิลมีการปรับเปลี่ยนผู้บริหารสาย AR ทำให้ทิศทางและวิสัยทัศน์ของกูเกิลตอนนี้ไม่มีความชัดเจนและไม่แน่นอน เขาจึงตัดสินใจลาออก โดยจากนี้จะไปหาโอกาสงานด้าน AR ที่ทำงานร่วมกับ Generative AI ต่อไป</p>\n<p>Lucovsky <a href=\"https://www.blognone.com/node/126311\">ร่วมงาน</a>กับกูเกิลตั้งแต่ปี 2021 โดยก่อนหน้านี้เขาทำงานที่ Meta ส่วนประเด็นการเปลี่ยนแปลงสายบริหารที่เขาพูดถึง น่าจะหมายถึงการลาออกของ Clay Bavor เมื่อต้นปี อย่างไรก็ตามกูเกิลยังคงมีโรดแมพของระบบปฏิบัติการ AR โดยในงาน I/O ที่ผ่านมา ก็ประกาศ<a href=\"https://www.blognone.com/node/133784\">ร่วมมือกับซัมซุง</a>ในการพัฒนา Android XR</p>\n<p>ที่มา: <a href=\"https://9to5google.com/2023/07/10/google-ar-vision/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/a50857f56be70377cc7c78fa03481e04.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8617249a6fa768345ccb26bb846fc5adb3e4a2217e076d551397066224812f2","category":"Thai"}