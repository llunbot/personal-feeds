{"title":"กสทช. เปิดตัว Mobile ID ใช้เบอร์มือถือยืนยันตัวตนแทนบัตรประชาชน ใช้เปิดบัญชีธนาคารได้แล้ว","link":"https://www.blognone.com/node/126149","date":1638618534000,"content":"<div><div><div><p>กสทช. เปิดตัว Mobile ID การใช้เบอร์มือถือเป็นการยืนยันตัวตนแทนบัตรประชาชน โดยใช้หลักการที่ว่าประชาชนยืนยันตัวตนตอนลงทะเบียนซิมการ์ดอยู่แล้ว จึงสามารถใช้เบอร์มือถือเพื่อยืนยันตัวตนในการทำธุรกรรมกับหน่วยงานภาครัฐและเอกชนได้</p>\n<p>ขั้นตอนคือ ผู้ใช้บริการต้องสมัคร Mobile ID ที่ศูนย์บริการของเครือข่ายโทรศัพท์ที่ใช้งาน (ใช้ได้ทั้ง AIS, dtac, True, NT) โดยแสดงบัตรประชาชนแต่เจ้าหน้าที่ และถ่ายภาพใบหน้าเพื่อเปรียบเทียบพิสูจน์ตัวตนก่อน</p>\n<p>เมื่อสมัคร Mobile ID แล้ว ก็สามารถใช้งานกับหน่วยงานต่างๆ ได้ ซึ่งหน่วยงานแรกที่รองรับคือธนาคากรุงเทพ สามารถใช้ Mobile ID เพื่อเปิดบัญชีธนาคารได้ (สาขานำร่อง 9 แห่งในกรุงเทพ ได้แก่ สำนักงานใหญ่สีลม เซ็นทรัลเอ็มบาสซี เซ็นทรัลลาดพร้าว เซ็นทรัลวิลเลจ ดิเอ็มควอเทียร์ จามจุรีสแควร์ เดอะมอลล์งามวงศ์วาน เดอะคริสตัล 2 และฟิวเจอร์พาร์ค รังสิต 2) ตอนนี้เครือข่ายที่ใช้ได้แล้วคือ AIS และเครือข่ายที่สองคือ NT จะตามมาในเดือนธันวาคม</p>\n<p>จากนั้นในไตรมาส 1/2565 โครงการ Mobile ID จะสามารถใช้งานกับหน่วยงานภาครัฐหลายแห่ง เช่น กรมการขนส่งทางบก สำนักงานประกันสังคม กรมสรรพากร ไปรษณีย์ไทย   ตลาดหลักทรัพย์แห่งประเทศไทย สถาบันคุ้มครองเงินฝาก และเครดิตบูโร</p>\n<p><img src=\"https://www.blognone.com/sites/default/files/externals/fbf60c4494aa741411ceb436e4655322.jpg\" /></p>\n<p>ที่มา - <a href=\"https://www.nbtc.go.th/News/Information/51698.aspx\">กสทช.</a></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/telecom\">Telecom</a></div><div><a href=\"/topics/bangkok-bank\">Bangkok Bank</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65fbcfe9140b30845be068473996a733988638e148eaa4d5a0db2155da7b2caf","category":"Thai"}