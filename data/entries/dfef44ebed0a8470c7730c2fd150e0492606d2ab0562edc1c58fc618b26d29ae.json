{"title":"Android เพิ่มออปชั่น Page Size 16KB เร็วขึ้น 5-10% แต่เปลืองแรมขึ้น 9%","link":"https://www.blognone.com/node/141614","date":1724481800000,"content":"<div><div><div><p>Android เริ่มเปิดตัวเลือก page size ของหน่วยความจำ จากเดิมที่จำกัดไว้ที่ 4KB เป็น 16KB ทำให้ประสิทธิภาพของเครื่องโดยรวมเพิ่มขึ้นเพราะไม่ต้องจัดสรรหน่วยความจำให้แอพพลิเคชั่นบ่อยๆ</p>\n<p>ฟีเจอร์นี้ที่จริงแล้วเป็นฟีเจอร์ของซีพียู Arm แต่การเปิดใช้งานต้องแก้ไขระบบจำนวนมาก ตั้งแต่เคอร์เนลต้องคอมไพล์ใหม่ด้วยค่า PAGE_SIZE เป็น 16KB ระบบ filesystem ต้องปรับให้บล็อคเท่ากันเพื่อให้ใช้งานเต็มประสิทธิภาพ และไบนารีแอพพลิเคชั่นที่ล็อกขนาด page size เอาไว้ต้องคอมไพล์ใหม่ แต่หากปรับโค้ดให้ไม่ผูกกับ page size แล้วจะใช้งานได้ทันที</p>\n<p>ตอนนี้ Android 15 QPR 1 จะเริ่มเปิดฟีเจอร์นี้ให้กับ Pixel 8 และ Pixel 8 Pro เพื่อให้นักพัฒนาทดลองใช้งาน สำหรับการรัน Android SDK บนเครื่อง X86 จะยังใช้งานเคอร์เนล 4KB ต่อไป แต่จำลองระดับแอปพลิเคชั่นให้กลายเป็น 16KB</p>\n<p>ที่มา - <a href=\"https://android-developers.googleblog.com/2024/08/adding-16-kb-page-size-to-android.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/f936eaf69ad4e92f9f76be58cd06fe1d.jpeg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfef44ebed0a8470c7730c2fd150e0492606d2ab0562edc1c58fc618b26d29ae","category":"Thai"}