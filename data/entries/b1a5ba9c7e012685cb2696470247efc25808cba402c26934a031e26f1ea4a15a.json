{"title":"พนักงาน OpenAI ร่วมลงชื่อจดหมายเรียกร้องให้บอร์ดลาออก - Ilya Sutskever ก็ลงชื่อด้วย","link":"https://www.blognone.com/node/136849","date":1700489473000,"content":"<div><div><div><p>เรื่องราวใน OpenAI ยังคงมีความเคลื่อนไหวกันต่อเนื่อง จากก่อนหน้านี้มีข่าวว่าพนักงานเริ่มยื่นใบลาออกกัน ล่าสุดมีการเข้าชื่อในจดหมายเรียกร้องให้บอร์ดบริหารทั้งหมดลาออก และเรียกร้องให้เจรจานำ Sam Altman กลับมาเป็นซีอีโอ รวมถึงประธานบอร์ด Greg Brockman ด้วย หากไม่ทำตามเงื่อนไขพนักงานกลุ่มนี้ก็จะลาออก และอาจย้ายไปทำงานที่ไมโครซอฟท์ตาม Sam</p>\n<p>รายงานบอกว่าจดหมายดังกล่าวมีพนักงาน OpenAI ลงชื่อแล้วเกือบ 500 คน</p>\n<p>ข้อเรียกร้องในจดหมายอธิบายว่ากระบวนการไล่ Sam Altman และ Greg Brockman ออกนั้น เป็นการทำให้บริษัทอยู่ในปัญหา แล้วจะส่งผลให้ภารกิจหลักบริษัทไม่บรรลุตามแผน ซึ่งเห็นได้ชัดว่าบอร์ดไม่เข้าใจจุดแข็งของ OpenAI</p>\n<p>มีข้อสังเกตว่าจดหมายเปิดผนึกนี้มี Ilya Sutskever หัวหน้าฝ่าย Scientist และเป็นหนึ่งในสี่บอร์ดบริหารที่ลงมติไล่ Sam ออก ร่วมลงชื่อด้วย ซึ่งที่ผ่านมาเขาเป็นเป้าโจมตีว่าคือต้นเหตุที่ทำให้เกิดเรื่องราวทั้งหมดขึ้นมา</p>\n<p>Ilya ยัง<a href=\"https://twitter.com/ilyasut/status/1726590052392956028\">โพสต์ใน X</a> ว่าเขารู้สึกเสียใจอย่างมากต่อเหตุการณ์ที่บอร์ดตัดสินใจ เขาไม่มีเจตนาที่จะทำร้าย OpenAI เขารักในทุกอย่างที่ร่วมกันสร้างขึ้นมา และจะทำทุกอย่างเพื่อให้สิ่งเหล่านี้กลับคืนมา ซึ่งโพสต์นี้ Sam ก็โควทข้อความพร้อมหัวใจสามดวง ❤️❤️❤️</p>\n<p>ที่มา: <a href=\"https://www.wired.com/story/openai-staff-walk-protest-sam-altman/\">Wired</a></p>\n<p><img alt=\"No Description\" src=\"https://www.blognone.com/sites/default/files/externals/39ca95b98587f9006537076ed901d5f9.jpg\" /></p>\n<blockquote><p>❤️❤️❤️ <a href=\"https://t.co/NL3nqrjKUo\">https://t.co/NL3nqrjKUo</a></p>\n<p>— Sam Altman (@sama) <a href=\"https://twitter.com/sama/status/1726594398098780570?ref_src=twsrc%5Etfw\">November 20, 2023</a></p></blockquote>\n<p>ภาพจดหมายจาก <a href=\"https://twitter.com/karaswisher/status/1726599700961521762\">@karaswisher</a></p>\n<p><img alt=\"No Description\" src=\"https://www.blognone.com/sites/default/files/externals/c27c4db1b71c4e9a286cc29240b4e06b.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1a5ba9c7e012685cb2696470247efc25808cba402c26934a031e26f1ea4a15a","category":"Thai"}