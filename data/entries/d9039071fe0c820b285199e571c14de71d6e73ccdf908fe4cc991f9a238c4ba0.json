{"title":"หลุดข้อมูล Galaxy S24 จอไม่โค้งแล้ว, รุ่น Ultra วัสดุเป็นไทเทเนียม, การันตีอัพเดต 7 ปี","link":"https://www.blognone.com/node/137653","date":1705154091000,"content":"<div><div><div><p>Evan Blass หรือ @evleaks นักปล่อยข้อมูลหลุดชื่อดังของวงการมือถือ โพสต์ภาพโปรโมทของ Galaxy S24 ก่อนงานเปิดตัวสัปดาห์หน้า</p>\n<ul>\n<li>Galaxy S24 เปลี่ยนมาใช้หน้าจอแบบเรียบ (flat) ขอบจอไม่โค้งทั้งหมดทุกรุ่นย่อยแล้ว และทุกรุ่นเป็นจอความสว่างสูงสุด 2600 nits แสดงภาพสู้แดดได้สบาย</li>\n<li>Galaxy S24 Ultra ใช้วัสดุขอบเครื่องเป็นไทเทเนียม ส่วน Galaxy S24/S24+ ใช้อะลูมิเนียมแบบที่เรียกว่า Enhanced Armor Aluminum</li>\n<li>กล้องหลักของ Galaxy S24 แต่ละรุ่นยังใช้เซ็นเซอร์ความละเอียดเท่าเดิมคือ 200MP บนรุ่น S24 Ultra และ 50MP บนรุ่น S24/S24+</li>\n<li>ฟีเจอร์ด้าน AI ที่เด่นๆ ได้แก่ Circle to Search วงภาพตรงไหนก็ได้บนหน้าจอเพื่อค้นข้อมูลหรือรูปภาพนั้นบนกูเกิล, ฟีเจอร์แปลภาษาตอนคุยโทรศัพท์ ต้องใช้ผ่านแอพ Samsung Phone, Note Assist ใช้ AI ช่วยสรุปข้อมูลในโน้ตที่จดไว้ในแอพ Samsung Notes</li>\n</ul>\n<p>นอกจากนี้ <a href=\"https://www.androidheadlines.com/2024/01/exclusive-samsung-galaxy-s24-promo-images-leaks-camera-ai-details.html\">เว็บไซต์ Android Headliner</a> มีให้ข้อมูลว่า Galaxy S24 จะได้อัพเดตนาน 7 ปี เท่ากับ<a href=\"https://www.blognone.com/node/136075\">นโยบายของกูเกิลที่เริ่มใช้ใน Pixel 8 ด้วย</a> โดยจะเป็นการอัพเดตทั้งระบบปฏิบัติการและแพตช์ความปลอดภัย</p>\n<p><img alt=\"No Description\" src=\"https://www.blognone.com/sites/default/files/externals/58788f961158a9143afb3b6540a4cf5d.jpg\" /></p>\n<blockquote><p>P <a href=\"https://t.co/dKGeThbfPO\">pic.twitter.com/dKGeThbfPO</a></p>\n<p>— Evan Blass (@evleaks) <a href=\"https://twitter.com/evleaks/status/1746145504654713134?ref_src=twsrc%5Etfw\">January 13, 2024</a></p></blockquote>\n</div></div></div><div><div>Topics: </div><div><div><a href=\"/topics/galaxy-s24\">Galaxy S24</a></div><div><a href=\"/topics/leaks\">Leaks</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9039071fe0c820b285199e571c14de71d6e73ccdf908fe4cc991f9a238c4ba0","category":"Thai"}