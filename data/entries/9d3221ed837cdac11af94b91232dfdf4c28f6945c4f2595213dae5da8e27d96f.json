{"title":"หัวเว่ยเขย่าตลาดสมาร์ทโฟนเปิดตัว HUAWEI nova 9 พร้อมแก้เกมธุรกิจ ดาวน์โหลดแอปที่ต้องการได้แล้ว","link":"https://www.blognone.com/node/125668","date":1636005600000,"content":"<div><div><div><p>หลังจากเดินหน้านำเสนอนวัตกรรมใหม่ๆ และดีไวซ์คุณภาพมากมายจากหลายกลุ่มผลิตภัณฑ์เพื่อยกระดับประสบการณ์การใช้ชีวิตของผู้บริโภคอย่างต่อเนื่อง ล่าสุด หัวเว่ย คอนซูมเมอร์ บิสสิเนส กรุ๊ป (ประเทศไทย) กลับมาสร้างแรงสั่นสะเทือนครั้งใหญ่ให้กับตลาดสมาร์ทโฟนในประเทศไทยเต็มรูปแบบอีกครั้ง กับการเผยโฉม HUAWEI nova 9 สมาร์ทโฟนตัวล่าสุดซึ่งมาพร้อมกับเทคโนโลยีระดับเรือธงและคุณสมบัติอันโดดเด่นที่ตอบโจทย์ความต้องการของคนรุ่นใหม่ในยุคดิจิทัลได้อย่างเหนือชั้น จึงเป็นที่น่าจับตามองว่า HUAWEI nova 9 จะมาสร้างความคึกคักให้กับตลาดสมาร์ทโฟนในช่วงปลายปีนี้ และพร้อมเดินเกมปลดล็อคข้อจำกัดของการใช้งานแอปต่างๆ ด้วยการดาวน์โหลดแอปที่หลากหลายและใช้งานได้จริงผ่าน HUAWEI AppGallery และในโอกาสนี้เราจะมาเจาะลึกรายละเอียดความน่าสนใจของสมาร์ทโฟนรุ่นนี้ไปพร้อมๆ กัน</p>\n<p><strong>เจาะกลุ่มคนรุ่นใหม่ เข้าใจอินไซท์และเทรนด์การทำงานแบบไฮบริด</strong></p>\n<p><img src=\"https://www.blognone.com/sites/default/files/externals/efcbb4e612781b286459c0e134e8b8aa.jpg\" /></p>\n<p>กลับมาคราวนี้เรียกว่าไม่ธรรมดา เพราะหัวเว่ยพร้อมจัดเต็มกับกลยุทธ์การตลาดรูปแบบใหม่ สะท้อนให้เห็นถึงความมุ่งมั่นในการทำความเข้าใจเพื่อให้เข้าถึงกลุ่มผู้บริโภคเป้าหมายในยุคปัจจุบันที่ใช้ชีวิตส่วนใหญ่อยู่ในโลกออนไลน์ รักการถ่ายภาพ ชอบบันทึกวิดีโอ ใช้งานโซเชียลมีเดียตลอดเวลา พร้อมเสพความบันเทิงทั้งดูหนัง ฟังเพลง และเล่นเกมผ่านสมาร์ทโฟนเป็นหลัก หัวเว่ยจึงได้ทำงานร่วมกับศิลปินและคนดังมากมายไม่ว่าจะเป็นการคว้าตัวนักแสดงสาว เก้า สุภัสสรา มาเป็นตัวแทนบอกเล่าเรื่องราวการใช้ HUAWEI nova 9 ร่วมแชร์ชัดทุกคอนเทนต์ทั้งภาพถ่ายและวิดีโอระดับโปร พร้อมยกขบวนศิลปินชื่อดังมากความสามารถจากค่าย What The Duck มาร่วมแคมเปญภายใต้คอนเซปต์ “ขายของต้องมาท่าเท่ต้องมี” ที่ออกมาโพสต์รูปท่ายากสุดสร้างสรรค์ในแบบฉบับของตัวเองลงโซเชียลมีเดียให้แฟนๆ ได้ร่วมชาเลนจ์สุดมันต้อนรับการเปิดตัว HUAWEI nova 9 ในแบบไม่ธรรมดา ยิ่งเมื่อรวมกับจุดเด่นของสมาร์ทโฟนรุ่นนี้ ทั้งกล้องถ่ายภาพอันทรงพลัง หน้าจอที่แสดงผลได้อย่างลื่นไหลไร้ความหน่วง และเทคโนโลยีชาร์จไวที่ทำให้สามารถใช้ชีวิตได้อย่างไม่มีสะดุด ยิ่งช่วยตอกย้ำความมุ่งมั่นในการสานต่อกลยุทธ์ธุรกิจ “1+8+N” ที่จะสร้างวิถีชีวิตอัจฉริยะด้วยแนวคิด “ชีวิตเอไอ ไร้รอยต่อ” (Seamless AI Life) ให้กับทุกๆ คน</p>\n<p>ทั้งนี้ ภายใต้กลยุทธ์ “1+8+N” ของหัวเว่ย เลข 1 หมายถึง สมาร์ทโฟน หรืออุปกรณ์หลักที่จะเป็นหัวใจในการเชื่อมต่อและควบคุมการทำงานของดีไวซ์อื่นๆ ขณะที่ 8 หมายถึงสมาร์ทดีไวซ์อื่นๆ อีก 8 อย่างที่จะเชื่อมต่อกับสมาร์ทโฟน ส่วน N หมายถึง อินเทอร์เน็ตในทุกสรรพสิ่ง และเครื่องหมาย \"+\" หมายถึง เครือข่ายการเชื่อมต่อในบริเวณกว้าง และเทคโนโลยีการเชื่อมต่อระยะใกล้ เช่น HUAWEI Share และ HiLink ที่จะผสานเครือข่ายอีโคซิสเต็มของหัวเว่ยให้สมบูรณ์ เพื่อมอบประสบการณ์การทำงานที่ลื่นไหล เต็มประสิทธิภาพ</p>\n<p><strong>เปิดประสบการณ์เหนือระดับของการถ่ายภาพแบบมือโปร</strong></p>\n<p><img src=\"https://www.blognone.com/sites/default/files/externals/ed6ab886639b9db4748df438739de799.jpg\" /></p>\n<p>ประเดิมความโดดเด่นแรกของ HUAWEI nova 9 กันที่กล้อง Ultra Vision Camera ที่ให้เลนส์มาแบบไม่มีกั๊กถึง 4 ตัว มอบความถึงใจกับความละเอียด 50MP ช่วยให้คุณบันทึกเรื่องราวด้วยภาพคุณภาพสูงถึง 4K และความคมชัดระดับมือโปร พร้อมด้วยกล้องหน้าความละเอียดสูง 32MP กับฟีเจอร์สุดล้ำถูกใจสายเซลฟี่และ content creator แบบเต็มๆ อาทิ โหมดถ่ายภาพบุคคลมุมกว้าง 100 องศา (Portrait mode) โหมดถ่ายภาพบุคคลตอนกลางคืน (Night Portrait) และโหมดถ่ายวิดีโอเซลฟี่ระดับ 4K (Selfie Video) ยิ่งไปกว่านั้นยังผสานพลังของนวัตกรรมระดับเรือธงจากหัวเว่ย ไม่ว่าจะเป็นเทคโนโลยีล้ำสมัย Super Sensing แบบ RYYB มีความไวแสงสูง สามารถดึงปริมาณแสงให้เพิ่มสูงขึ้นได้ 40 เปอร์เซ็นต์  เมื่อเทียบกับเซ็นเซอร์ RGGB มาตรฐาน เทคโนโลยี 4-in-1 Light Fusion ที่เพิ่มความคมชัดให้กับภาพยิ่งขึ้น รวมทั้งความฉลาดล้ำของ AI อย่าง XD Fusion Engine ซึ่งทำให้เลนส์แต่ละตัวทำงานสอดประสานกันอย่างลงตัว จะถ่ายภาพกลางคืน ภาพพาโนรามา ภาพบุคคล หรือโคลสอัพ ก็เก็บภาพความทรงจำได้อย่างสวยงาม และโดดเด่นกับลูกเล่นพิเศษที่ให้ผู้ใช้งานบันทึกวีดีโอคุณภาพสูงแบบ 4K ได้อย่างต่อเนื่องเมื่อสลับระหว่างกล้องหน้าและกล้องหลัง (Back &amp; Front Dual Recording) และรองรับโหมด Dual-View ที่สามารถถ่ายวีดีโอพร้อมกันทั้งกล้องหน้าและหลัง</p>\n<p><strong>ทำงานร่วมกันได้อย่างครบวงจร ตอบโจทย์ชีวิตเอไอไร้รอยต่อในยุคการทำงานแบบไฮบริด</strong></p>\n<p><img src=\"https://www.blognone.com/sites/default/files/externals/0220d259a36bcab86db149533a4c85bc.jpg\" /></p>\n<p>ต่อกันด้วยความสามารถของ HUAWEI nova 9 ในการผสานการทำงานร่วมกับสมาร์ทดีไวซ์อื่นๆ ของหัวเว่ยได้อย่างราบรื่นไม่ว่าจะเป็น หูฟัง แท็บเล็ต แล็ปท็อป สมาร์ทวอทช์ สมาร์ทวิชัน และแว่นตาของหัวเว่ย เป็นต้น ด้วยระบบปฏิบัติการ EMUI 12.0 ซึ่งครบครันด้วยฟีเจอร์ล้ำๆ มากมายที่หัวเว่ยคัดสรรมาเพื่อมอบประสบการณ์การใช้ชีวิต AI ไร้รอยต่อให้กับผู้ใช้งานกับความสามารถที่ช่วยให้การจัดการไฟล์ข้ามดีไวซ์กลายเป็นเรื่องง่ายดาย อย่าง Super Device ที่ช่วยให้สามารถเชื่อมต่อและสั่งการอุปกรณ์อื่นๆ ได้อย่างง่ายดาย ฟังก์ชัน Distributed File System ที่เปลี่ยน HUAWEI nova 9 ให้เป็นเสมือน USB ไดรฟ์สำหรับจัดเก็บข้อมูลเมื่อเชื่อมต่อกับ HUAWEI MateBook ระบบการล็อคและปลดล็อคหน้าจออัจฉริยะ Smart &amp; Secure Unlock การกดชัตเตอร์ถ่ายภาพระยะไกลด้วยฟังก์ชัน Remote Shutter  ในสมาร์ทวอทช์จากหัวเว่ย หรือจะติดต่อกันแบบวิดีโอคอลผ่าน HUAWEI MeeTime อย่างลื่นไหลพร้อมภาพที่คมชัด และยังสามารถแคสหน้าจอสมาร์ทโฟนขึ้นไปแสดงบน HUAWEI Vision S ได้ผ่าน OneHop Projection   เพื่อให้ผู้ใช้งานเพลิดเพลินกับการรับชมวิดีโอบนหน้าจอขนาดใหญ่ สบายตา พร้อมกับระบบเสียงที่ชัดขึ้น</p>\n<p><strong>ตื่นตาตื่นใจไปกับจอแสดงผลภาพและกราฟิกที่ลื่นไหลไร้ความหน่วง กับอัตรารีเฟรชหน้าจอ 120Hz</strong></p>\n<p><img src=\"https://www.blognone.com/sites/default/files/externals/ab06f0e8edb52d9409f28f9bfa0e7be0.jpg\" /></p>\n<p>อีกหนึ่งคุณสมบัติของ HUAWEI nova 9 ที่ไม่พูดถึงไม่ได้เลยคืออัตราการรีเฟรชที่สูงถึง 120Hz ช่วยให้การแสดงผลบนหน้าจอขนาด 6.57 นิ้ว OLED เป็นไปอย่างน่าทึ่งและลื่นไหลแบบไม่ต้องกังวลเรื่องความหน่วงของภาพ ยิ่งไปกว่านั้นยังมาพร้อมกับเทคโนโลยี Touch Turbo ที่มาช่วยเติมเต็มประสบการณ์การใช้งานให้ดียิ่งขึ้นไปอีกขั้น กับประสิทธิภาพในการตอบสนองที่รวดเร็วฉับไวและแม่นยำสูงด้วยอัตรา Touch Sampling สูงถึง 300Hz ยังไม่รวมความจัดจ้านสะใจของโทนสีที่กว้างถึง 1.07 พันล้านสี มาตรฐาน DCI-P3 ซึ่งเป็นระดับเดียวกันกับการผลิตภาพยนตร์ดิจิทัล เรียกได้ว่าการแสดงผลภาพมีความคมชัด แม่นยำ สมจริง และสม่ำเสมอในทุกๆ รายละเอียด ผู้ใช้งานจึงสามารถเพลิดเพลินไปกับความบันเทิงหลากหลายรูปแบบได้อย่างเต็มอรรถรสทั้งการรับชมคลิปวิดีโอและการเล่นเกม</p>\n<p><strong>ไลฟ์สไตล์แบบไหนก็ไม่มีคำว่าสะดุด ด้วยแบตเตอรี่ความจุเยอะและเทคโนโลยีชาร์จไว</strong></p>\n<p><img src=\"https://www.blognone.com/sites/default/files/externals/00c1a33151658b004884158d2b857698.png\" /></p>\n<p>สมาร์ทโฟนเป็นเสมือนอีกหนึ่งปัจจัยที่ขาดไม่ได้แล้วสำหรับการใช้ชีวิตของคนยุคปัจจุบัน ซึ่งผู้บริโภคที่ต้องใช้งานโทรศัพท์แบบต่อเนื่องมักประสบปัญหาแบตหมดระหว่างวันจนเกิดความหงุดหงิดรำคาญใจ แต่ปัญหานั้นจะหมดไปเพราะ HUAWEI nova 9 จัดแบตเตอรี่มาให้แบบจุกๆ ถึง 4300mAh พร้อมด้วยเทคโนโลยีชาร์จไว 66W HUAWEI SuperCharge ชาร์จเต็มภายในเวลาเพียง 38 นาทีเท่านั้น  ผสานขุมพลังของเทคโนโลยีกระจายความร้อน VC Liquid Cooling และ Graphene จึงมอบอิสรภาพของการใช้งานที่ทั้งยาวนานและต่อเนื่องถึงใจไม่ว่ามีไลฟ์สไตล์แบบไหนก็ไม่มีสะดุด</p>\n<p><strong>ดาวน์โหลดแอปพลิเคชันที่ต้องการได้แล้วง่ายๆ ที่ HUAWEI AppGallery</strong></p>\n<p>แน่นอนว่าการใช้สมาร์ทโฟน ต้องมาพร้อมการใช้งานแอปพลิเคชันต่างๆ ที่ตอบโจทย์ไลฟ์สไตล์และการทำงาน วันนี้ HUAWEI nova 9 มาพร้อมแอปพลิเคชันที่หลากหลายให้ดาวน์โหลดใช้งานได้ง่ายๆ จาก HUAWEI AppGallery อาทิ Mobile Banking ต่างๆ ที่รวมถึง KPLUS, SCB EASY, Krungthai Next ไปจนถึงแอปฯ ยอดฮิตตอนนี้ที่สายท่องเที่ยวต้องมีติดไว้ อย่าง เป๋าตัง เพื่อเข้าถึงสิทธิการท่องเที่ยวราคาประหยัดช่วงปลายปีนี้ หรือถ้าหากใครยังต้องการพักผ่อนอยู่ที่บ้าน ก็สามารถส่งของหรือสั่งอาหารผ่าน LineMan, Kerry หรือ Flash Express รวมไปถึงยังสามารถพิมพ์ชื่อแอปฯ ที่ต้องการค้นหาและดาวน์โหลดได้ ผ่าน Petal Search ได้อย่างง่ายดาย</p>\n<p><strong>ประสิทธิภาพคุ้มค่ามาพร้อมราคาโดนใจ เป็นเจ้าของได้แล้ววันนี้</strong></p>\n<p><img src=\"https://www.blognone.com/sites/default/files/externals/2b22cce8e3b5bb38dcba5536515a7f55.jpg\" /></p>\n<p>คงปฏิเสธไม่ได้เลยว่าหัวเว่ยกลับสู่สังเวียนสมาร์ทโฟนคราวนี้ไม่ได้มาเล่นๆ เพราะส่งขุนพลตัวเอกอย่าง HUAWEI nova 9 ลงสนามพร้อมพุ่งเข้าชนจริงๆ โดยผู้ที่สนใจสามารถจับจองเป็นเจ้าของกันได้ในราคา 16,990 บาท มีให้เลือก 2 สี คือ Starry Blue และสี Black โดยสามารถสั่งซื้อสินค้าทางเว็บไซต์ HUAWEI Store ร้านค้าอย่างเป็นทางการของหัวเว่ยบน แฟลตฟอร์มออนไลน์ต่างๆ เช่น <a href=\"https://shopee.co.th/product/251293353/11358168143/?utm_source=pr&amp;utm_medium=seller&amp;utm_campaign=s251293353_SS_TH_OTHR_Nova9-OctNov2021&amp;utm_content=advertorial-blognone\">Shopee</a>, <a href=\"https://www.lazada.co.th/products/huawei-nova-9-i2896711210-s10584663655.html?spm=a2o4m.seller.list.85.62645383HZFMVI&amp;mp=1&amp;freeshipping=1&amp;laz_trackid=2:mm_150081189_51302530_2010252988:clkgg23141fjkg0tqfauu&amp;mkttid=clkgg23141fjkg0tqfauu\">Lazada</a> และ <a href=\"https://www.jd.co.th/product/pre-order-3-15-nov-huawei-nova-9-8-256gb-6.57-quot-4-rear-camera-120hz-4300mah-66w-supercharger_56344938.html?force_open=share&amp;utm_source=iosapp&amp;utm_medium=copyshare&amp;utm_source=Huawei&amp;utm_medium=pr&amp;utm_campaign=Nova9-OctNov2021&amp;utm_content=advertorial-blognone\">JD Central</a> รวมถึงหน้าร้าน HUAWEI Experience Store และร้านค้าตัวแทนจำหน่ายที่ร่วมรายการ</p>\n<p>สามารถติดตามรายละเอียดโปรโมชันอื่นๆ ได้ทาง <a href=\"https://www.facebook.com/HuaweimobileTH/\">Facebook Huawei Mobile TH</a> และติดตามรายละเอียดเพิ่มเติมเกี่ยวกับผลิตภัณฑ์ได้<a href=\"https://consumer.huawei.com/th/phones/nova9/buy/?utm_medium=press_release&amp;utm_source=pr&amp;utm_campaign=th_nova9_octnov2021&amp;utm_content=advertorial-blognone\">ที่นี่</a></p>\n<h2>#</h2>\n<p>ค้นหาข้อมูลเพิ่มเติมของ หัวเว่ย คอนซูมเมอร์ บิสสิเนส กรุ๊ป (ประเทศไทย) ได้ที่:<br />\nWebsite: <a href=\"http://consumer.huawei.com/th\">http://consumer.huawei.com/th</a><br />\nFacebook: <a href=\"http://www.facebook.com/HuaweiMobileTH\">http://www.facebook.com/HuaweiMobileTH</a><br />\nInstagram: Huawei.TH<br />\nLINE: HuaweiMobileThailand</p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d3221ed837cdac11af94b91232dfdf4c28f6945c4f2595213dae5da8e27d96f","category":"Thai"}