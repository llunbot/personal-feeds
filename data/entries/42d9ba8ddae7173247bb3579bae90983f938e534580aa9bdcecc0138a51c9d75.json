{"title":"TSMC เปิดตัวเทคโนโลยีการผลิต A14 ที่ระดับ 1.4 นาโนเมตร เริ่มสายการผลิตในปี 2028","link":"https://www.blognone.com/node/146107","date":1745838515000,"content":"<div><div><div><p>TSMC เปิดตัวเทคโนโลยีการผลิตชิป A14 ซึ่งเป็นชื่อเรียกสำหรับการผลิตที่ระดับ 1.4 นาโนเมตร สามารถช่วยการประมวลผล AI ที่ระดับอุปกรณ์อย่างสมาร์ทโฟนได้ คาดว่าจะเริ่มสายการผลิตหลักในปี 2028</p>\n<p>TSMC บอกว่าเมื่อเทียบกับการผลิต N2 หรือ 2 นาโนเมตร ซึ่งจะเริ่มสายการผลิตหลักในปีนี้ A14 มีความเร็วที่ดีขึ้น 15% บนการใช้พลังงานที่เท่ากัน หรือบนความเร็วที่เท่ากัน ใช้พลังงานน้อยกว่า 30% ความหนาแน่นของวงจรมากขึ้น 20% สถาปัตยกรรมใช้คือ NanoFlex Pro ซึ่งเป็นรุ่นพัฒนาต่อจาก N2</p>\n<p>นอกจากนี้ A14 ยังมีกระบวนการจัดการวงจรแบบใหม่สำหรับการทำแพ็คเกจชิป เพื่อให้ลูกค้านำไปใช้สำหรับสินค้าทั้ง HPC, สมาร์ทโฟน, ยานยนต์ ไปจนถึง IoT</p>\n<p>ตามแผนงานที่ TSMC เคย<a href=\"https://www.blognone.com/node/139414\">ประกาศ</a>ก่อนหน้านี้ สินค้าเทคโนโลยี N2 จะเริ่มสายการผลิตในปีนี้ รุ่นถัดไป A16 จะตามมาในปี 2026 ก่อนเป็น A14 ซึ่งคาดว่าส่วนหนึ่งจะเริ่มต้นการผลิตที่<a href=\"https://www.blognone.com/node/145910\">โรงงานในรัฐแอริโซนา สหรัฐอเมริกา</a>ด้วย</p>\n<p>ที่มา: <a href=\"https://pr.tsmc.com/english/news/3228\">TSMC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42d9ba8ddae7173247bb3579bae90983f938e534580aa9bdcecc0138a51c9d75","category":"Thai"}