{"title":"บริษัทคลาวด์ Nextcloud ร้อง EU ไมโครซอฟท์พ่วง OneDrive ทำให้แข่งขันไม่เป็นธรรม","link":"https://www.blognone.com/node/126042","date":1638143598000,"content":"<div><div><div><p>บริษัทคลาวด์สตอเรจแบบโฮสต์เอง Nextcloud จากเยอรมนี ร่วมกับกลุ่มบริษัทซอฟต์แวร์สายโอเพนซอร์สจากยุโรป ยื่นคำร้องไปยังคณะกรรมการยุโรป (European Commission) ให้ตรวจสอบไมโครซอฟท์ในข้อหาผูกขาด OneDrive ผ่านการพ่วงไปกับ Windows</p>\n<p>Nextcloud ให้บริการระบบแชร์ไฟล์และการสื่อสารภายองค์กร (แชท อีเมล ปฏิทิน) ซึ่งถือเป็นคู่แข่งโดยตรงของ Office 365 จุดต่างคือระบบของ Nextcloud เป็นการโฮสต์บนเซิร์ฟเวอร์ขององค์กรเอง (on premise) ด้วยเหตุผลเรื่องต้นทุน การเข้าถึง ความปลอดภัย</p>\n<p>Nextcloud ระบุว่าพฤติกรรมการพ่วง OneDrive หรือ Teams ของไมโครซอฟท์ ทำให้ส่วนแบ่งตลาดของไมโครซอฟท์ในยุโรปเพิ่มสูงถึง 66% ในขณะที่ผู้ให้บริการรายย่อยๆ เหลือส่วนแบ่งเพียง 16% ถือว่าคล้ายกับกรณีผูกขาดเว็บเบราว์เซอร์ในอดีตมาก</p>\n<p>Nextcloud และพันธมิตรจึงยื่นคำร้องไปยัง EU ให้สั่งให้ไมโครซอฟท์หยุดพ่วงบริการเหล่านี้ไปกับ Windows เพื่อให้การแข่งขันเป็นธรรมกับทุกฝ่าย</p>\n<p>เมื่อปีที่แล้ว <a href=\"https://www.blognone.com/node/117603\">Slack ก็ร้องเรียน EU ในลักษณะเดียวกัน คือพ่วง Teams ไปกับ Office ทำให้คู่แข่งไม่สามารถแข่งขันได้อย่างเป็นธรรม</a></p>\n<p><img src=\"https://www.blognone.com/sites/default/files/externals/b7e8cec0399aa7e02bed381837b83b2c.png\" /></p>\n<p>ที่มา - <a href=\"https://antitrust.nextcloud.com/\">Nextcloud</a></p>\n</div></div></div><div><div>Topics: </div><div><div><a href=\"/topics/nextcloud\">Nextcloud</a></div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"856dad226edff47d5effb9da0953684db7b9f72241fd872da2dfef2cafdd7b1d","category":"Thai"}