{"title":"Netflix เปิดตัว Netflix Bites Vegas เสิร์ฟอาหารตามธีมซีรีย์ เช่น Squid Game และ Floor is Lava","link":"https://www.blognone.com/node/144743","date":1739790944000,"content":"<div><div><div><p>Netflix เปิดตัว Netflix Bites Vegas ร้านอาหารตามธีมของโชว์และภาพยนตร์ยอดนิยมของ Netflix เช่น Stranger Things และ Squid Games ซึ่งจะเปิดให้บริการเป็นเวลา 1 ปี บนชั้นคาสิโนของ โรแรม MGM Grand Hotel &amp; Casino ในลาสเวกัส รัฐเนวาดา</p>\n<p>ยกตัวอย่างเมนูที่ Netflix Bites Vegas เสิร์ฟ เช่น Red Bite, Green Bite ไก่ทอดเสี่ยงจาก Squid Game, The Mind Flayer ค็อกเทลบูร์บงราดด้วยก้อนเมฆสายไหม จาก Stranger Things, และ The Dessert is Lava ภูเขาช็อคโกแลตลาวา จาก Floor is Lava</p>\n<p>นี่ไม่ใช่ครั้งแรกที่ Netflix เปิดร้านอาหาร เพราะในปี 2023 Netflix เคยเปิดตัวร้านอาหารป็อปอัป Netflix Bites ในลอสแอนเจลิส รัฐแคลิฟอร์เนีย ซึ่งถูกจองเต็มทุกโต๊ะตลอดหกสัปดาห์ที่เปิดทำการ</p>\n<p>ทั้งนี้ Netflix Bites เปิดให้จองวันที่ 20 กุมภาพันธ์ 2025 ทาง NetflixBites.com โดยจะเปิดให้บริการวันละ 2 รอบ (07.00-14.00 น. และ 17.00-22.00 น.) สำหรับวันอาทิตย์ถึงวันพฤหัสบดี และยาว ๆ ถึงเที่ยงคืนสำหรับวันศุกร์และวันเสาร์</p>\n<p>ที่มา: <a href=\"https://newsroom.mgmresorts.com/press-releases?item=122554#assets_all\">MGM Resort</a> และ <a href=\"https://www.androidpolice.com/netflix-bites-vegas/\">Android Police</a></p>\n<p><img alt=\"alt=&quot;MGM&quot;\" src=\"https://www.blognone.com/sites/default/files/externals/6862884c4dead574c5294a7341feffe4.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/squid-game\">Squid Game</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd013d8bd150c24d4189549918707fd9c16ce1dfb96ff9ce36ee2b407bb5075d","category":"Thai"}