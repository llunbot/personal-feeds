{"title":"CMA ขยายเวลาพิจารณาข้อเสนอใหม่ Microsoft - Activision Blizzard ออกไปอีก 6 สัปดาห์","link":"https://www.blognone.com/node/134850","date":1689466030000,"content":"<div><div><div><p>มีอัพเดตล่าสุดจาก CMA หน่วยงานกำกับดูแลการแข่งขันของสหราชอาณาจักร ซึ่งก่อนหน้านี้ตัดสิน<a href=\"https://www.blognone.com/node/133571\">ขัดขวาง</a>ดีลไมโครซอฟท์ ซื้อกิจการ Activision Blizzard ด้วยเหตุผลเรื่องการมีอำนาจในตลาดคลาวด์เกมมิ่ง ต่อมามีรายงานว่าไมโครซอฟท์<a href=\"https://www.blognone.com/node/134800\">ยินยอมแก้ไข</a>รายละเอียดการซื้อกิจการเพื่อให้ผ่านการอนุมัติ</p>\n<p>โดย CMA ประกาศขยายพิจารณาข้อเสนอจากไมโครซอฟท์ จากเดิมกำหนดภายในวันที่ 18 กรกฎาคม 2023 ออกไปอีก 6 สัปดาห์ เป็นภายในวันที่ 29 สิงหาคม 2023 ซึ่ง CMA ให้เหตุผลว่าระยะเวลาที่ให้กับไมโครซอฟท์ไม่เพียงพอ สำหรับการทำข้อเสนอใหม่ที่ไมโครซอฟท์ระบุว่ามีรายละเอียดซับซ้อน ทั้งนี้ CMA ระบุว่าหากการพิจารณาทั้งหมดผ่านเรียบร้อย ก็สามารถอนุมัติดีลได้ก่อนกำหนดเวลาดังกล่าว</p>\n<p>สหราชอาณาจักรน่าจะเป็นประเทศเดียวตอนนี้ที่ดีลของไมโครซอฟท์ยังไม่สามารถเดินหน้าต่อได้ ส่วนในอเมริกาดีลสามารถเดินหน้าต่อได้แล้ว เนื่องจากคำสั่งยับยั้งของศาลชั้นต้น<a href=\"https://www.blognone.com/node/134844\">กำลังหมดอายุ</a></p>\n<p>ที่มา: <a href=\"https://www.reuters.com/markets/deals/uk-extends-activision-deadline-after-receiving-microsofts-complex-proposal-2023-07-14/\">Reuters</a></p>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/united-kingdom\">United Kingdom</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6edd573b1d159ffdcc4663bc02528e9380a21507102fd2f148a831746f4e0065","category":"Thai"}