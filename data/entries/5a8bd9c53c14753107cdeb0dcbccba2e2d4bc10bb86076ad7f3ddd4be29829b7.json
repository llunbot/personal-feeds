{"title":"โซนี่ลดราคา PS5 ชั่วคราวในยุโรปบางประเทศ คาดสหรัฐ-อังกฤษจะลดราคาตาม","link":"https://www.blognone.com/node/134955","date":1689989261000,"content":"<div><div><div><p>มีข่าวมาจากเว็บ Dealabs ของฝรั่งเศส ที่ดึงข้อมูลราคาสินค้าจากหน้าเว็บต่างๆ คาดการณ์ว่าโซนี่มีแผนลดราคา PS5 ชั่วคราวในหลายประเทศ</p>\n<p>โซนี่ได้ลดราคา PS5 ในยุโรปบางประเทศไปแล้ว เช่น สเปน โปรตุเกส ฝรั่งเศส จาก 550 ยูโร เหลือ 450 ยูโร แคมเปญในประเทศเหล่านี้มีถึงวันที่ 24 กรกฎาคม</p>\n<p>Dealabs คาดว่าโซนี่จะลดราคาแบบเดียวกันในประเทศอื่น ที่ระบุชื่อคือสหรัฐอเมริกา (500 ดอลลาร์ เหลือ 450 ดอลลาร์), สหราชอาณาจักร (480 ปอนด์ เหลือ 405 ปอนด์), เยอรมนี (550 ยูโร เหลือ 480 ยูโร)</p>\n<p>ทั้งนี้ยังไม่ชัดเจนว่าเหตุผลในการลดราคาของโซนี่คืออะไร ส่วนหนึ่งอาจเป็นการกระตุ้นตลาดในช่วงที่ยอดขายเริ่มชะลอตัวลง หลังจากสต๊อกสินค้าเริ่มกลับมาเพียงพอแล้ว</p>\n<p>ที่มา - <a href=\"https://www.dealabs.com/magazine/apres-lespagne-et-la-france-la-console-ps5-sera-bientot-en-promotion-dans-ces-pays-25282\">Dealabs</a> via <a href=\"https://www.videogameschronicle.com/news/ps5-will-soon-get-a-temporary-50-75-price-cut-its-claimed/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/69082402abdd89f580ea1565101028ff.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a8bd9c53c14753107cdeb0dcbccba2e2d4bc10bb86076ad7f3ddd4be29829b7","category":"Thai"}