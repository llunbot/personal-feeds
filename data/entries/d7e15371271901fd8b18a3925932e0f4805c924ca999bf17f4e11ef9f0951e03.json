{"title":"Elon Musk ให้หน่วยงาน DOGE ทำงานสัปดาห์ละ 120 ชั่วโมง เอาสไตล์ Silicon Valley มาใช้กับหน่วยงานรัฐ","link":"https://www.blognone.com/node/144545","date":1738909359000,"content":"<div><div><div><p>อีลอน มัสก์ บอกให้พนักงาน<a href=\"https://www.blognone.com/node/143078\">หน่วยงาน DOGE</a> ทำงานวันละ 17 ชั่วโมง เจ็ดวันต่อสัปดาห์ หรือทำงาน 24 ชั่วโมงเป็นเวลาห้าวัน พูดง่าย ๆ คือต้องทำงานสัปดาห์ละ 120 ชั่วโมง เพื่อทำให้ DOGE มีความก้าวหน้า และประสบความสำเร็จมากกว่าหน่วยงานราชการแบบเดิม ที่ทำงานน้อยกว่าสัปดาห์ละ 40 ชั่วโมงเท่านั้น</p>\n<p>ขณะที่บางคนสนับสนุนแนวทางของมัสก์ แต่หลายคนก็ตกใจกับแนวคิดการทำงานที่มากขนาดนี้ เพราะมองว่า การทำงานอย่างหนักแทบไม่มีเวลาพักผ่อน อาจส่งผลเสียกับสุขภาพ บางคนยังมองด้วยว่า ชั่วโมงการทำงานที่ยาวนานขนาดนี้ ไม่ได้การันตีความสำเร็จที่มากขึ้น</p>\n<p>มัสก์เป็นที่รู้จักดีในฐานะคนที่ไม่เคยหยุดทำงาน เมื่อเขาเข้าควบคุม Twitter อย่างเป็นทางการในเดือนตุลาคม 2022 <a href=\"https://www.blognone.com/node/132520\">เขาออกคำสั่งให้พนักงานทำงานสัปดาห์ละ 80 ชั่วโมงทันที</a> แต่สำหรับหน่วยงานรัฐบาลที่มีความสงบเงียบกว่าอุตสาหกรรมเทคฯ ยังคงเป็นคำถามสำหรับหลายคนว่าจะทำได้จริงหรือ</p>\n<p>ที่มา: <a href=\"https://www.businessinsider.com/elon-musk-doge-work-silicon-vallery-grind-culture-2025-2\">Business Insider</a>, <a href=\"https://timesofindia.indiatimes.com/life-style/relationships/work/work-life-balance-forget-70-or-90-hours-workweek-elon-musk-says-120-hours-per-week-at-doge/articleshow/117921330.cms\">Times of India</a></p>\n<p><img src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" alt=\"DOGE\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/government\">Government</a></div><div><a href=\"/topics/politics\">Politics</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e15371271901fd8b18a3925932e0f4805c924ca999bf17f4e11ef9f0951e03","category":"Thai"}