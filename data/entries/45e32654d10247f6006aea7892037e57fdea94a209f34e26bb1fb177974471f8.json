{"title":"ใครจะอยู่ก็อยู่! Volvo เคยคิดว่าหลังปี 2030 จะขายแค่ EV แต่ตอนนี้พับแผนแล้ว","link":"https://www.blognone.com/node/141857","date":1725580964000,"content":"<div><div><div><p>Volvo พับแผนในการผลิตรถยนต์ไฟฟ้าล้วน 100% ภายในปี 2030 โดยจะเปลี่ยนแผนไปขายรถยนต์ไฟฟ้าและรถยนต์ปลั๊กอินไฮบริดรวมกันอย่างน้อย 90% ภายในปี 2030</p>\n<p>Volvo ซึ่งมี Geely ของจีนเป็นผู้ถือหุ้นใหญ่ บอกว่าการเปลี่ยนแปลงนี้เกิดขึ้นเพราะอุตสาหกรรมยานยนต์กำลังเปลี่ยนไปหลายเรื่อง ทั้งความต้องการที่ชะลอตัว การกำหนดภาษีรถยนต์ไฟฟ้าจีน การติดตั้งโครงสร้างพื้นฐานที่ล่าช้า และการยกเลิกมาตรการจูงใจสำหรับผู้บริโภค</p>\n<p>ความเคลื่อนไหวของ Volvo ถือเป็นการตามรอย General Motors และ Ford ที่ลดความทะเยอทะยานในแผนการผลิตรถยนต์ไฟฟ้าล้วนลงตามสภาพอุตสาหกรรมที่เปลี่ยนไป</p>\n<p>แม้การเปลี่ยนผ่านสู่ยานยนต์ไฟฟ้าไม่ได้เป็นไปอย่างราบรื่น แต่ Volvo ระบุว่ายังคงแน่วแน่ในความเชื่อที่ว่าอนาคตของบริษัทคือยานยนต์ไฟฟ้า</p>\n<p>อ้างอิง: <a href=\"https://www.bbc.com/news/articles/c3ejye39434o\">BBC</a></p>\n<p><img alt=\"alt=&quot;Volvo&quot;\" src=\"https://www.blognone.com/sites/default/files/externals/8cfdf1211977b588b797a2b0ab4bca74.png\" /></p>\n</div></div></div><div><div>Topics: </div><div><div><a href=\"/topics/volvo\">Volvo</a></div><div><a href=\"/topics/electric-vehicles\">Electric Vehicles</a></div><div><a href=\"/topics/geely\">Geely</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45e32654d10247f6006aea7892037e57fdea94a209f34e26bb1fb177974471f8","category":"Thai"}