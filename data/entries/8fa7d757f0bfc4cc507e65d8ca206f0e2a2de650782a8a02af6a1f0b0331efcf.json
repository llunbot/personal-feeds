{"title":"กูเกิลขยายฟีเจอร์ Pixel ให้มือถือ Android อื่น: โฟลเดอร์ส่วนตัวใน Photos, เดาคำใน Gboard","link":"https://www.blognone.com/node/124937","date":1632537449000,"content":"<div><div><div><p>กูเกิลประกาศนำฟีเจอร์หลายอย่างที่เคยมีเฉพาะ Google Pixel มาสู่ Android ยี่ห้ออื่นๆ ด้วย ได้แก่</p>\n<ul>\n<li>ควบคุมมือถือด้วยใบหน้า (เน้นสำหรับผู้พิการ) คือ <a href=\"https://www.blognone.com/node/124249\">Camera Switches</a> ที่เป็นส่วนหนึ่งของตัว OS เลย และ <a href=\"https://play.google.com/store/apps/details?id=com.google.android.apps.vision.switches\">Project Activate</a> แอพที่ช่วยให้ผู้พิการสามารถสื่อสารกับบุคคลรอบตัวได้ง่ายขึ้น เช่น ขยับปากแล้วให้มือถืออ่านใบหน้า แล้วออกเสียงพูดให้แทนเรา</li>\n<li><a href=\"https://www.blognone.com/node/117938\">แอพ Lookout ที่ช่วยคนพิการทางสายตาอ่านข้อความรอบตัวแล้วออกเสียงให้ฟัง</a> รองรับการอ่านข้อความที่เป็นลายมือแล้ว</li>\n</ul>\n<p><img src=\"https://www.blognone.com/sites/default/files/externals/d4d8f67bf16646a99adf00d5a67ea633.png\" /></p>\n<ul>\n<li>Google Assistant รองรับการจดสิ่งที่ต้องจำ (Reminders) เช่น สั่ง “Hey Google, remind me to water the plants every morning.”</li>\n<li><a href=\"https://www.blognone.com/node/122756\">Google Photos รองรับ Locked Folder</a> พื้นที่เก็บภาพและวิดีโอแบบต้องใส่รหัสผ่าน เดิมมีเฉพาะใน Pixel เท่านั้น</li>\n<li>Gboard เพิ่มฟีเจอร์ paste ข้อความแยกตามประเภทให้อัตโนมัติ (Smart Clipboard) เช่น คัดลอกข้อความที่มีทั้งที่อยู่และเบอร์โทรศัพท์ แต่พอสั่ง paste ในฟอร์มช่องเบอร์โทรศัพท์ Gboard จะแยกข้อความส่วนที่อยู่กับเบอร์โทรมาให้เราเลือกว่าจะเอาอันไหน, เพิ่มตัวเลือก paste ภาพหน้าจอล่าสุดที่เพิ่งแคปมาให้ด้วย</li>\n<li>Gboard จะช่วยเดาประโยคที่เราน่าจะอยากพิมพ์ให้เลย (Smart Compose) ลาก swipe ที่ปุ่ม spacebar เพื่อยืนยัน เดิมมีเฉพาะ Pixel ตอนนี้จะใช้ได้กับมือถือ Android 11 รุ่นอื่นๆ ด้วย</li>\n</ul>\n<ul>\n<li>Nearby Share เพิ่มตัวเลือกว่าจะให้ใครเห็นมือถือของเราบ้าง เลือกได้ everyone, contacts, no one</li>\n<li><a href=\"https://www.blognone.com/node/122159\">Heads up ฟีเจอร์ในกลุ่ม Digital Wellbeing เตือนให้มองทางขณะเดิน ไม่ใช่มองแต่จอมือถือ</a></li>\n</ul>\n<p>ที่มา - <a href=\"https://blog.google/products/android/new-android-features-coming-season/\">Google</a>, <a href=\"https://www.android.com/google-features-on-android/fall-2021/\">Android</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/gboard\">Gboard</a></div><div><a href=\"/topics/google-photos\">Google Photos</a></div><div><a href=\"/topics/google-assistant\">Google Assistant</a></div><div><a href=\"/topics/accessibility\">Accessibility</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fa7d757f0bfc4cc507e65d8ca206f0e2a2de650782a8a02af6a1f0b0331efcf","category":"Thai"}