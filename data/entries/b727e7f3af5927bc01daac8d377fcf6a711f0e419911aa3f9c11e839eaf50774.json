{"title":"ศาลมอนเตเนโกรสั่งจำคุก Do Kwon 4 เดือนฐานปลอมหนังสือเดินทาง","link":"https://www.blognone.com/node/134429","date":1687190398000,"content":"<div><div><div><p>ศาลมอนเตเนโกรสั่งจำคุก Do Kwon นาน 4 เดือนฐานปลอมหนังสือเดินทาง หลังจากเขา<a href=\"https://www.blognone.com/node/133145\">ถูกจับกุมเมื่อเดือนมีนาคมที่ผ่านมา</a>ระหว่างพยายามเดินทางไปยังดูไบ</p>\n<p>ก่อนหน้านี้ Do Kwon พยายามสู้คดีโดยขอให้ศาลตรวจสอบว่าหนังสือเดินทางประเทศคอสตาริกาของเขาปลอมหรือไม่ แต่ Interpol ก็ออกมายืนยันว่าหนังสือเดินทางของเขาเป็นของปลอมทำให้ Kwon ยอมถอนข้อเรียกร้องและศาลก็พิพากษาความผิด</p>\n<p>ตอนนี้ทางการเกาหลีใต้และสหรัฐฯ ต่างขอให้มอนเตเนโกรส่งตัว Do Kwon ไปดำเนินคดีต่อในประเทศของตน พร้อมกับขอหลักฐานคือคอมพิวเตอร์ที่ติดตัว Kwon ไประหว่างเดินทาง</p>\n<p>Do Kwon เป็นผู้สร้างเหรียญ UST และ Luna ที่พยายามสร้าง stablecoin โดยไม่ต้องมีเงินค้ำประกันเต็มมูลค่า แม้ระบบจะใช้งานได้อยู่นานแต่ก็<a href=\"https://www.blognone.com/node/128371\">หลุดการผูกค่าเมื่อเดือนพฤษภาคมปีที่แล้ว</a> ทำให้ธุรกิจคริปโตจำนวนมากล้มตามกันไป</p>\n<p>ที่มา - <a href=\"https://www.straitstimes.com/business/montenegro-court-jails-cryptocurrency-king-do-kwon-for-four-months-media\">The Strait Times</a></p>\n<p><img src=\"https://www.blognone.com/sites/default/files/externals/0bbeb72722f3248e3fdddd450a88db91.jpg\" alt /></p>\n</div></div></div><div><div>Topics: </div><div><div><a href=\"/topics/terra\">Terra</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b727e7f3af5927bc01daac8d377fcf6a711f0e419911aa3f9c11e839eaf50774","category":"Thai"}