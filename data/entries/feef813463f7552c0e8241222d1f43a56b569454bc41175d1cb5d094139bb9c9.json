{"title":"[ลือ] Apple เจรจากับ Baidu เพื่อนำ AI มาใส่ iPhone เวอร์ชันขายในจีน","link":"https://www.blognone.com/node/138868","date":1711153848000,"content":"<div><div><div><p>The Wall Street Journal รายงานโดยอ้างแหล่งข่าวที่เกี่ยวข้อง บอกว่าแอปเปิลได้เริ่มเจรจากับ Baidu เพื่อนำ Generative AI มาใส่ใน iPhone และอุปกรณ์อื่น สำหรับเวอร์ชันที่ขายในจีน เพื่อให้เป็นไปตามกฎหมายที่โมเดล AI ที่นำมาใช้งาน ต้องผ่านการรับรองของหน่วยงานในจีนก่อน</p>\n<p>ปัจจุบันมีโมเดล AI ที่ทางการจีนอนุมัติมากกว่า 40 โมเดล ซึ่งรวมทั้ง<a href=\"https://www.blognone.com/node/135558\">แชทบอต Ernie ของ Baidu</a> โดยยังไม่มีโมเดลที่พัฒนาจากบริษัทนอกจีนที่ได้รับการอนุมัติ</p>\n<p>แนวทางของแอปเปิลนี้จะคล้ายกับซัมซุง ที่ <a href=\"https://www.blognone.com/node/137894\">Galaxy S24 ก็ใช้งาน Ernie</a> แทนที่ Gemini Pro ของกูเกิล</p>\n<p>ก่อนหน้านี้มีรายงานว่าแอปเปิล<a href=\"https://www.blognone.com/node/138802\">ได้หารือกับบริษัท AI</a> หลายแห่ง เพื่อนำ Generative AI มาใช้กับ iPhone ซึ่งรวมทั้งกูเกิล และ OpenAI กรณีของจีนนั้นแอปเปิลยังอยู่ในขั้นตอนที่เจรจากับ Baidu ซึ่งอาจเปลี่ยนเป็นบริษัทด้าน AI ในจีนรายอื่นได้เช่นกัน อย่างไรก็ตามข่าวนี้เป็นการยืนยันเพิ่มอีกครั้งว่าตอนนี้แอปเปิลน่าจะตามหลังด้าน AI บริษัทอื่นอยู่จริง ๆ</p>\n<p>ที่มา: <a href=\"https://www.wsj.com/tech/apple-held-talks-with-chinas-baidu-over-ai-for-its-devices-76879b7f\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/b63c687764866c5d435da547c07a5d0a.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/baidu\">Baidu</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feef813463f7552c0e8241222d1f43a56b569454bc41175d1cb5d094139bb9c9","category":"Thai"}