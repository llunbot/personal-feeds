{"title":"ญี่ปุ่นคุมเข้มมาตรการส่งออกการผลิตชิป เพิ่มบริษัทจีน 42 แห่งเข้าบัญชีดำ","link":"https://www.blognone.com/node/144489","date":1738654170000,"content":"<div><div><div><p>ญี่ปุ่นออกนโยบายเพิ่มความเข้มงวดในการควบคุมการส่งออกโปรเซสเซอร์ขั้นสูง เครื่องทำความเย็นสำหรับคอมพิวเตอร์ควอนตัม และเครื่องลิโธกราฟี เพื่อป้องกันการใช้งานทางทหาร</p>\n<p>นโยบายใหม่นี้จะมีผลบังคับใช้ในเดือนพฤษภาคม และกำหนดให้บริษัทต่าง ๆ ต้องได้รับใบอนุญาตเพื่อส่งออกสินค้ากลุ่มนี้ ก่อนที่จะนำไปขายในต่างประเทศ</p>\n<p>นอกจากนี้ ญี่ปุ่นยังเพิ่มบริษัทจีนอีก 42 แห่งเข้ารายชื่อในบัญชีดำ ทำให้จำนวนหน่วยงานที่ถูกจำกัดเพิ่มขึ้นเป็นประมาณ 110 แห่ง ซึ่งคล้ายกับมาตรการของสหรัฐฯ ที่ระงับการส่งออก GPU NVIDIA ไปยังจีน</p>\n<p>ด้านจีนได้ออกมาคัดค้านมาตรการนี้อย่างรุนแรง โดยเตือนว่าอาจทำให้ซัพพลายเชนระหว่างประเทศถูกรบกวน และขัดขวางกิจกรรมทางธุรกิจ แม้รัฐบาลญี่ปุ่นยืนยันว่าไม่ได้มีเป้าหมายเฉพาะประเทศใดประเทศหนึ่ง แต่เพื่อป้องกันการใช้เทคโนโลยีในงานทางการทหารเท่านั้น</p>\n<p>ที่มา: <a href=\"https://www.tomshardware.com/tech-industry/japan-tightens-chipmaking-export-controls-amid-us-china-tech-tensions\">Tom's Hardware</a> via <a href=\"https://www.japantimes.co.jp/business/2025/02/01/tech/japan-plans-chip-export-curbs/\">Japan Times</a></p>\n<p><img alt=\"alt=&quot;Japan&quot;\" src=\"https://www.blognone.com/sites/default/files/externals/55a79c58d8f43dfe1cb36a9f445f7296.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/processor\">Processor</a></div><div><a href=\"/topics/china\">China</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8a3ae9f36278b21ff00237cedb5e308def4129d08298a64275fe6520f93f586","category":"Thai"}