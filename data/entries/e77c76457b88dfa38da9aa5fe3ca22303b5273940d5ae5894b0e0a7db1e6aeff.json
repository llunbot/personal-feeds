{"title":"วนขายกันไป ผู้แต่งเพลง The Last of Us Part II หลุดเอง มีเกมเวอร์ชันใหม่กำลังพัฒนาอยู่","link":"https://www.blognone.com/node/134852","date":1689473616000,"content":"<div><div><div><p>น่าจะติดอันดับซีรีส์เกมที่ถูกปรับปรุงกราฟิก รีเมค รีมาสเตอร์ เพื่อมาวนขายซ้ำมากที่สุด (แม้เกมมีแค่ 2 ภาค) โดยล่าสุดมีข้อมูลจากบทสัมภาษณ์ Gustavo Santaolalla ผู้แต่งเพลงประกอบเกม The Last of Us ว่ากำลังมีเกมเวอร์ชันใหม่ (new editions) กำลังอยู่ระหว่างการพัฒนา</p>\n<p>ข่าวนี้ทำให้เกิดการคาดการณ์ว่าจะมี The Last of Us Part II เวอร์ชัน next-gen PS5 ออกมาขายในเร็วๆ นี้ หลังจากเกมต้นฉบับออกขายในช่วงกลางปี 2020 ก่อน PS5 วางขายเล็กน้อย ทำให้มีแต่เกมเวอร์ชัน PS4 (ที่สามารถเล่นบน PS5 ได้) เพียงเวอร์ชันเดียว</p>\n<p>Gustavo Santaolalla หลุดข้อมูลว่าตัวละครของเขาในเกมที่เป็นนักดนตรี เดิมทีมีบทบาทเพียงเล็กน้อยในเวอร์ชัน PS4 แต่ในเกมเวอร์ชันใหม่ ตัวละครนี้จะมีบทบาทมากขึ้น ซึ่งเป็นไปได้ว่าอาจอยู่ในรูปแบบพูดคุยเพื่อให้เล่นเพลง (ในเกม) ได้มากขึ้น</p>\n<p>เส้นทางชีวิตของเกมภาคแรก มีทั้งหมด 3 เวอร์ชันคือ</p>\n<ul>\n<li>The Last of Us ต้นฉบับ (PS3) - 2013</li>\n<li>The Last of Us Remastered (PS4) - 2014</li>\n<li>The Last of Us Part I ฉบับรีเมค (PS5) - 2022</li>\n</ul>\n<p>ที่มา - <a href=\"https://kotaku.com/last-us-part-2-ps5-pc-port-upgrade-next-gen-hbo-1850641570\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/6ceb25d262aed1afdc0e062250631567.jpg\" /></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/naughty-dog\">Naughty Dog</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e77c76457b88dfa38da9aa5fe3ca22303b5273940d5ae5894b0e0a7db1e6aeff","category":"Thai"}