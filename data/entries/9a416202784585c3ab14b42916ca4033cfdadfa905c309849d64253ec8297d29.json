{"title":"Inflection AI บริษัทใหม่ผู้ก่อตั้ง LinkedIn และ DeepMind เปิดตัว Pi แชทบ็อทคุยแล้วดีต่อใจ","link":"https://www.blognone.com/node/133700","date":1683247278000,"content":"<div><div><div><p>บริษัท Inflection AI ที่ก่อตั้งโดย Reid Hoffman ผู้ร่วมก่อตั้ง LinkedIn และ Mustafa Suleyman ผู้ร่วมก่อตั้ง DeepMind ช่วงต้นปี 2022 ตอนนี้มีผลงานออกมาแล้ว เป็นแชทบ็อทชื่อว่า Pi</p>\n<p>Pi ย่อมาจาก “personal intelligence” จุดเด่นของมันที่ต่างจากแชทบ็อทตัวอื่นๆ อย่าง ChatGPT, Bing, Bard คือการตั้งใจให้เป็นผู้ช่วยส่วนตัวที่ \"ใจดี\" และพยายามช่วยเหลือเราในเรื่องต่างๆ (kind and supportive) ตัวบทสนทนามีความเป็นมนุษย์มากขึ้น พยายามชวนเราคุยด้วย ไม่ใช่ตอบคำถามอย่างเดียว</p>\n<p>นอกจากนั้น อินเทอร์เฟซของ Pi ยังเปิดกว้างหลายช่องทาง นอกจากบนหน้าเว็บ <a href=\"https://heypi.com/talk\">HeyPi.com</a> (ที่คุยได้ทันที ไม่ต้องล็อกอิน ไม่ต้องรอ waitlist) ยังสามารถคุยผ่านแอพแชทหลายตัว (WhatsApp, Messenger, Instagram DM), แอพบน iOS หรือจะคุยผ่านการส่ง SMS (ในสหรัฐ) ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/538472de2aeb8259a30ee9cd9354ebfb.png\" /></p>\n<blockquote><p>Today we are announcing the release of the first version of <a href=\"https://twitter.com/heypi_ai?ref_src=twsrc%5Etfw\">@heypi_ai</a>, your personal AI.Pi stands for “personal intelligence” because it provides infinite knowledge based on your unique needs.Talk with Pi today at <a href=\"https://t.co/uD0fyCaWGe\">https://t.co/uD0fyCaWGe</a> or by texting +1 (314) 333-1111. <a href=\"https://t.co/C7YqwwixPb\">pic.twitter.com/C7YqwwixPb</a></p>\n<p>— Inflection AI (@inflectionAI) <a href=\"https://twitter.com/inflectionAI/status/1653475948036259840?ref_src=twsrc%5Etfw\">May 2, 2023</a></p></blockquote>\n<p>Mustafa Suleyman ซีอีโอของ Inflection AI ให้สัมภาษณ์ว่าตอนนี้ตลาดเต็มไปด้วยแชทบ็อทจำนวนมาก เป้าหมายของเขาคือการสร้าง AI ส่วนบุคคล (personal AI) ที่มีความเป็นเพื่อน (companionship) สามารถคุยเล่นได้ทุกเรื่อง (small talks) เหมือนเราคุยกับเพื่อนในชีวิตจริง</p>\n<p><a href=\"https://www.blognone.com/node/75739\">Reid Hoffman เป็นหนึ่งในผู้สนับสนุนและลงทุน OpenAI ตั้งแต่ตอนก่อตั้ง</a> (มาพร้อม Elon Musk เพราะชวนๆ กันมา) แต่ภายหลังเขาก็ลาออก และหันมาเปิดบริษัท Inflection AI ร่วมกับ Suleyman ตอนนี้บริษัทมีพนักงานราว 30 คน ระดมทุนได้แล้ว 225 ล้านดอลลาร์</p>\n<p>เบื้องหลังของมันใช้โมเดล LLM ของตัวเอง ซึ่งระบุว่ามีข้อมูลที่ใช้เทรนอัพเดตถึงเดือนพฤศจิกายน 2022 และพยายามปรับปรุงให้ดีขึ้นเรื่อยๆ โดย Suleyman บอกว่าโมเดลที่ใช้ในตอนนี้ยังไม่ใช่เวอร์ชันล่าสุด และรันอยู่บนเครื่อง Microsoft Azure แบบเดียวกับ OpenAI</p>\n<blockquote><p>Humans should be amplified by AI, not replaced.What if we each had our own personal intelligence (Pi) to cultivate and amplify our better selves?Today, <a href=\"https://twitter.com/mustafasuleymn?ref_src=twsrc%5Etfw\">@mustafasuleymn</a>, Karén Simonyan &amp; the <a href=\"https://twitter.com/inflectionAI?ref_src=twsrc%5Etfw\">@inflectionAI</a> team debut <a href=\"https://twitter.com/heypi_ai?ref_src=twsrc%5Etfw\">@heypi_ai</a>, a kind, personal AI that calibrates to your needs. <a href=\"https://t.co/zMizpQGTiA\">https://t.co/zMizpQGTiA</a></p>\n<p>— Reid Hoffman (@reidhoffman) <a href=\"https://twitter.com/reidhoffman/status/1653480957050232832?ref_src=twsrc%5Etfw\">May 2, 2023</a></p></blockquote>\n<p>ที่มา - <a href=\"https://www.forbes.com/sites/alexkonrad/2023/05/02/inflection-ai-ex-deepmind-launches-pi-chatbot/?sh=10ccdc7e3d6d\">Forbes</a></p>\n</div></div></div><div><div>Topics: </div><div><div><a href=\"/topics/inflection-ai\">Inflection AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/linkedin\">LinkedIn</a></div><div><a href=\"/topics/deepmind\">DeepMind</a></div><div><a href=\"/topics/chat-bot\">Chat Bot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a416202784585c3ab14b42916ca4033cfdadfa905c309849d64253ec8297d29","category":"Thai"}