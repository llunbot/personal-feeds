{"title":"YouTube จะ Skip วิดีโอไปตอนจบทันที หากพบตัวบล็อกโฆษณา","link":"https://www.blognone.com/node/139998","date":1716846080000,"content":"<div><div><div><p>มี<a href=\"https://www.reddit.com/r/youtube/comments/1d1pgng/new_youtube_adblock_weird_behaviour_video/\">รายงานใน Reddit</a> จากคนใช้ YouTube ที่มีตัวบล็อกโฆษณา พบวิธีป้องกันแบบใหม่ โดยตัวเล่นวิดีโอของ YouTube จะกระโดดข้ามไปตอนจบของวิดีโอเลย หากตรวจพบตัวบล็อกโฆษณา แม้พยายามเริ่มต้นจากกลางวิดีโอหรือสั่งเล่นวิดีโอนั้นซ้ำ ก็ไม่เป็นผลเช่นกัน วิธีการเดียวคือต้องปิดการทำงานของตัวบล็อกโฆษณาก่อน</p>\n<p>ที่ผ่านมาเกมแมวไล่จับหนูของกูเกิลกับโปรแกรมบล็อกโฆษณา YouTube เริ่มตั้งแต่การ<a href=\"https://www.blognone.com/node/136508\">แสดงข้อความเตือน</a>ทำให้รับชมวิดีโอไม่ได้ จนกระทั่งมีรายงานกรณี<a href=\"https://www.blognone.com/node/137656\">วิดีโอโหลดช้า</a> ซึ่งกูเกิลบอกว่าเป็น<a href=\"https://www.blognone.com/node/137702\">ปัญหาของโปรแกรมบล็อกโฆษณา</a>เอง วิธีการ Skip ไปตอนจบวิดีโอก็คือแนวทางป้องกันล่าสุด</p>\n<p>ที่มา: <a href=\"https://9to5google.com/2024/05/27/youtube-skipping-to-end-adblockers/\">9to5Google</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64e36a7f676c6ed34f7dfca7f182f45258775ed104e71429d7d8d0c026e32517","category":"Thai"}