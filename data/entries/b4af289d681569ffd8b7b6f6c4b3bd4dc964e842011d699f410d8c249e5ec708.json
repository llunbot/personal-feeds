{"title":"ทีมวิจัยเคมบริดจ์ทำแผนที่สมองแมลงวันทองครบทั้งสมอง 140,000 นิวรอน","link":"https://www.blognone.com/node/142409","date":1728140159000,"content":"<div><div><div><p>ทีมวิจัยห้องปฎิบัติการ MRC Laboratory of Molecular Biology มหาวิทยาลัยเคมบริดจ์ ประกาศความสำเร็จในการทำแผนที่สมองแมลงวันทอง (Drosophila fruit fly) ครบทั้งสมอง รวม 140,000 นิวรอน การเชื่อมโยงไซแนปส์รวม 15 ล้านชุด สามารถระบุประเภทเซลล์สมองได้ 8,452 ประเภท จากเดิมที่จำแนกได้เพียง 3,643 ประเภทเท่านั้น</p>\n<p>กระบวนการทำแผนที่สมองอาศัยการสไลซ์ตัวอย่างเป็นแผ่นๆ หนา 40 นาโนเมตรแล้วสแกนด้วยกล้องจุลทรรศน์อิเล็กตรอน จากนั้นใช้ปัญญาประดิษฐ์แยกส่วนของภาพว่าส่วนใดเป็นนิวรอนและเชื่อมต่อกับเซลล์ใดบ้าง จากนั้นยืนยันข้อมูลด้วยนักวิทยาศาสตร์ทั้งในทีมงานเองและนักวิทยาศาสตร์อาสาสมัคร โดยรวมใช้เวลายืนยันการเชื่อมต่อประมาณ 33 ปีทำงาน</p>\n<p>สมองของแมลงวันทองเป็นสมองสัตว์ที่ซับซ้อนที่สุดที่เคยมีการทำแผนที่ครบถ้วน โดยแมลงวันทองมีความสามารถในการเดิน, บิน, นำทาง, ส่งเสียงร้อง, และสร้างความทรงจำ</p>\n<p><a href=\"https://www.blognone.com/node/114279\">เมื่อปี 2020 กูเกิลก็เคยปล่อยแผนที่สมองแมลงวันทองเหมือนกัน</a>แต่การทำแผนที่ยังหยาบกว่ามาก โดยตัวอย่างหนา 20 ไมครอน หรือ 20,000 คิดเป็น 500 เท่าของงานวิจัยนี้</p>\n<p>ที่มา - <a href=\"https://www2.mrc-lmb.cam.ac.uk/whole-brain-connectome-of-fruit-fly-is-most-complex-brain-ever-mapped/\">MRC Laboratory</a></p>\n<p><img alt=\"No Description\" src=\"https://www.blognone.com/sites/default/files/externals/37e0f68ccb934c38015a32b5e7d226e7.jpeg\" /></p>\n</div></div></div><div><div>Topics: </div><div><div><a href=\"/topics/brain\">Brain</a></div><div><a href=\"/topics/cambridge-university\">Cambridge University</a></div><div><a href=\"/topics/biology\">Biology</a></div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4af289d681569ffd8b7b6f6c4b3bd4dc964e842011d699f410d8c249e5ec708","category":"Thai"}