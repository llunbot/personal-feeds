{"title":"Apple ยื่นคำร้องฉุกเฉินต่อศาลสหรัฐให้ระงับคำสั่งแทรกลิงก์จ่ายเงินในแอป - ศาลปฏิเสธ","link":"https://www.blognone.com/node/146806","date":1749119016000,"content":"<span>Apple ยื่นคำร้องฉุกเฉินต่อศาลสหรัฐให้ระงับคำสั่งแทรกลิงก์จ่ายเงินในแอป - ศาลปฏิเสธ</span>\n\n  <div>\n    <div>Body</div>\n              <div><p>ความคืบหน้าของคดีระหว่าง <a href=\"https://www.blognone.com/node/133545\">Epic Games กับแอปเปิล</a> ที่ผู้พิพากษา<a href=\"https://www.blognone.com/node/146177\">ออกคำวินิจฉัย</a>ว่าแอปเปิลพยายามบิดเบือนเจตนาคำสั่งที่ให้เปิดกว้าง App Store รองรับการจ่ายเงินช่องทางอื่นมากขึ้น โดยสั่งหยุดค่าเก็บค่าธรรมเนียมใหม่ และเปิดให้แอปแทรกลิงก์ได้ <strong>มีผลในสหรัฐอเมริกา</strong> ซึ่งแอปเปิลก็ได้ยื่นอุทธรณ์ไป</p>\n<p>มีรายงานว่าแอปเปิลได้ร้องขอต่อศาลเป็นการฉุกเฉิน ให้ระงับคำสั่งของศาลชั้นต้นดังกล่าวไปก่อนจนกว่าจะมีการพิจารณาประเด็นในชั้นอุทธรณ์ ซึ่งศาลอุทธรณ์ได้ปฏิเสธคำร้องนี้ ทำให้แอปเปิลยังต้อง<a href=\"https://www.blognone.com/node/146201\">เปิดกว้างรองรับช่องทางจ่ายเงินอื่นภายในแอปต่อไป</a></p>\n<p>โฆษกของแอปเปิลชี้แจงว่าเราผิดหวังต่อการตัดสินใจนี้ โดยแอปเปิลจะ<a href=\"https://www.blognone.com/node/146258\">เดินหน้าต่อไปตามขั้นตอนของศาลอุทธรณ์</a> ยืนยันว่าแนวทางของ App Store ได้สร้างโอกาสมากสำหรับนักพัฒนา และเป็นระบบที่ปลอดภัยน่าเชื่อถือสำหรับผู้ใช้งาน</p>\n<p>ที่มา: <a href=\"https://9to5mac.com/2025/06/04/apple-loses-bid-to-pause-app-store-antitrust-order/\">9to5Mac</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/06/2025 - 17:23</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11f8b27b3d9a785810f6d0694d77cd75b6ebcc4670c4391344f16ba66a905ed4","category":"Thai"}