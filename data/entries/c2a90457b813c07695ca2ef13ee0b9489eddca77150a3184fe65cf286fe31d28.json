{"title":"GitHub เปิดใช้ฟีเจอร์ Secret Scanning ตรวจจับคีย์หลุดเป็นค่าดีฟอลต์","link":"https://www.blognone.com/node/138508","date":1709380823000,"content":"<div><div><div><p>GitHub ประกาศเปิดใช้<a href=\"https://www.blognone.com/node/131926\">ฟีเจอร์ secret scanning ตรวจจับว่าในโค้ดที่ส่งขึ้นระบบมี key, token, secret หรือไม่</a> โดยเป็นค่าดีฟอลต์</p>\n<p>ฟีเจอร์นี้เริ่มใช้งานมาตั้งแต่ปี 2022 แต่เป็น opt-in คือผู้ใช้ต้องเลือกเปิดเอง ผลคือยังมีการส่ง key เหล่านี้ขึ้นระบบ GitHub จำนวนมหาศาล เอาแค่ปี 2024 อย่างเดียว เพียงไม่กี่สัปดาห์ก็มี key ลับหลุดเกิน 1 ล้าน key เข้าไปแล้ว จึงทำให้ GitHub ตัดสินใจเปิดฟีเจอร์นี้เป็นค่าดีฟอลต์สำหรับ public repository ทั้งหมด</p>\n<p>ผู้ที่เผลออัพโหลด key ในโค้ด และ<a href=\"https://docs.github.com/en/enterprise-cloud@latest/code-security/secret-scanning/secret-scanning-patterns#high-confidence-patterns\">เป็น key/token ที่ GitHub รู้จัก</a> จะได้รับการแจ้งเตือนตามภาพ โดยหากต้องการอัพโหลดจริงๆ ก็สามารถเลือกปิดฟีเจอร์นี้ได้เองในภายหลัง</p>\n<p>ที่มา - <a href=\"https://github.blog/2024-02-29-keeping-secrets-out-of-public-repositories/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/1b48abcb85fa287181ce07f6b8d7c365.jpg\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2a90457b813c07695ca2ef13ee0b9489eddca77150a3184fe65cf286fe31d28","category":"Thai"}