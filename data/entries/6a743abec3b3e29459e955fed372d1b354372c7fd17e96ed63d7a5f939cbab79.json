{"title":"Apple Vision Pro เริ่มขายในอเมริกาแล้ว - Tim Cook เทียบความสำคัญเท่า iPhone และ Mac","link":"https://www.blognone.com/node/138019","date":1706920652000,"content":"<div><div><div><p>แอปเปิลเริ่มขายเฮดเซต Apple Vision Pro ในสหรัฐอเมริกาแล้ว โดย Tim Cook ซีอีโอแอปเปิล ได้เข้าร่วมการเปิดขายสินค้าวันแรกที่ร้าน Apple Store สาขา Fifth Avenue เพื่อต้อนรับลูกค้าวันแรกที่มาซื้อหรือรับ Vision Pro</p>\n<p>Tim Cook ยังอีเมลถึงพนักงานแอปเปิล ว่านี่เป็นเพียงการเริ่มต้นของ Spatial Computing ที่ยังมีโอกาสมากมายมหาศาลอยู่ข้างหน้า ทั้งความบันเทิงในรูปแบบใหม่ แอปนวัตกรรมใหม่ที่รอนำเสนอ อุตสาหกรรมต่าง ๆ ที่จะนำไปประยุกต์ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/d6d8c84d95dda1b9b0fc12fcf859ae8d.jpg\" /></p>\n<p>เขายังเปรียบเทียบว่า เมื่อสองสัปดาห์ที่แล้ว แอปเปิลเพิ่งฉลองครบรอบ 40 ปี ของ Mac ที่ปฏิวัติและเปลี่ยนแปลงอุปกรณ์คอมพิวเตอร์มายาวนาน แล้วก็เหมือนกับวันเปิดตัว iPod ที่ให้คนพกพาเพลงนับพันในกระเป๋า หรือเทียบกับวันเปิดตัว iPhone ที่ทุกคนรู้ว่ามันเป็นสิ่งพิเศษ แต่คงยังมองไม่เห็นตอนนั้นว่าจะเปลี่ยนชีวิตผู้คนได้แบบทุกวันนี้ แล้วต่อมาแอปเปิลก็มี iPad ที่สร้างวิธีการใหม่ของงานสายสร้างสรรค์ จากนั้นก็ Apple Watch ที่เป็นมากกว่านาฬิกา แต่เป็นอุปกรณ์ช่วยชีวิตผู้คน วันนี้เราก็มี Apple Vision Pro สินค้าที่มาพร้อมเทคโนโลยีใหม่ สะท้อนความเป็นแอปเปิลอย่างที่พวกเราทราบกันดี</p>\n<p><img alt=\"No Description\" src=\"https://www.blognone.com/sites/default/files/externals/6b73da1fe4cb2da07d5d994c8fed29d4.jpeg\" /></p>\n<p>Tim Cook ยังให้สัมภาษณ์เพิ่มเติมกับรายการ Good Morning America ตอบประเด็นราคาอุปกรณ์ที่สูง (<a href=\"https://www.blognone.com/node/137543\">เริ่มต้น</a> 3,499 ดอลลาร์) ว่าด้วยเทคโนโลยีอนาคตที่มีให้ใช้งานวันนี้ และสิทธิบัตรรองรับมากกว่า 5,000 รายการ แอปเปิลเชื่อว่าเราตั้งราคาได้เหมาะสมกับคุณค่าที่มีในตอนนี้แล้ว</p>\n<p>ที่มา: <a href=\"https://www.macrumors.com/2024/02/02/tim-cook-on-vision-pro-moment/\">MacRumors</a></p>\n<blockquote><p>What a thrilling morning celebrating the launch of Apple Vision Pro at Apple Fifth Avenue! The era of spatial computing has arrived! <a href=\"https://t.co/SORkEO87d6\">pic.twitter.com/SORkEO87d6</a></p>\n<p>— Tim Cook (@tim_cook) <a href=\"https://twitter.com/tim_cook/status/1753444196143554573?ref_src=twsrc%5Etfw\">February 2, 2024</a></p></blockquote>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a743abec3b3e29459e955fed372d1b354372c7fd17e96ed63d7a5f939cbab79","category":"Thai"}