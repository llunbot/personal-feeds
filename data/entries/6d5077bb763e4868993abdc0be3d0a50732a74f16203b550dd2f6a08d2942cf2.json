{"title":"ฐานข้อมูล Google Cloud Spanner รองรับ Geo-partitioning แยกบางตารางไว้บางภูมิภาค","link":"https://www.blognone.com/node/140928","date":1721221853000,"content":"<div><div><div><p>กูเกิลมี<a href=\"https://www.blognone.com/node/92500\">ฐานข้อมูลที่กระจายตัวไปยังศูนย์ข้อมูลทั่วโลกชื่อ Cloud Spanner เปิดบริการในปี 2017</a> แนวคิดของมันคือการทำสำเนาฐานข้อมูลไว้ทั่วโลก สำหรับองค์กรระดับโลกที่มีลูกค้ากระจายตัวอยู่ในประเทศต่างๆ ต้องการเสถียรภาพสูง รองรับการขยายตัวได้ดีกว่า</p>\n<p>แต่ Spanner ก็มีข้อจำกัดตรงที่หากข้อมูลมีขนาดใหญ่มากๆ การสำเนาข้อมูลไปทั่วโลกก็สิ้นเปลืองค่าใช้จ่าย ล่าสุดกูเกิลจึงเพิ่มฟีเจอร์ geo-partitioning อนุญาตให้ตัดแบ่งบางส่วนของตารางในฐานข้อมูล ไปวางไว้บนศูนย์ข้อมูลบางแห่งได้</p>\n<p>กูเกิลยกตัวอย่างการใช้งานคือเกมออนไลน์ ที่เป็นเกมเดียวกันแต่แยกผู้เล่นตามภูมิภาค เช่น อเมริกาเหนือ ยุโรป เอเชีย ก็สามารถตัดข้อมูลเฉพาะผู้เล่นในภูมิภาคนั้นๆ (เช่น asia-partition) มาวางไว้เฉพาะศูนย์ข้อมูลในเอเชียเท่านั้นได้ โดยที่ยังมี default partition ที่ไม่ตัดแบ่งส่วนใดๆ เอาไว้เผื่อเรียกข้อมูลส่วนอื่นๆ แยกไว้อีกเครื่องได้ด้วยเช่นกัน</p>\n<p>ที่มา - <a href=\"https://cloud.google.com/blog/products/databases/spanner-gets-geo-partitioning/\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/83ee5c9cd2e98030bf8a0b160adaf1fb.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/database\">Database</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d5077bb763e4868993abdc0be3d0a50732a74f16203b550dd2f6a08d2942cf2","category":"Thai"}