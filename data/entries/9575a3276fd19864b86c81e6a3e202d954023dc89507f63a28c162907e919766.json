{"title":"Venu บริษัทสตรีมกีฬาที่ร่วมทุนโดย ESPN, Fox, WBD ถูกล้มโครงการ แยกทางกันแล้ว","link":"https://www.blognone.com/node/144045","date":1736557032000,"content":"<div><div><div><p>Venu Sports บริษัทถ่ายทอดสดกีฬาผ่านสตรีมมิ่ง ที่กลุ่มทุนสื่อยักษ์ใหญ๋ในสหรัฐ 3 รายคือ ESPN ในเครือ Disney, Fox, Warner Bros. Discovery <a href=\"https://www.blognone.com/node/138075\">ร่วมทุนกันสร้างเมื่อต้นปี 2024</a> ถูกยกเลิกไปเรียบร้อยแล้ว</p>\n<p>ESPN แถลงสั้นๆ ว่าทั้งสามบริษัทพิจารณาแล้ว จะเลือกไปถ่ายทอดกีฬาตามช่องทางของตัวเองเหมือนเดิม</p>\n<p>เหตุผลที่ Venu Sports แท้งก่อนคลอด เป็นเรื่องคดีความที่โดนบริษัทคู่แข่งด้านสตรีมกีฬา Fubo ยื่นฟ้องว่าทำลายการแข่งขัน เพราะบริษัทใหญ่ทั้ง 3 มีส่วนแบ่งตลาดด้านการถ่ายทอดกีฬาในสหรัฐรวมกันเกิน 50%</p>\n<p>แต่ในสัปดาห์ที่ผ่านมา Disney เพิ่งเจรจายอมความกับ Fubo และตัดสินใจควบรวมบริการสตรีมมิ่ง Hulu+ กับ Fubo เคลียร์คดีนี้ไปได้หนึ่ง แต่ก็มีคู่แข่งรายอื่นเช่น Dish และ DirecTV ตั้งคำถามเรื่องการแข่งขันต่ออยู่ดี สำนักข่าว CNBC อ้างแหล่งข่าวภายใน ว่าเพราะเหตุนี้ทั้ง 3 บริษัทจึงตัดสินใจล้มแผน Venu Sports เพื่อเลี่ยงปัญหาด้านคดีความเพิ่มเติม</p>\n<p>ที่มา - <a href=\"https://espnpressroom.com/us/press-releases/2025/01/venu-sports-will-be-discontinued/\">ESPN</a>, <a href=\"https://www.cnbc.com/2025/01/10/disney-fox-and-warner-bros-discovery-call-off-plans-to-launch-venu-sports-streaming-service.html\">CNBC</a>, <a href=\"https://www.hollywoodreporter.com/business/business-news/venu-sports-dead-streaming-service-pulled-before-launch-1236106145/\">Hollywood Reporters</a></p>\n<p><img alt=\"No Description\" src=\"https://www.blognone.com/sites/default/files/externals/55a2d5d7b9dffe34c0e8fa4cdf64d0b3.png\" /></p>\n<blockquote><p>Venu Sports, the proposed virtual MVPD service from ESPN, FOX &amp; Warner Bros. Discovery, will be discontinuedThe collective decision by the three companies not to move forward with the contemplated joint venture is effective immediatelyMore: <a href=\"https://t.co/Cvwv2h601G\">https://t.co/Cvwv2h601G</a> <a href=\"https://t.co/lylDeHDy9p\">pic.twitter.com/lylDeHDy9p</a></p>\n<p>— ESPN PR (@ESPNPR) <a href=\"https://twitter.com/ESPNPR/status/1877709900949672027?ref_src=twsrc%5Etfw\">January 10, 2025</a></p></blockquote>\n</div></div></div><div><div>Topics: </div><div><div><a href=\"/topics/espn\">ESPN</a></div><div><a href=\"/topics/sport\">Sport</a></div><div><a href=\"/topics/fox\">FOX</a></div><div><a href=\"/topics/disney\">Disney</a></div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/video-streaming\">Video Streaming</a></div><div><a href=\"/topics/digital-media\">Digital Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9575a3276fd19864b86c81e6a3e202d954023dc89507f63a28c162907e919766","category":"Thai"}