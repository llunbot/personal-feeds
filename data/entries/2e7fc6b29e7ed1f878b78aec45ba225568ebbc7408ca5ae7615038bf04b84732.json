{"title":"Meta แต่งตั้ง Joel Kaplan เป็นหัวหน้าฝ่ายนโยบายสาธารณะคนใหม่","link":"https://www.blognone.com/node/143906","date":1735885989000,"content":"<div><div><div><p>Meta ปรับตำแหน่งผู้บริหารระดับสูงฝ่ายนโยบายสาธารณะ โดย Nick Clegg อดีตรองนายกรัฐมนตรีอังกฤษที่<a href=\"https://www.blognone.com/node/105978\">อยู่ในตำแหน่งนี้</a>มาตั้งแต่ปี 2018 จะลงจากตำแหน่ง และแต่งตั้ง Joel Kaplan รองประธานฝ่ายนโยบายของ Meta มารับตำแหน่งแทน</p>\n<p>Clegg <a href=\"https://www.threads.net/@nickclegg/post/DEVX0BTOaur\">โพสต์ใน Threads</a> ว่าตอนนี้เป็นเวลาเหมาะสมในการลงจากตำแหน่งของเขา ซึ่งเขาจะใช้เวลาจากนี้ในการส่งต่องานให้กับ Kaplan ทั้งคู่ทำงานร่วมกันมาระยะหนึ่งแล้ว Clegg ยังบอกว่า Kaplan เป็นคนที่เหมาะสมสำหรับงานนี้ในช่วงเวลาตอนนี้</p>\n<p>ที่อาจบอกได้ว่าเป็นเวลาที่เหมาะสมเพราะ Joel Kaplan เคยเป็นรองเจ้าหน้าที่ฝ่ายนโยบายของทำเนียบขาว ในสมัยประธานาธิบดี George W. Bush ช่วงปี 2006-2009 และเข้าร่วมงานกับ Meta มาตั้งแต่ปี 2011 เขายังปรากฏตัวในวันที่ว่าที่ประธานาธิบดี Donald Trump ไปกดปุ่มเปิดระฆังที่ตลาดหุ้นนิวยอร์กเมื่อเดือนที่แล้วด้วย</p>\n<p>ที่มา: <a href=\"https://www.theverge.com/2025/1/2/24334432/meta-trump-friendly-policy-chief-joel-kaplan-nick-clegg\">The Verge</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e7fc6b29e7ed1f878b78aec45ba225568ebbc7408ca5ae7615038bf04b84732","category":"Thai"}