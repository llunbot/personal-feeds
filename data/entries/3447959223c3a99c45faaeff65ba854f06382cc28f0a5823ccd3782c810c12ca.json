{"title":"Thick as Thieves เกมใหม่จาก Warren Spector ผู้สร้าง Thief จารกรรมชิงสมบัติแบบมัลติเพลเยอร์","link":"https://www.blognone.com/node/143626","date":1734063182000,"content":"<div><div><div><p>อีกหนึ่งตำนานของวงการเกม Warren Spector ที่สร้างชื่อมาจากการออกแบบเกมจารกรรมยุคแรกๆ คือ Thief (Looking Glass Studios) และ Deux Ex (Ion Storm) หลังจากนั้นเขามีโอกาสร่วมสร้างเกม Epic Mickey ของ Disney ก่อนย้ายมาอยู่กับ OtherSide Entertainment ของอดีตเพื่อนร่วมงานยุค Looking Glass</p>\n<p>หลังจากเงียบไปหลายปี Warren Spector กลับมาอีกครั้งกับเกม <strong>Thick as Thieves</strong> เกมจารกรรมมัลติเพลเยอร์ที่ให้ความรู้สึกเหมือนกับเกม Thief ย้อนมาอีกครั้ง</p>\n<p>เกม Thick as Thieves เป็นเกมมัลติเพลเยอร์ 4 คนที่ผู้เล่นต้องสวมบทเป็น \"โจร\" ที่มีความสามารถแตกต่างกันไป และแข่งกันปล้นสมบัติภายในฉากเดียวกัน ผู้เล่นสามารถเลือกแนวทางเอาชนะเกมได้ทั้งหลบเร้นไม่เจอใครเลย หรือจะต่อสู้กันเพื่อแย่งสมบัติก็ได้</p>\n<p>Thick as Thieves มีกำหนดออกปี 2026 ลงพีซีและคอนโซล PS5, Xbox Series X|S รองรับการเล่นข้ามแพลตฟอร์มด้วยกันแบบ crossplay</p>\n<p>ที่มา - <a href=\"https://www.gamespot.com/articles/warren-spectors-new-dishonored-looking-multiplayer-game-emulates-playing-dd/1100-6528424/\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/32dee7eab7b7beaa543c54d1d46b7708.jpg\" /></p>\n</div></div></div><div><div>Topics: </div><div><div><a href=\"/topics/otherside-entertainment\">OtherSide Entertainment</a></div><div><a href=\"/topics/games\">Games</a></div><div><a href=\"/topics/deus-ex\">Deus Ex</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3447959223c3a99c45faaeff65ba854f06382cc28f0a5823ccd3782c810c12ca","category":"Thai"}