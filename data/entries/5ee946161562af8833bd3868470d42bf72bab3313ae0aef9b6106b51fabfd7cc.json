{"title":"Cloudflare อัพเดตบริการ ลดเวลาล้างแคชเหลือ 150ms, บีบอัดแบบ Zstd, ดึงข้อมูลจากต้นทางล่วงหน้า","link":"https://www.blognone.com/node/142234","date":1727379769000,"content":"<div><div><div><p>Cloudflare ประกาศอัพเดตบริการ CDN ของตัวเองเพิ่มฟีเจอร์หลายอย่างพร้อมกัน เพื่อเร่งความเร็วการให้บริการเว็บให้ดีขึ้น ฟีเจอร์ที่น่าสนใจเช่น</p>\n<ul>\n<li>บีบอัดข้อมูลแบบ Zstandard (zstd): มาตรฐานการบีบอัดที่ออกแบบโดยเฟซบุ๊ก เบราว์เซอร์ Chrome และ Firefox รองรับแล้ว ข้อดีของ zstd คือทำงานได้เร็วกว่า Brotli สูงสุด 42% ขณะที่ข้อมูลที่ได้เล็กกว่า GZIP อยู่ 11.3% พอๆ กับ Brotli</li>\n<li>เร่งความเร็วการล้างแคช (cache purge): ปรับปรุงกระบวนการทำงานจนสามารถลดระยะเวลารอคอยการล้างแคชลง 90% (เมื่อมองจากค่ามัธยฐาน P50) เหลือเฉลี่ย 149ms เท่านั้น และตอนนี้ยังเปิดให้ลูกค้าฟรีหรือแพ็กเกจเล็กสามารถใช้กระบวนการล้างแคชซับซ้อน ที่เคยจำกัดเฉพาะลูกค้า Enterprise เท่านั้น</li>\n<li>ระบบโหลดหน้าเว็บล่วงหน้า Speed Brain:  คาดเดาพฤติกรรมผู้ใช้และโหลดหน้าเว็บจากเซิร์ฟเวอร์ต้นทางล่วงหน้า คาดว่าในอนาคตผู้ใช้เว็บ static จะไม่ต้องรอคอยการโหลดเว็บจากเซิร์ฟเวอร์ต้นทางเลย และตอนนี้ก็เปิดใช้งาน Speed Brain กับลูกค้าแพ็กเกจฟรีทั้งหมดแล้ว โดยรวมความเร็วในการแสดงผล largest contentful paint (LCP) เร็วขึ้น 45%</li>\n</ul>\n<p>ฟีเจอร์เหล่านี้เป็นฟีเจอร์ด้าน CDN ของ Cloudflare โดยการเปิดตัวในสัปดาห์นี้บริษัทยังจะเปิดตัวฟีเจอร์ใหม่ๆ สำหรับนักพัฒนาแยกออกไป</p>\n<p>ที่มา - Cloudflare <a href=\"https://blog.cloudflare.com/webrtc-turn-using-anycast/\">1</a>, <a href=\"https://blog.cloudflare.com/instant-purge/\">2</a>, <a href=\"https://blog.cloudflare.com/introducing-speed-brain/\">3</a>, <a href=\"https://blog.cloudflare.com/new-standards/\">4</a></p>\n<p><img src=\"https://www.blognone.com/sites/default/files/externals/f0b64a7247e28d844384135005c3a815.jpg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/cdn\">CDN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ee946161562af8833bd3868470d42bf72bab3313ae0aef9b6106b51fabfd7cc","category":"Thai"}