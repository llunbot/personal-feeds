{"title":"สมาคมธนาคารชี้แจงเหตุบัญชีบริษัทถูกดูด ระบุแอปฝั่งนิติบุคคลไม่ได้ล็อกวงเงินสแกนหน้าแต่มีเงื่อนไขการโอนเพิ่มเติม","link":"https://www.blognone.com/node/143866","date":1735569946000,"content":"<div><div><div><p>สมาคมธนาคารออกจดหมายชี้แจงถึงข่าวการแฮกบัญชีนิติบุคคลที่มีข่าวตั้งแต่วันที่ 26 ธันวาคมที่ผ่านมา  โดย<a href=\"https://www.matichon.co.th/region/news_4973493\">บริษัทบัญชีในจังหวัดอุดรธานีถูกสั่งโอนเงินกว่า 2 ล้านบาท</a> แบ่งเป็นการโอนครั้งละ 49,999 บาทจำนวนมาก</p>\n<p>ทางสมาคมธนาคารระบุว่าแอปพลิเคชั่นฝั่งนิติบุคคลนั้นต่างจากบุคคลทั่วไปที่ถูกล็อกให้สแกนใบหน้าเมื่อโอนเงินเกินครั้งละ 50,000 บาท หรือวันละเกิน 200,000 บาท แต่แอปฝั่งนิติบุคคลนั้นมมีกระบวนการโอนสามขั้น คือ Maker, Checker, และ Authorizer ที่มีความซับซ้อนสูงและความปลอดภัยขั้นสูง</p>\n<p>จดหมายระบุว่าตอนนี้ยังไม่พบพฤติกรรมและหลักฐานแอปดูดเงินผ่านแอปพลิเคชั่นฝั่งนิติบุคคล และทางธนาคารจะให้ความร่วมมือกับเจ้าหน้าที่เพื่อสอบสวนหาคนผิดต่อไป</p>\n<p>คดีนี้ผู้เสียหายระบุว่าธนาคารไม่ได้แจ้งเดือนทางอีเมล โดยมีสองธนาคารที่พบว่ามีการโอนมากผิดปกติจึงระงับการโอน ขณะที่ธนาคารอีกแห่งหนึ่งปล่อยให้มีการโอนจำนวนมากจนมูลค่าความเสียหายสูง</p>\n<p>เงื่อนไขการแจ้งเตือนลูกค้าเมื่อมีรายการโอนเงินเป็นเงื่อนไขหนึ่งที่ธนาคารกลางสิงคโปร์ระบุว่า<a href=\"https://www.blognone.com/node/143683\">หากธนาคารไม่สามารถแจ้งเตือนได้ จะต้องรับผิดชอบความเสียหายไว้เอง</a></p>\n<p>ที่มา - <a href=\"https://x.com/ttbbankofficial/status/1873734909380173837/photo/1\">จดหมายข่าวสมาคมธนาคาร ผ่านทาง TTB</a></p>\n<p><img src=\"https://www.blognone.com/sites/default/files/styles/large/public/news-thumbnails/TBA_logo_new.png?itok=fp4Bq574\" alt=\"\" /></p>\n</div></div></div><div><div>Topics: </div><div><div><a href=\"/topics/thai-bankers-association\">Thai Bankers Association</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f941424f0798f3b954a5a6623a4408d417b813a2c11389049869300830c1359","category":"Thai"}