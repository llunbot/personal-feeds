{"title":"แอลเบเนียออกคำสั่งแบนแอป TikTok มีผลทั้งประเทศ เป็นเวลา 1 ปี","link":"https://www.blognone.com/node/143787","date":1734842254000,"content":"<div><div><div><p>Edi Rama นายกรัฐมนตรีของแอลเบเนียบอกว่าหลังการหารือกับกลุ่มผู้ปกครองและครูทั่วประเทศ รัฐบาลจึงออกคำสั่งแบนแอป TikTok ไม่สามารถใช้งานได้ในประเทศเป็นระยะเวลา 1 ปี เริ่มมีผลตั้งแต่ช่วงต้นปีหน้า โดยคำสั่งนี้มีผลกับผู้ใช้งานทุกคนในประเทศแอลเบเนีย</p>\n<p>การหารือจนนำมาสู่คำสั่งดังกล่าวเริ่มต้นจากเหตุการณ์ นักเรียนอายุ 14 ปี ถูกเพื่อนร่วมชั้นเรียนแทงจนเสียชีวิตเมื่อเดือนพฤศจิกายน ซึ่งนายกรัฐมนตรี Rama กล่าวโทษว่า TikTok มีส่วนในการส่งเสริมความรุนแรงของเด็กเยาวชนในโรงเรียน นอกจากนี้ Rama ยังบอกว่าทางการจะดูผลลัพธ์หลังการแบนแอปเป็นเวลา 1 ปี ว่าเป็นอย่างไร รวมทั้งประเทศต่าง ๆ มีมุมมองอย่างไรต่อคำสั่งนี้</p>\n<p>ตัวแทนของ TikTok ยังไม่ได้ออกมาแสดงความเห็นในคำสั่งนี้</p>\n<p>ที่มา: <a href=\"https://www.aljazeera.com/news/2024/12/21/albania-bans-tiktok-for-one-year-following-school-stabbing\">Al Jazeera</a></p>\n<p><img src=\"https://www.blognone.com/sites/default/files/externals/3f89158e8a1de7c0970e5cca58f1ad41.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/albania\">Albania</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd89d40769e74487f91d2f7e14f51aa210665f7dc80b230e6765a3c427e5028f","category":"Thai"}