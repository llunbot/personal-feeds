{"title":"เฟซบุ๊กเปลี่ยนชื่อบริษัทเป็น Meta แสดงตัวตนว่ามีบริการอื่นนอกจากสื่อสังคมออนไลน์","link":"https://www.blognone.com/node/125543","date":1635446753000,"content":"<div><div><div><p>เฟซบุ๊กประกาศเปลี่ยนชื่อบริษัทเป็น Meta เพื่อแสดงวิสัยทัศน์ว่าจะเป็นบริษัทสำหรับให้บริการโลกเสมือน (metaverse) ที่มีบริการอื่นๆ นอกจากสื่อสังคมออนไลน์อย่างเฟซบุ๊ก โดย Mark Zuckerberg ระบุว่าคำว่า meta มาจากภาษากรีกที่แปลว่า \"ไกลไปกว่า\" (beyond) และบริษัทเฟซบุ๊กเองก็กำลังไปไกลกว่าข้อจำกัดของหน้าจอ หรือข้อจำกัดของระยะทาง</p>\n<p>แนวทางการเปลี่ยนชื่อบริษัทเป็น Meta ยังแปลว่าบริการอื่นๆ ไม่ต้องผูกกับเฟซบุ๊กเสมอไป บริการใหม่ๆ หลังจากนี้จะไม่ต้องการบัญชีผู้ใช้เฟซบุ๊กเพื่อใช้งาน</p>\n<p>ตอนนี้เฟซบุ๊กจดโดเมน meta.com ไว้แล้วแต่ยังไม่ได้ทำอะไรนอกจาก redirect เข้าไปยังเฟซบุ๊กเฉยๆ</p>\n<p>ที่มา - <a href=\"https://about.fb.com/news/2021/10/facebook-company-is-now-meta/\">Facebook</a>, <a href=\"https://about.fb.com/news/2021/10/founders-letter/\">จดหมายเปิดผนึกจาก Mark Zuckerberg</a></p>\n<p><img src=\"https://www.blognone.com/sites/default/files/externals/17efdfa64ec10bbd1a4da5170c996084.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e37fbe81a34afb16cc02f9bf3a4f1b669f007ceb0d0a4e9ff0b4eaef68f7c644","category":"Thai"}