{"title":"อินเทลแจกฟรีฟอนต์ Intel One Mono สำหรับนักพัฒนาที่มีปัญหาสายตา เน้นอ่านง่าย สบายตา","link":"https://www.blognone.com/node/134211","date":1686120064000,"content":"<div><div><div><p>อินเทลแจกฟอนต์สำหรับเขียนโค้ด Intel One Mono เป็นฟอนต์แบบ monospace ความกว้างเท่ากันทุกตัวอักษร เน้นความอ่านง่าย สบายตา ช่วยลดการล้าของสายตาโปรแกรมเมอร์</p>\n<p>ฟอนต์ตัวนี้อินเทลจ้างบริษัทออกแบบฟอนต์ Frere-Jones Type พัฒนาขึ้น โดยมีจุดประสงค์จับกลุ่มนักพัฒนาที่มีข้อจำกัดทางสายตา (low-vision) และผ่านการรับฟังความเห็นจากนักพัฒนากลุ่มนี้ในช่วงทดสอบแล้ว ฟอนต์ยังมีแต่ตัวอักษรภาษาละติน มี 4 น้ำหนักคือ Light, Regular, Medium, Bold ทั้งตัวปกติและตัวเอียง รองรับฟีเจอร์ของ OpenType หลายอย่างด้วย</p>\n<p>ตัวฟอนต์เป็นโอเพนซอร์สทั้งหมด ดาวน์โหลดได้จาก <a href=\"https://github.com/intel/intel-one-mono\">GitHub</a></p>\n<p>ที่มา - <a href=\"https://github.com/intel/intel-one-mono\">Intel GitHub</a>, <a href=\"https://www.phoronix.com/news/Intel-One-Mono\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/1fb6e00ef30353e68761421a71384fd2.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/font\">Font</a></div><div><a href=\"/topics/development\">Development</a></div><div><a href=\"/topics/accessibility\">Accessibility</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bf16b89fd4ca85996431484b153db09f1fada35bdb4aa67a60b906da960bd28","category":"Thai"}