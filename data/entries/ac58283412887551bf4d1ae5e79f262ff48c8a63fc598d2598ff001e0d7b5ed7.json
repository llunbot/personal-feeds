{"title":"Android เพิ่มฟีเจอร์แชร์ Hotspot ให้โน้ตบุ๊ก-แท็บเล็ตแบบไม่ต้องใส่รหัสผ่าน, โอนสาย Google Meet","link":"https://www.blognone.com/node/140079","date":1717210793000,"content":"<div><div><div><p>กูเกิลออกฟีเจอร์ใหม่ที่น่าสนใจให้ Android ในอัพเดตรอบเดือนพฤษภาคม 2024 อีกอย่างคือ instant hotspot ที่เปิดให้แท็บเล็ต Android หรือโน้ตบุ๊ก Chromebook สามารถเชื่อมต่อ Wi-Fi hotspot ของสมาร์ทโฟนด้วยการกดเพียงครั้งเดียว ไม่ต้องกรอกรหัสผ่าน Wi-Fi ใหม่ให้เสียเวลาอีก</p>\n<p>เท่านั้นยังไม่พอ ฟีเจอร์ใหม่อีกอย่างคือ Call casting หากเราประชุมออนไลน์ผ่าน Google Meet อยู่ แล้วต้องย้ายไปใช้อีกอุปกรณ์หนึ่ง (เช่น คุยในแท็บเล็ตที่บ้าน แล้วจะต้องออกจากบ้านไปคุยผ่านมือถือแทน) ก็สามารถกดปุ่ม Cast แล้วโอนสายไปยังอุปกรณ์อื่นเพื่อคุยต่อได้ทันที ไม่ต้องกดออกจากห้องประชุมแล้วเข้าใหม่ด้วยอุปกรณ์อื่นอีกต่อไป</p>\n<p>ฟีเจอร์นี้อยู่ในหน้าจอตั้งค่า หมวด Google &gt; Devices &amp; Sharing &gt; Cross-device services อย่างไรก็ตาม ฟีเจอร์นี้ยังไม่สามารถใช้ได้กับมือถือแบรนด์ซัมซุง โดยที่กูเกิลไม่ได้อธิบายสาเหตุที่ชัดเจน</p>\n<p>ที่มา - <a href=\"https://blog.google/products/android/new-android-features-may-2024/\">Google</a>, <a href=\"https://www.androidauthority.com/instant-hotspot-wont-work-samsung-3447485/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/aa77e456ca7ca485bd4333ac0a241309.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/wi-fi\">Wi-Fi</a></div><div><a href=\"/topics/google-meet\">Google Meet</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac58283412887551bf4d1ae5e79f262ff48c8a63fc598d2598ff001e0d7b5ed7","category":"Thai"}