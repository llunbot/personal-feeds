{"title":"Grab รายงานผลประกอบการไตรมาส รายได้รวมโต 30% มีกำไรสุทธิเป็นครั้งแรก","link":"https://www.blognone.com/node/138340","date":1708606012000,"content":"<div><div><div><p>Grab Holdings รายงานผลประกอบการของไตรมาสที่ 4 ปี 2023 รายได้รวมเพิ่มขึ้น 30% เทียบกับช่วงเดียวกันในปีก่อนเป็น 653 ล้านดอลลาร์ มีกำไรสุทธิเป็นครั้งแรกที่ 11 ล้านดอลลาร์ ส่วนกำไร EBITDA เพิ่มขึ้นเป็น 35 ล้านดอลลาร์</p>\n<p>ปริมาณการใช้จ่ายบนแพลตฟอร์มเพิ่มขึ้น 9% เป็น 5,441 ล้านดอลลาร์ แบ่งเป็นธุรกิจรถโดยสาร 1,474 ล้านดอลลาร์ เพิ่มขึ้น 32% ธุรกิจเดลิเวอรี 2,648 ล้านดอลลาร์ เพิ่มขึ้น 4% ธุรกิจการเงิน 1,255 ล้านดอลลาร์ ลดลง 11% และกลุ่มธุรกิจใหม่ 64 ล้านดอลลาร์</p>\n<p>Peter Oey ซีเอฟโอ Grab ยังประกาศแผนซื้อหุ้นคืนจากผู้ถือหุ้น Grab เป็นครั้งแรก ในวงเงินรวมไม่เกิน 500 ล้านดอลลาร์</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://investors.grab.com/news-releases/news-release-details/grab-reports-fourth-quarter-and-full-year-2023-results-and\">Grab</a></p>\n<p><img alt=\"No Description\" src=\"https://www.blognone.com/sites/default/files/externals/fa3c2c537b9f16d42cafb2ce06442f55.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12007f3014091189f9473e7e2b6ef11a08a640307f1b0704533d2bf9d1b05f64","category":"Thai"}