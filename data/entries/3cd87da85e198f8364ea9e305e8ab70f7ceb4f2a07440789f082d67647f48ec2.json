{"title":"Red Dead Redemption เวอร์ชั่น PS5 ออกอัพเดต 1.03 รองรับ 60fps แบบเงียบ ๆ","link":"https://www.blognone.com/node/136074","date":1696430818000,"content":"<div><div><div><p>Red Dead Redemption ภาคแรกฉบับ Remaster ที่วางขายใน Nintendo Switch และ PlayStation 5 ไปเมื่อวันที่ 17 สิงหาคม และกำลังจะวางจำหน่ายแบบแผ่นในวันที่ 13 ตุลาคมนี้ วันนี้ตัวเกมได้ออกอัพเดตเวอร์ชัน 1.03 ให้ PS5 แบบเงียบ ๆ โดยเพิ่มตัวเลือกให้ตัวเกมสามารถเล่นได้ที่ 60fps แล้ว กลายเป็นว่าตอนนี้ PS5 เป็นเครื่องเกมที่ให้ประสบการณ์การเล่น Red Dead Redemption ภาคแรกที่ดีที่สุดในตอนนี้ไปโดยปริยาย</p>\n<p>งานนี้ต้องรอดูฝั่ง Microsoft ว่าจะออกอัพเดตตามมาหรือไม่ เพราะ Red Dead Redemption ภาคแรกเวอร์ชัน Xbox คือหนึ่งในโครงการ Xbox Backward Compatibility ที่ Microsoft ออกอัพเดตให้ตัวเกมยุค Xbox ถึง Xbox 360 สามารถนำกลับมาเล่นได้ใน Xbox One ซึ่งสามารถเล่นได้ที่ความละเอียด 4K 30fps มาตั้งแต่เครื่อง Xbox One X</p>\n<p>ที่มา - <a href=\"https://www.ign.com/articles/red-dead-redemption-update-103-quietly-adds-60fps\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/65d173fa4af574befb652f0eb4c44d5c.png\" /></p>\n</div></div></div><div><div>Topics: </div><div><div><a href=\"/topics/red-dead-redemption\">Red Dead Redemption</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cd87da85e198f8364ea9e305e8ab70f7ceb4f2a07440789f082d67647f48ec2","category":"Thai"}