{"title":"Uber ไตรมาส 3/2021 รายได้รวมโต 72% จากปีก่อน แต่ขาดทุนมากขึ้นจากการลงทุนใน Didi","link":"https://www.blognone.com/node/125708","date":1636160284000,"content":"<div><div><div><p>Uber รายงานผลประกอบการของไตรมาสที่ 3 ปี 2021 รายได้รวม 4,845 ล้านดอลลาร์ เพิ่มขึ้น 72% เทียบกับช่วงเดียวกันในปีก่อน แต่ขาดทุนเพิ่มขึ้นเป็น 2,424 ล้านดอลลาร์ สาเหตุจากมูลค่าการลงทุนที่ลดลงโดนเฉพาะจาก Didi</p>\n<p>รายได้ในแต่ละกลุ่มธุรกิจหลักต่างเติบโตสูง โดยธุรกิจรถโดยสารเพิ่มขึ้น 62% เป็น 2,205 ล้านดอลลาร์, ธุรกิจเดลิเวอรี เพิ่มขึ้น 97% เป็น 2,238 ล้านดอลลาร์ และขนส่งสินค้า เพิ่มขึ้น 40% เป็น 402 ล้านดอลลาร์</p>\n<p>Uber ให้ข้อมูลตัวเลขรายรับสุทธิที่ยังไม่หักส่วนแบ่ง (Gross Booking) โดยพบว่าในเดือนตุลาคมที่ผ่านมา ทำสถิติรวมสูงสุดของบริษัท และสูงกว่าช่วงก่อนการระบาดของโควิด 19 ในอเมริกายังเห็นปริมาณการเรียกรถไปสนามบินเพิ่มขึ้น 20% ขณะที่ธุรกิจเดลิเวอรีมีทิศทางที่ดี ตัวเลขกำไรก่อนหักภาษี-ดอกเบี้ย-ค่าเสื่อม (EBITDA) มีกำไรเล็กน้อยแล้ว</p>\n<p>ที่มา: <a href=\"https://investor.uber.com/news-events/news/press-release-details/2021/Uber-Announces-Results-for-Third-Quarter-2021/default.aspx\">Uber</a></p>\n<p><img src=\"https://www.blognone.com/sites/default/files/externals/2a5455f42ba498d029eae69a46ac0460.jpg\" /></p>\n<p><img src=\"https://www.blognone.com/sites/default/files/externals/758d099207e1ae6723c93f97ff52e76d.png\" /></p>\n<p><img src=\"https://www.blognone.com/sites/default/files/externals/ee45d40964020d64c4f98d790a02868c.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e71f73592b4a43896727952b5daf54e3fb5fb586713e6454f1fbec1325c437a5","category":"Thai"}