{"title":"เปิดตัวเกม The Transylvania Adventure of Simon Quest แรงบันดาลใจเปี่ยมล้นจาก Castlevania","link":"https://www.blognone.com/node/137673","date":1705322827000,"content":"<div><div><div><p>Retroware ผู้จัดจำหน่ายเกมซีรี่ส์ Angry Video Game Nerd เปิดตัวเกม The Transylvania Adventure of Simon Quest ที่มีองค์ประกอบหลาย ๆ อย่างคล้ายเกมซีรี่ส์ Castlevania ของ Konami ที่มีตั้งแต่ชื่อสถานที่ Transylvania, ชื่อ Simon Quest ที่เหมือนกับชื่อภาค 2 ของเกม Castlevania และองค์ประกอบอื่น ๆ ในเกมอีกนับไม่ถ้วน</p>\n<p>Castlevania นับเป็นซีรีสเกมชื่อดังของ Konami เริ่มตั้งแต่เกมแรกบนเครื่อง Famicom เมื่อปี 1986 และสร้างภาคต่อต่างๆ มาเรื่อยๆ นับสิบเกมจนถึงปี 2014 และหลายเกมในซีรีส์ก็ได้รับรีวิวที่ดี แม้เกม Transylvania เป็นแนวเดียวกันแต่ทีมสร้างก็ไม่ได้มีความเกี่ยวข้องกันแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/633ae5d43689115cd17718b8120a9a79.png\" /></p>\n<p>ตัวเกมระบุว่าเป็นเกมแนวแอคชั่น 2D ล้อเลียนสไตล์โฮมเมดภาพ 8 bit ที่ให้เรารับบทเป็น Simon Quest ควงแส้ผจญภัยในดินแดน Transylvania ที่มีผีดิบ และมอนสเตอร์ต่าง ๆ มากมาย แต่ละด่านสามารถเดินเป็นเส้นตรงหรือหาทางลับไปด่านอื่น ๆ เพื่อฉากจบที่แตกต่างได้</p>\n<p><img alt=\"No Description\" src=\"https://www.blognone.com/sites/default/files/externals/f586d4e8b7da55b74a460f01baa4ba01.png\" /></p>\n<p>เกม The Transylvania Adventure of Simon Quest จะวางจำหน่ายในปี 2025 บนเครื่อง Nintendo Switch, Xbox Series X/S, PS5, PS4 และพีซีผ่าน Steam</p>\n<p>ที่มา - <a href=\"https://www.youtube.com/watch?v=7pP4dAM4njo\">Retroware</a>, <a href=\"https://store.steampowered.com/app/2749920/The_Transylvania_Adventure_of_Simon_Quest/\">Steam</a></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/castlevania\">Castlevania</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0af25d422b7c271397bfe130b72390f158b4c43e216d484073e3457163af7ab","category":"Thai"}