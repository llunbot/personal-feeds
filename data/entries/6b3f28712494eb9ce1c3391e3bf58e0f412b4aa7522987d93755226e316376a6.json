{"title":"รายงานธนาคารล่มไตรมาสสี่ 2023 TTB, SCB, UOB มีปัญหา 1-2 ครั้ง","link":"https://www.blognone.com/node/137960","date":1706681257000,"content":"<div><div><div><p>ธนาคารแห่งประเทศไทยปล่อยรายงานสถิติระบบไอทีของธนาคารล่มประจำไตรมาสที่สามของปี 2023 โดยไตรมาสนี้ช่องทางสำคัญที่สุดคือแอปโทรศัพท์มือถือนั้นมีธนาคารมีปัญหา 3 ธนาคาร ได้แก่ TTB, SCB, และ UOB โดย UOB มีปัญหานานที่สุด 3 ชั่วโมง แต่หากนับตามจำนวนผู้ใช้ SCB ก็น่าจะเป็นแอปที่มีผู้ใช้สูงสุดที่มีปัญหาในรอบนี้</p>\n<p>รายงานฉบับนี้เป็นรายงานฉบับสุดท้ายก่อนเริ่มบังคับใช้<a href=\"https://www.blognone.com/node/136668\">มาตรการปรับ หากล่มเกิน 8 ชั่วโมงต่อปีปฏิทิน</a> เมื่อดูภาพรวมของปี 2023 ก็จะพบว่าไม่มีธนาคารใดเข้าข่ายถูกปรับ</p>\n<p><a href=\"https://www.bot.or.th/content/dam/bot/fipcs/documents/FOG/2562/ThaiPDF/25620181.pdf\">เกณฑ์การรายงานระยะเวลาที่ระบบมีปัญหาของธนาคารแห่งประเทศไทย</a>นั้นระบุให้เริ่มนับเฉพาะเมื่อมีผู้ได้รับผลกระทบมากกว่า 10% ของปริมาณการใช้งานเฉลี่ยย้อนหลัง 3 เดือน และยังเริ่มนับหลังจากระบบเริ่มมีปัญหาไปแล้ว 15 นาที ตัวเลขระยะเวลาจึงอาจจะต่างจากที่มีเสียงบ่นตามแพลตฟอร์มออนไลน์ต่างๆ ไปบ้าง</p>\n<p>ที่มา - <a href=\"https://www.bot.or.th/content/dam/bot/bot-helps/system-failure-disclosure/Banking%20Service%20Quality_Y2566Q4.pdf\">Bank of Thailand</a></p>\n<p><img alt=\"No Description\" src=\"https://www.blognone.com/sites/default/files/externals/0032554807b95b56d7fc12de15612962.jpeg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b3f28712494eb9ce1c3391e3bf58e0f412b4aa7522987d93755226e316376a6","category":"Thai"}