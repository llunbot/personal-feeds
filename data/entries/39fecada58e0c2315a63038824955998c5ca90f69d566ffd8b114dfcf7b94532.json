{"title":"Fairphone ประกาศยืดอายุซัพพอร์ต Fairphone 3/3+ รวมซัพพอร์ตยาว 7 ปี","link":"https://www.blognone.com/node/134783","date":1689100001000,"content":"<div><div><div><p>Fairphone ผู้ผลิตโทรศัพท์เน้นจริยธรรมและความซ่อมง่าย ประกาศยืดอายุซัพพอร์ต <a href=\"https://www.blognone.com/node/111863\">Fairphone 3 ที่เปิดตัวมาตั้งแต่ปี 2019</a> ออกไปจนถึงปี 2026 รวมอายุซัพพอร์ตยาว 7 ปี</p>\n<p>ตัว Fairphone 3 ออกมาพร้อม Android Pie 9.0 เดิมบริษัทตั้งเป้าไว้ว่าจะซัพพอร์ต 5 ปีจนถึงปี 2024 แต่ล่าสุดก็ปล่อยอัพเดต Android 13 พร้อมกับประกาศยืดอายุซัพพอร์ตครั้งนี้ รุ่นก่อนหน้านี้คือ Fairphone 2 เปิดตัวมาตั้งแต่ปี 2015 และได้รับซัพพอร์ต 7 ปีเล่นกัน โดยเพิ่งได้รับแพตช์สุดท้ายเมื่อเดือนพฤษภาคมที่ผ่านมา แต่แพตช์ไม่ได้มาครบทุกเดือน โดยรวม <a href=\"https://www.theverge.com/2023/3/7/23628602/fairphone-2-final-update-end-of-life-android-10-seven-years-support\">Fairphone 2 ได้รับแพตช์ 43 รอบ</a></p>\n<p>ปัญหาสำคัญของการซัพพอร์ตซอฟต์แวร์ระยะยาวคือซอฟต์แวร์สำหรับชิปเซ็ตนั้นมักต้องอาศัยผู้ผลิตชิปพัฒนาให้ทำงานร่วมกับแอนดรอยด์เวอร์ชั่นใหม่ๆ ได้ แต่ผู้ผลิตชิปก็มักจะไม่ได้พัฒนาซอฟต์แวร์ส่วนนี้ยาวนัก ทาง Fairphone ตัดสินใจพัฒนาซอฟต์แวร์ส่วนนี้เอง และถือโอกาสข้ามเวอร์ชั่นเป็น Android 13 จาก Android 11 ทีเดียว</p>\n<p>ที่มา - <a href=\"https://twitter.com/Fairphone/status/1678372103643430913\">Fairphone</a></p>\n<p><img src=\"https://www.blognone.com/sites/default/files/externals/99805dd2ad145368c81fc277ce489d62.jpg\" alt /></p>\n</div></div></div><div><div>Topics: </div><div><div><a href=\"/topics/fairphone\">Fairphone</a></div><div><a href=\"/topics/smartphone\">Smartphone</a></div><div><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39fecada58e0c2315a63038824955998c5ca90f69d566ffd8b114dfcf7b94532","category":"Thai"}