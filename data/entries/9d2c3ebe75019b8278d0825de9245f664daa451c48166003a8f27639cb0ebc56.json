{"title":"Snapdragon 8 Gen 3 เปิดตัว จุดเด่นรันโมเดล AI แบบ On Device ในมือถือได้แล้ว","link":"https://www.blognone.com/node/136384","date":1698199983000,"content":"<div><div><div><p>Qualcomm เปิดตัวชิปเรือธงประจำปี Snapdragon 8 Gen 3 ชูจุดเด่นเรื่องการรันโมเดล AI ขนาดใหญ่ระดับ 10B parameter แบบ on device ทั้งโมเดลภาษา large language models (LLM), โมเดลแปลงข้อความเป็นภาพ language vision models (LVM) และโมเดลแยกแยะเสียง automatic speech recognition (ASR)</p>\n<p>ความสามารถนี้มาจากชิป Hexagon NPU รุ่นใหม่ที่มีประสิทธิภาพด้าน AI ดีขึ้น 98% และประสิทธิภาพต่อวัตต์ดีขึ้น 40% นอกจากนี้ยังมี Qualcomm Sensing Hub ที่ใช้ประมวลผลข้อมูลเซ็นเซอร์ต่างๆ ประสิทธิภาพดีขึ้นสูงสุด 3.5 เท่า</p>\n<p>ของใหม่อย่างอื่นได้แก่</p>\n<ul>\n<li>ซีพียู Kryo 8 คอร์ สูตร 1+5+2 โดยคอร์ใหญ่เป็น Cortex-X4 ภาพรวมประสิทธิภาพสูงขึ้น 30%</li>\n<li>จีพียู Adreno ประสิทธิภาพสูงขึ้น 25%, ประสิทธิภาพ ray-tracing ดีขึ้น 40%, มีฟีเจอร์ Adreno Frame Motion Engine 2.0 รองรับการสร้างเฟรมเพื่อเพิ่มเฟรมเรต สูงสุดที่ 240FPS, เป็นชิปตัวแรกที่รองรับ Unreal Engine 5.2 บนมือถือ</li>\n<li>ภาพรวมประหยัดพลังงานขึ้น 10%</li>\n<li>ชิปประมวลผลภาพ Cognitive ISP รองรับการลบวัตถุออกจากภาพ (แบบเดียวกับของ Google Pixel) โดยใช้อัลกอริทึม Video Object Eraser ของ Arcsoft, Zoom Anywhere ที่เริ่มใช้ในเซ็นเซอร์ภาพ 200MP ของซัมซุง</li>\n<li>โมเด็มอัพเกรดเป็น Snapdragon X75 5G (Gen 2 เป็น X70)</li>\n</ul>\n<p>แบรนด์สมาร์ทโฟนที่ประกาศใช้งานแล้วได้แก่ ASUS, Honor, iQOO, MEIZU, NIO, Nubia, OnePlus, OPPO, realme, Redmi, RedMagic, Sony, vivo, Xiaomi, ZTE</p>\n<p>ที่มา - <a href=\"https://www.qualcomm.com/news/releases/2023/10/qualcomm-launches-premium-snapdragon-8-gen-3-to-bring-generative\">Qualcomm</a>, <a href=\"https://www.qualcomm.com/content/dam/qcomm-martech/dm-assets/images/company/news-media/media-center/press-kits/snapdragon-summit-2023/documents/Snapdragon8Gen3_%20ProductBrief.pdf\">Qualcomm (PDF)</a></p>\n<p><img alt=\"No Description\" src=\"https://www.blognone.com/sites/default/files/externals/f5eed3295b639fc509d598ce4458b765.jpg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div><div><a href=\"/topics/processor\">Processor</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d2c3ebe75019b8278d0825de9245f664daa451c48166003a8f27639cb0ebc56","category":"Thai"}