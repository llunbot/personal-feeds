{"title":"หลบเลี่ยงเต็มรูปแบบ Proton VPN เปิดให้ใช้งานเสรีบน Android ไม่ต้องมีบัญชีก็ใช้งานได้","link":"https://www.blognone.com/node/140602","date":1719406319000,"content":"<div><div><div><p>Proton VPN บริการ VPN ในเครือ <a href=\"https://www.blognone.com/node/140459\">Proton ที่เพิ่งปรับองค์กรเป็นมูลนิธิ</a> ประกาศเปิดให้ใช้งานแบบไม่ต้องล็อกอินใดๆ ไม่ต้องมีบัญชีของ Proton ก็เชื่อมต่อบน VPN ได้เลย ยังรองรับเฉพาะการใช้งานบน Android เท่านั้น</p>\n<p>Proton อธิบายว่าต้องการให้บริการ VPN กับประชาชนในประเทศต่างๆ กว่า 60 ประเทศที่มีการเลือกตั้งในปีนี้ เป้าหมายคือให้ประชาชนเหล่านี้สื่อสาร แลกเปลี่ยนข้อมูลกัน โดยไม่ต้องกังวลเรื่องการเซ็นเซอร์ข้อมูล การบล็อคการเข้าถึงอินเทอร์เน็ตในแต่ละประเทศ ตัวบริการ Proton VPN มีฟีเจอร์หลายอย่างช่วยหลบเลี่ยงการเซ็นเซอร์ เช่น การปลอมแพ็กเกตข้อมูล VPN ให้ดูเหมือนทราฟฟิกอินเทอร์เน็ตทั่วไป หรือการใช้โปรโตคอล VPN ที่สลับไปมา บล็อคได้ยากขึ้น เป็นต้น</p>\n<p>บริการ Proton VPN แบบมาตรฐานใช้งานได้ฟรี แต่อาจมีข้อจำกัดเรื่องความเร็ว หากต้องการจ่ายพรีเมียมเพื่อเพิ่มความเร็วและฟีเจอร์อื่น ๆ (รองรับสูงสุด 10 อุปกรณ์) คิดราคา 9.99 ยูโรต่อเดือน</p>\n<p>ที่มา - <a href=\"https://protonvpn.com/blog/free-servers-before-elections\">Proton VPN</a>, <a href=\"https://www.androidpolice.com/proton-vpn-works-without-account-android/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/8609562b5ee8ea840cbfa539a131233d.jpg\" /></p>\n<blockquote><p>Users across the globe rely on <a href=\"https://twitter.com/hashtag/ProtonVPN?src=hash&amp;ref_src=twsrc%5Etfw\">#ProtonVPN</a> to ensure access to the free, unrestricted internet: <a href=\"https://t.co/k1Lz4RTq3p\">https://t.co/k1Lz4RTq3p</a>To make Proton VPN’s anti-censorship features even more accessible, we made it possible to log in to the <a href=\"https://twitter.com/hashtag/Android?src=hash&amp;ref_src=twsrc%5Etfw\">#Android</a> app without creating an account.1 / 2 <a href=\"https://t.co/NGWZXiYgi1\">pic.twitter.com/NGWZXiYgi1</a></p>\n<p>— Proton VPN (@ProtonVPN) <a href=\"https://twitter.com/ProtonVPN/status/1805920740706759106?ref_src=twsrc%5Etfw\">June 26, 2024</a></p></blockquote>\n</div></div></div><div><div>Topics: </div><div><div><a href=\"/topics/proton\">Proton</a></div><div><a href=\"/topics/vpn\">VPN</a></div><div><a href=\"/topics/internet-censorship\">Internet Censorship</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c33c84dbd1c30886c2f77a11376fed15330e4104006a2bc39f308910d0942bfa","category":"Thai"}