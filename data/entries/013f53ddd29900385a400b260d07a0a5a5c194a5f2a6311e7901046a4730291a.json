{"title":"Amazon ประกาศความสำเร็จ ใช้ไฟฟ้าพลังงานหมุนเวียน 100% เร็วกว่าเป้าหมายที่วางไว้ 7 ปี","link":"https://www.blognone.com/node/140834","date":1720623338000,"content":"<div><div><div><p>Amazon ประกาศว่าบริษัทบรรลุเป้าหมายการใช้พลังงานไฟฟ้าในทุกส่วนการดำเนินงานของบริษัท ไม่ว่าจะเป็นศูนย์ข้อมูล อาคารสำนักงาน ร้านค้า และศูนย์กระจายสินค้า ด้วยแหล่งพลังงานหมุนเวียน 100% ในปี 2023 เร็วกว่าเป้าหมายที่บริษัทวางไว้ในปี 2030 ถึงเจ็ดปี</p>\n<p>Amazon บอกว่าผลจากการเดินหน้าเป็นบริษัทที่ใช้พลังงานหมุนเวียน 100% นี้ ทำให้บริษัทเป็นองค์กรรายใหญ่ที่สุดในโลกที่ซื้อไฟฟ้าจากพลังงานหมุนเวียนรายใหญ่ที่สุดในโลก ติดต่อกันเป็นปีที่ 4 และมีการลงทุนพลายพันล้านดอลลาร์ในโครงการพลังงานแสงอาทิตย์และพลังงานลมทั่วโลก ซึ่งผลิตไฟฟ้ารองรับได้ถึง 7.6 ล้านหลังคาเรือนในสหรัฐ</p>\n<p>ความท้าทายในช่วงไม่กี่ปีที่ผ่านมานั้น Amazon บอกว่าเป็นความต้องการด้าน Generative AI ที่เพิ่มสูง ทำให้ความต้องการไฟฟ้าเพิ่มขึ้นรวดเร็วมาก จึงเร่งให้บริษัทต้องลงทุนแหล่งพลังงานหมุนเวียนเพิ่มเติมมากขึ้นกว่าเดิม</p>\n<p>ที่มา: <a href=\"https://www.aboutamazon.com/news/sustainability/amazon-renewable-energy-goal\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/e6c5d37b4c6ce1b7abbf2f6e0ae9bab1.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/energy\">Energy</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"013f53ddd29900385a400b260d07a0a5a5c194a5f2a6311e7901046a4730291a","category":"Thai"}