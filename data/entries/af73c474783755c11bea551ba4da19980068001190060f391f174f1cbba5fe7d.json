{"title":"Uber รายงานผลประกอบการ เติบโตต่อเนื่องอีกไตรมาส พร้อมกำไรสุทธิสูงสุด","link":"https://www.blognone.com/node/141271","date":1722946955000,"content":"<div><div><div><p>Uber รายงานผลประกอบการของไตรมาสที่ 2 ปี 2024 มีการใช้จ่ายรวมบนแพลตฟอร์ม (Gross Bookings) เพิ่มขึ้น 19% เทียบกับช่วงเดียวกันในปีก่อนเป็น 39,952 ล้านดอลลาร์ แบ่งเป็นธุรกิจรถโดยสาร 20,554 ล้านดอลลาร์ (+23%) เดลิเวอรี 18,126 ล้านดอลลาร์ (+16%) และขนส่งสินค้า 1,272 ล้านดอลลาร์ (ใกล้เคียงปีก่อน)</p>\n<p>รายได้ส่วนของ Uber คิดเป็น 10,700 ล้านดอลลาร์ เพิ่มขึ้น 16% และมีกำไรสุทธิ 1,015 ล้านดอลลาร์ โดยเป็นกำไรจากการลงทุนในบริษัทอื่น 333 ล้านดอลลาร์</p>\n<p>Dara Khosrowshahi ซีอีโอ Uber กล่าวว่าบริษัทมีจำนวนเที่ยวโดยสารเพิ่มขึ้นประมาณ 20% เป็นการเติบโตติดต่อกันเป็นไตรมาสที่หก รวมทั้งยังมีกำไรสุทธิทำสถิติสูงสุดของบริษัท จากฐานลูกค้าที่แข็งแกร่ง มีการใช้งานแพลตฟอร์มด้วยความถี่ที่มากขึ้น ขณะที่คนขับรถมีรายได้รวมทำสถิติสูงสุดเช่นกัน 1.79 หมื่นล้านดอลลาร์</p>\n<p>ที่มา: <a href=\"https://investor.uber.com/news-events/news/press-release-details/2024/Uber-Announces-Results-for-Second-Quarter-2024/default.aspx\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/dd7040cb0847d6b8dc8823612e5f6b4d.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af73c474783755c11bea551ba4da19980068001190060f391f174f1cbba5fe7d","category":"Thai"}