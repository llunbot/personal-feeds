{"title":"Nintendo ขาย Switch ได้อีก 3.06 ล้านเครื่องในไตรมาสที่ผ่านมา ตัวเลขรวม 125.62 ล้านเครื่อง","link":"https://www.blognone.com/node/133749","date":1683621889000,"content":"<div><div><div><p>นินเทนโดรายงานผลการดำเนินงานประจำปีการเงินบริษัท 2023 สิ้นสุดเดือนมีนาคม 2023 ยอดขายรวม 1.602 ล้านล้านเยน ลดลง 5.5% เทียบกับปีก่อน กำไรสุทธิอยู่ที่ 4.33 แสนล้านเยน</p>\n<p>Nintendo Switch ขายได้เฉพาะไตรมาสที่ผ่านมา (มกราคม-มีนาคม) 3.06 ล้านเครื่อง ลดลงจาก<a href=\"https://www.blognone.com/node/128394\">ไตรมาสเดียวกันในปีก่อน</a>ที่ขายได้ 4.11 ล้านเครื่อง ครึ่งหนึ่งเป็นรุ่น OLED ทำให้ยอดขายสุทธินับตั้งแต่เปิดตัวของ Switch รวมเป็น 125.62 ล้านเครื่อง ยังเป็นคอนโซลขายดีที่สุดอันดับ 2 ของนินเทนโด โดยอันดับ 1 คือ DS ที่ตัวเลข 154.02 ล้านเครื่อง</p>\n<p>นินเทนโดประเมินยอดขายในปีการเงิน 2024 คาด Switch ขายได้อีก 15 ล้านเครื่อง ส่วนเกมเด่นที่จะออกมาในปีการเงินซึ่งประกาศไปแล้วได้แก่ <a href=\"https://www.blognone.com/node/132563\">The Legend of Zelda: Tears of the Kingdom</a> ซึ่งกำหนดออกวันศุกร์นี้ และ <a href=\"https://www.blognone.com/node/130393\">Pikmin 4</a> กำหนดออกเดือนกรกฎาคม</p>\n<p>ที่มา: <a href=\"https://www.nintendolife.com/news/2023/05/switch-hardware-sales-now-over-125-million-ps2-nintendo-ds-target-still-a-way-off\">Nintendo Life</a> และ <a href=\"https://www.cnbc.com/2023/05/09/nintendo-full-year-earnings-2023-switch-sales-plunge-22percent.html\">CNBC</a></p>\n<p><img src=\"https://www.blognone.com/sites/default/files/externals/f3a80baec9fd3e26949897b8bb309dce.jpg\" alt /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"048d55f79e86eddb04cfc3917b0f5626d7d509bb85cc444318cb938fe4fb04d7","category":"Thai"}