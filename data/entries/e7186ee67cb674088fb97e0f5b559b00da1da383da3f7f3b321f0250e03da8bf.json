{"title":"AMD ออกการ์ด Radeon RX 6900 XT รุ่นพิเศษ Halo Infinite ฉลองเปิดตัวเกม","link":"https://www.blognone.com/node/125431","date":1634996216000,"content":"<div><div><div><p>ไมโครซอฟท์จับมือ AMD ออกการ์ด Radeon RX 6900 XT รุ่นพิเศษ Halo Infinite Limited Edition เป็นลายเกราะทหาร Mjolnir รุ่นใหม่ของเนื้อเรื่องในเกมภาคนี้ พร้อมตัวเลข 117 รหัสประจำตัวของ Master Chief อย่างไรก็ตาม การ์ดตัวนี้ไม่มีขายทั่วไป แต่จะใช้เป็นรางวัลสำหรับแคมเปญเปิดตัวเกมช่วงนี้เท่านั้น</p>\n<p>เมื่อพูดถึง Halo ทุกคนคงนึกถึง Xbox เป็นหลัก แต่ช่วงหลังไมโครซอฟท์ปรับนโยบายการออกเกมให้ลงทั้ง Xbox และพีซี ออกเกมชุด Halo: The Master Chief Collection ลงพีซีครบทุกภาค และพอมาถึง Halo Infinite (นับเป็นภาค 6) ก็จะออกทั้งบน Xbox และพีซีพร้อมกัน</p>\n<p>รอบนี้ไมโครซอฟท์จับมือ AMD เป็นพาร์ทเนอร์ของเวอร์ชันพีซี ทำให้ปรับแต่งประสิทธิภาพของเกมบน Radeon RX 6000 มาเป็นอย่างดี, รองรับฟีเจอร์เฉพาะค่ายอย่าง FreeSync Premium Pro และ GPUOpen นอกจากนี้ยังมีแคมเปญการตลาด แถม Xbox Game Pass for PC 1 เดือนให้ลูกค้าที่ซื้อ Ryzen/Radeon ช่วงนี้ด้วย</p>\n<p><img src=\"https://www.blognone.com/sites/default/files/externals/fc77ab10d6afe588276b944602309431.png\" /></p>\n<blockquote><p>Together we are unstoppable. Announcing the AMD Radeon RX 6900 XT Halo Infinite Limited Edition graphics card, celebrating <a href=\"https://twitter.com/AMD?ref_src=twsrc%5Etfw\">@AMD</a> as the exclusive PC partner of <a href=\"https://twitter.com/Halo?ref_src=twsrc%5Etfw\">@Halo</a> Infinite. We'll be offering multiple opportunities for fans to win, so you can build a PC worthy of a Spartan. <a href=\"https://t.co/SoAXB7k9eR\">pic.twitter.com/SoAXB7k9eR</a></p>\n<p>— Radeon RX (@Radeon) <a href=\"https://twitter.com/Radeon/status/1451171421871345669?ref_src=twsrc%5Etfw\">October 21, 2021</a></p></blockquote>\n<p>ที่มา - <a href=\"https://news.xbox.com/en-us/2021/10/21/halo-infinite-the-great-journey-on-pc/\">Xbox</a></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/amd\">AMD</a></div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7186ee67cb674088fb97e0f5b559b00da1da383da3f7f3b321f0250e03da8bf","category":"Thai"}