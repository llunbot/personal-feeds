{"title":"Blizzard ยกเลิกจัดงาน BlizzCon 2024 โดยไม่ระบุเหตุผล เปลี่ยนมาจัดงานย่อยๆ แทน","link":"https://www.blognone.com/node/139417","date":1714090524000,"content":"<div><div><div><p>Blizzard ยุคใหม่ภายใต้ไมโครซอฟท์เต็มตัว ประกาศยกเลิกการจัดงานสัมมนาประจำปี BlizzCon 2024</p>\n<p>BlizzCon เป็นงานสัมมนาประจำปีของ Blizzard ที่จัดมาตั้งแต่ปี 2005 มีอีเวนต์ทั้งประกาศข่าวเกมใหม่ และการแข่งขันอีสปอร์ต</p>\n<ul>\n<li><a href=\"https://www.blognone.com/node/116580\">ปี 2020 งานถูกยกเลิกเพราะ COVID-19</a></li>\n<li><a href=\"https://www.blognone.com/node/119387\">ปี 2021 จัดเป็นงานออนไลน์อย่างเดียว</a></li>\n<li><a href=\"https://www.blognone.com/node/125484\">ปี 2022 ถูกยกเลิกเพราะปัญหาหลายอย่างของบริษัท โดยเฉพาะคดีคุกคามทางเพศ</a></li>\n<li><a href=\"https://www.blognone.com/node/136575\">ปี 2023 เพิ่งกลับมาจัดงานออฟไลน์ได้อีกครั้ง</a></li>\n</ul>\n<p>ส่วนเหตุผลที่งานปี 2024 ยกเลิกนั้น Blizzard ไม่ระบุชัด บอกแค่ว่าเป็นการตัดสินใจที่ \"ไม่ง่าย\" (This decision was not made lightly) โดยในปี 2024 บริษัทจะใช้เวทีงานอื่นๆ เช่น Gamescom และงานฉลอง 30 ปี Warcraft ประกาศข่าวแทน</p>\n<p>ส่วนอนาคตของ BlizzCon นั้นไม่ถูกยกเลิกอย่างถาวร โดย Blizzard สัญญาว่าจะนำกลับมาในอนาคต (future years) ซึ่งไม่ระบุว่าปีไหน</p>\n<p>ที่มา - <a href=\"https://blizzcon.com/en-us/news/24072107\">Blizzard</a></p>\n<p><img alt=\"No Description\" src=\"https://www.blognone.com/sites/default/files/externals/36034f9faa4e660530ad950dc43a3bb8.jpg\" /></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/blizzcon\">BlizzCon</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d9b58b0fee3e690ccdefa61149d7339f2024e196812b43186685e54afa99a61","category":"Thai"}