{"title":"Meta ยื่นคำร้องขอให้ศาลถอนคดี FTC ฟ้องข้อมูลผูกขาด Social Network อีกครั้ง ระบุไม่มีหลักฐานเพียงพอ","link":"https://www.blognone.com/node/139097","date":1712378331000,"content":"<div><div><div><p>Meta ยื่นคำร้องต่อศาลรัฐบาลกลาง ขอให้ถอนคดีที่คณะกรรมการการค้าของสหรัฐ หรือ Federal Trade Commission (FTC) ฟ้อง Meta ข้อหาผูกขาดตลาดโซเชียลเน็ตเวิร์ค รวมทั้งที่เป็นผลจากการซื้อกิจการ WhatsApp และ Instagram ซึ่ง FTC <a href=\"https://www.blognone.com/node/120043\">ยื่นฟ้อง</a>มาตั้งแต่ปี 2020 และ Facebook (ในเวลานั้นที่ยังไม่ได้เปลี่ยนชื่อบริษัท) ก็<a href=\"https://www.blognone.com/node/121631\">ตอบโต้</a>และขอให้ศาลถอนคดี ซึ่งศาลได้ให้ FTC ชี้แจงเพิ่มเติม แล้วตัดสินให้เดินหน้าคดีนี้ต่อ</p>\n<p>Meta ชี้แจงว่าประเด็นที่ FTC ระบุนั้นไม่ถูกต้อง ประเด็นแรกคือ FTC ไม่นิยามว่า TikTok กับ YouTube อยู่ในตลาดโซเชียลเน็ตเวิร์ค ทำให้ Facebook + Instagram มีส่วนแบ่งตลาดส่วนใหญ่ และมองว่าผูกขาด โดยบอกว่า TikTok ไม่ใช่แพลตฟอร์มที่เน้นการเชื่อมต่อกับเพื่อน-ผู้ติดตาม ส่วน YouTube เกิดจากการเลือกจะดูหรือชมอะไรจากผู้ใช้งาน นิยามของ FTC ทำให้ตลาดโซเชียลเน็ตเวิร์คส่วนบุคคล มีผู้เล่นหลัก 4 รายเท่านั้นคือ Facebook, Instagram, Snapchat และ WeMe</p>\n<p>สิ่งที่ Meta เรียกร้องคือ FTC ต้องพิสูจน์ด้วยว่าแพลตฟอร์มแต่ละรายสามารถทดแทนกันได้ในแง่ผู้ใช้งาน ไม่ใช่มองแค่ฟังก์ชันที่แตกต่างกันแล้วบอกว่าเป็นคนละตลาด</p>\n<p>อีกประเด็นคือ Meta บอกว่า FTC ไม่สามารถพิสูจน์ได้ว่าการที่บริษัทซื้อกิจการ Instagram และ WhatsApp ส่งผลเสียต่อผู้บริโภค ซึ่งทั้งสองดีลนี้เกิดขึ้นเมื่อ 10 ปีที่แล้ว FTC สามารถสอบสวนประเด็นผูกขาดในเวลานั้นได้ แต่ก็อนุมัติ การนำประเด็นเก่ามาสอบสวนอีกครั้งจึงไม่ใช่เรื่องที่ถูกต้อง อีกทั้งสองแพลตฟอร์มนี้ก็มีการพัฒนาไปมากจากวันที่ Meta ซื้อกิจการ โดยเฉพาะกรณีของ WhatsApp ที่สามารถยกเลิกการเก็บค่าธรรมเนียมใช้งานได้เลย</p>\n<p>FTC มีเวลาชี้แจงกลับต่อศาลภายใน 24 พฤษภาคม 2024</p>\n<p>ที่มา: <a href=\"https://about.fb.com/news/2024/04/meta-files-motion-for-summary-judgment-in-ftc-lawsuit-relating-to-instagram-and-whatsapp/\">Meta</a> และ <a href=\"https://www.theverge.com/2024/4/5/24121968/meta-motion-for-summary-judgment-ftc-monopoly-lawsuit\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/27d62d96cc52c4ee68b697925ca66a68.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/ftc\">FTC</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c594c7a87d7b053f65d867f956a8e50b5f0ac7206ab29d33f2cf7dafcd4f1e6e","category":"Thai"}