{"title":"เปิดตัว HMD Fusion มือถือมีช่อง Pin ด้านหลัง เปลี่ยนอุปกรณ์เสริมได้ ราคาราว 7,500 บาท","link":"https://www.blognone.com/node/141872","date":1725625602000,"content":"<div><div><div><p>HMD เปิดตัวสมาร์ทโฟนรุ่นใหม่ HMD Fusion ที่เน้นการปรับเปลี่ยนอุปกรณ์เสริม เช่น เคสมีไฟแฟลช คอนโทรลเลอร์สำหรับเล่นเกม เคสกันน้ำกันฝุ่น</p>\n<p>HMD Fusion เป็นมือถือราคา 199 ยูโร (7,500 บาท) มี pin เฉพาะสำหรับเชื่อมต่ออุปกรณ์เสริมอยู่ด้านหลังเครื่อง นำอุปกรณ์เสริมมาต่อเพิ่มได้ ทั้งแบรนด์ Fusion Outfits ของ HMD เอง และชิ้นส่วนคัสตอม โดย HMD จะออกชุด hardware developer kit และเปิดซอฟต์แวร์ปรับแต่งเป็นโอเพนซอร์สให้ด้วย</p>\n<p>สเปกของ HMD Fusion มีดังนี้</p>\n<ul>\n<li>หน้าจอ 6.56\" HD+ (720x1612) อัตรารีเฟรช 90Hz</li>\n<li>ชิป Qualcomm SM4450 (Snapdragon 4 Gen 2)</li>\n<li>แรม 6GB/8GB</li>\n<li>สตอเรจ 128GB/256GB + microSD</li>\n<li>กล้องหน้า 50MP</li>\n<li>กล้องหลังหลัก 108MP, กล้องวัดระยะลึก 2MP</li>\n<li>แบตเตอรี่ 5000 mAh ชาร์จเร็ว 33W</li>\n<li>ตัวสแกนลายนิ้วมือที่ปุ่ม power</li>\n<li>ระบบปฏิบัติการ Android 14 อัพเกรดให้ 2 รอบ + อัพเดตความปลอดภัย 3 ปี</li>\n</ul>\n<p>แนวคิดเรื่องการออกอุปกรณ์เสริมที่ถอดเปลี่ยนได้ไม่ใช่เรื่องใหม่ของวงการ เมื่อปี 2016 <a href=\"https://www.blognone.com/node/82085\">เราเคยเห็น MotoMods จาก Motorola</a> และ <a href=\"https://www.blognone.com/node/78153\">LG G5 ถอดอุปกรณ์เสริมได้</a></p>\n<p>ที่มา - <a href=\"https://www.hmd.com/en_int/press/hmd-fusion-your-phone-your-rules-press-release\">HMD</a></p>\n<p><img alt=\"No Description\" src=\"https://www.blognone.com/sites/default/files/externals/5711bd55b77f5e226f70bf5c5a45b89e.jpeg\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/mobile\">Mobile</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba1a079a250de818185f5ba664e933bf17ea892e0c62122becdf3606779b7d76","category":"Thai"}