{"title":"เผย NVIDIA ต้องลดราคาชิป AI รุ่นที่ขายในจีน เพื่อให้แข่งกับ Huawei ได้","link":"https://www.blognone.com/node/139961","date":1716639490000,"content":"<div><div><div><p>สำนักข่าว Reuters อ้างแหล่งข้อมูลที่เกี่ยวข้องเปิดเผยว่า NVIDIA ได้ลดราคาชิปสำหรับงานปัญญาประดิษฐ์หรือ AI ที่ขายในจีนลง เนื่องจากคู่แข่ง Huawei ได้พัฒนาชิปสำหรับงาน AI มาขายเช่นกันในราคาที่ถูกกว่า</p>\n<p>จีนถือเป็นหนึ่งในตลาดที่สำคัญสำหรับ NVIDIA บริษัทประเมินว่ายอดขายส่วนนี้จะคิดเป็น 17% ของรายได้ทั้งหมดในปีนี้ จึงจำเป็นต้องรักษาส่วนแบ่งการตลาดในประเทศให้ได้ แต่ด้วย<a href=\"https://www.blognone.com/node/136290\">ข้อจำกัดที่สหรัฐสั่งแบน</a> ห้ามบริษัทจีนซื้อชิป AI รุ่นล่าสุด ทำให้ NVIDIA <a href=\"https://www.blognone.com/node/136931\">ขายชิป H20 สถาปัตยกรรม Hopper</a> ที่ปรับปรุงให้ขายในจีนได้โดยเฉพาะ ซึ่งต้องแข่งขันกับ Huawei ที่มีชิป AI เทคโนโลยีล่าสุดคือ Ascend 910B เป็นตัวเลือก ซึ่งมีรายงานว่าผลทดสอบบางด้านแซง H20 ด้วย</p>\n<p>ผลกระทบดังกล่าวทำให้ NVIDIA ต้องลดราคา H20 ในจีนลดให้ถูกกว่า Ascend 910B อย่างน้อย 10% ซึ่งนักวิเคราะห์ประเมินว่า NVIDIA มีตัวเลขที่กำหนดไว้แล้วว่าสามารถลดราคาได้แค่ไหน เพื่อแลกกับรักษาส่วนแบ่งตลาดที่จีนเอาไว้</p>\n<p>ที่มา: <a href=\"https://www.reuters.com/technology/nvidia-cuts-china-prices-huawei-chip-fight-sources-say-2024-05-24/\">Reuters</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/china\">China</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div><div><a href=\"/topics/huawei\">Huawei</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f08b18cc492e02de816bb279eec307f70e1ac2f99f5d7ec9ba39d0fc19498c5","category":"Thai"}