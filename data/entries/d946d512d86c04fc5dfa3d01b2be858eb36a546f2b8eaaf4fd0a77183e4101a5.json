{"title":"Firefox เอาชนะ Chrome ในเบนช์มาร์ค SunSpider เป็นครั้งแรก","link":"https://www.blognone.com/node/135299","date":1692150061000,"content":"<div><div><div><p>Mozilla โชว์ประสิทธิภาพของ Firefox Nightly ในช่วงประมาณ 2 เดือนที่ผ่านมา ว่าสามารถเอาชนะ Chrome ได้แล้วในเบนช์มาร์ค SunSpider ที่ใช้วัดประสิทธิภาพของการรัน JavaScript บนเบราว์เซอร์</p>\n<p>ข้อมูลจากหน้าเว็บ <a href=\"https://arewefastyet.com/win10/benchmarks/overview?numDays=60\">Are We Fast Yet</a> ของทีม Firefox เอง ชี้ว่า Firefox ปรับปรุงประสิทธิภาพของ SunSpider ในช่วงปลายเดือนมิถุนายน 2023 ลดระยะเวลาการรันเบนช์มาร์คลงจากราว 160ms มาเหลือ 135ms และในช่วงล่าสุดขยับได้เกือบ 125ms แล้ว ในขณะที่ Chrome ค่อนข้างอยู่ตัวที่ราว 150-155ms</p>\n<p>SunSpider เป็นเบนช์มาร์คที่สร้างโดยทีม WebKit ของแอปเปิลมาตั้งแต่ปี 2009 ซึ่งปัจจุบันถือว่าเก่าแล้ว ไม่สะท้อนการใช้งานเว็บเพจยุคปัจจุบันเท่าไรนัก และแอปเปิลก็ออกเบนช์มาร์คตัวใหม่ชื่อ <a href=\"https://browserbench.org/JetStream/\">JetStream</a> มาใช้แทน ซึ่ง Firefox ทำได้ดีกว่า Chrome มาตลอดเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/dfdcfc784eae345baa9eb927c805db6d.png\" /></p>\n<p>ที่มา - <a href=\"https://blog.nightly.mozilla.org/2023/08/10/a-view-to-a-better-faster-web-these-weeks-in-firefox-issue-143/\">Mozilla</a> via <a href=\"https://www.phoronix.com/news/Firefox-Faster-SunSpider\">Phoronix</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/javascript\">JavaScript</a></div><div><a href=\"/topics/chrome\">Chrome</a></div><div><a href=\"/topics/benchmark\">Benchmark</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d946d512d86c04fc5dfa3d01b2be858eb36a546f2b8eaaf4fd0a77183e4101a5","category":"Thai"}