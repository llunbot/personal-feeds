{"title":"Salesforce ซื้อกิจการ Informatica อย่างเป็นทางการ มูลค่าดีล 8 พันล้านดอลลาร์","link":"https://www.blognone.com/node/146645","date":1748387338000,"content":"<span>Salesforce ซื้อกิจการ Informatica อย่างเป็นทางการ มูลค่าดีล 8 พันล้านดอลลาร์</span>\n\n  <div>\n    <div>Body</div>\n              <div><p>Salesforce ประกาศซื้อกิจการ Informatica บริษัทผู้ให้บริการระบบจัดการข้อมูลสำหรับองค์กร ด้วยมูลค่าประมาณ 8 พันล้านดอลลาร์ ตาม<a href=\"https://www.blognone.com/node/146585\">ข่าวที่ออกมาก่อนหน้านี้</a></p>\n<p>Salesforce <a href=\"https://www.blognone.com/node/139207\">สนใจ</a>ซื้อกิจการ Informatica ตั้งแต่ปีที่แล้ว แต่เวลานั้นทั้งสองฝ่าย<a href=\"https://www.blognone.com/node/139347\">ไม่สามารถหาข้อสรุปได้</a> ดีลจึงไม่เกิดขึ้น</p>\n<p>ในการซื้อกิจการนี้ Salesforce บอกว่าเพื่อเสริมระบบการจัดการข้อมูลพื้นฐาน ที่เป็นสิ่งจำเป็นสำหรับการสร้าง AI Agent ซึ่ง Informatica มีจุดเด่นเรื่องระบบจัดการชุดข้อมูลหลัก (Master Data Management) สำหรับลูกค้าองค์กร</p>\n<p>ดีลซื้อกิจการเด่นของ Salesforce ในช่วงที่ผ่านมาได้แก่ <a href=\"https://www.blognone.com/node/119893\">Slack</a> ในปี 2021 ที่ 2.8 หมื่นล้านดอลลาร์, <a href=\"https://www.blognone.com/node/110252\">Tableau</a> ในปี 2019 ที่ 1.6 หมื่นล้านดอลลาร์ และ <a href=\"https://www.blognone.com/node/100851\">MuleSoft</a> ในปี 2018 ที่ 6.5 พันล้านดอลลาร์</p>\n<p>ที่มา: <a href=\"https://investor.salesforce.com/news/news-details/2025/Salesforce-Signs-Definitive-Agreement-to-Acquire-Informatica/default.aspx\">Salesforce</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 28/05/2025 - 06:08</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"660789b3289a9ec4b48f0c2979e10f2b5c7d4596660a24e84845cdfa7fd34561","category":"Thai"}