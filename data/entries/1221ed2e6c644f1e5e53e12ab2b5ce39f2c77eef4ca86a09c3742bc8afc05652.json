{"title":"เมฆสีรุ้ง – Iridescent Cloud – Rainbow Cloud","link":"https://markpeak.net/%e0%b9%80%e0%b8%a1%e0%b8%86%e0%b8%aa%e0%b8%b5%e0%b8%a3%e0%b8%b8%e0%b9%89%e0%b8%87-iridescent-cloud-rainbow-cloud/","date":1719286238000,"content":"<p>สัปดาห์ที่แล้ว (17-21 มิถุนายน 2567) สังเกตพบกลุ่มเมฆฝนที่มีแสงสีรุ้งลอยอยู่ข้างบน ขณะที่ออกมาเดินเล่นแถวบ้านในยามเย็น เลยเกิดความสงสัยว่ามันคืออะไร เพราะไม่เคยเห็นมาก่อน จนต้องไปค้นหาคำตอบ</p>\n<p>ปรากฏการณ์นี้เรียกว่า <strong>Iridescent Cloud</strong> แปลตรงตัวว่า “เมฆสายรุ้ง” (Iris = เทพแห่งสายรุ้งตามตำนานกรีก) หรือบ้างก็เรียกตรงไปตรงมาว่า Rainbow Cloud</p>\n<p>สาเหตุก็เป็นเรื่องเดียวกับรุ้งกินน้ำ นั่นคือแสงอาทิตย์ตกกระทบหยดน้ำ (droplet) ในอากาศ แล้วกระจายออกเป็นแถบสีรุ้ง เพียงแต่หยดน้ำในอากาศมันดันไปลอยอยู่เหนือก้อนเมฆ เพราะความร้อนทำให้หยดน้ำลอยขึ้น แล้วโดนแสงอาทิตย์ที่อยู่เหนือเมฆเข้าพอดี เลยสะท้อนเป็นประกายสายรุ้งให้เราเห็น</p>\n<p><img loading=\"lazy\" src=\"https://markpeak.net/wp-content/uploads/2024/06/20240617_183029.jpg\" width=\"1000\" height=\"563\" srcset=\"https://markpeak.net/wp-content/uploads/2024/06/20240617_183029.jpg 1000w, https://markpeak.net/wp-content/uploads/2024/06/20240617_183029-300x169.jpg 300w, https://markpeak.net/wp-content/uploads/2024/06/20240617_183029-768x432.jpg 768w, https://markpeak.net/wp-content/uploads/2024/06/20240617_183029-700x394.jpg 700w\" /></p>\n<p>เมฆสายรุ้ง Iridescent Cloud มักเกิดในสภาพอากาศร้อนชื้น เกิดกับเมฆฝน (หลังจากนั้นมักมีพายุฝนตามมา) และมักเกิดในยามเย็น สภาพแบบนี้อาจเกิดได้ยาก และเกิดเพียงแค่ระยะเวลาไม่นาน แต่เรามีโอกาสได้เห็น 2 วันไล่ๆ กันก็ถือว่าโชคดี และเป็นสิ่งที่อยากบันทึกเก็บไว้</p>\n<p>อ้างอิง <a href=\"https://en.wikipedia.org/wiki/Cloud_iridescence\">Wikipedia</a>, <a href=\"https://www.nationalgeographic.com/science/article/130718-rainbow-cloud-weather-photography\">NatGeo</a></p>The post <a href=\"https://markpeak.net/%e0%b9%80%e0%b8%a1%e0%b8%86%e0%b8%aa%e0%b8%b5%e0%b8%a3%e0%b8%b8%e0%b9%89%e0%b8%87-iridescent-cloud-rainbow-cloud/\">เมฆสีรุ้ง – Iridescent Cloud – Rainbow Cloud</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"1221ed2e6c644f1e5e53e12ab2b5ce39f2c77eef4ca86a09c3742bc8afc05652","category":"Thai"}