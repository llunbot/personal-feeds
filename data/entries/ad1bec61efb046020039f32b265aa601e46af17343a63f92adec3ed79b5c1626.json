{"title":"SCB10X เปิดให้บริการโมเดล Typhoon บน Together.ai ยังไม่ประกาศราคาแต่คิดตามการใช้งานจริง","link":"https://www.blognone.com/node/143211","date":1732027678000,"content":"<div><div><div><p>SCB10X ร่วมมือกับ Together.ai ผู้ให้บริการ LLM รายสำคัญ เปิดให้บริการโมเดล Typhoon สองรุ่น คือ Typhoon 1.5 8B Instruct และ Typhoon 1.5X 70B-awq (Activation-Aware Weight Quantization - การย่อโมเดลแบบคำนึงถึงความสำคัญของแต่ละพารามิเตอร์)</p>\n<p>ตอนนี้ทั้งสองโมเดลใช้งานได้ในหน้า Playground ของ Together.ai แล้ว แต่ยังไม่ประกาศราคาที่แน่ชัดออกมา โดยทาง SCB10X ระบุว่าต้องสอบถามทาง Together.ai โดยตรง แต่ยืนยันว่าจะคิดค่าใช้งานเป็นโทเค็น</p>\n<p>การเปิดให้บริการ LLM ผ่านคลาวด์แบบคิดค่าใช้งานเป็นโทเค็นสำคัญสำหรับการทดลองความสามารถโมเดล หรือเชื่อมต่อไว้ใช้งานเป็นตัวเลือกเพราะผู้ใช้ไม่ต้องเสียค่าโฮสต์โมเดลตามเวลาซึ่งมักมีราคาแพงและอาจจะไม่คุ้มค่าหากปริมาณการใช้งานไม่มากพอ</p>\n<p>Typhoon 1.5X 70B นั้นพัฒนาจาอมาจาก Llama 3 70B <a href=\"https://huggingface.co/scb10x/llama-3-typhoon-v1.5x-70b-instruct\">ตัวโมเดลเดิมมีให้ดาวน์โหลดบน HuggingFace</a> และใช้สัญญาอนุญาตแบบ Llama 3 Community License</p>\n<p>ที่มา - <a href=\"https://www.facebook.com/photo/?fbid=949585637194775&amp;set=a.617686057051403\">SCB10X</a></p>\n<p><img alt=\"No Description\" src=\"https://www.blognone.com/sites/default/files/externals/acd53234ce71060339f647a84ed9143d.jpeg\" /></p>\n</div></div></div><div><div>Topics: </div><div><div><a href=\"/topics/scb10x\">SCB10X</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad1bec61efb046020039f32b265aa601e46af17343a63f92adec3ed79b5c1626","category":"Thai"}