{"title":"ผู้สร้าง PUBG ลาออกจาก Krafton ตั้งสตูดิโอใหม่ PlayerUnknown Productions","link":"https://www.blognone.com/node/124527","date":1630458101000,"content":"<div><div><div><p>Brendan Greene นักพัฒนาเกมเจ้าของชื่อ “PlayerUnknown” ผู้สร้างเกม PUBG ประกาศลาออกจากต้นสังกัด Krafton บริษัทเกมของเกาหลีใต้แล้ว</p>\n<p>Greene จะตั้งสตูดิโอพัฒนาเกมของตัวเองชื่อ <a href=\"https://playerunknownproductions.net/\">PlayerUnknown Productions</a> ที่เมืองอัมสเตอร์ดัม ประเทศเนเธอร์แลนด์ โดยระบุเป้าหมายว่าต้องการสำรวจแนวทางใหม่ๆ ในการพัฒนาเกม ตอนนี้สตูดิโอมีเกมต้นแบบแนว open world หนึ่งเกมชื่อว่า Prologue ซึ่งพัฒนามาตั้งแต่ปี 2019 และยังไม่เปิดให้คนภายนอกร่วมทดสอบ</p>\n<p>สตูดิโอ PlayerUnknown Productions จะถือเป็นสตูดิโออิสระ โดย Krafton ร่วมถือหุ้นด้วยเล็กน้อย</p>\n<p>ที่มา - <a href=\"https://venturebeat.com/2021/08/31/brendan-playerunknown-greene-leaves-krafton-to-form-playerunknown-productions/\">VentureBeat</a></p>\n<p><img src=\"https://www.blognone.com/sites/default/files/externals/a4f5cab25fbe7bf474bfc7b92064a8db.png\" /></p>\n</div></div></div><div><div>Topics: </div><div><div><a href=\"/topics/pubg\">PUBG</a></div><div><a href=\"/topics/krafton\">Krafton</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90e768b9d515a62ab0f5f17a491193463b3bc2e59de46758408f243c6fc51a8e","category":"Thai"}