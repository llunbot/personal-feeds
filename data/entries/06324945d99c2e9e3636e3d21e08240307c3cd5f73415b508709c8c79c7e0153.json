{"title":"Galaxy S22 อดได้อัพเดตฟีเจอร์ Galaxy AI แต่ Galaxy S23 FE ได้ แม้ใช้ชิปตัวเดียวกัน","link":"https://www.blognone.com/node/137836","date":1706064874000,"content":"<div><div><div><p>ต่อจากข่าว <a href=\"https://www.blognone.com/node/137733\">Samsung เตรียมขยายโทรศัพท์ที่ได้ Galaxy AI ไปยังรุ่นอื่นๆ ภายในครึ่งแรกของปีนี้</a> แต่ยังไม่มีรายละเอียดว่ารุ่นใดบ้าง</p>\n<p>ล่าสุดมีข้อมูลจาก  Patrick Chomet หัวหน้าฝ่ายประสบการณ์ผู้บริโภคของซัมซุง ให้สัมภาษณ์กับ TechRadar ว่าฟีเจอร์ AI ของ Galaxy S24 จะถูกปล่อยให้มือถือและแท็บเล็ตรุ่นเรือธงของปี 2023 เท่านั้น (S23 Series, Z Flip 5, Z Fold 5, Tab S9 Series) และยืนยันว่ามือถือเรือธงรุ่นก่อนหน้าอย่าง Galaxy S22 จะไม่ได้อัพเดตตามไปด้วย</p>\n<p>Chomet ให้เหตุผลว่าฟีเจอร์ด้าน AI จำเป็นต้องใช้การประมวลผลที่สูงทั้งซีพียูและจีพียู ซึ่ง Galaxy S23 มีขีดความสามารถเพียงพอ</p>\n<p>ประเด็นที่น่าสนใจคือ TechRadar ชี้ว่า<a href=\"https://www.blognone.com/node/136061\">สเปกของ Galaxy S22 (ไม่ได้อัพเดต) กับ Galaxy S23 FE (ได้อัพเดต) ใช้ชิป Exynos 2200 ตัวเดียวกันเลย</a> คำตอบของ Chomet คือนโยบายของซัมซุงยังอัพเดตเฉพาะเจ็นล่าสุดก่อนหน้านี้เท่านั้น (“For now, we’re limiting Galaxy AI to last-gen devices.”)</p>\n<p>ที่มา - <a href=\"https://www.techradar.com/phones/samsung-galaxy-phones/no-the-samsung-galaxy-s22-isnt-getting-galaxy-ai-features-heres-why\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/bc6baa4aa1bed508d40cfbd69a5372a3.jpg\" /></p>\n</div></div></div><div><div>Topics: </div><div><div><a href=\"/topics/galaxy-s22\">Galaxy S22</a></div><div><a href=\"/topics/galaxy-s23\">Galaxy S23</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06324945d99c2e9e3636e3d21e08240307c3cd5f73415b508709c8c79c7e0153","category":"Thai"}