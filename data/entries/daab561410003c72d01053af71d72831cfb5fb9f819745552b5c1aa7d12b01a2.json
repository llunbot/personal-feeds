{"title":"Starfield มี Mod มากกว่า 600 ตัวแล้ว แม้เปิดตัว Early Access เพียงสัปดาห์เดียว","link":"https://www.blognone.com/node/135612","date":1694076715000,"content":"<div><div><div><p>กลายเป็นธรรมเนียมไปแล้วสำหรับเกมจาก <strong>Bethesda</strong> ที่เป็นขวัญใจชาว Mod นับตั้งแต่ Starfield เปิดให้เล่นแบบ Early Access เมื่อสัปดาห์ที่แล้ว ตอนนี้ตัวเกมมี Mod ออกมามากกว่า 600 ตัวแล้ว โดยนับเป็นค่าเฉลี่ยจากช่วง Early Access เท่ากับว่าใน 1 วันจะมี Mod ของ Starfield ออกมามากกว่า 100 ตัว มียอดดาวน์โหลด Mod สูงถึง 2.2 ล้านดาวน์โหลดแล้ว</p>\n<p>Mod ที่เป็นที่นิยมที่สุดคือ Nexusmods ที่ปรับปรุงหลาย ๆ อย่างของตัวเกม เช่น การปรับปรุงประสิทธิภาพของตัวเกมให้ดี และลื่นยิ่งขึ้น แต่ที่ผู้เล่นดาวน์โหลดเยอะสุดคือ Mod ที่ทำให้ตัวเกมรองรับ DLSS หรือ XESS เพราะในเกมรองรับแค่ FSR2 เท่านั้น</p>\n<p>นอกจากนี้ยังมี Mod ที่ปรับปรุง UI ของตัวเกมอย่าง StarUI Inventory เมนู inventory ให้ใช้งานสะดวกขึ้น หรือ BetterHUD ที่ปรับปรุงขนาด, การคลื่อนไหวของตัวหนังสือ และลบ UI บางส่วนที่ไม่จำเป็นออก</p>\n<p>แม้จะมี Mod เยอะขนาดนี้แต่ตัวเกม Starfield ในตอนนี้ยังไม่ได้รองรับ Mod อย่างเป็นทางการ แบบที่เกมก่อนหน้าของค่ายมี Mod ต่าง ๆ ให้เลือกภายในเกมเลย เช่น Fallout 4 หรือ Skyrim Remastered ซึ่งทาง Bethesda ให้สัญญาว่ากำลังนำระบบนี้เข้ามาในเกมทั้งในเวอร์ชัน PC และ Xbox</p>\n<p><img alt=\"No Description\" src=\"https://www.blognone.com/sites/default/files/externals/004d5f3a36b892a7fe527d53756d20b8.jpg\" /></p>\n<p>ที่มา - <a href=\"https://www.gamespot.com/articles/starfield-has-over-600-mods-and-counting/1100-6517519/\">Gamespot</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/xbox\">Xbox</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"daab561410003c72d01053af71d72831cfb5fb9f819745552b5c1aa7d12b01a2","category":"Thai"}