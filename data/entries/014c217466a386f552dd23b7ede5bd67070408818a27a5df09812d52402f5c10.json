{"title":"ตำรวจฮาวายเริ่มใช้หุ่นยนต์หมา Spot ช่วยทำงาน สแกนอุณหภูมิคนไร้บ้านว่าติดโควิดหรือไม่","link":"https://www.blognone.com/node/124012","date":1627864868000,"content":"<div><div><div><p>เจ้าหน้าที่ตำรวจของรัฐฮาวาย เริ่มทดสอบการใช้หุ่นยนต์หมา Spot ของบริษัท Boston Dynamics (<a href=\"https://www.blognone.com/node/120044\">ปัจจุบัน Hyundai เป็นเจ้าของ 80%</a>) มาช่วยทำงาน</p>\n<p>การใช้งาน Spot ยังจำกัดเฉพาะพื้นที่คนไร้บ้าน รูปแบบคือใช้สแกนอุณหภูมิร่างกายของคนไร้บ้านว่ามีอาการโควิดหรือไม่ ก่อนเจ้าหน้าที่แจกอาหารในแต่ละมื้อ และใช้หุ่นเข้าไปใกล้คนที่ผลทดสอบเป็นบวก เพื่อให้เจ้าหน้าที่ได้พูดคุย สัมภาษณ์อาการ โดยไม่ต้องเข้าใกล้กันนัก</p>\n<p>เจ้าหน้าที่ตำรวจ  Joseph O’Neal ที่ดูแลโครงการนี้ระบุว่า ยังไม่มีใครที่เจอหุ่นยนต์ Spot ปฏิบัติงานแล้วบอกว่าน่ากลัว อย่างไรก็ตาม การใช้หุ่นยนต์ Spot ของเจ้าหน้าที่ตำรวจในพื้นที่อื่นๆ เช่น นิวยอร์ก ก็ถูกวิจารณ์อย่างหนักจนต้องหยุดใช้งาน</p>\n<p>ปัจจุบัน Spot มักถูกใช้งานในโรงงานอุตสาหกรรมหรือพื้นที่ก่อสร้าง เพื่อตรวจสอบอุบัติเหตุหรือความปลอดภัยของไซต์งาน การใช้งานในพื้นที่ปิดหรืองานที่ไม่เกี่ยวข้องกับมนุษย์จึงไม่ค่อยมีประเด็นให้วิจารณ์มากนัก แต่เมื่อมันเริ่มถูกใช้โดยเจ้าหน้าที่ตำรวจหรือในพื้นที่สาธารณะ ก็เริ่มเป็นที่ถกเถียงกันมากขึ้น</p>\n<p><img src=\"https://www.blognone.com/sites/default/files/externals/08b0a04d2b0a11b2bf11aeb521dc1d28.jpg\" /></p>\n<p>ที่มา - <a href=\"https://apnews.com/article/robotic-police-dogs-e32e371e8776b8565f1a0f6491e55c29\">AP</a>, ภาพจาก <a href=\"https://twitter.com/BostonDynamics/status/1420799289282994176/photo/1\">@BostonDynamics</a></p>\n</div></div></div><div><div>Topics: </div><div><div><a href=\"/topics/boston-dynamics\">Boston Dynamics</a></div><div><a href=\"/topics/robotics\">Robotics</a></div><div><a href=\"/topics/usa\">USA</a></div><div><a href=\"/topics/covid-19\">COVID-19</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"014c217466a386f552dd23b7ede5bd67070408818a27a5df09812d52402f5c10","category":"Thai"}