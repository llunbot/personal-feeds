{"title":"Google Pixel 9 อาจมีฟีเจอร์สร้างอิโมจิเองได้เหมือน Genmoji ของแอปเปิล","link":"https://www.blognone.com/node/140503","date":1718871357000,"content":"<div><div><div><p>Google กำลังพัฒนาฟีเจอร์ที่ชื่อว่า Creative Assistant ให้กับ Pixel 9 ซึ่งจะทำงานในลักษณะเดียวกับ Genmoji บน iOS 18 ที่ให้ AI สร้างอีโมจิที่ผสมขึ้นจาก prompt</p>\n<p>หลักฐานคือการค้นพบแพ็กเกจ <code>com.google.android.apps.pixel.creativeassistant</code> ภายใน Android 15 Beta 3 ที่เพิ่งออกมา และจากชื่อแพ็กเกจก็อาจใบ้ว่าฟีเจอร์นี้ เอ็กคลูซีฟเฉพาะบน Pixel ก่อนด้วย ไม่ได้มาพร้อมกับตัว Android 15</p>\n<p>นอกจากนี้ตัวแพ็กเกจนี้ยังมีโค้ดไบนารีที่ทำงานร่วมกับชิป TPU บน Pixel รวมถึงเชื่อมโยงกับปุ่ม Markup ที่มีเอาไว้สำหรับขีดเขียนหน้าจอที่ถูกแคปสกรีนด้วย</p>\n<p>แม้จะยังไม่เป็นที่แน่ชัดว่า Creative Assistant จะทำงานบนเครื่องอย่างเดียว หรือมีโพรเซสขึ้นไปบนคลาวด์ด้วย แต่ก็อาจจะเดาได้ว่าน่าจะทำงานบนเครื่องเป็นหลัก จากโค้ดที่สั่งงาน TPU ไปจนถึงความน่าจะเป็นที่ Google Pixel 9 จะมีชิป Tensor รุ่นใหม่ และ Gemini Nano ที่เก่งขึ้นกว่าปัจจุบัน</p>\n<p>ที่มา:  <a href=\"https://www.androidauthority.com/pixel-9-generative-ai-stickers-3452501/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/1e5dfeb4f0f446d0f0c7c365c6ca8a67.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/emoji\">Emoji</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e778c66d339ba1f5c3bff311fdbc91c54ef5f0743389b0904191dcc64ef99cf4","category":"Thai"}