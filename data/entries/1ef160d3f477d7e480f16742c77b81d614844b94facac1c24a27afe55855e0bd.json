{"title":"[ลือ] Apple Watch Ultra 3 จะเพิ่มการเชื่อมต่อดาวเทียม, Apple Watch ปีหน้าเพิ่มตัววัดความดันโลหิต","link":"https://www.blognone.com/node/143566","date":1733878423000,"content":"<div><div><div><p>ข้อมูลจาก Mark Gurman แห่ง Bloomberg เช่นเคย เขาอ้างแหล่งข่าวที่เกี่ยวข้องบอกว่า Apple Watch Ultra รุ่นถัดไปหรือ Apple Watch Ultra 3 จะเพิ่มความสามารถการเชื่อมต่อดาวเทียม สำหรับส่งข้อความได้ในพื้นที่ซึ่งไม่มีสัญญาณโทรศัพท์</p>\n<p>ปัจจุบันมีเฉพาะ iPhone ที่รองรับการเชื่อมต่อดาวเทียม<a href=\"https://www.blognone.com/node/130304\">ตั้งแต่ iPhone 14</a> เดิมได้เฉพาะการเชื่อมต่อเพื่อขอความช่วยเหลือฉุกเฉิน แต่ได้เพิ่มให้สามารถส่งข้อความได้ตั้งแต่ iOS 18</p>\n<p>Gurman บอกว่าการเพิ่มความสามารถเชื่อมต่อดาวเทียม แอปเปิลหวังว่าจะทำให้ผู้ใช้งานพิจารณาอัปเกรดจาก Apple Watch เดิมมาเป็นรุ่น Ultra กันมากขึ้น คาดว่าแอปเปิลจะเปิดตัว Apple Watch Ultra 3 ช่วงกันยายนปี 2025 ตามรอบการเปิดตัว iPhone รุ่นใหม่</p>\n<p>ในรายงานยังบอกว่าหนึ่งในฟังก์ชันที่<a href=\"https://www.blognone.com/node/136524\">พัฒนามานาน</a>คือ ตัววัดความดันเลือดใน Apple Watch ตอนนี้มีความพร้อมเพิ่มเป็นฟังก์ชันใน Apple Watch Ultra 3 และ Apple Watch 11 รุ่นใหม่ปีหน้าแล้ว เบื้องต้นจะสามารถแจ้งเตือนได้ในกรณีพบภาะความดันโลหิตสูงเท่านั้น ยังไม่สามารถใช้อ่านค่าตัวเลขได้</p>\n<p>ที่มา: <a href=\"https://www.bloomberg.com/news/articles/2024-12-10/apple-plans-apple-watch-ultra-3-next-year-with-satellite-texting-and-5g\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/20ddfb112bdf8ee5c393405d60ade29f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ef160d3f477d7e480f16742c77b81d614844b94facac1c24a27afe55855e0bd","category":"Thai"}