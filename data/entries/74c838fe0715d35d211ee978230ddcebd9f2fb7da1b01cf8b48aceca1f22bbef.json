{"title":"Google เปิดตัว Fitbit Ace LTE สมาร์ทวอทช์สำหรับเด็ก เน้นให้เคลื่อนไหวผ่านเกมต่าง ๆ","link":"https://www.blognone.com/node/140034","date":1717026674000,"content":"<div><div><div><p>กูเกิลเปิดตัว Fitbit Ace LTE สมาร์ทวอทช์ที่ออกแบบมาสำหรับให้เด็กอายุ 7 ขวบขึ้นไปใช้งาน มีฟังก์ชันที่ออกแบบมาบนสองแนวคิด ว่าเด็กชอบวิ่งเล่นเคลื่อนไหว และชอบเล่นวิดีโอเกม เลยนำสองสิ่งนี้มารวมกันใน Ace LTE</p>\n<p>โดยสมาร์ทวอทช์จะเกม 3D ต่าง ๆ ที่ออกแบบมาให้ผู้สวมใส่ต้องขยับร่างกายไปมาเพื่อเอาชนะผ่านด่าน ใช้ลูกเล่นทั้งการสั่งตอบสนอง ส่งเสียง วัดการเคลื่อนที่ นอกจากนี้เกมจะมีอัปเดตใหม่ออกมาเรื่อย ๆ ผ่าน Fitbit Arcade</p>\n<p>สเป็กของ Ace LTE มีหน้าปัดสี่เหลี่ยมมน OLED 333PPI, กระจก Gorilla Glass 3, แบตเตอรีอยู่ได้นาน 16 ชั่วโมง ในโหมดเชื่อมต่อ LTE, กันน้ำ 5 ATM (50 เมตร), แรม 2GB และหน่วยความจำ 32GB</p>\n<p>Fitbit Ace LTE ราคา 229.95 ดอลลาร์ ขายเฉพาะทาง Google Store และ Amazon โดยต้องเปิดใช้งานแพ็คเกจ LTE ของ Fitbit Ace Pass ด้วย ในราคา 9.99 ดอลลาร์ต่อเดือน สินค้าเริ่มขายทั่วไป 5 มิถุนายน</p>\n<p>ที่มา: <a href=\"https://blog.google/products/fitbit/fitbit-ace-lte-smartwatch-kids/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/010f97fc294e85c824641f76a09c4c1f.png\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/smartwatch\">Smartwatch</a></div><div><a href=\"/topics/kids\">kids</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74c838fe0715d35d211ee978230ddcebd9f2fb7da1b01cf8b48aceca1f22bbef","category":"Thai"}