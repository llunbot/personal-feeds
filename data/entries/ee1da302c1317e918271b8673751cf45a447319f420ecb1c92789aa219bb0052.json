{"title":"Apple ประกาศจัดงาน WWDC 2024 วันที่ 10-14 มิถุนายน 2024 รูปแบบออนไลน์เกือบทั้งหมด","link":"https://www.blognone.com/node/138916","date":1711497997000,"content":"<div><div><div><p>แอปเปิลประกาศจัดงานสัมมนาสำหรับนักพัฒนาประจำปี Worldwide Developers Conference หรือ WWDC 2024 ตั้งแต่วันที่ 10 มิถุนายน ถึง 14 มิถุนายน 2024 โดยมีคีย์โน้ตเปิดตัวระบบปฏิบัติการเวอร์ชันใหม่ประจำปี ที่สำนักงานใหญ่ Apple Park ในวันที่ 10 มิถุนายน</p>\n<p>รูปแบบการจัดงาน WWDC 2024 ยังคงเหมือนกับหลายปีที่ผ่านมา เนื้อหาการสัมมนาทั้งหมดเป็นรูปแบบออนไลน์ สามารถรับชมได้ผ่าน <a href=\"https://apps.apple.com/th/app/apple-developer/id640199958\">แอป Apple Developer</a>, <a href=\"https://developer.apple.com/wwdc24/\">เว็บไซต์ Apple Developer</a> และ <a href=\"https://www.youtube.com/@appledeveloper\">YouTube</a></p>\n<p>เฉพาะวันที่ 10 มิถุนายน ซึ่งมีคีย์โน้ต ปีนี้แอปเปิลเปิดให้นักพัฒนาสามารถสมัครเข้าร่วมงานที่ Apple Park ได้ โดยที่นั่งมีจำนวนจำกัด สามารถ<a href=\"https://developer.apple.com/wwdc24/special-event/\">แสดงความจำนงเข้าร่วมได้ที่นี่</a></p>\n<p>แอปเปิลยังมีกิจกรรม <a href=\"https://developer.apple.com/swift-student-challenge/\">Swift Student Challenge</a> สำหรับนักเรียน โดยผู้ชนะกิจกรรมสามารถเข้าร่วมงานที่ Apple Park ได้อีกด้วย</p>\n<p>ที่มา: <a href=\"https://www.apple.com/newsroom/2024/03/apples-worldwide-developers-conference-returns-june-10-2024/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/1aff1c1ccf64f830bd3c865c8dc24384.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/wwdc\">WWDC</a></div><div><a href=\"/topics/wwdc24\">WWDC24</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee1da302c1317e918271b8673751cf45a447319f420ecb1c92789aa219bb0052","category":"Thai"}