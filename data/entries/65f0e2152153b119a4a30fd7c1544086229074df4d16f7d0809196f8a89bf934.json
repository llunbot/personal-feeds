{"title":"Adobe ออกอัปเดต Photoshop Elements 2025 และ Premiere Elements 2025","link":"https://www.blognone.com/node/142318","date":1727828299000,"content":"<div><div><div><p>Adobe ออกอัปเดต Photoshop Elements 2025 และ Premiere Elements 2025 ซอฟต์แวร์แต่งรูปภาพและวิดีโอแบบขายขาด สำหรับผู้ใช้งานมือใหม่ หรือคนที่ต้องการฟีเจอร์ใช้งานง่ายไม่ซับซ้อน โดยฟีเจอร์ใหม่ที่เพิ่มมาในปีนี้มีหลายรายการเน้นไปทาง AI</p>\n<p>ใน Photoshop มีตัวอย่างฟีเจอร์ที่ใช้ AI ช่วยประมวลผลเช่น การลบวัตถุออกจากรูปภาพ, การปรับความลึก-ชัดของภาพ นอกจากนี้ยังมีฟีเจอร์ เปลี่ยนสีวัตถุ, รวมหลายรูปภาพเข้ามาเป็นภาพเดียวกัน และ Guided Edits แนะนำการแต่งภาพ 59 รูปแบบ</p>\n<p>ส่วน Premiere เพิ่มความสามารถใช้ตัวหนังสือเคลื่อนไหวในวิดีโอ, เครื่องปรับสีภาพที่แม่นยำขึ้น, ระบบไทม์ไลน์ให้ตัดต่อวิดีโอง่ายขึ้น, เข้าถึงเทมเพลตจาก Adobe Stock</p>\n<p>ราคาขาย Photoshop Elements 2025 และ Premiere Elements 2050 อยู่ที่ซอฟต์แวร์ละ 99.99 ดอลลาร์ ในอเมริกา หรือซื้อคู่กันในราคา 149.99 ดอลลาร์</p>\n<p>ที่มา: <a href=\"https://blog.adobe.com/en/publish/2024/10/01/introducing-adobe-photoshop-elements-premiere-elements-2025\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/533879678458639e0d31acd00026a19f.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/photoshop\">Photoshop</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65f0e2152153b119a4a30fd7c1544086229074df4d16f7d0809196f8a89bf934","category":"Thai"}