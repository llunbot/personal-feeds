{"title":"Googl Pixel Buds Pro 2 รองรับ Gemini Live, ขนาดเล็กลง ปรับรูปแบบการสวมใส่ได้หลากหลาย","link":"https://www.blognone.com/node/141403","date":1723596195000,"content":"<div><div><div><p>นอกจาก<a href=\"https://www.blognone.com/node/141396\">สมาร์ทโฟนตระกูล Pixel 9</a> และสมาร์ทวอทช์ <a href=\"https://www.blognone.com/node/141402\">Pixel Watch 3</a> แล้ว กูเกิลก็เปิดตัวหูฟัง <strong>Pixel Buds Pro 2</strong> รุ่นถัดจาก<a href=\"https://www.blognone.com/node/128448\">รุ่นแรก</a>ที่ออกมาเมื่อสองปีที่แล้ว ที่ปรับปรุงการออกแบบ เพิ่มคุณภาพเสียง และเป็นหูฟังตระกูล Buds ตัวแรกที่สร้างมาเพื่อทำงานกับ Gemini</p>\n<p>กูเกิลบอกว่า Pixel Buds Pro 2 มีขนาดเล็กลง 27% จากรุ่นก่อนหน้า และเบาลง 24% ในการออกแบบนั้นได้ศึกษารูปแบบใบหูถึง 45 ล้านรูปแบบ ออกมาเป็นหูฟังที่สามารถสวมใส่ได้ทั้งแบบเน้นความสบายใส่ได้ทั้งวัน และแบบแน่นกระชับเวลาออกกำลังกาย โดยมีตัวปรับแบบบิดเพื่อเลือกรูปแบบที่ต้องการ</p>\n<p>Pixel Buds Pro 2 ใช้ชิป Tensor A1 ได้รับการปรับปรุงระบบตัดเสียงรบกวน ANC ดีขึ้น 2 เท่า สามารถใช้งานต่อเนื่องได้นาน 8 ชั่วโมง และรวมเคสชาร์จใช้งานได้ถึง 30 ชั่วโมง จึงรองรับการใช้งานตลอดทั้งวัน นอกจากนี้ยังรองรับ Find My Device Network สำหรับการระบุพิกัดหูฟังด้วย</p>\n<p>ฟีเจอร์การทำงานร่วมกับ AI Gemini เป็นอีกจุดขายของ Pixel Buds Pro 2 รองรับการสนทนาโต้ตอบเรียกว่า Gemini Live โดยผู้ใช้งานปลดล็อกโทรศัพท์ขณะใส่หูฟัง ก็สามารถเริ่มการสนทนากับ Gemini เพื่อให้ทำงานตามคำสั่งหรือตรวจสอบข้อมูลต่าง ๆ ได้ แม้โทรศัพท์จะล็อกจอแล้วก็ตาม</p>\n<p>Pixel Buds Pro 2 ราคา 229 ดอลลาร์ สินค้าเริ่มขายตั้งแต่ 26 กันยายน เป็นต้นไป</p>\n<p>ที่มา: <a href=\"https://blog.google/products/pixel/google-pixel-buds-pro-2/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/a78ea9971fea32c565440e3b3da38c88.jpg\" /></p>\n</div></div></div><div><div>Topics: </div><div><div><a href=\"/topics/google-pixel-buds\">Google Pixel Buds</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/earphones\">Earphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3175dbe3e1e8d0c967e913261dc0438b4783c36779c2dea74a8f42bf2cc0098","category":"Thai"}