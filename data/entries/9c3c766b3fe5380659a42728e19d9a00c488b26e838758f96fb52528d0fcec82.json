{"title":"Adobe อัปเกรดโมเดล Firefly รุ่นใหม่ และเตรียมออกแอปมือถือไว้สร้างรูปภาพด้วย AI","link":"https://www.blognone.com/node/146036","date":1745497619000,"content":"<div><div><div><p>Alexandru Costin รองประธานฝ่ายผลิตภัณฑ์ Adobe Firefly เปิดเผยในงานสัมมนา MAX ที่ลอนดอน ว่าบริษัทจะออกแอป Firefly บน iOS และ Android \"เร็ว ๆ นี้\" ซึ่งคาดว่าเป็นแอปสำหรับสร้างรูปภาพด้วยด้วย AI</p>\n<p>Costin บอกว่าเพราะในหลายสถานการณ์นักสร้างสรรค์จะได้ไอเดียในระหว่างทาง การทำแอปมือถือเพื่อรองรับความคิดสร้างสรรค์ขณะเวลานั้นจึงเป็นสิ่งที่ช่วยสนับสนุนไอเดียได้อย่างดี เช่น ใช้สร้างภาพร่างขึ้นมาจาก prompt แล้วค่อยนำภาพร่างนี้ไปทำให้สำเร็จเมื่ออยู่ในพื้นที่ทำงาน</p>\n<p>Adobe ยังอัปเดตโมเดลสร้างรูปภาพและวิดีโอ Firefly รุ่นใหม่ ได้แก่ <strong>Firefly Image Model 4</strong> สำหรับงานสร้างรูปภาพทั่วไป, <strong>Firefly Image Model 4 Ultra</strong> สำหรับการสร้างรูปภาพที่ต้องการรายละเอียดสูง และ <strong>Firefly Video Model</strong> ที่สร้างวิดีโอสั้นจากอินพุทข้อความและรูปภาพ</p>\n<p>นอกจากนี้ Adobe ยังเพิ่มตัวเลือกการเรียกใช้งานโมเดล AI จากพาร์ตเนอร์ สำหรับคนที่ต้องการตัวเลือกอื่นนอกจาก Firefly โดยมีทั้ง Image Generation ของ OpenAI, Imagen 3 กับ Veo 2 ของกูเกิล และ Flux 1.1 Pro โดยจะเพิ่มเติมโมเดลจากค่ายอื่นอีกในอนาคต</p>\n<p>ที่มา: <a href=\"https://www.cnbc.com/2025/04/24/adobe-plans-mobile-app-for-firefly-ai-image-generator-to-rival-openai.html\">CNBC</a> และ <a href=\"https://news.adobe.com/news//2025/04/adobe-revolutionizes-ai-assisted-creativity-firefly\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/fc64febafc6f5e40f7bb038977c42e80.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/adobe-firefly\">Adobe Firefly</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c3c766b3fe5380659a42728e19d9a00c488b26e838758f96fb52528d0fcec82","category":"Thai"}