{"title":"เจาะลึก mentality ของ AIS ภาคใต้ ตัวอย่างของการไม่ประนีประนอมกับเรื่องคุณภาพของเครือข่าย","link":"https://www.blognone.com/node/143329","date":1732613400000,"content":"<div><div><div><p>เวลาเราเดินทางไปท่องเที่ยวต่างจังหวัด โดยเฉพาะภาคใต้ อาจจะเดินทางขึ้นเขาไปบนเขื่อน หรือเดินทางนั่งเรือ ออกจากแผ่นดินใหญ่ ข้ามทะเลไปเกาะต่างๆ ไปดำน้ำในพื้นที่ต่างๆ แล้วมีสัญญาณอินเทอร์เน็ตใช้งาน อาจจะแค่รู้สึกว่า ดีจังเลยที่ยังใช้สมาร์ทโฟนได้</p>\n<p>แต่เบื้องหลังของความรู้สึก “ดีจังเลย” นั้นมันมีที่มาที่ไป ตั้งแต่วิธีคิดและการทำงานหนักของทีมวิศวกรเบื้องหลังจากทีม AIS ภาคใต้ ที่มองเรื่องคุณภาพและความครอบคลุมของเครือข่ายเป็นเรื่องที่สำคัญที่สุด จนฝังอยู่ในวิธีคิดการทำงานและกลายเป็น mentality สำคัญของทีมงาน</p>\n<p><img alt=\"No Description\" src=\"https://www.blognone.com/sites/default/files/externals/051382bc000e90c045f66314e4e4a92d.jpeg\" /></p>\n<p><strong>พี่จู่ ไพบูลย์ รินทร์สกุล หัวหน้าปฏิบัติงานภูมิภาค-ภาคใต้ AIS</strong> เล่าให้ฟังว่า เศรษฐกิจภาคใต้ มองจากข้างนอกเข้ามา อาจจะรู้สึกว่าปัจจัยหลักคือนักท่องเที่ยว กลุ่มคนที่ใช้เงิน สร้างเม็ดเงินทางเศรษฐกิจคือนักท่องเที่ยว แต่อีกปัจจัยที่สำคัญไม่แพ้กัน คือกลุ่มคนที่อยู่ในอุตสาหกรรมและซัพพลายเชนของการท่องเที่ยวทั้งหมด ไม่ว่าจะ hospitality, entertainment หรือ transportation เป็นต้น</p>\n<p>เศรษฐกิจด้านการท่องเที่ยวในภาคใต้ในมุม AIS จึงมีทั้ง 2 ส่วนคือนักท่องเที่ยวและกลุ่มคนที่อยู่ในอุตสาหกรรม ดังนั้นเป้าหมายของการขยายโครงข่ายให้ครอบคลุมพื้นที่ให้ได้มากที่สุดในภาคใต้ จึงมีความสำคัญในการช่วยขับเคลื่อนเศรษฐกิจไปในตัว</p>\n<p><img alt=\"alt=&quot;พี่จู่ ไพบูลย์ รินทร์สกุล หัวหน้าปฏิบัติงานภูมิภาค-ภาคใต้ AIS&quot;\" src=\"https://www.blognone.com/sites/default/files/externals/81acb6f34a57f4e91eed31e2c335cbae.jpeg\" /><em>พี่จู่ ไพบูลย์ รินทร์สกุล หัวหน้าปฏิบัติงานภูมิภาค-ภาคใต้ AIS</em></p>\n<p>พี่จู่เล่าว่า ปัจจุบันสัญญาณของ AIS ทั้ง 4G และ 5G ครอบคลุมถึง 95% ของพื้นที่ภาคใต้ทั้งหมดแล้ว ซึ่งไม่ใช่แค่เพียงพื้นที่บนแผ่นใหญ่และชายฝั่งทะเล 2 ด้านเท่านั้น แต่ยังรวมถึงเกาะต่างๆ พื้นที่ทางทะเลระหว่างเกาะ และพื้นที่บนเขาสูง ห่างไกลด้วย เพราะนักท่องเที่ยวไปทุกที่ โครงข่ายสัญญาณก็ต้องครอบคลุมให้ได้มากที่สุด</p>\n<p>การครอบคลุมของสัญญาณไม่ได้มีแค่เหตุผลเรื่องของการใช้งานของนักท่องเที่ยวและกลุ่มคนที่ให้บริการเท่านั้น แต่ยังคงมีเรื่องของความปลอดภัย เช่น สมมติกรณีที่นักท่องเที่ยวเกิดอุบัติเหตุอยู่บนเขา, เกิดพายุกลางทะเล หรือชาวประมงที่ออกเรือไปไกลๆ เกิดอุบัติเหตุ สัญญาณโทรศัพท์เลยเป็นสิ่งที่สำคัญที่สุดที่จะช่วยให้พวกเขาเหล่านั้นได้รับความช่วยเหลืออย่างทันท่วงที</p>\n<p><img alt=\"No Description\" src=\"https://www.blognone.com/sites/default/files/externals/d3689799e334fffabe3af7f7d9bb49cf.png\" /></p>\n<p>เลยเป็นสาเหตุหนึ่งที่ทีมวิศวกร AIS จำเป็นต้องติดอุปกรณ์รับสัญญาณไปกับเรือประมง เพื่อเก็บเป็นข้อมูลพล็อตเส้นทางการเดินเรือ (ไม่นับเรือเฟอร์รี่ที่ AIS รู้เส้นทางปกติอยู่แล้ว) ประกอบร่วมกับการใช้ข้อมูลจากซิมท่องเที่ยวจากเซลล์ไซต์ต่างๆ เพื่อนำไปประกอบการวางแผนติดตั้งเซลล์ไซต์ให้ครอบคลุมที่สุด</p>\n<p>หรือกรณีของโรงแรมต่างๆ ที่แม้สัญญาณจะครอบคลุมได้เป็นอย่างดี ในพื้นที่ที่นักท่องเที่ยวอยู่ แต่ก็จะมีบางจุดของโรงแรม โดยเฉพาะตามห้องแม่บ้าน พื้นที่ใต้ดิน หรือ back office ที่เป็นพื้นที่ของพนักงานบริการหรือสต๊าฟฟ์โรงแรม ทีมวิศวกร AIS ก็จะไปพยายามให้ติด repeater เพื่อให้พนักงานบริการเหล่านี้ ยังคงสามารถใช้งานเครือข่ายได้ในพื้นที่ของตัวเองนอกเวลางาน นอกจากนี้ยังมีการประสานงานกับสมาคมท่องเที่ยว สำหรับการรวบรวมข้อมูลว่าโรงแรมไหนสัญญาณดีหรือไม่ดีอย่างไร และไล่แก้ปัญหาให้ครบทั้งหมด</p>\n<p><img alt=\"No Description\" src=\"https://www.blognone.com/sites/default/files/externals/6fcbca4ea67ff77118e56834f2c71a99.jpeg\" /></p>\n<p>ทีมวิศวกร AIS เล่าด้วยว่าความท้าทายสำคัญของการขยายโครงข่ายภาคใต้ คือภูมิประเทศ ที่เป็นเขาสูงและเกาะ ไปจนถึงพื้นที่ทางทะเลที่เป็นเส้นทางการเดินเรือหลัก ซึ่งเหล่านี้มีความยากและท้าทายมากกว่าการขยายสัญญาณบนภาคพื้นค่อนข้างมาก</p>\n<p>ตัวอย่างที่ทีมวิศวกร AIS เล่าอย่างภาคภูมิใจในความสำเร็จ คือการวางโครงข่ายให้พื้นที่ในทะเล ที่เป็นเส้นทางการเดินเรือระหว่างจังหวัดชุมพรและเกาะเต่า ที่มีระยะทางราว 70 กิโลเมตร (ซึ่งไกลมากๆ) สามารถมีสัญญาณโทรศัพท์ใช้งานได้ 99% ของเส้นทาง เหลือแค่ราวๆ 1 กิโลเมตรเท่านั้น โดยการวาง SuperCell เอาไว้ที่ชายฝั่งทั้ง 2 ฝั่ง (ชุมพรและเกาะเต่า) ยิงเข้าหากัน โดยใช้ High-Gain Antenna สูง 65 เมตร และเพิ่มกำลังทั้งขาส่งและขารับ ทำให้แต่ละเซลล์ไซต์ สามารถครอบคลุมพื้นที่ได้ฝั่งละประมาณ 35 กิโลเมตร และเป็นการเอาชนะอุปสรรคทางธรรมชาติ อย่างความโค้งของพื้นโลกและปรากฎการณ์น้ำขึ้นน้ำลง</p>\n<p><img alt=\"No Description\" src=\"https://www.blognone.com/sites/default/files/externals/292a86348087f532e838c2dc83b8c88b.jpeg\" /></p>\n<p>หรืออีกกรณีที่ทีมวิศวกรของ AIS บอกว่าดีใจมากที่ได้ทำ คือการไปติดตั้งเซลล์ไซต์บนเขายา จังหวัดพังงา ที่มีความลำบากตั้งแต่การเดินทางขึ้นไปสำรวจ วันที่เซลล์ไซต์เปิดใช้งานครั้งแรก ทีมงานพบว่าชาวบ้านบนเขามารวมตัวกันและตื่นเต้นกันมาก ที่จะมีสัญญาณโทรศัพท์ใช้งาน ซึ่งกรณีแบบนี้ หากมองในเชิงธุรกิจ ในเชิง ROI (return of investment) ยังไงก็ไม่คุ้ม แต่ทีม AIS ก็ตัดสินใจทำด้วยเหตุผลด้านสังคม หรือ Social Responsibility เป็นหลัก</p>\n<p>ขณะเดียวกันในอีกหลากหลายพื้นที่ของภาคใต้ ก็มี AIS ให้บริการอยู่แค่เจ้าเดียว เช่น เขื่อนรัชชประภา, อ่าวมาหยา และเขาสก ซึ่งล้วนแล้วแต่เต็มไปด้วยอุปสรรคทางธรรมชาติ เป็นภาพสะท้อน mentality ในการให้บริการของทีม AIS ได้ค่อนข้างดี ว่าผู้ใช้บริการต้องมาก่อนความยากลำบากในการติดตั้งหรือความคุ้มค่าในการลงทุนเรื่องเสานั่นเอง</p>\n<p><img alt=\"No Description\" src=\"https://www.blognone.com/sites/default/files/externals/9504c1734c4377cf848f6716b543a443.jpeg\" /></p>\n<p>นอกจากเรื่องการครอบคลุมของเสาสัญญาณแล้ว อีก 2 เรื่องที่พี่จู่เน้นย้ำกับทีมงานคือ Capacity ของโครงข่าย ที่ต้องเร็วและรองรับผู้ใช้งานจำนวนมากได้อย่างต่อเนื่อง และ Reliability ทำให้ทุกไซต์สามารถใช้งานได้ 24/7 อย่างเช่นไซต์ที่ตั้งอยู่ทีห่างไกล ก็จะมีแบตสำรองเผื่อไฟดับ หรือกรณีที่ไฟฟ้าเข้าไม่ถึง ก็อาจจะไปใช้โซลาร์เซล์ หรือเครื่องปั่นไฟแทน ไปจนถึงการทำ Link Protection ในไซต์ที่สุ่มเสี่ยง</p>\n<p>ด้วย mentality ที่ให้ความสำคัญกับโครงข่ายทั้งเรื่องความครอบคลุมและคุณภาพ โดยนึกถึงการใช้งานของลูกค้ามาเป็นอันดับ 1 นี้เอง ที่พี่จู่บอกว่า มีส่วนไม่น้อยที่ทำให้ส่วนแบ่งการตลาดของ AIS ในภาคใต้นำมาเป็นอันดับ 1 นั่นเอง</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/network\">Network</a></div><div><a href=\"/topics/telecom\">Telecom</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70783509aa2a72106f3279c2a0b9d054861a400b27d36b17cc708480bb1b7244","category":"Thai"}