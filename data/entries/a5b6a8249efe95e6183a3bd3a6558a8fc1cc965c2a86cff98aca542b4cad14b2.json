{"title":"[ลือ] โปรเจค Star Wars: Knights of the Old Republic Remake ล่มแล้ว ไม่มีสตูดิโอไหนทำเกมอยู่ตอนนี้","link":"https://www.blognone.com/node/136809","date":1700279695000,"content":"<div><div><div><p>Jeff Grubb นักข่าวสายเกมจาก Giant Bomb ที่เคยมีประวัติให้ข่าวลือแม่นยำหลายครั้ง (<a href=\"https://www.blognone.com/node/127784\">ก่อนหน้านี้คือ EA เปลี่ยนชื่อเกม FIFA</a>) ระบุว่าโปรเจคเกม Star Wars: Knights of the Old Republic (KOTOR) Remake นั้นตายไปเรียบร้อยแล้ว ไม่มีสตูดิโอไหนๆ กำลังทำเกมนี้อยู่แล้ว</p>\n<p><a href=\"https://www.blognone.com/node/124675\">KOTOR Remake เปิดตัวอย่างยิ่งใหญ่ในปี 2021</a> โดยสตูดิโอผู้รับผิดชอบการพัฒนาคือ Aspyr ในเครือ Embracer Group</p>\n<p>แต่หลังจากนั้นมีแต่ข่าวปัญหาของโปรเจคนี้ออกมา <a href=\"https://www.blognone.com/node/129537\">ปี 2022 มีข่าวลือว่าโปรเจคมีปัญหา</a> <a href=\"https://www.blognone.com/node/129972\">ต้องเปลี่ยนไปให้สตูดิโออื่นในเครือทำแทน</a> และล่าสุดในเดือนกันยายน 2023 <a href=\"https://www.blognone.com/node/135996\">โซนี่ในฐานะผู้จัดจำหน่ายเกมเวอร์ชัน PS5 ลบข้อมูลทั้งหมดของเกมนี้ออก</a></p>\n<p>ส่วน<a href=\"https://www.blognone.com/node/136783\">บริษัทแม่ Embracer Group ก็มีสถานะการเงินย่ำแย่จนต้องปลดคนออก</a> ทำให้ชะตากรรมของเกมยิ่งดูยากลำบากเข้าไปอีก โดยซีอีโอของ Embracer ปฏิเสธไม่ตอบคำถามเกี่ยวกับโปรเจคนี้ และล่าสุดคือข้อมูลของ Jeff Grubb ที่บอกว่า \"This game is not being worked on in any way, at any studio\"</p>\n<p><img src=\"https://www.blognone.com/sites/default/files/externals/de1c8fbd8bd632dfb22ed1ce6979ad7b.jpg\" /></p>\n<p>ที่มา - <a href=\"https://insider-gaming.com/star-wars-knights-of-the-old-republic-remake-is-dead/\">Insider Gaming</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/embracer-group\">Embracer Group</a></div><div><a href=\"/topics/aspyr\">Aspyr</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5b6a8249efe95e6183a3bd3a6558a8fc1cc965c2a86cff98aca542b4cad14b2","category":"Thai"}