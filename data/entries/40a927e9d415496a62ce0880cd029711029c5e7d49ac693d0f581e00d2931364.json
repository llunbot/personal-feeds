{"title":"[ไม่ยืนยัน] เอกสารหลุดระบุกูเกิลไล่พนักงานออกทุกปี เพราะเข้าถึงข้อมูลโดยไม่ได้รับอนุญาต","link":"https://www.blognone.com/node/124066","date":1628088037000,"content":"<div><div><div><p>เว็บ Motherboard อ้างถึงรายงานภายในของกูเกิลที่หลุดออกมา ระบุถึงอัตราการไล่พนักงานออกเนื่องจากเข้าถึงหรือใช้งานข้อมูลไม่ถูกต้อง จำนวน 18 คนในปี 2018, 26 คนในปี 2019, และ 36 คนในปี 2020</p>\n<p>เฉพาะปี 2020 นั้น พนักงานถูกไล่ออกเพราะความผิดด้านความปลอดภัย เช่น การส่งเอกสารความลับออกไปนอกบริษัท จำนวน 31 คน ประมาณ 4 คนเป็นความผิดฐานใช้ข้อมูลของผู้ใช้หรือพนักงานไม่ถูกต้อง</p>\n<p>การไล่ออกเป็นมาตรการระดับร้ายแรงที่กูเกิลลงโทษพนักงาน โดยพนักงานอาจถูกลงโทษเบากว่า เช่น ตักเตือน, หรือต้องเข้าฝึกการใช้ข้อมูลใหม่ โฆษกของกูเกิลระบุว่าการไล่ออกส่วนใหญ่เป็นความผิดจากการใช้ข้อมูลความลับของบริษัท ส่วนข้อมูลผู้ใช้นั้นถูกจำกัดเฉพาะคนที่จำเป็นต้องเข้าถึงเท่านั้นอยู่แล้ว และการเข้าถึงโดยไม่ได้รับอนุญาตนั้นต่ำมากไม่ว่าจะตั้งใจหรือไม่</p>\n<p>ข่าวกูเกิลไล่พนักงานออกเนื่องจากแอบเข้าถึงข้อมูลผู้ใช้นั้นมีไม่บ่อยนัก ครั้งที่เป็นข่าวใหญ่ที่สุดคือปี 2010 ที่<a href=\"https://www.wired.com/2010/09/google-spy/\">กูเกิลไล่ David Barksdale ออกจากบริษัท</a>ฐานเข้าถึงอีเมลและแชตของผู้เยาว์ 4 คน โดยครั้งนั้นกูเกิลระบุว่าเป็นเหตุการณ์ครั้งที่สองของบริษั</p>\n<p>ที่มา - <a href=\"https://www.vice.com/en/article/g5gk73/google-fired-dozens-for-data-misuse\">Vice</a></p>\n<p><img src=\"https://www.blognone.com/sites/default/files/externals/0afaf5d500c9eca03e56f1c2e9f9bcc9.jpg\" /></p>\n<p>ภาพโดย <a href=\"https://pixabay.com/th/photos/%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88-%e0%b8%ad%e0%b8%b4%e0%b8%99%e0%b9%80%e0%b8%97%e0%b8%ad%e0%b8%a3%e0%b9%8c%e0%b9%80%e0%b8%99%e0%b9%87%e0%b8%95-%e0%b9%80%e0%b8%9a%e0%b8%a3%e0%b8%b2%e0%b8%a7%e0%b9%8c%e0%b9%80%e0%b8%8b%e0%b8%ad%e0%b8%a3%e0%b9%8c-3070472/\">gabrielle_cc</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40a927e9d415496a62ce0880cd029711029c5e7d49ac693d0f581e00d2931364","category":"Thai"}