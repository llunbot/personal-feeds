{"title":"Tesla ไตรมาสล่าสุด รายได้-กำไร ทำสถิติใหม่สูงสุดอีกครั้ง บริษัทคาดเติบโตได้มากกว่า 50% ต่อปี","link":"https://www.blognone.com/node/125390","date":1634778199000,"content":"<div><div><div><p>Tesla รายงานผลประกอบการของไตรมาสที่ 3 ปี 2021 โดยทั้งรายได้และกำไรทำสถิติสูงสุดอีกไตรมาส รายได้รวม 13,757 เพิ่มขึ้น 57% จากช่วงเดียวกันในปีก่อน มีกำไรสุทธิตามระบบบัญชี GAAP 1,618 ล้านดอลลาร์ ปัจจัยสำคัญมาจากอัตรากำไรของธุรกิจรถยนต์ (Margin) ที่เพิ่มขึ้นเป็น 30.5% เทียบกับปีก่อนตัวเลขนี้อยู่ที่ 27.7%</p>\n<p>บริษัทบอกว่าในไตรมาสที่ผ่านมา ส่วนของการผลิตมีความท้าทายหลายอย่าง ตั้งแต่ปัญหาชิปขาดแคลน ไปจนถึงปัญหาการขนส่งรถยนต์ทางเรือ และโรคระบาด ที่ส่งผลให้โรงงานไม่สามารถดำเนินงานได้เต็มประสิทธิภาพ แต่บริษัทก็เชื่อว่าทีมงานทุกฝ่ายสามารถรับมือกับปัญหาเหล่านี้ได้</p>\n<p>ตัวเลขที่น่าสนใจคือ Tesla บอกว่าจะขยายโรงงานการผลิตให้เร็วที่สุดเท่าที่จะทำได้ โดยมองไปในหลายปีข้างหน้า คาดว่าจะสามารถส่งมอบรถยนต์ด้วยอัตราที่เพิ่มขึ้นเฉลี่ยมากกว่า 50% ต่อปี แต่ทั้งนี้ขึ้นอยู่กับปริมาณเครื่องจักร และประสิทธิภาพในการบริหารซัพพลายเชนด้วย</p>\n<p>ที่มา: <a href=\"https://tesla-cdn.thron.com/delivery/public/document/tesla/c7f38479-c161-4ddb-8e09-31211aa8078d/S1dbei4/WEB/TSLA-Q3-2021-Quarterly-Update\">Tesla</a> (pdf)</p>\n<p><img src=\"https://www.blognone.com/sites/default/files/externals/140ae3a2ccc018dd553c8c92973ec16c.png\" /></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"877ff12c9559c34c55b2de675864a729ecc257dc01a0317390825489a4cf3e7b","category":"Thai"}