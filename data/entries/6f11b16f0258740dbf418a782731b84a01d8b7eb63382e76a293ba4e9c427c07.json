{"title":"หลุดสเปก Galaxy S25 ก่อนเปิดตัว ชิป Snapdragon 8 Elite, แรม 12GB เท่ากันทุกรุ่นย่อย","link":"https://www.blognone.com/node/144049","date":1736559212000,"content":"<div><div><div><p>เว็บไซต์ Android Headliners อ้างว่าได้สเปกหลุดของ <a href=\"https://www.blognone.com/node/143948\">Galaxy S25 ที่จะเปิดตัวในวันที่ 22 มกราคมนี้</a> โดยตอนนี้ยังมีเฉพาะสเปกของ 3 รุ่นหลักแบบเดิมคือ Galaxy S25, S25+, S25 Ultra ยังไม่มีข้อมูลของ<a href=\"https://www.blognone.com/node/143809\">รุ่น S25 \"Slim\" ตามที่ลือกัน</a></p>\n<p>สเปกชิปประมวลผลเป็นไปอย่างที่คาดคือ <a href=\"https://www.blognone.com/node/142695\">Snapdragon 8 Elite</a> ทั้งสามรุ่นย่อย (ยังไม่มีข่าวว่าจะมี Exynos ในบางประเทศด้วยหรือไม่) จุดเปลี่ยนสำคัญอีกอย่างคือตอนนี้ S25 Series ให้แรม 12GB เท่ากันทุกรุ่นย่อยแล้ว (S24 ตัวธรรมดาให้ 8GB)</p>\n<p>Galaxy S25 Ultra ยังได้อัพเกรดกล้องหลัง ultrawide ที่ของเดิม 12MP มาเป็น 50MP ส่วนกล้องตัวอื่นๆ คือกล้องหลัก 200MP, telescope 10MP, periscope 50MP นั้นยังเป็นตัวเลขเดิม</p>\n<p>ขนาดหน้าจอของทั้ง 3 รุ่นย่อยยังใกล้เคียงของซีรีส์ S24 คือ 6.2\", 6.7\", 6.9\" เป็นจอแบนราบไม่โค้งทุกรุ่นแล้ว และปรับดีไซน์ของขอบด้านข้างเครื่องให้เรียบตรง แต่ตรงมุม 4 ด้านโค้งกว่าตอน S24</p>\n<p>ที่มา - <a href=\"https://www.androidheadlines.com/samsung-galaxy-s25-series-specifications\">Android Headlines</a></p>\n<p><img alt=\"No Description\" src=\"https://www.blognone.com/sites/default/files/externals/7dcb46aa55c960986fe089e956d7fd12.jpg\" /></p>\n</div></div></div><div><div>Topics: </div><div><div><a href=\"/topics/galaxy-s25\">Galaxy S25</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div><div><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f11b16f0258740dbf418a782731b84a01d8b7eb63382e76a293ba4e9c427c07","category":"Thai"}