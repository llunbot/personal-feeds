{"title":"ห้ามขยับ ผู้ซื้อ Starlink พบขยับตำแหน่งบ้านแม้แต่นิดเดียวจะถูกส่งไปต่อคิวใหม่ รอนานนับปี","link":"https://www.blognone.com/node/125677","date":1636034555000,"content":"<div><div><div><p>Starlink เปิดบริการในแถบทวีปอเมริกาเหนือมากขึ้นเรื่อยๆ และมีผู้ใช้กำลังรอคิวได้รับจานจำนวนมาก เมื่อ<a href=\"https://www.blognone.com/node/122517\">เดือนพฤษภาคมมีผู้จ่ายเงินรอคิวแล้วถึงห้าแสนคน</a> แต่ล่าสุดผู้ลงเงินจองก็พบว่าหากใครขยับหมุดตำแหน่งบ้านแม้แต่นิดเดียวก็จะถูกจับไปรอคิวท้ายแถว ทำให้วันที่ส่งมอบจากภายในปีนี้กลายเป็นกลางปีหน้าหรืออาจจะถึงปี 2023 เลยทีเดียว</p>\n<p>ผู้ใช้แต่ละคนขยับหมุดระยะต่างกัน บางคนขยับไปหลายร้อยเมตรเพราะเดิมปักไว้ต้นถนน ขณะที่บางคนขยับไปเพียงไม่กี่เมตรแต่ผลก็ไม่ต่างกันนัก ทุกคนถูกเลื่อนเวลาจัดส่งจานออกไปหลายเดือนเป็นอย่างน้อย</p>\n<p>ผู้ที่ได้รับจาน Starlink แล้วระบุว่าหมุดในแผนที่นั้นไม่จำเป็นต้องตรงกับที่อยู่จริงเป๊ะๆ หลายคนปักหมุดห่างจากตำแหน่งจริงหลายกิโลเมตรก็ไม่มีปัญหาอะไร และที่อยู่จัดส่งจานก็ยังสามารถแก้ไขได้ แต่อย่าขยับหมุดก็เพียงพอ</p>\n<p>ที่มา - <a href=\"https://arstechnica.com/information-technology/2021/11/starlink-nightmare-moving-service-location-a-few-feet-delays-orders-until-2023/\">ArsTechnica</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"446ff680cd4710e5082d1d4ad66c5361a8b58129da679b8bb88479801a390f03","category":"Thai"}