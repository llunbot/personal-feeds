{"title":"สรรพากรสหรัฐฯ เรียกภาษีไมโครซอฟท์เพิ่ม 1 ล้านล้านบาท ไม่รวมค่าปรับและดอกเบี้ย","link":"https://www.blognone.com/node/136202","date":1697100935000,"content":"<div><div><div><p>ไมโครซอฟท์รายงานผลจากสรรพากรสหรัฐฯ เข้าตรวจสอบภาษีย้อนหลัง โดยทางสรรพากรสหรัฐฯ เรียกภาษีย้อนหลังช่วงปี 2004-2013 เพิ่มเติม 28.9 พันล้านดอลลาร์ หรือประมาณ 1.05 ล้านล้านบาท ไม่รวมค่าปรับและดอกเบี้ย</p>\n<p>ประเด็นหลักที่ทำให้เกิดการเรียกภาษีย้อนหลังเป็นมูลค่าสูงขนาดนี้ คือสรรพากรสหรัฐฯ ไม่เห็นด้วยกับแนวทางการจัดสรรกำไรในแต่ละประเทศของไมโครซอฟท์ ซึ่งบริษัทลูกของไมโครซอฟท์นอกสหรัฐฯ ทำกำไรในประเทศอื่นๆ นอกสหรัฐฯ</p>\n<p>ผลการตรวจสอบนี้เป็นผลจากฝั่งสรรพากรสหรัฐฯ ฝั่งเดียว โดยไมโครซอฟท์ระบุว่าไม่เห็นด้วยกับผลนี้และจะต่อสู้กระบวนการต่อไป โดยขั้นแรกคือการอุทธรณ์ผลการตรวจสอบนี้กับสรรพากรสหรัฐฯ เอง กระบวนการนี้ก็อาจจะกินเวลาหลายปีแล้ว และหากยังตกลงกันไม่ได้ก็ต้องเข้าสู่กระบวนการศาลต่อไป</p>\n<p>ที่มา - <a href=\"https://blogs.microsoft.com/on-the-issues/2023/10/11/update-irs-audit/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/cfe09728226474627202ff4449cb1885.jpg\" /></p>\n<p>ภาพสำนักงานไมโครซอฟท์ใน Colonge โดย <a href=\"https://pixabay.com/photos/building-cologne-facade-1011876/\">efes</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/usa\">USA</a></div><div><a href=\"/topics/tax\">Tax</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23f2788db3a9390d30e5056d09df49a34baad9286b4e2be04378ab26de0b178d","category":"Thai"}