{"title":"Sonic จับมือกับ Angry Birds จัดอีเวนท์ข้ามจักรวาลในเกมมือถือ 5 เกม จัดถึง 21 มีนาคมนี้","link":"https://www.blognone.com/node/138721","date":1710497772000,"content":"<div><div><div><p>SEGA ร่วมมือกับ Rovio Entertainment จัดอีเวนท์ครอสโอเวอร์ข้ามจักรวาลระหว่าง Sonic และ Angry Birds บนเกมมือถือ 5 เกม จัดถึง 21 มีนาคมนี้โดย 5 เกมดังกล่าวมีดังนี้</p>\n<ul>\n<li><strong>Sonic Dash</strong> ผู้เล่นสามารถเก็บการ์ดตัวละครพิเศษของ Red และ Cluck จาก Angry Birds ได้ขณะที่วิ่งฝ่าด่านเพื่อเพิ่มตัวละครนสองตัวนี้เข้าสู่ทีมของ Sonic และยังสามารถเก็บไอเท็มสะสมประจำวันที่มีธีมพิเศษได้ด้วย</li>\n<li><strong>Angry Birds 2</strong> ผู้เล่นสามารถเข้าไปสำรวจ Tower of Fortune เพื่อตามหาหมวกใหม่ 8 แบบที่มาจากตัวละครของ Sonic หมวกเหล่านี้สามารถอัปเกรดพลังโจมตีของนกในเกมได้</li>\n<li><strong>Angry Birds Friends</strong> เหล่านกจะร่วมมือกับ Sonic ปราบหมูร้ายในทัวร์นาเมนท์พิเศษ ที่มี Dr. Eggman มาช่วยเสริมความแข็งแกร่งให้ด่านต่าง ๆ</li>\n<li><strong>Angry Birds Dream Blast</strong> เพิ่มโหมดที่คล้ายกับ Time Attack แข่งกับผู้เล่นอื่นที่ยิ่งระเบิดฟองอากาศได้เร็วเท่าไหร่ ก็จะได้รับรางวัลในเกมมากขึ้นเท่านั้น</li>\n<li><strong>Sonic Forces</strong> ผู้เล่นสามารถเข้าไปวิ่งแข่งกับ Red เพื่อปลดล็อค Chuck ออกมาเล่นได้</li>\n</ul>\n<p>ก่อนหน้านี้ Shuji Utsumi ผู้บริหารของ Sega เคยใบ้ในเดือนพฤศจิกายนปีที่แล้วว่ากำลังมีอีเวนท์ครอสโอเวอร์ระหว่าง Sonic และ Angry Birds โดยขำ ๆ ว่า 2 แฟรนไชส์นี้กำลังเดทกันอยู่ ในขณะที่ Rovio Entertainment ถูก Sega เข้าซื้อกิจการไปตั้งแต่<a href=\"https://www.blognone.com/node/133454\">เดือนเมษายนปีที่แล้ว</a></p>\n<p>ที่มา - <a href=\"https://www.youtube.com/watch?v=0Vt5ZKTTZUw\">Sonic Official</a> via <a href=\"https://www.videogameschronicle.com/news/sonic-and-angry-birds-are-crossing-over-in-five-mobile-titles-for-the-next-week/\">VGC</a></p>\n</div></div></div><div><div>Topics: </div><div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/angry-birds\">Angry Birds</a></div><div><a href=\"/topics/sega\">Sega</a></div><div><a href=\"/topics/rovio\">Rovio</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b504765ba61ef621562b37a742e35cd827f25e6874a8c97ea5cc286ea241b5f5","category":"Thai"}