{"title":"รวมรีวิว Sand Land คะแนนเฉลี่ย 73/100 อีกหนึ่งเกมจากการ์ตูนที่มีระบบยานพาหนะสนุก แต่เควสย่อยน่าเบื่อ","link":"https://www.blognone.com/node/139409","date":1714043319000,"content":"<div><div><div><p>คะแนนโดยรวมของเกม Sand Land จากสื่อหลายสำนักออกมาแล้วได้คะแนนเฉลี่ย 72/100 จาก Opencritic และ 73/100 จาก Metacritic หลายสื่อเห็นตรงกันว่าเกมมีระบบยานพาหนะที่สนุก กราฟิกสวยงาม แต่ตัวเกมกับเควสย่อยน่าเบื่อ, Open World ที่พื้นที่ดูซ้ำ ๆ และมีการเล่าเรื่องที่ช้าเกินไป โดยบทวิจารณ์จากสื่อต่าง ๆ ดังนี้</p>\n<p><img alt=\"No Description\" src=\"https://www.blognone.com/sites/default/files/externals/c8f062208acfcf16aff18c101f7f68c0.jpeg\" /></p>\n<p><strong><a href=\"https://www.thegamer.com/sand-land-review/\">TheGamer</a> 5/10</strong> : ตัวเกมสนุกแม้จะมีจุดบกพร่องหลายอย่าง ระบบยานพาหนะสนุกมาก แม้เควสย่อยจะไร้สาระและเป็น Open World ที่พื้นที่ดูซ้ำ ๆ แต่เราก็มีรถถังสุดแกร่งที่สามารถยิงศัตรูเป็นกลุ่มสลายไปในสองวินาที แต่ถ้าคุณหวังว่าเกมนี้จะเป็นการดัดแปลงมังงะของอาจารย์โทริยาม่าที่ดีที่สุดคุณจะผิดหวัง แนะนำให้ดูอนิเมะแทนน่าจะดีกว่า</p>\n<p><strong><a href=\"https://www.gameblog.fr/jeu-video/jeux/tests/test-sand-land-jeu-video-avis-554563\">Gameblog.fr</a> 6/10</strong> : รู้สึกก้ำกึ่งกับ Sand Land ฉบับวิดีโอเกม มันเป็นการดัดแปลงมังงะของ อ.โทริยาม่า ได้อย่างสมบูรณ์แบบ ภาพกราฟิกเซลเชดสวยงามโดดเด่น ตัวละครที่ชื่นชอบก็มาปรากฏครบครัน แต่ตัวเกมยึดติดกับสุตรสำเร็จของ Open World แบบเก่า ๆ มากเกินไป  ทำให้เกมดำเนินเรื่องช้าส่งผลให้มีปัญหาด้านการเล่าเรื่อง และความประทับใจลดลงไปซะงั้น</p>\n<p><img alt=\"No Description\" src=\"https://www.blognone.com/sites/default/files/externals/96c739909a904bf46cb92ad1c2299e72.jpeg\" /></p>\n<p><strong><a href=\"https://hardcoregamer.com/review-sand-land/\">Hardcore Gamer</a> 7/10</strong> : Sand Land มีความหยาบกร้านและท้าทายในบางครั้ง แต่ตัวเกมยังคงมอบความสวยงามในหลายแง่มุม มีเนื้อเรื่องยอดเยี่ยม, ตัวละครน่าคบหา, ระบบการต่อสู้และการเดินทางด้วยยานพาหนะทำได้ยอดเยี่ยม  แต่กลับถูกลดทอนด้วยบทสนทนาขณะเดินทางที่น่ารำคาญและฉากโล่ง ๆ ที่น่าเบื่อในบางครั้ง  ไม่ว่าคุณจะเป็นแฟนผลงานของอ.โทริยาม่าหรือไม่ เกมนี้ก็ยังมีอะไรพิเศษให้ลองเล่นอยู่ ถ้าคุณยินดีที่จะลงแรงไปกับมัน</p>\n<p><strong><a href=\"https://cogconnected.com/review/sand-land-review/\">COGconnected</a> 78/100</strong> : Sand Land ถ่ายทอดหัวใจ และวิญญาณของเรื่องราวคลาสสิคจาก อ.โทริยาม่า ได้อย่างยอดเยี่ยม การกระโดดขึ้นยานพาหนะและต่อสู้กับสัตว์ประหลาดเป็นจุดเด่นของเกม ระบบต่อสู้ระยะประชิดไม่ค่อยน่าสนใจ เควสย่อยค่อนข้างน่าเบื่อ แต่เนื้อเรื่องหลักมีความหลากหลาย เป็นการตีความและต่อยอดมังงะได้อย่างแม่นยำและน่าสนใจ ภาพกราฟิกที่สวยงามแฟนอนิเมะจะต้องหลงรักการเดินทางอันน่าตื่นเต้นนี้ ผ่านโลกอันเป็นเอกลักษณ์ของ อ.โทริยาม่า</p>\n<p><img alt=\"No Description\" src=\"https://www.blognone.com/sites/default/files/externals/d0287523c64f6b3d2098f65cf60cf9de.jpeg\" /></p>\n<p><strong><a href=\"https://noisypixel.net/sand-land-review/\">Noisy Pixel</a> 9/10</strong> : Sand Land นำเสนอประสบการณ์ที่ผสมผสานการต่อสู้ยานพาหนะสุดเร้าใจ เข้ากับเนื้อเรื่องที่ชวนติดตามควบไปกับการสำรวจโลกกว้างอันกว้างใหญ่ไร้ขอบเขต เกมนี้ไม่เพียงแค่ยึดมั่นกับจิตวิญญาณของงานต้นฉบับ แต่ยังขยายจักรวาลนี้ออกไปได้อย่างมีความหมายดึงดูดทั้งเหล่าเกมเมอร์และแฟนอนิเมะ ด้วยสภาพแวดล้อมที่รังสรรค์อย่างสวยงาม ยกระดับมาตรฐานใหม่ให้กับเกมที่ดัดแปลงมาจากการ์ตูน</p>\n<p><strong><a href=\"https://www.gamingbible.com/reviews/sand-land-review-an-oasis-in-a-desert-of-manga-and-anime-adaptions-377133-20240424\">GAMINGbible</a> 8/10</strong> : โลกภายในเกมที่ได้รับการออกแบบอย่างสวยงาม มีชีวิตชีวา ด้วยภาพแอนิเมชั่นอันยอดเยี่ยม เสริมด้วยเสียงประกอบที่ดึงดูดผู้เล่นให้อยู่ในโลกนั้น  กระตุ้นให้ผู้เล่นออกสำรวจอย่างต่อเนื่อง  ชวนให้นึกถึงเกมอย่าง Zelda ภาค Breath Of The Wild ที่มีจุดเด่นตรงที่มีสิ่งน่าสนใจที่ทำให้ผู้เล่นออกนอกเส้นทางหลักเพื่อไปสำรวจบ่อยครั้ง  ถึงแม้จะรู้สึกว่าบางส่วนของเกมยังไม่ค่อยสมบูรณ์แบบนัก แต่ก็ยังคงเป็นเกมที่อยากแนะนำให้กับแฟนอนิเมะ โดยเฉพาะผู้ที่ชื่นชอบผลงานของ อ.โทริยาม่า ได้ลองเล่นดู</p>\n<p><img src=\"https://www.blognone.com/sites/default/files/externals/339c138cac4833c7b7ba44985d1b61c9.jpg\" /></p>\n<p>เกม Sand Land วางจำหน่ายวันที่ 26 เมษายนนี้บน PS5,Xbox Series S/X และ PC ตัวเกมใช้ Unreal Engine ในการพัฒนา</p>\n<p>ที่มา - <a href=\"https://www.metacritic.com/game/sand-land/\">Metacritic</a> และ <a href=\"https://opencritic.com/game/16617/sand-land\">Opencritic</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6698531f11509f42662f322bfc0db4b4729c6330c92b7543a46854bf0d6b431e","category":"Thai"}