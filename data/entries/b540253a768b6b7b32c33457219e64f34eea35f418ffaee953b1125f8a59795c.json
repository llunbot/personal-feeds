{"title":"เว็บขายข้อมูล 3D สแกนร่างกายโวย บอต OpenAI มาดูดข้อมูลจนเว็บล่ม","link":"https://www.blognone.com/node/144062","date":1736600776000,"content":"<div><div><div><p>เรื่องมีอยู่ว่า <a href=\"https://triplegangers.com/\">Triplegangers</a> เว็บขายชุดข้อมูล 3D สแกนร่างกายของมนุษย์จริงล่มไม่สามารถใช้งานได้เป็นระยะเวลาหนึ่ง โดยพบรีเควสจำนวนมหาศาลหลายหมื่นรีเควสจาก GPTBot หรือบอตดูดเนื้อหาของ OpenAI</p>\n<p>Oleksandr Tomchuk ซีอีโอ Triplegangers บอกว่าเว็บขายข้อมูล 3D สแกนร่างกายของมนุษย์จริง ซึ่งเคลมว่ามีชุดข้อมูลใหญ่ที่สุด มีรายการข้อมูลให้เลือกมากกว่า 65,000 รายการ มีหน้าสินค้าแยกกัน แต่ละหน้ามีรูปภาพอย่างน้อย 3 รูป เมื่อบอตของ OpenAI เข้ามาดูดข้อมูลมหาศาลในคราวนี้จึงเกิดทราฟิกสูงจนไม่สามารถให้บริการได้ เขาพบว่ามีหมายเลขไอพีที่ยิงเข้ามาถึงกว่า 600 ไอพีจนเหมือนการทำ DDoS</p>\n<p>ถึงแม้ทีมงานของ Tomchuk จะอยู่ในยูเครนเป็นหลัก แต่<a href=\"https://triplegangers.com/terms-of-use\">เว็บไซต์มีข้อกำหนด</a>ตามกฎหมายรัฐฟลอริดาห้ามบอตมาดึงข้อมูลรูปไปใช้งานโดยไม่ได้รับอนุญาตอยู่แล้ว อย่างไรก็<a href=\"https://platform.openai.com/docs/bots/overview-of-openai-crawlers\">ตามแนวทางของ OpenAI</a> นั้นบอกว่าเว็บไซต์<a href=\"https://www.blognone.com/node/135166\">สามารถตั้งค่า</a>ที่ robot.txt เพื่อไม่ให้บอตมาดึงข้อมูลไป กรณีที่เกิดขึ้นนี้เป็นเพราะ Triplegangers ไม่ได้คอนฟิก robot.txt ป้องกันไว้ด้วย</p>\n<p>Tomchuk บอกว่าแนวทางนี้เหมือนกับ OpenAI บอกให้เว็บไซต์ต้อง opt-out เอง แทนที่ OpenAI จะเป็นฝ่ายขอ opt-in เพราะการที่เว็บเข้ามาดูดข้อมูลนั้นก็สร้างทราฟิกและการใช้ทรัพยากรของเว็บ ส่งผลกับค่าใช้จ่ายคลาวด์ด้วย</p>\n<p>ตอนนี้ Triplegangers ได้แก้ไข robot.txt ไม่ให้บอตทุกค่ายมาดูดเนื้อหาแล้ว รวมทั้งตั้งค่า<a href=\"https://www.blognone.com/node/140739\">บล็อกที่ระดับ Cloudflare</a> เพิ่มเติมด้วย</p>\n<p>OpenAI ยังไม่ได้ออกมาแสดงความเห็นต่อรายงานนี้</p>\n<p>ที่มา: <a href=\"https://techcrunch.com/2025/01/10/how-openais-bot-crushed-this-seven-person-companys-web-site-like-a-ddos-attack/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/db1742cbe675c564c3deeba038af1983.jpeg\" /></p>\n<blockquote><p>We are receiving tens of thousands of crawling requests from openai . com/gptbot, which is used to scrape data by OpenAI to train generative AI models. This has caused our website to go down for periods of time over the last few days. Which interrupted our normal operations.… <a href=\"https://t.co/EyKHUi8tWs\">pic.twitter.com/EyKHUi8tWs</a></p>\n<p>— Triplegangers (@triplegangers) <a href=\"https://twitter.com/triplegangers/status/1877095361002852750?ref_src=twsrc%5Etfw\">January 8, 2025</a></p></blockquote>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b540253a768b6b7b32c33457219e64f34eea35f418ffaee953b1125f8a59795c","category":"Thai"}