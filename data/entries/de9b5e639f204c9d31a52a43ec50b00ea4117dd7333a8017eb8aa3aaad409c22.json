{"title":"App Store และ Play Store ถอดแอป VPN ออกจากสโตร์ในอินเดีย รวมทั้ง 1.1.1.1 ของ Cloudflare","link":"https://www.blognone.com/node/143911","date":1735905770000,"content":"<div><div><div><p>หน่วยงานของอินเดียได้สั่งให้แอปเปิลและกูเกิลนำแอป VPN จำนวน 6 แอป ออกจากสโตร์ ซึ่งรวมทั้งแอปยอดนิยม 1.1.1.1 ของ Cloudflare ด้วย โดยบอกว่าแอปกลุ่มนี้ไม่ได้ปฏิบัติตามกฎหมายที่ออกมาในปี 2022 ซึ่งกำหนดให้แอป VPN ต้องเก็บข้อมูลตัวตนและการใช้งานของผู้ใช้งานเป็นเวลา 5 ปี ซึ่งรวมทั้งชื่อและหมายเลขไอพี</p>\n<p>เมื่อปี 2022 มีแอป VPN ยอดนิยมหลายรายที่เลือกประท้วงกฎหมายนี้ โดยปิดเซิร์ฟเวอร์ VPN ในอินเดียและหยุดทำการตลาดในประเทศ เช่น <a href=\"https://www.blognone.com/node/130569\">Proton VPN</a>, <a href=\"https://www.blognone.com/node/128797\">ExpressVPN</a>, Nord VPN อย่างไรก็ตามบริการ VPN เหล่านี้ยังสามารถเข้าถึงใช้งานได้จากในอินเดีย</p>\n<p>แอปเปิลและกูเกิลยังไม่ได้ออกมาให้รายละเอียดของการปฏิบัติตามคำสั่งนี้</p>\n<p>ที่มา: <a href=\"https://timesofindia.indiatimes.com/technology/tech-news/apple-and-google-have-removed-these-six-vpn-apps-from-app-stores-for-failing-to-abide-by-indias-data-laws/articleshow/116907422.cms\">Times of India</a></p>\n<p><img alt=\"No Description\" src=\"https://www.blognone.com/sites/default/files/externals/71e482bd580820ebb6b46adfad291812.jpeg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div><div><a href=\"/topics/india\">India</a></div><div><a href=\"/topics/vpn\">VPN</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de9b5e639f204c9d31a52a43ec50b00ea4117dd7333a8017eb8aa3aaad409c22","category":"Thai"}