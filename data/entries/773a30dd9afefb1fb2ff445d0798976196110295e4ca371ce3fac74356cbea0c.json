{"title":"[ลือ] Apple อาจไม่พูดถึง Siri มากนัก ในงาน WWDC เดือนหน้า","link":"https://www.blognone.com/node/146473","date":1747615476000,"content":"<span>[ลือ] Apple อาจไม่พูดถึง Siri มากนัก ในงาน WWDC เดือนหน้า</span>\n\n  <div>\n    <div>Body</div>\n              <div><p>Bloomberg มีรายงานพิเศษโดย Mark Gurman ร่วมกับ Drake Bennett พูดถึงปัญหาของการพัฒนาปัญญาประดิษฐ์ Apple Intelligence และระบบผู้ช่วยอัจฉริยะ Siri ของแอปเปิลอีกครั้ง ซึ่งงานสัมมนาสำหรับนักพัฒนา <a href=\"https://www.blognone.com/node/145472\">WWDC ก็จะจัดขึ้นในเดือนหน้า</a>แล้ว</p>\n<p>รายงานบอกว่า WWDC เดือนหน้าจะใช้เวลาไม่มากในการพูดถึง Siri ที่ประกาศ<a href=\"https://www.blognone.com/node/145143\">เลื่อนเปิดตัวฟีเจอร์ใหม่</a>ไม่มีกำหนดไปก่อนหน้านี้ ฟีเจอร์ AI ที่จะประกาศเป็น<a href=\"https://www.blognone.com/node/146371\">ระบบจัดการแบตเตอรี</a>, ระบบโค้ชแนะนำสุขภาพ เป็นต้น</p>\n<p>ประเด็นอื่นที่น่าสนใจในรายงานนี้เช่น</p>\n<ul>\n<li>Craig Federighi หัวหน้าฝ่ายซอฟต์แวร์แอปเปิล มองการลงทุนด้าน AI ด้วยเงินมหาศาล แต่ไม่รู้ว่าปลายทางจะเป็นอย่างไร ไม่ใช่แนวทางที่แอปเปิลถนัด</li>\n<li>ความเชื่อนี้ทำให้ John Giannandrea หัวหน้าฝ่าย AI ของแอปเปิล พบอุปสรรคเมื่อต้องการเงินลงทุนที่มากขึ้น</li>\n<li>แอปเปิลจะปรับแต่ง iOS ในประเทศกลุ่ม EU ให้เลือกใช้ผู้ช่วยสั่งงานด้วยเสียงตัวอื่นแทน Siri ได้</li>\n<li>แอปเปิลจะทำการตลาด Apple Intelligence แยกจากแบรนด์ Siri มากยิ่งขึ้น</li>\n<li>แอปเปิลจะหยุดโปรโมตฟีเจอร์ใหม่ล่วงหน้า หากไม่ชัดเจนว่าสามารถเปิดตัวได้ทันกำหนด</li>\n</ul>\n<p>ที่มา: <a href=\"https://www.bloomberg.com/news/features/2025-05-18/how-apple-intelligence-and-siri-ai-went-so-wrong\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Mon, 05/19/2025 - 07:44</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"773a30dd9afefb1fb2ff445d0798976196110295e4ca371ce3fac74356cbea0c","category":"Thai"}