{"title":"โปรดิวเซอร์ Final Fantasy XVI ชี้แจง ไม่ได้เสนอไอเดียยกเลิกตัวเลขภาค สื่อเข้าใจผิด","link":"https://www.blognone.com/node/134163","date":1685956732000,"content":"<div><div><div><p>Naoki Yoshida โปรดิวเซอร์เกม Final Fantasy XVI ให้สัมภาษณ์ในรายการทางยูทูบ Weekly Ochiai ชี้แจงประเด็นที่เป็นข่าวก่อนหน้านี้ ว่า<a href=\"https://www.blognone.com/node/133952\">เขาเสนอไอเดียให้ Final Fantasy ยกเลิกการใช้ตัวเลขภาค</a> บอกเพราะทำให้ผู้เล่นหน้าใหม่สับสนว่าต้องไปเล่นเกมตั้งแต่ภาคแรกหรือไม่</p>\n<p>Yoshida บอกว่าสื่อนำเรื่องนี้ไปเขียนผิดประเด็น ในตอนสัมภาษณ์สื่อถามเขาว่า เขาเคยคิดยกเลิกตัวเลข 16 ออกจากชื่อเกมหรือไม่ ซึ่งเขาตอบว่าก็เคยมีการพูดคุยภายในกันเรื่องนี้ แต่กลายเป็นสื่อไปบอกว่าเขาเสนอให้ยกเลิกตัวเลขภาค สำหรับเกมที่จะออกมาในอนาคต ซึ่งไม่จริง</p>\n<p>เขายังให้ความเห็นว่าการเลิกใช้ระบบตัวเลขภาค อาจทำให้ผู้เล่นเข้าใจว่าเป็นคนละเกมกัน หรือเป็นภาคแยกออกมา (Spin-off) ซึ่ง Final Fantasy เอง ก็มีเกมประเภทนี้อยู่แล้วด้วย การยกเลิกตัวเลขภาคจะยิ่งทำให้สับสนมากขึ้นไปด้วยซ้ำ</p>\n<p>สุดท้าย Toshida ยังบอกว่าการใช้ตัวเลขภาคนี้อาจเป็นเอกลักษณ์หนึ่งด้วยซ้ำ ไม่ค่อยมีเกมไหนที่นับตัวเลขภาคมาถึงจำนวนเท่านี้ โดยอีกเกมที่เขานึกถึงคือ The King of Fighters ซึ่งตอนนี้มีถึง <a href=\"https://www.blognone.com/node/111197\">The King of Fighters XV</a> แล้ว</p>\n<p>ที่มา: <a href=\"https://gamerant.com/final-fantasy-16-producer-ditching-numbered-titles-clarification/\">GameRant</a></p>\n<p><img alt=\"No Description\" src=\"https://www.blognone.com/sites/default/files/externals/3a8d1892df01eeff38e2ab7fa29ca7cd.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23c7d399cc5e734c561bdcedab20b723fd2480db783135c2086ddc843459d570","category":"Thai"}