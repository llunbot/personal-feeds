{"title":"แจ้งเตือน GitLab ออกแพตช์แก้ช่องโหว่ระดับวิกฤติ คนร้ายยึดบัญชีได้ทันที","link":"https://www.blognone.com/node/137697","date":1705420206000,"content":"<div><div><div><p>GitLab ประกาศออกแพตช์แก้ไขช่องโหว่ CVE-2023-7028 ช่องโหว่ร้ายแรงระดับวิกฤติที่เปิดทางให้คนร้ายสามารถยึดบัญชีของเหยื่อได้ทันที เพราะคนร้ายสามารถสั่งให้ส่งอีเมลรีเซ็ตรหัสผ่านไปยังอีเมลของคนร้ายได้</p>\n<p>ช่องโหว่นี้สามารถป้องกันได้ด้วยการเปิดการล็อกอินสองขั้นตอนเอาไว้ อย่างไรก็ดีแพตช์ชุดใหม่นี้ยังมีการแก้ไขช่องโหว่อื่นๆ ด้วย</p>\n<p>ทาง GitLab แนะนำให้องค์กรที่ติดตั้ง GitLab รุ่นที่ได้รับรีบอัพเดตแพตช์, เปิดการล็อกอินสองขั้นตอน, และเปลี่ยน secret ทั้งหมด ได้แก่ รหัสผ่านต่างๆ, API token, ใบรับรอง, ตลอดจน secret อื่นๆ</p>\n<p>ช่องโหว่นี้กระทบ GitLab ตั้งแต่ 16.1 จนถึง 16.7 ตอนนี้ทางโครงการก็ออกเวอร์ชั่นแพตช์ช่องโหว่ออกมาทั้งหมดแล้ว</p>\n<p>ที่มา - <a href=\"https://about.gitlab.com/releases/2024/01/11/critical-security-release-gitlab-16-7-2-released/\">GitLab</a></p>\n<p><img alt=\"No Description\" src=\"https://www.blognone.com/sites/default/files/externals/95e0e849ff3e20b1181c1f63db0369c1.png\" /></p>\n</div></div></div><div><div>Topics: </div><div><div><a href=\"/topics/gitlab\">GitLab</a></div><div><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb6b32df43bab81527cb2be99f8271532e3683871b9ef24b8ca92e2cea849ecf","category":"Thai"}