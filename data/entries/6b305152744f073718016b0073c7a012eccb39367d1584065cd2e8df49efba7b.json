{"title":"OnlyOffce ชุดซอฟต์แวร์สำนักงานโอเพนซอร์ส รองรับไฟล์ iWork (Pages, Numbers, Keynote)","link":"https://www.blognone.com/node/144590","date":1739190291000,"content":"<div><div><div><p>OnlyOffice ซอฟต์แวร์สำนักงานโอเพนซอร์สอีกค่าย (ที่ไม่ใช่ LibreOffice) ออกเวอร์ชัน 8.3 มีการเปลี่ยนแปลงสำคัญคือรองรับการเปิดและแก้ไขไฟล์เอกสารของ Apple iWork (Pages, Numbers, Keynote) รวมถึงไฟล์จาก Hancom Office ซอฟต์แวร์สำนักงานจากเกาหลีด้วย</p>\n<p>ไฟล์ของ iWork เดิมทีจำเป็นต้องเปิดตัวซอฟต์แวร์ในชุด iWork ที่มีเฉพาะบน macOS หรือบนเว็บเท่านั้น จึงสร้างความลำบากให้ผู้ใช้พีซีทั้งวินโดวส์และลินุกซ์ การที่ OnlyOffice สามารถเปิดไฟล์เหล่านี้ได้ย่อมช่วยอำนวยความสะดวกได้มากขึ้นมาก</p>\n<p>อย่างไรก็ตาม ไฟล์ iWork เป็นฟอร์แมตปิด และต้องใช้วิธี reverse engineering ส่งผลให้ OnlyOffice ไม่สามารถแสดงผลไฟล์นั้นได้ถูกต้องทั้งหมดเสมอไป และเว็บไซต์ OMG Ubuntu ทดสอบแล้วพบว่ายังเพี้ยนอยู่พอสมควร</p>\n<p>ที่มา - <a href=\"https://www.onlyoffice.com/blog/2025/02/onlyoffice-desktop-editors-v8-3-released\">OnlyOffice</a>, <a href=\"https://www.omgubuntu.co.uk/2025/02/onlyoffice-8-3-released-new-features\">OMG Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/e46abf70bd274740717f3067b3c949ea.jpeg\" /></p>\n</div></div></div><div><div>Topics: </div><div><div><a href=\"/topics/onlyoffice\">OnlyOffice</a></div><div><a href=\"/topics/open-source\">Open Source</a></div><div><a href=\"/topics/iwork\">iWork</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b305152744f073718016b0073c7a012eccb39367d1584065cd2e8df49efba7b","category":"Thai"}