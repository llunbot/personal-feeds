{"title":"Facebook และ Instagram ออกแพ็กเกจแบบไม่มีโฆษณา 9.99 ยูโร/เดือน เฉพาะในยุโรป","link":"https://www.blognone.com/node/136469","date":1698672673000,"content":"<div><div><div><p>Facebook และ Instagram เปิดบริการจ่ายเงินเพื่อปิดโฆษณา ซึ่งมีเฉพาะในเขตสหภาพยุโรปเท่านั้น เริ่มเปิดให้ใช้งานในเดือนพฤศจิกายนนี้</p>\n<p>ผู้ใช้ Facebook และ Instagram ในภูมิภาคเหล่านี้สามารถเลือกได้ว่าจะใช้บัญชีแบบฟรี มีโฆษณาต่อไป หรือจะสมัครสมาชิกในราคา 9.99 ยูโร/เดือน (สมัครผ่านเว็บ) หรือ 12.99 ยูโร/เดือน (ผ่านแอพ iOS/Android ที่ต้องจ่ายส่วนแบ่งให้แอปเปิล/กูเกิล) เพื่อแลกกับการไม่ต้องมีโฆษณา</p>\n<p>บริษัท Meta บอกว่ายังเชื่อมั่นในแนวทางบัญชีฟรี หารายได้จากโฆษณาเหมือนเดิม แต่เมื่อต้องปฏิบัติตามกฎของยุโรปก็ยินดีปฏิบัติตาม</p>\n<p>ที่มา - <a href=\"https://about.fb.com/news/2023/10/facebook-and-instagram-to-offer-subscription-for-no-ads-in-europe/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/4d7c617f8b9effacadea9075ea556673.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/europe\">Europe</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31b7c9b928cce60ac3a35c021f71d201d6427fe1d2af3b635028b479d9b92e36","category":"Thai"}