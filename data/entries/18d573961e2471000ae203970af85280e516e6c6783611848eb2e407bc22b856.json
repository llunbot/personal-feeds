{"title":"GitHub เปิดให้นักพัฒนาสอบเพื่อรับ Certifications แล้ว ราคา 200 เหรียญ","link":"https://www.blognone.com/node/137604","date":1704958544000,"content":"<div><div><div><p>GitHub เปิดให้นักพัฒนาสอบเพื่อรับ Certifications อย่างเป็นทางการแล้ว หลังจากเปิดตัวที่งาน <a href=\"https://githubuniverse.com\">Universe 2023</a> และมีให้สอบเฉพาะสำหรับพนักงานและพันธมิตรเท่านั้น</p>\n<p>GitHub Certifications เป็นโครงการที่ร่วมมือกับ PSI และ Credly ในการจัดสอบเพื่อรับประกาศนียบัตรมาตรฐานที่ศูนย์สอบหรือทางออนไลน์ แสดงให้เห็นถึงความเชี่ยวชาญเทคโนโลยีของ GitHub และเพิ่มโอกาสในการได้รับจ้างงาน</p>\n<p><img alt=\"No Description\" src=\"https://www.blognone.com/sites/default/files/externals/8e44c0031922147d9f74e1bc68287711.png\" /></p>\n<p><strong>Certifications ที่เปิดให้สอบ</strong></p>\n<ul>\n<li>GitHub Foundations</li>\n<li>GitHub Actions Certification</li>\n<li>GitHub Advanced Security Certification</li>\n<li>GitHub Administration Certification</li>\n</ul>\n<p>การสอบมีระยะเวลา 120 นาที ข้อสอบเป็นแบบปรนัย มี 60 ข้อ ราคา 200 เหรียญ (ราคาแพงมากเมื่อเปรียบเทียบกับ AZ-900 ที่ราคา 55 เหรียญและ AWS Certified Cloud Practitioner ที่ราคา 100 เหรียญ) และมีอายุอย่างน้อย 3 ปี</p>\n<p>ผู้ที่สนใจสามารถเริ่มต้นเรียนรู้หลักการพื้นฐานของ GitHub ฟรีบน <a href=\"https://learn.microsoft.com/en-us/training/github\">Microsoft Learn</a> และลงทะเบียนสอบได้ที่<a href=\"https://resources.github.com/learn/certifications\">เว็บไซต์</a></p>\n<p>ที่มา - <a href=\"https://github.blog/2024-01-08-github-certifications-are-generally-available\">GitHub Blog</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/education\">Education</a></div><div><a href=\"/topics/training\">Training</a></div><div><a href=\"/topics/certification\">Certification</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18d573961e2471000ae203970af85280e516e6c6783611848eb2e407bc22b856","category":"Thai"}