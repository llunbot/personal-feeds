{"title":"[ลือ] NVIDIA เตรียมหยุดผลิต GeForce RTX 3060 จีพียูที่นิยมสูงสุดบน Steam ตอนนี้","link":"https://www.blognone.com/node/141241","date":1722747497000,"content":"<div><div><div><p>มีข่าวอย่างไม่เป็นทางการมาจากเว็บบอร์ด Board Channels ของจีน ซึ่งเป็นแหล่งข่าวในแวดวงฮาร์ดแวร์พีซี รายงานว่า NVIDIA แจ้งให้ผู้ผลิตการ์ดจอทราบว่าจะเลิกผลิต GeForce RTX ซีรีส์ 3060 และเปิดให้สั่งชิปได้เป็นล็อตสุดท้ายแล้ว</p>\n<p>ความสำคัญของข่าวนี้คือ GeForce 3060 ถือเป็น<a href=\"https://store.steampowered.com/hwsurvey/Steam-Hardware-Software-Survey-Welcome-to-Steam\">จีพียูรุ่นที่ได้รับความนิยมสูงสุดบน Steam ในปัจจุบัน</a> มีส่วนแบ่งตลาด ณ เดือนกรกฎาคม 2024 ที่ 5.71% ตามด้วยอันดับสองแบบห่างๆ <a href=\"https://www.blognone.com/node/131720\">GeForce 1650 อดีตแชมป์เก่า</a> ที่ 3.88% และ GeForce 3060 Ti ที่ 3.47%</p>\n<p>หากเรานับรวมจีพียูตระกูล 3060 ทั้งหมด (3060 + 3060 Ti + 3060 Laptop) มีส่วนแบ่งตลาดบน Steam รวมกันถึง 12.8% ถ้าเทียบกับซีพียูรุ่นถัดมาคือซีรีส์ 4060 ทั้งหมด (4060 + 4060 Ti + 4060 Laptop) มีส่วนแบ่งตลาดรวมกัน 9.22%</p>\n<p><a href=\"https://www.blognone.com/node/120556\">GeForce 3060 สถาปัตยกรรม Ampere เปิดตัวครั้งแรกในเดือนมกราคม 2021 วางขายจริงเดือนกุมภาพันธ์ 2021</a> ถ้านับถึงปัจจุบันมีอายุได้ราว 3 ปีครึ่งแล้ว</p>\n<p>ที่มา - <a href=\"https://videocardz.com/newz/nvidia-to-discontinue-geforce-rtx-3060-steams-most-popular-gpu\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/f6ac216de68a9cc14eda3bc42362687a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e4a1eead14ddee506a5701d845024d10.png\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1673fd5be134755fe2a55065b97959c8131d425d14ebe76f587e5d35940e060","category":"Thai"}