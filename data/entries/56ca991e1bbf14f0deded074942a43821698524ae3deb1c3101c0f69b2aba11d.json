{"title":"Reddit เจรจาขายข้อมูลให้บริษัทแห่งหนึ่ง ใช้เทรน AI มูลค่าดีล 60 ล้านดอลลาร์ต่อปี","link":"https://www.blognone.com/node/138272","date":1708352704000,"content":"<div><div><div><p>มีรายงานว่า Reddit ซึ่งกำลังอยู่ในขั้นตอนเร่งไอพีโอ<a href=\"https://www.blognone.com/node/136968\">เข้าตลาดหุ้นตามแผน</a>ภายในเดือนมีนาคม ได้เจรจาเพื่อขายสิทธิ์ให้บริษัทภายนอกสามารถนำข้อมูลที่มีไปใช้เทรน AI ได้</p>\n<p>ดีลดังกล่าวระบุว่ามีมูลค่าที่ประมาณ 60 ล้านดอลลาร์ต่อปี คู่สัญญาเป็นบริษัทด้าน AI แห่งหนึ่งที่ไม่เปิดเผยชื่อ และดีลนี้ยังไม่สิ้นสุดขั้นตอนการเจรจาจึงอาจมีการเปลี่ยนแปลงได้</p>\n<p>อย่างไรก็ตามท่าทีนี้ของ Reddit น่าจะสร้างความขัดแย้งกับชุมชนผู้ใช้งานอีกครั้ง จากก่อนหน้านี้ Reddit ได้<a href=\"https://www.blognone.com/node/133511\">ปรับเงื่อนไขการใช้งาน API</a> ที่หากต้องการเข้าถึงข้อมูลจำนวนมาก โดยเฉพาะการนำไปเทรน AI จะต้องจ่ายเงิน แต่ส่งผลกระทบข้างกันคือไคลเอนต์ 3rd Party หลายตัวยอดนิยม ได้ประกาศปิดให้บริการด้วย ท่าทีนี้จึงต้องดูต่อไปว่า<a href=\"https://www.blognone.com/node/134278\">ชุมชนผู้ใช้งาน</a>จะมีความเห็นอย่างไร</p>\n<p>ที่มา: <a href=\"https://www.artificialintelligence-news.com/2024/02/19/reddit-is-reportedly-selling-data-for-ai-training/\">AI News</a></p>\n<p><img src=\"https://www.blognone.com/sites/default/files/externals/fa8bb23cc9048e60051526128819b0ed.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56ca991e1bbf14f0deded074942a43821698524ae3deb1c3101c0f69b2aba11d","category":"Thai"}