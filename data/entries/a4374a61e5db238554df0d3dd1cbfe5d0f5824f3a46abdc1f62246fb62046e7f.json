{"title":"AnyDesk ยืนยันปัญหาการโจมตีระบบ แนะนำอัพเดตซอฟต์แวร์และเปลี่ยนรหัสผ่านทันที","link":"https://www.blognone.com/node/138027","date":1707003911000,"content":"<div><div><div><p>AnyDesk บริการโซลูชันสำหรับรีโมทคอมพิวเตอร์และเซิร์ฟเวอร์ ยืนยันปัญหาการถูกโจมตีในระบบ Production โดยบอกว่าได้ร่วมทำการตรวจสอบกับ CrowdStrike และแจ้งผู้เกี่ยวข้องที่ได้รับผลกระทบแล้ว ซึ่งปัญหานี้ไม่เกี่ยวกับ ransomware</p>\n<p>AnyDesk บอกว่าได้ถอนสิทธิ์ใบยืนยันตัวตนที่เกี่ยวกับความปลอดภัยและระบบที่เกี่ยวข้องกับปัญหาทั้งหมดแล้ว รวมถึงถอนโค้ดยืนยันตัวตนในอดีตทันที และทั้งหมดจะแทนที่ด้วยใบยืนยันตัวตนใหม่ ทั้งนี้ระบบของ AnyDesk ไม่มีการเก็บกุญแจส่วนตัว, โทเค็นความปลอดภัย หรือรหัสผ่าน อย่างไรก็ตามเพื่อความปลอดภัย AnyDesk ก็รีเซตรหัสผ่านทั้งหมด และให้ผู้ใช้งานเปลี่ยนรหัสผ่านทุกการเข้าถึงทันที</p>\n<p>เว็บไซต์ Bleeping Computer บอกว่าข้อมูลเบื้องต้นที่ตรวจพบ ผู้โจมตีสามารถเข้าถึงซอร์ดโค้ดและกุญแจยืนยันตัวตนในโค้ดได้ด้วย อย่างไรก็ตาม AnyDesk ได้ให้ข้อมูลไม่มากนัก จึงแนะนำผู้ใช้งานให้อัพเดตซอฟต์แวร์เป็นตัวล่าสุดทันที และตั้งรหัสผ่านใหม่</p>\n<p>ที่มา: <a href=\"https://anydesk.com/en/public-statement\">AnyDesk</a>, <a href=\"https://www.bleepingcomputer.com/news/security/anydesk-says-hackers-breached-its-production-servers-reset-passwords/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/84bae7be57c6912974a042a60f6a674f.jpeg\" /></p>\n</div></div></div><div><div>Topics: </div><div><div><a href=\"/topics/anydesk\">AnyDesk</a></div><div><a href=\"/topics/enterprise\">Enterprise</a></div><div><a href=\"/topics/hacking\">Hacking</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4374a61e5db238554df0d3dd1cbfe5d0f5824f3a46abdc1f62246fb62046e7f","category":"Thai"}