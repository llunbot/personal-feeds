{"title":"Samsung ประกาศเร่งพัฒนาฟีเจอร์ตัววัดระดับกลูโคสในเลือด เชื่อเปลี่ยนเกมตลาดอุปกรณ์สุขภาพได้","link":"https://www.blognone.com/node/137828","date":1706056139000,"content":"<div><div><div><p>Bloomberg รายงานว่าซัมซุงวางแผนผลักดันพัฒนาอุปกรณ์ตรวจวัดระดับกลูโคสในเลือด แบบที่ไม่ต้องเจาะเลือด รวมทั้งอุปกรณ์วัดความดันเลือด เพื่อให้บริษัทมีไลน์สินค้าด้านสุขภาพมากขึ้น โดยอาจนำมาใช้กับ <a href=\"https://www.blognone.com/node/137739\">Galaxy Ring</a> ที่เพิ่งเปิดตัวไป</p>\n<p>ซัมซุงมองว่า 2 ฟีเจอร์นี้ หากบริษัททำสำเร็จ จะเป็นการเปลี่ยนเกมการแข่งขันครั้งใหญ่ ทำให้ซัมซุงโดดเด่นด้านอุปกรณ์สำหรับสุขภาพ และแข่งขันกับแอปเปิลได้มากขึ้น อย่างไรก็ตาม Hon Pak ผู้บริหารซัมซุงส่วนสุขภาพดิจิทัลก็เชื่อว่า บริษัทเทคโนโลยีในอุตสาหกรรมต่างมองเห็นโอกาสนี้และลงทุนพัฒนาอุปกรณ์ดังกล่าวกันอยู่</p>\n<p>อย่างไรก็ตาม Pak บอกว่าซัมซุงยังไม่สามารถให้รายละเอียดได้ว่า อุปกรณ์ดังกล่าวจะมีออกมาภายในระยะเวลาเท่าใด แต่เชื่อว่าเราน่าจะเห็นอุปกรณ์ตรวจวัดระดับกลูโคสในเลือดภายใน 5 ปี ส่วนฟีเจอร์วัดความดันเลือดตอนนี้มีแล้วในสมาร์ทวอทช์ของซัมซุง แต่การวัดค่ายังไม่แม่นยำมาก</p>\n<p>ที่มา: <a href=\"https://www.bloomberg.com/news/articles/2024-01-22/samsung-races-apple-on-noninvasive-glucose-checks-blood-pressure-monitoring\">Bloomberg</a></p>\n<p><img src=\"https://www.blognone.com/sites/default/files/externals/e4e1d781ac683339192076a8cd1aa2aa.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b1cbb5ef768cab1e53be732d595a6c78a23da8e67dd6fcdfeacf422ab9b0f9d","category":"Thai"}