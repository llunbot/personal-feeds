{"title":"Family Link ของ Android เพิ่มโหมด School Time ล็อคการใช้มือถือในเวลาเรียน","link":"https://www.blognone.com/node/141247","date":1722845974000,"content":"<div><div><div><p>กูเกิลพัฒนาฟีเจอร์ Parental Control ของ Android ให้มีความสามารถเพิ่มขึ้น โดยพ่อแม่สามารถกำหนดเวลา School Time ให้กับสมาร์ทโฟนและนาฬิกาของลูก เพื่อห้ามใช้มือถือหรือห้ามใช้แอพบางตัวในเวลาเรียน</p>\n<p>ฟีเจอร์นี้ออกแบบมาสำหรับพ่อแม่ผู้ปกครอง ที่อยากให้ลูกพกมือถือหรือนาฬิกาเผื่อกรณีฉุกเฉิน จะได้ติดต่อกันได้ แต่ก็ไม่อยากให้ไปเบี่ยงเบนความสนใจในเวลาเรียน สามารถตั้งเวลา School Time เช่น 9.00-15.00 น. โดยช่วงเวลานี้มือถือจะถูกล็อค หรืออนุญาตให้ใช้แอพเฉพาะบางตัวเท่านั้น พ่อแม่สามารถควบคุมได้ผ่านแอพ Family Link ที่มีอยู่แล้วในปัจจุบัน</p>\n<p>สำหรับผู้ใช้กลุ่มวัยรุ่นที่อาจไม่ต้องการถูกควบคุมหนักขนาดนั้น กูเกิลยังมีทางเลือกให้ เช่น ไม่จำกัดเวลาใช้งานตรงๆ แต่เพิ่มทางเลือกให้พ่อแม่ดูได้ว่าลูกใช้งาน YouTube อย่างไรบ้าง, ปิดการทำงาน autoplay ของ YouTube ป้องกันการดูคลิปต่อไปเรื่อยๆ ไม่หยุด เป็นต้น</p>\n<p>ที่มา - <a href=\"https://blog.google/technology/families/android-update-school-time-parental-controls/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/0cd010b1823eddfd7d5f1b957297f8eb.jpeg\" /></p>\n</div></div></div><div><div>Topics: </div><div><div><a href=\"/topics/parental-control\">Parental Control</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e339fa8e5aed760e7e877a6b93b868ef9c248887f19e39fced65bce45cae93eb","category":"Thai"}