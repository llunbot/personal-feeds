{"title":"กูเกิลเปิดบริการ NotebookLM แอพจดโน้ตพลัง AI แต่เฉพาะในสหรัฐ ใช้โมเดล Gemini Pro","link":"https://www.blognone.com/node/137167","date":1702164720000,"content":"<div><div><div><p>กูเกิลเปิดบริการ NotebookLM แอพจดโน้ตพลัง AI สำหรับผู้ใช้ทั่วไป แต่ยังจำกัดประเทศเฉพาะในสหรัฐอเมริกาเท่านั้น</p>\n<p><a href=\"https://notebooklm.google/\">NotebookLM</a> หรือชื่อเดิม Project Tailwind เป็นโครงการทดลอง (experimental) ที่กูเกิลโชว์ครั้งแรกในงาน Google I/O 2023 มันเป็นแอพจดโน้ตที่ใช้โมเดลภาษาขนาดใหญ่ (LLM) มาช่วยสรุปเนื้อหาจากเอกสาร (เช่น PDF) ที่เราอัพโหลดขึ้นไป เมื่อ LLM เรียนรู้จากเอกสารก็จะกลายเป็นผู้เชี่ยวชาญในเรื่องนั้น ที่สามารถตอบคำถามหรือร่างเนื้อหาจากเอกสารให้เราได้</p>\n<p>กูเกิลยังปรับปรุงโมเดล LLM มาเป็น <a href=\"https://www.blognone.com/node/137113\">Gemini Pro ที่มีความสามารถมากขึ้น</a> และเพิ่มฟีเจอร์การเซฟคำตอบของ NotebookLM เก็บไว้ใช้งานภายหลังได้</p>\n<p>กูเกิลบอกว่า NotebookLM ถือเป็นตัวอย่างของแอพยุค AI-native ที่แท้จริง สร้างขึ้นมาใหม่หมดด้วยเทคโนโลยีปัจจุบัน แต่สถานะของมันจะยังเป็นการทดลองไปอีกสักระยะเวลาหนึ่งเพื่อดูผลตอบรับจากผู้ใช้ และยืนยันว่าข้อมูลที่อัพโหลดขึ้นไปจะไม่ถูกนำไปใช้เทรน AI</p>\n<p><img alt=\"No Description\" src=\"https://www.blognone.com/sites/default/files/externals/2de62bfe1ca30b3498cc3d7658221dcd.png\" /></p>\n<p><img alt=\"No Description\" src=\"https://www.blognone.com/sites/default/files/externals/ca9e6e8056eba3352c572e1336d017cf.png\" /></p>\n<p>ที่มา - <a href=\"https://blog.google/technology/ai/notebooklm-new-features-availability/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04d47810617ba0455b88287efadcdc490c0af91678c8c5036015f7bc7854dd25","category":"Thai"}