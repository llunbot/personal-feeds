{"title":"ChatGPT ออกแอปเวอร์ชัน Windows แล้ว ตามหลัง macOS เพียง 5 เดือน","link":"https://www.blognone.com/node/142640","date":1729254340000,"content":"<div><div><div><p>OpenAI ออกแอป ChatGPT สำหรับระบบปฏิบัติการ Windows ของบริษัทไมโครซอฟท์ที่<a href=\"https://www.blognone.com/node/132356\">ลงทุน</a>ใน OpenAI ไปกว่า 13,000 ล้านดอลลาร์แล้ว หลังจากออก<a href=\"https://www.blognone.com/node/139738\">แอปเวอร์ชัน macOS</a> มาตั้งแต่เดือนพฤษภาคม</p>\n<p>ChatGPT เวอร์ชัน Windows นี้ ยังอยู่ในสถานะทดสอบ รองรับเฉพาะผู้ใช้งานแบบเสียเงิน (Plus, Team, Enterprise, Edu) สามารถดาวน์โหลดได้ผ่าน <a href=\"https://www.microsoft.com/store/apps/9NT1R1C2HH7J\">Microsoft Store</a> โดยบริษัท<a href=\"https://help.openai.com/en/articles/9982051-using-the-chatgpt-windows-app\">มีแผน</a>ให้แอปใช้งานได้ทุกคนภายในปีนี้</p>\n<p>แอป ChatGPT บน Windows รองรับการใช้งานทั้งแชทบอตแบบที่คุ้นเคย, สามารถใช้ปุ่มลัด Alt + Space เรียกแอปขึ้นมาได้, อัปโหลดไฟล์หรือรูปภาพได้ และสามารถเรียกใช้โมเดล o1 ในสถานะพรีวิวได้ด้วย</p>\n<p>ที่มา: <a href=\"https://www.theverge.com/2024/10/17/24273040/chatgpt-windows-app-subscribers-openai\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f5a024424aad9617baea169432422074.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/windows\">Windows</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9bea769d5293f018a607b62c7f982b98050d346330203153b4c5db5a22488af","category":"Thai"}