{"title":"ตีกันตั้งนานสุดท้ายกลับมาร่วมมือ Elasticsearch กลับมาเป็นโอเพนซอร์สแบบ AGPL หลังจากปิดไปสามปี","link":"https://www.blognone.com/node/141741","date":1724992050000,"content":"<div><div><div><p>Elastic Inc. ประกาศเปลี่ยนไลเซนส์โครงการ Elasticsearch กลับมาเป็น AGPL <a href=\"https://www.blognone.com/node/120632\">หลังจากเคยใช้ Apache 2.0 แล้วเปลี่ยนเป็น SSPL เมื่อปี 2021</a> เพื่อป้องกันไม่ให้ใครนำ Elasticsearch ไปให้บริการคลาวด์</p>\n<p>แกนกลางของการเปลี่ยนไลเซนส์ไปมาคือความขัดแย้งระหว่าง Elastic Inc. และ AWS นี่นำ Elasticsearch ไปให้บริการ หลังจากที่ Elastic เปลี่ยนไลเซนส์ ทาง <a href=\"https://www.blognone.com/node/123779\">AWS ก็แยกโครงการเป็น OpenSearch </a> และแยกสายออกจากกัน ทาง Elastic แถลงว่าภายหลัง AWS ยอมเปลี่ยนชื่อทำให้ตลาดไม่สับสนแล้ว และตอนนี้ทั้งสองบริษัทก็เป็นพันธมิตรที่ดีต่อกัน</p>\n<p>แนวทางของ  Elastic จะเพิ่มไลเซนส์ AGPL เป็นทางเลือกที่สาม ต่อจาก Elastic License และ SSPL โดยทั่วไปแล้ว AGPL ค่อนข้างให้อิสระมากกว่า โดยผู้ใช้สามารถนำซอฟต์แวร์ไปให้บริการอะไรก็ได้ แต่หากแก้ไขแล้วนำไปให้บริการคลาวด์ ต้องเปิดโค้ดส่วนที่แก้ไขนั้นออกมาด้วย</p>\n<p>ตอนนี้<a href=\"https://github.com/elastic/elasticsearch/blob/main/LICENSE.txt\">ไลเซนส์ใน GitHub ยังไม่ถูกแก้ไข</a> แต่คาดว่าน่าจะแก้ไฟล์เร็วๆ นี้</p>\n<p>ที่มา - <a href=\"https://www.elastic.co/blog/elasticsearch-is-open-source-again\">Elastic Inc.</a></p>\n<p><img alt=\"No Description\" src=\"https://www.blognone.com/sites/default/files/externals/3cb0f403e2e1c9f00dbef10c509d7bb8.png\" /></p>\n</div></div></div><div><div>Topics: </div><div><div><a href=\"/topics/elastic\">Elastic</a></div><div><a href=\"/topics/aws\">AWS</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e5c47e40f283c553e7887ae65f13a89811b7190f36a44014692724c8a9cf2cd","category":"Thai"}