{"title":"Twitter ออก TweetDeck เวอร์ชันใหม่แก้ไขปัญหาที่เกิดขึ้น - แต่จะจำกัดเฉพาะลูกค้า Twitter Blue","link":"https://www.blognone.com/node/134664","date":1688429326000,"content":"<div><div><div><p>หลังจากมีรายงานปัญหา TweetDeck <a href=\"https://www.blognone.com/node/134661\">ไม่สามารถโหลดทวีต</a>ได้ในหลายส่วน ซึ่งเป็นแอปใช้งาน Twitter สำหรับ Power User ล่าสุด Twitter ได้<a href=\"https://twitter.com/twittersupport/status/1675990712297443330\">ประกาศผ่านบัญชี Support</a> ว่าแก้ไขปัญหานี้โดยออก TweetDeck เวอร์ชันใหม่ ซึ่งตอนนี้มีสถานะเบต้า</p>\n<p>ในการเข้าใช้งานให้ไปที่ <a href=\"https://tweetdeck.twitter.com\">tweetdeck.twitter.com</a> แล้ว Opt-in เลือก Try the new TweetDeck ที่เมนูล่างซ้าย</p>\n<p>Twitter บอกว่าการตั้งค่าคอลัมน์ต่าง ๆ ใน TweetDeck เดิมทั้งหมดสามารถกดนำเข้ามาที่ใหม่ได้ โดยเวอร์ชันใหม่นี้รองรับคุณสมบัติใหม่ ๆ ของ Twitter ช่วงที่ผ่านมา เช่น การตั้ง Spaces, โพลล์ และอื่น ๆ ที่ก่อนหน้านี้ไม่มีใน TweetDeck ส่วนฟังก์ชัน Teams จะใช้งานไม่ได้ชั่วคราว</p>\n<p>สุดท้าย Twitter บอกว่า TweetDeck จะเปิดให้ใช้งานได้เฉพาะผู้ใช้งานที่ยืนยันตัวตน สมัครบริการรายเดือน Twitter Blue เท่านั้น ซึ่งจะมีผลในอีก 30 วันข้างหน้า ในช่วงนี้สามารถทดลองใช้ได้ก่อน</p>\n<p>ที่มา: <a href=\"https://www.engadget.com/twitter-launches-new-tweetdeck-as-the-old-version-breaks-down-231939160.html\">Engadget</a></p>\n<p><img src=\"https://www.blognone.com/sites/default/files/externals/16e38b28248ce340f446a085d69de624.png\" alt /></p>\n<blockquote><p>We have just launched a new, improved version of TweetDeck. All users can continue to access their saved searches &amp; workflows via <a href=\"https://t.co/2WwL3hNVR2\">https://t.co/2WwL3hNVR2</a> by selecting “Try the new TweetDeck” in the bottom left menu.Some notes on getting started and the future of the product…</p>\n<p>— Twitter Support (@TwitterSupport) <a href=\"https://twitter.com/TwitterSupport/status/1675990712297443330?ref_src=twsrc%5Etfw\">July 3, 2023</a></p></blockquote>\n</div></div></div><div><div>Topics: </div><div><div><a href=\"/topics/tweetdeck\">TweetDeck</a></div><div><a href=\"/topics/twitter\">Twitter</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"951615e6701414d096635e6fcc164d50d28d0a0de84233558ce069309431cdca","category":"Thai"}