{"title":"Qualcomm ล้มดีลซื้อกิจการบริษัทชิปรถยนต์ Autotalks เหตุหน่วยงานกำกับดูแลยังไม่อนุมัติ","link":"https://www.blognone.com/node/138875","date":1711182158000,"content":"<div><div><div><p>เมื่อปีที่แล้ว Qualcomm ได้ประกาศดีล<a href=\"https://www.blognone.com/node/133737\">ซื้อกิจการ Autotalks</a> บริษัทออกแบบชิปสำหรับรถยนต์จากอิสราเอล ด้วยมูลค่าราว 350-400 ล้านดอลลาร์ อย่างไรก็ตามดีลนี้ไม่เกิดขึ้นเสียแล้ว</p>\n<p>โดย Qualcomm ออกแถลงการณ์ว่าบริษัทได้ยกเลิกแผนซื้อกิจการ Autotalks แล้ว เนื่องจากหน่วยงานกำกับดูแลไม่อนุมัติดีลนี้ภายในกรอบเวลาที่บริษัททำข้อตกลงไว้ ซึ่งแม้ดีลนี้จะยกเลิกไป แต่ Qualcomm ก็บอกว่าบริษัทยังคงโฟกัสที่ธุรกิจชิปสำหรับรถยนต์ตามแผนงานต่อไป</p>\n<p>แม้ในแถลงการณ์ Qualcomm ไม่ได้ระบุว่าดีลนี้ติดปัญหาที่หน่วยงานกำกับดูแลประเทศใด แต่เมื่อเดือนกุมภาพันธ์ หน่วยงานดูแลด้านการแข่งขันของสหราชอาณาจักรหรือ CMA ประกาศจะเข้ามาสอบสวนรายละเอียดของดีลนี้ ซึ่งน่าจะเป็นสาเหตุที่เกิดขึ้นนั่นเอง</p>\n<p>ที่มา: <a href=\"https://www.reuters.com/business/media-telecom/qualcomm-ends-bid-buy-israels-autotalks-after-antitrust-probe-2024-03-22/\">Reuters</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/acquisition\">Acquisition</a></div><div><a href=\"/topics/automotive\">Automotive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f94ac13ad5b05962c4bb12c9d90daa6b1855beedc49b5342ca3714245fa4ee44","category":"Thai"}