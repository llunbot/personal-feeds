{"title":"OpenAI เพิ่ม Fine-tuning รองรับ GPT-4 เพื่อเน้นลูกค้าองค์กรมากขึ้น","link":"https://www.blognone.com/node/139109","date":1712459501000,"content":"<div><div><div><p>OpenAI ประกาศเพิ่มความสามารถ Fine-tuning หรือการปรับแต่งแชทบอต AI ให้ได้ผลลัพธ์เข้ากับบริบทที่ต้องการใช้งาน โดยเฉพาะสำหรับลูกค้าองค์กร โดยตอนนี้ขยายมารองรับ API ของ GPT-4 แล้ว จากก่อนหน้านี้มี<a href=\"https://www.blognone.com/node/135398\">รองรับถึง GPT-3.5 Turbo</a></p>\n<p>ตัวอย่างการปรับแต่งผลลัพธ์ที่นำไปใช้งานจริง เช่น SK Telecom บริษัทโทรคมนาคมรายใหญ่ในเกาหลีใต้ ได้ใช้ Fine-tuning บน GPT-4 ทำให้ได้แชทบอตที่รองรับการสนทนาบริการลูกค้า ในหัวข้อที่เกี่ยวกับบริการโทรคมนาคมเท่านั้น และใช้งานในภาษาเกาหลีได้ เพิ่มความแม่นยำมากขึ้น 33% และคะแนนความพึงพอใจลูกค้าเพิ่มจาก 3.6 เป็น 4.5 (เต็ม 5)</p>\n<p>Brad Lightcap ซีโอโอ OpenAI ให้สัมภาษณ์เพิ่มเติมกับ Bloomberg ว่าปีนี้ OpenAI จะมาโฟกัสที่ลูกค้าองค์กรมากขึ้น (year of the enterprise) เนื่องจากมีกรณีใช้งานเฉพาะที่หลากหลาย และเห็นโอกาสเติบโตจากส่วนนี้ได้อีกมาก</p>\n<p>ที่มา: <a href=\"https://www.theverge.com/2024/4/4/24121355/openai-customize-finetune-gpt4-enterprise\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/a4db60a9630d4d845741fb2744f2a739.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/enterprise\">Enterprise</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"835e57243bfdcafededdd4056c3b1c13371a34145a281794cf6574e4ddd86857","category":"Thai"}