{"title":"Cloudflare รายงานผลประกอบการ รายได้เติบโต 32% เซ็นสัญญาลูกค้ารายใหญ่เพิ่มขึ้น","link":"https://www.blognone.com/node/138135","date":1707469443000,"content":"<div><div><div><p>Cloudflare รายงานผลประกอบการของไตรมาสที่ 4 ปี 2023 รายได้รวม 362.5 ล้านดอลลาร์ เพิ่มขึ้น 32% จากช่วงเดียวกันในปีก่อน ขาดทุนสุทธิตามบัญชี GAAP 27.9 ล้านดอลลาร์ ลดลงจากปีก่อน กระแสเงินจากการดำเนินงานเพิ่มขึ้นเป็นสถิติสูงสุด 85.4 ล้านดอลลาร์</p>\n<p>Matthew Prince ซีอีโอ Cloudflare กล่าวว่าลูกค้าที่นำเครื่องมาใช้กับ Cloudflare ต่างพบประสิทธิภาพที่ดีขึ้นในทุกด้าน แม้ตอนนี้ภาพรวมเศรษฐกิจโลกจะมีความผันผวน แต่ลูกค้าก็ยังคงเลือกใช้ Cloudflare ในการเชื่อมต่อ ป้องกัน และปรับปรุงระบบเพื่อช่วยในการเติบโตทางธุรกิจ</p>\n<p>Prince ยังบอกว่าปีที่ผ่านมา Cloudflare เติบโตทั้งการเซ็นสัญญากับลูกค้าใหม่รายใหญ่ และต่อสัญญากับลูกค้ารายใหญ่เดิม ด้วยจำนวนสูงสุดที่เคยมีมาของบริษัท</p>\n<p>Cloudflare อัพเดตสถิติข้อมูลของบริการ โดยมีศูนย์เครือข่ายอยู่ในกว่า 310 เมืองใน 120 ประเทศรวมทั้งจีนแผ่นดินใหญ่ มีบริษัทระดับ Fortune 1000 มากกว่า 30% ที่เป็นลูกค้า</p>\n<p>ที่มา: <a href=\"https://cloudflare.net/news/news-details/2024/Cloudflare-Announces-Fourth-Quarter-and-Fiscal-Year-2023-Financial-Results/default.aspx\">Cloudflare</a></p>\n<p><img src=\"https://www.blognone.com/sites/default/files/externals/f0b64a7247e28d844384135005c3a815.jpg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7eac381d05916836ce3f86a98e6164f2c5f1f3704a7719fa854ffb98a04d7ebf","category":"Thai"}