{"title":"BlackBerry รายงานช่องโหว่ร้ายแรงในระบบปฏิบัติการ QNX กระทบอุปกรณ์ฝังตัวจำนวนมาก","link":"https://www.blognone.com/node/124274","date":1629246746000,"content":"<div><div><div><p>BlackBerry รายงานช่องโหว่ระดับร้ายแรงของระบบปฏิบัติการ QNX ที่นิยมใช้ในอุปกรณ์ฝังตัว รถยนต์ เครื่องจักรโรงงาน อุปกรณ์การแพทย์</p>\n<p>ช่องโหว่นี้เกี่ยวข้องกับไลบรารีรันไทม์ภาษา C ของ QNX เลยได้ชื่อเรียกว่า <a href=\"https://us-cert.cisa.gov/ncas/alerts/aa21-229a\">BadAlloc</a> มีคะแนนความร้ายแรง CVSS Score ที่ 9.0</p>\n<p>BlackBerry ออกแพตช์อุดช่องโหว่นี้ให้แล้ว แต่ความยากของเรื่องนี้คือ ผู้ผลิตฮาร์ดแวร์ต่างๆ ที่ใช้ QNX จะต้องนำแพตช์ไปอัพเดตกับอุปกรณ์ของตัวเองอีกทีหนึ่ง ซึ่งต้องใช้เวลาอีกพอสมควร คำแนะนำของ BlackBerry หากไม่สามารถอัพเดตแพตช์ได้ทันทีคือ ให้ปิดพอร์ตและโปรโตคอลที่ไม่เกี่ยวข้องไปก่อน</p>\n<p>ที่มา - <a href=\"https://support.blackberry.com/kb/articleDetail?articleNumber=000082334\">QNX</a>, <a href=\"https://us-cert.cisa.gov/ncas/alerts/aa21-229a\">CISA</a>, <a href=\"https://www.bleepingcomputer.com/news/security/cisa-badalloc-impacts-critical-infrastructure-using-blackberry-qnx/\">Bleeping Computers</a></p>\n<p><img src=\"https://www.blognone.com/sites/default/files/externals/40a0b63dad559f55b05c216977dbebac.jpg\" /></p>\n</div></div></div><div><div>Topics: </div><div><div><a href=\"/topics/qnx\">QNX</a></div><div><a href=\"/topics/blackberry\">BlackBerry</a></div><div><a href=\"/topics/security\">Security</a></div><div><a href=\"/topics/embedded\">Embedded</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4201f0ac94fc585196adf954c4a02f6ba5c6fc3330400f26748182f271aa7d90","category":"Thai"}