{"title":"อะไรก็มี AI ได้ทั้งนั้น - HP เปิดตัว Print AI ฟีเจอร์ปัญญาประดิษฐ์สำหรับพรินเตอร์","link":"https://www.blognone.com/node/142233","date":1727356441000,"content":"<div><div><div><p>HP เปิดตัว <strong>HP Print AI</strong> ฟีเจอร์ที่ใช้ปัญญาประดิษฐ์มาเพิ่มคุณภาพและประสบการณ์งานพิมพ์ โดยลดขั้นตอนการตั้งค่าต่าง ๆ ของผู้ใช้งานพรินเตอร์</p>\n<p>ความสามารถแรกที่เปิดตัวของ HP Print AI คือ Perfect Output ที่ปรับแต่งผลลัพธ์งานพิมพ์ให้สวยงามเหมาะสม กรณีตัวอย่างที่ HP ยกมาคือการสั่งพิมพ์หน้าเว็บไซต์ ที่รูปอาจแหว่งแบ่งหน้า ซึ่ง Perfect Output จะจัดเรียงให้ภาพและตัวหนังสืออยู่เต็มหน้ากระดาษสวยงามขึ้น</p>\n<p>ไฟล์อีกประเภทที่หากพิมพ์ตรง ๆ จะไม่สวยงามคือสเปรดชีท โดย AI จะปรับพื้นที่หน้ากระดาษให้กราฟและตารางข้อมูลดูเหมาะสม</p>\n<p>HP ยังมีแผนเพิ่มความสามารถใหม่ด้าน AI อีกในอนาคตตลอดปี 2025 เช่น การพิมพ์บัตรอวยพร การปรับสเกลรูปภาพ หรือการตัดวัตถุที่ไม่ต้องการในเอกสาร โดยจะเริ่มกับลูกค้าบางรายก่อน</p>\n<p>ที่มา: <a href=\"https://www.hp.com/us-en/newsroom/press-releases/2024/hp-print-ai.html\">HP</a></p>\n<p><img alt=\"No Description\" src=\"https://www.blognone.com/sites/default/files/externals/0d8d4bd75167823021c9dce889cbc936.png\" /></p>\n<p><img alt=\"No Description\" src=\"https://www.blognone.com/sites/default/files/externals/ebb86157b04f4fba60b84164fa52f5c8.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/printer\">Printer</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e44a37fced575a2b0f0105d66d52592ba31608ca47f5a5ab652f2a17238438bf","category":"Thai"}