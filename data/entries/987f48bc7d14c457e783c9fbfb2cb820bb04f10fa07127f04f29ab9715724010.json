{"title":"นักพัฒนาใน UK ฟ้อง Apple แบบกลุ่ม เห็นเก็บค่าธรรมเนียม App Store แพงเกิน","link":"https://www.blognone.com/node/135014","date":1690369181000,"content":"<div><div><div><p>นักพัฒนาในสหราชอาณาจักรกว่า 1,500 ราย รวมตัวกันยื่นฟ้อง Apple แบบกลุ่ม ฐานใช้อำนาจผูกขาด เรียกเก็บค่าธรรมเนียม App Store แพงเกิน</p>\n<p>คำฟ้องกล่าวหา Apple ว่าเรียกเก็บค่าธรรมเนียม อย่างไม่เป็นธรรม โดยเก็บสูงถึง 15%-30% ส่งผลให้ผู้บริโภคเสียโอกาส เนื่องจากนักพัฒนาได้เงินน้อยลงและ ไม่สามารถลงทุนเพื่อวิจัยและพัฒนานวัตกรรมใหม่ๆ ได้ พร้อมเรียกค่าเสียหาย 800 ล้านปอนด์ หรือราว 3.5 หมื่นล้านบาท</p>\n<p>นี่ไม่ใช่ครั้งแรกที่ Apple ถูกกล่าวหา หรือ สอบสวน เรื่องเก็บค่าธรรมเนียมที่ไม่เป็นธรรมจากนักพัฒนาและหน่วยงานกำกับดูแลต่อต้านการผูกขาด นอกจากสหราชอาณาจักรแล้ว ยังมีกรณีที่คล้ายกันในหลายประเทศเช่น <a href=\"https://www.blognone.com/node/118032\">เกาหลีใต้</a> <a href=\"https://www.blognone.com/node/134404\">ญี่ปุ่น</a> สหรัฐอเมริกา และอื่น ๆ รวมถึงแอปพลิเคชันอย่าง <a href=\"https://www.blognone.com/node/134707\">Spotify</a> และ <a href=\"https://www.blognone.com/node/117949\">Epic</a> เปิดระบบจ่ายเงินภายในแอปตนเองเพื่อเลี่ยงค่าธรรมเนียมของ Apple</p>\n<p>อย่างไรก็ตาม  Apple มักจะปฏิเสธต่อข้อกล่าวหา และอ้างว่า บริษัทเรียกเก็บค่าธรรมเนียมเพื่อสร้างความปลอดภัยและควบคุมคุณภาพแอป ให้ผู้ใช้ iOS ได้รับประสบการณ์ระดับพรีเมียม</p>\n<p>ที่มา : <a href=\"https://techcrunch.com/2023/07/24/apple-targeted-in-app-store-antitrust-damages-suit-thats-seeking-1bn-for-uk-developers/\">Tech Cruch</a> via <a href=\"https://www.macrumors.com/2023/07/25/apple-uk-antitrust-lawsuit-app-store-fees/\">MacRumors</a></p>\n<p><img src=\"https://www.blognone.com/sites/default/files/externals/5a84b1811bf13dcd52ad90dcd7642242.png\" alt /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"987f48bc7d14c457e783c9fbfb2cb820bb04f10fa07127f04f29ab9715724010","category":"Thai"}