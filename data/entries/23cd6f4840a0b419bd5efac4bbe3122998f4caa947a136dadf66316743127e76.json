{"title":"McDonald’s เซ็นสัญญากับ Google Cloud ทำเทคโนโลยี AI มาช่วยจัดการข้อมูลในร้านสาขา","link":"https://www.blognone.com/node/137133","date":1701950534000,"content":"<div><div><div><p>McDonald’s ประกาศความร่วมมือกับกูเกิล เซ็นสัญญาเป็นระยะเวลาหลายปีเพื่อนำร้านอาหารหลายพันแห่งทั่วโลก เชื่อมต่อกับเทคโนโลยีของ Google Cloud พัฒนาการให้บริการไปอีกขั้น ซึ่งรวมทั้งการอัพเกรดฮาร์ดแวร์ ข้อมูล และการนำ AI มาใช้ เพื่อปรับปรุงประสบการณ์ทั้งกับลูกค้า ทีมดูแลร้านอาหาร และพนักงานทุกคน</p>\n<p>รายละเอียดเบื้องต้นที่ McDonald’s พูดถึง เช่น การพัฒนาแพลตฟอร์มต่อยอดจากระบบสมาชิกในแอปมือถือ ที่มีผู้สมัครใช้งานกว่า 150 ล้านคน ไปจนถึงการปรับปรุงระบบตู้คิออสก์สั่งอาหารที่มีกระจายในร้าน McDonald’s ทั่วโลก ซึ่งข้อมูลเหล่านี้สามารถนำมาประมวลผลและบริหารจัดการข้อมูลในแต่ละสาขาได้</p>\n<p>Google Distributed Cloud ที่มีทั้งฮาร์ดแวร์และซอฟต์แวร์ จะเข้ามามีบทบาทนี้ในการวางแผน โดยเตรียมติดตั้งในสาขา McDonald’s ซึ่งจะช่วยแสดงข้อมูลเชิงลึกในร้าน ตั้งแต่ข้อมูลการทำงานของอุปกรณ์ปรุงอาหาร ความซับซ้อนของเมนูที่เข้ามา ปัญหาหรืออุปสรรค์ที่เกิดขึ้น ซึ่งทั้งหมดจะเริ่มติดตั้งแต่ปี 2024 เป็นต้นไป</p>\n<p>ที่มา: <a href=\"https://corporate.mcdonalds.com/corpmcd/our-stories/article/mcd-google-cloud-announce-partnership.html\">McDonald's</a> ภาพ <a href=\"https://www.instagram.com/p/C0R1ROVuZya/\">McDonald's</a></p>\n<p><img alt=\"No Description\" src=\"https://www.blognone.com/sites/default/files/externals/db26bf4961308249dd03411cac88a84d.jpg\" /></p>\n</div></div></div><div><div>Topics: </div><div><div><a href=\"/topics/mcdonalds\">McDonalds</a></div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/food\">Food</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23cd6f4840a0b419bd5efac4bbe3122998f4caa947a136dadf66316743127e76","category":"Thai"}