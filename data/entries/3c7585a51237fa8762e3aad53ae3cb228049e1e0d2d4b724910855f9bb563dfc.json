{"title":"เทรลเลอร์ใหม่ Silent Hill 2 Remake โชว์เนื้อเรื่อง เผยภาพ Pyramid Head เวอร์ชันรีเมค","link":"https://www.blognone.com/node/141519","date":1724127773000,"content":"<div><div><div><p>PlayStation Blog เผยเทรลเลอร์ใหม่และข้อมูลใหม่ของ Silent Hill 2 Remake โดยเป็น Story Trailer เล่าปมเนื้อเรื่องหลักของเกม ที่ตัวเอก James เดินทางไปยังเมือง Silent Hill หลังจากได้รับจดหมายของภรรยา Mary ที่เสียชีวิตจากอาการป่วยไปก่อนหน้านั้น ที่เมืองแห่งนี้เขาได้พบกับหญิงสาวชื่อ Maria ซึ่งคล้ายกับภรรยาของเขามาก และเป็นจุดเริ่มต้นของปริศนาในเกมภาคนี้</p>\n<p>การเปลี่ยนแปลงสำคัญอีกอย่างของ Silent Hill 2 Remake คือมุมกล้องที่เปลี่ยนจากมุมมองเหนือหัวในเกมต้นฉบับ มาเป็นการมองระดับไหล่ (over-the-shoulder) ของตัวละครแทน ให้มุมมองใกล้เคียงกับสายตาของตัวละครที่เรากำลังควบคุม มีความสมจริงกว่าเดิม บวกด้วยระบบเสียงแบบ 3D ที่ตอบสนองต่อสภาพแวดล้อมรอบตัว เช่น เสียงฝีเท้าเดิน เสียงเหยียบใบไม้ เป็นต้น</p>\n<p>เกมภาค Remake ยังคงยึดโครงสร้างของเมือง Silent Hill ตามเกมต้นฉบับ แต่เพิ่มสิ่งปลูกสร้างที่ตัวเอก James สามารถเดินเข้าไปสำรวจได้มากกว่าเดิม ปรับผังภายในอาคารไปจากต้นฉบับ มอนสเตอร์ในเกมถูกปรับให้บุกโจมตีโต้ตอบกับผู้เล่นมากขึ้น และมีพัซเซิลใหม่ๆ เพิ่มเข้ามาอีกจำนวนหนึ่ง</p>\n<p>ในบล็อกของ PlayStation ยังเผยภาพของ Pyramid Head ตัวละครสำคัญของเกมภาคนี้ ที่เป็นเวอร์ชันรีเมคด้วย</p>\n<p>เกมมีกำหนดวางขาย 8 ตุลาคม 2024 ทั้งบน PS5 และพีซี งานพัฒนาเกมภาครีเมคเป็นของ <a href=\"https://www.blognone.com/node/139479\">Bloober Team สตูดิโอเกมจากประเทศโปแลนด์</a> ที่เคยมีผลงานทำเกมสยองขวัญมาแล้วหลายเกม</p>\n<p>ที่มา - <a href=\"https://blog.playstation.com/2024/08/19/silent-hill-2-hands-on-report/\">PlayStation Blog</a></p>\n<p><img src=\"https://live.staticflickr.com/65535/53927436246_f99905211f_h.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9c11362fc90145a351ca115b651b7d1c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f04d34d12535b70cef77ee3cef01a399.jpg\" /></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c7585a51237fa8762e3aad53ae3cb228049e1e0d2d4b724910855f9bb563dfc","category":"Thai"}