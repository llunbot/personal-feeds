{"title":"Blizzard เผยไม่ปิดโอกาสสร้างหนัง Warcraft ภาคใหม่ แต่ไม่อยากสร้างเองแล้ว","link":"https://www.blognone.com/node/139026","date":1712059794000,"content":"<div><div><div><p>John Hight รองประธานอาวุโสและผู้จัดการทั่วไปของแฟรนไชส์ Warcraft ให้สัมภาษณ์กับ IGN ในงาน GDC ที่ผ่านมาว่าเขาอยากเห็นภาพยนตร์ Warcraft ภาคใหม่อยู่ แต่ถ้าจะสร้างภาพยนตร์ภาคใหม่ Blizzard ไม่อยากสร้างภาพยนตร์เองแบบครั้งก่อนแล้ว เพราะบริษัทอยากเน้นไปที่การสร้างเกมที่บริษัทถนัดอยู่แล้วมากกว่าจะกระโดดเข้าสู่อุตสาหกรรมบันเทิงแบบอื่น</p>\n<p>John ขยายความว่าถ้าได้เจอผู้สร้างภาพยนตร์ที่เข้าใจ Warcraft แล้วมีไอเดียเจ๋ง ๆ ที่อยากจะเล่า และเป็นคนที่มีความเชี่ยวชาญในการสร้างภาพยนตร์ในแบบที่ Blizzard ไม่มี ตัวเขาก็ยินดีเปิดรับเสมอ เพราะเขาอยากเห็น Warcraft เติบโตมากขึ้น แต่ก็ไม่อยากให้ Warcraft เติบโตเร็วเกินจนไม่สามารถรักษาแฟน ๆ ที่มีอยู่ไว้ไม่ได้</p>\n<p>ภาพยนตร์ Warcraft ฉายในปี 2016 ได้รับการวิจารณ์แบบผสมผสาน ทำรายได้ไป 473 ล้านดอลลาร์ทั่วโลก ตัวภาพยนตร์กำกับโดย Duncan Jones ร่วมทุนสร้างโดย Legendary Pictures, Blizzard Entertainment และ Atlas Entertainment มี Universal Pictures เป็นผู้จัดจำหน่าย</p>\n<p><img alt=\"No Description\" src=\"https://www.blognone.com/sites/default/files/externals/a720e99dcae1ed8cfd1a7fdb88c9d614.jpeg\" /></p>\n<p>ที่มา - <a href=\"https://www.ign.com/articles/blizzard-is-open-to-more-warcraft-movies-but-doesnt-want-to-be-a-filmmaker\">IGN</a></p>\n</div></div></div><div><div>Topics: </div><div><div><a href=\"/topics/warcraft\">Warcraft</a></div><div><a href=\"/topics/movie-0\">Movie</a></div><div><a href=\"/topics/activision-blizzard\">Activision Blizzard</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"610dd1ae425d0032d390a5b8b9839a717f29ad9688d72f45adb425f357578174","category":"Thai"}