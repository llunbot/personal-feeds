{"title":"[CES2024] Samsung โชว์เทคโนโลยีหน้าจอ Micro LED พื้นหลังโปร่งใส","link":"https://www.blognone.com/node/137538","date":1704707914000,"content":"<div><div><div><p>Samsung นำเทคโนโลยีจอภาพ Micro LED พื้นหลังโปร่งใสมาแสดงในงาน CES2024 เป็นหน้าจอที่ใช้เวลากว่า 6 ปีในการวิจัยและพัฒนา ด้วยความที่เป็นพาเนลแบบ Micro LED ทำให้ระดับความโปร่งใสของจอภาพใกล้เคียงกับการมองแก้วน้ำใส ๆ แล้ว</p>\n<p>ก่อนหน้านี้หน้าจอแบบพื้นหลังโปร่งใสเคยถูกเปิดตัวและขายจริงโดย Xiaomi เมื่อปี 2020 ในขณะที่ LG ก็เคยนำหน้าจอพื้นหลังโปร่งใสมาแสดงในงาน CES2023 จนได้รางวัล Best of Innovation มาแล้ว แต่ทั้ง 2 ใช้พาเนลแบบ OLED ในขณะที่ Samsung ใช้ Micro LED</p>\n<p>ที่มา - <a href=\"https://news.samsung.com/global/video-ces-2024-samsungs-new-transparent-micro-led-display-blurs-the-boundaries-between-content-and-reality?utm_source=rss&amp;utm_medium=direct\">Samsung Newsroom</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/display\">Display</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c95145a7775e71cb43a7c4107defb205b5a747ab8507a56d774c8e36c96d9c33","category":"Thai"}