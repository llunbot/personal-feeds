{"title":"อินเทลออกไดรเวอร์ Arc ประสิทธิภาพเกม DirectX 11 ดีขึ้น 11%, ออกตัวช่วยมอนิเตอร์จีพียู PresentMon","link":"https://www.blognone.com/node/135360","date":1692421262000,"content":"<div><div><div><p>เมื่อประมาณ 1 ปีที่แล้วพอดี <a href=\"https://www.blognone.com/node/128871\">อินเทลเปิดตัวจีพียู Intel Arc ชุดแรก</a> ที่รันเกมยุคใหม่ DirectX 12 ออกมาประสิทธิภาพดี แต่<a href=\"https://www.blognone.com/node/130004\">มีปัญหากับเกมเก่าๆ ที่เป็น DirectX 11 ลงไป</a> ซึ่งอินเทลยอมรับปัญหาและสัญญาว่าจะแก้ผ่านไดรเวอร์</p>\n<p>ในรอบปีที่ผ่านมา อินเทลทยอยอัพเดตไดรเวอร์และปรับปรุงประสิทธิภาพของเกม DirectX 9 (เช่น Counter-Strike หรือ League of Legends) ให้ดีขึ้นกว่าเดิมแล้ว ล่าสุดอินเทลออกไดรเวอร์เวอร์ชันใหม่ ปรับปรุงเกม DirectX 11 ให้เฟรมเรตเพิ่มขึ้นเฉลี่ย 19% และในกรณีที่ดีที่สุดเพิ่มขึ้นถึง 33%</p>\n<p>อินเทลบอกว่าประสิทธิภาพที่เพิ่มขึ้นรอบนี้เป็นแค่จุดเริ่มต้นเท่านั้น ทีมงานจะเดินหน้าปรับปรุงประสิทธิภาพให้ดีขึ้นอีกในปีนี้ และเผยสถิติว่าหลังเปิดตัว Arc มาได้หนึ่งปี ออกอัพเดตไดรเวอร์แล้ว 30 เวอร์ชัน, มีเกมที่รองรับเพิ่มเติม 59 เกม, <a href=\"https://www.blognone.com/node/124338\">เทคโนโลยีอัพสเกลภาพ XeSS</a> ถูกนำไปใช้งานแล้วใน 70 เกม</p>\n<p><img alt=\"No Description\" src=\"https://www.blognone.com/sites/default/files/externals/b2b5c75f97b566266f20f7a2aa39f197.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b49db14b468c936cbfa3585e23540e73.jpg\" /></p>\n<p>อินเทลยังออกเครื่องมือ PresentMon สำหรับมอนิเตอร์การทำงานของการ์ดจอ Arc มาให้เกมเมอร์ใช้กันด้วย มันคือการแสดงประสิทธิภาพของการ์ดจอ เช่น เฟรมเรต แรม อุณหภูมิ โวลต์ ฯลฯ เป็น overlay ลอยทับขณะเล่นเกม โดยแอพตัวนี้ใช้มอนิเตอร์จีพียูค่ายอื่นได้ด้วย ดาวน์โหลดได้จาก <a href=\"https://game.intel.com/wp-content/uploads/2023/08/Intel-PresentMon-Overlay-1.jpg\">หน้าเว็บ PresentMon</a> และโค้ดเป็นโอเพนซอร์สบน <a href=\"https://github.com/GameTechDev/PresentMon\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/be6f2e82781bf6053f2c7ffbaf2976fc.jpg\" /></p>\n<p>ที่มา - <a href=\"https://game.intel.com/story/intel-arc-graphics-dx11-intel-presentmon-beta/\">Intel</a>, <a href=\"https://www.pcworld.com/article/2034968/intel-arc-gpus-get-a-huge-performance-boost-in-dx11-games.html\">PCWorld</a></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div><div><a href=\"/topics/driver\">Driver</a></div><div><a href=\"/topics/directx\">DirectX</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32b548b2a8417911f85e8806a96f750ee19e4163669e6f13bff477e7eab5b8d7","category":"Thai"}