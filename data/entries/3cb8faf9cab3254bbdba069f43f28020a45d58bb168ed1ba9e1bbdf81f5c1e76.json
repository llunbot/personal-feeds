{"title":"ยืนยันแล้ว Cyberpunk 2077 เป็นเกมแรกของ Switch 2 ที่ประกาศใช้งาน DLSS","link":"https://www.blognone.com/node/145974","date":1745282556000,"content":"<div><div><div><p>Digital Foundry ได้ข้อมูลยืนยันกับทีมพัฒนาเกม Cyberpunk 2077 ว่า <a href=\"https://www.blognone.com/node/145644\">เกมเวอร์ชัน Nintendo Switch 2</a> จะใช้<a href=\"https://www.blognone.com/node/145667\">พลัง DLSS จากชิปของ NVIDIA</a> ทำให้ Cyberpunk 2077 ถือเป็นเกมแรกของ Switch 2 ที่ยืนยันเรื่องนี้</p>\n<p>CD Projekt Red บอกว่าเกม Cyberpunk 2077 จะเปิดใช้ DLSS ในทุกโหมดการทำงานของ Switch 2 ที่มีทั้งหมด 4 โหมดคือ handheld, docked ซึ่งแต่ละโหมดมีแยกระดับกราฟิกแบบ performance กับ quality</p>\n<p>ข่าวนี้ไม่ใช่เรื่องน่าแปลกใจนัก เพราะ Cyberpunk 2077 ถือเป็น<a href=\"https://www.blognone.com/node/117174\">เกมที่ใช้เดโมพลัง DLSS ของ GeForce RTX มาโดยตลอดตั้งแต่การเปิดตัวในปี 2020</a> และเป็น<a href=\"https://www.blognone.com/node/114719\">เกมช่วยดันยอดขาย GeForce RTX 20 ด้วย</a></p>\n<p>ที่มา - <a href=\"https://www.eurogamer.net/digitalfoundry-2025-cyberpunk-2077-on-switch-2-uses-dlss-confirms-cd-projekt-red\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/08231064fb8c621cb1b4bc9da7cf1b6a.jpg\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/dlss\">DLSS</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cb8faf9cab3254bbdba069f43f28020a45d58bb168ed1ba9e1bbdf81f5c1e76","category":"Thai"}