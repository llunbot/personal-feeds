{"title":"รัฐบาลสหรัฐเปิดตัวตราสัญลักษณ์ U.S. Cyber Trust Mark บอกว่าอุปกรณ์ IoT ปลอดภัย","link":"https://www.blognone.com/node/134929","date":1689866124000,"content":"<div><div><div><p>รัฐบาลสหรัฐอเมริกา นำโดยประธานาธิบดีไบเดน เปิดตัวตราสัญลักษณ์รูปโล่ U.S. Cyber Trust Mark เพื่อบ่งชี้ว่าอุปกรณ์ IoT มีความปลอดภัยไซเบอร์มากเพียงพอ ไม่กลายเป็นช่องโหว่ให้ถูกโจมตี</p>\n<p>โครงการตราสัญลักษณ์ U.S. Cyber Trust Mark ริเริ่มโดย FCC หรือ กสทช. สหรัฐ จะใช้งานกับอุปกรณ์ทุกรูปแบบที่เชื่อมต่อเครือข่าย เช่น สมาร์ททีวี, ตู้เย็นอัจฉริยะ, เตาไมโครเวฟ, ฟิตเนสแทร็คเกอร์, สมาร์ทมิเตอร์ ฯลฯ โดยมีแบรนด์สินค้าบางราย เช่น Amazon, Best Buy, Google, LG, Logitech, Samsung Electronics ประกาศเข้าร่วมโครงการแล้ว โครงการจะเริ่มดำเนินการจริงในปีหน้า 2024</p>\n<p>แบรนด์ที่จะได้ตราสัญลักษณ์ U.S. Cyber Trust Mark จำเป็นต้องผ่านเกณฑ์ด้านความปลอดภัยที่กำหนดโดย National Institute of Standards and Technology (NIST) ซึ่งยังไม่เปิดเผยรายละเอียดในตอนนี้</p>\n<p>ที่มา - <a href=\"https://www.whitehouse.gov/briefing-room/statements-releases/2023/07/18/biden-harris-administration-announces-cybersecurity-labeling-program-for-smart-devices-to-protect-american-consumers/\">Whitehouse</a>, <a href=\"https://docs.fcc.gov/public/attachments/DOC-395185A1.pdf\">FCC (PDF)</a>, <a href=\"https://www.theverge.com/2023/7/18/23798153/fcc-cyber-trust-mark-biden-security\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/93f253534bc5580924a409359dc36456.png\" /></p>\n</div></div></div><div><div>Topics: </div><div><div><a href=\"/topics/fcc\">FCC</a></div><div><a href=\"/topics/usa\">USA</a></div><div><a href=\"/topics/cybersecurity\">Cybersecurity</a></div><div><a href=\"/topics/internet-things\">Internet of Things</a></div><div><a href=\"/topics/security\">Security</a></div><div><a href=\"/topics/nist\">NIST</a></div><div><a href=\"/topics/whitehouse\">Whitehouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df5a76f458e61e063a577b9617af6a6040ad09eb48f841d65a9057fb191daa27","category":"Thai"}