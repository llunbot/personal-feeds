{"title":"X ปรับเงื่อนไขส่วนแบ่งรายได้ของครีเอเตอร์ - จ่ายตามจำนวน Engagement จากบัญชี X Premium ด้วยกัน","link":"https://www.blognone.com/node/142474","date":1728522540000,"content":"<div><div><div><p>X ประกาศการเปลี่ยนแปลงในโครงการส่วนแบ่งรายได้ของครีเอเตอร์ (Creator Revenue Sharing) ซึ่ง<a href=\"https://www.blognone.com/node/135232\">รองรับสมาชิกที่สมัคร X Premium</a> รวมทั้งในประเทศไทยด้วย ซึ่ง X บอกว่าการเปลี่ยนแปลงนี้จะทำให้รายรับของสมาชิกเพิ่มขึ้น</p>\n<p>X บอกว่าจากเดิมส่วนแบ่งรายได้จะจ่ายให้ โดยคำนวณจากจำนวนโฆษณาที่ถูกแสดงใน Reply จะเปลี่ยนมาเป็น<strong>จ่ายตามจำนวน Engagement จากผู้ใช้งาน X Premium</strong> ฉะนั้นหากใครมีผู้ติดตามที่เป็น X Premium มากขึ้น และมีการโต้ตอบกับคอนเทนต์ รายได้ก็จะเพิ่มขึ้นตาม</p>\n<p>ถึงแม้คำอธิบายนี้อาจจะยังสรุปได้ยากว่ารายได้ของครีเอเตอร์แต่ละคนจะเพิ่มขึ้นจริงหรือไม่ แต่ประกาศนี้ก็น่าจะเป็นอีกแนวทางที่จูงใจให้คนสมัคร X Premium มากขึ้น ซึ่งเป็นช่องทางรายได้ที่ X ต้องการนั่นเอง</p>\n<p>ที่มา: <a href=\"https://x.com/x/status/1844066291625361812\">X</a></p>\n<p><img alt=\"No Description\" src=\"https://www.blognone.com/sites/default/files/externals/23b36ad2ccba920461d61e0c2d1a55dc.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2781f9b6d3a4833e5ac65cd7fd0c8f03de9960a0d084ccb37a541809dbe1c9a1","category":"Thai"}