{"title":"Apple Vision Pro มีแอปที่เปิดตัวน้อย สาเหตุหลักคือนักพัฒนายังไม่มั่นใจว่าทำแล้วคุ้ม","link":"https://www.blognone.com/node/137781","date":1705879363000,"content":"<div><div><div><p>Mark Gurman แห่ง Bloomberg รายงานข่าวแอปเปิลในจดหมายข่าวประจำสัปดาห์ Power On โดยคราวนี้เขาพูดถึงปัญหาเฮดเซต Apple Vision Pro ที่อาจมีแอปภายนอกจากนักพัฒนาไม่มากพอ ซึ่งมาจากหลายสาเหตุรวมกัน</p>\n<p>โดยสัปดาห์ที่ผ่านมาหลังแอปเปิลเปิดให้สั่งจอง Vision Pro ก็มีแอปรายใหญ่เช่น Netflix, YouTube และ Spotify ที่ส่งสัญญาณว่าจะไม่มีแอปเวอร์ชัน Vision Pro ออกมา และบอกให้ใช้งานผ่าน Safari บน Vision Pro แทน ถึงแม้ในฝั่งนักพัฒนาจะสามารถกดส่งแอป iPad มาใช้บนสโตร์ Vision Pro ได้เลย แต่ผู้พัฒนาเหล่านี้ก็เลือก opt-out</p>\n<p>Gurman บอกว่าสาเหตุนั้นมีหลายอย่าง ตั้งแต่ผู้พัฒนามีต้นทุนทำแอปที่สูงขึ้น โดยเฉพาะหากต้องแก้ไขแอปสำหรับ Vision Pro (native) แต่ก็น่าสนใจว่าทำไมพวกเขาไม่เลือกส่งแอป iPad ไปเลย, นอกจากนี้ผู้พัฒนาบางราย ก็มีประเด็นขัดแย้งกับแอปเปิลเรื่องค่าธรรมเนียมสโตร์ แม้ล่าสุดแอปเปิล<a href=\"https://www.blognone.com/node/137709\">ให้จ่ายเงินภายนอก</a>ได้ แต่ค่าธรรมเนียมก็ยังสูงถึง 27%</p>\n<p>ปัญหาถัดมาจากฝั่งผู้พัฒนาเกม หลายรายมีเกมที่ออกแบบบนเฮดเซต VR ได้ดี ซึ่งต้องใช้คอนโทรลเลอร์มือที่ Vision Pro ไม่รองรับ ถ้าจะเปลี่ยนมาใช้การควบคุมด้วยสายตาบวกมือที่เป็นแนวทาง Spatial Computing ของ Vision Pro ผู้พัฒนาเกมก็ยังต้องการทดสอบมากกว่านี้ก่อนว่ามันให้ประสบการณ์ที่ดีพอ</p>\n<p>สุดท้ายเป็นผลงานอดีต เนื่องจากระบบแอปสโตร์ช่วงหลังของแอปเปิล ไม่ค่อยประสบความสำเร็จนัก ตั้งแต่สโตร์ของ Apple Watch, Apple TV หรือสโตร์ <a href=\"https://www.blognone.com/node/85470\">iMessage</a> ทำให้ผู้พัฒนาที่จากเดิมเร่งทำแอปลงแพลตฟอร์ม จึงเลือกรอดูไปก่อนแทน</p>\n<p>ที่น่าสนใจคือแม้แต่แอปเปิลเอง ก็ยังมีแอปพื้นฐานจำนวนหนึ่งที่ไม่ได้พัฒนาใหม่เป็นเวอร์ชันสำหรับ Vision Pro แต่พอร์ตแอปจาก iPad มาเลย เช่น Podcasts, News, Calendar หรือ Reminders</p>\n<p>ที่มา: <a href=\"https://www.bloomberg.com/news/newsletters/2024-01-21/apple-vision-pro-lack-of-netflix-youtube-app-store-tensions-threaten-device-lrnjwjb3\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/18b9bf9effe23785598ab8e52812f52a.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd900927b341654641f95ba4aa905336fd911862290ce5ca830494e3ea5d6629","category":"Thai"}