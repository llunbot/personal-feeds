{"title":"รัฐบาลฝรั่งเศสมอบรางวัล BlueHats ให้ Dnsmasq ในฐานะโครงการโอเพนซอร์สที่มีความสำคัญสูง","link":"https://www.blognone.com/node/139301","date":1713497545000,"content":"<div><div><div><p>สำนักงานรัฐบาลดิจิทัลฝรั่งเศส (Direction interministérielle du Numérique – DINUM) มอบรางวัล BlueHats มูลค่า 10,000 ยูโรให้กับ Simon Kelley ผู้ดูแลโครงการ Dnsmasq มากว่า 20 ปี</p>\n<p>Dnsmasq เป็นโปรแกรมทำหน้าที่สองหน้าที่ คือ DHCP Server สำหรับแจกจ่ายไอพีในเน็ตเวิร์ค และ DNS Proxy สำหรับส่งต่อการคิวรีค่า DNS ตัว Kelley พัฒนาโปรแกรมนี้เพราะต้องการเชื่อมต่ออินเทอร์เน็ตจากในบ้านผ่านพีซีของเขา แต่ในยุคนั้นการใช้เราท์เตอร์ในบ้านยังเป็นเรื่องใหม่มาก (การเชื่อมต่อแทบทั้งหมดเป็นโปรโตคอล PPP)</p>\n<p>ทุกวันนี้ Dnsmasq กลายเป็นหัวใจของเราท์เตอร์ขนาดเล็กส่วนใหญ่ในโลก ตัวโปรแกรมพัฒนาด้วยภาษา C มีขนาดโค้ดเพียง 50,000 บรรทัดเท่านั้น</p>\n<p>รางวัล BlueHats เป็นรางวัลที่รัฐบาลฝรั่งเศสตั้งให้กับโครงการโอเพนซอร์สที่มีความสำคัญ ปีนี้จะมี 4 รางวัลและ Dnsmasq เป็นรางวัลแรกระหว่างนี้สามารถเสนอชื่อโครงการอื่นๆ เข้าไปได้ โดยโครงการต้องการผลักดันให้โครงการเหล่านี้ได้รับความสนใจและมีทรัพยากรในการดูแลโครงการ ตัว Dnsmasq เองไม่ได้มีทุนสนับสนุนการพัฒนาต่อเนื่องแม้จะมีผู้ผลิตอุปกรณ์จ้าง Kelley มาเพิ่มฟีเจอร์บ้างเป็นครั้งคราวก็ตาม</p>\n<p>ที่มา - <a href=\"https://nlnet.nl/news/2024/20240418-BlueHatsPrize1.html\">NLnet</a></p>\n<p><img alt=\"No Description\" src=\"https://www.blognone.com/sites/default/files/externals/beef3cacbd60900873a63f4cfdde6c98.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/french\">French</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"655e59e151f94d9806455c6610550fe69afb553ec3a28621b8ebf56d9a8903e4","category":"Thai"}