{"title":"Facebook ออกแบบหน้าตั้งค่าใหม่สะอาดตาขึ้น เน้นการตั้งค่าความเป็นส่วนตัวให้เด่นกว่าเดิม","link":"https://www.blognone.com/node/124071","date":1628125823000,"content":"<div><div><div><p>Facebook ปรับปรุงหน้าตั้งค่าใหม่ ดีไซน์ให้สะอาดตาขึ้น และไฮไลต์การตั้งค่าเพื่อความเป็นส่วนตัวให้โดดเด่นกว่าการตั้งค่าอื่นๆ นอกจากนี้ยังเปลี่ยนชื่อเมนูตั้งค่าให้สั้นกระชับ และอ่านเข้าใจง่ายมากขึ้นว่าเป็นการตั้งค่าเกี่ยวกับอะไร สามารถดูความแตกต่างระหว่างเมนูตั้งค่าเวอร์ชั่นเก่าและใหม่ได้ตามรูปภาพด้านล่าง</p>\n<p><img src=\"https://www.blognone.com/sites/default/files/externals/6001dc4e4a010c6512ec846c763e4565.jpg\" /></p>\n<p>การตั้งค่าถูกจัดกลุ่มเป็น 6 หมวดหมู่กว้างๆ คือ  Account (การตั้งค่าบัญชี), Preferences (การตั้งค่าการมองเห็นเนื้อหาต่างๆ บน Facebook), Audience and Visibility (การกำหนดกลุ่มเป้าหมาย), Permissions (การอนุญาต), Your Information (ข้อมูล), และ Community Standards and Legal Policies (นโยบายและมาตรฐานชุมชน) นอกจากนี้ยังมีการจัดกลุ่มตั้งค่าใหม่ เช่น ย้ายการตั้งค่า News Feed จากเดิมที่แยกเป็นเมนูเดี่ยว ย้ายมาไว้ในกลุ่ม Preferences</p>\n<p>การตั้งค่าเวอร์ชั่นใหม่จะเปิดใช้งานเริ่มตั้งแต่วันที่ 4 สิงหาคมนี้ ทั้งเวอร์ชั่นแอป iOS, Android, เว็บบนมือถือ และ FB Lite</p>\n<p>ที่มา - <a href=\"https://about.fb.com/news/2021/08/facebook-settings-redesign/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd4e909177cf95f76ed6576e32e675f1d2820bbc97d25dc2c239784582ef9694","category":"Thai"}