{"title":"ลาก่อนแบรนด์ Origin หลัง EA ประกาศหยุดซัพพอร์ตแอพ Origin ให้ย้ายมาใช้ EA App","link":"https://www.blognone.com/node/144208","date":1737266106000,"content":"<div><div><div><p>EA ประกาศปิดแอพ Origin บนพีซีอย่างถาวรในวันที่ 17 เมษายน 2025 และให้ย้ายไปใช้ EA App แทน ด้วยเหตุผลว่าไมโครซอฟท์หยุดซัพพอร์ตแอพ 32 บิตแล้ว</p>\n<p><a href=\"https://www.blognone.com/node/118425\">EA ย้ายจากแอพ Origin เดิม มาเป็นแอพใหม่ชื่อ EA เฉยๆ ในปี 2020</a> รวมถึงรีแบรนด์บริการสมาชิก Origin Access มาเป็น EA Play ทำให้ไม่มีแบรนด์ Origin อีกต่อไป แต่ตัวแอพเดิมยังใช้งานได้ต่อจนล่าสุดประกาศหยุดให้บริการ ในแง่ผลกระทบคงมีไม่มากนัก เพราะตลอด 5 ปีที่ผ่านมา ลูกค้าของ EA น่าจะย้ายมาใช้แอพตัวใหม่กันเกือบหมดแล้ว</p>\n<p>ที่มาของชื่อ Origin มาจากสตูดิโอ Origin Systems ผู้สร้างเกมซีรีส์ Ultima และ Wing Commander ก่อตั้งในปี 1983 ขายให้ EA ในปี 1992 และปิดสตูดิโอในปี 2004</p>\n<p>จากนั้น EA ปลุกชีพแบรนด์ Origin นำมาใช้เป็นร้านขายเกมดิจิทัลของตัวเองมาตั้งแต่ปี 2011 จนกระทั่งมารีแบรนด์ในปี 2020</p>\n<p>การประกาศปิดแอพ Origin ครั้งนี้ถือเป็นจุดสิ้นสุดของแบรนด์ Origin ในชาติที่สอง และยังไม่มีใครรู้ว่า EA จะฟื้นคืนชีพแบรนด์นี้กลับมาอีกในอนาคตหรือไม่</p>\n<p>ที่มา - <a href=\"https://help.ea.com/en/help/ea/ea-app/update-operating-system-for-ea-app/\">EA</a> via <a href=\"https://www.tomshardware.com/video-games/pc-gaming/ea-will-shut-down-the-origin-app-on-april-2025-company-asks-users-to-migrate-to-the-new-ea-app\">Tom's Hardware</a></p>\n<p><img src=\"https://www.blognone.com/sites/default/files/externals/d2e187fbd117ea46d7d0e9417e8be73f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/origin\">Origin</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18220f3b38be8fa0ab5daab08c084d40b86678aca08b424db0f1d76c025cf01f","category":"Thai"}