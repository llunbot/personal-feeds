{"title":"คนอเมริกันหนุนแบน TikTok น้อยลง โดย 74% มองว่าการแบนจะจำกัดเสรีภาพในการแสดงความเห็น","link":"https://www.blognone.com/node/145592","date":1743498254000,"content":"<div><div><div><p>ผลสำรวจจาก Pew Research Center พบว่าคนอเมริกันสนับสนุนการแบน TikTok น้อยลง มีเพียง 34% ที่เห็นด้วยกับการแบน ลดลงจาก 50% ในเดือนมีนาคม 2023 ส่วนกลุ่มที่คัดค้านการแบนเพิ่มขึ้นจาก 22% เป็น 32% ขณะที่กลุ่มคนที่เหลือยังไม่แน่ใจ</p>\n<p>สำหรับเหตุผลหลัก ๆ ของกลุ่มที่เห็นด้วยกับการแบน TikTok มีดังนี้:</p>\n<ul>\n<li>83% เชื่อว่าข้อมูลผู้ใช้อาจตกอยู่ในความเสี่ยง</li>\n<li>75% กังวลกับการที่ TikTok เป็นบริษัทจีน</li>\n<li>54% มองว่ามีข้อมูลที่ไม่ถูกต้องอยู่บน TikTok</li>\n<li>46% มองผู้คนใช้เวลากับ TikTok มากเกินไป</li>\n</ul>\n<p>ส่วนกลุ่มที่คัดค้านการแบน มีเหตุผลดังนี้:</p>\n<ul>\n<li>74% เชื่อการแบนจะจำกัดเสรีภาพในการแสดงความคิดเห็น</li>\n<li>63% มองว่า TikTok ให้ข้อมูลและความบันเทิงแก่ผู้คน</li>\n<li>61% มองว่ายังไม่มีหลักฐานเพียงพอว่า TikTok เป็นภัยคุกคามจริง</li>\n<li>48% กังวลการแบนอาจกระทบครีเอเตอร์ และธุรกิจขนาดเล็กที่หารายได้จาก TikTok</li>\n</ul>\n<p>เมื่อมองเรื่องของการเมือง ก็พบว่าทั้งสองพรรคสนับสนุนให้แบน TikTok ลดลง โดยกลุ่มที่เชียร์พรรครีพับลิกันสนับสนุนการแบนลดลงจาก 60% เหลือ 39% ส่วนกลุ่มคนที่เชียร์พรรคเดโมแครตสนับสนุนการแบนลดลงจาก 43% เหลือ 30%</p>\n<p>นอกจากนี้ Pew Research สำรวจว่าคนอเมริกันยังมองว่า TikTok เป็นภัยคุกคามต่อความมั่นคงของชาติหรือไม่ ซึ่งพบว่า 49% ยังมองเป็นภัยคุกคาม ลดลงจาก 59% ในเดือนพฤษภาคม 2023</p>\n<p>ที่มา: <a href=\"https://techcrunch.com/2025/03/26/the-tiktok-ban-is-losing-support-among-americans-study-says/\">TechCrunch</a> via <a href=\"https://www.pewresearch.org/short-reads/2025/03/25/fewer-americans-now-support-tiktok-ban-see-the-platform-as-a-national-security-threat-than-in-spring-2023/\">Pew Research</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"TikTok\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/united-states\">United States</a></div><div><a href=\"/topics/pew-research\">Pew Research</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fca00c3dca49ce7335c0319f0a070c6f43027e3b5043bccac1352321e0da1771","category":"Thai"}