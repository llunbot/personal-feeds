{"title":"ซีอีโอ Netflix ร่วมเป็นนักแสดงรับเชิญในซีรีส์ The Studio ของ Apple TV+","link":"https://www.blognone.com/node/143667","date":1734269690000,"content":"<div><div><div><p>The Studio ซีรีส์เรื่องใหม่ที่เตรียมลง Apple TV+ ผลิตโดยนักแสดงและผู้กำกับ Seth Rogen จะมีซีอีโอ Netflix Ted Sarandos ร่วมเป็นนักแสดงรับเชิญด้วย โดยเขาจะรับบทเป็นเจ้าของแพลตฟอร์มสตรีมมิ่งแห่งหนึ่ง ซึ่งเป็นคู่แข่งทางธุรกิจกับตัวละครในเรื่อง</p>\n<p>ซีรีส์ The Studio เล่าเรื่องราวการต่อสู้ของสตูดิโอภาพยนตร์แห่งหนึ่งในฮอลลีวูด  ที่พยายามเอาตัวรอดในสถานการณ์ที่หลายอย่างเปลี่ยนไป โดยมี Rogen เป็นนักแสดงนำ ซีรีส์นี้ยังมีนักแสดงรับเชิญที่น่าสนใจอีกหลายคนเช่น ผู้กำกับ Martin Scorsese, ผู้กำกับ Zack Snyder หรือ Adam Scott กำหนดฉายตอนแรกวันที่ 28 มีนาคม 2025</p>\n<p>Rogen บอกว่าเขารู้จักกับ Sarandos มานานแล้วตั้งแต่ Netflix ยังทำเฉพาะธุรกิจให้เช่าดีวีดี ส่วนการชักชวนให้มาแสดงซีรีส์แม้เป็นของคู่แข่ง Apple TV+ นั้น Rogen บอกว่าก็แค่ลองเอ่ยปากชวนดู Sarandos ก็ตอบรับร่วมแสดงเท่านั้นเลย อย่างไรก็ตามเขาบอกว่าตอนที่ตัดสินใจเรื่องนี้ไม่ได้แจ้งตัวแทนประสานงานของแอปเปิลก่อน เพราะคิดว่าแอปเปิลไม่น่ามีปัญหาอะไรกับเรื่องนี้</p>\n<p>ที่มา: <a href=\"https://9to5mac.com/2024/12/12/netflix-ceo-to-appear-in-apple-tv-plus-studio-comedy/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/22a5b9fb0e31cf5b134f936b5739c8cf.jpeg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/video-streaming\">Video Streaming</a></div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac20df82ecfb25b38bb4b68337b671aea8f7b2182484c9beac4b9794a0aca52b","category":"Thai"}