{"title":"Visa ซื้อ CryptoPunk #7610 งานพิกเซลอาร์ต NFT มูลค่าราว 5 ล้านบาท ระบุมีคุณค่าทางประวัติศาสตร์","link":"https://www.blognone.com/node/124369","date":1629721537000,"content":"<div><div><div><p>Visa <a href=\"https://twitter.com/VisaNews/status/1429745230023208969\">ทวีตข่าวว่า</a> บริษัทได้ซื้องานศิลปะ NFT CryptoPunk #7610 จาก <a href=\"https://www.larvalabs.com/cryptopunks/details/7610?linkId=128409384\">Larva Labs</a> มูลค่าราว 149,939 ดอลลาร์ หรือราว 5 ล้านบาท เข้าเป็นส่วนหนึ่งของคอลเล็กชั่นแล้ว</p>\n<p>ในทวีตพูดถึงการสะสมสิ่งที่มีคุณค่าทางประวัติศาสตร์การพาณิชย์มายาวนานตลอด 60 ปีของ Visa ตั้งแต่บัตรเครดิตกระดาษในยุคแรก ไปจนถึงเครื่อง zip-zap (เครื่องบันทึกการจ่ายเงินผ่านบัตรเครดิต) รุ่นแรกๆ และกล่าวว่าวันนี้บริษัทเข้าสู่ยุคใหม่แห่งการพาณิชย์ NFT แล้ว</p>\n<p><a href=\"https://www.larvalabs.com/cryptopunks\">CryptoPunks</a> เป็นโปรเจกต์งานศิลปะ NFT ของ Larva Labs ในรูปแบบภาพพิกเซลอาร์ต สุ่ม 10,000 แบบ ไม่ซ้ำกัน ทำงานอยู่บนเครือข่าย Ethereum Chain ผู้ซื้อจะได้ภาพพร้อมโทเค่นแสดงสิทธิ์การเป็นเจ้าของ โดยสถิติ CryptoPunk ที่แพงที่สุดในปัจจุบัน คือ CryptoPunk #3100 ที่ถูกขายไปในราคา 7.58 ล้านดอลลาร์ หรือราว 252 ล้านบาท</p>\n<p><img src=\"https://www.blognone.com/sites/default/files/externals/498fe2ccb523f7ac0a4ce37fa038ca20.png\" /></p>\n<p>ที่มา - <a href=\"https://twitter.com/VisaNews/status/1429745230023208969\">Visa</a></p>\n<blockquote><p>Over the last 60 years, Visa has built a collection of historic commerce artifacts - from early paper credit cards to the zip-zap machine. Today, as we enter a new era of NFT-commerce, Visa welcomes CryptoPunk #7610 to our collection. <a href=\"https://t.co/XoPFfwxUiu\">https://t.co/XoPFfwxUiu</a></p>\n<p>— VisaNews (@VisaNews) <a href=\"https://twitter.com/VisaNews/status/1429745230023208969?ref_src=twsrc%5Etfw\">August 23, 2021</a></p></blockquote>\n</div></div></div><div><div>Topics: </div><div><div><a href=\"/topics/visa\">Visa</a></div><div><a href=\"/topics/nft\">NFT</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4a3484d8af1a0094c92e8a3a5a17fa5b5965faf2335e254629226a4502ac7ae","category":"Thai"}