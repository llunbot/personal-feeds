{"title":"SK Hynix ประกาศแผนลงทุนด้านชิปเพิ่มเติม 2.7 ล้านล้านบาท จนถึงปี 2028 รองรับการเติบโตของ AI","link":"https://www.blognone.com/node/140660","date":1719735989000,"content":"<div><div><div><p>SK Group บริษัทแม่ของ SK Hynix บริษัทผู้ผลิตชิปหน่วยความจำอันดับ 2 ของโลกจากเกาหลีใต้ ประกาศแผนการลงทุนหลายอย่างกับผู้ถือหุ้น ซึ่งการลงทุนส่วนหนึ่งจะโฟกัสไปที่การรองรับ AI ในอนาคต เฉพาะ SK Hynix มีแผนลงทุนเป็นเงิน 103 ล้านล้านวอน (2.7 ล้านล้านบาท) จนถึงปี 2028 สำหรับธุรกิจด้านชิปที่เกี่ยวข้องกับ AI</p>\n<p>นอกจากนี้ SK Group มีแผนลงทุนด้าน AI เพิ่มเติมอีกในวงเงิน 80 ล้านล้านวอน ซึ่งรวมทั้งส่วนการปันผลให้ผู้ถือหุ้น ซึ่งมีตั้งแต่การพัฒนาชิปหน่วยความจำแบนด์วิดท์สูง หรือ HBM, การพัฒนาศูนย์ข้อมูลที่ทำงานบน AI และการพัฒนาบริการผู้ช่วย AI เป็นต้น</p>\n<p>Chey Tae-won ประธาน SK Group บอกในแถลงการณ์ว่าตอนนี้เป็นเวลาที่ต้องปรับเปลี่ยนแผนงานและโครงสร้างต่าง ๆ กับบริษัทในเครือ ซึ่ง SK Group ไม่ได้ลงรายละเอียดส่วนนี้ แต่รายงานบอกว่าอาจมีการควบรวมบริษัทในเครือต่าง ๆ ให้เหมาะสมมากขึ้น</p>\n<p>ที่มา: <a href=\"https://www.reuters.com/technology/south-koreas-sk-hynix-invest-75-bln-by-2028-ai-chips-2024-06-30/\">Reuters</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/south-korea\">South Korea</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/memory\">Memory</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"603ebb65672a11410c1ff39ed87ca8a6454070802334d96947e3b803c852f365","category":"Thai"}