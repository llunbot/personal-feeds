{"title":"[ลือ] Apple จะมีชื่อเรียกฟีเจอร์ AI ที่ประกาศในงาน WWDC24 ว่า Apple Intelligence","link":"https://www.blognone.com/node/140226","date":1717809647000,"content":"<div><div><div><p>Mark Gurman แห่ง Bloomberg รายงานข้อมูลล่าสุด เกี่ยวกับสิ่งที่แอปเปิลจะประกาศในงานสัมมนาประจำปีของนักพัฒนา WWDC24 สัปดาห์หน้า ซึ่งปัญญาประดิษฐ์หรือ AI จะเป็นหัวข้อหลักของคีย์โน้ต ใช้เวลาประมาณครึ่งหนึ่งของการนำเสนอ</p>\n<p>แอปเปิลจะมีคำที่ใช้เรียกระบบ AI ใหม่ ทั้งใน iPhone, iPad และ Mac ว่า <strong>Apple Intelligence</strong> ในงานแอปเปิลจะประกาศความร่วมมือกับ OpenAI ในการนำ AI แชทบอตมาให้ใช้งาน</p>\n<p>Gurman สรุปฟีเจอร์ <s>AI</s> Apple Intelligence ที่จะเปิดตัวในงานดังนี้</p>\n<ul>\n<li>AI จะถูกนำมาใส่ในแอปต่าง ๆ ที่ใช้งานกันเป็นประจำ</li>\n<li>ฟีเจอร์ AI จะมีสถานะ beta ผู้ใช้งานต้องเปิดตั้งค่าเอง (opt-in)</li>\n<li>iPhone ต้องเป็น 15 Pro ขึ้นไป ส่วน Mac และ iPad ชิป M1 ขึ้นไป</li>\n<li>AI จะประเมินว่าสามารถทำงานบนอุปกรณ์ได้หรือไม่ หากไม่ได้จะเชื่อมต่อไปยังระบบของ OpenAI</li>\n<li>แอปเปิลจะใช้เวลาพอสมควรในการอธิบายความเป็นส่วนตัว ของข้อมูลที่ถูกส่งไปยังคลาวด์เพื่อประมวลผล AI</li>\n<li>Safari จะมีฟีเจอร์สรุปเนื้อหา ซึ่งความสามารถนี้จะใช้ใน Notes, Mail และแอปอื่นด้วย</li>\n<li>Messages, Mail เพิ่มความสามารถตอบกลับอัตโนมัติ</li>\n<li><a href=\"https://www.blognone.com/node/140066\">Siri รองรับคำสั่งต่อเนื่องจากหลายอย่างได้</a></li>\n<li>Xcode มีเครื่องมือผู้ช่วย AI แนวทางเดียวกับ GitHub Copilot</li>\n<li>Mail เพิ่มฟีเจอร์จัดหมวดอีเมลอัตโนมัติแบบ Gmail</li>\n<li>สร้าง<a href=\"https://www.blognone.com/node/139977\">คัสตอมอีโมจิได้ด้วย AI</a></li>\n<li>Voice Memos สามารถอดข้อความเสียงเป็นตัวหนังสือได้</li>\n<li>Photos เพิ่มฟีเจอร์ AI ทั้งการแต่งภาพ ลบวัตถุ-บุคคล</li>\n</ul>\n<p><img src=\"https://www.blognone.com/sites/default/files/externals/72f1fdfe70600e65656bbeb5935590ce.jpg\" /></p>\n<p>นอกจากนี้ยังมีข้อมูลฟีเจอร์ใหม่ แต่ไม่เกี่ยวกับ AI ดังนี้</p>\n<ul>\n<li>หน้าโฮมของ iPhone สามารถย้ายตำแหน่งไอคอนได้อย่างอิสระ</li>\n<li>Control Center <a href=\"https://www.blognone.com/node/140104\">เพิ่มปุ่มควบคุมเพลง</a></li>\n<li>Settings ปรับดีไซน์ใหม่ ให้ค้นหาสิ่งต่าง ๆ ดีขึ้น มีผลทั้ง iOS, iPadOS และ macOS</li>\n<li>Messages เพิ่มลูกเล่นในการส่งข้อความมากขึ้น, ตั้งเวลาส่งข้อความได้ และ<a href=\"https://www.blognone.com/node/136787\">รองรับ RCS</a></li>\n<li>มีแอปใหม่ <a href=\"https://www.blognone.com/node/140201\">Passwords</a> สำหรับจัดการรหัสผ่าน</li>\n<li><a href=\"https://www.blognone.com/node/139437\">iPadOS มีแอปเครื่องคิดเลข</a>แล้ว อินเทอร์เฟซเหมือนเวอร์ชันใน macOS</li>\n<li>Calendar สามารถดึงข้อมูลจาก Reminders ได้</li>\n<li>Health ปรับปรุงหลายอย่าง ให้สามารถจัดการข้อมูลได้มากขึ้น</li>\n<li>watchOS 11 ปรับปรุงการโต้ตอบของ Siri</li>\n<li>macOS 15 ยังไม่มีฟีเจอร์ตัวบล็อกโฆษณา ซึ่งคาดกันก่อนหน้านี้</li>\n<li>visionOS 2 มีการปรับปรุงเล็กน้อยเท่านั้นจากเวอร์ชันแรก</li>\n</ul>\n<p>ส่วนฮาร์ดแวร์ใหม่คาดว่าไม่มีการประกาศในงานปีนี้</p>\n<p>ที่มา: <a href=\"https://www.bloomberg.com/news/articles/2024-06-07/apple-wwdc-2024-what-to-expect-ai-ipados-18-macos-15-siri-updates-more\">Bloomberg</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/wwdc24\">WWDC24</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da0e65622a90e1f050f92b1ff324c174b8a5c35d3d412ea71321dbf2fc80db35","category":"Thai"}