{"title":"พบฟีเจอร์ใหม่ของ Bard ชื่อ Memory ให้จดจำข้อมูลของตัวเอง ไม่ต้องบอกใหม่ทุกครั้ง","link":"https://www.blognone.com/node/136024","date":1696212580000,"content":"<div><div><div><p>มีคนค้นพบฟีเจอร์ใหม่ของ Bard ที่ยังไม่เปิดตัว ชื่อว่า Memory เป็นการกำหนดค่าให้ Bard จดจำสิ่งที่เกี่ยวข้องกับตัวเรา เพื่อที่จะไม่ต้องสั่งงานซ้ำอีกในภายหลัง</p>\n<p>ตัวอย่างที่กูเกิลนำมาโชว์ได้แก่ ไม่กินเนื้อสัตว์, มีลูก 2 คน, ชอบคำตอบสั้นๆ มากกว่าคำตอบยาวๆ ฯลฯ การที่ Bard รู้ข้อมูลเหล่านี้ช่วยอำนวยความสะดวกให้การถามตอบกับ Bard ไม่ต้องป้อนข้อมูลทุกครั้งไป ผู้ใช้สามารถตั้งค่า Memory และลบออกได้ตามต้องการ</p>\n<p>Bard ไม่ใช่ระบบแช็ทบ็อตตัวแรกที่มีฟีเจอร์ลักษณะนี้ เพราะ ChatGPT เองมีฟีเจอร์ชื่อ custom interaction มาตั้งแต่เดือนกรกฎาคม 2023</p>\n<p><a href=\"https://www.blognone.com/node/135815\">แนวทางของ Bard ช่วงหลังยังเน้นเรื่องการเชื่อมต่อกับบริการอื่นในเครือกูเกิล เช่น Gmail, Google Maps, YouTube</a> ทำให้ Bard รู้จักตัวเรามากขึ้น (หากเราอนุญาต) โดยไม่ต้องสื่อสารกันมากนัก</p>\n<p><img alt=\"No Description\" src=\"https://www.blognone.com/sites/default/files/externals/61176d5c0be2c1fa1cc4d391e96b8186.png\" /></p>\n<p>ที่มา - <a href=\"https://9to5google.com/2023/09/29/google-bard-memory/\">9to5google</a></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0d47e93bde957001889287b5be1c0625044d50050d304fcfb78e9369da4a404","category":"Thai"}