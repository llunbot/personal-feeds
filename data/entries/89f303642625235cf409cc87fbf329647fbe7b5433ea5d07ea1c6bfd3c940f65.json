{"title":"Meta โชว์คลัสเตอร์ใหม่สำหรับฝึก LLaMA 3 ชิป H100 24,576 ตัว ซื้อเพิ่มต่อเนื่องสิ้นปี 350,000 ตัว","link":"https://www.blognone.com/node/138662","date":1710265703000,"content":"<div><div><div><p>Meta รายงานถึงข้อมูลของคลัสเตอร์ใหม่ที่บริษัทใช้ฝึกปัญญาประดิษฐ์ โดยทำขึ้นมาเพื่อออกแบบและฝึก LLaMA 3 โดยเฉพาะ และเป็นพื้นที่ทดสอบสถาปัตยกรรมคลัสเตอร์ใหม่ที่จะขยายต่อไปในอนาคต โดยประกาศแผนว่าจะซื้อเพิ่มไปเรื่อยๆ จนสิ้นปีมีชิป H100 ประมาณ 350,000 ตัว พลังประมวลผลรวมเทียบเท่ากับชิป H100 จำนวน 600,000 ตัว</p>\n<p>คลัสเตอร์มีสองชุดหลัก ต่างกันที่ระบบเน็ตเวิร์คที่ต้องรองรับการเข้าถึงแรมข้ามเครื่อง ชุดแรกใช้ remote direct memory access (RDMA) over converged Ethernet (RoCE) เน็ตเวิร์คของ Arista 7800 พร้อม Wedge400 อีกชุดใช้ NVIDIA Quantum2 InfiniBand ทั้งสองชุดมีแบนวิดท์เชื่อมต่อ 400Gbps เท่ากัน โดยตอนนี้พบว่าทั้งสองชุดใช้งานต่างๆ ได้ดี</p>\n<p>ตัวเซิร์ฟเวอร์ใช้<a href=\"https://engineering.fb.com/2022/10/18/open-source/ocp-summit-2022-grand-teton/\">เครื่อง Grand Teton ที่ Meta ออกแบบเอง</a> สำหรับงาน AI โดยเฉพาะ ระบบสตอเรจเป็นแบบ Flash แล้ว mount เข้าลินุกซ์ด้วยระบบสตอเรจ Tectonic ที่ Meta สร้างมาใช้เองเช่นกัน</p>\n<p>ความยากของการสร้างคลัสเตอร์ขนาดใหญ่เช่นนี้คือระบบสื่อสารจะสร้างคอขวดได้อย่างรวดเร็ว ทีมงานต้องออปติไมซ์ทั้งซอฟต์แวร์และตัวเน็ตเวิร์คเองเพื่อให้ประสิทธิภาพกลับไปใกล้เคียง 100% ที่เคยทำได้ในคลัสเตอร์ขนาดเล็ก</p>\n<p>ที่มา - <a href=\"https://engineering.fb.com/2024/03/12/data-center-engineering/building-metas-genai-infrastructure/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/eccdf02419dceee380556c7c52627237.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89f303642625235cf409cc87fbf329647fbe7b5433ea5d07ea1c6bfd3c940f65","category":"Thai"}