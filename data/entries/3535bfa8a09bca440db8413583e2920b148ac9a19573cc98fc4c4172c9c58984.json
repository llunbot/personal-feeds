{"title":"ASML รายงานผลประกอบการไตรมาส เติบโตทั้งยอดขายและคำสั่งซื้อล่วงหน้า","link":"https://www.blognone.com/node/140924","date":1721200505000,"content":"<div><div><div><p>ASML บริษัทผู้ผลิตเครื่องจักรที่สำคัญสำหรับการผลิตชิปรายใหญ่ รายงานผลประกอบการประจำไตรมาสที่ 2 ปี 2024 มียอดขายรวม 6,243 ล้านยูโร เพิ่มขึ้นจาก<a href=\"https://www.blognone.com/node/139260\">ไตรมาสก่อนหน้านี้</a> และมีกำไรสุทธิ 1,578 ล้านยูโร</p>\n<p>ในไตรมาสที่ผ่านมา ASML มีคำสั่งซื้อสุทธิ (Net bookings) 5,567 ล้านยูโร ขายเครื่องจักร Lithography ได้รวม 100 เครื่อง แบ่งเป็นเครื่องจักรใหม่ 89 เครื่อง และเครื่องจักรใช้งานแล้ว 11 เครื่อง</p>\n<p><a href=\"https://www.blognone.com/node/137028\">Christophe Fouquet</a> ซีอีโอ ASML ที่เพิ่งรับตำแหน่งเมื่อเดือนเมษายน กล่าวว่าแนวโน้มธุรกิจยังสอดคล้องกับภาพรวมอุตสาหกรรมเซมิคอนดักเตอร์ ที่ดีขึ้นทั้งกลุ่มผลิตชิ้นส่วนประมวลผลและหน่วยความจำ จึงมองแนวโน้มรวมว่ายังฟื้นตัวต่อเนื่องในครึ่งหลังของปีนี้</p>\n<p>ที่มา: <a href=\"https://www.asml.com/en/investors/financial-results/q2-2024-69418a1d8bbbc5ca\">ASML</a></p>\n<p><img src=\"https://www.blognone.com/sites/default/files/externals/e00499d39f9ee81351c830d559fd0134.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3535bfa8a09bca440db8413583e2920b148ac9a19573cc98fc4c4172c9c58984","category":"Thai"}