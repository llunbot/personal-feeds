{"title":"กูเกิลเปิด Gemini Code Assist ปัญญาประดิษฐ์ช่วยเขียนโค้ด ให้ทุกคนใช้ฟรี","link":"https://www.blognone.com/node/144910","date":1740485431000,"content":"<div><div><div><p>กูเกิลเปิดบริการ AI ช่วยเขียนโค้ด <strong>Gemini Code Assist</strong> ให้คนทั่วไปใช้งานฟรี <a href=\"https://www.blognone.com/node/139176\">จากเดิมคิดราคา 19 ดอลลาร์ต่อคนต่อเดือน</a></p>\n<p>Gemini Code Assist เวอร์ชันปัจจุบันใช้โมเดล Gemini 2.0 รุ่นใหม่ล่าสุดเวอร์ชันที่ปรับแต่งมาเพื่อการเขียนโค้ด รองรับภาษาโปรแกรมทุกตัว วิธีการใช้งานตอนนี้ยังรองรับเฉพาะบน  Visual Studio Code และ IDE ในเครือ JetBrains</p>\n<p>เงื่อนไขของ Gemini Code Assist เวอร์ชันฟรี มีข้อจำกัดเล็กน้อยคือ มีเพดานการช่วยเติมโค้ด (code completion) สูงสุด 180,000 ครั้งต่อคนต่อเดือน ซึ่งถือว่าสูงมาก และในทางปฏิบัติไม่น่าจะมีคนแตะเพดานได้ง่ายนัก ส่วนการแชทคุยกับ Gemini รองรับ context window ขนาดใหญ่ 128,000 โทเคน ซึ่งน่าจะเพียงพอแล้วสำหรับการเขียนโค้ดทั่วๆ ไป</p>\n<p>นอกจากการเชื่อมกับโค้ดใน IDE แล้ว กูเกิลยังออก <a href=\"https://github.com/apps/gemini-code-assist\">Gemini Code Assist for GitHub</a> เป็นแอพของแพลตฟอร์ม GitHub เพื่อเปิดทางให้ Gemini เข้าไปอ่านโค้ดทั้งหมดใน repository ของเราได้โดยตรงด้วย</p>\n<p>ส่วน Gemini Code Assist เวอร์ชันองค์กรยังมีต่อไป มีฟีเจอร์เหนือกว่ารุ่นปกติด้านการปรับแต่ง และการเชื่อมต่อกับบริการบน Google Cloud</p>\n<p>ที่มา - <a href=\"https://blog.google/technology/developers/gemini-code-assist-free/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/007f3b1d65a041807cfce8c70d96880c.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/programming\">Programming</a></div><div><a href=\"/topics/google\">Google</a></div><div><a href=\"/topics/development\">Development</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0794a4845bc6ada36d4be4cb098ec22f1c988e82e2e58f117421d2cac91284a3","category":"Thai"}