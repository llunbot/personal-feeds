{"title":"Grab เข้าถือหุ้นใหญ่แพลตฟอร์มจ่ายเงิน Ovo ของอินโดนีเซีย","link":"https://www.blognone.com/node/125157","date":1633607287000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้องว่า Grab เตรียมเข้าซื้อหุ้น Ovo แพลตฟอร์มจ่ายเงินในอินโดนีเซียจาก Tokopedia และ Lippo ที่เป็นผู้ถือหุ้นเดิม ทำให้ Grab เป็นผู้ถือหุ้นจากเดิม 39% เพิ่มเป็น 90% ของบริษัท</p>\n<p>เหตุผลที่ Tokopedia ต้องขายหุ้น Ovo ออกไป เนื่องจากการ<a href=\"https://www.blognone.com/node/122710\">ควบรวมกิจการกับ Gojek</a> เป็นบริษัทใหม่ GoTo ซึ่งกฎหมายของอินโดนีเซียไม่อนุญาตให้บริษัทประกอบธุรกิจแพลตฟอร์มจ่ายเงินมากกว่าหนึ่งแห่ง GoTo ซึ่งมีทั้ง Ovo และ GoPayLater จึงต้องขายหุ้นบริษัทหนึ่งออกมา</p>\n<p>ตัวแทนของ Ovo ยืนยันข่าวนี้โดยบอกว่าตอนนี้อยู่ในขั้นตอนการขออนุมัติจากหน่วยงานกำกับดูแล ในการปรับโครงสร้างกิจการ</p>\n<p>ทั้งนี้ Ovo เป็นแพลตฟอร์มจ่ายเงินรายใหญ่ที่สุดในอินโดนีเซีย มีส่วนแบ่งการตลาด 31% ตามด้วย GoPay (25%), ShopeePay (20%), Dana (19%) และ LinkAja (45)</p>\n<p>ที่มา: <a href=\"https://kr-asia.com/grab-will-own-90-of-ovo-after-acquiring-stakes-from-tokopedia-and-lippo-group-report-says\">KrAsia</a></p>\n<p><img src=\"https://www.blognone.com/sites/default/files/externals/62176c8552e3e3ea5d75bea2fbe6b144.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/mobile-payment\">Mobile Payment</a></div><div><a href=\"/topics/indonesia\">Indonesia</a></div><div><a href=\"/topics/tokopedia\">Tokopedia</a></div><div><a href=\"/topics/gojek\">Gojek</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d30f540bf22bd144c0bb2b2f12b1d9145425ac16d8fb0d3fb9a8c93072cc2a02","category":"Thai"}