{"title":"Firefox ประกาศทำฟีเจอร์ Vertical Tabs, จัดระเบียบเมนูใหม่ให้รกน้อยลง, AI บรรยายภาพ","link":"https://www.blognone.com/node/139981","date":1716771388000,"content":"<div><div><div><p>Mozilla ประกาศแผน roadmap ของ Firefox ระยะสั้น 1-2 ปี โดยมีรายการฟีเจอร์ที่เตรียมออกช่วงปีนี้-ปีหน้า (2025) ดังนี้</p>\n<ul>\n<li>ฟีเจอร์ด้านแท็บ ได้แก่ Tab Grouping, Vertical Tabs และการจัดการแท็บใน Sidebar (<a href=\"https://www.ghacks.net/2024/04/02/mozilla-released-a-firefox-nightly-test-build-with-vertical-tabs/\">เริ่มทดสอบแล้วในเวอร์ชัน Nightly</a>)</li>\n<li>ตัวจัดการโปรไฟล์ผู้ใช้ (Profile Management system) ตัวใหม่</li>\n<li>ฟีเจอร์ปรับแต่งภาพพื้นหลังของแท็บ</li>\n<li>หน้าจอตั้งค่าความเป็นส่วนตัวที่เข้าใจง่ายขึ้น</li>\n<li>จัดระเบียบเมนูใหม่ เรียบง่ายขึ้น รกน้อยลง</li>\n</ul>\n<p>ส่วนแกนหลักของการท่องเว็บ ยังปรับปรุงเรื่องความเร็ว ประสิทธิภาพ การใช้งานแบตเตอรี่อย่างต่อเนื่อง และร่วมมือกับเบราว์เซอร์อื่นๆ แก้ปัญหาเรื่องความเข้ากันได้ของการแสดงผลหน้าเว็บ ผ่าน<a href=\"https://github.com/web-platform-tests/interop\">โครงการ Interop</a> ที่ทำกันมาหลายปีแล้ว</p>\n<p>มิติด้านอื่นของ Firefox ยังมุ่งเน้นการเพิ่มฟีเจอร์ที่ประมวลผลภายในเครื่องของผู้ใช้เอง เช่น การแก้ไขไฟล์ PDF, <a href=\"https://www.blognone.com/node/135235\">การแปลภาษา</a> เพื่อรักษาความเป็นส่วนตัวของผู้ใช้ ไม่ต้องส่งข้อมูลส่วนตัวกลับไปยังเซิร์ฟเวอร์ของคนอื่น ซึ่ง Firefox กำลังจะเพิ่มฟีเจอร์ AI สร้าง alt text สำหรับภาพที่อยู่ในไฟล์ PDF โดยใช้แนวทางประมวลผลในเครื่องเช่นกัน</p>\n<p>ที่มา - <a href=\"https://connect.mozilla.org/t5/discussions/here-s-what-we-re-working-on-in-firefox/td-p/57694\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/3c3f2c61f7567286aed2435704666a49.jpeg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"498a838fcf782e5350dd9f977ed95bddf3967aa1e934eec95b95f20306d2c507","category":"Thai"}