{"title":"Wi-Fi 6E มาแล้ว กสทช. เห็นชอบ ปล่อยคลื่น 5.925-6.425GHz ให้ใช้งานโดยไม่ต้องขออนุญาต","link":"https://www.blognone.com/node/133632","date":1682855818000,"content":"<div><div><div><p>ที่ประชุม กสทช. เห็นชอบให้คลื่นย่าน 5.925-6.425GHz เป็นคลื่นความถี่ที่อนุญาตให้มีการใช้งานเป็นการทั่วไป (unlicensed) ซึ่งจะเป็นรูปแบบเดียวกับคลื่นความถี่ที่ใช้งานได้อิสระอื่นๆ เช่นเดียวกับ Wi-Fi ในทุกวันนี้</p>\n<p><a href=\"https://www.blognone.com/node/113955\">Wi-Fi 6E เริ่มต้นเมื่อปี 2020</a> หลังกสทช. สหรัฐฯ (FCC) ประกาศปล่อยคลื่นย่าน 6GHz (5.925-7.125 GHz) ซึ่งกว้างถึง 1.2GHz สามารถใช้งานแบนวิดท์ได้มากหรือใช้งานกับพื้นที่ที่มีผู้ใช้จำนวนมากๆ</p>\n<p>นพ.สรณ บุญใบชัยพฤกษ์ ประธาน กสทช. พูดถึงการอนุมัติให้ใช้งานคลื่นครั้งนี้ในงานแถลงข่าวโครงการสนับสนุนการเชื่อมต่อด้วยเทคโนโลยี Wi-Fi 6E เพื่อยกระดับการบริการและการศึกษาทางการแพทย์ ว่าที่ประชุมกสทช. ได้อนุมัติคลื่นนี้ไปตั้งแต่การประชุมวันที่ 5 เมษายนที่ผ่านมา โดยอนุมัติออกมา 500MHz ก่อน พร้อมกันนี้ภาคเอกชนก็เข้าไปขอทดลองคลื่นย้าน 6.425-7.125GHz ที่เหลืออยู่ของ Wi-Fi 6E แล้ว</p>\n<p>แม้จะมีข่าวอนุมัติมาแล้ว แต่ก็ต้องรอประกาศเป็นทางการ และรออุปกรณ์ผ่านการรับรองจากทางกสทช. ก่อนที่เราจะได้ใช้งานกันจริงๆ</p>\n<p>ที่มา - <a href=\"https://www.nbtc.go.th/News/Information/60080.aspx?lang=th-th\">NBTC</a></p>\n<p><img alt=\"No Description\" src=\"https://www.blognone.com/sites/default/files/externals/2036006065156c767aa5800233550443.jpg\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/thailand\">Thailand</a></div><div><a href=\"/topics/wi-fi\">Wi-Fi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdb9aa34934f3486012e49dc05d6b5ca23a07877d210e75798a8f45698c12b85","category":"Thai"}