{"title":"Meta ทำข้อตกลง ซื้อไฟฟ้าจากโรงไฟฟ้านิวเคลียร์ในรัฐอิลลินอย ขนาด 1.1 กิกะวัตต์ ระยะเวลา 20 ปี","link":"https://www.blognone.com/node/146779","date":1749015634000,"content":"<span>Meta ทำข้อตกลง ซื้อไฟฟ้าจากโรงไฟฟ้านิวเคลียร์ในรัฐอิลลินอย ขนาด 1.1 กิกะวัตต์ ระยะเวลา 20 ปี</span>\n\n  <div>\n    <div>Body</div>\n              <div><p>Meta ประกาศทำข้อตกลงซื้อไฟฟ้าจากโรงไฟฟ้านิวเคลียร์ Clinton Clean Energy Center ในรัฐอิลลินอย ของบริษัท Constellation Energy เป็นระยะเวลา 20 ปี เพื่อนำมาใช้กับศูนย์ข้อมูลของ Meta ในภูมิภาคนั้น ซึ่งข้อตกลงเป็นส่วนหนึ่งตาม<a href=\"https://www.blognone.com/node/143456\">แผนเปิดรับข้อเสนอจากผู้ผลิตไฟฟ้านิวเคลียร์</a>ระดับ 1-4 กิกะวัตต์ ที่ประกาศเมื่อปลายปีที่แล้ว</p>\n<p>ข้อตกลงซื้อไฟฟ้าจาก Constellation จะเริ่มในปี 2027 เป็นการซื้อไฟฟ้าขนาด 1.121 กิกะวัตต์ ซึ่งเป็นกำลังการผลิตทั้งหมดของโรงไฟฟ้าแห่งนี้ โดย Meta จะร่วมลงทุนในส่วนขยายกำลังการผลิต และช่วยต่อใบอนุญาตให้โรงไฟฟ้านี้ที่เดิมอาจต้องปิดดำเนินการด้วย ทำให้ Meta บอกว่าข้อตกลงดังกล่าวช่วยทั้งสร้างงานกว่าพันตำแหน่งและเพิ่มภาษีให้กับรัฐอิลลินอย</p>\n<p>Meta บอกว่าบริษัทยังอยู่ในขั้นตอนการประเมินข้อเสนอจากโรงไฟฟ้านิวเคลียร์ในสหรัฐรายอื่น ซึ่งมีมากกว่า 50 แห่ง เพื่อรองรับการใช้พลังงานของศูนย์ข้อมูลและงาน AI</p>\n<p>ที่มา: <a href=\"https://about.fb.com/news/2025/06/meta-constellation-partner-clean-energy-project/\">Meta</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 12:40</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dda51dbb71ba88accb5f4e4f294fb634481c12d64d2c720f0daa49bea8c90ff","category":"Thai"}