{"title":"CUDA เตรียมหยุดซัพพอร์ตจีพียูเก่า สถาปัตยกรรม Maxwell, Pascal, Volta","link":"https://www.blognone.com/node/144352","date":1738030441000,"content":"<div><div><div><p>NVIDIA ออกซอฟต์แวร์​ CUDA เวอร์ชัน 12.8 มีประกาศที่น่าสนใจคือ เตรียมหยุดซัพพอร์ตจีพียูสถาปัตยกรรมเก่าๆ 3 รุ่น ได้แก่</p>\n<ul>\n<li>Maxwell (ออกปี 2014 - GeForce 700, 800M, 900)</li>\n<li>Pascal (ออกปี 2016 - GeForce 1000, Quadro P, Tesla P4)</li>\n<li>Volta (ออกปี 2017 - <a href=\"https://www.blognone.com/node/92272\">Tesla V100</a>, <a href=\"https://www.blognone.com/node/98021\">Titan V</a>)</li>\n</ul>\n<p>ประกาศของ NVIDIA บอกว่าสถาปัตยกรรมทั้งสามรุ่นถือว่า feature-complete แล้ว และจะไม่ถูกปรับปรุงแก้ไขอะไรเพิ่มใน CUDA รุ่นถัดไป ถือเป็นสถาปัตยกรรมที่ล้าสมัย (deprecated) แล้ว แม้ยังซัพพอร์ตอย่างเป็นทางการอยู่ในตอนนี้</p>\n<p>ประกาศครั้งนี้ยังหยุดรองรับระบบปฏิบัติการเก่าอีกหลายตัว ได้แก่ Windows 10 21H2, Debian 11, SUSE 15.4 ด้วย</p>\n<p>ที่มา - <a href=\"https://docs.nvidia.com/cuda/cuda-toolkit-release-notes/index.html\">NVIDIA</a>, <a href=\"https://www.theregister.com/2025/01/27/nvidia_deprecates_cuda_support/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/dcda5624f7c786b2efe317551bc07638.png\" /></p>\n</div></div></div><div><div>Topics: </div><div><div><a href=\"/topics/cuda\">CUDA</a></div><div><a href=\"/topics/nvidia\">NVIDIA</a></div><div><a href=\"/topics/nvidia-pascal\">NVIDIA Pascal</a></div><div><a href=\"/topics/nvidia-volta\">NVIDIA Volta</a></div><div><a href=\"/topics/maxwell\">Maxwell</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e3c6b287c7dd5e47bf5c3d8081eaea54b70d22581dcb285bca2c5ead935825f","category":"Thai"}