{"title":"ไมโครซอฟท์จัดกิจกรรม \"ใช้ Bing ลุ้นโชค\" ยิ่งใช้เยอะยิ่งมีสิทธิลุ้นเงินรางวัล 1 ล้านดอลลาร์","link":"https://www.blognone.com/node/142927","date":1730687637000,"content":"<div><div><div><p>ไมโครซอฟท์ยังไม่ยอมแพ้กับ Bing และจัดกิจกรรม \"ใช้ Bing ลุ้นโชค\" รับเงิน 1 ล้านดอลลาร์</p>\n<p>กิจกรรมนี้เป็นส่วนหนึ่งของโครงการสะสมแต้ม Microsoft Rewards ที่ดำเนินมาหลายปีแล้ว รูปแบบของกิจกรรมรอบนี้คือต้องลงทะเบียนเข้าร่วมโครงการลุ้นโชค แล้วทำกิจกรรมต่างๆ ตามที่ระบุไว้ เช่น ติดตั้ง Microsoft Edge, ใช้ Bing ติดต่อกันทุกวัน, ตั้งค่า Bing เป็นดีฟอลต์ในเบราว์เซอร์ ฯลฯ เพื่อรับสิทธิลุ้นโชค และเมื่อจบกิจกรรมแล้วจะมีผู้โชคดี 1 รายรับเงินไปเลย 1 ล้านดอลลาร์</p>\n<p>แน่นอนว่า โครงการดีๆ แบบนี้รับเฉพาะผู้ใช้ในสหรัฐอเมริกาเท่านั้น</p>\n<p>ที่มา - <a href=\"https://promos.microsoftrewards.com/us/EN/MS/7/faqs\">Microsoft</a>, <a href=\"https://www.windowscentral.com/microsoft/microsoft-really-wants-you-to-use-bing-so-you-can-enter-to-win-usd1-000-000-usd-with-microsoft-rewards-if-you-make-the-switch-from-google\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/3d6204f1749332e635d35830985cd044.jpeg\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c7e0fa0ed9e8209cda6d91439080ee719c67ff99aab2d58f06984fb3118eff3","category":"Thai"}