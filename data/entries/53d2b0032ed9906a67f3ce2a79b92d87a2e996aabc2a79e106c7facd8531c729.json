{"title":"กูเกิลโชว์ AI ปรับปรุงหนังเก่า The Wizard of Oz มาฉายบนจอ The Sphere ลาสเวกัส","link":"https://www.blognone.com/node/145778","date":1744279079000,"content":"<div><div><div><p>กูเกิลจับมือกับ <a href=\"https://www.blognone.com/node/140893\">The Sphere อาคารรูปโดมของลาสเวกัสที่ด้านนอกเป็นจอภาพ</a> นำภาพยนตร์คลาสสิคปี 1939 เรื่อง The Wizard of Oz กลับขึ้นมาฉายบนจอของ The Sphere ในช่วงเดือนสิงหาคม 2025</p>\n<p>ความน่าสนใจของเรื่องนี้คือ The Wizard of Oz ถ่ายไว้ตั้งแต่ปี 1939 ด้วยฟิล์ม 35 มิลลิเมตร สัดส่วน 4:3 และฟิล์มต้นฉบับก็เก่ามากแล้ว การนำภาพยนตร์เก่ามาฉายบนจอโค้งขนาดยักษ์ 1.6 แสนฟุตของ The Sphere จึงต้องปรับปรุงอย่างมาก ทั้งเรื่องการขยายความละเอียดของภาพ และวิธีการถ่ายและตัดต่อหนังแบบดั้งเดิม ที่สลับกล้องไปมาระหว่างใบหน้าของตัวละครบางตัว แต่ไม่เห็นภาพรวมของทั้งฉาก (<a href=\"https://www.youtube.com/watch?v=z2itQkiQUOE\">ตัวอย่าง</a>)</p>\n<p>ทีมงานกูเกิลที่ประกอบด้วยทีมวิจัยจาก Google DeepMind และทีม Google Cloud จึงนำเทคนิค AI มาแก้ปัญหาเหล่านี้ โดยใช้โมเดลอย่าง Veo, Imagen, Gemini ช่วยกันปรับปรุงภาพยนตร์ต้นฉบับให้เป็นภาพความละเอียดสูงมาก, ใช้ AI ซูมภาพเดิมออกเพื่อให้เห็นทั้งฉากแบบเต็มๆ ซึ่งวิธีการเหล่านี้ไม่สามารถทำได้ง่ายนักด้วย CGI แบบดั้งเดิม</p>\n<p>กูเกิลบอกว่าการที่ยังมีฟิล์มต้นฉบับที่ใช้ถ่ายทำ The Wizard of Oz เหลืออยู่ จึงมีวัตถุดิบให้ AI เรียนรู้และทำ fine-tuning ได้ดีกว่าการใช้ต้นฉบับเป็นภาพยนตร์เวอร์ชันฉายจริง 102 นาที คุณภาพของภาพที่สร้างโดย AI จึงดีขึ้นมาก</p>\n<p>ที่มา - <a href=\"https://blog.google/products/google-cloud/sphere-wizard-of-oz/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/c1ca4be86b571616c20c7da980cada51.jpeg\" /></p>\n<blockquote><p>We're working with <a href=\"https://twitter.com/SphereVegas?ref_src=twsrc%5Etfw\">@SphereVegas</a> on a new AI technology partnership to help bring the groundbreaking The Wizard of Oz at Sphere to life using <a href=\"https://twitter.com/hashtag/generativeAI?src=hash&amp;ref_src=twsrc%5Etfw\">#generativeAI</a>.Take a look; you're not in Kansas or Las Vegas anymore ↓ <a href=\"https://t.co/koMu17rRvD\">pic.twitter.com/koMu17rRvD</a></p>\n<p>— Google Cloud (@googlecloud) <a href=\"https://twitter.com/googlecloud/status/1909759556630048801?ref_src=twsrc%5Etfw\">April 9, 2025</a></p></blockquote>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/deepmind\">DeepMind</a></div><div><a href=\"/topics/movies\">Movies</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/las-vegas\">Las Vegas</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53d2b0032ed9906a67f3ce2a79b92d87a2e996aabc2a79e106c7facd8531c729","category":"Thai"}