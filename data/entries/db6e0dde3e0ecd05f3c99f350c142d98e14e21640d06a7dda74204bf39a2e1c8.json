{"title":"Atari ประกาศซื้อแบรนด์ Intellivision คู่แข่งวงการคอนโซลเมื่อ 45 ปีที่แล้ว","link":"https://www.blognone.com/node/139960","date":1716639324000,"content":"<div><div><div><p>บริษัท Atari SA ที่ปัจจุบันหันมาเอาดีด้านการขายเกมเก่า (<a href=\"https://www.blognone.com/node/131976\">มีคอนโซล VCS ที่เลิกผลิตแล้วแต่ยังมีของขาย</a>, <a href=\"https://www.blognone.com/node/133505\">ไล่ซื้อสิทธิความเป็นเจ้าของเกมเก่ายุค 80-90s</a>) ประกาศซื้อแบรนด์และสิทธิในเกมเก่าประมาณ 200 เกมของ Intellivision คู่แข่งตัวฉกาจในเกมคอนโซลยุค 80s</p>\n<p>การซื้อแบรนด์ Intellivision ครั้งนี้ถือเป็นการยุติศึกสงครามคอนโซลฝั่งอเมริกา (นับเป็น<a href=\"https://en.wikipedia.org/wiki/Second_generation_of_video_game_consoles\">คอนโซลยุคที่ 2</a>) ที่เกิดขึ้นเมื่อ 45 ปีก่อน ทั้งบริษัท Atari และ Intellivision ยุคปัจจุบันเป็นบริษัทอื่นที่เปลี่ยนมาใช้ชื่อแบรนด์นี้แทนก็ตาม (Intellivision ต้นฉบับเป็นสินค้าของบริษัทของเล่น Mattel แต่ภายหลังก็ขายให้บริษัทอื่น)</p>\n<p>ปีที่แล้ว <a href=\"https://www.blognone.com/node/136496\">Atari เพิ่งซื้อสตูดิโอ Digital Eclipse ที่เชี่ยวชาญการรีมาสเตอร์เกมย้อนยุค</a> บริษัทยังเป็นผู้จัดจำหน่ายเกมแฟรนไชส์ Rollercoaster Tycoon มายาวนาน และล่าสุดเพิ่งประกาศฟื้นแบรนด์ Infogrames กลับคืนมาในฐานะผู้จัดจำหน่ายเกม</p>\n<p>ที่มา - <a href=\"https://atari.com/blogs/newsroom/atari-acquires-intellivision-brand\">Atari</a></p>\n<p><img alt=\"No Description\" src=\"https://www.blognone.com/sites/default/files/externals/5872c3ab22dbf8d6161f560c73482d3d.png\" /></p>\n</div></div></div><div><div>Topics: </div><div><div><a href=\"/topics/atari\">Atari</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db6e0dde3e0ecd05f3c99f350c142d98e14e21640d06a7dda74204bf39a2e1c8","category":"Thai"}