{"title":"Google Wallet ยกเลิกการชำระผ่านบัญชี PayPal มีผลวันที่ 13 มิ.ย 68","link":"https://www.blognone.com/node/146767","date":1749180878000,"content":"<span>Google Wallet ยกเลิกการชำระผ่านบัญชี PayPal มีผลวันที่ 13 มิ.ย 68</span>\n\n  <div>\n    <div>Body</div>\n              <div><p>Google เปลี่ยนแปลงข้อมูลบนเว็บไซต์ Google Wallet ระบุว่าจะไม่สามารถผูกบัญชี PayPal และใช้ PayPal ในการชำระโดยตรงได้อีกต่อไป หากเคยผูกบัญชี PayPal เอาไว้จะถูกลบอัตโนมัติ มีผลตั้งแต่วันที่ 13 มิถุนายน 2568 เป็นต้นไป</p>\n<p>ก่อนหน้านี้ Google เริ่มหยุดไม่ให้ผู้ใช้งานในสหรัฐฯ ผูกบัญชี PayPal เพื่อใช้ชำระตั้งแต่วันที่ 11 เมษายน 2568 เป็นต้นมา ส่วนผู้ใช้ที่เคยผูกมาก่อนแล้วยังคงใช้งานได้ตามปกติจนถึงกระทั่งวันที่ 13 มิถุนายน 2568</p>\n<p>ส่วนบริการที่หักยอดเงินรายเดือน/อัตโนมัติที่ผูกกับ PayPal ทาง Google แนะนำให้เปลี่ยนช่องทางการตัดยอดเงินในทันที</p>\n<p>สำหรับบัตรเครดิต, เดบิต หรือบัตรที่ออกโดย PayPal (ไม่มีบริการทั้ง 3 บน PayPal ประเทศไทย) ยังคงสามารถนำมาผูกกับ Google Wallet เพื่อใช้ชำระได้ตามปกติ แต่ยังคงอนุญาตให้ผู้ใช้ในประเทศเยอรมนีผูกบัญชี PayPal ได้เท่านั้น</p>\n<p>ทาง The Verge สอบถามกับทาง PayPal ถึงเหตุการณ์นี้แต่ยังไม่มีการตอบกลับใดๆ และได้ตั้งข้อสังเกตว่า PayPal อาจจะทำ Contactless เป็นของตนเอง เพราะหากตั้งค่าเริ่มต้นการชำระของ Contactless Payment บน Android จะมีให้เลือกแอป PayPal มาเป็นหนึ่งในแอปตัวเลือก</p>\n<p>ที่มา - <a href=\"https://support.google.com/wallet/answer/12060039\">Google Wallet ความช่วยเหลือ</a>, <a href=\"https://www.theverge.com/news/678301/google-wallet-paypal-losing-access\">The Verge</a></p>\n<p><img src=\"https://i.ibb.co/PsrdXk8Q/Screenshot-2025-06-04-01-09-40-305-com-android-settings-cut.jpg\" alt=\"หน้าจอการตั้งค่า Default Contactless Payment บนระบบ Android\" /></p>\n</div>\n          </div>\n<span><a href=\"https://www.blognone.com/user/mekokung\">Mekokung</a></span>\n<span><time>Fri, 06/06/2025 - 10:34</time>\n</span>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d99ad5bcb1c23b100a5a9cdeab46d21c8fddd551eaac63e171d3d25fb9862dbc","category":"Thai"}