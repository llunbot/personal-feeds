{"title":"Evernote ประกาศเพิ่มฟีเจอร์หลายรายการ แต่ใช้ได้เฉพาะแบบเสียเงิน","link":"https://www.blognone.com/node/123846","date":1626964849000,"content":"<div><div><div><p>Evernote ประกาศเพิ่มฟีเจอร์ใหม่หลายรายการ อาทิ <strong>Tasks</strong> สำหรับสร้างลิสต์ To-Do และแชร์ให้ผู้ใช้งานคนอื่นได้, <strong>Calendar</strong> เพิ่มความสามารถเชื่อมต่อกับ Google Calendar, รองรับการใช้งานบน Linux (สถานะเบต้า) และเพิ่มเสิร์ชแบบบูลีน</p>\n<p>แม้มีฟีเจอร์ใหม่เพิ่มมา แต่ Evernote ก็ประกาศปรับแผนในการใช้งานด้วย ทำให้ผู้ใช้แบบฟรีอาจเข้าถึงบางคุณสมบัติไม่ได้ รายละเอียดดังนี้</p>\n<ul>\n<li><strong>Evernote Free</strong> (ชื่อเดิม Basic) ใช้ได้ 2 อุปกรณ์เหมือนเดิม อัพโหลดสูงสุด 60MB ต่อเดือน</li>\n<li><strong>Evernote Personal</strong> ราคา 100 บาทต่อเดือน รองรับ Tasks และเชื่อมต่อกับ Google Calendar ได้ 1 บัญชี</li>\n<li><strong>Evernote Professional</strong> 129 บาทต่อเดือน เชื่อมต่อ Google Calendar ได้หลายบัญชี และรองรับเสิร์ชแบบบูลีน</li>\n<li><strong>Evernote Teams</strong> (ชื่อเดิม Business) ราคา 390 บาทต่อผู้ใช้ต่อเดือน สำหรับการใช้งานลูกค้าธุรกิจและองค์กร</li>\n</ul>\n<p>ที่มา: <a href=\"https://evernote.com/blog/new-features-new-plans-bold-future/\">Evernote</a></p>\n<p><img src=\"https://www.blognone.com/sites/default/files/externals/b5f685d47f6306ff2440a0d5b16704ab.jpg\" /></p>\n</div></div></div><div><div>Topics: </div><div><div><a href=\"/topics/evernote\">Evernote</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91d03d807eb44de966b047a397f70d90aa858c625bab93bc577977e74e8e6ea7","category":"Thai"}