{"title":"[Canalys] ไตรมาส 2/2021 Xiaomi ขึ้นเป็นผู้ผลิตสมาร์ทโฟนเบอร์ 2 ของโลกครั้งแรก","link":"https://www.blognone.com/node/123737","date":1626395002000,"content":"<div><div><div><p>บริษัทวิจัยตลาด Canalys รายงานภาพรวมการส่งมอบสมาร์ทโฟนทั่วโลก ของไตรมาสที่ 2 ปี 2021 จำนวนรวมเพิ่มขึ้น 12% เทียบกับไตรมาสเดียวกันในปีก่อน โดยซัมซุงมีส่วนแบ่งมากที่สุด 19% ตามด้วย Xiaomi ในอันดับ 2 ที่ 17% ซึ่งเป็นครั้งแรกที่ Xiaomi ขึ้นมาในอันดับที่ 2 ตามด้วยแอปเปิล Vivo และ Oppo ในลำดับที่ 3-5 โดยทุกรายต่างมีจำนวนส่งมอบที่เพิ่มขึ้น</p>\n<p>Ben Stanton นักวิเคราะห์ของ Canalys บอกว่าการเติบโตสูงของ Xiaomi มาจากตลาดนอกจีน เช่น ตลาดละตินอเมริกาที่เติบโตถึง 300% แอฟริกาเติบโต 150% และเน้นตลาดลูกค้ากลุ่มใหญ่ด้วยสมาร์ทโฟนที่ราคาไม่สูง จึงน่าจับตาว่า Xiaomi จะขึ้นเป็นอันดับ 1 ได้หรือไม่</p>\n<p>ข้อมูลตัวเลขนี้เป็นข้อมูลเบื้องต้น ซึ่ง Canalys จะรายงานตัวเลขโดยละเอียดอีกครั้งในภายหลัง</p>\n<p>ที่มา: <a href=\"https://www.canalys.com/newsroom/global-smartphone-market-q2-2021\">Canalys</a></p>\n<p><img src=\"https://www.blognone.com/sites/default/files/externals/19cc176c0cca850b315faa5a98ad7fa9.jpg\" /></p>\n<p><img src=\"https://www.blognone.com/sites/default/files/externals/212f320cd28c1a567cfe6c79d78aca2a.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/canalys\">Canalys</a></div><div><a href=\"/topics/smartphone\">Smartphone</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e42c85a8c88839b286f05560613cb5c341f3d2ab17d79f9f20000e4d8b84503","category":"Thai"}