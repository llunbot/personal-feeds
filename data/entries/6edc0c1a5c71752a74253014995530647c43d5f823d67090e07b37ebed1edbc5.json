{"title":"AIS Play ออกแพ็กเกจ Disney+ Hotstar ราคา 799 บาท ดูได้ 2 อุปกรณ์, รองรับทีวี, ความละเอียด 1080p","link":"https://www.blognone.com/node/141433","date":1723698692000,"content":"<div><div><div><p>AIS Play ออกแพ็กเกจสตรีมมิ่ง Disney+ Hotstar แบบพิเศษ ราคา 799 บาทต่อปี ได้สิทธิดู 2 อุปกรณ์รวมบนทีวี และเพิ่มความละเอียดเป็น Full HD</p>\n<p>ปกติแล้ว Disney+ Hotstar ในประเทศไทย มีแพ็กเกจ 2 ระดับคือ</p>\n<ul>\n<li><strong>Basic</strong> ราคา 799 บาทต่อปี ดูได้ทีละ 1 อุปกรณ์, รองรับเฉพาะมือถือ-แท็บเล็ต, ความละเอียด HD (720p)</li>\n<li><strong>Premium</strong> ราคา 2,290 บาทต่อปี (ลูกค้า AIS ปีแรกได้ 1,999 บาท) ดูได้พร้อมกัน 4 อุปกรณ์, รองรับการดูบนพีซี-สมาร์ททีวี, ความละเอียด 4K</li>\n</ul>\n<p>แพ็กเกจใหม่ของ AIS เป็นการอัพเกรดแพ็กเกจแบบ Basic ให้ขึ้นมาอีกขั้น โดยราคา 799 บาทเท่าเดิม เพิ่มสิทธิการดู 2 อุปกรณ์พร้อมกัน รองรับการดูบนทีวี และเพิ่มความละเอียดเป็น Full HD (1080p) แต่จำกัดราคานี้เป็นเวลา 1 ปีเท่านั้น ในปีถัดไปราคาจะเพิ่มเป็น 1,590 บาท</p>\n<p>การอัพเกรดแพ็กเกจ Basic ของ AIS จะเริ่มในวันที่ 10 กันยายน 2567 และลูกค้าที่ต้องการแพ็กเกจนี้จะต้องสมัครภายในวันที่ 9 กันยายน 2567</p>\n<p>ที่มา - <a href=\"https://m.ais.co.th/dmy799hotdeal\">AIS</a></p>\n<p><img alt=\"No Description\" src=\"https://www.blognone.com/sites/default/files/externals/93414d182249e5d07ba25840b9733f79.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ac59b69ec1041b787e76f0d1447e44f1.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/ais-play\">AIS Play</a></div><div><a href=\"/topics/hotstar\">Hotstar</a></div><div><a href=\"/topics/video-streaming\">Video Streaming</a></div><div><a href=\"/topics/ais\">AIS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6edc0c1a5c71752a74253014995530647c43d5f823d67090e07b37ebed1edbc5","category":"Thai"}