{"title":"นักพากย์บอกเอง Alan Wake II จะวางจำหน่ายในเดือนตุลาคมปีนี้ !?","link":"https://www.blognone.com/node/133961","date":1684827964000,"content":"<div><div><div><p>Alan Wake เป็นเกม Survival Horror ยุค Xbox 360 ที่ออกมาตั้งปี 2010 ซึ่งในช่วงหลัง ๆ ทาง Remedy ซึ่งเป็นทีมผู้พัฒนาเกมซีรี่ส์นี้ได้หยิบ Alan Wake กลับมาปัดฝุ่น Remaster ลงเครื่องเกมยุคปัจจุบันในปี 2021 หลังจากที่ทีมงานประสบความสำเร็จกับเกม Control อย่างล้นหลามในปี 2019 โดยภาคต่ออย่าง Alan Wake II ได้ประกาศ<a href=\"https://www.blognone.com/node/126241\">เปิดตัวผ่านงาน The Game Awards 2021</a> แล้วก็เงียบหายไปยาว ๆ</p>\n<p>ล่าสุดในรายการ Podcast ของ Monsters, Madness, and Magic Podcast ได้เชิญคุณ <strong>Matthew Porretta</strong> ซึ่งเป็นผู้ให้เสียงพากย์เป็น Alan Wake ทั้ง 2 ภาค มาเป็นแขกรับเชิญในรายการ ซึ่งคุณ Matthew ได้กล่าวในรายการว่า “ผมทำงานกับเกมนี้อยู่ ซึ่งเกมน่าจะออกเดือนตุลาคมนี้นะ เรากำลังมาได้ครึ่งทางแล้วแหละ ที่จริงผมเพิ่งอยู่ที่ฟินแลนด์เมื่อสัปดาห์ก่อน ซึ่ง Remedy อยู่ที่นั่น และคนที่นั่นน่าทึ่งมาก”</p>\n<p>โดย Alan Wake II จะวางขายให้กับเครื่อง PlayStation 5, Xbox Series S/X และ PC ผ่าน Epic Store ซึ่งคาดว่าจะมีเผยข้อมูลหรือตัวอย่างใหม่ ๆ เพิ่มเติมภายในงานเกมต่าง ๆ ที่จะจัดกันช่วงนี้ครับ</p>\n<p>ที่มา - <a href=\"https://www.monstersmadnessandmagic.com/portalofthepodcast/ep192-bright-falls-and-night-springs-an-interview-with-matthew-porretta\">Monsters, Madness, and Magic Podcast</a> via <a href=\"https://www.gematsu.com/2023/05/alan-wake-ii-launches-in-october-according-to-voice-actor\">gematsu</a></p>\n<p><img src=\"https://www.blognone.com/sites/default/files/externals/f97b297a046d997b14a6e41b129f8d24.jpg\" alt /></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/remedy-entertainment\">Remedy Entertainment</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3709cbef3f7058d7094d8356b93de32d24c62cb419fc793a6eecb6d1ed4cecd8","category":"Thai"}