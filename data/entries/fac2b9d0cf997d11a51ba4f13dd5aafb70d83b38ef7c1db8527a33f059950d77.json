{"title":"TikTok กลับมาให้ดาวน์โหลดใน App Store, Play Store ในอเมริกาเหมือนเดิมแล้ว","link":"https://www.blognone.com/node/144670","date":1739503540000,"content":"<div><div><div><p>แอป TikTok กลับมาให้ดาวน์โหลดผ่าน App Store ของ iOS และ Play Store ของ Android ในสหรัฐอเมริกาแล้ว หลังจาก<a href=\"https://www.blognone.com/node/144206\">แอปถูกนำออกจากสโตร์</a>ไปตั้งแต่ 19 มกราคม</p>\n<p>ช่วงที่ผ่านมาแม้ประธานาธิบดี Donald Trump จะ<a href=\"https://www.blognone.com/node/144231\">ออกคำสั่ง</a>เลื่อนการบังคับใช้กฎหมายออกไป 75 วัน ทำให้แพลตฟอร์มสามารถเข้าถึงได้เหมือนเดิมในอเมริกา แต่ทั้ง App Store และ Play Store ก็เลือก<a href=\"https://www.blognone.com/node/144310\">ไม่นำแอปกลับมา</a>โดยไม่ได้ชี้แจงสาเหตุ แต่คาดเดาว่าเพื่อป้องกันการถูกฟ้องร้องในอนาคต อย่างไรก็ตามทั้งสองแพลตฟอร์มก็กลับมาให้ดาวน์โหลด TikTok ได้แล้วในที่สุด</p>\n<p>ในขั้นตอนถัดไปรัฐบาล Trump กำลังหาทางออกเรื่อง TikTok เพราะกฎหมายยังมีผลอยู่ แค่ถูกเลื่อนบังคับใช้ออกไป ซึ่งรวมทั้งการขายกิจการในสหรัฐออกมา</p>\n<p>ที่มา: <a href=\"https://www.theverge.com/news/612768/tiktok-app-store-apple-google-us-ban\">The Verge</a></p>\n<p><img src=\"https://www.blognone.com/sites/default/files/externals/f72a3c6e02d1ed8f82bd43d8fe806ab1.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fac2b9d0cf997d11a51ba4f13dd5aafb70d83b38ef7c1db8527a33f059950d77","category":"Thai"}