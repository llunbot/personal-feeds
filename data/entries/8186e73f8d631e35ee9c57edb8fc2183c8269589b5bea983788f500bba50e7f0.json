{"title":"ขุดบิตคอยน์ยุคใหม่ นักวิจัยเตือนแฮกเกอร์กำลังไล่หากุญแจคริปโตจากฐานข้อมูล LastPass ที่หลุดออกมา ควรสร้างบัญชีใหม่","link":"https://www.blognone.com/node/136478","date":1698716567000,"content":"<div><div><div><p>ZachXBT บัญชีทวิตเตอร์รายงานอาชญากรรมในโลกคริปโตรายงานถึงผู้เสียหายอย่างน้อย 25 รายแจ้งเข้ามาว่าถูกขโมยเงินคริปโตไป โดยพบความเชื่อมโยงว่าทุกรายเป็นผู้ใช้ LastPass และเก็บกุญแจบัญชีคริปโตไว้ใน LastPass เช่นกัน</p>\n<p>ความเชื่อมโยงนี้ทำให้คาดว่าคนร้ายอาศัยฐานข้อมูล LastPass ที่<a href=\"https://www.blognone.com/node/131988\">รั่วออกมาปีที่แล้ว</a> และสามารถยิงรหัสผ่านจนแกะฐานข้อมูลออกมาได้ โดยที่ผ่านมาอดีตวิศวกรของ LastPass ออกมาระบุว่า<a href=\"https://www.blognone.com/node/132010\">ฐานข้อมูลไม่ได้เข้ารหัสบางส่วน</a> อาจจะเป็นสัญญาณให้คนร้ายเลือกแกะรหัสฐานข้อมูลเป้าหมายได้ง่ายขึ้น</p>\n<p>เมื่อต้นปีที่ผ่านมา<a href=\"https://www.blognone.com/node/132141\">ชายนิรนามยื่นฟ้อง LastPass</a> ว่าเหตุการณ์ฐานข้อมูลหลุดเป็นผลให้เขาถูกแฮกบิตคอยน์ไปเช่นกัน แต่เนื่องจากเป็นเหตุการเดี่ยวๆ จึงพิสูจน์ได้ยาก หากมีเหตุการณ์ร่วมกันแบบนี้มากเข้าก็เริ่มชัดเจนว่ามีคนร้ายพยายามแกะรหัสผ่านฐานข้อมูล LastPass จริงๆ</p>\n<p>ระหว่างนี้หากใครเคยเก็บกุญแจคริปโตหรือรหัสผ่านความเสี่ยงสูงๆ ไว้ใน LastPass ช่วงที่มีเหตุข้อมูลรั่วไหลก็ควรกลับมาไล่เปลี่ยนรหัสผ่านหรือกุญแจต่างๆ กัน</p>\n<p>ที่มา - <a href=\"https://www.bleepingcomputer.com/news/security/lastpass-breach-linked-to-theft-of-44-million-in-crypto/\">Bleeping Computer</a></p>\n<p><img src=\"https://www.blognone.com/sites/default/files/externals/09472029de9c87e267844a7c8795b32b.jpg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/security\">Security</a></div><div><a href=\"/topics/lastpass\">LastPass</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8186e73f8d631e35ee9c57edb8fc2183c8269589b5bea983788f500bba50e7f0","category":"Thai"}