{"title":"[ลือ] Visa ยื่นข้อเสนอ 100 ล้านดอลลาร์ ให้เป็นเครือข่ายของบัตรเครดิต Apple Card","link":"https://www.blognone.com/node/145613","date":1743580502000,"content":"<div><div><div><p>Apple Card <a href=\"https://www.blognone.com/node/108836\">บริการบัตรเครดิตของแอปเปิล</a>ที่มีเฉพาะในสหรัฐอเมริกา <a href=\"https://www.blognone.com/node/134633\">มีรายงาน</a>มาตั้งแต่ 2 ปีที่แล้วว่าธนาคาร Goldman Sach ที่เป็นพันธมิตร ต้องการยกเลิกข้อตกลง ตามกลยุทธ์หลักของธนาคารที่จะเลิกธุรกิจสินเชื่อส่วนบุคคล ซึ่งมี<a href=\"https://www.blognone.com/node/142066\">รายงาน</a>ผู้สนใจ<a href=\"https://www.blognone.com/node/144156\">รับช่วงต่อ</a>หลายราย แต่ก็ยังไม่มีข้อสรุป</p>\n<p>The Wall Street Journal มีข้อมูลล่าสุดจากแหล่งข่าวที่เกี่ยวข้อง ว่านอกจากแอปเปิลต้องพิจารณาธนาคารที่ดูแลสินเชื่อใหม่แล้ว ตอนนี้ Visa ได้ยื่นข้อเสนอกับแอปเปิลเป็นเงิน 100 ล้านดอลลาร์ เพื่อให้แอปเปิลเปลี่ยนมาใช้เครือข่ายชำระเงินเป็น Visa แทน Mastercard ที่ใช้อยู่ปัจจุบันด้วย จากนั้นให้แอปเปิลหาธนาคารที่รองรับเครือข่ายต่ออีกที</p>\n<p>นอกจากสองตัวเลือกข้างต้น เคยมีรายงานก่อนหน้านี้ว่า American Express หรือ AMEX ก็เป็นอีกธนาคารและเครือข่ายที่เจรจามาให้บริการ Apple Card แทนเช่นกัน</p>\n<p>ที่มา: <a href=\"https://www.wsj.com/finance/banking/apple-card-visa-mastercard-deal-3ce762da\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/419f7be282045c11102e069b63f8c5e9.jpeg\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/visa\">Visa</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f66626a64fc86f3ce8dd8038c7cd7911afb927bccff4cbec750957265d82979","category":"Thai"}