{"title":"Yahoo ขายกิจการ TechCrunch ให้บริษัทการลงทุน Regent","link":"https://www.blognone.com/node/145402","date":1742611337000,"content":"<div><div><div><p>เว็บข่าวเทคโนโลยี TechCrunch ถูกเปลี่ยนมือเจ้าของอีกครั้ง โดย Yahoo ซึ่งเป็นเจ้าของเดิมได้ตกลงขาย TechCrunch ให้กับบริษัทการลงทุน Regent โดยไม่ได้เปิดเผยมูลค่าของดีลนี้</p>\n<p>ก่อนหน้านั้นหนึ่งวัน Regent ก็ซื้อกิจการ Foundry บริษัทสื่อซึ่งเป็นเจ้าของ PCWorld, Macworld และ TechAdvisor</p>\n<p>TechCrunch ถูก<a href=\"https://www.blognone.com/node/18901/\">ซื้อกิจการโดย AOL</a> ในปี 2010 ต่อมา <a href=\"https://www.blognone.com/node/68377\">Verizon ก็ซื้อกิจการ AOL</a> ซึ่งหลังจากนั้น Verizon ก็ปรับโครงสร้างบริษัทสื่อในเครือทั้งหมดรวมทั้ง Yahoo! <a href=\"https://www.blognone.com/node/91369\">ให้เป็น Oath</a> มาปี 2021 Verizon ตัดสินใจ<a href=\"https://www.blognone.com/node/122485\">ขายธุรกิจสื่อ</a>ให้บริษัทการลงทุน Apollo Global Management ทำให้ TechCrunch มีฐานะเป็นบริษัทในเครือ Yahoo จากนั้นมา</p>\n<p>TechCrunch บอกว่า Yahoo ยังถือหุ้นอยู่ส่วนหนึ่ง ส่วนเหตุผลที่เลือกขาย TechCrunch ออกมา เพราะแนวทางที่แตกต่างกับเครืออื่นใน Yahoo ซึ่งรวมทั้งเว็บข่าว Engadget</p>\n<p>ที่มา: <a href=\"https://techcrunch.com/2025/03/21/techcrunch-has-personal-news/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/5eb39f40be1a9d5336933868f52079fa.jpeg\" /></p>\n</div></div></div><div><div>Topics: </div><div><div><a href=\"/topics/techcrunch\">TechCrunch</a></div><div><a href=\"/topics/yahoo\">Yahoo!</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"168113bde99140a9dc69ddaed698614dd35ce93e6c31519ad7b2801b5d83219d","category":"Thai"}