{"title":"Affinity และ Canva ประกาศ \"คำสัญญา\" จะมีขายซอฟต์แวร์แบบจ่ายครั้งเดียวต่อไป","link":"https://www.blognone.com/node/138936","date":1711552229000,"content":"<div><div><div><p>ดูเหมือนว่าการที่ Canva <a href=\"https://www.blognone.com/node/138913\">ประกาศซื้อกิจการ</a> Affinity จะทำให้ผู้ใช้งาน Affinity เดิมกังวลกันเป็นจำนวนมากว่า จากนี้ Affinity น่าจะเปลี่ยนมาคิดเงินการใช้งานแบบรายเดือน Subscription เหมือน Canva จากที่ปัจจุบันเป็นแบบขายขาด แม้ทาง Affinity <a href=\"https://www.blognone.com/node/138917\">จะบอกเบื้องต้น</a>ว่ารูปแบบการขายซอฟต์แวร์แบบจ่ายครั้งเดียวจะมีอยู่ในตอนนี้ แต่น่าจะทำให้ผู้ใช้งานไม่ค่อยมั่นใจ</p>\n<p>ล่าสุด Affinity และ Canva เลยออกมาประกาศคำสัญญา (Pledge) ต่อชุมชนผู้ใช้งาน Affinity ทั้งหมด 4 ข้อดังนี้</p>\n<p><img alt=\"No Description\" src=\"https://www.blognone.com/sites/default/files/externals/0514a536d669ac57f9a204c219cd1c0b.png\" /></p>\n<ol>\n<li>ไลเซนส์แบบจ่ายครั้งเดียวขายขาด (Perpetual) จะมีอยู่ต่อไปในอนาคต หากอนาคตมีการทำ Subscription ก็จะเป็นตัวเลือกเสริมไปกับซอฟต์แวร์ขายขาด ให้กับคนที่ต้องการใช้งาน ซึ่งสอดคล้องกับทิศทางที่ต้องการให้คนใช้ Canva หรือ Affinity มาใช้ซอฟต์แวร์อีกฝั่งด้วย</li>\n<li>Affinity จะยังมีอยู่ต่อไป และ Canva จะลงทุนมากขึ้นเพื่อสร้างฟีเจอร์ใหม่ ให้เป็นซอฟต์แวร์สแตนด์อโลนที่มีคุณภาพสูงสำหรับมืออาชีพ</li>\n<li>Affinity จะใช้งานได้ฟรี สำหรับกลุ่มสถาบันการศึกษาและหน่วยงานไม่แสวงหากำไร ซึ่งเป็นรูปแบบเดียวกับที่ Canva ทำตอนนี้</li>\n<li>ทั้ง Affinity และ Canva จะยังคงแนวทางเปิดรับความเห็นจากชุมชนผู้ใช้งาน เพื่อนำไปพัฒนาผลิตภัณฑ์ให้ตรงความต้องการ</li>\n</ol>\n<p>ที่มา: <a href=\"https://affinity.serif.com/en-us/press/newsroom/affinity-and-canva-pledge/\">Affinity</a></p>\n<p><img src=\"https://cdn.serif.com/affinity/img/press/newsroom/2024/four-pledges-270320241010--md@2x.webp\" /></p>\n</div></div></div><div><div>Topics: </div><div><div><a href=\"/topics/affinity\">Affinity</a></div><div><a href=\"/topics/canva\">Canva</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0544ca813bb0e0136938f8cf2fd46e341cc4d51b39ca9ac9990f66609cb6e7f","category":"Thai"}