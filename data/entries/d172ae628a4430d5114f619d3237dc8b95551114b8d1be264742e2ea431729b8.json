{"title":"เปิดตัว MouthPad อุปกรณ์ใส่ช่องปาก ทำให้ใช้ลิ้นแทนเมาส์ควบคุมได้","link":"https://www.blognone.com/node/137652","date":1705135551000,"content":"<div><div><div><p>ในงาน CES 2024 มีผลิตภัณฑ์หนึ่งที่เปิดตัวในงานและได้รับความสนใจคือ <strong>MouthPad</strong> ที่ผู้ใช้งานสามารถใช้ลิ้นควบคุมทัชแพดที่อยู่บนเพดานปากได้ จึงมีประโยชน์ในการเข้าถึงสำหรับผู้พิการที่ไม่สามารถใช้งานเมาส์ด้วยมือได้</p>\n<p>ตัว MouthPad มีลักษณะคล้ายกับรีเทนเนอร์ มีส่วนพื้นที่เป็นทัชแพด มีแบตเตอรีในตัว และเชื่อมต่อสัญญาณบลูทูธ ตัวผิววัสดุใช้เรซินเกรดเดียวกับที่ใช้ในงานทันตกรรม ผู้ผลิตระบุว่าจึงมีความปลอดภัยในการใช้งาน ส่วนแบตเตอรีผลิตโดยบริษัท Varta ที่ผลิตแบตเตอรีเกรดที่ใช้ในชิ้นส่วนฝังในร่างกาย อยู่ได้นาน 5 ชั่วโมงต่อการชาร์จ น้ำหนักรวม 7.5 กรัม เฉพาะส่วนทัชแพดหนาประมาณ 5 มิลลิเมตร</p>\n<p>เนื่องจาก MouthPad มีลักษณะแบบรีเทนเนอร์ จึงไม่สามารถใส่ได้ตลอดเวลา อย่างน้อยก็เวลากินข้าว แต่เวลาอื่นสามารถใส่ติดไว้ได้ตลอด ตามแผนการขายตอนนี้จะยังจำกัดอยู่เฉพาะลูกค้ากลุ่มทดสอบก่อน และเริ่มขายทั่วไปภายในปีนี้ สินค้าจะผลิตให้เข้ากับช่องปากแต่ละคนด้วยเครื่องพิมพ์ 3D</p>\n<p>อ่านถึงตรงนี้ก็ดูคลิปสาธิตการใช้งานร่วมกับ Assistive Touch ใน iOS ได้ท้ายข่าว</p>\n<p>ที่มา: <a href=\"https://www.engadget.com/the-mouthpad-turns-your-tongue-into-a-mouse-for-your-phone-184541021.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/3aae5d6884d657f38983fcd4bd6d8f0f.jpg\" /></p>\n<blockquote><div> <a href=\"https://www.instagram.com/reel/C1upNrcvkj1/?utm_source=ig_embed&amp;utm_campaign=loading\" target=\"_blank\">\n<div>\n<div></div>\n<div>\n<div></div>\n<div></div>\n</div>\n</div>\n<div></div>\n<div></div>\n<div>\n<div>ดูโพสต์นี้บน Instagram</div>\n</div>\n<div></div>\n<div>\n<div>\n<div></div>\n<div></div>\n<div></div>\n</div>\n<div>\n<div></div>\n<div></div>\n</div>\n<div>\n<div></div>\n<div></div>\n<div></div>\n</div>\n</div>\n<div>\n<div></div>\n<div></div>\n</div>\n<p></p></a>\n<p><a href=\"https://www.instagram.com/reel/C1upNrcvkj1/?utm_source=ig_embed&amp;utm_campaign=loading\" target=\"_blank\">โพสต์ที่แชร์โดย Augmental (@augmentaltech)</a></p>\n</div>\n</blockquote>\n</div></div></div><div><div>Topics: </div><div><div><a href=\"/topics/accessibility\">Accessibility</a></div><div><a href=\"/topics/mouse\">Mouse</a></div><div><a href=\"/topics/ces-2024\">CES 2024</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d172ae628a4430d5114f619d3237dc8b95551114b8d1be264742e2ea431729b8","category":"Thai"}