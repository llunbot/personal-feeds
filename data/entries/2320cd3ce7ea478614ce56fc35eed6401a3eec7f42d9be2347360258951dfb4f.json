{"title":"Universal Music Group ร่วมมือกับ Klay บริษัท AI เพื่อพัฒนาโมเดลสร้างเพลงที่มีจริยธรรม","link":"https://www.blognone.com/node/142853","date":1730289055000,"content":"<div><div><div><p>Universal Music Group (UMG) ประกาศทำข้อตกลงความร่วมมือกับ <strong>Klay</strong> บริษัทผู้พัฒนาโมเดลปัญญาประดิษฐ์แบบมีจริยธรรม (Ethical Model) โดยมีเป้าหมายพัฒนาเครื่องมือสร้างเพลงด้วย AI รองรับนวัตกรรมและความคิดสร้างสรรค์ใหม่ แต่ตอบโจทย์ด้านลิขสิทธิ์และทรัพย์สินทางปัญญาของอุตสาหกรรมดนตรี</p>\n<p>Ary Attie ซีอีโอและผู้ก่อตั้ง Klay บอกว่าเป้าหมายการสร้างโมเดล AI ของบริษัทคือผลิตเพลงที่เป็นส่วนหนึ่งของวัฒนธรรมของผู้คน ไม่ใช่แค่การโชว์ผลงานวิจัย และเผยแพร่ผลงานสั้น ๆ บริษัทเชื่อว่านักดนตรีที่มีชื่อเสียงในยุคหน้าจะสร้างเพลงด้วย Klay ได้</p>\n<p>ที่ผ่านมา UMG มีการทำข้อตกลงหลายอย่างที่เกี่ยวกับ AI และธุรกิจเพลง ไม่ว่าจะเป็นข้อตกลงกับ <a href=\"https://www.blognone.com/node/135385\">YouTube</a>, <a href=\"https://www.blognone.com/node/141373\">Meta</a> หรือ <a href=\"https://www.blognone.com/node/139540\">TikTok</a> ที่ตอนแรกเคย<a href=\"https://www.blognone.com/node/137995\">ถอดเพลงออกจากแพลตฟอร์ม</a> แต่ก็กลับมาเจรจาข้อตกลงกันได้</p>\n<p>ที่มา: <a href=\"https://www.universalmusic.com/universal-music-group-enters-into-a-strategic-collaboration-with-ethical-ai-music-company-klay/\">Universal Music Group</a></p>\n<p><img alt=\"No Description\" src=\"https://www.blognone.com/sites/default/files/externals/a003d03925a73bb0d7bc9ea86ff22b87.jpg\" /></p>\n</div></div></div><div><div>Topics: </div><div><div><a href=\"/topics/universal-music\">Universal Music</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2320cd3ce7ea478614ce56fc35eed6401a3eec7f42d9be2347360258951dfb4f","category":"Thai"}