{"title":"นักวิจัยพบ ChatGPT เล่นมุกซ้ำ 90% เป็นมุกตลกเดิมๆ ในกลุ่ม 25 มุกยอดนิยม","link":"https://www.blognone.com/node/134276","date":1686449563000,"content":"<div><div><div><p>ทีมนักวิจัยจากเยอรมนี Sophie Jentzsch และ Kristian Kersting ทดลองให้ ChatGPT 3.5 เล่ามุกตลกจำนวน 1,008 ครั้ง พบว่า 90% ของคำตอบเป็นมุกซ้ำเดิม 25 มุก</p>\n<p>ทีมวิจัยประเมินว่าเหตุผลที่ ChatGPT ยิงมุกซ้ำๆ มาจากข้อมูลการเทรนโมเดลครั้งแรกสุด และมุกที่ไม่ค่อยตลกนักเป็นเพราะวิธีการเทรนแบบ reinforcement learning through human feedback (RLHF) ที่ให้มนุษย์ให้คะแนนคำตอบว่าดีแค่ไหน ซึ่งมนุษย์ที่ให้คะแนนตอนเทรน มักอิงกับแนวทางคำตอบตามคู่มือที่ได้รับมากกว่าเน้นความสร้างสรรค์</p>\n<p>ทีมวิจัยยังบอกว่าจะทดลองแบบเดิมกับ GPT-4 ในอนาคตด้วย</p>\n<p>มุกที่พบบ่อยที่สุด เจอทั้งหมด 140 ครั้ง คือ</p>\n<blockquote><p>Q: Why did the scarecrow win an award?<br />\n  A: Because he was outstanding in his field.</p>\n</blockquote>\n<p>อันดับสอง เจอทั้งหมด 122 ครั้ง</p>\n<blockquote><p>Q: Why did the tomato turn red?<br />\n  A: Because it saw the salad dressing.</p>\n</blockquote>\n<p>อันดับสามไล่เลี่ยกัน 121 ครั้ง</p>\n<blockquote><p>Q: Why was the math book sad?<br />\n  A: Because it had too many problems.</p>\n</blockquote>\n<p>อันดับสี่ 119 ครั้ง</p>\n<blockquote><p>Q: Why don't scientists trust atoms?<br />\n  A: Because they make up everything.</p>\n</blockquote>\n<p><img alt=\"No Description\" src=\"https://www.blognone.com/sites/default/files/externals/33fd346d03f57b8b938a18995f6777e8.png\" /></p>\n<p>จากการลองเองตอนเขียนข่าวนี้ ครั้งแรกก็ได้มุกยอดนิยมอันดับสี่เลย</p>\n<p>ที่มา - <a href=\"https://arstechnica.com/information-technology/2023/06/researchers-discover-that-chatgpt-prefers-repeating-25-jokes-over-and-over/\">Ars Technica</a></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44c8c32ab102c5cacdc92c7b1abd224f2c503ac8a9efb47fe6847f8c1dddf067","category":"Thai"}