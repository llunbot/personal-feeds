{"title":"Mark Liu ประธาน TSMC เตรียมเกษียณจากตำแหน่ง เสนอชื่อซีอีโอ C.C. Wei เป็นประธานคนใหม่","link":"https://www.blognone.com/node/137306","date":1702989061000,"content":"<div><div><div><p>TSMC บริษัทผู้ผลิตชิปรายใหญ่ของโลก ประกาศว่า Dr. Mark Liu ประธานบริษัท ประกาศเกษียณจากตำแหน่ง และไม่ประสงค์สมัครเพื่อรับตำแหน่งในบอร์ดบริษัทในการประชุมสามัญผู้ถือหุ้นครั้งถัดไป ในเดือนมิถุนายนปีหน้า 2024 ซึ่งคณะกรรมการบอร์ดส่วนธรรมาภิบาลและความยั่งยืน เสนอให้ Dr. C.C. Wei รองประธานบริษัทและซีอีโอ มารับตำแหน่งประธานคนใหม่ ซึ่งต้องได้การรับรองจากที่ประชุมผู้ถือหุ้นด้วย</p>\n<p>Dr. Mark Liu ร่วมงานกับ TSMC มาตั้งแต่ปี 1993 และรับตำแหน่งประธานต่อจาก Dr. Morris Chang ที่เกษียณจากตำแหน่งในปี 2018 โดยเขาบอกว่าจะนำประสบการณ์ในอุตสาหกรรมเซมิคอนดักเตอร์ตลอด 30 ปี เพื่อประโยชน์ด้านอื่น รวมทั้งใช้เวลามากขึ้นกับครอบครัว</p>\n<p>ประวัติของ Dr. C.C. Wei ว่าที่ประธาน TSMC คนใหม่ เขาร่วมงานกับบริษัทตั้งแต่ปี 1998 เริ่มรับตำแหน่งในบอร์ดตั้งแต่ปี 2017 และเป็นซีอีโอในปี 2018 ต่อจาก Dr. Morris Chang เช่นกัน</p>\n<p>ที่มา: <a href=\"https://www.reuters.com/technology/tsmc-chairman-retire-next-year-board-recommends-ceo-successor-2023-12-19/\">Reuters</a> และ <a href=\"https://pr.tsmc.com/english/news/3095\">TSMC</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b101b658d27deeb9dbee10de7dfca115881331c1da2fa29c131bc8235b3062f1","category":"Thai"}