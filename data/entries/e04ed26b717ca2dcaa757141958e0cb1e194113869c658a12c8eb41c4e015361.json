{"title":"เคอร์เนลลินุกซ์ 6.6 ปรับสถานะระบบไฟล์ ReiserFS เป็นล้าสมัย (Obsolete)","link":"https://www.blognone.com/node/135566","date":1693755119000,"content":"<div><div><div><p>เคอร์เนลลินุกซ์เวอร์ชัน 6.6 ปรับสถานะของระบบไฟล์ ReiserFS เป็น \"ล้าสมัย\" (obsolete) และเตรียมถอดออกในอนาคต 2-3 ปีข้างหน้า</p>\n<p>ReiserFS เป็นระบบไฟล์ที่พัฒนาโดย Hans Reiser ออกครั้งแรกในปี 2001 และมีฟีเจอร์ทันสมัย (ในยุคนั้น) เช่น การทำ journaling จนทำให้บางดิสโทรของยุคนั้นอย่าง SUSE Linux Enterprise นำไปใช้งานเป็นระบบไฟล์หลัก (<a href=\"https://www.blognone.com/node/3084\">เลิกใช้ในปี 2006</a>)</p>\n<p>แต่ภายหลังเมื่อระบบไฟล์ตัวอื่นๆ พัฒนาจนมีฟีเจอร์เทียบเท่ากัน บวกกับ <a href=\"https://www.blognone.com/news/7659/hans-reiser-%E0%B8%96%E0%B8%B9%E0%B8%81%E0%B8%95%E0%B8%B1%E0%B8%94%E0%B8%AA%E0%B8%B4%E0%B8%99%E0%B8%A7%E0%B9%88%E0%B8%B2%E0%B8%9C%E0%B8%B4%E0%B8%94%E0%B8%88%E0%B8%A3%E0%B8%B4%E0%B8%87\">Hans Reiser ถูกตัดสินว่ามีความผิดคดีฆ่าภรรยา</a> ทำให้ ReiserFS ไม่มีผู้ดูแลต่ออย่างจริงจัง ไม่พัฒนาต่อมากนัก จนสุดท้ายเคอร์เนลลินุกซ์จึงตัดสินใจปรับสถานะเป็น obsolete</p>\n<p>ปัจจุบันโลกของลินุกซ์ ดิสโทรแต่ละตัวเลือกใช้ระบบไฟล์หลายตัวต่างกันไป เช่น ext4 (Debian, Ubuntu), XFS (RHEL), Btrfs (SUSE) เป็นต้น</p>\n<p>ที่มา - <a href=\"https://www.phoronix.com/news/ReiserFS-Obsolete\">Phoronix</a></p>\n<p><img src=\"https://www.blognone.com/sites/default/files/externals/71aac0b08273585067c3dea03e63fad4.png\" alt /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/kernel\">Kernel</a></div><div><a href=\"/topics/file-system\">File System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e04ed26b717ca2dcaa757141958e0cb1e194113869c658a12c8eb41c4e015361","category":"Thai"}