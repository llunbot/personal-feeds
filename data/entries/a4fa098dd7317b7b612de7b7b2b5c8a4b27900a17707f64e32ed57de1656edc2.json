{"title":"พบ YouTube โหลดวิดีโอไม่ขึ้น-หน้าเว็บช้าทั้งหน้า หากใช้ตัวบล็อคโฆษณา","link":"https://www.blognone.com/node/137656","date":1705196297000,"content":"<div><div><div><p>ต่อเนื่องจาก<a href=\"https://www.blognone.com/node/136508\">กรณี YouTube เริ่มแบนผู้ที่ใช้ Ad Blocker บล็อคโฆษณา มีผลกับผู้ใช้ทั่วโลก</a> ถึงแม้<a href=\"https://www.blognone.com/node/136567\">ผู้ใช้บางส่วนหาวิธีแก้เกมโดยเปลี่ยนไปใช้ Ad Blocker ตัวอื่นๆ แทน</a> แต่เกมแมวไล่จับหนูของ YouTube ยังดำเนินต่อไป</p>\n<p>คราวนี้มี<a href=\"https://www.reddit.com/r/youtube/comments/195octe/youtube_started_slowing_video_buffer_with_adblock/\">ผู้ใช้ใน Reddit รายงาน</a>ว่า YouTube เริ่มใช้วิธีบีบให้วิดีโอโหลดช้าลงหากมีตัวบล็อคโฆษณา ผู้ใช้ไม่สามารถกดเลื่อนตำแหน่งวิดีโอไปข้างหน้าได้ เพราะบัฟเฟอร์วิดีโอไม่ยอมโหลดให้เหมือนปกติ แต่ปัญหานี้จะหายไปหากปิดตัวบล็อคโฆษณา (ดูคลิปใน Reddit ประกอบ)</p>\n<p>นอกจากนี้ยังมีผู้ใช้คนอื่นๆ มาคอมเมนต์ว่า หน้าเว็บ YouTube ทั้งหน้ายังช้าลงด้วย ไม่สามารถพิมพ์คอมเมนต์ หรือโหลดเนื้อหาได้เลย โดยแท็บอื่นทำงานได้ตามปกติ และเมื่อปิดตัวบล็อคโฆษณา อาการก็หายไปเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/1cc077645db788fda58d45d8bb0316a3.jpg\" /></p>\n<blockquote><p><a href=\"https://www.reddit.com/r/youtube/comments/195octe/youtube_started_slowing_video_buffer_with_adblock/\">Youtube started slowing video buffer with adblock enabled</a> by<a href=\"https://www.reddit.com/user/NightMean/\">u/NightMean</a> in<a href=\"https://www.reddit.com/r/youtube/\">youtube</a></p></blockquote>\n<p>ที่มา - <a href=\"https://9to5google.com/2024/01/13/youtube-new-wave-slow-downs-ad-blocker/\">9to5google</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4fa098dd7317b7b612de7b7b2b5c8a4b27900a17707f64e32ed57de1656edc2","category":"Thai"}