{"title":"pixivFANBOX แจ้งหยุดรับชำระผ่าน PayPal กับผลงาน 18+, เปิดช่องทางถอนเงินผ่าน Wise","link":"https://www.blognone.com/node/138843","date":1711027656000,"content":"<div><div><div><p>pixivFANBOX แพลตฟอร์มจากประเทศญี่ปุ่นที่ให้เหล่านักวาดและผู้สร้างสรรค์ผลงานต่างๆ มาลงผลงาน และเปิดบริการสนับสนุนรายเดือน (subscription) ในสกุลเงินเยน ประกาศว่าไม่รองรับการชำระด้วย PayPal สำหรับเนื้อหาที่ติดเรท R-18 รวมถึง R-18G</p>\n<p>ผู้ที่ได้รับผลกระทบเป็นผู้ใช้งานใหม่ หรือ ผู้ใช้งานเดิมที่ <strong>ไม่เคย</strong> ชำระผ่าน PayPal มาก่อนตั้งแต่วันที่ 21 มีนาคม 2567 ตั้งแต่เวลา 18:00 น. (ตามเวลาประเทศญี่ปุ่น) แต่หากเป็นเนื้อหาที่ไม่ใช่ 18+ จะยังคงสามารถชำระด้วย PayPal ได้ตามปกติ โดยให้เหตุผลว่า PayPal ปรับเงื่อนไขการให้บริการและข้อห้ามรับชำระเงิน จึงทำให้ pixiv ต้องยกเลิกบริการตาม</p>\n<p>ผู้ใช้งานเดิมที่เคยชำระคาดว่าจะยังชำระได้ตามปกติ ส่วนผู้ใช้ใหม่และที่ไม่เคยชำระด้วย PayPal จะยังสามารถชำระผ่านบัตรเครดิต, บัตรเติมเงินเสมือนบัตรเครดิต (Virtual Prepaid Card), แอปกระเป๋าเงินดิจิตอลของญี่ปุ่น และชำระผ่านร้านสะดวกซื้อในญี่ปุ่นได้ตามปกติ (ดูช่องทางชำระเพิ่มเติมในลิงค์ที่มา (1))</p>\n<p><img alt=\"alt=&quot;pixivFANBOX banned PayPal payment&quot;\" src=\"https://www.blognone.com/sites/default/files/externals/3f15e836303585ad2ff01dc0ba3e36cc.jpeg\" /></p>\n<p>pixiv ยังประกาศรองรับการถอนเงินใหม่ผ่าน Wise ให้เหล่านักวาดและผู้สร้างสรรค์ผลงานที่ไม่มีบัญชีธนาคารในประเทศญี่ปุ่นสามารถรับเงินได้ โดย Wise รองรับการถอนเงินในหลายประเทศรวมถึงประเทศไทย (ดูรายละเอียดเพิ่มเติมในลิงค์ที่มา (2)) สามารถเริ่มใช้บริการนี้ได้ตั้งแต่วันที่ 4 มีนาคม 2567 เป็นต้นไป</p>\n<p><img alt=\"alt=&quot;Supported Wise Payout&quot;\" src=\"https://www.blognone.com/sites/default/files/externals/907ed6b7d968c517946bc47a8d23e718.jpeg\" /></p>\n<p>ผู้เขียนข่าวเองได้คาดการณ์ว่าการเปลี่ยนกฎที่เข้มงวดขึ้นของ PayPal ครั้งนี้ทำให้ Gumroad <a href=\"https://www.blognone.com/node/138737?\">ประกาศแบนเนื้อหา</a> 18+ ทั้งหมด และคาดว่าจะมีผลตามมาในหลายแพลตฟอร์มที่มีเนื้อหา 18+ และใช้ PayPal เป็นช่องทางรับชำระเงิน</p>\n<p>ที่มา - pixivFANBOX English <a href=\"https://official-en.fanbox.cc/posts/7641565\">(1)</a> และ <a href=\"https://official-en.fanbox.cc/posts/7545104\">(2)</a></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/adult-only\">Adult-Only</a></div><div><a href=\"/topics/wise\">Wise</a></div></div></div>","author":"Mekokung","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7c0315e5d202c33835673a5daccc4a0338c0ff178b7a29a03a74552e0ed04e8","category":"Thai"}