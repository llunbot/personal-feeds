{"title":"เปิดตัว Surface Pro 8 ซีพียู Gen 11, จอ 120Hz, คีย์บอร์ดเก็บปากกาได้, รองรับ Thunderbolt","link":"https://www.blognone.com/node/124887","date":1632354702000,"content":"<div><div><div><p>ไมโครซอฟท์เปิดตัวสินค้า Surface ชุดใหญ่เมื่อคืนนี้ สินค้ารุ่นหลักย่อมเป็น Surface Pro 8 <a href=\"https://www.blognone.com/node/124828\">ที่ตรงกับข้อมูลหลุดออกมาก่อนหน้า</a></p>\n<p>การเปลี่ยนแปลงสำคัญของ Surface Pro 8 คือปรับดีไซน์ใหม่ มาใช้ดีไซน์ขอบบางแบบ Surface Pro X แทนดีไซน์เดิมที่ใช้มาตั้งแต่ Surface Pro 3, ใช้หน้าจอ PixelSense Flow ที่อัตรารีเฟรช 120Hz, อัพเกรดซีพียูเป็น Gen 11, และรองรับ Thunderbolt 4 แล้วสักที</p>\n<p>สเปกของ Surface Pro 8 มีดังนี้</p>\n<ul>\n<li>หน้าจอ 13\" PixelSense Flow อัตรารีเฟรช 120Hz ความละเอียด 2880x1920 รองรับ Dolby Vision</li>\n<li>ซีพียู Intel 11th Gen Core รองรับ Intel Evo รุ่นคอนซูเมอร์มีให้เลือก 2 ตัวคือ Core i5-1135G7 และ Core i7-1185G7 ส่วนรุ่นองค์กรมี Core i3-1115G4 เพิ่มอีกตัว</li>\n<li>จีพียู Iris Xe (i5/i7) หรือ Intel UHD (i3)</li>\n<li>แรม 8GB/16GB/32GB LPDDR4x</li>\n<li>สตอเรจ SSD แบบถอดเปลี่ยนเองได้ 128GB/256GB หรือแบบถอดเปลี่ยนไม่ได้ 512GB/1TB</li>\n<li>แบตเตอรี่ อยู่ได้ 16 ชั่วโมง</li>\n<li>กล้องหน้า 5MP กล้องหลัง 10MP</li>\n<li>พอร์ต USB-C x2 รองรับ Thunderbolt 4</li>\n<li>ระบบปฏิบัติการ Windows 11</li>\n</ul>\n<p>Surface Pro 8 ยังมาพร้อมกับอุปกรณ์เสริมตัวใหม่คือ Surface Pro Signature Keyboard ที่มีช่องเก็บปากกา (แบบเดียวกับ Surface Pro X) และปากกา Surface Slim Pen 2 ที่ปรับปรุงให้ลื่นกว่าเดิม ชาร์จได้ในตัวคีย์บอร์ด (ปากกาย้อนกลับไปใช้กับ Surface รุ่นเก่าๆ ได้ด้วย)</p>\n<p>Surface Pro 8 มีให้เลือก 2 สีคือ เงิน Platinum และเทา Graphite ราคาเริ่มต้นที่ 1,099 ดอลลาร์ (Core i5, 8GB, 128GB SSD) ไปจนถึงตัวท็อปสุด 2,599 ดอลลาร์ (Core i7, 32GB, 1TB SSD)</p>\n<p>คีย์บอร์ดต้องซื้อแยกเหมือนเดิมในราคา 179.99 ดอลลาร์ ปากกาอีก 129.99 ดอลลาร์ และมีชุดคีย์บอร์ด+ปากการาคา 279.99 ดอลลาร์</p>\n<p><img src=\"https://www.blognone.com/sites/default/files/externals/1485f7dadaf1a4a6ff7e71598b86133d.jpg\" /></p>\n<p><img src=\"https://www.blognone.com/sites/default/files/externals/e73ee73b188d4a69571c3c363839066f.jpg\" /></p>\n<p><img src=\"https://www.blognone.com/sites/default/files/externals/0967e6f876e32755f5f164ace3621354.jpg\" /></p>\n<p><img src=\"https://www.blognone.com/sites/default/files/externals/eb1c00b56f904dfcbd3c03e0767d204f.png\" /></p>\n<p>ที่มา - <a href=\"https://news.microsoft.com/wp-content/uploads/prod/sites/617/2021/09/Surface-Pro-8-Fact-Sheet.pdf\">Microsoft (PDF)</a></p>\n</div></div></div><div><div>Topics: </div><div><div><a href=\"/topics/surface-pro-8\">Surface Pro 8</a></div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9b02ca4c46411754e96bc482a77736f9796f3ef5743f1fd0ce1438b82310232","category":"Thai"}