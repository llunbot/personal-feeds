{"title":"เปิดตัว Supply Chain by Amazon จัดการซัพพลายเชนครบวงจร ตั้งแต่หน้าโรงงานถึงบ้านลูกค้า","link":"https://www.blognone.com/node/135711","date":1694569746000,"content":"<div><div><div><p>Amazon เปิดตัวบริการใหม่ชื่อ <a href=\"https://sell.amazon.com/programs/supply-chain\">Supply Chain by Amazon</a> จัดการซัพพลายเชนสินค้าให้พ่อค้าแม่ค้าออนไลน์ครบกระบวนการ (end-to-end supply chain management) ตั้งแต่นำสินค้าออกจากโรงงาน ไปจนส่งถึงมือลูกค้าทั่วโลก และไม่ใช่แค่ผ่านอีคอมเมิร์ซอย่างเดียว แต่ยังช่วยกระจายสินค้าไปยังหน้าร้านสาขาให้ได้ด้วย</p>\n<p>ก่อนหน้านี้ Amazon มีบริการชื่อ Fulfillment by Amazon (FBA) รับจัดการสต๊อกสินค้า แพ็กเกจ และส่งสินค้ามาตั้งแต่ปี 2006 ซึ่งผู้ขายสินค้าสามารถฝากของไว้ในโกดังของ Amazon โดยไม่ต้องจัดการเรื่องการแพ็กของและส่งเอง</p>\n<p>Supply Chain by Amazon เป็นเวอร์ชันอัพเกรดของ FBA เพิ่มการไปรับของจากหน้าโรงงานทั่วโลก จัดการเรื่องการขนส่งสินค้าข้ามประเทศ ภาษีนำเข้าให้ด้วย โดยที่ผู้ขายไม่จำเป็นต้องสัมผัสสินค้าเลยด้วยซ้ำ</p>\n<p>ระบบซัพพลายเชนครบวงจรนี้ประกอบด้วย 4 ส่วน ได้แก่</p>\n<ul>\n<li>เครือข่ายขนส่งสินค้าข้ามประเทศ Amazon Global Logistics (AGL)</li>\n<li>เครือข่ายขนส่งในประเทศสหรัฐอเมริกาที่ร่วมกับพาร์ทเนอร์ Partnered Carrier Program (PCP)</li>\n<li>ระบบจัดการสินค้าในโกดังและกระจายสินค้า Amazon Warehousing Distribution (AWD) ที่จะเพิ่มบริการย่อยตัวใหม่ชื่อ Multi-Channel Distribution (MCD) รับหน้าที่กระจายสินค้าจากโกดังกลางไปยังช่องทางการขายอื่นๆ (เช่น หน้าร้านสาขาของผู้ขาย)</li>\n<li>ระบบแพ็กของและส่งสินค้า Fulfillment by Amazon (FBA)</li>\n</ul>\n<p>ตอนนี้ Supply Chain by Amazon เริ่มเปิดบริการแล้วสำหรับผู้ค้าในสหรัฐอเมริกา</p>\n<p><img src=\"https://assets.aboutamazon.com/dims4/default/59af2f6/2147483647/strip/true/crop/1294x728+0+0/resize/1294x728!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F8d%2Fec%2F0bb0419f49a3a0181d3303337c07%2Fsupply-chain-image-hero.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/7caa9dbbccf8247037cad85ff5de5ee0.jpg\" /></p>\n<p>ที่มา - <a href=\"https://www.aboutamazon.com/news/small-business/supply-chain-by-amazon\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/e-commerce\">E-commerce</a></div><div><a href=\"/topics/logistics\">Logistics</a></div><div><a href=\"/topics/supply-chain\">Supply Chain</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8124b8506587cb518ba727bc0d556db0f3c9237a69e738c1367df7782c7f1111","category":"Thai"}