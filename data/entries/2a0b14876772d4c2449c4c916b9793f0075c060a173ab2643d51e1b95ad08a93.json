{"title":"ChatGPT เพิ่มความสามารถย้อนแชทในอดีตได้ทั้งหมด ไม่ต้องอ้างอิงใหม่ทุกครั้งแล้ว","link":"https://www.blognone.com/node/145787","date":1744327744000,"content":"<div><div><div><p>OpenAI อัปเดตความสามารถให้ ChatGPT โดยสามารถเรียกความทรงจำหรือข้อมูลแชทในอดีตได้ทั้งหมด เพื่อใช้อ้างอิงเป็นพื้นฐาน ทำให้ได้คำตอบที่ปรับแต่งเข้ากับผู้ใช้งานแต่ละคนได้ดีขึ้น โดยไม่ต้องป้อนข้อมูลอ้างอิงทุกครั้งเมื่อเริ่มการสนทนาใหม่</p>\n<p>OpenAI บอกว่าความสามารถนี้มีประโยชน์มากสำหรับการใช้งาน ChatGPT เพื่อช่วยปรับปรุงการเขียน, การให้คำแนะนำเรื่องต่าง ๆ, วิธีการเรียนรู้เรื่องราว และอื่น ๆ เพราะผลลัพธ์จะเป็นแบบที่ผู้ใช้งานต้องการ</p>\n<p>ฟีเจอร์นี้ผู้ใช้งานสามารถปิดการทำงานได้ (opt-out) ซึ่งทำให้ ChatGPT ไม่อ้างอิงแชทในอดีตสำหรับการให้คำตอบ หากผู้ใช้งานต้องการแก้ไขข้อมูลพื้นฐานที่ ChatGPT จดจำอยู่ สามารถถามข้อมูลและสั่งแก้ไขได้ แต่หากต้องการปิดการทำงานชั่วคราวให้ใช้ Temporary Chat</p>\n<p>ความสามารถย้อนแชทในอดีตได้ทั้งหมดนี้เริ่มเปิดใช้งานแล้วสำหรับลูกค้า ChatGPT Pro ส่วนลูกค้า ChatGPT Plus จะได้เร็ว ๆ นี้ ยกเว้นลูกค้าในกลุ่มประเทศ EU รวมทั้งสหราชอาณาจักร, สวิตเซอร์แลนด์, นอร์เวย์, ไอซ์แลนด์ และลิกเตนสไตน์</p>\n<p>ที่มา: <a href=\"https://x.com/openai/status/1910378768172212636\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/606da8ced252ea1988916fb336f29ef7.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a0b14876772d4c2449c4c916b9793f0075c060a173ab2643d51e1b95ad08a93","category":"Thai"}