{"title":"EA จัดโครงสร้างองค์กรใหม่ แบ่งเป็นฝั่ง EA Sports และ EA Entertainment","link":"https://www.blognone.com/node/134453","date":1687303569000,"content":"<div><div><div><p>Electronics Arts ประกาศปรับผังองค์กรใหม่ โดยแยกสตูดิโอในเครือเป็น 2 กลุ่มคือ EA Entertainment สำหรับเกมทั่วไป และ EA Sports สำหรับเกมกีฬา</p>\n<p>ก่อนหน้านี้ EA จัดกลุ่ม EA Sports (ที่เป็นแหล่งรายได้หลัก) แยกออกมาชัดเจนอยู่แล้ว ส่วนกลุ่มสตูดิโอทำเกมที่ไม่ใช่กีฬาเรียกว่า EA Games โดยประกาศรอบนี้เปลี่ยนชื่อคำว่า Games เป็น Entertainment เพื่อแสดงถึงรูปแบบความบันเทิงที่มากกว่าเกมด้วย</p>\n<p>EA ยังแต่งตั้ง Laura Miele ขึ้นมาเป็น EA Entertainment, Technology &amp; Central Development รับผิดชอบทั้งหมด ส่วนสตูดิโอภายในมอบหมายให้ผู้บริหารดูแลดังนี้ (<a href=\"https://www.ea.com/ea-studios\">รายชื่อสตูดิโอทั้งหมด</a>)</p>\n<ul>\n<li>Vince Zampella ดูแลเกมแฟรนไชส์ Apex Legends, Star Wars, Battlefield</li>\n<li>Samantha Ryan ดูแลเกมแนวไลฟ์สไตล์ และเกมแบบเล่นคนเดียว</li>\n<li>Jeff Karp ดูแลเกมมือถือทั้งหมด รวมถึง FIFA Mobile ด้วย</li>\n</ul>\n<p>ฝั่ง EA Sports มี Cam Weber เป็นประธาน ภารกิจสำคัญคือปั้นแบรนด์เกมใหม่ EA Sports FC ที่มาแทนแบรนด์ FIFA เดิม</p>\n<p>ที่มา - <a href=\"https://www.ea.com/news/empowering-our-creative-leaders-to-drive-growth\">EA</a></p>\n<p><img alt=\"No Description\" src=\"https://www.blognone.com/sites/default/files/externals/4ec55be4cad9aa965ae1ede3dad90467.jpg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4a558dd8f1a0ec596968f66d605cf99637fc738cc6cff8f633c10ed36b3bf6d","category":"Thai"}