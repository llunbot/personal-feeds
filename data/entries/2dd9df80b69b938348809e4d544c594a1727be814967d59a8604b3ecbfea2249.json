{"title":"Tesla กลับลำ หันมาซื้อโฆษณาออนไลน์ ทั้งบน Facebook และ Instagram","link":"https://www.blognone.com/node/138926","date":1711525396000,"content":"<div><div><div><p>Elon Musk เคยมีชื่อเสียงด้านวิธีโฆษณาประชาสัมพันธ์แบบไม่ต้องมีฝ่ายการตลาด ไม่ต้องมีฝ่าย PR ไม่ต้องใช้เงินโฆษณา ใดๆ และเคยถึงขั้น<a href=\"https://www.blognone.com/node/100927\">ปิดเพจ Facebook ของ Tesla และ SpaceX เมื่อปี 2018</a> ด้วยเหตุผลว่าไม่พอใจ Facebook ในช่วงที่มีปัญหาข้อมูลส่วนตัวรั่วไหล</p>\n<p>อย่างไรก็ตาม เวลาเปลี่ยน คนเปลี่ยน ล่าสุดมีคนค้นพบว่า Tesla ซื้อโฆษณาใน Instagram และ Facebook เรียบร้อยแล้ว ซึ่งเป็นยุทธศาสตร์ใหม่ของ Tesla ที่ซื้อโฆษณาบนแพลตฟอร์มออนไลน์ทั้ง X, YouTube, TikTok กันพร้อมหน้า และถือเป็นครั้งแรกที่ Tesla หันมาซื้อโฆษณาบนแพลตฟอร์มดิจิทัลด้วย</p>\n<p>คาดว่าเหตุผลที่ Tesla ต้องทุ่มเงินซื้อโฆษณาคงเป็นเพราะสภาพตลาดรถยนต์ EV ในสหรัฐอเมริกาเปลี่ยนไปจากเดิมมาก บริษัทผลิตรถได้มากกว่าปริมาณคำสั่งซื้อ และต้องลดราคากระตุ้นยอดขายอยู่เรื่อยๆ ในช่วงหลัง</p>\n<p>ที่มา - <a href=\"https://qz.com/elon-musk-tesla-advertising-facebook-meta-1851366547\">Quartz</a></p>\n<blockquote><p>BREAKING: Tesla has officially started paid advertisements on Instagram for the first time.Instagram has over 2 billion monthly active users, or ~25% of the global population. <a href=\"https://t.co/j0z1oCfqNP\">pic.twitter.com/j0z1oCfqNP</a></p>\n<p>— Sawyer Merritt (@SawyerMerritt) <a href=\"https://twitter.com/SawyerMerritt/status/1772452510000730211?ref_src=twsrc%5Etfw\">March 26, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/0642ff88b125ecac12b292afc6292dbb.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/advertising\">Advertising</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dd9df80b69b938348809e4d544c594a1727be814967d59a8604b3ecbfea2249","category":"Thai"}