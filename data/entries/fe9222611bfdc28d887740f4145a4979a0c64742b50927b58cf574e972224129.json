{"title":"Bluesky รองรับการโพสต์วิดีโอแล้ว ช่วงแรกจำกัดไม่เกิน 25 คลิปต่อวัน","link":"https://www.blognone.com/node/141974","date":1726155761000,"content":"<div><div><div><p>ไม่ต้องรอกันนาน Bluesky แพลตฟอร์มไมโครบล็อกกิ้งแบบกระจายศูนย์ ที่กำลังมาแรง<a href=\"https://www.blognone.com/node/141888\">โดยเฉพาะในบราซิล</a> ประกาศรองรับการโพสต์คอนเทนต์แบบวิดีโอแล้ว</p>\n<p>อย่างไรก็ตามวิดีโอบน Bluesky ยังมีข้อจำกัดหลายอย่างหากเทียบกับ X โดยหนึ่งโพสต์ลงวิดีโอได้เพียง 1 คลิป แต่ละคลิปยาวไม่เกิน 60 วินาที สามารถใส่ซับไตเติ้ลในวิดีโอได้ รวมทั้งมีลิมิตโพสต์วิดีโอได้วันละไม่เกิน 25 วิดีโอ ขนาดไฟล์รวมกันไม่เกิน 10GB ซึ่งข้อจำกัดเหล่านี้จะได้รับการปรับปรุงในอนาคต</p>\n<p>Bluesky ยังระบุเรื่องความปลอดภัยของคอนเทนต์ โดยผู้ใช้งานที่ยืนยันอีเมลแล้วเท่านั้นจะสามารถอัปโหลดวิดีโอได้, หากเป็นวิดีโอที่เหมาะสำหรับผู้ใหญ่เท่านั้น ต้องติดป้ายกำกับเพิ่มเติม และวิดีโอทั้งหมดจะถูกสแกนตรวจสอบด้วย Hive และ Thorn ว่ามีเนื้อหาผิดกฎหมายโดยเฉพาะ CSAM หรือไม่</p>\n<p>ที่มา: <a href=\"https://bsky.social/about/blog/09-11-2024-video\">Bluesky</a></p>\n<p><img alt=\"No Description\" src=\"https://www.blognone.com/sites/default/files/externals/40384138cfb5e01c5fa0ddc899cd8d22.jpg\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe9222611bfdc28d887740f4145a4979a0c64742b50927b58cf574e972224129","category":"Thai"}