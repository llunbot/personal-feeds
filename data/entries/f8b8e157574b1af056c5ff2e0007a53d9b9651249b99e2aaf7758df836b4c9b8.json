{"title":"เกม Marvel’s Midnight Suns เวอร์ชั่น Nintendo Switch ถูกยกเลิกแล้ว","link":"https://www.blognone.com/node/133681","date":1683111709000,"content":"<div><div><div><p>หลังจากที่เกม <strong>Marvel’s Midnight Suns</strong> ได้วางจำหน่ายให้กับเครื่องเกมยุคปัจจุบันอย่าง PS5 , XBOX Series XIS และ PC ไปแล้ว ในวันนี้ทาง 2K และ Firaxis ที่เป็นผู้พัฒนาเกมได้ออกมาประกาศความคืบหน้าของ Marvel’s Midnight Suns สำหรับเครื่องเกม PS4 และ XBOX One ส่วนเวอร์ชั่น Nintendo Switch ที่เคยประกาศว่าจะวางจำหน่ายภายในปี 2023 นั้น ล่าสุดได้ประกาศยกเลิกเป็นที่เรียบร้อยแล้ว</p>\n<p>โดยตัวเกมเวอร์ชั่น PS4 และ XBOX One จะวางจำหน่ายในวันที่ 11 พ.ค. นี้ ซึ่งจะเป็นวันเดียวกับที่เกมจะปล่อย DLC ตัวที่ 4 ที่ชื่อว่า Blood Storm ซึ่งจะมีฮีโร่ตัวใหม่ และภารกิจใหม่ ๆ ให้ได้เล่น ซึ่งตัวเกมแบบ Legendary Edition จะมี DLC ทั้ง 4 ตัวจาก Season Pass มาให้ในตัวเกมเลย</p>\n<p><img src=\"https://www.blognone.com/sites/default/files/externals/2618d3cc3ab5ce4ee27b3c17aa85709b.jpg\" alt /></p>\n<p>Marvel’s Midnight Suns เป็นเกม RPG Turn-Base Strategy ที่จะให้เราได้สวมบทบาทเป็นตัวละครฮีโร่ที่เราสร้างขึ้นเองเพื่อสู้เคียงบ่าเคียงไหล่ไปกับฮีโร่ต่าง ๆ จากจักรวาล Marvel พัฒนาโดยสตูดิโอ Firaxis ที่มีผลงานเด่น ๆ อย่าง XCOM และ Civilization</p>\n<p>ที่มา - <a href=\"https://midnightsuns.2k.com/latest/ps4-xboxone-date/\">2K Games</a> via <a href=\"https://www.ign.com/articles/marvels-midnight-suns-switch-version-officially-canceled\">IGN</a></p>\n</div></div></div><div><div>Topics: </div><div><div><a href=\"/topics/marvel%E2%80%99s-midnight-suns\">Marvel’s Midnight Suns</a></div><div><a href=\"/topics/nintendo-switch\">Nintendo Switch</a></div><div><a href=\"/topics/ps4\">PS4</a></div><div><a href=\"/topics/xbox-one\">Xbox One</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8b8e157574b1af056c5ff2e0007a53d9b9651249b99e2aaf7758df836b4c9b8","category":"Thai"}