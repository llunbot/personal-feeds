{"title":"การ์ดจอยุคใหม่ ใหญ่และหนักขึ้นมาก จนทำให้บอร์ด PCB แตกร้าวเพราะรับน้ำหนักไม่ไหว","link":"https://www.blognone.com/node/137284","date":1702870863000,"content":"<div><div><div><p>NorthridgeFix ช่องยูทูบสายซ่อมฮาร์ดแวร์ เล่าในรายการว่าได้รับการ์ดจอ GeForce RTX 4090 ส่งเข้ามาซ่อมจากลูกค้ารายหนึ่ง จำนวน 19 ใบ อาการส่วนใหญ่คือตัวบอร์ด PCB มีรอยแตกบริเวณใกล้กับขาเสียบสล็อต PCIe ซึ่งเป็นสัญญาณว่าตัวการ์ดหนักมากเกินไป หากผู้ผลิตออกแบบฮาร์ดแวร์มาไม่ดีพอ ก็อาจเกิดอาการบอร์ดแตกลักษณะนี้ได้</p>\n<p>การ์ดจอที่พบปัญหานี้เป็นแบรนด์ ASUS แต่ก็ยังไม่ชัดเจนว่าสาเหตุเกิดจาก ASUS ออกแบบการ์ดมาไม่ดีพอแต่แรก, แบรนด์พีซีที่นำการ์ดไปใช้ไม่ทำฐานรองการ์ดมาด้วย หรือเกิดจากปัญหาระหว่างการขนส่ง</p>\n<p>ปัญหาบอร์ด PCB แตกร้าวเป็นสิ่งที่พบเจอเรื่อยๆ ในยุคที่การ์ดจอมีขนาดใหญ่และหนักขึ้นมาก ต้องรอดูกันว่าฝั่งของผู้ผลิตการ์ดจะมีวิธีแก้ไขปัญหานี้อย่างไรในระยะยาว</p>\n<p>ที่มา - <a href=\"https://www.tomshardware.com/pc-components/gpus/todays-heavy-gpus-continue-to-be-plagued-with-cracking-around-pcie-slots-19-damaged-nvidia-rtx-4090s-most-with-cracked-pcbs-arrive-at-northbridgefix-repair\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/d91334449536b1034ffb3b3becdae9c4.jpg\" /></p>\n</div></div></div><div><div>Topics: </div><div><div><a href=\"/topics/gpu\">GPU</a></div><div><a href=\"/topics/geforce\">GeForce</a></div><div><a href=\"/topics/hardware\">Hardware</a></div><div><a href=\"/topics/asus\">ASUS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8e787d274adf47e4a93599983148e4aff09ab18af251e5c9725b13bb0678229","category":"Thai"}