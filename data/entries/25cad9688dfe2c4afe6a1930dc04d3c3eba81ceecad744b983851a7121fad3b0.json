{"title":"SoftBank ตั้งบริษัทด้านเทคโนโลยีสุขภาพในญี่ปุ่น ร่วมกับ Tempus AI","link":"https://www.blognone.com/node/140643","date":1719575840000,"content":"<div><div><div><p>SoftBank ประกาศตั้งบริษัทร่วมทุน (Joint Venture) กับ <a href=\"https://www.blognone.com/node/140403\">Tempus AI</a> บริษัทพัฒนาเครื่องมืออ่านข้อมูลผลการตรวจสุขภาพด้วย AI เพื่อดำเนินธุรกิจด้านเทคโนโลยีสุขภาพในประเทศญี่ปุ่น</p>\n<p>ในข้อตกลงของการตั้งบริษัทร่วมทุน SoftBank และ Tempus AI จะลงทุนฝ่ายละ 15,000 ล้านเยน จัดตั้งบริษัท SB TEMPUS นำเทคโนโลยีสุขภาพและ AI ที่ Tempus AI ให้บริการอยู่แล้วในสหรัฐอเมริกา ขยายมายังลูกค้าในประเทศญี่ปุ่น</p>\n<p>Masayoshi Son ซีอีโอ SoftBank ให้ข้อมูลว่าปัจจุบันคนไข้ในในญี่ปุ่นเพียง 1% ที่ได้รับการตรวจสอบข้อมูลพันธุกรรม เพื่อนำข้อมูลไปใช้สำหรับการรักษา ขณะที่สหรัฐอเมริกาตัวเลขตอนนี้คือ 30% เป้าหมายของ SB TEMPUS คือเพิ่มตัวเลขในญี่ปุ่นให้ได้ระดับเดียวกัน ซึ่งมีประโยชน์ในการรักษาโรคอย่าง มะเร็ง ไปจนถึงโรคเกี่ยวกับระบบประสาท และอื่น ๆ</p>\n<p>ที่มา: <a href=\"https://group.softbank/en/news/press/20240627\">SoftBank</a> และ <a href=\"https://techcrunch.com/2024/06/27/softbank-forms-ai-healthcare-jv-in-japan-with-tempus/\">TechCrunch</a></p>\n<p><img src=\"https://www.blognone.com/sites/default/files/externals/1e19ca8a3dfaaed206f7f6df6277fbc8.jpg\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25cad9688dfe2c4afe6a1930dc04d3c3eba81ceecad744b983851a7121fad3b0","category":"Thai"}