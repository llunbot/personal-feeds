{"title":"ผู้บริหารกูเกิลให้สัมภาษณ์ ชิป Tensor อาจอยู่บนอุปกรณ์ AR เช่น smart glasses ในอนาคต","link":"https://www.blognone.com/node/124060","date":1628056973000,"content":"<div><div><div><p>หลังอุปกรณ์ AR (augmented reality) ของบริษัทอย่าง Google Glass ไม่ประสบความสำเร็จกับผู้บริโภคทั่วไปนัก และ Google หยุดอัพเดต<a href=\"https://www.blognone.com/node/113538\">Google Glass Explorer ไปเมื่อปี 2019</a> แม้ยังมีอัพเดตเช่น <a href=\"https://www.blognone.com/node/119055\">Google Meet ให้กับลูกค้าองค์กร</a>บ้าง แต่ Google ก็พูดถึงอุปกรณ์ชนิดนี้น้อยมาก</p>\n<p>ล่าสุด หลัง <a href=\"https://www.blognone.com/node/124035\">Google เปิดเผยข้อมูลถึงชิป Tensor</a> ผู้บริหาร Rick Osterloh ตำแหน่ง senior vice president ฝ่ายอุปกรณ์และบริการของ Google ก็ให้สัมภาษณ์กับ <a href=\"https://www.businessinsider.com/google-pixel-6-tensor-processor-ar-rick-osterloh-interview-2021-8\">Business Insider</a> พูดถึงอุปกรณ์ AR อีกครั้ง ว่าก่อนหน้านี้เทคโนโลยียังไม่ล้ำหน้าเพียงพอที่จะซัพพอร์ตอุปกรณ์ประเภทนี้</p>\n<p>เขาคิดว่าชิป Tensor น่าจะกลายเป็นรากฐานที่สำคัญของอุปกรณ์ AR ที่เน้นการประมวลผลแมชชีนเลิร์นนิ่ง เช่น การประมวลผลภาพถ่ายด้วยคอมพิวเตอร์ (computational photography) และการตอบสนองต่อเสียงพูด (speech recognition) และยังระบุว่าอุปกรณ์เช่น smart glasses จะมีประโยชน์กับ AR มากในอนาคต แต่ปัจจุบันมือถือน่าจะเป็นอุปกรณ์ที่มีการใช้งาน AR มากที่สุด</p>\n<p><img src=\"https://www.blognone.com/sites/default/files/externals/709e28635a83038869975101a73bcf89.jpeg\" /></p>\n<p>แม้ไม่ได้มีการยืนยันอะไรมาก แต่มุมมองของ Osterloh ก็อาจสะท้อนมุมมอง Google ว่า Google Glass นั้นมาเร็วเกินไปในขณะที่เทคโนโลยียังไม่ถึงขั้น และเมื่อ Google มีชิปแบบคัสตอมของตัวเองอย่าง Tensor แล้ว ก็ยังมีความเป็นไปได้ในอนาคตที่ Google จะกลับมามอง smart glasses โดยผนวกชิปประมวลผลของตัวเองเข้ามาด้วย</p>\n<p>ที่มา - <a href=\"https://www.businessinsider.com/google-pixel-6-tensor-processor-ar-rick-osterloh-interview-2021-8\">Business Insider</a> via <a href=\"https://9to5google.com/2021/08/02/google-tensor-ar-glasses/\">9to5Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/augmented-reality\">Augmented Reality</a></div><div><a href=\"/topics/smart-glass\">Smart Glass</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04e6ef9fea49b5deac1af3dad2f69d78d93c79ddf062b28ff2189d767525ba3d","category":"Thai"}