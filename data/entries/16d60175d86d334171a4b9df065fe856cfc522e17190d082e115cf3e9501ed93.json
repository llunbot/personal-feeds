{"title":"Apple อัพเดต iOS 17.0.2 และ iPadOS 17.0.2 ให้ iPhone, iPad ทุกรุ่น แก้บั๊กโอนข้อมูลไปเครื่องใหม่","link":"https://www.blognone.com/node/135942","date":1695771140000,"content":"<div><div><div><p>แอปเปิลออกอัพเดตระบบปฏิบัติการ iOS 17.0.2 และ iPadOS 17.0.2 สำหรับผู้ใช้ iPhone และ iPad ทุกรุ่นที่รองรับแล้ววันนี้ โดยสามารถอัพเดตได้ที่ Settings &gt; General &gt; Software Update</p>\n<p>เมื่อสัปดาห์ที่แล้วแอปเปิลก็ออกอัพเดต <a href=\"https://www.blognone.com/node/135867\">iOS 17.0.2</a> แต่ได้เฉพาะผู้ใช้ iPhone 15 เพื่อแก้ปัญหาการ<a href=\"https://www.blognone.com/node/135884\">โอนข้อมูลจากเครื่องเก่าไปเครื่องใหม่</a> โดยซอฟต์แวร์เป็นเลข build 21A350 ส่วนเวอร์ชันที่อัพเดตทั่วไปนี้เป็นคนละเลขกันคือ 21A351 ซึ่งก็ระบุว่าแก้ไขปัญหาการโอนข้อมูลจากเครื่องเก่าไปยังเครื่องใหม่เช่นกัน</p>\n<p>แอปเปิลยังออกอัพเดต watchOS 10.0.2 ระบบปฏิบัติการของ Apple Watch โดยอัพเดตนี้แก้ไขบั๊กและอัพเดตช่องโหว่ความปลอดภัย โดยอัพเดตให้เฉพาะ Apple Watch Series 9 และ Apple Watch Ultra 2 เท่านั้น</p>\n<p>ที่มา: <a href=\"https://9to5mac.com/2023/09/26/updated-ios-17-0-2-build/\">9to5Mac</a></p>\n<p><img src=\"https://www.blognone.com/sites/default/files/externals/f02770d7c6085cd0e5f380186876f5d4.png\" alt /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/watchos\">watchOS</a></div><div><a href=\"/topics/watchos-10\">watchOS 10</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16d60175d86d334171a4b9df065fe856cfc522e17190d082e115cf3e9501ed93","category":"Thai"}