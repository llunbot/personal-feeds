{"title":"เอกสารภายใน X ระบุ ผลกระทบจากแบรนด์หยุดลงโฆษณา ทำรายได้หายไปแล้ว 75 ล้านดอลลาร์","link":"https://www.blognone.com/node/136933","date":1700880526000,"content":"<div><div><div><p>จากประเด็นที่แบรนด์โฆษณารายใหญ่ต่าง<a href=\"https://www.blognone.com/node/136813\">หยุดการลงโฆษณา</a>ใน X ชั่วคราว เนื่องจากพบว่าโฆษณาถูกแสดงถัดจากคอนเทนต์ที่สนับสนุนนาซี The New York Times อ้างเอกสารภายใน X ล่าสุด ซึ่งพูดถึงผลกระทบจากปัญหานี้ และดูเหมือนจะหนักกว่าที่เห็น</p>\n<p>ในเอกสารซึ่งมาจากฝ่ายขายของ X ระบุรายชื่อแบรนด์ที่หยุดการลงโฆษณา ซึ่งมีมากกว่า 200 แบรนด์ มีแบรนด์ดังเพิ่มเติมจากรายงานก่อนหน้านี้รวมทั้ง Airbnb, Amazon, Coca-Cola และ Microsoft ตัวเลขเบื้องต้นเงินโฆษณาหายไปแล้วประมาณ 75 ล้านดอลลาร์ และอาจมากกว่านั้นเนื่องจากสัปดาห์นี้เป็นเทศกาลลดราคาในสหรัฐอเมริกา ที่แบรนด์น่าจะซื้อโฆษณากันมากขึ้น</p>\n<p>ท่าทีล่าสุดของ X ต่อประเด็นนี้นั้น Elon Musk เจ้าของ X ได้ตัดสินใจฟ้อง Media Matters หน่วยงานไม่แสวงหากำไรที่ออกมาเปิดโปงประเด็นการแสดงโฆษณาดังกล่าวว่าไม่เป็นความจริง นอกจากนี้เขายัง<a href=\"https://twitter.com/elonmusk/status/1727050649400123686\">ประกาศ</a>ว่าจะบริจาคเงินจากโฆษณาทั้งหมด ที่เกี่ยวข้องกับคอนเทนต์ของสงครามในฉนวนกาซา ให้กับโรงพยาบาลในอิสราเอล และกลุ่มองค์กรกาชาดและเสี้ยววงเดือนแดงในกาซา</p>\n<p>ที่มา: <a href=\"https://www.nytimes.com/2023/11/24/business/x-elon-musk-advertisers.html\">The New York Times</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/advertising\">Advertising</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47730b48be2a3e02769218011b2ddaf3a2012962c9680058ec4a4024042d44c2","category":"Thai"}