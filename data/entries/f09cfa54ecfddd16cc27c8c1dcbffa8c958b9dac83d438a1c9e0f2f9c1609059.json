{"title":"ขอโตช้าๆ โซเชียล Bluesky ยังเปิดรับผู้ใช้แค่ 60,000 คน จากผู้ขอใช้งานทั้งหมด 1.9 ล้านคน","link":"https://www.blognone.com/node/133730","date":1683538938000,"content":"<div><div><div><p><a href=\"https://www.blognone.com/node/132837\">Bluesky บริการโซเชียลตัวใหม่ของ Jack Dorsey ผู้ร่วมก่อตั้ง Twitter</a> เริ่มได้รับความสนใจมากขึ้นเรื่อยๆ ตอนนี้ทางบริษัทบอกว่ามีผู้ใช้ราว 60,000 คน โดยยังจำกัดเฉพาะผู้ที่ได้รับเชิญเท่านั้น และมีผู้ลงทะเบียนว่าต้องการใช้งานมากถึง 1.9 ล้านคน</p>\n<p>Bluesky ยืนยันว่าจะค่อยๆ เพิ่มจำนวนผู้ใช้ทีละน้อยๆ และพยายามสร้างวัฒนธรรมในกลุ่มผู้ใช้ของตัวเองขึ้นมา ตัวอย่างคือผู้ใช้ Bluesky เรียกข้อความที่โพสต์ว่า skeet ซึ่งมาจากการผสมคำว่า sky กับ tweet</p>\n<p>ตอนนี้มีคนดังบางรายเริ่มได้บัญชี Bluesky ไปใช้งานแล้ว เช่น ส.ส. Alexandria Ocasio-Cortez หรือ ส.ว. Ron Wyden แต่ทาง Bluesky กลับปฏิเสธว่ายังไม่พร้อมรับให้ \"ประมุขแห่งรัฐ\" เข้ามาใช้งาน หลังจากมีผู้ใช้จำนวนหนึ่งพยายามส่งคำเชิญให้ประธานาธิบดี Joe Biden มาเปิดบัญชี ส่วนผู้ใช้คนอื่นๆ มักเป็นคนในแวดวงเทคโนโลยีสหรัฐหรือนักข่าวสายไอที</p>\n<p>ที่มา - <a href=\"https://www.businessinsider.com/democrats-bluesky-aoc-garcia-wyden-schatz-frost-twitter-2023-5\">Business Insider</a>, <a href=\"https://www.businessinsider.com/dorsey-bluesky-invite-social-exclusive-waitlist-no-heads-of-state-2023-5?op=1\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/75cf565eb949e6fecd8c297a5b632363.png\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f09cfa54ecfddd16cc27c8c1dcbffa8c958b9dac83d438a1c9e0f2f9c1609059","category":"Thai"}