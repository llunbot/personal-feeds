{"title":"ผู้สร้าง Pebble ดัดแปลง Pebble OS ให้รันบนฮาร์ดแวร์ต้นแบบรุ่นใหม่ได้แล้ว","link":"https://www.blognone.com/node/144565","date":1739061678000,"content":"<div><div><div><p>ไม่นานหลัง <a href=\"https://www.blognone.com/node/144353\">กูเกิลโอเพนซอร์ส Pebble OS</a> และ <a href=\"https://www.blognone.com/node/144356\">Eric Migicovsky ผู้ก่อตั้ง Pebble ประกาศทำนาฬิกา Pebble รุ่นใหม่อีกครั้ง</a></p>\n<p>ล่าสุด Migicovsky บอกว่าสามารถแก้โค้ดของ Pebble OS, คอมไพล์ และรันบนฮาร์ดแวร์ Pebble รุ่นใหม่ได้แล้ว ตอนนี้ยังไม่มีรายละเอียดของฮาร์ดแวร์ตัวนี้มากนัก Migicovsky บอกเพียงว่าจะใช้ชิปเซ็ตใหม่เป็น <a href=\"https://www.nordicsemi.com/Products/nRF52840\">nRF52840 ของ Nordic Semiconductor</a> และเขาจะบินไปเซินเจิ้นเพื่อพูดคุยกับโรงงานและซัพพลายเออร์</p>\n<p>Migicovsky บอกว่าบริษัทใหม่ของเขาชื่อ Core Devices นอกจากพัฒนาฮาร์ดแวร์ Pebble รุ่นใหม่, แก้ไข Pebble OS (<a href=\"https://github.com/coredevices/pebble\">โค้ดบน GitHub</a>), จะยังปรับปรุง<a href=\"https://github.com/pebble-dev/mobile-app\">แอพมือถือ Cobble ที่เป็นโอเพนซอร์ส</a> เพื่อใช้แทนแอพ Pebble ตัวเดิมบนมือถือ และปรับปรุง Pebble SDK เพื่อเปิดให้นักพัฒนาคนอื่นๆ เข้ามาสร้างหน้าปัดและแอพบนนาฬิกา Pebble ด้วย</p>\n<p>ที่มา - <a href=\"https://ericmigi.com/blog/how-to-help-build-open-source-pebble-software\">Eric Migicovsky</a>, <a href=\"https://9to5google.com/2025/02/06/pebble-os-new-hardware-source-code-drop/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/63e7cd13aa57b7052d1f9234708bedeb.jpg\" /></p>\n</div></div></div><div><div>Topics: </div><div><div><a href=\"/topics/pebble\">Pebble</a></div><div><a href=\"/topics/open-source\">Open Source</a></div><div><a href=\"/topics/smart-watch\">Smart Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17e194f3755d8896098b2631716866ef3b41c35e353a320b920ae90c856ce6a6","category":"Thai"}