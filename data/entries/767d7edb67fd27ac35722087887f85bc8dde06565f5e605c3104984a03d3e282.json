{"title":"รายได้เกือบครึ่งของ AMD มาจากธุรกิจศูนย์ข้อมูลแล้ว ตามรอยเส้นทางของ NVIDIA","link":"https://www.blognone.com/node/141243","date":1722758047000,"content":"<div><div><div><p>เว็บไซต์ The Verge ตั้งข้อสังเกตว่า <a href=\"https://www.blognone.com/node/141154\">ในผลประกอบการไตรมาส 2/2024 ของ AMD</a> มีสัดส่วนรายได้จากธุรกิจศูนย์ข้อมูล (ซีพียู Epyc และจีพียู Instinct) เติบโตขึ้นมากถึง 115% ทำให้ตอนนี้รายได้เกือบครึ่ง (48.5%) ของ AMD มาจากศูนย์ข้อมูลแล้ว</p>\n<p>AMD แบ่งรายได้ออกเป็น 4 กลุ่มธุรกิจ ได้แก่ ศูนย์ข้อมูล, ไคลเอนต์ (Ryzen/Threadripper), เกมมิ่ง (นับรวมจีพียูเกมมิ่ง Radeon และชิปคอนโซล) และชิปฝังตัว โดยไตรมาสที่ผ่านมา ธุรกิจศูนย์ข้อมูลและไคลเอนต์เติบโต ในขณะที่ธุรกิจเกมมิ่งและฝังตัวถดถอยลง</p>\n<p>ทิศทางใหม่ของ AMD ที่หันมาโตด้านศูนย์ข้อมูล ไปในทิศทางเดียวกับ NVIDIA ที่ตอนนี้ <a href=\"https://www.blognone.com/node/139910\">รายได้จากธุรกิจศูนย์ข้อมูลคิดเป็นสัดส่วนราว 87% ของรายได้ทั้งบริษัทแล้ว</a> (22.6 พันล้านดอลลาร์จากทั้งหมด 26 พันล้านดอลลาร์) แม้ว่านำตัวเลขมาเทียบกันแล้ว รายได้จากธุรกิจศูนย์ข้อมูลของ AMD ยังอยู่ประมาณ 12% ของรายได้ศูนย์ข้อมูล NVIDIA ก็ตาม (เล็กกว่ากันประมาณ 10 เท่า)</p>\n<p>ที่มา - <a href=\"https://ir.amd.com/news-events/press-releases/detail/1209/amd-reports-second-quarter-2024-financial-results\">AMD</a>, <a href=\"https://d1io3yog0oux5.cloudfront.net/_7dec78b54b2a1442b8692327abdd1d9e/amd/db/778/6973/file/AMD+Q2%2724+Earnings+Slides.pdf\">AMD (PDF)</a>, <a href=\"https://www.theverge.com/2024/7/30/24209938/amd-q2-2024-earnings-datacenter-ai-revenue\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/f088740d91423ce22ee45e5a692f5681.png\" /></p>\n<p><img alt=\"No Description\" src=\"https://www.blognone.com/sites/default/files/externals/b38dda3d8b16545391cb970e6ca83348.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div><div><a href=\"/topics/data-center\">Data Center</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"767d7edb67fd27ac35722087887f85bc8dde06565f5e605c3104984a03d3e282","category":"Thai"}