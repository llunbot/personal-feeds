{"title":"ตำแหน่งงาน Amazon ระบุ ระบบปฏิบัติการ Fire TV ตัวใหม่ สร้างด้วย Rust และ React Native","link":"https://www.blognone.com/node/138015","date":1706881581000,"content":"<div><div><div><p>จากที่มีข่าวว่า <a href=\"https://www.blognone.com/node/136676\">Amazon กำลังทำระบบปฏิบัติการตัวใหม่โค้ดเนม Vega มาใช้แทน Fire OS</a> และ<a href=\"https://www.blognone.com/node/136759\">เริ่มใช้กับหน้าจออัจฉริยะ Echo Show 5 แล้ว</a></p>\n<p>ฝั่งของ Amazon ไม่เคยแถลงใดๆ ในเรื่องนี้ แต่ล่าสุดมีข้อมูลอย่างเป็นทางการชิ้นแรกบนเว็บไซต์ Amazon (แม้ไม่ตั้งใจ) นั่นคือประกาศรับสมัครงานตำแหน่ง Software Development Engineer, Fire TV Experience ประจำที่สาขาเบอร์ลิน</p>\n<p>ข้อมูลสำคัญคือบอกเนื้อหางานนี้ว่าต้องพัฒนาโค้ดฝั่งไคลเอนต์ของ Fire TV ที่กำลังเปลี่ยนผ่านจาก FOS/Android (FOS หมายถึง Fire OS) มาสู่ native/Ruse และ React Native</p>\n<blockquote><p>Implement and deliver features on the Fire TV client codebase as it transitions from FOS/Android to native/Rust and React Native.</p>\n</blockquote>\n<p>ตำแหน่งงานนี้อยู่ที่กรุงเบอร์ลิน ประเทศเยอรมนี ต้องประสานงานร่วมกับทีมที่เมืองเชนไน ประเทศอินเดีย รวมถึงทีมที่เมืองซีแอทเทิล/ซันนีเวลในสหรัฐอเมริกาด้วย</p>\n<p>หลังจากตำแหน่งงานนี้กลายเป็นข่าวก็ถูกลบออกไป แต่ยังเข้าดูได้จาก <a href=\"https://web.archive.org/web/20240130174030/https://www.amazon.jobs/en/jobs/2520734/software-development-engineer-fire-tv-experience-berlin\">Wayback Machine</a></p>\n<p>ที่มา - <a href=\"https://www.androidpolice.com/amazon-job-posting-fireos/\">Android Police</a></p>\n<p><img src=\"https://www.blognone.com/sites/default/files/externals/61ac02e5dc55791684c07304a0145bc8.png\" /></p>\n</div></div></div><div><div>Topics: </div><div><div><a href=\"/topics/fire-os\">Fire OS</a></div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/rust\">Rust</a></div><div><a href=\"/topics/react\">React</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4358d0bfcc35e024b436bc5b0c9314a1df0aa630cfa629999fd5bdac2ebb9a7b","category":"Thai"}