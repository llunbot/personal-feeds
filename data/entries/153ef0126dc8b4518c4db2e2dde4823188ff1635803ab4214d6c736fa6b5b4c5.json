{"title":"ซีอีโอ Wiz บอก การปฏิเสธข้อเสนอซื้อกิจการ 2.3 หมื่นล้านดอลลาร์จาก Google เป็นเรื่องยากที่สุดในชีวิต","link":"https://www.blognone.com/node/142917","date":1730602256000,"content":"<div><div><div><p>Assaf Rappaport ผู้ร่วมก่อตั้งและซีอีโอของบริษัทความปลอดภัยบนคลาวด์ Wiz กล่าวในงานสัมมนา TechCrunch Disrupt 2024 ในประเด็นที่กูเกิล<a href=\"https://www.blognone.com/node/140881\">ยื่นข้อเสนอ</a>ซื้อกิจการทั้งหมดที่มูลค่า 23,000 ล้านดอลลาร์ และจบที่ Wiz <a href=\"https://www.blognone.com/node/141041\">ปฏิเสธ</a>ข้อเสนอนี้ โดยเขายอมรับว่าเป็นการตัดสินใจที่ยากที่สุดในชีวิต</p>\n<p>ก่อนหน้านี้มีข่าวว่าดีลนี้ไม่เกิดขึ้น เพราะผู้ลงทุนกังวลเรื่องการถูกตรวจสอบจากหน่วยงานกำกับดูแล เนื่องจากกูเกิลเป็นคนซื้อกิจการ และมีข่าวต่อมาว่า Wiz ก็พยายาม<a href=\"https://www.blognone.com/node/142199\">หาผู้ร่วมทุน</a>รายใหม่ แต่ Rappaport บอกว่าเขาคิดว่านี่เป็นการตัดสินใจที่ถูกต้องแล้ว สินค้าความปลอดภัยบนคลาวด์มีแต่จะมีขนาดตลาดที่ใหญ่ขึ้น บริษัทสามารถเติบโตไปถึงมูลค่ากิจการระดับแสนล้านดอลลาร์ได้ แม้อนาคตข้างหน้ายังเป็นเรื่องที่บอกไม่ได้ แต่อย่างน้อยทุกอย่างก็อยู่ในมือพวกเขาเอง</p>\n<p>ส่วนเหตุผลที่บอกว่าเป็นการตัดสินใจที่ยาก เพราะผู้ถือหุ้นและพนักงานคงไม่ได้คิดแบบนั้นกันทั้งหมด ซึ่งเขายอมรับว่ากังวลเรื่องนี้แต่ทุกอย่างก็เป็นการตัดสินใจของผู้ก่อตั้ง</p>\n<p>ปัจจุบันผู้ลงทุนใน Wiz มีทั้งกองทุน  Andreessen Horowitz, Lightspeed Venture Partners, Sequoia Capital, Index และ Thrive Capital ได้เงินลงทุนรวมมากกว่า 1,000 ล้านดอลลาร์ มูลค่ากิจการล่าสุดประมาณ 12,000 ล้านดอลลาร์ รายได้ย้อนหลัง 12 เดือนที่ผ่านมาแตะ 500 ล้านดอลลาร์ เป็นครั้งแรก</p>\n<p>ที่มา: <a href=\"https://techcrunch.com/2024/10/28/wiz-ceo-explains-why-he-turned-down-a-23-billion-deal/\">TechCrunch</a></p>\n<p><img src=\"https://www.blognone.com/sites/default/files/externals/9edfa6e1d451845256158ee1306f9e3e.png\" /></p>\n</div></div></div><div><div>Topics: </div><div><div><a href=\"/topics/wiz\">Wiz</a></div><div><a href=\"/topics/cybersecurity\">Cybersecurity</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"153ef0126dc8b4518c4db2e2dde4823188ff1635803ab4214d6c736fa6b5b4c5","category":"Thai"}