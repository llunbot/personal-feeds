{"title":"ผู้ถือหุ้น Tesla โหวตรับรองการจ่ายผลตอบแทนให้ Elon Musk เป็นหุ้นมูลค่าถึง 5.6 หมื่นล้านดอลลาร์","link":"https://www.blognone.com/node/140384","date":1718342100000,"content":"<div><div><div><p>Tesla ได้จัดการประชุมผู้ถือหุ้นในช่วงเช้าวันนี้ตามเวลาในไทย โดยมีประเด็นสำคัญคือวาระการลงมติของผู้ถือหุ้น ในหลายหัวข้อ ซึ่งหัวข้อหลักคือการรับรองการจ่ายผลตอบแทนให้กับ Elon Musk ซีอีโอและผู้ก่อตั้ง Tesla ที่ประกาศไว้ตั้งแต่ปี 2018</p>\n<p>เรื่องนี้ต้องย้อนกลับไปที่มติของบอร์ด Tesla ในปี 2018 หรือ 6 ปีที่แล้ว ได้อนุมัติการแผนจ่ายผลตอบแทนพิเศษให้กับ Elon Musk บนเงื่อนไขหาก Tesla สามารถบรรลุเป้าหมายทางธุรกิจและการเงินที่ตั้งเป้าไว้สูงมากได้สำเร็จภายใน 10 ปีจากตอนนั้น (<a href=\"https://www.blognone.com/node/99311\">รายละเอียด</a>) ซึ่งผู้ถือหุ้นก็อนุมัติแผนการจ่ายผลตอบแทนดังกล่าว</p>\n<p><img alt=\"No Description\" src=\"https://www.blognone.com/sites/default/files/externals/ba9cc500d09ae0b4b7fa37bf7251b810.png\" /></p>\n<p>Tesla บอกว่าผ่านไปเพียง 5 ปี หรือในปี 2023 Elon Musk สามารถพาบริษัททำได้ตามเป้าหมายที่วางไว้ ไม่ว่าจะเป็นราคาหุ้นที่ให้ผลตอบแทนมากกว่า 1,100%, เปลี่ยนจากขาดทุนปีละ 2 พันล้านดอลลาร์ มามีกำไรปีล่าสุด 1.5 หมื่นล้านดอลลาร์, จำนวนรถยนต์ส่งมอบเพิ่มขึ้น 7 เท่า เป็น 1.8 ล้านคัน และช่วยโลกลดการปล่อยคาร์บอนไดออกไซด์ได้หลายสิบล้านตัน</p>\n<p><img alt=\"No Description\" src=\"https://www.blognone.com/sites/default/files/externals/abdf9d17205b8f24a428a9318cc9e7ed.png\" /></p>\n<p>อย่างไรก็ตามศาลรัฐ Delaware ได้ออกคำสั่งเมื่อต้นปี ให้ Tesla ยกเลิกแผนการจ่ายผลตอบแทนนี้กับ Elon Musk ซึ่งเป็นหุ้นบริษัท ที่ประเมินว่ามีมูลค่าสูงถึง 56,000 ล้านดอลลาร์ ด้วยเหตุผลว่าเป็นผลตอบแทนที่สูงมากเกินไป และบอร์ดในเวลานั้นก็ใช้อิทธิพลของ Musk ทำให้ผ่านความเห็นชอบ Tesla จึงจัดการประชุมผู้ถือหุ้น เพื่อขอมติรับรองแผนการจ่ายผลตอบแทนนี้อีกครั้ง เพื่อนำข้อมูลนี้ไปอุทธรณ์ต่อศาล</p>\n<p>โดยผลการลงมติของผู้ถือหุ้นนั้นรับรองแผนการจ่ายผลตอบแทนนี้ให้กับ Elon Musk อย่างไรก็ตามในหัวข้อที่ให้ผู้ถือหุ้นลงมตินั้น มีอีกหัวข้อที่ผ่านการรับรองเช่นกัน คือการย้ายที่ตั้งสำนักงานใหญ่ที่จดทะเบียนของ Tesla จากรัฐ Delaware (ที่ทำให้ศาลออกคำสั่งนี้ได้) ไปเป็นรัฐ Texas เรื่องนี้จึงต้องดูต่อไปว่าศาล Delaware จะมีคำสั่งอย่างไรต่อไป</p>\n<p>ในช่วงหนึ่ง Elon Musk กล่าวบนเวทีต่อที่ประชุมผู้ถือหุ้นหลังจากมีมติรับรองแผนการจ่ายผลตอบแทนว่า ผมรักพวกคุณ (I love you guys)</p>\n<p>ที่มา: <a href=\"https://www.votetesla.com/ceo-performance-award/\">Tesla</a> และ <a href=\"https://www.cnbc.com/2024/06/13/tesla-shareholder-elon-musk-pay-package-at-annual-meeting.html\">CNBC</a></p>\n<blockquote><p>HOT DAMN I LOVE YOU GUYS! ♥️一 Elon Musk <a href=\"https://t.co/mIt1fZ9Qi3\">pic.twitter.com/mIt1fZ9Qi3</a></p>\n<p>— DogeDesigner (@cb_doge) <a href=\"https://twitter.com/cb_doge/status/1801363650793640364?ref_src=twsrc%5Etfw\">June 13, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0951a9853e8c297df725b59a26bac712624a4a7b71aed97b4cca6ef623c147f9","category":"Thai"}