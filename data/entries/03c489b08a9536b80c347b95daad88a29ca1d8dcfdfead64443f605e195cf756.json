{"title":"Call of Duty: Black Ops 6 ปรับขนาดไฟล์ติดตั้งให้เล็กลงกว่าภาคก่อน ไม่บังคับโหลด Warzone","link":"https://www.blognone.com/node/141458","date":1723777049000,"content":"<div><div><div><p>Activision เผยรายละเอียดทางเทคนิคของเกม Call of Duty: Black Ops 6 ให้มีขนาดของไฟล์ติดตั้ง <strong>เล็กลง</strong> เมื่อเทียบกับภาค Modern Warfare III</p>\n<p>หลายคนเห็นข้อความอาจไม่เชื่อสิ่งนี้ เพราะ<a href=\"https://www.blognone.com/node/118812\">ขนาดของไฟล์เกม Call of Duty ใหญ่ขึ้นเรื่อยๆ ตลอดเวลา</a> โดยเหตุผลสำคัญข้อหนึ่งคือการผนวกเอาไฟล์เกม Call of Duty: Warzone เข้ามาด้วย (แม้จะไม่เล่นก็ตาม)</p>\n<p>แนวทางใหม่ของภาค Black Ops 6 คือการแยกส่วน Warzone ออกไป ไม่บังคับดาวน์โหลดแล้ว อยากเล่นเกมไหนดาวน์โหลดเกมนั้น (พี่เพิ่งคิดได้เหรอ) นอกจากนี้ยังมีเทคนิคการดาวน์โหลดไฟล์ texture ของเกมใหม่ ย้ายไฟล์ที่นานๆ ใช้ทีไปอยู่บนเซิร์ฟเวอร์แทน แล้วสตรีมมายังเครื่องของผู้เล่นเมื่อจำเป็นต้องใช้งาน ข้อเสียของวิธีนี้คือ texture ชุดนี้จะดูคุณภาพต่ำในช่วงแรกๆ ที่เริ่มเล่นเกม แต่เมื่อโหลดเสร็จจะปรับมาใช้ไฟล์ texture คุณภาพสูงแทน</p>\n<p>ขนาดของไฟล์ติดตั้งเกม Black Ops 6 ยังต่างกันตามแต่ละแพลตฟอร์ม โดยเกมเวอร์ชันพีซี ถ้าดาวน์โหลดจาก Steam จะอยู่ที่ 66GB, เวอร์ชัน PS5 อยู่ที่ 80GB</p>\n<p>ที่มา - <a href=\"https://www.callofduty.com/blog/2024/08/call-of-duty-optimizing-experience-roadmap\">Call of Duty</a>, <a href=\"https://www.videogameschronicle.com/news/black-ops-6-will-be-a-smaller-download-than-modern-warfare-3-activision-says/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/12cd5959048979b1d28c2959d80c5880.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03c489b08a9536b80c347b95daad88a29ca1d8dcfdfead64443f605e195cf756","category":"Thai"}