{"title":"AMD เปิดตัว DPU รุ่นใหม่ สำหรับจัดการข้อมูลบนเครือข่ายมีทั้งส่วน Front-End และ Backend ของงาน AI","link":"https://www.blognone.com/node/142500","date":1728585415000,"content":"<div><div><div><p>AMD เปิดตัวชิปหน่วยประมวลผลข้อมูลหรือ DPU เพื่อรองรับความท้าทายของเครือข่ายเซิร์ฟเวอร์สำหรับงาน AI โดยแยกการทำงานสองส่วน ได้แก่ Front-end สำหรับการรับส่งข้อมูลระหว่างคลัสเตอร์ AI และ Backend สำหรับจัดการข้อมูลที่รับส่งระหว่างตัวเร่งความเร็วประมวลผมกับเซิร์ฟเวอร์</p>\n<p>โดยชิป DPU สำหรับงาน Front-end คือ <strong>AMD Pensando Salina</strong> และ <strong>AMD Pensando Pollara 400</strong> สำหรับ Backend</p>\n<p><img alt=\"No Description\" src=\"https://www.blognone.com/sites/default/files/externals/f92c3f3cf07e0284a23df31b0688393c.png\" /></p>\n<p>AMD Pensando Salina DPU เป็นรุ่นที่ 3 ของชิป DPU มีการทำงานดีขึ้น 2 เท่า เทียบกับรุ่นก่อนหน้านี้ รองรับ Throughput ถึง 400G</p>\n<p><img alt=\"No Description\" src=\"https://www.blognone.com/sites/default/files/externals/59ec6783229fa70a1e2e15a2f4550b1e.png\" /></p>\n<p>ส่วน AMD Pensando Pollara 400 เป็นชิป DPU ตัวแรกบนมาตรฐาน <a href=\"https://www.blognone.com/node/134958\">Ultra Ethernet Consortium หรือ UEC</a> ที่ออกแบบบนเอ็นจิน P4 ของ AMD ทำโหลดบาลานซ์ได้ดีขึ้น จัดการปัญหาแพ็คเกจสูญหายได้รวดเร็วขึ้น และตรวจสลับเครือข่ายที่มีปัญหาได้เร็วขึ้น</p>\n<p><img alt=\"No Description\" src=\"https://www.blognone.com/sites/default/files/externals/3d6bf1fae03772beedc7644dd33ad107.png\" /></p>\n<p>ทั้ง AMD Pensando Salina DPU และ AMD Pensando Pollara 400 เริ่มทดสอบกับลูกค้าในไตรมาสที่ 4 ปีนี้ และเริ่มจำหน่ายทั่วไปในครึ่งแรกของปี 2025</p>\n<p>ที่มา: <a href=\"https://www.youtube.com/watch?v=vJ8aEO6ggOs\">งานแถลงข่าว AMD</a></p>\n</div></div></div><div><div>Topics: </div><div><div><a href=\"/topics/pensando\">Pensando</a></div><div><a href=\"/topics/amd\">AMD</a></div><div><a href=\"/topics/ethernet\">Ethernet</a></div><div><a href=\"/topics/dpu\">DPU</a></div><div><a href=\"/topics/networking\">Networking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5321c5160a09d0be0051481a5cfdc688efa90044bdf86484c428b614272ce237","category":"Thai"}