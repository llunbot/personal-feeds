{"title":"Wiz รายงานช่องโหว่บน Hugging Face สามารถส่งโมเดลเพื่อเจาะ AI ผู้ใช้งานคนอื่นได้","link":"https://www.blognone.com/node/139102","date":1712444299000,"content":"<div><div><div><p>Wiz บริษัทความปลอดภัยบนคลาวด์ รายงานปัญหาช่องโหว่ร้ายแรงที่พบบน Hugging Face แพลตฟอร์มโมเดล AI ซึ่งทำให้สามารถเข้าถึงข้อมูลโมเดล AI ของผู้ใช้งานคนอื่นได้</p>\n<p>โดยทีมวิศวกรความปลอดภัยของ Wiz ได้ใช้วิธีวิศวกรรมย้อนกลับ อัปโหลดโมเดลที่เป็นอันตรายของตนเองขึ้นไปบน Hugging Face แล้วใช้โมเดลนั้นเจาะไปที่ระบบปฏิบัติการในระดับ container ทำให้สามารถเข้าถึงข้อมูลโมเดลผู้ใช้งานคนอื่นบน Hugging Face ได้</p>\n<p>สองช่องโหว่สำคัญที่ Wiz ค้นพบ และทำให้สามารถเจาะระบบด้วยวิธีดังกล่าวได้คือส่วน AI Inference มักใช้ฟอร์แมต pickle ทำให้สามารถสั่งรันคำสั่งที่ไม่ปลอดภัยได้ และ CI/CD ก็สามารถรันข้ามกันได้ ทำให้หากส่งคำสั่งเจาะระบบแล้ว ก็สามารถคุม CI/CD ได้เลยทั้งคลัสเตอร์</p>\n<p>ปัจจุบันช่องโหว่ดังกล่าวได้ถูกรายงาน และ Hugging Face ก็ป้องกันแก้ไขไปแล้ว ซึ่ง Wiz ได้ประกาศความร่วมมือกับ Hugging Face เพื่อปรับปรุงความปลอดภัยในแพลตฟอร์มต่อไป</p>\n<p>ที่มา: <a href=\"https://huggingface.co/blog/hugging-face-wiz-security-blog\">Hugging Face</a> และ <a href=\"https://www.wiz.io/blog/wiz-and-hugging-face-address-risks-to-ai-infrastructure\">Wiz</a></p>\n<p><img alt=\"No Description\" src=\"https://www.blognone.com/sites/default/files/externals/572d3ccb05c2c9269fcc79ef1b5cbf25.png\" /></p>\n<p><img alt=\"No Description\" src=\"https://www.blognone.com/sites/default/files/externals/f06eec27dc4a1bbe601bd4c0a620cbf4.png\" /></p>\n</div></div></div><div><div>Topics: </div><div><div><a href=\"/topics/hugging-face\">Hugging Face</a></div><div><a href=\"/topics/wiz\">Wiz</a></div><div><a href=\"/topics/cybersecurity\">Cybersecurity</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"485f9697681b618ee49ec8773b5795d5d490343346fa9c73e24e9e2f8014da03","category":"Thai"}