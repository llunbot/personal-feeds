{"title":"เจอปัญหานี้กันไหม? มีรายงานนาฬิกาปลุก iPhone ไม่ทำงานตามปกติอีกแล้ว","link":"https://www.blognone.com/node/144044","date":1736516056000,"content":"<div><div><div><p><a href=\"https://www.blognone.com/node/139514\">เมื่อปีที่แล้ว</a> มีรายงานปัญหาจากคนใช้ iPhone ว่านาฬิกาปลุกไม่ส่งเสียงดังตามหน้าที่ของนาฬิกาปลุกที่ควรเป็น แอปเปิลก็ยืนยันปัญหานี้และบอกว่าได้แก้ไขไปแล้ว แต่ดูเหมือนปัญหานี้จะกลับมาอีกครั้ง</p>\n<p>มี<a href=\"https://www.reddit.com/r/iphone/comments/1hwoney/my_1030am_sleep_alarm_rang_at_1242am_instead/\">โพสต์ใน Reddit</a> เมื่อสองวันก่อน ผู้ใช้งานชื่อ bryanlolwut ลงภาพให้เห็นว่านาฬิกาปลุกใน iPhone ที่เขาตั้งไว้เวลา 10:30น. เพิ่งมาดังตอน 12:42น. เขาพบว่าปัญหานี้ไม่ได้เกิดแค่นาฬิกาปลุก แต่แอป Reminders ก็เจอปัญหาเตือนช้าไปจากกำหนดด้วย ผู้ใช้งานบางรายก็ยืนยันว่าเจอปัญหานี้เหมือนกัน</p>\n<p>The Verge ได้สอบถามแอปเปิลในประเด็นนี้แต่ยังไม่ได้รับคำตอบ</p>\n<p>ปัญหานาฬิกาปลุกกับ iPhone ไม่ได้เป็นเรื่องใหม่แต่อย่างใด เพราะมีข่าวมาเรื่อย ๆ ตั้งแต่ปี <a href=\"https://www.blognone.com/node/19658\">2010</a>, <a href=\"https://www.blognone.com/node/20828/\">2011</a> และ <a href=\"https://www.blognone.com/node/28807/\">2012</a></p>\n<p>แอปเปิลเคยแนะนำแนวทางแก้ไขปัญหานี้ว่าอาจเกิดจากฟีเจอร์ Attention Aware หรือ <a href=\"https://support.apple.com/th-th/102216\">ตั้งใจมอง</a> ที่ลดระดับเสียงและหรี่จอเมื่อมีการเตือน หากผู้ใช้งานจ้องมองโทรศัพท์แล้ว แต่บางกรณีอาจไม่ได้ตั้งใจมองจริงเลยทำให้พลาดการเตือนนั้นไปเลย โดยให้ปิดฟีเจอร์นี้ไปก่อนที่ Settings &gt; Face ID &amp; Passcode และปิด Attention Aware</p>\n<p>ที่มา: <a href=\"https://www.theverge.com/2025/1/9/24340238/apple-iphone-alarm-broken-timing-failed\">The Verge</a></p>\n<p><img src=\"https://www.blognone.com/sites/default/files/externals/676565edca3df6409e9c3b0d6dfff5ef.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71cfef695cc038115607903d3b0f3669962870ba1cf9d404458b1ef861e863f0","category":"Thai"}