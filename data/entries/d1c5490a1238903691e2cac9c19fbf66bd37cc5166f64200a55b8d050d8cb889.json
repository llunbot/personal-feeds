{"title":"[ลือ] Vision Pro รุ่นราคาถูกลง ราคาอยู่ที่ 5.5-9 หมื่นบาท ลดสเป็กลงหลายอย่างเพื่อคุมต้นทุน","link":"https://www.blognone.com/node/136238","date":1697414887000,"content":"<div><div><div><p>Mark Gurman แห่ง Bloomberg รายงานข้อมูลล่าสุดแอปเปิลในจดหมายข่าวประจำสัปดาห์ Power On ซึ่งพูดถึง Vision Pro เฮดเซต Mixed Reality ในประเด็นที่แอปเปิลจะทำรุ่นราคาถูกลงออกมาขายในปี 2025 ซึ่งเขา<a href=\"https://www.blognone.com/node/134301\">เคยรายงานครั้งหนึ่ง</a>ในเดือนมิถุนายน</p>\n<p>ข้อมูลใหม่บอกว่าเฮดเซตรุ่นราคาถูกลงนี้ มีราคาในช่วง 1,500-2,500 ดอลลาร์ (55,000-90,000 บาท) โดยแอปเปิลลดต้นทุน ด้วยการตัดส่วนจอด้านนอกที่แสดงดวงตาผู้สวมใส่ออกไป (ก่อนหน้านี้ Gurman บอกว่าแอปเปิลไม่น่าตัดส่วนนี้ออก) ลดจำนวนกล้องภายนอก ลดจำนวนเซ็นเซอร์ ลดความละเอียดหน้าจอลง และใช้ชิปเกรด iPhone จากเดิมเป็นชิประดับ Mac</p>\n<p>เขายังให้ข้อมูลเรื่อง Vision Pro รุ่นที่สองว่าตอนนี้อยู่ในการพัฒนา แม้รุ่นแรกจะเริ่มส่งมอบในต้นปีหน้า โดยแอปเปิลจะโฟกัสที่ขนาดเฮดเซตเล็กลง เบาลง ให้สวมใส่ได้ดีขึ้น</p>\n<p>สุดท้าย Gurman ให้ข้อมูลเรื่อง iPad รุ่นใหม่ที่<a href=\"https://www.blognone.com/node/136236\">มีรายงาน</a>ว่าจะออกในสัปดาห์นี้ โดยเขาบอกว่าข้อมูลที่มี iPad กลุ่มดังกล่าวมีโอกาสออกมาในปีนี้ แต่ไม่ใช่ในเดือนตุลาคมนี้</p>\n<p>ที่มา: <a href=\"https://www.bloomberg.com/news/newsletters/2023-10-15/apple-october-2023-executive-promotions-new-vps-of-retail-software-operations-lnrh4t94\">Bloomberg</a></p>\n<p><img src=\"https://www.blognone.com/sites/default/files/externals/1beb56a10e3bec521d2369ec9518f666.jpg\" alt /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1c5490a1238903691e2cac9c19fbf66bd37cc5166f64200a55b8d050d8cb889","category":"Thai"}