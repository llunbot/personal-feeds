{"title":"ดาวเทียมสำรวจ THEOS-2 ขึ้นสู่วงโคจรและติดต่อกับสถานีภาคพื้นศรีราชาได้แล้ว","link":"https://www.blognone.com/node/136156","date":1696899752000,"content":"<div><div><div><p>เมื่อวานนี้ (9 ตุลาคม 2566) ดาวเทียมสำรวจโลก THEOS-2 ย่อมาจาก Thailand Earth Observation Satellite 2 ได้ประสบความสำเร็จขึ้นสู่วงโคจรแล้ว โดยมีการนำส่งด้วยจรวด VEGA จากท่าอวกาศยานยุโรปเฟรนช์เกียนา ซึ่งอยู่ที่รัฐเฟรนช์เกียนา ทวีปอเมริกาใต้ เมื่อเวลา 8:36น. ตามเวลาในประเทศไทย</p>\n<p>เดิม THEOS-2 มีกำหนดนำส่งในวันที่ 7 ตุลาคม แต่ทาง Arianespace ได้แจ้งเลื่อนกำหนดนำส่งหลังพบปัญหากระแสไฟฟ้าเกินค่ากำหนดที่จรวด จึงเลื่อนกำหนดมาเป็นวันที่ 9 ตุลาคม</p>\n<p>THEOS-2 เป็นดาวเทียมของประเทศไทยที่สามารถบันทึกภาพความละเอียดสูง เพื่อนำมาใช้เป็นข้อมูลสนับสนุนทั้งการจัดทำแผนที่ การจัดการเกษตร การจัดการน้ำแบบองค์รวม ภัยแล้ง และภัยธรรมชาติ ตลอดจนการบริหารทรัพยากร ครอบคลุมทุกพื้นที่และทันเวลา ทำให้ข้อมูลถูกต้องและแม่นยำมากขึ้น จากนี้ THEOS-2 จะเข้าสู่โหมดทำงาน ทดสอบระบบควบคุม และติดต่อสื่อสารกับภาคพื้นดินที่ศรีราชาซึ่งดูแลโดย สำนักงานพัฒนาเทคโนโลยีอวกาศและภูมิสารสนเทศ หรือ GISTDA จะใช้เวลาประมาณ 6 เดือน จากนั้นจะเปิดให้ทุกภาคส่วนเข้าถึงข้อมูลได้ต่อไป</p>\n<p>ที่มา: <a href=\"https://www.mhesi.go.th/index.php/news-and-announce-all/news-all/106-minister-supamas/9577-theos-2-3.html\">กระทรวงการอุดมศึกษา วิทยาศาสตร์ วิจัยและนวัตกรรม (อว.)</a> ภาพจรวดนำส่งจาก <a href=\"https://www.mhesi.go.th/index.php/news-and-announce-all/news-all/106-minister-supamas/9572-7-theos-2.html\">อว.</a></p>\n<p><img alt=\"No Description\" src=\"https://www.blognone.com/sites/default/files/externals/5ac52ae788205a1d1778874edf7c218f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ad23cc432efc4dabafb76388859255d3.jpg\" /></p>\n</div></div></div><div><div>Topics: </div><div><div><a href=\"/topics/gistda\">GISTDA</a></div><div><a href=\"/topics/thailand\">Thailand</a></div><div><a href=\"/topics/satellite\">Satellite</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e54263631a3d1f3a16df0f0fdc0484e1b290c1511b456151353728f1c6a795e7","category":"Thai"}