{"title":"โยชิพี โปรดิวเซอร์เกม ยอมรับเหนื่อยกับการรับมือกับความเห็นแย่ ๆ ของเกม Final Fantasy XVI","link":"https://www.blognone.com/node/135008","date":1690348480000,"content":"<div><div><div><p>ดราม่าไม่เคยจางกับซีรี่ส์ Final Fantasy ล่าสุด คุณนาโอกิ โยชิดะ หรือฉายาโยชิพี โปรดิวเซอร์ของเกม Final Fantasy XVI ได้ให้สัมภาษณ์กับรายการสารคดีสั้นในญี่ปุ่น ว่าเขารู้สึกเหนื่อยกับผลตอบรับในแง่ลบที่ไร้อารยะจากเทรลเลอร์ของเกมก่อนวางจำหน่าย</p>\n<p>คุณโยชิดะได้เล่าว่า “มีคนมากมายมาตะโกนด่าผม เป็นคนที่ไม่เคยพบเจอหรือพูดคุยด้วยกันมาก่อน ซึ่งผมสงสัยว่า ผมไปทำอะไรให้ บางทีคนพวกนั้นอาจจะเขียนหรือพิมพ์มันขึ้นมาจากมุมมองร้าย ๆ เฉย ๆ ซึ่งมันน่าเบื่อมาก”</p>\n<p>ผลตอบรับของ Final Fantasy XVI ปัจจุบันมีคะแนนเฉลี่ยจากเว็บรวบรวมการวิจารณ์เกมอย่าง Metacritic อยู่ที่ 87/100 คะแนน ในขณะที่คะแนนผู้เล่นอยู่ที่ 8.2/10 ตัวเกมได้รับคำชมว่าเป็นอีกหนึ่งประสบการณ์ที่ยิ่งใหญ่สำหรับเกมซีรี่ส์นี้ แต่ก็มีผลตอบบางส่วนบอกว่าตัวเกมขาดความเป็น Final Fantasy จากการที่เลือกเปลี่ยนจากเกม RPG มาเป็นเกม Action ซึ่งในไทยเราก็มีดราม่าของเกมนี้ออกมาให้เสพอยู่เรื่อย ๆ ไม่ว่าจะเป็นแหวนตัวช่วยเล่นทำให้สมดุลของเกมเสียหรือไม่ หรือการถกเถียงว่าระบบของเกมมีความลึกตื้นหนาบางเพียงใด</p>\n<p><em>ภาพคุณนาโอกิ โยชิดะ จากงาน The Game Award 2022</em><br />\n<img alt=\"No Description\" src=\"https://www.blognone.com/sites/default/files/externals/8c4a6c21f618eddf5c5c9a703e0aa490.png\" /></p>\n<p>ที่มา - <a href=\"https://www.gamesradar.com/yoshi-p-is-exhausted-by-final-fantasy-16s-most-toxic-haters/?fbclid=IwAR1fGDOiPDfQmGGWw7AI5UV31NrF9DXnrIIDEZ6eEKUlhITWQRvx56rqahQ\">Games Radar</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/square-enix\">Square Enix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a64141303b9f53bee6fd64e75c6b0a9631c9652ea44936af5a3e2641f4b6e820","category":"Thai"}