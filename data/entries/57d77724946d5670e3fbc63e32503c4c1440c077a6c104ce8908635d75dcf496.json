{"title":"PS5 โมเดลใหม่ ไม่ได้มีขนาดเล็กลงกว่าเดิมมากนัก, ระบายความร้อนแทบไม่ต่าง","link":"https://www.blognone.com/node/136591","date":1699249787000,"content":"<div><div><div><p>เครื่องเกม PlayStation 5 โมเดลได้เริ่มถึงมือบรรดานักแงะนักวิเคราะห์เป็นที่เรียบร้อยแล้ว แน่นอนว่าโมเดลทั้งทีต้องไม่พลาดที่จะเปรียบเทียบกับโมเดลดั่งเดิม ซึ่งแม้ว่า PS5 โมเดลใหม่จะมีการออกแบบที่เพรียวบางขึ้น แต่ขนาดของตัวเครื่องกลับไม่ได้เล็กลงไปเท่าไหร่ (โมเดลใหม่เตี้ยกว่าเล็กน้อย) เมื่อเทียบกับ PS5 โมเดลเก่า</p>\n<p>ยูทปช่อง Dave2D ได้วิเคราะห์ PS5 โมเดลใหม่ โดยเริ่มจากขนาดที่กันจอนของเครื่อง และฝาครอบด้านนอกแบบใหม่ที่มีพื้นผิวแบบกึ่งด้าน (Matte) และกึ่งเงา (Glossy) ทำให้ฝาแบบเก่าไม่สามารถใช้ได้กับเครื่องโมเดลใหม่ เนื่องจากมีแผงแยกกัน 4 ชิ้น ด้านน้ำหนักเครื่องโมเดลเดิมมีน้ำหนัก 3.9 กก. และ 3.3 กก. ในแบบใส่แผ่น และดิจิทัลตามลำดับ ส่วนโมเดลใหม่มีน้ำหนัก 3.2 กก. และ 2.6 กก.</p>\n<p>จุดที่น่าผิดหวังของ PS5 โมเดลใหม่นี้เห็นจะเป็นขาตั้งสำหรับเครื่องแนวนอนที่เป็นเพียงขาตั้งแบบใสขนาดเล็กที่เสียบไว้ตรงร่องใต้เครื่องเพื่อพยุงเครื่องให้วางแนวนอนได้</p>\n<p><img src=\"https://www.blognone.com/sites/default/files/externals/6cfb1a457a9131b42d365c826f797ea9.jpg\" /></p>\n<p>จากการทดสอบการใช้งานพบว่าโมเดลใหม่จะร้อนกว่าโมเดลเก่าเล็กน้อยโดยต่างกันแค่ระดับ 2-3 องศาจาก Heatsink ที่มีขนาดเล็กลง โดย Dave2D คาดว่าตัวเครื่องน่าจะใช้ชิปเทคโนโลยีเดิม (6nm) ไม่ได้มีการลดขนาดชิป เนื่องจากดึงพลังงานเท่าเดิม และยังคงใช้ liquid Metal เชื่อมชิปเข้ากับบอร์ดของเครื่อง</p>\n<p>ที่มา - <a href=\"https://www.eurogamer.net/the-ps5-slim-is-not-that-much-smaller-than-its-chunkier-sibling-according-to-this-new-teardown-video\">Eurogamer</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57d77724946d5670e3fbc63e32503c4c1440c077a6c104ce8908635d75dcf496","category":"Thai"}