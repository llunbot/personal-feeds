{"title":"Thunderbird ประกาศสร้างเว็บเมล Thundermail และชุดบริการ Thunderbird Pro","link":"https://www.blognone.com/node/145614","date":1743583196000,"content":"<div><div><div><p><a href=\"https://www.blognone.com/node/114400\">MZLA หน่วยงานลูกของ Mozilla ที่ดูแลโครงการ Thunderbird</a> ประกาศทำบริการเว็บเมลของตัวเองชื่อ Thunderbird และชุดบริการออนไลน์ชื่อ Thunderbird Pro</p>\n<p>เหตุผลที่ในที่สุดแล้ว MZLA ต้องมาทำเว็บเมล เป็นเพราะมองว่า Thunderbird เสียผู้ใช้อีเมลแบบดั้งเดิมให้กับ Gmail และ Office 365 ไปเรื่อยๆ (ปัจจุบันมีผู้ใช้ราว 20 ล้านคนต่อเดือน) เนื่องจากคู่แข่งเหล่านี้มีทั้งตัวไคลเอนต์และบริการที่ครบถ้วนกว่า แต่ก็เป็นบริการที่ล็อคผู้ใช้อยู่ในระบบของตัวเอง (vendor lock-in) ทำให้ MZLA ตั้งเป้าว่าจะสร้างบริการแบบเดียวกัน ที่เป็นโอเพนซอร์ส 100% และให้อิสระในการใช้งานมากกว่า</p>\n<p>ตัว Thundermail เป็นบริการอีเมล ที่สร้างบนเทคโนโลยีเมลเซิร์ฟเวอร์ <a href=\"https://stalw.art/\">Stalwart</a> ซึ่งเป็นโอเพนซอร์สอยู่แล้ว ตอนนี้หน้าเว็บ <a href=\"https://thundermail.com/\">Thundermail.com</a> เปิดให้ลงชื่อ waitlist แล้ว</p>\n<p><img alt=\"No Description\" src=\"https://www.blognone.com/sites/default/files/externals/43cca074b433c049c81cb2c5f676e288.png\" /></p>\n<p>ส่วนบริการอื่นในชุด Thunderbird Pro ได้แก่</p>\n<ul>\n<li><strong>Thunderbird Appointment</strong> ลิงก์สำหรับให้คนอื่นจองนัดหมายตามเวลาว่างในปฏิทินของเรา</li>\n<li><strong>Thunderbird Send</strong> ร่างใหม่ของ <a href=\"https://www.blognone.com/node/108601\">Firefox Send</a> บริการส่งไฟล์ขนาดใหญ่<a href=\"https://www.blognone.com/node/118513\">ที่ปิดตัวไปเมื่อปี 2020</a></li>\n<li><strong>Thunderbird Assist</strong> บริการผู้ช่วย AI ซึ่งมีทั้งส่วนที่รันในเครื่อง และรันบนเซิร์ฟเวอร์ (เหมือน Apple Private Cloud Compute) ทำร่วมกับ <a href=\"https://flower.ai/\">Flower AI</a></li>\n</ul>\n<p>บริการในชุด Thunderbird Pro จะมีทั้งแพ็กเกจฟรีและเสียเงิน โดยช่วงแรกจะเป็นบริการฟรีกับกลุ่มผู้ช่วยพัฒนาก่อน จากนั้นจะเปิดบริการฟรีแบบจำกัดพื้นที่และบริการแบบเสียเงิน ในวงกว้างต่อ</p>\n<p>ที่มา - <a href=\"https://thunderbird.topicbox.com/groups/planning/T437cd854afcb1395\">Mozilla</a>, <a href=\"https://www.forbes.com/sites/jasonevangelho/2025/04/01/finally-mozilla-thunderbird-takes-on-gmail-with-new-email-service/\">Forbes</a>, <a href=\"https://www.theregister.com/2025/04/02/thunderbird_pay_services/\">The Register</a></p>\n<blockquote><p> <a href=\"https://mastodon.online/@thunderbird/114263839214520364\" target=\"_blank\"> </a></p>\n<div>Post by @thunderbird@mastodon.online</div>\n<div>View on Mastodon</div>\n<p>  </p></blockquote>\n</div></div></div><div><div>Topics: </div><div><div><a href=\"/topics/thunderbird\">Thunderbird</a></div><div><a href=\"/topics/mozilla\">Mozilla</a></div><div><a href=\"/topics/e-mail\">E-mail</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"792b8f21a03855f60f672d47aefff9b62119c2670d06a8eee1802f77c4c6141c","category":"Thai"}