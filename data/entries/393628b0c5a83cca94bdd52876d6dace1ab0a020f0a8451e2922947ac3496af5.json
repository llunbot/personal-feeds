{"title":"MAKE by Kbank เผยสถิติ Cloud Pocket เก็บเพื่อใช้มากสุด, รับเงินมากสุดคือ “Wedding”","link":"https://www.blognone.com/node/140386","date":1718348264000,"content":"<div><div><div><p>จากกระแส ‘เงินเก็บห้ามใช้’ จากฟีเจอร์ Cloud Pocket ของแอปพลิเคชัน MAKE by Kbank กลายเป็นไวรัลไปในปีที่แล้ว ในปีนี้ Kbank พบว่ามีการใช้งานฟีเจอร์หลักของแอป หรือ Cloud Pocket เพื่อเก็บเงินร่วมกัน (Shared Cloud Pocket) มีแนวโน้มเติบโตขึ้นโดยเฉพาะในกลุ่ม Gen Z (อายุระหว่าง 12-27 ปี) ที่มีอัตราเติบโตสูงถึง 284% โดยส่วนใหญ่จะเป็นการเก็บเงินระหว่าง 2 คนเพื่อแชร์รายจ่ายในชีวิตประจำวัน</p>\n<p>นายเชษฐพันธุ์ ศิริดานุภัตร กรรมการผู้จัดการของ KBTG เสริมอีกว่าในเดือนมีนาคมอัตราการใช้งานฟีเจอร์ Cloud Pocket เพื่อเก็บเงินร่วมกันเติบโตขึ้นถึง 185% จากปีที่แล้ว ทำให้เห็นว่าคนไทยมีความกระตือรือร้นที่จะเก็บเพื่อเป้าหมายที่ตั้งไว้มากขึ้นจากแต่ก่อน</p>\n<p><img alt=\"No Description\" src=\"https://www.blognone.com/sites/default/files/externals/50d7af51fd33598962996358b035314d.png\" /></p>\n<p>ขณะที่เป้าหมายการเก็บเงินร่วมกันมีดังนี้ดังนี้</p>\n<ul>\n<li>66% ของผู้ใช้งาน เก็บเงินเพื่อใช้จ่าย ส่วน 34% เก็บเงินเพื่อออม โดยค่าใช้จ่ายที่ถูกสร้างขึ้นเป็น Cloud Pocket มากสุด 5 อันดับแรกได้แก่ ท่องเที่ยว,อาหาร, ค่าใช้จ่ายทั่วไป, ค่าห้อง/ค่าหอ และค่าน้ำมัน ตามลำดับ</li>\n<li>การจัดงานแต่งงาน เป็น Cloud Pocket ร่วมที่มีเงินโอนเข้าเฉลี่ยต่อครั้งมากที่สุด โดยมียอดโอนเข้าเฉลี่ย 12,846 บาทต่อครั้ง</li>\n<li>เก็บเงินเพื่อคนที่รัก ผู้ใช้งานมีการตั้งชื่อ Cloud pocket ร่วมเป็นชื่อ แฟน 73%, ลูก 11%, แมว 7%, ครอบครัว 6% และแม่ 3%</li>\n<li>Cloud Pocket ร่วมที่มีจำนวนสมาชิกเยอะที่สุด คือ ‘เงินห้อง’ โดยมีสมาชิกมากถึง 39 คน</li>\n<li>3 อันดับแรกที่ผู้ใช้สามารถเก็บเงินตามเป้าหมายได้ไวกว่าเมื่อเทียบกับการเก็บคนเดียว คือ ค่าหอ,ค่าห้อง และค่าช้อปปิง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4ccb7396c657c3dd07e8bbd711185ec3.png\" /></p>\n<p>นอกจากนี้ MAKE by Kbank ยังมีฟีเจอร์ ‘เรียกเก็บเงินหรือขอเบิกเงิน’ ที่จะทำให้สมาชิกใน Cloud Pocket ร่วมเห็นยอดเงินและรายการการทำธุรกรรมทั้งหมดเพื่อเพิ่มความโปร่งใสและความสะดวกในการเก็บเงินร่วมกัน</p>\n<p>นายเชษฐพันธุ์ยังกล่าวทิ้งท้ายไว้ถึงเป้าหมายที่จะเพิ่มยอดผู้ใช้งานเป็น 5 ล้านคนภายในสองปีข้างหน้า และจะมุ่งพัฒนาฟีเจอร์เพื่อช่วยให้คนไทยสามารถจัดการค่าใช้จ่ายในชีวิตได้ง่ายมากขึ้นต่อไป</p>\n<p><a href=\"https://makebykbank.onelink.me/v9lf/jpay31k8\">สามารถดาวน์โหลดแอพลิเคชัน MAKE by Kbank ได้ที่นี่</a></p>\n</div></div></div><div><div>Topics: </div><div><div><a href=\"/topics/makebykbank\">MAKEbyKBank</a></div><div><a href=\"/topics/kbtg\">KBTG</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"393628b0c5a83cca94bdd52876d6dace1ab0a020f0a8451e2922947ac3496af5","category":"Thai"}