{"title":"ลือล่าสุด iPhone 15: รุ่น Pro ขอบเครื่องเป็นไทเทเนียม, กล้องอัพเกรด และราคาแพงขึ้น","link":"https://www.blognone.com/node/135060","date":1690765010000,"content":"<div><div><div><p>Mark Gurman แห่ง Bloomberg รายงานข่าวลือสินค้าใหม่แอปเปิลในจดหมายข่าว Power On ประจำสัปดาห์ ในตอนนี้เขาเน้นไปที่สินค้าเตรียมเปิดตัวได้แก่ iPhone 15, iPhone 15 Pro และ Apple Watch รุ่นใหม่</p>\n<p>โดยข้อมูลใหม่ใน iPhone 15 Pro และ Pro Max นั้น Gurman บอกว่าตัวกรอบของเครื่องจะเปลี่ยนมาใช้วัสดุไทเทเนียมแบบ Apple Watch Ultra กล้องอัพเกรดสเป็กมากขึ้น ซึ่งรวมสองอย่างแล้ว จะทำให้ iPhone 15 Pro มีราคาขายที่สูงขึ้นอย่างชัดเจนแน่นอน</p>\n<p>ข้อมูลสเป็กอื่นยังคงเป็นไปตามข่าวก่อนหน้านี้นั่นคือ ใช้พอร์ต USB-C, ทุกรุ่นจะรองรับ Dynamic Island, ขอบหน้าจอเล็กลง และรุ่น Pro ใช้ชิปตัวใหม่ 3 นาโนเมตร ที่ทำงานได้รวดเร็วมากขึ้น</p>\n<p>เขายังให้ข้อมูลว่า iPhone 15 รุ่น Pro น่าจะตามรอย iPhone 14 และ iPhone 14 Plus ที่ถอดฝาหลังเพื่อการซ่อมแซมได้ง่ายขึ้น (<a href=\"https://www.blognone.com/node/130494\">แม้แต่ iFixit ยังชม</a>)</p>\n<p>ส่วนข้อมูล Apple Watch ในปีนี้ เขาบอกว่าจะมี Apple Watch Series 9 ออกมาเหมือนเดิม 2 ขนาดหน้าจอ นอกจากนี้ยังมี Apple Watch Ultra รุ่นที่ 2 โดยแอปเปิลกำลังพิจารณาเพิ่มตัวเลือกสีใหม่เพิ่มเติม จากปัจจุบันมีสีเดียว และ Apple Watch SE จะมีออกมาในปีหน้า ตามรอบเปิดตัวทุก 2 ปี</p>\n<p>ที่มา: <a href=\"https://www.bloomberg.com/news/newsletters/2023-07-30/apple-iphone-15-pro-features-usb-c-port-new-design-thinner-bezels-lkpemg29\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/2367848cfd4c60f28d9f1a3e222c4071.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ff6bc286c5f524b23e4670974698a94e147446984cee5574fb97bc43902807d","category":"Thai"}