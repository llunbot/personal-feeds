{"title":"ศาลสหรัฐสั่งรัฐบาลไบเดน ห้ามติดต่อบริษัทโซเชียลมีเดีย หากต้องการควบคุมเนื้อหา","link":"https://www.blognone.com/node/134726","date":1688712489000,"content":"<div><div><div><p>ก่อนหน้านี้อัยการสูงสุดของรัฐของลุยเซียนาและมิสซูรีที่มาจากรัฐริพับริกัน ได้ยื่นฟ้องเจ้าหน้าที่รัฐบาลที่เริ่มกดดันให้บริษัทโซเชียลมีเดียควบคุมเนื้อหาตั้งแต่ปี 2017 (ก่อนไบเดน) เพราะเป็นการละเมิดสิทธิในการแสดงความคิดเห็น (First Amendment) ล่าสุดผู้พิพากษาของรัฐบาลสหรัฐฯ ได้ตัดสินและสั่งห้ามไม่ให้เจ้าหน้าที่ของไบเดนติดต่อกับบริษัทมีเดียออนไลน์ ในกรณีปิดกั้นมุมมองความคิดเห็นทางการเมืองของประชาชน</p>\n<p>ผู้ที่ถูกระบุชื่อในคำฟ้องคือ ประธานาธิบดีโจ ไบเดน, ดร. แอนโทนี เฟาชี, ศูนย์ควบคุมและป้องกันโรคแห่งชาติ (CDC) สหรัฐฯ, กระทรวงความมั่นคงแห่งมาตุภูมิของสหรัฐ (Department of Homeland Security หรือ DHS) และ สถาบันแห่งชาติด้านโรคภูมิแพ้และโรคติดต่อ (National Institute of Allergy and Infectious Diseases – NIAID) โดยอ้างว่า รัฐบาลได้วางรากฐานเชิงระบบสำหรับการควบคุมการแสดงความคิดเห็นบนโซเชียลมีเดีย</p>\n<p>Terry A. Doughty ผู้พิพากษาในคดีนี้ได้เขียนชี้แจงการตัดสินไว้ในเอกสารคำพิพากษาจำนวน 155 หน้า เชื่อว่าการยื่นคำฟ้องน่าจะสามารถพิสูจน์ได้ว่าเจ้าหน้าที่รัฐบาลกลางกำลังพยายามยับยั้งสิทธิ์ในการพูดของประชาชนอเมริกัน</p>\n<p>คำสั่งศาลยังห้ามไม่ให้เจ้าหน้าที่ในภาครัฐ ซึ่งรวมไปถึงหน่วยงานความมั่นคงไซเบอร์สหรัฐ (CISA) และ FBI ติดต่อหรือถามบริษัทโซเซียลมีเดียเกี่ยวกับโพสต์ที่เป็นการแสดงความคิดเห็นโดยเสรี ยกเว้นกรณีติดต่อในประเด็นเรื่องความมั่นคงแห่งชาติและการก่ออาชญากรรมตามรายการดังนี้</p>\n<ul>\n<li>โพสต์เกี่ยวกับกิจกรรมทางอาญาหรือการสมรู้ร่วมคิดทางอาญา</li>\n<li>ภัยคุกคามความมั่นคงของชาติ</li>\n<li>ภัยคุกคามต่อความมั่นคงในการเลือกตั้ง</li>\n<li>สุนทรพจน์ของรัฐบาลที่อนุญาตในที่สาธารณะเพื่อส่งเสริมนโยบายของรัฐบาลหรือมุมมองในเรื่องที่เป็นความกังวลของสาธารณชน</li>\n<li>ภัยคุกคามความปลอดภัยสาธารณะ</li>\n<li>การพยายามตรวจสอบ, ป้องกัน, หรือบรรเทากิจกรรมไซเบอร์ที่เป็นอันตราย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9797cbfb6925a4b19edd7a0699f437f7.png\" /></p>\n<p>อ่านคำพิพากษาและคำอธิบายของผู้พิพากษาได้<a href=\"https://www.documentcloud.org/documents/23867004-08917380420?responsive=1&amp;title=1\">ที่นี่</a></p>\n<p>ที่มา: <a href=\"https://www.theverge.com/2023/7/4/23783822/free-speech-ruling-missouri-v-biden-dhs-fbi-cisa\">The Verge</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/united-states\">United States</a></div><div><a href=\"/topics/social-media\">Social Media</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"996a20e0bfa5c096abebef2e5b933cc98bb0f88e3cee5a6d05361f62453ba9b5","category":"Thai"}