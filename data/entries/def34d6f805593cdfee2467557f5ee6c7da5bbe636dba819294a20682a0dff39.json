{"title":"Netflix เผย จำนวนสมาชิกที่สมัครแพ็คเกจแบบมีโฆษณาทั่วโลก เพิ่มเป็น 23 ล้านบัญชี","link":"https://www.blognone.com/node/137620","date":1704973192000,"content":"<div><div><div><p>Amy Reinhard ประธานฝ่ายโฆษณาของ Netflix เปิดเผยข้อมูลในสัมมนาของ Variety ที่จัดในงาน CES 2024 โดยพูดถึงความสำเร็จของแพ็คเกจสมาชิกที่ราคาถูกลง แต่มีการแทรกโฆษณา <a href=\"https://www.blognone.com/node/130925\">ซึ่งเริ่มให้บริการ</a>ในหลายประเทศตั้งแต่ปีปลายปี 2022</p>\n<p>Reinhard บอกว่าในสมาชิกกลุ่มแพ็คเกจมีโฆษณานี้ 85% มีการรับชมคอนเทนต์อย่างน้อย 2 ชั่วโมงต่อวัน และจำนวนสมาชิกกลุ่มนี้มีอยู่ 23 ล้านบัญชีแล้ว เพิ่มขึ้นจากเมื่อ<a href=\"https://www.blognone.com/node/136531\">เดือนพฤศจิกายน</a>ที่ Netflix บอกว่ามี 15 ล้านบัญชี ปัจจุบันในประเทศที่ให้บริการ 12 ประเทศ สมาชิกที่สมัครใหม่ 30% ก็เลือกแพ็คเกจแบบมีโฆษณา</p>\n<p>ตัวเลขที่ออกมานี้ทำให้ Reinhard บอกว่าแนวทางของแพ็คเกจดังกล่าวยังสามารถเติบโตได้อีกมาก ความสัมพันธ์กับไมโครซอฟท์ที่ช่วยดูเทคโนโลยีโฆษณาให้ก็ยังเป็นไปด้วยดี</p>\n<p>ที่มา: <a href=\"https://variety.com/2024/tv/news/netflixs-ad-tier-23-million-monthly-users-1235868024/\">Variety</a></p>\n<p><img src=\"https://www.blognone.com/sites/default/files/externals/a44e6a49679b37581f04cf3b75ff4b0d.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"def34d6f805593cdfee2467557f5ee6c7da5bbe636dba819294a20682a0dff39","category":"Thai"}