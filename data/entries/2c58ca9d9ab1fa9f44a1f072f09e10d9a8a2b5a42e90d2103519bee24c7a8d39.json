{"title":"กูเกิลนำ Gemini ทำข้อสอบใบอนุญาตแพทย์ ได้คะแนน 91.1%, จับมือ Fitbit พัฒนาโมเดลสุขภาพส่วนบุคคล","link":"https://www.blognone.com/node/138799","date":1710893907000,"content":"<div><div><div><p>กูเกิลประกาศความคืบหน้าเรื่อง AI เพื่อการแพทย์หลายอย่าง โดยมีทั้งการใช้<a href=\"https://www.blognone.com/node/133775\">โมเดลรุ่นเดิม PaLM 2</a> และโมเดลรุ่นใหม่ Gemini</p>\n<p><strong>PaLM 2</strong></p>\n<p>ปีที่แล้วกูเกิลนำ PaLM 2 โมเดลภาษารุ่นของปี 2023 มาปรับแต่ง (fine-tune) เพื่อการแพทย์ในชื่อ Med-PaLM 2 แล้วพัฒนาต่อเป็นชุดของโมเดลหลายๆ ตัวชื่อ <a href=\"https://cloud.google.com/vertex-ai/generative-ai/docs/medlm/overview\">MedLM</a> เปิดให้เช่าใช้งานบนบริการ Vertex AI ของ Google Cloud</p>\n<p>ล่าสุดกูเกิลออก MedLM for Chest X-ray นำโมเดลไปช่วยอ่านฟิล์มเอกซเรย์หน้าอก (เช่น ปอดและหัวใจ) ตอนนี้เริ่มเปิดให้ลูกค้าทดสอบแบบจำกัดวงแล้ว</p>\n<p><strong>Gemini</strong></p>\n<p>ส่วนโมเดลเวอร์ชันใหม่ล่าสุดอย่าง Gemini ก็เริ่มนำมาใช้งานด้านการแพทย์แล้ว กูเกิลบอกว่าการที่ <a href=\"https://www.blognone.com/node/138139\">Gemini เป็นโมเดลแบบ multi-modal</a> รองรับอินพุตหลากหลายประเภท ทั้งข้อความ เสียง ภาพ วิดีโอ จึงเหมาะกับงานด้านการแพทย์ที่มีอินพุตหลากหลายประเภทตั้งแต่แรก</p>\n<p>กูเกิลบอกว่าลองนำ Gemini ไปทำข้อสอบลักษณะเดียวกับการสอบใบอนุญาตแพทย์ของสหรัฐ (U.S. Medical Licensing Exam - USMLE) และทำคะแนนได้ 91.1% ซึ่งถือว่าได้ผลที่ดีมาก และกำลังพัฒนาให้ Gemini ไปอ่านฟิล์มเอกซเรย์ รวมถึงผ่านภาพสแกนสมอง CT scan ด้วย</p>\n<p>ในอีกทาง กูเกิลกำลังจับมือกับบริษัทลูก Fitbit นำ Gemini ไปพัฒนาเป็นโมเดลภาษาสำหรับสุขภาพส่วนบุคคล (Personal Health Large Language Model) เพื่อใช้ในอุปกรณ์ตระกูล Fitbit และ Pixel ให้โมเดลสามารถอ่านข้อมูลสุขภาพของเราในเครื่อง แล้ววิเคราะห์ข้อมูลต่างๆ ให้เราได้ทันที กูเกิลบอกว่าตอนนี้เริ่มทดสอบการอ่านค่าคุณภาพการนอนหลับ และได้ผลออกมาดี</p>\n<p>ที่มา - <a href=\"https://blog.google/technology/health/google-generative-ai-healthcare/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/9a5ce3bb341ae856c7006c24e6a1ad1d.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/fitbit\">Fitbit</a></div><div><a href=\"/topics/google\">Google</a></div><div><a href=\"/topics/health\">Health</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c58ca9d9ab1fa9f44a1f072f09e10d9a8a2b5a42e90d2103519bee24c7a8d39","category":"Thai"}