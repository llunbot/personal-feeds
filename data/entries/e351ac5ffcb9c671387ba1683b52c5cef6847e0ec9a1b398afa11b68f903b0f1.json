{"title":"Parallels Desktop 17 ออกแล้ว รองรับ macOS 12 Monterrey และ Windows 11","link":"https://www.blognone.com/node/124151","date":1628584778000,"content":"<div><div><div><p>Parallels (<a href=\"https://www.blognone.com/node/107144\">ปัจจุบันเป็นบริษัทลูกของ Corel</a>) เปิดตัว Parallels Desktop 17 for Mac โดยมีฟีเจอร์ใหม่สำคัญคือรองรับระบบปฏิบัติการใหม่ macOS 12 Monterey และพร้อมรับ Windows 11 ในอนาคต</p>\n<p>Parallels ระบว่าตอนนี้รองรับ Windows 11 Insider รุ่นทดสอบแล้ว โดยวิธีใช้งานยังต้องใช้วิธีสร้างอิมเมจ Windows 10 Insider ก่อนแล้วค่อยอัพเกรดเป็น Windows 11 Insider แต่ในอนาคตเมื่อ Windows 11 ออกตัวจริงก็จะปรับปรุงให้รองรับ Windows 11 โดยตรง</p>\n<p>นอกจากนี้ยังรองรับการรัน Windows 10 บน Apple M1 Mac ให้ดีขึ้น เช่น Windows จะมองเห็นสถานะของแบตเตอรี่, มี Virtual TPM เพื่อให้ใช้ฟีเจอร์กลุ่ม BitLocker/Secure Boot ได้, ปรับปรุงประสิทธิภาพด้านการเล่นเกมบน Windows</p>\n<p>ที่มา - <a href=\"https://www.parallels.com/news/press-releases/show/pd17-for-mac-launches/\">Parallels</a></p>\n<p><img src=\"https://www.blognone.com/sites/default/files/externals/c3a7b0ff669550f0fa25af75a21fdc9f.jpg\" /></p>\n</div></div></div><div><div>Topics: </div><div><div><a href=\"/topics/parallels\">Parallels</a></div><div><a href=\"/topics/windows-11\">Windows 11</a></div><div><a href=\"/topics/monterrey\">Monterrey</a></div><div><a href=\"/topics/virtualization\">Virtualization</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e351ac5ffcb9c671387ba1683b52c5cef6847e0ec9a1b398afa11b68f903b0f1","category":"Thai"}