{"title":"Wacom ชี้แจง ประเด็นใช้รูปมังกรที่สร้างด้วย Generative AI ในโฆษณา","link":"https://www.blognone.com/node/137584","date":1704866549000,"content":"<div><div><div><p>เมื่อสัปดาห์ที่ผ่านมา Wacom ผู้ผลิตอุปกรณ์อิเล็กทรอนิกส์สำหรับงานวาด ได้ออกแคมเปญเพื่อโปรโมตปากกา Intuos ต้อนรับปีมังกร แต่กลายเป็นประเด็นเนื่องจากภาพมังกรที่ใช้ในการโฆษณานั้น ถูกตั้งข้อสงสัยว่าสร้างด้วย Generative AI เพราะมีรายละเอียดหลายอย่างที่ผิดปกติ แถมดูย้อนแย้งสักหน่อย กับการโฆษณาสินค้าสำหรับครีเอเตอร์</p>\n<p>Wacom เลือกลบรูปภาพดังกล่าว และไม่ได้ออกมาชี้แจงอะไรในตอนแรก แล้วมีกรณีคล้ายกันของ <a href=\"https://www.blognone.com/node/137533\">Magic the Gathering</a> ที่บริษัทออกมาชี้แจง ทำให้กลุ่มนักวาดกดดันให้ Wacom ชี้แจงมากขึ้น</p>\n<p>ล่าสุด Wacom ออกแถลงการณ์แล้ววันนี้ โดยขออภัยที่ใช้เวลานานกว่าจะชี้แจง เนื่องจากต้องการสอบสวนภายในให้ได้ข้อมูลที่ถูกต้องก่อน Wacom อธิบายว่ารูปมังกรที่ใช้นั้นซื้อจากผู้ให้บริการภายนอก (Third-party vendor) และรูปก็ระบุไว้ว่าไม่ได้สร้างจาก AI ทาง Wacom ก็ทำการตรวจสอบย้อนกลับซ้ำด้วยเครื่องมือหลายอย่าง พบว่าไม่ได้สร้างด้วย AI แต่เมื่อชุมชนผู้ใช้งานให้ความเห็นกันมา ตอนนี้ Wacom ก็เริ่มไม่แน่ใจเช่นกันว่ารูปนี้สร้างมาอย่างไร ดังนั้นบริษัทจึงตัดสินใจหยุดใช้รูปชุดนี้ทันที</p>\n<p>Wacom ยืนยันว่าบริษัทให้ความสำคัญกับผู้สร้างสรรค์ และไม่มีเจตนานำรูปที่สร้างด้วย AI มาใช้งาน บริษัทจะทบทวนกระบวนการทำงานเพื่อไม่ให้เกิดปัญหาแบบนี้อีก</p>\n<p>ที่มา: <a href=\"https://www.theverge.com/2024/1/9/24031468/wacom-wizards-of-the-coast-mtg-artists-against-generative-ai\">The Verge</a> และ <a href=\"https://twitter.com/wacom/status/1744814055137919388\">Wacom</a></p>\n<p><img alt=\"No Description\" src=\"https://www.blognone.com/sites/default/files/externals/e10c1c7247107a3a65ba373ac0b1b07a.jpg\" /></p>\n<blockquote><p>Great job <a href=\"https://twitter.com/wacom?ref_src=twsrc%5Etfw\">@wacom</a> for using AI generated image for your latest marketing campaign. For a company built on the the visual arts industry this ad feels akin to shooting yourself in the foot. Doubly disheartening as a Chinese seeing the dragon used in this way. <a href=\"https://t.co/mjuV0y5zdz\">pic.twitter.com/mjuV0y5zdz</a></p>\n<p>— Hanzhong Wang (@ww123td) <a href=\"https://twitter.com/ww123td/status/1743439052345581958?ref_src=twsrc%5Etfw\">January 6, 2024</a></p></blockquote>\n<blockquote><p>A message from the Wacom Team: <a href=\"https://t.co/u06PNCvmhU\">pic.twitter.com/u06PNCvmhU</a></p>\n<p>— Wacom (@wacom) <a href=\"https://twitter.com/wacom/status/1744814055137919388?ref_src=twsrc%5Etfw\">January 9, 2024</a></p></blockquote>\n</div></div></div><div><div>Topics: </div><div><div><a href=\"/topics/wacom\">Wacom</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"062ce5744b8871ab325c48c06c857df97f210a982cbefbdd07dbbaff1b15e588","category":"Thai"}