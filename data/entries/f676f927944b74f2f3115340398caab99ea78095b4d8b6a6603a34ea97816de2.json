{"title":"Amazon ปิดบริการวิดีโอคอลประชุมในองค์กร Amazon Chime","link":"https://www.blognone.com/node/144823","date":1740096053000,"content":"<div><div><div><p>Amazon ประกาศว่า <a href=\"https://www.blognone.com/node/90048\">Amazon Chime</a> เครื่องมือติดต่อสื่อสารผ่านวิดีโอคอลสำหรับองค์กรแนวเดียวกับ Zoom หรือ Google Meet จะปิดให้บริการ มีผลในวันที่ 20 กุมภาพันธ์ปีหน้า 2026 โดยจะปิดรับลูกค้าใหม่มีผลตั้งแต่วันนี้</p>\n<p>ลูกค้า Amazon Chime ยังสามารถใช้งานบนแพลตฟอร์มได้ต่อตามปกติทั้งนัดหมายและจัดการประชุม จนถึงวันที่ 20 กุมภาพันธ์ปีหน้า แล้วข้อมูลทั้งหมดจะถูกลบออก ส่วนนักพัฒนาที่ใช้งาน Amazon Chime SDK จะไม่ได้รับผลกระทบจากการปิดบริการนี้</p>\n<p>Amazon เพิ่มเครื่องมือให้ผู้ดูแลระบบสำหรับการย้ายข้อมูลไปยังแพลตฟอร์มติดต่อคุยงานอื่น เช่น AWS Wickr, Zoom, WebEx หรือ Slack แทน</p>\n<p>ตัวแทนของ Amazon ให้เหตุผลที่ปิด Chime ว่า เพราะตอนนี้ Amazon มีเครื่องมือที่ดีกว่าให้ลูกค้าใช้งาน และพาร์ตเนอร์ก็มีโซลูชันที่ลูกค้านิยมมากกว่า</p>\n<p>ที่มา: <a href=\"https://techcrunch.com/2025/02/20/amazon-shuts-down-chime-its-zoom-alternative/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/62bbbf507dc24be69d32a5f090b17d7a.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f676f927944b74f2f3115340398caab99ea78095b4d8b6a6603a34ea97816de2","category":"Thai"}