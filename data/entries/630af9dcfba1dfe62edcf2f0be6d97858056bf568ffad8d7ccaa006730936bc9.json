{"title":"ผู้ใช้ NVIDIA Shield ไม่พอใจ หลัง Google เพิ่มแบนเนอร์โฆษณาในหน้าแรก","link":"https://www.blognone.com/node/123799","date":1626755763000,"content":"<div><div><div><p>ผู้ใช้ NVIDIA Shield แห่ถล่มรีวิว แอป <a href=\"https://play.google.com/store/apps/details?id=com.google.android.tvlauncher&amp;hl=en&amp;gl=US\">Android TV Home</a> จนเหลือแค่ 1 ดาว และแสดงความไม่พอใจมากมายบน <a href=\"https://www.reddit.com/r/ShieldAndroidTV/comments/o5s2p6/new_home_screen_is_absolutely_horrible/\">Reddit</a> หลังอัพเดต UI ใหม่ของ Android TV เพิ่มแถบแบนเนอร์ Recommendations ขนาดใหญ่เข้ามาบนหน้าโฮม</p>\n<p>แม้ Google จะเรียกแบนเนอร์นี้ว่า Recommendations และระบุว่าเป็นแบนเนอร์แนะนำคอนเทนต์สตรีมมิ่งที่น่าสนใจให้กับคนดู แต่การที่แบนเนอร์นี้แนะนำคอนเทนต์จากบริการที่ผู้ใช้ไม่ได้สมัครไว้ ทำให้ไม่ต่างอะไรจากการลงโฆษณา บนอุปกรณ์เช่น NVIDIA Shield ที่ก่อนหน้านี้ไม่มีโฆษณาเหมือนบนอุปกรณ์อื่น</p>\n<p>แม้ผู้ใช้จะสามารถลง Launcher อื่น ที่ไม่มีแบนเนอร์ผ่าน ADN (<a href=\"https://play.google.com/store/apps/details?id=com.google.android.tvlauncher&amp;hl=en&amp;gl=US\">Android Debug Bridge</a>) <a href=\"https://beebom.com/how-disable-personalized-recommendations-google-tv/\">เปิดหน้าโฮมเป็นแบบ Apps Only</a> หรือโรลแบ็คการอัพเดตกลับไปเวอร์ชั่นก่อนหน้าได้ แต่ก็เป็นวิธีที่ค่อนข้างยุ่งยาก และผู้ใช้ทั่วไปอาจไม่ทราบ คงต้องติดตามดูว่าการออกมาเรียกร้องของผู้ใช้ NVIDIA Shield ครั้งนี้ Google จะมีการปรับปรุงหรือไม่</p>\n<p>ที่มา - <a href=\"https://gizmodo.com/nvidia-shield-tv-owners-are-pissed-about-the-banner-ads-1847185249\">Gizmodo</a></p>\n<p><img src=\"https://www.blognone.com/sites/default/files/externals/89fbdec2c199aff1bc4326b462d82709.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/shield\">SHIELD</a></div><div><a href=\"/topics/android-tv\">Android TV</a></div><div><a href=\"/topics/google\">Google</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"630af9dcfba1dfe62edcf2f0be6d97858056bf568ffad8d7ccaa006730936bc9","category":"Thai"}