{"title":"BOOX เปิดตัว Note Air4 C, Note Max ขนาด A4 เต็ม, โทรศัพท์ Palma 2","link":"https://www.blognone.com/node/142719","date":1729681870000,"content":"<div><div><div><p>BOOX ผู้ผลิตอุปกรณ์หน้าจอ E-Ink ประกาศเปิดตัวสินค้าเพิ่ม 3 รุ่น ได้แก่</p>\n<ul>\n<li>BOOX Note Air4 C: อัพเกรดจาก Air3 C แม้จะใช้<a href=\"https://www.blognone.com/node/128011\">หน้าจอ Kaleido 3</a> เหมือนกัน แต่ก็ปรับปรุงให้อัตราการตอบสนองได้ดีขึ้น เพิ่มแรมเป็น 6GB มาพร้อมกับเฟิร์มแวร์ 4.0 ใหม่ที่ใช้ Android 13 เป็นฐาน ราคา 499.99 ดอลลลาร์</li>\n<li>BOOX Note Max: เครื่องอ่านอีบุ๊กขนาดใหญ่พิเศษหน้าจอขาวดำ Carta 1300 ขนาด 13.3 นิ้วแสดงเอกสาร A4 ได้เต็ม แรม 6GB สตอเรจ 128GB เฟิร์มแวร์สร้างจาก Android 13 รองรับอุปกรณ์เสริมแท่นคีย์บอร์ด จะเปิดให้สั่งเร็วๆ นี้ ราคา 649.99 ดอลลาร์</li>\n<li>BOOX Palma 2: โทรศัพท์มือถือหน้าจอ E-Ink Carta 1200 ขนาด 6.13 นิ้วความละเอียด 300ppi น้ำหนัก 170 กรัม แรม 6GB สตอเรจ 128GB เปิดให้สั่งแล้ว ราคา 279.99 ดอลลาร์</li>\n</ul>\n<p>ตัว BOOX Firmware เพิ่มความสามารถด้านปัญญาประดิษฐ์สำหรับการเขียนและโน้ต เช่น การวงเพื่อเลือกข้อความ, แปลงลายมือเป็นข้อความ, แปลงภาพวาดเป็นภาพเรขาคณิต อย่างไรก็ดี เมื่อพูดถึง Android แล้วทาง BOOX เลือกใช้คำที่ต่างจากผู้ผลิตอื่นๆ โดยระบุว่าเป็น \"Open Android System\" พร้อมกับพยายามบอกว่าติดตั้ง Google Play Store จึงไม่ชัดเจนว่าตัว BOOX Firmware ได้รับการรับรองจากกูเกิลหรือไม่</p>\n<p>ที่มา - <a href=\"https://shop.boox.com/blogs/news/meet-boox-note-air4-c\">BOOX</a></p>\n<p><img alt=\"No Description\" src=\"https://www.blognone.com/sites/default/files/externals/de56c0663ba26a11b020efc920037547.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/494632fd573830791f2280c7ea135391.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/06e968855e02dfabee92e991a509ac19.jpg\" /></p>\n</div></div></div><div><div>Topics: </div><div><div><a href=\"/topics/boox\">BOOX</a></div><div><a href=\"/topics/e-ink\">E Ink</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d751debe43b31df1c54426270ca356306bd500216d2dc1427b85ef38bd78b82","category":"Thai"}