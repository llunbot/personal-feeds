{"title":"สตูดิโอ Starbreeze ปลดซีอีโอ หลังเกม Payday 3 ไม่ประสบความสำเร็จ","link":"https://www.blognone.com/node/138689","date":1710379449000,"content":"<div><div><div><p><a href=\"https://www.blognone.com/node/135776\">เกมปล้นธนาคาร Payday 3 ออกขายในปี 2023</a> แต่ไม่ประสบความสำเร็จทั้งยอดขายและเสียงวิจารณ์ (<a href=\"https://www.metacritic.com/game/payday-3/\">คะแนนรีวิวเฉลี่ย 66/100</a>, <a href=\"https://www.metacritic.com/game/payday-2/\">ภาค 2 ได้ 79/100</a>) เกมยังเต็มไปด้วยปัญหามากมายทั้งเกมเพลย์ บั๊ก และเซิร์ฟเวอร์ไม่เสถียร</p>\n<p>ปัญหาของเกม Payday 3 ทำให้ล่าสุด Tobias Sjögren ซีอีโอของต้นสังกัด Starbreeze ถูกไล่ออกเรียบร้อยแล้ว โดยบอร์ดบริหารแต่งตั้งบอร์ด Juergen Goeldner เข้ามารับตำแหน่งซีอีโอรักษาการ ระหว่างรอกระบวนการสรรหาซีอีโอคนใหม่ต่อไป</p>\n<p>Starbreeze เป็นบริษัทเกมจากสวีเดน ก่อตั้งในปี 1998 ปัจจุบันอยู่ในตลาดหลักทรัพย์สต็อกโฮล์ม มีเกมเด่นๆ ในอดีตอย่าง The Chronicles of Riddick, Brothers: A Tale of Two Sons และเกมที่ประสบความสำเร็จอย่างสูงคือ Payday 2 ตอนนี้บริษัทกำลังพัฒนาเกมใหม่ในจักรวาล Dungeons &amp; Dragons ใช้ชื่อโค้ดเนมว่า Project Baxter</p>\n<p>ที่มา - <a href=\"https://corporate.starbreeze.com/en/press/press-releases/2024-03-12-juergen-goeldner-appointed-as-interim-ceo-of-starbreeze/\">Starbreeze</a>, <a href=\"https://kotaku.com/payday-3-starbreeze-flop-ceo-removed-fired-low-sales-1851329780\">Kotaku</a></p>\n<p><img src=\"https://www.starbreeze.com/_next/image/?url=https%3A%2F%2Fsbreezebackend.wpengine.com%2Fwp-content%2Fuploads%2F2023%2F03%2Fss_9c46b95ab12abc2f78e4e422b74f7606d6babc19.1920x1080.jpg&amp;w=3840&amp;q=75\" /></p>\n</div></div></div><div><div>Topics: </div><div><div><a href=\"/topics/starbreeze\">Starbreeze</a></div><div><a href=\"/topics/games\">Games</a></div><div><a href=\"/topics/payday\">Payday</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c9e3bc5dc9e72f19f3601a256574fa5db1b7d2dfff58b6d052694f9c6115b0f","category":"Thai"}