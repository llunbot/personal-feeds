{"title":"Microsoft รายงานผลประกอบการ ธุรกิจคลาวด์ยังเติบโตโดดเด่น","link":"https://www.blognone.com/node/146169","date":1746055627000,"content":"<div><div><div><p>ไมโครซอฟท์รายงานผลประกอบการประจำไตรมาสเดือนมีนาคม 2025 มีรายได้รวม 70,066 ล้านดอลลาร์ เพิ่มขึ้น 13% เทียบกับ<a href=\"https://www.blognone.com/node/139416\">ช่วงเวลาเดียวกันในปีก่อน</a> และมีกำไรสุทธิตามบัญชี GAAP ที่ 25,824 ล้านดอลลาร์</p>\n<p>Satya Nadella ซีอีโอไมโครซอฟท์กล่าวว่าคลาวด์และ AI เป็นสิ่งจำเป็นของทุกธุรกิจเพื่อสร้างผลลัพธ์ที่มากขึ้น ลดต้นทุน และเร่งการเติบโต ซึ่งไมโครซอฟท์มีทุกอย่างตั้งแต่แพลตฟอร์มโครงสร้างพื้นฐาน AI ไปจนถึงแอปให้กับลูกค้า</p>\n<p>รายได้แยกตามกลุ่มธุรกิจเป็นดังนี้</p>\n<ul>\n<li>กลุ่ม Productivity and Business Processes เพิ่มขึ้น 10% เป็น 29,944 ล้านดอลลาร์ คลาวด์ของ Microsoft 365 Commercial เพิ่มขึ้น 12%</li>\n<li>กลุ่ม Intelligent Cloud เพิ่มขึ้น 21% เป็น 26,751 ล้านดอลลาร์ เฉพาะ Azure เพิ่มขึ้น 33%</li>\n<li>กลุ่ม More Personal Computing เพิ่มขึ้น 6% เป็น 13,371 ล้านดอลลาร์ ธุรกิจ Xbox เพิ่มขึ้น 8%</li>\n</ul>\n<p>ข้อมูลอื่นในช่วงแถลงผลประกอบการมีดังนี้</p>\n<ul>\n<li>พีซีของลูกค้าองค์กรมีการอัปเกรดเป็น Windows 11 เพิ่มขึ้น 75%</li>\n<li>GitHub Copilot มีคนใช้งานมากกว่า 15 ล้านคน เพิ่มขึ้นกว่า 4 เท่าจากปีก่อน</li>\n<li>รายได้ PC Game Pass เพิ่มขึ้น 45%</li>\n<li>บริการเล่นเกมบนคลาวด์มีชั่วโมงการเล่นมากกว่า 150 ล้านชั่วโมง เป็นสถิติใหม่</li>\n<li>บันทึกค่าใช้จ่ายพิเศษ 623 ล้านดอลลาร์ ส่วนใหญ่เป็นการรับรู้ผลขาดทุนจากการลงทุนใน OpenAI</li>\n</ul>\n<p>ที่มา: <a href=\"https://www.microsoft.com/en-us/Investor/earnings/FY-2025-Q3/press-release-webcast\">ไมโครซอฟท์</a>, <a href=\"https://www.cnbc.com/2025/04/30/microsoft-msft-q3-earnings-report-2025.html\">CNBC</a>, <a href=\"https://www.theverge.com/news/658793/microsoft-q3-2025-earnings-revenue-profits-windows-xbox-gaming-surface\">The Verge</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d10c2a96bfb6cd997e4cebd1044a4e2701efec505918872f5a9c6d878d2428b9","category":"Thai"}