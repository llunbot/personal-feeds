{"title":"Twitter ปรับตำแหน่งผู้บริหารระดับสูง เปลี่ยนตัวหัวหน้าฝ่าย Engineering และ Design","link":"https://www.blognone.com/node/126145","date":1638576868000,"content":"<div><div><div><p>Twitter ประกาศปรับโครงสร้างตำแหน่งผู้บริหารระดับสูง ซึ่งเป็นการเปลี่ยนแปลงหลังมีการ<a href=\"https://www.blognone.com/node/126053\">เปลี่ยนตัวซีอีโอ</a>คนใหม่คือ <a href=\"https://www.blognone.com/node/126062\">Parag Agrawal </a> อดีตซีทีโอ Twitter</p>\n<p>โดยการเปลี่ยนแปลงที่สำคัญจะมี 3 ฝ่ายหลัก คือฝ่าย <strong>Consumer</strong> ได้ Kayvon Beykpour จากฝ่ายผลิตภัณฑ์ มาเป็นผู้จัดการทั่วไป, ฝ่าย <strong>Revenue</strong> ให้ Bruce Falk เป็นผู้จัดการทั่วไป และฝ่าย <strong>Core Tech</strong> ได้ Nick Caldwell ซึ่งเดิมเป็นรองประธานฝ่ายวิศวกรรมมารับตำแหน่งผู้จัดการฝ่ายนี้</p>\n<p>ผลจากการเปลี่ยนแปลงนี้ทำให้ Michael Montano หัวหน้าฝ่ายวิศวกรรม และ Dantley Davis หัวหน้าฝ่ายออกแบบและวิจัย จะลงจากตำแหน่ง ทั้งหมดมีผลในสิ้นปี โดยทั้งสองคนจะรับตำแหน่งที่ปรึกษาต่อไปอีกไตรมาส</p>\n<p>Twitter ระบุในเอกสารชี้แจงการปรับโครงสร้างบริหารนี้ว่า เพื่อให้กระบวนการทำงานคล่องตัวและรวดเร็วมากขึ้น การแบ่งเป็น 3 ฝ่ายใหม่ เป็นการส่งเสริมการทำงานข้ามทีมทั้งวิศวกรรม ผลิตภัณฑ์ ออกแบบ วิจัย</p>\n<p>ที่มา: <a href=\"https://www.cnbc.com/2021/12/03/twitter-reshuffles-engineering-product-leadership-after-ceo-change.html\">CNBC</a></p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" /></p>\n<blockquote><p>I love Twitter and the people here! I'm honored to have been part of the journey. <a href=\"https://twitter.com/hashtag/OneTeam?src=hash&amp;ref_src=twsrc%5Etfw\">#OneTeam</a></p>\n<p>— Dantley Davis (@dantley) <a href=\"https://twitter.com/dantley/status/1466879313337217027?ref_src=twsrc%5Etfw\">December 3, 2021</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae58f76e59941fb80e2436256b9e54fc27fa728730c2bb4bed5c4163a7f56c84","category":"Thai"}