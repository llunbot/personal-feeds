{"title":"macOS Sequoia ปรับการแสดงข้อความขออนุญาตเข้าถึงข้อมูล สำหรับแอปบันทึกหน้าจอ เป็นทุก 1 เดือน","link":"https://www.blognone.com/node/141452","date":1723767769000,"content":"<div><div><div><p>macOS Sequoia ระบบปฏิบัติสำหรับผู้ใช้งาน Mac ที่จะออกอัปเดตทั่วไปช่วงปลายปี มีการเปลี่ยนแปลงหนึ่งคือ macOS จะแสดงข้อความเตือน เพื่อยืนยันสิทธิอนุญาตเป็นระยะ สำหรับแอปบันทึกหน้าจอ โดยเตือนว่าแอปนี้สามารถเข้าถึงข้อมูลส่วนตัวในหน้าจอได้</p>\n<p>ก่อนหน้านี้ใน Sequoia เบต้าแรกที่ออกมาให้ทดสอบ ข้อความเตือนขออนุญาตจะแสดงทุกสัปดาห์ ทำให้นักพัฒนาแสดงความเห็นกลับไปที่แอปเปิลว่าเป็นการเตือนที่บ่อยเกินไป</p>\n<p>อัปเดตล่าสุดของ Sequoia จึงปรับการแสดงข้อความเตือนและขออนุญาตเข้าถึงเป็นรายเดือนแทน โดยระบุเลยว่าอนุญาตให้เข้าถึงเป็นเวลา 1 เดือน หรือมีการขออนุญาตซ้ำหาก macOS ถูกรีสตาร์ท ฟังก์ชันนี้ไม่สามารถเลือกให้อนุญาตการเข้าถึงแบบถาวรได้</p>\n<p>ที่มา: <a href=\"https://www.macrumors.com/2024/08/15/macos-sequoia-screen-recording-app-permissions/\">MacRumors</a></p>\n<p><img src=\"https://www.blognone.com/sites/default/files/externals/1fb783b5e4022868a316522a98cf9fa4.jpg\" /></p>\n</div></div></div><div><div>Topics: </div><div><div><a href=\"/topics/sequoia\">Sequoia</a></div><div><a href=\"/topics/apple\">Apple</a></div><div><a href=\"/topics/macos\">macOS</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea02d41e14a191020044d6ebe161144008aefae1092d5da05c13564ba0a0f452","category":"Thai"}