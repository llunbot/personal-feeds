{"title":"PostgreSQL ออกเวอร์ชั่น 14 คิวรี JSON เหมือนจาวาสคริปต์แล้ว","link":"https://www.blognone.com/node/125029","date":1633016213000,"content":"<div><div><div><p>PostgreSQL ซอฟต์แวร์ฐานข้อมูลโอเพนซอร์สออกเวอร์ชั่น 14 โดยมีความเปลี่ยนแปลงด้านประสิทธิภาพภายในหลายอย่าง แต่สำหรับภาษา SQL ที่ใช้คิวรีในเวอร์ชั่นนี้เพิ่มเอาฟีเจอร์ subscripting เข้ามา ทำให้การเขียนคิวรี JSON นั้นเหมือนกับการเขียนจาวาสคริปต์มากขึ้น</p>\n<p>PostgreSQL รองรับ JSONB มาตั้งแต่เวอร์ชั่น 9.2 <a href=\"https://www.postgresql.org/docs/9.5/functions-json.html\">แต่การคิวรีนั้นใช้เครื่องหมาย (operator) เฉพาะทาง</a> ทำให้โปรแกรมเมอร์ค่อนข้างสับสน เช่นการดึงข้อมูลในออปเจกต์นั้นใช้เครื่องหมาย <code>-&gt;&gt;</code> เช่น <code>'{\"a\":1,\"b\":2}'::json-&gt;&gt;'b'</code> การรองรับ subscripting ทำให้ SQL ที่คิวรีเขียนเหมือนกับโค้ดจาวาสคริปต์ที่นิยมใช้งานกัน</p>\n<p>นอกจากฟีเจอร์ JSON แล้วเวอร์ชั่นนี้ยังรองรับข้อมูลประเภท multirange ทำให้เช็คช่วงของข้อมูลที่ซ้อนทับกันได้ เช่น ร้านที่เปิดในช่วงเวลาที่ต้องการ จากฐานข้อมูลเวลาเปิดปิด โดยข้อมูลประเภท range นั้นรองรับมาตั้งแต่ PostgreSQL 9.2 การรองรับ multirange ทำให้ระบุช่วงข้อมูลเป็นชุดได้ เช่น ร้านอาหารเปิดช่วงเช้า แล้วเปิดอีกทีช่วงบ่าย</p>\n<p>ที่มา - <a href=\"https://www.postgresql.org/about/news/postgresql-14-released-2318/\">PostgreSQL</a></p>\n<p><img src=\"https://www.blognone.com/sites/default/files/externals/d278e5c898cce0127e4b61f58ebfb254.png\" /></p>\n</div></div></div><div><div>Topics: </div><div><div><a href=\"/topics/postgresql\">PostgreSQL</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"881c235cc8e8bf1fa7f48018a0253efc37f4af5d9d6173af063b779019fd3389","category":"Thai"}