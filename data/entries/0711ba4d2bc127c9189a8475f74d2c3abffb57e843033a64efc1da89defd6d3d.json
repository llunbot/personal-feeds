{"title":"Sony ถูกหน่วยงานฝรั่งเศสสั่งปรับ 13.5 ล้านยูโรฐานจำกัดสิทธิ์จอย PS4 ไม่ให้ผู้ผลิตอื่นใช้งาน","link":"https://www.blognone.com/node/137474","date":1704283448000,"content":"<div><div><div><p>Sony ถูกปรับ 13.5 ล้านยูโรโดยหน่วยงานกำกับดูแลการแข่งขันของฝรั่งเศส (Autorité de la Concurrence) ซึ่งกล่าวหา Sony ว่าใช้ประโยชน์จากการเป็นเจ้าของแพลตฟอร์มจำกัดการเข้าถึงสิทธิ์บางอย่างของคอนโทรลเลอร์ PlayStation 4 ที่ผลิตโดยบริษัทอื่น</p>\n<p>Autorité de la Concurrence ยื่นฟ้องเมื่อเดือนที่แล้วหลังได้รับการแจ้งจากผู้ผลิตคอนโทรลเลอร์สัญชาติฝรั่งเศสชื่อ Subsonic ว่า Sony ใช้มาตรการบางอย่างในเดือนพฤศจิกายน 2015 ทำให้คอนโทรลเลอร์ที่ผลิตโดยบริษัทที่ไม่ใช่ Sony ถูกตัดการเชื่อมต่อจากเครื่องเกมเป็นประจำระหว่างการอัปเดตระบบ</p>\n<p>นอกจากนี้ยังพบว่าเหล่าผู้ผลิตคอนโทรลเลอร์ต้องเผชิญกับความยากลำบากในการเข้าร่วมโครงการ Official Licensing Program (OLP) เพื่อขอใช้สิทธิ์ในการผลิตคอนโทรลเลอร์ ซึ่งกล่าวหาว่า Sony ปฏิเสธที่จะสื่อสารข้อกำหนดและหลักเกณฑ์กับผู้ผลิตที่ร้องขอ</p>\n<p><img alt=\"No Description\" src=\"https://www.blognone.com/sites/default/files/externals/77a43d35560a0bfdfbe28561e3becc1b.png\" /><em>ภาพคอนโทรลเลอร์ PlayStation 4 จาก PlayStation Blog</em></p>\n<p>Autorité de la Concurrence กล่าวว่าการกระทำทั้ง 2 อย่างของ Sony สร้างความเสียหายอย่างมากต่อภาพลักษณ์ของผู้ผลิตบุคคลที่สามที่ได้รับผลกระทบ และขัดขวางการขยายตลาด ซึ่ง Sony ยังไม่ได้แสดงท่าทีต่อสาธารณะแต่อย่างใด</p>\n<p>ค่าปรับจำนวน 13,527,000 ยูโร จะถูกเรียกเก็บกับบริษัทในเครือ Sony ได้แก่</p>\n<ul>\n<li>Sony Interactive Entertainment Europe Limited (รับผิดชอบ OLP ในยุโรป)</li>\n<li>Sony Interactive Entertainment Inc. K.K (รับผิดชอบการปล่อยอัปเดตระบบปฏิบัติการของ PS4)</li>\n<li>Sony Interactive Entertainment France (รับผิดชอบการตลาดของคอนโทรลเลอร์ในฝรั่งเศส)</li>\n<li>Sony Group Corporation (บริษัทแม่)</li>\n</ul>\n<p>ที่มา - <a href=\"https://www.gamesindustry.biz/sony-fined-135m-by-french-antitrust-regulator\">Gamesindustry.biz</a>, <a href=\"https://www.autoritedelaconcurrence.fr/en/article/autorite-de-la-concurrence-fines-sony-eu135-million-abusing-its-dominant-position-ps4-video\">Autorité de la Concurrence</a> via <a href=\"https://www.videogameschronicle.com/news/french-regulator-fines-sony-over-third-party-controller-practices/\">VGC</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps4\">PS4</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0711ba4d2bc127c9189a8475f74d2c3abffb57e843033a64efc1da89defd6d3d","category":"Thai"}