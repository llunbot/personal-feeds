{"title":"Netflix มองไลฟ์อีเว้นท์จากซีรีส์ดังเป็นช่องทางหารายได้เพิ่ม หลังยอดผู้ใช้งานเริ่มชะลอตัว","link":"https://www.blognone.com/node/123697","date":1626228777000,"content":"<div><div><div><p>เว็บไซต์ Hollywood Reporter รายงานว่าตอนนี้ Netflix นอกจากจะให้ความสำคัญกับการเซ็นสัญญาโปรดิวเซอร์มือทองแล้ว ยังมองหาช่องทางรายได้อื่นเพิ่มอย่างการทำไลฟ์อีเว้นท์</p>\n<p>ช่วง 3-4 ปีที่ผ่านมา Netflix ได้ดีลกับ Shonda Rhimes โปรดิวเซอร์มือทองจาก AMC ผู้ฝากฝีมือไว้ใน Grey’s Anatomy มาสร้างซีรีส์ Bridgerton จนเป็นที่นิยมมากใน Netflix ล่าสุดมีการต่อสัญญานอกเหนือจากทำซีรีส์แล้ว ยังรวมถึงภาพยนตร์, เกม VR, การสร้างแบรนด์และการขายสินค้า รวมถึงไลฟ์อีเว้นท์ด้วย เป็นช่องทางสร้างรายได้ชดเชยจากยอดผู้ใช้งานที่เริ่มชะลอตัวลง</p>\n<p>ในแผนสัญญายังรวมถึงงานถ่ายทอดสดงานอีเว้นท์ในธีม Bridgerton ที่ลอนดอนในเดือนพฤศจิกายนนี้ด้วย คล้ายๆ กับการสร้างสวนสนุก <a href=\"https://strangerthings-experience.com/san-francisco/?utm_source=landing&amp;utm_medium=landing_medium&amp;utm_campaign=100757_sfo\">Stranger Things: The Experience</a> ในลอสแองเจลิสและนิวยอร์ก เพื่อดึงดูดแฟนๆ ซีรีส์ให้เข้าถึงประสบการณ์พิเศษ สินค้าของที่ระลึก จากซีรีส์ที่ดังจนเป็นปรากฏการณ์ใหม่</p>\n<p>ก่อนหน้านี้ Netflix เปิดตัว<a href=\"https://www.blognone.com/node/123131\">เว็บไซต์ขายของที่ระลึก</a>ที่ได้ออกแบบโดยได้แรงบันดาลใจจากซีรีส์และการ์ตูนใน Netflix ออกแบบโดยดีไซเนอร์แบรนด์ต่างๆ</p>\n<p>ที่มา - <a href=\"https://www.hollywoodreporter.com/tv/tv-news/inside-shonda-rhimes-second-netflix-deal-1234980626/\">Hollywood Reporter</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a600912d14b5c7197747945dc6d43792475117513be4d90063e3fe1a4062ce13","category":"Thai"}