{"title":"หน่วยงานอังกฤษออกคำสั่งให้ Facebook ขายกิจการ Giphy เนื่องจากผูกขาดโซเชียลมีเดีย","link":"https://www.blognone.com/node/126073","date":1638275300000,"content":"<div><div><div><p>หน่วยงานด้านการแข่งขันและตลาดของอังกฤษ (Competition and Markets Authotiry - CMA) ออกคำสั่งให้ Meta บริษัทแม่ของ Facebook ต้องขายกิจการ Giphy แพลตฟอร์ม GIF ที่ Facebook <a href=\"https://www.blognone.com/node/116374\">ซื้อกิจการมาเมื่อปีที่แล้ว</a> ออกไปเป็นบริษัทอิสระ ตามที่มี<a href=\"https://www.blognone.com/node/124238\">รายงานออกมาก่อนหน้านี้</a></p>\n<p>CMA ให้เหตุผลว่าการที่ Facebook ซื้อ Giphy ทำให้เกิดการผูกขาดในแพลตฟอร์มโซเชียลมีเดีย เป็นการปิดโอกาสทำเงินจากโฆษณาของ Giphy ซึ่งจะสร้างการแข่งขัน อีกทั้ง Giphy ยังทำให้คู่แข่งที่ต้องการเข้าถึงข้อมูล GIF บนแพลตฟอร์ม อาจต้องแชร์ข้อมูลให้ Facebook อีกด้วย</p>\n<p>ทั้งนี้ผลจากคำสั่งดังกล่าว Facebook ยังมีสิทธิอุทธรณ์ โดยตัวแทนของ Meta ชี้แจงว่า บริษัทไม่เห็นด้วยกับคำตัดสินนี้ โดยยืนยันว่าการรวมกิจการกันเป็นแนวทางที่ดีที่สุดทั้งกับผู้ใช้งาน และบริษัท Giphy เอง ในการบริหารจัดการโครงสร้างพื้นฐาน บุคลากร และทรัพยากรที่เกี่ยวข้องทั้งหมด</p>\n<p>ที่มา: <a href=\"https://www.gov.uk/government/news/cma-directs-facebook-to-sell-giphy\">Gov.UK</a> ผ่าน <a href=\"https://www.engadget.com/uk-regulator-orders-facebook-to-sell-giphy-111540661.html\">Engadget</a></p>\n<p><img src=\"https://www.blognone.com/sites/default/files/externals/7368c6ce4305550a51ebdf1730b1f93b.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/giphy\">Giphy</a></div><div><a href=\"/topics/antitrust\">Antitrust</a></div><div><a href=\"/topics/meta\">Meta</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b47df01b5f0b74496e12441bc8347f872dd356e88a5f9861099d51fb61c8fc3","category":"Thai"}