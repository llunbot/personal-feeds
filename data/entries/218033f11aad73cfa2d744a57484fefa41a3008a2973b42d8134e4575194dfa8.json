{"title":"ซีอีโอ Instagram ยืนยันกระแส TikTok ช่วงปี 2019-2020 ทำให้คนใช้ IG น้อยลง","link":"https://www.blognone.com/node/146351","date":1746831078000,"content":"<div><div><div><p>การไต่สวนคดีที่ <a href=\"https://www.blognone.com/node/120043\">FTC ฟ้อง Meta</a> ข้อหาผูกขาดตลาดโซเชียลเน็ตเวิร์คมีประเด็นน่าสนใจเพิ่มเติมเมื่อ Adam Mosseri ซีอีโอ Instagram ที่<a href=\"https://www.blognone.com/node/105597\">เข้ามารับตำแหน่ง</a>ตั้งแต่ปี 2018 เข้าร่วมการในศาล</p>\n<p>Mosseri มาให้การในฝั่ง Meta ข้อมูลของเขาจึงออกมาเพื่อแสดงให้เห็นว่า Meta ยังต้องแข่งขันในตลาดโซเชียลเน็ตเวิร์ค โดยเฉพาะกับ TikTok</p>\n<ul>\n<li>ปี 2019 Instagram มีทราฟิกลดลงในอเมริกา 23% สาเหตุหลักคือ TikTok</li>\n<li>ปี 2020 ซึ่งโควิดระบาด ทราฟิก Instagram ลดลงมากขึ้นอีก เขาส่งอีเมลบอกพนักงานว่าเราต้องแก้ปัญหานี้โดยด่วน ถ้าไม่โต เราก็จะตายช้า ๆ</li>\n<li>การลาออกของสองผู้ก่อตั้ง Instagram เป็นเรื่องการเข้ากับวัฒนธรรมองค์กรไม่ได้ ไม่ใช่เรื่อง<a href=\"https://www.blognone.com/node/145995\">การไม่จัดสรรทรัพยากร</a>อย่างที่ Kevin Systrom ผู้ร่วมก่อตั้งให้การกับศาลก่อนหน้านี้</li>\n<li>Reels เวอร์ชันแรกที่แข่งกับ TikTok คือความผิดพลาด ที่ไปผูกกับระบบ Stories ยิ่งพอทำ <a href=\"https://www.blognone.com/node/125122\">IGTV</a> ก็ผิดทิศทางอีก</li>\n<li>ลงทุนระดับพันล้านดอลลาร์ เพื่อดึงครีเอเตอร์บนแพลตฟอร์ม</li>\n</ul>\n<p>ที่มา: <a href=\"https://www.businessinsider.com/instagram-head-adam-mosseri-testifies-in-meta-ftc-antitrust-trial-2025-5\">Business Insider</a> และ <a href=\"https://www.theverge.com/antitrust/663894/instagram-ceo-adam-mosseri-ftc-meta-antitrust-trial\">The Verge</a></p>\n<p><img src=\"https://www.blognone.com/sites/default/files/externals/f495b390f8a2696fd556d18a46bbb5d9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/adam-mosseri\">Adam Mosseri</a></div><div><a href=\"/topics/meta\">Meta</a></div><div><a href=\"/topics/lawsuits\">Lawsuits</a></div><div><a href=\"/topics/ftc\">FTC</a></div><div><a href=\"/topics/antitrust\">Antitrust</a></div><div><a href=\"/topics/social-network\">Social Network</a></div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"218033f11aad73cfa2d744a57484fefa41a3008a2973b42d8134e4575194dfa8","category":"Thai"}