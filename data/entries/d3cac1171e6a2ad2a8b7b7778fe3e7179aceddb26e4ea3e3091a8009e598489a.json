{"title":"รัฐบาลเคนยาสั่ง Worldcoin ยุติการเก็บข้อมูลส่วนบุคคลเพื่อแลกเหรียญคริปโตฟรี","link":"https://www.blognone.com/node/135113","date":1691055634000,"content":"<div><div><div><p>รัฐบาลของประเทศเคนยา ออกคำสั่งให้<a href=\"https://www.blognone.com/node/134985\">โครงการเหรียญคริปโต Worldcoin ของ Sam Altman ซีอีโอของ OpenAI</a> หยุดรับสมัครผู้ใช้ใหม่ หลังจาก Worldcoin ไปตั้งซุ้มเชิญชวนให้คนมาสแกนม่านตาเพื่อยืนยันตัวตน เพื่อแลกกับเหรียญคริปโตเทียบเป็นมูลค่า 50 ดอลลาร์</p>\n<p>แนวคิดของ Worldcoin คือสร้างอุปกรณ์สแกนม่านตาที่เรียกว่า Worldcoin Orb ไปวางไว้ตามจุดต่างๆ ทั่วโลก ตอนนี้บอกว่ามี 1,500 จุด (ยังไม่มีไทย) แล้วเชิญชวนให้คนเข้ามาใช้งานสร้าง World ID ของตัวเอง แลกกับเหรียญ Worldcoin เอาไว้ทำธุรกรรมออนไลน์ผ่านบล็อกเชน</p>\n<p><img alt=\"No Description\" src=\"https://www.blognone.com/sites/default/files/externals/47e85e5bdb0f17729dd5218dcc23ca8d.jpg\" /></p>\n<blockquote><p>What a launch week. Thank you for all of your support &amp; feedback. Looking forward to sharing community updates soon. <a href=\"https://t.co/nvoVzBDfFB\">pic.twitter.com/nvoVzBDfFB</a></p>\n<p>— Worldcoin (@worldcoin) <a href=\"https://twitter.com/worldcoin/status/1686456140123488265?ref_src=twsrc%5Etfw\">August 1, 2023</a></p></blockquote>\n<p>นโยบายใช้เงินมาล่อของ Worldcoin ทำให้มีประชาชนชาวเคนยาหลายพันคนไปต่อคิวกันเพื่อลงทะเบียนสมัครใช้งาน ซึ่งรัฐบาลเคนยามองว่ามี \"ข้อกังวล\" จำนวน 5 ข้อ ได้แก่</p>\n<ol>\n<li>ความปลอดภัยในการเก็บรักษาข้อมูลอ่อนไหว เช่น ภาพสแกนใบหน้าและม่านตา</li>\n<li>การขอข้อมูลไบโอเมทริกของผู้ใช้งาน โดยแลกกับการให้เงิน</li>\n<li>การคุ้มครองผู้บริโภคต่อการใช้งานเหรียญคริปโต ที่ยังไม่แน่ชัดว่าเป็นอย่างไร</li>\n<li>ยังไม่มีข้อมูลมากพอว่าโครงการมีมาตรการด้านความปลอดภัยไซเบอร์แค่ไหน</li>\n<li>การที่บริษัทภาคเอกชนรายใด ครอบครองข้อมูลส่วนบุคคลของประชากรจำนวนมาก โดยยังไม่มีกรอบทางกฎหมายที่ชัดเจน</li>\n</ol>\n<p>ด้วยข้อกังวลเหล่านี้ รัฐบาลเคนยาจึงสั่งให้ Worldcoin หยุดการดำเนินการไปก่อน จนกว่าจะได้รับอนุญาตให้ทำต่อได้</p>\n<p>ที่มา - <a href=\"https://www.bbc.com/news/world-africa-66383325\">BBC</a></p>\n<blockquote><p>Joint Statement by CA and <a href=\"https://twitter.com/ODPC_KE?ref_src=twsrc%5Etfw\">@ODPC_KE</a> on operations of <a href=\"https://twitter.com/hashtag/Worldcoin?src=hash&amp;ref_src=twsrc%5Etfw\">#Worldcoin</a> in Kenya. <a href=\"https://twitter.com/ikassait?ref_src=twsrc%5Etfw\">@ikassait</a> <a href=\"https://twitter.com/ezraCHILOBA?ref_src=twsrc%5Etfw\">@ezraCHILOBA</a> <a href=\"https://twitter.com/ntvkenya?ref_src=twsrc%5Etfw\">@ntvkenya</a> <a href=\"https://twitter.com/StandardKenya?ref_src=twsrc%5Etfw\">@StandardKenya</a> <a href=\"https://twitter.com/citizentvkenya?ref_src=twsrc%5Etfw\">@citizentvkenya</a> <a href=\"https://twitter.com/KBCChannel1?ref_src=twsrc%5Etfw\">@KBCChannel1</a> <a href=\"https://twitter.com/K24Tv?ref_src=twsrc%5Etfw\">@K24Tv</a> <a href=\"https://twitter.com/KTNNewsKE?ref_src=twsrc%5Etfw\">@KTNNewsKE</a> <a href=\"https://twitter.com/MoICTKenya?ref_src=twsrc%5Etfw\">@MoICTKenya</a> <a href=\"https://twitter.com/EliudOwalo?ref_src=twsrc%5Etfw\">@EliudOwalo</a> <a href=\"https://twitter.com/ekisiangani?ref_src=twsrc%5Etfw\">@ekisiangani</a> <a href=\"https://twitter.com/PeopleDailyKe?ref_src=twsrc%5Etfw\">@PeopleDailyKe</a> <a href=\"https://twitter.com/TheStarKenya?ref_src=twsrc%5Etfw\">@TheStarKenya</a> <a href=\"https://twitter.com/CapitalFMKenya?ref_src=twsrc%5Etfw\">@CapitalFMKenya</a> <a href=\"https://twitter.com/tv47news?ref_src=twsrc%5Etfw\">@tv47news</a> <a href=\"https://twitter.com/NationAfrica?ref_src=twsrc%5Etfw\">@NationAfrica</a> <a href=\"https://t.co/bx2IkjFqOe\">pic.twitter.com/bx2IkjFqOe</a></p>\n<p>— Communications Authority of Kenya (CA) (@CA_Kenya) <a href=\"https://twitter.com/CA_Kenya/status/1686718736940580864?ref_src=twsrc%5Etfw\">August 2, 2023</a></p></blockquote>\n</div></div></div><div><div>Topics: </div><div><div><a href=\"/topics/kenya\">Kenya</a></div><div><a href=\"/topics/cryptocurrency\">Cryptocurrency</a></div><div><a href=\"/topics/privacy\">Privacy</a></div><div><a href=\"/topics/biometric\">Biometric</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3cac1171e6a2ad2a8b7b7778fe3e7179aceddb26e4ea3e3091a8009e598489a","category":"Thai"}