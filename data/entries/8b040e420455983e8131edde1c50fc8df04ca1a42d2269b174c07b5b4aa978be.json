{"title":"Dan Houser ผู้ร่วมก่อตั้ง Rockstar เผยผลงานใหม่ 2 โปรเจคต์แรก เป็นนิยายภาพ-เสียง","link":"https://www.blognone.com/node/137049","date":1701476862000,"content":"<div><div><div><p><a href=\"https://www.blognone.com/node/134387\">Dan Houser ผู้ร่วมก่อตั้ง Rockstar ที่ลาออกมาเปิดบริษัทใหม่ Absurd Ventures</a> เปิดตัว 2 โปรเจคแรกของบริษัทแล้ว ซึ่งรูปแบบของผลงานจะไม่ใช่เกมแต่อย่างใด</p>\n<ul>\n<li><strong>American Caper</strong> เป็นจักรวาลเรื่องเกี่ยวกับครอบครัวชาวอเมริกัน 2 ครอบครัว ในโลกที่เต็มไปด้วยธุรกิจคอร์รัปชั่น การเมือง และอาชญากรรม ผลงานแรกจะออกมาเป็นนิยายภาพ (graphic novel) วาดโดยศิลปินชื่อดัง Simon Bisley</li>\n<li><strong>A Better Paradise</strong> เป็นเรื่องแนวระทึกขวัญ (suspense thriller) ในอนาคตอันใกล้ ผลงานแรกจะออกมาเป็นนิยายเสียง (audio fiction) ความยาว 12 ตอน ร่วมผลิตกับบริษัท Q-CODE Media</li>\n</ul>\n<p>Dan Houser สร้างชื่อมาจากการเป็นผู้เขียนบทหลักของ GTA ทุกภาค (ไม่รวมภาค 6 ที่เขาลาออกมาก่อนแล้ว) เขาประกาศไว้ตั้งแต่ตอนตั้งบริษัทใหม่ว่า Absurd Ventures เป็นบริษัทสื่อ (media company) ไม่ใช่บริษัทเกมอย่างเดียว ผลงานของบริษัทจะเป็นจักรวาลของเนื้อเรื่องที่มีสื่อหลากหลายชนิดผสมผสานกันไป</p>\n<p>ส่วน Sam Houser พี่ชายของ Dan ยังนั่งเป็นประธานของ Rockstar Games ที่กำลังจะเปิดตัว GTA 6 ในอีกไม่กี่วันข้างหน้านี้</p>\n<p>ที่มา - <a href=\"https://www.absurdventures.com/feed\">Absurd Ventures</a>, <a href=\"https://www.videogameschronicle.com/news/rockstar-co-founder-dan-housers-new-studio-has-revealed-its-first-two-projects/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/e11ef76857b1b1fb9c44099a776f38d5.png\" /></p>\n</div></div></div><div><div>Topics: </div><div><div><a href=\"/topics/absurd-ventures\">Absurd Ventures</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b040e420455983e8131edde1c50fc8df04ca1a42d2269b174c07b5b4aa978be","category":"Thai"}