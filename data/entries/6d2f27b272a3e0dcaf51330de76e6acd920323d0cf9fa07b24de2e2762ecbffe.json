{"title":"Sergey Brin แนะนำให้พนักงานทีม Gemini เข้าออฟฟิศทุกวัน ทำงาน 60 ชั่วโมงต่อสัปดาห์","link":"https://www.blognone.com/node/145000","date":1740790685000,"content":"<div><div><div><p>The New York Times อ้างว่าได้เห็นบันทึกภายในของ Sergey Brin ผู้ร่วมก่อตั้งกูเกิล <a href=\"https://www.blognone.com/node/134957\">ที่กลับมาช่วยงานด้าน AI ของบริษัท</a> เขาเขียน \"แนะนำ\" (recommend) ให้พนักงาน (เฉพาะทีม Gemini) เข้าออฟฟิศทุกวัน</p>\n<p>Brin มองว่าเวลาทำงานในออฟฟิศ 60 ชั่วโมงต่อสัปดาห์ ถือเป็นจุดที่เหมาะสมสำหรับการสร้างผลิตภาพ (60 hours a week is the sweet spot of productivity) แต่เขาก็เขียนชัดว่าไม่ควรทำงานเกิน 60 ชั่วโมงต่อสัปดาห์เพราะอาจเกิดปัญหาเบิร์นเอาท์ได้ ส่วนการทำงานน้อยกว่า 60 ชั่วโมงต่อสัปดาห์ยังจะส่งผลให้ดึงกำลังใจของเพื่อนร่วมงานให้ตกต่ำลง</p>\n<p>ข้อความของ Brin เขียนถึงเฉพาะทีม Gemini เท่านั้น เขาให้เหตุผลว่าการแข่งขันในวงการ AI หนักหน่วงขึ้นเรื่อยๆ และเป้าหมายปลายทางสู่ AGI อยู่อีกไม่ไกล เขามองว่ากูเกิลมีส่วนผสมทุกอย่างพร้อมที่จะชนะแล้ว เหลือแต่การทุ่มทำงานหนักเพื่อไปให้ถึงจุดหมาย</p>\n<p>เขายังพูดถึงประเด็นว่าพนักงานควรใช้ AI ช่วยเขียนโค้ดให้มากขึ้น พนักงานกูเกิลสามารถเป็นโปรแกรมเมอร์ที่มีประสิทธิภาพที่สุดด้วยการใช้ AI ของเราเอง</p>\n<p>นโยบายอย่างเป็นทางการของกูเกิลในปัจจุบัน ให้พนักงานเข้าออฟฟิศอย่างน้อย 3 วันต่อสัปดาห์</p>\n<p>ที่มา - <a href=\"https://www.nytimes.com/2025/02/27/technology/google-sergey-brin-return-to-office.html\">The New York Times</a></p>\n<p><img src=\"https://www.blognone.com/sites/default/files/externals/6664ca01b01ca03dceb56a2a92ab28f3.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sergey-brin\">Sergey Brin</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d2f27b272a3e0dcaf51330de76e6acd920323d0cf9fa07b24de2e2762ecbffe","category":"Thai"}