{"title":"เจ้าหน้าที่จีนจับคนใช้ ChatGPT สร้างข่าวปลอมใน Baidu","link":"https://www.blognone.com/node/133771","date":1683720528000,"content":"<div><div><div><p>เจ้าหน้าที่จีนได้ทำการควบคุมตัวชาวจีนคนหนึ่งในมณฑลกานซูตอนเหนือของจีน จากข้อกล่าวหาใช้ ChatGPT สร้างข่าวปลอม ซึ่งเป็นการจับกุมครั้งแรกหลังที่จีนออกแนวทางป้องกันและห้ามใช้ AI สร้างข้อมูลที่เป็นเท็จ</p>\n<p>ผู้ต้องสงสัยถูกเรียกว่า Hong ถูกกล่าวหาว่าใช้บริการแชตบอตของ OpenAI ในการสร้างเนื้อหาข่าวพูดถึงอุบัติเหตุรถไฟชนกัน ซึ่งทางเจ้าหน้าที่ระบุว่าเป็นข้อมูลเท็จ และยังพบบทความเรื่องเดียวแต่มีหลายเวอร์ชัน ซึ่งมีสถานที่เกิดเหตุต่างกันและถูกโพสต์พร้อมกันไปยัง 20 บัญชีในบล็อกที่ชื่อว่า Baijiahao  บนแพลตฟอร์มของ Baidu</p>\n<p>ทางการมณฑลกานซูได้ทำการติดตามบทความดังกล่าวไปยังบริษัทอิสระที่ดำเนินการโดย Hong ภายหลังได้รับการสารภาพว่าใช้ ChatGPT เขียนบทความข่าวที่เป็นไวรัลอยู่ใหม่เพื่อเลี่ยงฟีลเตอร์เนื้อหาเดิมและโพสต์ออนไลน์เพื่อสร้างรายได้จากการเข้าชม ซึ่งบทความเหล่านี้ถูกเข้าชมมากกว่า 15,000 ครั้ง ก่อนถูกลบออก ซึ่งจีนเป็นหนึ่งประเทศที่ระงับการเข้าถึง ChatGPT แต่สามารถเข้าได้จากการเชื่อมต่อ VPN</p>\n<p>Hong โดนข้อกล่าวหาว่าสร้างความขัดแย้งและก่อกวนจากการกระจายข้อมูลที่ผิดทางออนไลน์ ซึ่งข้อกล่าวหานี้อาจจะถูกจำคุกประมาณ 5-10 ปี</p>\n<p>ที่มา: <a href=\"https://www.theverge.com/2023/5/9/23716766/china-chatgpt-arrest-fake-news-misinformation-ai-policy\">Theverge</a></p>\n<p><img alt=\"No Description\" src=\"https://www.blognone.com/sites/default/files/externals/fb5bf755e07001b0ccae1268ed29ffae.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/baidu\">Baidu</a></div><div><a href=\"/topics/china\">China</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"917acc325c4e59afa14a2254dbf306d209f7b7972af05659caed50f7e4a27375","category":"Thai"}