{"title":"Meta ยุบแผนก Responsible AI ใช้วิธีกระจายพนักงานไปดูแล AI ฝ่ายต่าง ๆ แทน","link":"https://www.blognone.com/node/136824","date":1700396470000,"content":"<div><div><div><p>Meta ยืนยันรายงานข่าวว่าบริษัทได้ยุบแผนก Responsible AI (RAI) หรือฝ่ายที่ดูแลด้านความปลอดภัยของ AI ต่าง ๆ ที่มีการใช้งานในแพลตฟอร์ม โดยพนักงานในฝ่ายนี้จะย้ายไปอยู่กับฝ่ายที่ดูแลผลิตภัณฑ์ Genarative AI หรือบางส่วนไปอยู่ส่วน Infrastructure ของ AI แทน</p>\n<p>การยุบฝ่าย RAI นี้ เป็นไปตามแผนการปรับโครงสร้างองค์กรให้มีประสิทธิภาพสูงสุดตามแผนงานของ Meta ในปีนี้ ที่นำไปสู่การยุบแผนก หรือปลดพนักงานออกจำนวนมาก อย่างไรก็ตามตำแหน่งงานที่ดูแลความปลอดภัยของ AI ว่าสามารถทำงานได้อย่างถูกต้องเหมาะสม เป็นประเด็นสำคัญที่บริษัทเทคโนโลยีซึ่งพัฒนา AI ให้ความสำคัญ</p>\n<p>กรณีของ Meta นั้น บริษัทกล่าวว่าความปลอดภัยของ AI ยังคงเป็นสิ่งที่ให้ความสำคัญสูงสุด เพราะมีผลกับหน่วยงานกำกับดูแล เพียงแต่พนักงานส่วนนี้จะกระจายไปยังทีมต่าง ๆ แทนที่จะแยกเป็นฝ่ายนั่นเอง</p>\n<p>ที่มา: <a href=\"https://www.cnbc.com/2023/11/18/facebook-parent-meta-breaks-up-its-responsible-ai-team.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/761af72ccb912de37024ef6c576adb90.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ethics\">Ethics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75e1479a98377a3abdb822fc25abe2922f9356bc4ee651b60203e70370ff960c","category":"Thai"}