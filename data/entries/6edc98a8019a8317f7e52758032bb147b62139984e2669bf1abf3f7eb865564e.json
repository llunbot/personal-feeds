{"title":"Netflix เผยบริการเกมบนแพลตฟอร์ม มีการเล่นเพิ่มขึ้น 3 เท่าในปีที่ผ่านมา","link":"https://www.blognone.com/node/137835","date":1706063925000,"content":"<div><div><div><p>Netflix มีความพยายาม<a href=\"https://www.blognone.com/node/136252\">ผลักดันเกม</a>มาอย่างต่อเนื่อง เพื่อให้ผู้ใช้งานยังคงอยู่กับแพลตฟอร์ม โดยเฉพาะในช่วงเวลาที่คอนเทนต์ความนิยมสูงจบซีซัน ในรายงานผลประกอบการไตรมาสล่าสุด Netflix พูดถึงความก้าวหน้าของบริการเกมว่าตัวเลข Engagement เพิ่มขึ้นมาถึง 3 เท่าในปี 2023</p>\n<p>อย่างไรก็ตาม Netflix บอกว่าตอนนี้เกมที่มีให้เล่นยังมีอยู่น้อยมาก และขนาดการลงทุนสินทรัพย์ก็ยังน้อยเมื่อเทียบกับซีรีส์หรือภาพยนตร์ จึงบอกว่าตอนนี้เกมบน Netflix ยังอยู่ในช่วงเริ่มต้นเท่านั้น</p>\n<p>Netflix บอกว่าเกมที่ประสบความสำเร็จสูงที่สุดตอนนี้คือ <a href=\"https://www.blognone.com/node/137009\">Grand Theft Auto: The Trilogy – The Definitive Edition</a> ที่เพิ่งเปิดให้เล่นเมื่อเดือนธันวาคมที่ผ่านมา โดยพบว่ามีลูกค้าบางคนสมัคร Netflix เพื่อเล่นเกมนี้อย่างเดียวเลยก็มี</p>\n<p>ที่มา: <a href=\"https://www.engadget.com/netflix-says-that-game-engagement-tripled-in-2023-224130242.html\">Engadget</a></p>\n<p><img src=\"https://www.blognone.com/sites/default/files/externals/3445455af712887e1d3c716e319db0b6.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div><div><a href=\"/topics/gta\">GTA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6edc98a8019a8317f7e52758032bb147b62139984e2669bf1abf3f7eb865564e","category":"Thai"}