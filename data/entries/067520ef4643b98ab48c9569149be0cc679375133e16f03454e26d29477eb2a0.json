{"title":"เปิดตัว Counter-Strike 2 ยกเครื่องด้วยเอนจิน Source 2 เปิดให้เล่นฤดูร้อนนี้","link":"https://www.blognone.com/node/133128","date":1679504406000,"content":"<div><div><div><p>หลังจาก<a href=\"https://www.blognone.com/node/132900\">ลือ</a>กันมา<a href=\"https://www.blognone.com/node/133081\">หลายสัปดาห์</a> Valve ก็เปิดตัว Counter-Strike 2 อย่างเป็นทางการแล้ว ซึ่งใช้เอนจิน Source 2 เปิดให้เริ่มเล่นตั้งแต่ฤดูร้อนปีนี้</p>\n<p>Counter-Strike 2 มีการเปลี่ยนแปลงที่สำคัญหลายอย่าง อย่างแรกคือควันที่ตอบสนองกับสถานการณ์ในเกมมากขึ้น เช่น การใช้กระสุนเปิดทาง, การกระจายในฉากที่เป็นธรรมชาติมากขึ้น และการตอบสนองต่อแสง</p>\n<p>การเปลี่ยนแปลงอื่นเช่น ฉากแผนที่ได้รับการยกเครื่องใหม่ทั้งหมด ระบบแสง วัตถุ การสะท้อน ที่สมจริงมากขึ้น ยกเลิกระบบอัตรา Tick ของเซิร์ฟเวอร์ โดยใช้ Sub-Tick เพื่ออัพเดตสถานการณ์ที่เกิดขึ้นในเกมแทน</p>\n<p>Counter-Strike 2 เปิดให้ทดสอบแบบจำกัดตั้งแต่วันนี้เป็นต้นไป ดูรายละเอียดได้ที่ <a href=\"https://counter-strike.net/cs2\">counter-strike.net/cs2</a></p>\n<p>ที่มา: <a href=\"https://www.gamespot.com/articles/counter-strike-2-confirmed-for-summer-2023-release-limited-test-begins-today/1100-6512606/\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/968773c031ebce3886acf807e1edab0c.png\" /></p>\n</div></div></div><div><div>Topics: </div><div><div><a href=\"/topics/counter-strike\">Counter-Strike</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"067520ef4643b98ab48c9569149be0cc679375133e16f03454e26d29477eb2a0","category":"Thai"}