{"title":"ซีอีโอ X เผย เตรียมตั้งทีมพัฒนาแอปในญี่ปุ่น เพื่อสร้างฟีเจอร์สำหรับประเทศนี้โดยเฉพาะ","link":"https://www.blognone.com/node/137337","date":1703119598000,"content":"<div><div><div><p>Linda Yaccarino ซีอีโอ X ให้สัมภาษณ์กับ Nikkei ที่โตเกียว ประเทศญี่ปุ่น เผยว่าบริษัทเตรียมตั้งทีมพัฒนาแอปในญี่ปุ่น โดยจะเริ่มรับสมัครวิศวกรในปี 2024 ซึ่งจะเป็นการตั้งทีมพัฒนาแอปนอกสหรัฐอเมริกาเป็นครั้งแรก</p>\n<p>แนวทางของทีมพัฒนาที่ญี่ปุ่น คือการพัฒนาฟังก์ชันและฟีเจอร์ ตลอดจนส่วนระบบโฆษณาเพื่อเจาะตลาดให้เข้ากับประเทศญี่ปุ่นโดยเฉพาะ โดย X หวังว่าจะช่วยเพิ่มการลงโฆษณาจากธุรกิจขนาดเล็กและขนาดกลางในญี่ปุ่นได้มากขึ้น ทั้งนี้ญี่ปุ่นเป็น<a href=\"https://www.blognone.com/node/109833\">ตลาดที่ใหญ่อันดับ 2</a> ของ X รองจากอเมริกา จากจำนวนผู้ใช้ทั้งหมด 10% อยู่ในญี่ปุ่น ขณะที่จำนวนโพสต์และ Engagement นั้น ตัวเลขของญี่ปุ่นสูงกว่าประเทศอื่น ๆ</p>\n<p>Yaccarino ยังพูดถึงประเด็นที่ผู้ลงโฆษณารายใหญ่<a href=\"https://www.blognone.com/node/136813\">หยุดลงโฆษณา</a>ใน X ว่า ตอนนี้ Elon Musk เจ้าของ X ได้ออกแถลงการณ์ขอโทษแล้ว บริษัทได้เชิญผู้ลงโฆษณาเหล่านั้นกลับมาอีกครั้ง ซึ่ง X จะเพิ่มการตรวจสอบเนื้อหาโพสต์และโฆษณาสำหรับประเทศญี่ปุ่นด้วยเช่นกัน</p>\n<p>ที่มา: <a href=\"https://kr-asia.com/x-to-set-up-an-app-development-team-in-japan-ceo-yaccarino\">Kr-Asia</a> ภาพ <a href=\"https://pixabay.com/photos/tokyo-asia-japan-people-subway-1536844/\">Pixabay</a></p>\n<p><img src=\"https://www.blognone.com/sites/default/files/externals/14e180ea42f2d0115fdf0a6d546bb749.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/japan\">Japan</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36d4c6c3f6c979bb2a43c61e4ab52fa2c645cbe298112c9b0a1c55d0e2656232","category":"Thai"}