{"title":"SpaceX เลื่อนกำหนดปล่อยจรวด Starship สู่วงโคจรอวกาศ เป็นคืนวันพฤหัสบดี","link":"https://www.blognone.com/node/133464","date":1681777029000,"content":"<div><div><div><p>SpaceX ประกาศเลื่อนกำหนดการปล่อยจรวด Super Heavy และจรวด Starship ออกไปจากเดิม ที่มีแผนปล่อยจรวดเมื่อคืนนี้ตามเวลาในไทย โดยกำหนดการใหม่อยู่ในช่วงกรอบเวลาของวันพฤหัสบดีที่ 20 เมษายน 2023 ระหว่าง 8:28น. ถึง 9:30น. ตามเวลาท้องถิ่น CDT หรือตรงกับ 20:28-21:30น. ตามเวลาในไทย</p>\n<p>Elon Musk ซีอีโอ SpaceX ทวีตว่าพบปัญหาระบบวาล์ว Pressurant แข็งตัว จึงต้องเลื่อนกำหนดปล่อยจรวด หลังทีมงานประเมินสถานการณ์ทั้งหมด ซึ่งถือเป็นสถานการณ์ที่เกิดขึ้นได้ในการทดสอบจรวดแบบใหม่</p>\n<p>ตามแผนงานนั้นจรวด Super Heavy จะขึ้นสู่ท้องฟ้า และเมื่อแยกจรวด Starship ออกมา จรวดก็จะกลับสู่มหาสมุทร ส่วน Starship จะบินตามแนววงโคจรในอวกาศเป็นเวลา 90 นาที และกลับลงสู่โลกในพื้นที่ใกล้กับฮาวาย</p>\n<p>Starship เป็น<a href=\"https://www.blognone.com/node/128731\">แผนงานสำคัญของ NASA</a> ที่จะใช้ในภารกิจลำเลียงสิ่งของและคนสู่อวกาศ โดยมีภารกิจในระยะใกล้คือ<a href=\"https://www.blognone.com/topics/nasa\">โครงการ Artemis</a> ที่จะนำนักบินอวกาศเดินทางสู่ดวงจันทร์</p>\n<p>ที่มา: <a href=\"https://edition.cnn.com/2023/04/17/world/spacex-starship-launch-attempt-scrubbed-scn/index.html\">CNN</a></p>\n<p><img alt=\"No Description\" src=\"https://www.blognone.com/sites/default/files/externals/96e3486384dd071bea76f086b6be0b01.jpg\" /></p>\n<blockquote><p>A pressurant valve appears to be frozen, so unless it starts operating soon, no launch today</p>\n<p>— Elon Musk (@elonmusk) <a href=\"https://twitter.com/elonmusk/status/1647950862885728256?ref_src=twsrc%5Etfw\">April 17, 2023</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fcb3836669858f10be3f7999eaaf4e2cacf2752bff9b2cf279b6f657d5b380c","category":"Thai"}