{"title":"เปิดตัว Galaxy Z Flip5 Retro ฉลองครบ 20 ปีของโทรศัพท์จอพับ Samsung SGH-E700","link":"https://www.blognone.com/node/136468","date":1698659733000,"content":"<div><div><div><p>Samsung เปิดตัว Galaxy Z Flip5 Retro เพื่อเป็นการฉลองครบรอบ 20 ปีของโทรศัพท์จอพับ Samsung SGH-E700 ที่วางขายเมื่อปี 2003 โดยจะวางจำหน่ายที่ เกาหลีใต้, อังกฤษ, เยอรมัน, สเปน และออสเตรเลียในวันที่ 1 พฤศจิกายน ส่วนฝรั่งเศสจะวางวันจำหน่ายในวันที่ 2 พฤศจิกายน</p>\n<p>Galaxy Z Flip5 Retro ได้รับแรงบันดาลใจจาก SGH-E700 ที่เป็นโทรศัพท์มือถือเครื่องแรกของ Samsung ที่มีเสาอากาศในตัว และมีบทบาทสำคัญในการยกระดับตำแหน่งแห่งที่ของ Samsung ในอุตสาหกรรมโทรศัพท์มือถือ ซึ่ง Galaxy Z Flip5 Retro นำคุณสมบัติของ SGH-E700 มาใช้ เช่น การผสมผสานระหว่างสีฟ้าคราม และสีเงิน, การออกแบบ UX, การตีความกราฟิกพิกเซลยุค 2000 และแอนิเมชั่นแบบพิเศษบน Flex Window</p>\n<p><img alt=\"No Description\" src=\"https://www.blognone.com/sites/default/files/externals/7a4b7c8b18d07efa69dd2969b06b4d6e.jpg\" /></p>\n<p>นอกจากนี้ภายในกล่องจะมีการ์ด Flipsuit จำนวน 3 ใบที่มีโลโก้ของ Samsung ในยุคต่าง ๆ , เคส Flipsuit และการ์ดสะสมที่สลักด้วยหมายเลขซีเรียลเฉพาะตัว เพื่อเพิ่มมูลค่าให้ Galaxy Z Flip5 Retro น่าสะสมยิ่งขึ้น</p>\n<p><img alt=\"No Description\" src=\"https://www.blognone.com/sites/default/files/externals/5f192fead61dabdf490f052477a7db16.jpg\" /></p>\n<p>ที่มา - <a href=\"https://news.samsung.com/global/samsung-electronics-unveils-galaxy-z-flip5-retro-to-celebrate-a-legacy-of-innovation\">Samsung Newsroom</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f50f83a870db9a9949e0a4166cf2b66b60dfd12ad62d3867aad2262b4d3977d2","category":"Thai"}