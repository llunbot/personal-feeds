{"title":"รายงานภาพรวมการใช้อินเทอร์เน็ตในประเทศไทยจาก Digital 2024: Thailand","link":"https://www.blognone.com/node/138422","date":1709012007000,"content":"<div><div><div><p>We Are Social และ Meltwater ออกรายงานข้อมูลการใช้อินเทอร์เน็ตทั่วโลกประจำปี 2024 ซึ่งมีรายงานแยกสำหรับข้อมูลการใช้อินเทอร์เน็ตประเทศไทยโดยเฉพาะ Digital 2024: Thailand เหมือนเช่นเคย ซึ่งรายงานนี้ช่วยสะท้อนภาพรวมและพฤติกรรมของผู้ใช้อินเทอร์เน็ตในประเทศไทย</p>\n<p>รายงานมีทั้งหมด 132 หน้า โดยมีส่วนสรุปที่เป็นไฮไลท์หลายอย่างดังนี้</p>\n<h4>ภาพรวมประเทศไทย</h4>\n<p>ประชากรอินเทอร์เน็ตไทยมี 63.21 ล้านคน คิดเป็น 88.0% ของประชากรทั้งประเทศ (71.85 ล้านคน) ตัวเลขนี้เพิ่มขึ้น 0.1% จาก<a href=\"https://www.blognone.com/node/132632\">ข้อมูลในปี 2023</a> มีการใช้งานโซเชียลมีเดีย 49.10 ล้านคน (68.3% ของประชากรทั้งหมด) และมีการใช้โทรศัพท์มือถือ 97.81 ล้านเลขหมาย คิดเป็น 136.1% ของจำนวนประชากร</p>\n<p><img alt=\"No Description\" src=\"https://www.blognone.com/sites/default/files/externals/304b110c725d51fee9bc68392be5672e.jpeg\" /></p>\n<h4>อินเทอร์เน็ต</h4>\n<p>คนไทยใช้เวลาในอินเทอร์เน็ตเฉลี่ย 7 ชั่วโมง 58 นาที ต่อวัน แบ่งเป็นการใช้งานบนสมาร์ทโฟน 5 ชั่วโมง 2 นาที บนคอมพิวเตอร์หรือแท็บเล็ต 2 ชั่วโมง 56 นาที</p>\n<p><img alt=\"No Description\" src=\"https://www.blognone.com/sites/default/files/externals/e0b54ab9fe3c568e0bc361273981fc0f.jpeg\" /></p>\n<p>เมื่อถามว่าเหตุผลที่ใช้อินเทอร์เน็ต คำตอบยอดนิยม 64.4% คือค้นหาข้อมูล รองลงมาคือ ติดตามข่าวสาร ดูหนังฟังเพลง และหาไอเดียใหม่ ๆ</p>\n<p><img alt=\"No Description\" src=\"https://www.blognone.com/sites/default/files/externals/6cf9875ebd4e2b4a78e59dd9e12b3e90.jpeg\" /></p>\n<p>ความเร็วในการเชื่อมต่อ ซึ่งเก็บข้อมูลจาก Ookla ค่ามัธยฐานเมื่อเชื่อมต่อผ่านสมาร์ทโฟน ดาวน์โหลดอยู่ที่ 40.69Mbps ส่วนการเชื่อมต่อผ่านอินเทอร์เน็ตสายคือ 216.26 Mbps</p>\n<p><img alt=\"No Description\" src=\"https://www.blognone.com/sites/default/files/externals/f0356ecdaec658c16584643d3bfa7257.jpeg\" /></p>\n<p>เว็บไซต์ยอดนิยม มีข้อมูลจาก 2 แหล่งคือ Similarweb กับ Semrush อันนี้ก็ดูเองได้เลย</p>\n<p><img alt=\"No Description\" src=\"https://www.blognone.com/sites/default/files/externals/4c2ed416eb95404f486a380e83eab765.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8b128e938b6fa62dcd059fd6a248f539.jpeg\" /></p>\n<p>เช่นเดียวกับคำค้นหา (คีย์เวิร์ด) ยอดนิยมในกูเกิล ซึ่งเป็นประเด็นออนไลน์ไปบ้างแล้ว</p>\n<p><img alt=\"No Description\" src=\"https://www.blognone.com/sites/default/files/externals/72db8bb9a84987aab7599df113df262a.jpeg\" /></p>\n<p>รายงานปีนี้ยังมีรายละเอียด ประเภทคอนเทนต์วิดีโอยอดนิยม ซึ่งส่วนใหญ่ 93.7% ตอบว่าดูเนื้อหาอะไรก็ได้ รองลงมา 54.5% ดูมิวสิควิดีโอ และ 42.1% ดูคลิปตลกขำขันหรือมีมที่เป็นไวรัล</p>\n<p><img alt=\"No Description\" src=\"https://www.blognone.com/sites/default/files/externals/945a448e82453715497e6382788ab269.jpeg\" /></p>\n<p>นอกจากนี้ยังมีอันดับคอนเทนต์ยอดนิยมของแพลตฟอร์มสตรีมมิ่งรายใหญ่ แบบมาครบค่ายหลักของอเมริกา</p>\n<p><img alt=\"No Description\" src=\"https://www.blognone.com/sites/default/files/externals/f5191aaff651177e4dfbff88416b00c2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/737eb486ac763073ac6c53f889d88674.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/45718a514d82c4f9a22a05f1fd7538a0.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b0eed365a7a44190122e270774f34776.jpeg\" /></p>\n<h4>โซเชียลมีเดีย</h4>\n<p>ประชากรโซเชียลมีเดียในไทยมี 49.10 ล้านคน คิดเป็น 68.3% ของประชากรทั้งหมด เฉลี่ยใช้เวลา 2 ชั่วโมง 31 นาที ต่อวัน และใช้งานเฉลี่ย 6.7 แพลตฟอร์มในละเดือน</p>\n<p><img alt=\"No Description\" src=\"https://www.blognone.com/sites/default/files/externals/6c440bc3f53efdd1568497c52b962e9a.jpeg\" /></p>\n<p>แพลตฟอร์มโซเชียลยอดนิยมของไทย Facebook มาเป็นอันดับ 1 ที่ 91.5% ตามด้วย LINE (90.5%), TikTok (83.0%), Facebook Messenger (81.5%) และ Instagram (64.5%)</p>\n<p><img alt=\"No Description\" src=\"https://www.blognone.com/sites/default/files/externals/956c1d5d4a42ba8954266e9117fa99dd.jpeg\" /></p>\n<p>เมื่อถามว่าโซเชียลมีเดียที่ชอบที่สุด (Favorite) Facebook ก็มาเป็นอันดับ 1 ที่ 33.4% ตามด้วย TikTok (28.5%) และ LINE 14.4%</p>\n<p><img alt=\"No Description\" src=\"https://www.blognone.com/sites/default/files/externals/0a153132a3ed1e80ebe2b0a405591c10.jpeg\" /></p>\n<p>ทราฟิกของเว็บที่ถูกส่งต่อจากโซเชียล มาจาก X หรือ Twitter ชื่อเดิมมากที่สุด คิดเป็น 74.1% ขณะที่ Facebook คิดเป็น 16.6% และ YouTube 3.5%</p>\n<p><img alt=\"No Description\" src=\"https://www.blognone.com/sites/default/files/externals/12f548f63579f5bff871c31ac3b18311.jpeg\" /></p>\n<p>จำนวนประชากร <strong>Facebook</strong> ในไทย ที่สามารถเข้าถึงโฆษณาได้มี 49.10 ล้านคน ส่วนโพสต์ของเพจที่ได้ Engagement สูงสุดคือการโพสต์แบบสเตตัส ได้ 0.09% รองลงมาคือลิงก์กับรูปภาพที่ 0.05%</p>\n<p><img alt=\"No Description\" src=\"https://www.blognone.com/sites/default/files/externals/74d46e08d102f1f6f216599140b45fa5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/85784d07de0b7fee7fe11b2442f46b59.jpeg\" /></p>\n<p>มาดูตัวเลข <strong>YouTube</strong> บ้าง จำนวนผู้ใช้งานที่สามารถเข้าถึงโฆษณาได้มี 44.20 ล้านคน คำค้นหายอดนิยมคือ เพลง หนัง เกม ผี การ์ตูน</p>\n<p><img alt=\"No Description\" src=\"https://www.blognone.com/sites/default/files/externals/bd785cea9bd368626723e553a082b16c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/31e464a2363dcde9c509c6a68300dd3a.jpeg\" /></p>\n<p>ข้อมูลโซเชียลอื่น <strong>LINE</strong> มีผู้ใช้งานในไทย 54.0 ล้านคน, <strong>Instagram</strong> มีผู้ใช้งานที่เข้าถึงโฆษณาได้ 18.75 ล้านคน, <strong>TikTok</strong> มีผู้ใช้งานที่เข้าถึงโฆษณาได้ 44.38 ล้านคน และ <strong>X</strong> หรือ _Twitter__ เดิม มีผู้ใช้งานที่เข้าถึงโฆษณาได้ 14.68 ล้านคน</p>\n<p><img alt=\"No Description\" src=\"https://www.blognone.com/sites/default/files/externals/e42ca3c1eb09342bf6421cfab7c81f70.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9830c27496b20a8c74c58aa94e78f247.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2d68a31389dd347936e68555780f6cc5.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1de1fdf71a69f4cc0ebc0dc332b618db.jpeg\" /></p>\n<h4>มือถือและสมาร์ทโฟน</h4>\n<p>จำนวนการเชื่อมต่อโทรศัพท์มือถือและสมาร์ทโฟนในไทย (ไม่รวม IoT) มี 97.81 ล้านเลขหมาย คิดเป็น 136.1% ของจำนวนประชากร ใช้งานเฉลี่ย 5 ชั่วโมง 38 นาที ต่อวัน ส่วนใหญ่เป็นการใช้งานเพื่อความบันเทิง และโซเชียลมีเดีย</p>\n<p><img alt=\"No Description\" src=\"https://www.blognone.com/sites/default/files/externals/be6344a5ce5fde1e7f2556148a15555d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9c6440b2ccd3e908cc4e48404fd5bb22.jpeg\" /></p>\n<p>เกมมือถือยอดนิยม Roblox, RoV, Free Fire คือสามอันดับแรกวัดจากจำนวนผู้ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/92948871c77d1d07ea2acfdd93f6c109.jpeg\" /></p>\n<p>แต่เมื่อวัดที่จำนวนดาวน์โหลด กลุ่มแอปยอดนิยม TikTok และ Capcut มาในอันดับ 1-2 ขณะที่เกมสลับกันเล็กน้อย</p>\n<p><img alt=\"No Description\" src=\"https://www.blognone.com/sites/default/files/externals/bc7254e021c1334b1ed72f8e20a14ec6.jpeg\" /></p>\n<h4>อีคอมเมิร์ซ</h4>\n<p>อิเล็กทรอนิกส์เป็นหมวดสินค้าที่มีการใช้จ่ายสูงสุด รองลงมาคือ อาหาร เครื่องดื่ม แฟชัน และบิวตี้</p>\n<p><img alt=\"No Description\" src=\"https://www.blognone.com/sites/default/files/externals/f53b6d5206f08bdb513745a0f7c0dd66.jpeg\" /></p>\n<p>ช่องทางการจ่ายเงินยอดนิยมคือ โอนเงินธนาคาร (42.0%), ดิจิทัลวอลเลต (25.0%) และบัตรเครดิต-เดบิต (21.0%)</p>\n<p><img alt=\"No Description\" src=\"https://www.blognone.com/sites/default/files/externals/ce6a44d4cda44552bcdb68b7a55b8366.jpeg\" /></p>\n<p>คำค้นยอดนิยมสำหรับการช้อปปิ้งในกูเกิล ก็เป็นดังนี้</p>\n<p><img alt=\"No Description\" src=\"https://www.blognone.com/sites/default/files/externals/ead993fa2372df0478d974390927fcd4.jpeg\" /></p>\n<h4>การตลาดิจิทัล</h4>\n<p>การใช้จ่ายด้านโฆษณาดิจิทัล ภาพรวม 1.86 พันล้านดอลลาร์ เพิ่มขึ้น 9.7% ส่วนใหญ่เป็นการโฆษณาแบบวิดีโอ ตามด้วยเสิร์ชและแบนเนอร์ ส่วนการเติบโตสูงอยู่การโฆษณาแบบเสียงและอินฟลูเอนเซอร์</p>\n<p><img alt=\"No Description\" src=\"https://www.blognone.com/sites/default/files/externals/06f96709574fc13743b581ce8270494b.jpeg\" /></p>\n<p>สามารถดูรายละเอียดรายงานทั้งหมดได้จากที่มา</p>\n<p>ที่มา: <a href=\"https://datareportal.com/reports/digital-2024-thailand\">Data Reportal</a></p>\n</div></div></div><div><div>Topics: </div><div><div><a href=\"/topics/internet\">Internet</a></div><div><a href=\"/topics/thailand\">Thailand</a></div><div><a href=\"/topics/trend\">Trend</a></div><div><a href=\"/topics/analysis\">Analysis</a></div><div><a href=\"/topics/social-media\">Social Media</a></div><div><a href=\"/topics/digital-media\">Digital Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4c6ec73a14ceab57e1deac530fc56598eb1233dc2c7938b8818be392f96d046","category":"Thai"}