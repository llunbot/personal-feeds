{"title":"ทรู คอร์ปอเรชั่น รายงานผลการดำเนินงานไตรมาส 4/2567 รายได้เติบโต 1% ขณะที่ EBITDA เติบโต 12%","link":"https://www.blognone.com/node/144815","date":1740058388000,"content":"<div><div><div><p>ทรู คอร์ปอเรชั่น รายงานผลการดำเนินงานของไตรมาสที่ 4 ปี 2567 รายได้รวม 52,742 ล้านบาท เพิ่มขึ้น 0.8% เมื่อเทียบกับไตรมาสเดียวกันในปีก่อน EBITDA เพิ่มขึ้น 12.0% เป็น 25,224 ล้านบาท และขาดทุนสุทธิในไตรมาส 7,508 ล้านบาท สาเหตุหลักจากการบันทึกด้อยค่าสินทรัพย์ที่เกี่ยวข้องกับการดำเนินงาน และมูลค่าที่ลดลงของสินค้าคงเหลือ ซึ่งไม่ใช่รายการเงินสด โดยส่วนนี้คิดเป็นค่าใช้จ่าย 9,866 ล้านบาท</p>\n<p>รายได้แยกตามกลุ่มธุรกิจเป็นดังนี้</p>\n<ul>\n<li>ธุรกิจโทรศัพท์เคลื่อนที่ จำนวนผู้ใช้งาน 49.43 ล้านเลขหมาย รายได้ 32,939 ล้านบาท เพิ่มขึ้น 2.1%</li>\n<li>ธุรกิจออนไลน์ จำนวนผู้ใช้งาน 3.749 ล้านราย รายได้เพิ่มขึ้น 3.9% เป็น 6,294 ล้านบาท</li>\n<li>ธุรกิจโทรทัศน์แบบบอกรับสมาชิก มีผู้ใช้งาน 1.229 ล้านราย รายได้ 1,526 ล้านบาท เพิ่มขึ้น 7.6%</li>\n</ul>\n<p>ทรูรายงานความคืบหน้าการพัฒนาเครือข่ายให้ทันสมัย ปรับปรุงรวมแล้ว 13,100 เสา หรือ 77% ของเป้าหมายที่วางไว้ที่จะครบทั้งหมดภายในไตรมาสที่ 3 ปีนี้ นอกจากนี้การนำ Mari-AI มาใช้จัดการธุรกรรมช่วยแก้ปัญหาได้ถึง 92% มีจำนวนธุรกรรมผ่านช่องทางนี้ 22 ล้านรายการในปีที่ผ่านมา</p>\n<p>ที่มา: <a href=\"https://investor.truecorp.co.th/misc/Bulletin/20250220-true-bulletin-fy2024-th.pdf\">ทรู</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/91e3e90c53954b3108a7e68723d8ed18.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b7ff1f1177a6a237f6b6240110c2603c.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f3785cc9639d4e6ee85140382703bdb6cac96a3823092d80b83c48e69fc1a74","category":"Thai"}