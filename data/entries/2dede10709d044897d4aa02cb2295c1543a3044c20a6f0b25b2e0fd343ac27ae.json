{"title":"โปรดิวเซอร์เผย Fallout ฉบับทีวีซีรี่ส์เปรียบเสมือน Fallout 5 เวอร์ชันเล่นเองไม่ได้","link":"https://www.blognone.com/node/138528","date":1709555441000,"content":"<div><div><div><p>Jonathan Nolan (น้องชายของ Christopher Nolan) หนึ่งในโปรดิวเซอร์ของซีรีส์ Fallout ให้สัมภาษณ์กับ Total Film ว่าซีรีส์เรื่องนี้เปรียบเสมือน Fallout 5 เวอร์ชั่นที่เล่นไม่ได้ และเน้นย้ำว่าซีรี่ส์จะเป็นการขยายจักรวาล Fallout ให้แฟน ๆ ได้สัมผัสในรูปแบบใหม่ โดยที่ผู้เล่นโต้ตอบไม่ได้</p>\n<p>Jonathan กล่าวเพิ่มว่าการสร้างซีรี่ส์ Fallout ให้ความรู้สึกเหมือนตอนที่ตนกำลังสร้าง The Dark Knight Trilogy ร่วมกับพี่ชายที่สามารถเล่าเรื่องได้มากมายกว่าที่ Batman เวอร์ชันอื่น ๆ เคยเล่าได้ โดยอธิบายว่าเกม Fallout แต่ละภาคมีเรื่องราวแยกกันในเมืองที่แตกต่างกัน และตัวเอกที่ไม่เหมือนกัน แต่ทุกอย่างเล่าโดยใช้ตำนาน (Lore) เดียวกัน ทำให้ตัวทีวีซีรีส์เชื่อมโยงกับเกมด้วยเหมือนกัน</p>\n<p>ซีรีส์ Fallout จะเล่าเกี่ยวกับเหตุการณ์ในหลุมหลบภัย Vault หมายเลข 33 แถบเมืองลอสแอนเจลิส ที่ไม่เคยโผล่ในเกมมาก่อน ตัวเอกหลักภาคนี้คือ Lucy (แสดงโดย Ella Purnell) ที่ในเรื่องเป็นลูกสาวของผู้นำ Vault 33 และต้องออกจากหลุมหลบภัยมาสู่โลกกว้างภายนอก</p>\n<p>ตัวซีรีส์นี้มีชื่อของ Todd Howard ผู้กำกับเกมซีรี่ส์ Fallout อยู่ในเครดิตด้วย ซีรีส์จะเริ่มฉายวันที่ 12 เมษายน 2024 บน Prime Video เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/4839176ad81cbf61f15e0968217d923a.png\" /></p>\n<p>ที่มา - <a href=\"https://www.gamesradar.com/fallout-tv-series-exclusive-image-fallout-5/\">Games Radar</a> via <a href=\"https://insider-gaming.com/fallout-tv-show-like-fallout-5/\">Insider Gaming</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dede10709d044897d4aa02cb2295c1543a3044c20a6f0b25b2e0fd343ac27ae","category":"Thai"}