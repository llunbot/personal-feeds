{"title":"Windows 11 เลิกใช้กุญแจ RSA แบบ 1024 บิต เปลี่ยนมาใช้ 2048 บิตที่แข็งแรงขึ้น","link":"https://www.blognone.com/node/138738","date":1710599101000,"content":"<div><div><div><p>ไมโครซอฟท์ประกาศยกเลิกการใช้กุญแจเข้ารหัสด้วยอัลกอริทึม RSA ที่ความยาวต่ำกว่า 2048 บิต ส่งผลให้กุญแจ RSA 1024 บิตที่ใช้กันมายาวนาน ไม่สามารถใช้ได้อีกต่อไป</p>\n<p>กุญแจเข้ารหัส RSA แบบ 1024 บิต มีความยาวของกุญแจ ทนทานต่อการเจาะเพียง 80 บิต ซึ่งถือว่าน้อยแล้วในปัจจุบัน และ <a href=\"https://www.blognone.com/node/132503\">NIST หน่วยงานด้านมาตรฐานอุตสาหกรรมของสหรัฐอเมริกา เพิ่งยกเลิกการใช้กุญแจ RSA 1024 บิต ไปเมื่อปี 2013</a> และให้เป็นเปลี่ยนกุญแจ RSA 2048 บิต หรือกุญแจที่ใช้อัลกอริทึม ECDSA 256 บิตแทน</p>\n<p>การเปลี่ยนแปลงนี้จะมีผลในเดือนมีนาคม 2024 เป็นต้นไป ส่งผลให้ Windows 11 Insider จะไม่สามารถเชื่อมต่อ TLS ด้วยกุญแจแบบเก่าได้แล้ว และเป็นการบีบให้เครื่องเซิร์ฟเวอร์ที่ยังใช้กุญแจแบบเก่าต้องเปลี่ยนกุญแจตามไปด้วย เพราะไคลเอนต์ที่เป็น Windows 11 ในอนาคตจะใช้งานไม่ได้แล้ว</p>\n<p>ที่มา - <a href=\"https://learn.microsoft.com/en-us/windows/whats-new/deprecated-features\">Microsoft</a> via <a href=\"https://www.neowin.net/news/microsoft-finally-killing-1024-bit-tls-so-windows-stops-loading-old-outdated-shady-web-apps/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/1ca4ac29a43547334d570eaad7b12812.jpeg\" /></p>\n<p>ภาพสร้างโดย Copilot Designer</p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/encryption\">Encryption</a></div><div><a href=\"/topics/security\">Security</a></div><div><a href=\"/topics/cryptography\">Cryptography</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f11a16d3733fd8b7c9b3ce056302cc1409d7e45025b1a163f8fcd9a05f4f5232","category":"Thai"}