{"title":"Microsoft 365 สำหรับลูกค้าองค์กร ประกาศขึ้นราคา มีผลในอีก 6 เดือนข้างหน้า","link":"https://www.blognone.com/node/124339","date":1629508167000,"content":"<div><div><div><p>ไมโครซอฟท์ประกาศขึ้นราคาการใช้งาน Microsoft 365 สำหรับลูกค้าองค์กร โดยบอกว่าเป็นการขึ้นราคาครั้งแรกนับตั้งแต่ Office 365 เปิดตัวเมื่อ 10 ปีที่แล้ว และ<a href=\"https://www.blognone.com/node/115931\">รีแบรนด์เมื่อปีที่แล้ว</a></p>\n<p>ในช่วงแรก Office 365 เป็นบริการที่เด่นเรื่องชุดซอฟต์แวร์ Office แต่ในช่วง 10 ปีที่ผ่านมา ไมโครซอฟท์ได้เพิ่มแอปเข้ามาอีก 24 รายการ อาทิ Microsoft Teams, Power Apps, Power BI, Visio, OneDrive และ Yammer มีการเพิ่มฟีเจอร์สำคัญมากกว่า 1,400 รายการ เน้นในด้าน การติดต่อสื่อสารทำงานร่วมกัน ระบบความปลอดภัยสำหรับลูกค้าองค์กร และเครื่องมือด้าน AI</p>\n<p>ราคาใหม่ของ Microsoft 365 สำหรับลูกค้าองค์กร จะเริ่มมีผลตั้งแต่ 1 มีนาคม 2022 หรืออีก 6 เดือนข้างหน้า รายละเอียดดังนี้</p>\n<ul>\n<li>Microsoft 365 Business Basic 6 ดอลลาร์ต่อผู้ใช้งานต่อเดือน (เดิม 5)</li>\n<li>Microsoft 365 Business Premium 22 ดอลลาร์ (เดิม 20)</li>\n<li>Office 365 E1 10 ดอลลาร์ (เดิม 8)</li>\n<li>Office 365 E3 23 ดอลลาร์ (เดิม 20)</li>\n<li>Office 365 E5 38 ดอลลาร์ (เดิม 35)</li>\n<li>Microsoft 365 E3 36 ดอลลาร์ (เดิม 32)</li>\n</ul>\n<p>ทั้งนี้ราคาอาจมีการปรับเปลี่ยนได้ตามภูมิภาค และการปรับราคาครั้งนี้ไม่มีผลกับลูกค้าภาคการศึกษา และลูกค้าที่ใช้งานส่วนบุคคล</p>\n<p>ที่มา: <a href=\"https://www.microsoft.com/en-us/microsoft-365/blog/2021/08/19/new-pricing-for-microsoft-365/\">ไมโครซอฟท์</a> ผ่าน <a href=\"https://www.cnbc.com/2021/08/19/microsoft-will-raise-office-365-business-subscription-prices-in-2022.html\">CNBC</a></p>\n<p><img src=\"https://www.blognone.com/sites/default/files/externals/579fc2a465be233d6cf498fc5b3f872e.jpeg\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/microsoft-office\">Microsoft Office</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b581df2ae792fd3bc0f3c312ec62a79b5ca54b578c45f53878cbe768c2a005c9","category":"Thai"}