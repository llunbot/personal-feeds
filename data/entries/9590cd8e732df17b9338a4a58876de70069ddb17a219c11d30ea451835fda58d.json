{"title":"Blindfire เกมยิง FPS แนวคิดใหม่ สู้กันในห้องมืดสนิท อย่ามีแสงให้ศัตรูรู้ว่าอยู่ตรงไหน","link":"https://www.blognone.com/node/142658","date":1729347120000,"content":"<div><div><div><p>Blindfire เป็นเกมยิง FPS มัลติเพลเยอร์แนวคิดใหม่ ที่มีธีมให้ยิงกันในความมืด การมีแสงในฉากอาจส่งผลให้เราโดนยิงได้</p>\n<p>เกมเพลย์ของ Blindfire เป็นเกมยิงในสนามปิด (arena) มีผู้เล่นได้สูงสุด 8 คน เล่นกับแนวคิดเรื่องแสงและเงา การยิงปืนออกไปอาจมีแสงและเสียงทำให้คู่แข่งรู้ตำแหน่งของเราได้ ในสนามแข่งยังมีหุ่นปลอมหน้าตาเหมือนมนุษย์ชวนให้เข้าใจผิดตลอดเวลา รวมถึงกับดักที่จะส่องแสงมายังตัวเราได้เช่นกัน</p>\n<p>เกมพัฒนาโดยสตูดิโออังกฤษ Double Eleven ที่เคยมีผลงานทำเกม Lego Harry Potter และ Minecraft Dungeons มาก่อน (ผลงานล่าสุดคือ <a href=\"https://www.blognone.com/node/142457\">พอร์ต RDR1 ลงพีซี</a>) ตอนนี้เกมเปิดให้เล่นแบบ Early Access แล้วบนพีซีและ Xbox Series X|S (ราคาบน Steam คือ 199 บาท) ส่วนเวอร์ชัน PlayStation สัญญาว่าจะตามมาในอนาคต</p>\n<p>ที่มา - <a href=\"https://www.blindfiregame.com/news/releasing-blindfire-into-the-world\">Blindfire</a>, <a href=\"https://news.xbox.com/en-us/2024/10/17/blindfire-xbox-partner-preview/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/02a3d7d9c94c3f4bbc8c773339275891.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4f8b243cce7c514b16fcbc80a2c815c8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/428a30deeae1ff21e3640a898c3270e6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/136e9b38f643e318c2121743930fd232.jpg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9590cd8e732df17b9338a4a58876de70069ddb17a219c11d30ea451835fda58d","category":"Thai"}