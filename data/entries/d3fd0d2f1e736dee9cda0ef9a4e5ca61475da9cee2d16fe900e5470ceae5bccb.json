{"title":"Microsoft ทดสอบแสดงโฆษณาใน Windows 11 ส่วนเมนู Start","link":"https://www.blognone.com/node/139209","date":1712969212000,"content":"<div><div><div><p>ไมโครซอฟท์เริ่ม<strong>ทดสอบ</strong>แสดงโฆษณาใน Windows ส่วนเมนู Start โดยโฆษณาที่แสดงเป็น<a href=\"https://www.blognone.com/node/130535\">แอปใน Microsoft Store</a> เพื่อช่วยให้ผู้ใช้งานได้ค้นพบแอปใหม่ ๆ</p>\n<p>การทดสอบนี้มีสถานะเบต้า เฉพาะในกลุ่มผู้ใช้ Windows 11 Insider Preview Build 22635.3495 จำนวนเล็กน้อยเท่านั้น และมีผลเฉพาะผู้ใช้งานในสหรัฐอเมริกา ส่วนกลุ่ม Windows บนอุปกรณ์ที่ถูกควบคุมจัดการโดยองค์กรจะไม่มีการแสดงโฆษณา</p>\n<p>ในช่วงทดสอบนี้ผู้ใช้งานที่ไม่ต้องการเห็นโฆษณาก็สามารถเลือกปิดได้ โดยไปที่ Settings &gt; Personalization &gt; Start และเลือกปิดส่วนคำแนะนำทิป, แอป และอื่น ๆ</p>\n<p>ไมโครซอฟท์ย้ำว่าสถานะการแสดงโฆษณาตอนนี้เป็นการทดสอบแนวทางเพื่อรวบรวมความคิดเห็นเท่านั้น และอาจไม่ได้นำมาออกมาใช้สำหรับทั่วไป</p>\n<p>ที่มา: <a href=\"https://www.bleepingcomputer.com/news/microsoft/microsoft-now-testing-app-ads-in-windows-11s-start-menu/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/f503e4649edc080dfe0e26c9bcd7bdb5.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/advertising\">Advertising</a></div><div><a href=\"/topics/microsoft-store\">Microsoft Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3fd0d2f1e736dee9cda0ef9a4e5ca61475da9cee2d16fe900e5470ceae5bccb","category":"Thai"}