{"title":"Google รายงานตัวเลขการปล่อยคาร์บอน เพิ่มขึ้นถึง 48% ใน 5 ปีที่ผ่านมา ผลจากการเติบโตของ AI","link":"https://www.blognone.com/node/140718","date":1720006128000,"content":"<div><div><div><p>กูเกิลเผยแพร่รายงานประจำปีผลกระทบด้านสิ่งแวดล้อม (<a href=\"https://www.gstatic.com/gumdrop/sustainability/google-2024-environmental-report.pdf\">Environmental Report 2024</a>) โดยรายงานปีนี้มีตัวเลขที่สำคัญคือปริมาณการปล่อยคาร์บอน ซึ่งกูเกิลกำหนดเป้าหมายให้เป็น Net-zero ภายในปี 2023 ที่เป้าหมายนี้ท้าทายขึ้นไปอีก เพราะตัวเลขปี 2023 ปริมาณการปล่อยคาร์บอนเพิ่มขึ้นจากปีก่อน 13% และถ้าเทียบกับ 5 ปีที่แล้ว 2019 ตัวเลขนี้เพิ่มขึ้นถึง 48%</p>\n<p>กูเกิลบอกสาเหตุหลักที่การปล่อยคาร์บอนเพิ่มสูงขึ้น เป็นผลจากการใช้พลังงานในศูนย์ข้อมูลที่มากขึ้น ซึ่งเกี่ยวข้องกับความต้องการงานประมวลผลด้าน AI เฉพาะการใช้พลังงานไฟฟ้าในศูนย์ข้อมูลของปีที่ผ่านมาเพิ่มขึ้น 17%</p>\n<p>ในรายงานกูเกิลบอกว่าศูนย์ข้อมูลปัจจุบัน มีการปรับปรุงให้มีการใช้พลังงานอย่างมีประสิทธิภาพดีกว่าศูนย์ข้อมูลทั่วไป 1.8 เท่า ส่วนงานประมวลผล AI กูเกิลได้ใช้หลายแนวทาง ทั้งการใช้ TPU รุ่นล่าสุด <a href=\"https://www.blognone.com/node/139761\">Trillium</a> ที่ใช้พลังงานมีประสิทธิภาพมากกว่ารุ่นก่อนหน้า 67%, ปรับปรุงขั้นตอนการเทรน AI ทำให้ลดการใช้พลังงานได้ถึง 100 เท่า</p>\n<p>ความต้องการใช้พลังงานไฟฟ้าสำหรับศูนย์ข้อมูลนั้นมีแนวโน้มที่เพิ่มมากขึ้น มีตัวเลขคาดการณ์ว่าในปี 2030 การใช้ไฟฟ้าสำหรับศูนย์ข้อมูลในสหรัฐอเมริกาจะเพิ่มขึ้นถึง 20%</p>\n<p>ที่มา: <a href=\"https://blog.google/outreach-initiatives/sustainability/2024-environmental-report/\">กูเกิล</a> และ <a href=\"https://www.cnbc.com/2024/07/02/googles-carbon-emissions-surge-nearly-50percent-due-to-ai-energy-demand.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/7c834ca6ef42eb414353eb800e1024db.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/energy\">Energy</a></div><div><a href=\"/topics/environment\">Environment</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a5ee2306ec2d57d91c61a5744c43519363b181dfd3ece123c52ccfdcbd200c6","category":"Thai"}