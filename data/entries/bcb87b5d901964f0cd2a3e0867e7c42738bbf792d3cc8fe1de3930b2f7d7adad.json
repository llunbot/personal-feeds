{"title":"Notion เปิดตัวอีเมลไคลเอนต์ Notion Mail","link":"https://www.blognone.com/node/142755","date":1729817015000,"content":"<div><div><div><p>Notion เปิดตัว <strong>Notion Mail</strong> อีเมลไคลเอนต์ ที่บอกว่าเป็นการเปลี่ยนแปลงรูปแบบ Inbox ของอีเมลแบบเดิม มาทำให้อีเมลเข้ากับรูปแบบการทำงานที่ผู้ใช้งานต้องการ เช่น การจัดหมวดหมู่หัวข้อ, การแสดงวันที่สำคัญในอีเมล, AI ที่เตือนหรือตอบข้อความให้ และอื่น ๆ</p>\n<p>Notion Mail เป็นการนำ<a href=\"Skiff\">ฟีเจอร์ของ Skiff</a> แพลตฟอร์มจัดการเอกสารและอีเมล ที่ Notion ซื้อกิจการมาเมื่อต้นปี มารวมในแพลตฟอร์มของ Notion เอง</p>\n<p>ในตอนนี้สถานะของ Notion Mail ยังเป็นพรีวิว คนที่สนใจสามารถ<a href=\"https://www.notion.so/product/mail\">ลงชื่อใน waitlist</a> ได้ ซึ่งจะเปิดตัวเป็นทางการต้นปี 2025 มีแอปแยกสำหรับ iOS, Android ในเบื้องต้นรองรับเฉพาะการเชื่อมต่อกับ Gmail เท่านั้น</p>\n<p>Notion ยังเปิดตัวฟีเจอร์ใหม่อีกหลายอย่าง ได้แก่ Forms สร้างแบบฟอร์มเพื่อสอบถามข้อมูลภายในองค์กร, Layouts ปรับแต่งพื้นที่การใช้งานตามต้องการ, Automations ระบบจัดการงานอัตโนมัติตามที่คัสตอมไว้ และ Marketplace ปรับปรุงใหม่ให้ค้นหาเทมเพลตที่ต้องการดีขึ้น</p>\n<p>ที่มา: <a href=\"https://www.notion.so/blog/conference-product-releases\">Notion</a></p>\n<p><img alt=\"No Description\" src=\"https://www.blognone.com/sites/default/files/externals/06e82ece2af1521f03a76973f50798c0.png\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/e-mail\">E-mail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bcb87b5d901964f0cd2a3e0867e7c42738bbf792d3cc8fe1de3930b2f7d7adad","category":"Thai"}