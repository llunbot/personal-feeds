{"title":"Porsche ประกาศใช้งาน Android Automotive, มีแอพของกูเกิลในรถยนต์","link":"https://www.blognone.com/node/136482","date":1698719549000,"content":"<div><div><div><p>Porsche ประกาศเซ็นสัญญากับกูเกิล นำแอพในจักรวาลกูเกิลได้แก่ Google Maps, Google Assistant, Google Play Store ไปใช้งานกับรถยนต์ของตัวเองในอนาคต รถยนต์กลุ่มนี้จะเริ่มผลิตประมาณช่วง \"กลางทศวรรษ\" (middle of the decade) หรือราวปี 2025-2026</p>\n<p>Porsche บอกว่าจะยังใช้งานอินเทอร์เฟซ Porsche Communication Management (PCM) แบบเดิมต่อไป แต่จะผนวก ecosystem ของบริษัทอื่นๆ เข้ามาด้วย</p>\n<p>แม้ Porsche ไม่ได้พูดมาตรงๆ แต่การบอกว่าใช้ระบบ Google built-in ซึ่งเป็นชื่อทางการค้าของระบบปฏิบัติการ Android Automotive ที่ผนวกรวมแอพของกูเกิลมาด้วย (<a href=\"https://www.blognone.com/node/133812\">ข่าวเก่า</a>) ก็เป็นการยืนยันว่า Porsche เดินตาม<a href=\"https://www.blognone.com/node/133132\">แนวทางของบริษัทแม่ Volkswagen Group ที่ประกาศเข้าร่วม Android Automotive เมื่อต้นปีนี้</a></p>\n<p><a href=\"https://www.blognone.com/node/111913\">Volkswagen Group เคยมีแผนการใหญ่สร้างระบบปฏิบัติการรถยนต์ของตัวเอง ใช้กับรถยนต์ทุกแบรนด์ในเครือ</a> มาตั้งแต่ปี 2019 พัฒนาโดยบริษัทลูกชื่อ Cariad แต่<a href=\"https://www.blognone.com/node/133727\">ผลกลับไม่เป็นไปตามที่คิด แผนการล่าช้ากว่ากำหนด จนล่าสุดต้องปลดผู้บริหารออกยกชุด</a> และต้องหันไปใช้ระบบปฏิบัติการ Android Automotive แทน</p>\n<p><img alt=\"No Description\" src=\"https://www.blognone.com/sites/default/files/externals/58e877d17dafbf671ce9f0e2b63fdf86.jpeg\" /></p>\n<p>ที่มา - <a href=\"https://newsroom.porsche.com/en/2023/company/porsche-expansion-partnership-google-34205.html\">Porsche</a>, <a href=\"https://www.theverge.com/2023/10/30/23938741/porsche-google-built-in-vw-cariad-layoffs\">The Verge</a></p>\n</div></div></div><div><div>Topics: </div><div><div><a href=\"/topics/porsche\">Porsche</a></div><div><a href=\"/topics/android-automotive\">Android Automotive</a></div><div><a href=\"/topics/automobile\">Automobile</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9aca547a2d69392502d07cf2b78c0f3985282164e7aa88e0f725b12332a305a","category":"Thai"}