{"title":"Mistral ลดราคา API ลงสูงสุด 80% เพิ่มแพ็กเกจฟรี","link":"https://www.blognone.com/node/142136","date":1727060524000,"content":"<div><div><div><p>Mistral ผู้พัฒนาปัญญาประดิษฐ์ LLM จากฝรั่งเศสประกาศปรับราคาค่าใช้งาน API ผ่าน Le Plateforme ลง พร้อมกับเพิ่มแพ็กเกจใช้งานฟรีเข้ามา</p>\n<p>โมเดลที่ลดราคามากที่สุด คือ Mistral Small และ <a href=\"https://www.blognone.com/node/140044\">Codestral</a> ที่ลดราคาลงถึง 80% เหลือเพียง 0.2 ดอลลาร์ต่อล้านโทเค็นสำหรับอินพุตและ 0.6 ดอลลาร์ต่อล้านโทเค็นสำหรับเอาท์พุต แม้จะลดราคาแล้วก็ยังแพงกว่า Gemini Flash อยู่ประมาณ 1 เท่าตัวแม้ความสามารถใกล้เคียงกัน อย่างไรก็ดี Mistral Small มีตัวเลือกให้ดาวน์โหลดมาใช้งานในองค์กรได้</p>\n<p>สำหรับการใช้งานแพ็กเกจฟรีนั้นยังจำกัดปริมาณการใช้งานที่ 1 request per second ทำให้เหมาะกับการทดสอบแอปพลิเคชั่นมากกว่าการใช้งานจริงจัง</p>\n<p>ที่มา - <a href=\"https://mistral.ai/news/september-24-release/\">Mistral</a></p>\n<p><img src=\"https://www.blognone.com/sites/default/files/externals/c35c1e63df66099f8b4b52758cd80fcd.jpg\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"968c2e4184a5d10e5f683cd9dae5c88c4f16f138506a288b2c058fd845b7efcc","category":"Thai"}