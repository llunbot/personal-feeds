{"title":"ตำรวจไทยย้ายเว็บเช็คประวัติอาชญากรรมจากโดเมน .com มาเป็น .go.th เพื่อสร้างความเชื่อมั่น","link":"https://www.blognone.com/node/141235","date":1722695294000,"content":"<div><div><div><p>กองทะเบียนประวัติอาชญากร สำนักงานพิสูจน์หลักฐาน สำนักงานตำรวจแห่งชาติ เปลี่ยนเว็บไซต์ให้ประชาชนตรวจเช็คประวัติอาชญากรรมของตัวเอง จากเดิมที่ใช้โดเมนเนม  www.crd-check.com มาเป็น <a href=\"https://www.crd.go.th/\">www.crd.go.th</a> ตามนโยบายของรัฐบาลที่ให้ใช้โดเมน .go.th เพื่อสร้างความมั่นใจแก่ประชาชน</p>\n<p>น.ส.เกณิกา อุ่นจิตร์ รองโฆษกประจำสำนักนายกรัฐมนตรี บอกว่านโยบายเรื่องการให้ใช้โดเมน .go.th มาจาก <a href=\"https://www.royalthaipolice.go.th/downloads/651012-1.pdf\">พระราชบัญญัติการปฏิบัติราชการทางอิเล็กทรอนิกส์ พ.ศ 2565</a> และ <a href=\"https://www.ratchakitcha.soc.go.th/DATA/PDF/2564/E/113/T_0001.PDF\">ระเบียบสำนักนายกรัฐมนตรีว่าด้วยงานสารบรรณ พ.ศ 2526 แก้ไขเพิ่มเติมโดยระเบียบสำนักนายกรัฐมนตรีว่าด้วยงานสารบรรณ (ฉบับที่ 4) พ.ศ.2564</a> อย่างไรก็ตาม จากการตรวจสอบเอกสารทั้งสองฉบับ ไม่ได้กล่าวถึงการต้องใช้โดเมน .go.th โดยตรง แต่มีเรื่องที่อยู่อีเมลของส่วนราชการ ที่ให้ลงท้ายด้วยโดเมนของหน่วยงานนั้นๆ เท่านั้น</p>\n<p>ที่มา - <a href=\"https://www.matichon.co.th/politics/news_4713886\">มติชน</a></p>\n<p><img alt=\"No Description\" src=\"https://www.blognone.com/sites/default/files/externals/65f6c61508fd8f8aebe3e3a18ea1ba14.png\" /></p>\n</div></div></div><div><div>Topics: </div><div><div><a href=\"/topics/police\">Police</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div><div><a href=\"/topics/domain-name\">Domain Name</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f436877c922951b4ad47bf790a031c7c6c156532e20d56d6eefc8aefb85bc21","category":"Thai"}