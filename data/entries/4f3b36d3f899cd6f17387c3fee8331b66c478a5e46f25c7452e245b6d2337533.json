{"title":"บริษัทและสมาคมไอทีฝั่งยุโรป 34 องค์กร ร้อง EU แอปเปิลไม่ยอมเปิดสโตร์ตามกฎหมาย DMA","link":"https://www.blognone.com/node/138499","date":1709349458000,"content":"<div><div><div><p>Spotify ร่วมกับบริษัทไอทีที่ทำธุรกิจในยุโรปอีกหลายราย เช่น Deezer, Epic Games, Proton, 37signals และสมาคมด้านดิจิทัล-เทคโนโลยีในยุโรปอีกจำนวนหนึ่ง รวมทั้งหมด 34 องค์กร ร่วมกันส่งจดหมายถึงคณะกรรมการยุโรป (European Commission) ร้องเรียนว่าแอปเปิลไม่ยอมปฏิบัติตามกฎหมาย Digital Markets Act (DMA) ของยุโรป</p>\n<p>จดหมายนี้สรุปประเด็นที่แอปเปิลไม่ยอมปฏิบัติตาม DMA จำนวน 4 ข้อคือ</p>\n<ul>\n<li>ข้อเสนอของแอปเปิลต่อนักพัฒนาที่จะส่งแอปขึ้นสโตร์ ให้เลือกอย่างใดอย่างหนึ่งระหว่างเงื่อนไขเก่า (ที่ไม่ตรงตาม DMA) และ<a href=\"https://www.blognone.com/node/137877\">เงื่อนไขใหม่</a> แต่ทางกลุ่มผู้ส่งจดหมายบอกว่าทั้งสองเงื่อนไขก็ไม่ผ่าน DMA อยู่ดี</li>\n<li>เงื่อนไขใหม่ของแอปเปิลคิดค่า Core Technology Fee (CTF) และค่าธุรกรรม transaction fee เพิ่มเติม ซึ่งเป็นเงื่อนไขที่ไม่เป็นธรรม และไม่เกิดการแข่งขันจากการมีระบบจ่ายเงินภายนอก</li>\n<li><a href=\"https://www.blognone.com/node/137892\">แอปเปิลอ้างเรื่องความปลอดภัยและความเป็นส่วนตัว</a> เพื่อไม่ยอมเปิดทางเลือกให้ผู้ใช้งาน และพยายามทำหน้าจอแจ้งเตือนให้ผู้ใช้กลัว (scare screens) ซึ่งเป็นเรื่องชวนเข้าใจผิด</li>\n<li>เงื่อนไขใหม่ของแอปเปิลไม่ยอมให้ sideloading ซึ่งเป็นการปิดกั้นทางเลือก และไม่สร้างการแข่งขัน</li>\n</ul>\n<p>กลุ่มองค์กรที่เข้าชื่อกันเหล่านี้จึงเรียกร้องให้ European Commission เข้ามาจัดการกับแอปเปิลโดยเร็ว ไม่อย่างนั้นจะไม่มีใครเชื่อมั่นในกฎหมาย DMA อีกต่อไป</p>\n<p>ข่าวก่อนหน้าที่เกี่ยวข้อง</p>\n<ul>\n<li><a href=\"https://www.blognone.com/node/137898\">Spotify โจมตีแอปเปิลไม่จริงใจทำตามกฎหมาย DMA ยุโรป, เรียกร้อง EU ให้แก้ปัญหา</a></li>\n<li><a href=\"https://www.blognone.com/node/137937\">ประธาน Xbox แสดงความเห็นนโยบายใหม่ App Store ในยุโรป บอกเป็นการก้าวผิดทิศทาง</a></li>\n<li><a href=\"https://www.blognone.com/node/138009\">Mark Zuckerberg บอกนโยบายใหม่ App Store ในประเทศ EU ทำให้ทุกอย่างยุ่งยากมากกว่าเดิมกับทุกฝ่าย</a></li>\n<li><a href=\"https://www.blognone.com/node/138321\">Microsoft, Meta ร้องเรียน App Store ในประเทศ EU ไม่เป็นไปตามเงื่อนไข ส่วน Apple โต้ทำตามถูกต้องแล้ว</a></li>\n</ul>\n<p>ที่มา - <a href=\"https://newsroom.spotify.com/2024-03-01/a-letter-to-the-european-commission-on-apples-lack-of-dma-compliance/\">Spotify</a></p>\n<p><img src=\"https://www.blognone.com/sites/default/files/externals/c9e2bea3595d85eaea843710934a9fa0.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/app-store\">App Store</a></div><div><a href=\"/topics/antitrust\">Antitrust</a></div><div><a href=\"/topics/spotify\">Spotify</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f3b36d3f899cd6f17387c3fee8331b66c478a5e46f25c7452e245b6d2337533","category":"Thai"}