{"title":"Spotify รายงานผลประกอบการไตรมาส เติบโตทั้งจำนวนสมาชิกและรายได้","link":"https://www.blognone.com/node/141043","date":1721741009000,"content":"<div><div><div><p>Spotify รายงานผลการดำเนินงานของไตรมาสที่ 2 ปี 2024 เริ่มที่ตัวเลขผู้ใช้งาน โดยมีจำนวนผู้ใช้งานเป็นประจำทุกเดือน (MAUs) เพิ่มเป็น 626 ล้านบัญชี เป็นลูกค้าที่จ่ายค่าสมาชิกรายเดือน 246 ล้านบัญชี</p>\n<p>ตัวเลขทางการเงินเป็นดังนี้ รายได้รวม 3,807 ล้านยูโร เพิ่มขึ้น 20% จากไตรมาสเดียวกันในปีก่อน เป็นรายได้จากค่าสมาชิก 3,351 ล้านยูโร และเป็นรายได้จากโฆษณา 456 ล้านยูโร อัตรากำไรขั้นต้น 29.2% และสุทธิมีกำไร 274 ล้านยูโร</p>\n<p>Spotify บอกว่าจำนวนผู้ใช้งานที่เพิ่มขึ้นนั้น มาจากทุกภูมิภาคในโลก ส่วนอัตรากำไรขั้นต้นที่เพิ่มสูง เป็นผลจากส่วนเพลงและพอดคาสต์ที่มีกำไรมากขึ้น</p>\n<p>มีสถิติที่น่าสนใจเพิ่มเติมโดย Spotify บอกว่าศิลปินต่างประเทศ มีผลงานที่ถูกค้นพบ-แนะนำบนแพลตฟอร์มมากขึ้น เช่น บราซิล มีเพลงที่ถูกแนะนำให้คนฟังเพลงบราซิลครั้งแรกแล้วกว่า 1 หมื่นล้านครั้ง ค่าส่วนแบ่งเติบโต 600%, ในภูมิภาคยุโรป ค่าส่วนแบ่งที่จ่าย 55% เป็นเพลงที่ไม่ใช่ภาษาอังกฤษ</p>\n<p>ที่มา: <a href=\"https://newsroom.spotify.com/2024-07-23/spotify-reports-second-quarter-2024-earnings/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/323d9162a337c68412f9873bd450b29a.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cb59721605c5a940aa49a084ea473bcbe5db3b828f27eaa6cf0d8411a6228e0","category":"Thai"}