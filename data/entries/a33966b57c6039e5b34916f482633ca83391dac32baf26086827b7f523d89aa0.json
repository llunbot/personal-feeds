{"title":"พบอัลกอลิธึมตารางแฮชใหม่ O(log² δ⁻¹) เอาชนะข้อจำกัดที่เคยมีมา 40 ปี","link":"https://www.blognone.com/node/144602","date":1739254732000,"content":"<div><div><div><p>ทีมวิจัยระดับปริญญาตรีนำเสนอโครงสร้างข้อมูลแบบใหม่เพื่อปรับปรุงโครงสร้างข้อมูล <a href=\"https://en.wikipedia.org/wiki/Open_addressing\">open-addressing hash table</a> หรือโครงสร้างแฮชที่เก็บข้อมูลในตารางแฮชโดยตรง โดยสามารถสร้างอัลกอริทึมที่เร็วกว่า การคาดคะเนของ Andrew Yao ที่<a href=\"https://dl.acm.org/doi/pdf/10.1145/3828.3836\">วางข้อจำกัดความเร็วของปัญหาแบบนี้ไว้ตั้งแต่ปี 1985</a></p>\n<p>ทีมงานนี้ประกอบด้วย Martin Farach-Colton จากมหาวิทยาลัยนิวยอร์ค, Andrew Krapivin จากมหาวิทยาลัยเคมบริดจ์, และ William Kuszmaul จากมหาวิทยาลัยคาร์เนกีเมลลอน โดยเสนอกระบวนการแฮชรูปแบบใหม่สองแบบ คือ Elastic Hashing และ Funnel Hashing โดยตัวสำคัญคือ Funnel Hashing ที่ทนทานต่อการค้นหาข้อมูลแม้ในกรณีที่แย่ที่สุดก็ยังอยู่ที่ระดับ O(log² δ⁻¹) เท่านั้น</p>\n<p>open-addressing hash table เป็นโครงสร้างข้อมูลที่เก็บข้อมูลไว้ในตารางแฮชโดยตรง โดยเมื่อการแฮชได้ค่าตรงกัน (hash collision) จะต้องหาทางค้นหาช่องว่างเพื่อเก็บข้อมูล (probing) ทำให้ประสิทธิภาพในการค้นหาและใส่ข้อมูลใหญ่กว่า O(1) ในกรณีที่แย่ที่สุดคือตารางเกือบเต็มแล้ว หากใช้กระบวนการค้นหาช่องว่างแบบไล่หาไปเรื่อยๆ กระบวนการค้นหาช่องว่างนี้จะใช้เวลาถึง O(n) ตามขนาดตาราง แต่ Funnel Hashing สามารถลด Big-O ลงได้เหลือระดับ log² เท่านั้น ซึ่งเล็กลงมาก</p>\n<p>ที่มา - <a href=\"https://www.quantamagazine.org/undergraduate-upends-a-40-year-old-data-science-conjecture-20250210/\">Quanta Magazine</a></p>\n<p><img alt=\"No Description\" src=\"https://www.blognone.com/sites/default/files/externals/a854ae0cfbcbe490d773b50224616491.png\" /></p>\n</div></div></div><div><div>Topics: </div><div><div><a href=\"/topics/algorithm\">Algorithm</a></div><div><a href=\"/topics/computer-science\">Computer Science</a></div><div><a href=\"/topics/research\">Research</a></div><div><a href=\"/topics/mathematics\">Mathematics</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a33966b57c6039e5b34916f482633ca83391dac32baf26086827b7f523d89aa0","category":"Thai"}