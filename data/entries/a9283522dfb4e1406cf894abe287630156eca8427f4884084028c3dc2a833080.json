{"title":"Star Citizen ประกาศ Squadron 42 น่าจะวางขายได้จริงในปี 2026","link":"https://www.blognone.com/node/142682","date":1729497237000,"content":"<div><div><div><p>Cloud Imperium บริษัทผู้พัฒนาเกม Star Citizen ที่ยังไม่รู้ว่าจะเสร็จเมื่อไร (แต่ขายยานได้เรื่อยๆ)​ เปิดตัวเทรลเลอร์เกมเพลย์ของเกม Squadron 42 ที่เป็นโหมดเล่นคนเดียวของเกม Star Citizen พร้อมประกาศวันที่น่าจะวางขายได้จริงๆ ในปี 2026</p>\n<p>Chris Roberts ผู้ก่อตั้งและซีอีโอของ Cloud Imperium บอกว่าเกม Squadron 42 พัฒนาฟีเจอร์เสร็จตั้งแต่ปีที่แล้ว 2023 นับจากนั้นมาคือการปรับปรุงคุณภาพของเกม ปรับแต่งประสิทธิภาพเกมให้ผ่านมาตรฐานในระดับที่สูงพอกับที่แฟนๆ คาดหวัง เกมจะยาวประมาณ 30-40 ชั่วโมง และเขามั่นใจว่าตอนนี้เกมจะสามารถขายได้ในปี 2026</p>\n<p>เกม Squadron 42 เปิดตัวครั้งแรกในปี 2014 แล้วเลื่อนมาเรื่อยๆ (<a href=\"https://www.blognone.com/node/120305\">ข่าวการเลื่อนในปี 2020</a>) มาถึงตอนนี้คือ 10 ปีเต็มแล้วก็ยังไม่เสร็จ หากเสร็จจริงในปี 2026 ตามที่ประกาศก็จะใช้เวลาทั้งหมด 12 ปี</p>\n<p>ที่มา - <a href=\"https://www.eurogamer.net/star-citizen-spin-off-squadron-42-will-release-in-2026-heres-an-hour-long-gameplay-teaser\">Eurogamer</a></p>\n</div></div></div><div><div>Topics: </div><div><div><a href=\"/topics/star-citizen\">Star Citizen</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9283522dfb4e1406cf894abe287630156eca8427f4884084028c3dc2a833080","category":"Thai"}