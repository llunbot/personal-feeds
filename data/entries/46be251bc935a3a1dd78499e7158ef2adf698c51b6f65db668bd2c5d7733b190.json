{"title":"Lyft ประกาศแผนให้บริการแท็กซี่ไร้คนขับ ปี 2026 เป็นอย่างเร็ว, ใช้เทคโนโลยี Mobileye","link":"https://www.blognone.com/node/144611","date":1739333437000,"content":"<div><div><div><p>บริษัทเรียกรถยนต์ Lyft เตรียมเปิดบริการแท็กซี่ไร้คนขับของตัวเองในปี 2026 \"เป็นอย่างเร็ว\" เริ่มจากเมืองดัลลัสเป็นแห่งแรก โดยจะใช้เทคโนโลยีจาก Mobileye บริษัทลูกของอินเทล</p>\n<p>ตลาดแท็กซี่ไร้คนขับในสหรัฐอเมริกา นำโดย Waymo ที่เปิดบริการไปแล้วหลายเมือง และ<a href=\"https://www.blognone.com/node/144421\">เพิ่งประกาศแผนขยายเป็น 10 เมืองในอนาคตอันใกล้นี้</a> ส่วน <a href=\"https://www.blognone.com/node/143568\">Cruise ในเครือ GM ปิดตัวไปแล้วเมื่อปี 2024</a> และยังมี <a href=\"https://www.blognone.com/node/142515\">Cybercab ของ Tesla ที่ระบุว่าจะเริ่มผลิตรถจริงในปี 2026/2027</a></p>\n<p>Jeremy Bird ผู้บริหาร Lyft ให้สัมภาษณ์กับ TechCrunch ว่า บริษัท Marubeni ของญี่ปุ่นจะลงทุนเรื่องรถยนต์ไร้คนขับ (ยังไม่ชัดว่าใช้รถรุ่นไหน ยี่ห้ออะไร) ใช้เทคโนโลยีการควบคุมของ Mobileye และนำเสนอบริการผ่านแอพของ Lyft ในพื้นที่ Dallas ก่อนขยายไปยังเมืองอื่นๆ ในรัฐเท็กซัสต่อไป</p>\n<p>คู่แข่งของ Lyft คือ Uber นั้นใช้วิธีพาร์ทเนอร์กับบริษัทรถยนต์ไร้คนขับหลายราย เช่น <a href=\"https://www.blognone.com/node/133966\">Waymo</a>, Aurora, Nuro, <a href=\"https://www.blognone.com/node/143515\">WeRide</a></p>\n<p>ที่มา - <a href=\"https://techcrunch.com/2025/02/10/lyft-to-launch-mobileye-powered-robotaxis-as-soon-as-2026-starting-with-dallas/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e6c9352a724c24aead02e3c9daa01ad9.jpeg\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div><div><a href=\"/topics/mobileye\">Mobileye</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46be251bc935a3a1dd78499e7158ef2adf698c51b6f65db668bd2c5d7733b190","category":"Thai"}