{"title":"Paytm แพลตฟอร์ม Digital Payment รายใหญ่อินเดีย IPO แล้ว ใหญ่ที่สุดในประวัติศาสตร์ตลาดหุ้นอินเดีย","link":"https://www.blognone.com/node/125902","date":1637236457000,"content":"<div><div><div><p>Paytm บริการจ่ายเงินดิจิทัลรายใหญ่ของอินเดีย ได้ไอพีโอเข้าตลาดหลักทรัพย์มุมไบ ประเทศอินเดียวันนี้ โดยได้เงินจากการขายหุ้นไอพีโอไป 2.5 พันล้านดอลลาร์ เป็นไอพีโอที่ใหญ่ที่สุดในประวัติศาสตร์ของอินเดีย อย่างไรก็ตามราคาหุ้นวันแรกปรับลดลงถึง 20% จากราคาไอพีโอ เนื่องจากความกังวลที่บริษัทยังมีผลประกอบการขาดทุนสูง</p>\n<p>ผู้ถือหุ้นรายใหญ่ของ Paytm คือ Ant Financial บริษัทการเงินของ Alibaba จากจีน และ SoftBank จากญี่ปุ่น</p>\n<p>Paytm ก่อตั้งโดย Vijay Shekhar Sharma เมื่อปี 2010 และเป็นแพลตฟอร์มการจ่ายเงินที่ได้รับความนิยมสูงในอินเดีย รวมทั้งได้รับการส่งเสริมจากนโยบายของรัฐบาลที่ผลักดันลดการใช้เงินสด นอกจากนี้สถานการณ์โควิดก็เร่งให้คนเปลี่ยนมาจ่ายเงินแบบดิจิทัลมากขึ้น แพลตฟอร์มมีร้านค้าที่รองรับมากกว่า 22 ล้านแห่ง จำนวนผู้ใช้งาน 337 ล้านคน มี transaction ในปีที่แล้วกว่า 54,000 ล้านดอลลาร์</p>\n<p>ที่มา: <a href=\"https://www.bbc.com/news/business-59315408\">BBC</a></p>\n<p><img src=\"https://www.blognone.com/sites/default/files/externals/820d70802ccaa387dc300aeedbef7890.jpg\" /></p>\n</div></div></div><div><div>Topics: </div><div><div><a href=\"/topics/paytm\">Paytm</a></div><div><a href=\"/topics/ipo\">IPO</a></div><div><a href=\"/topics/online-payment\">Online Payment</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df91aaabca84faaace3535ff123192a0b43b443cacc4c0336fca98d26ab5112c","category":"Thai"}