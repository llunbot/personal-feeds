{"title":"HPE รายงานผลประกอบการไตรมาส รายได้รวมเพิ่มขึ้น 15% พร้อมกำไรและกระแสเงินสดแข็งแกร่ง","link":"https://www.blognone.com/node/143489","date":1733469011000,"content":"<div><div><div><p>HPE รายงานผลประกอบการประจำไตรมาสที่ 4 ตามปีการเงินบริษัท 2024 สิ้นสุดเดือนตุลาคม รายได้รวม 8,458 ล้านดอลลาร์ เพิ่มขึ้น 15% เมื่อเทียบกับไตรมาสเดียวกันในปีก่อน มีกำไรสุทธิตามบัญชี GAAP 1,341 ล้านดอลลาร์ และมีรายได้ต่อเนื่อง 12 เดือน (ARR) เพิ่มขึ้น 49% เป็น 1.9 พันล้านดอลลาร์</p>\n<p>Antonio Neri ซีอีโอ HPE กล่าวว่าบริษัทมีผลการดำเนินงานที่ยอดเยี่ยมในไตรมาสนี้ และส่งผลให้ตัวเลขตลอดปีการเงิน 2024 ออกมาแข็งแกร่งด้วยไม่ว่าจะเป็นรายได้ กำไรต่อหุ้น และกระแสเงินสดอิสระ เป็นผลจากพอร์ตโฟลิโอบริษัทที่ครอบคลุมทั้งไฮบริดคลาวด์ AI และเน็ตเวิร์ก นอกจากนี้บริการต่าง ๆ จะเติมเต็มมากยิ่งขึ้นเมื่อการ<a href=\"https://www.blognone.com/node/137576\">ซื้อกิจการ Juniper Networks</a> แล้วเสร็จ</p>\n<p>รายได้จากธุรกิจเซิร์ฟเวอร์เพิ่มขึ้น 32% เป็น 4.7 พันล้านดอลลาร์, Intelligent Edge ลดลง 20% เป็น 1.1 พันล้านดอลลาร์, ไฮบริดคลาวด์ เพิ่มขึ้น 18% เป็น 1.6 พันล้านดอลลาร์ และกลุ่มบริการทางการเงินเพิ่มขึ้น 2% เป็น 893 ล้านดอลลาร์</p>\n<p>ที่มา: <a href=\"https://www.hpe.com/us/en/newsroom/press-release/2024/12/hewlett-packard-enterprise-reports-fiscal-2024-fourth-quarter-results.html\">HPE</a></p>\n<p><img alt=\"No Description\" src=\"https://www.blognone.com/sites/default/files/externals/ee2ae167d7890c7af9420ce8b47bd8d1.jpg\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20eb1b63a2c59e3ac37d409c9e108d1d74848512f46a08ddac97641d3975fa9d","category":"Thai"}