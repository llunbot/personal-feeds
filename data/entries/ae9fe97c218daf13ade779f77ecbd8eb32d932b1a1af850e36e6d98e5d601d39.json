{"title":"1Password ออกเครื่องมือใหม่ สร้างลิงก์โดยเฉพาะสำหรับการแชร์รหัสผ่าน","link":"https://www.blognone.com/node/125241","date":1634081678000,"content":"<div><div><div><p>1Password เปิดตัวเครื่องมือใหม่ เพื่อให้ผู้ใช้งานสามารถแชร์ vault กับคนอื่น โดยเฉพาะกับคนที่ไม่ได้ใช้ 1Password ได้อย่างปลอดภัยมากขึ้น</p>\n<p>เครื่องมือดังกล่าวตั้งชื่อว่า <strong>Psst!</strong> ย่อมาจาก Password secure sharing tool ซึ่งจะสร้างลิงก์สำหรับเข้าถึงบริการต่าง ๆ ที่กำหนดไว้ใน 1Password ลิงก์มีอายุ 7 วัน เป็นค่าเริ่มต้น แต่ผู้ใช้งานสามารถกำหนดระยะเวลาที่ต้องการได้เอง รวมทั้งเลือกกำหนดสิทธิเข้าถึงลิงก์ทั้งแบบระบุอีเมลผู้รับ หรือแบบสร้างลิงก์ทั่วไปขึ้นมา</p>\n<p>1Password ให้ข้อดีของระบบจัดการรหัสผ่านนี้ ว่าทำให้เจ้าของบัญชีสามารถควบคุมจัดการ ดูรายงานการเข้าถึงบัญชีตามสิทธิที่ให้ได้ละเอียดชัดเจน และควบคุมระยะเวลาได้มากขึ้น แทนที่การแชร์รหัสผ่านกันแบบตรง ๆ</p>\n<p>ที่มา: <a href=\"https://blog.1password.com/psst-item-sharing/\">1Password</a></p>\n<p><img src=\"https://www.blognone.com/sites/default/files/externals/e83d76d6438394dfd0ffca81ec82ccb3.png\" /></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae9fe97c218daf13ade779f77ecbd8eb32d932b1a1af850e36e6d98e5d601d39","category":"Thai"}