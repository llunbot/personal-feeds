{"title":"ByteDance บริษัทแม่ TikTok ทำข้อตกลงกับ GoTo คาดเพื่อให้บริการอีคอมเมิร์ซในอินโดนีเซียต่อไป","link":"https://www.blognone.com/node/137109","date":1701865597000,"content":"<div><div><div><p>มีรายงานว่า ByteDance บริษัทแม่ของ TikTok ได้ทำข้อตกลงเพื่อลงทุนในส่วนธุรกิจของกลุ่มบริษัท GoTo ในอินโดนีเซีย และเตรียมร่วมมือพัฒนาบริการช้อปปิ้งภายในแอป Tokopedia โดยจะมีรายละเอียดเปิดเผยออกมาอย่างเป็นทางการอีกครั้ง</p>\n<p>คาดว่าข้อตกลงดังกล่าวเกิดขึ้นหลังจาก TikTik Shop ถูกแบนในอินโดนีเซีย ตั้งแต่ 4 ตุลาคม ที่ผ่านมา ตาม<a href=\"https://www.blognone.com/node/135969\">ข้อกำหนดของทางการ</a>ที่ห้ามแพลตฟอร์มโซเชียลมีเดีย ให้บริการซื้อขายสินค้า ซึ่งกระทบกับ TikTok โดยตรง</p>\n<p>ถึงแม้ ByteDance และ GoTo จะทำข้อตกลงร่วมมือกันแล้ว ก็ต้องรอขั้นตอนอนุมัติจากหน่วยงานกำกับดูแลในอินโดนีเซียต่อไป ทั้งนี้ตัวเลขส่วนแบ่งการตลาดของ TikTok Shop ที่เพิ่งให้บริการไม่นาน เพิ่มขึ้นเป็น 5% ในอินโดนีเซีย</p>\n<p>ที่มา: <a href=\"https://asiatechdaily.com/bytedances-tiktok-shop-reinvents-itself-strategic-investment-and-collaboration-with-gotos-tokopedia/\">Asia Tech Daily</a></p>\n<p><img src=\"https://www.blognone.com/sites/default/files/externals/2eda9597a8b39b4f67445ee29662be7e.jpg\" /></p>\n</div></div></div><div><div>Topics: </div><div><div><a href=\"/topics/goto\">GoTo</a></div><div><a href=\"/topics/tokopedia\">Tokopedia</a></div><div><a href=\"/topics/indonesia\">Indonesia</a></div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb5b67679bb5ed0205486121fad3e08163878f432e9064a71580bff62c4ee932","category":"Thai"}