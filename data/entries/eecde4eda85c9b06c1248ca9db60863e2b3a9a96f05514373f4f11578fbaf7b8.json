{"title":"Square Enix เผยผลประกอบการประจำปี รายได้จากเกมเพิ่มแต่กำไรสุทธิตกลง 69.7%","link":"https://www.blognone.com/node/139716","date":1715595442000,"content":"<div><div><div><p>Square Enix เผยผลประกอบการประจำปีประมาณล่าสุด มียอดรวมทั้งสิ้น 356,344 ล้านเยน รายได้เพิ่มขึ้นจากปีก่อน 3.8% กำไรสุทธิหลักหักภาษี 14,912 ล้านเยนตกลง 69.7% เมื่อเทียบกับปีก่อน (47,594 ล้านเยน) มีรายละเอียดคร่าว ๆ ดังนี้</p>\n<p>รายได้จากเกมประเภท HD เพิ่มขึ้นเล็กน้อยจาก Final Fantasy XVI, Pixel Remaster, VII Rebirth และ Dragon Quest Monsters: The Dark Prince แต่ต้นทุนการพัฒนาและค่าใช้จ่ายในการทำการตลาดสูงขึ้นมาก อีกยังมีการยกเลิกการพัฒนาเกมจำนวนมากที่ลงไว้เป็นค่าใช้จ่ายกว่า 2 หมื่นล้านเยน</p>\n<p>ในขณะที่หมวดเกม MMO รายได้และกำไรลดลงเนื่องจากไม่มี Expansion ตัวใหม่ออกในปีที่ผ่านมา ส่วนหมวดเกมมือถือรายได้และกำไรลดลงแม้จะมี Final Fantasy VII Ever Crisis และ Dragon Quest Champions เปิดให้บริการก็ตาม</p>\n<p>ปีงบประมาณ 2024 ทาง Square-Enix ตั้งเป้าว่าจะทำกำไรให้ได้ 28,000 ล้านเยน โดยมีแผนธุรกิจระยะ 3 ปีดังนี้</p>\n<ul>\n<li>ปรับลดขนาดทุนที่ใช้สร้างเกม, ขายสตูดิโอและ IP บางส่วนในต่างประเทศ</li>\n<li>นำเกมไปลงหลายแพลตฟอร์มมากขึ้น</li>\n<li>ขยายธุรกิจเกม MMO ให้เป็นส่วนหนึ่งของฐานรายได้</li>\n<li>โฟกัสกลุ่มธุรกิจสิ่งพิมพ์ที่กำลังเติบโต</li>\n<li>ฟื้นกลุ่มธุรกิจสวนสนุกที่เคยได้รับผลกระทบอย่างหนักจากการระบาดครั้งใหญ่</li>\n<li>ขยายกลุ่มธุรกิจเมอร์แชนไดซ์จากเกม และแบรนด์ที่มีอยู่มากขึ้น</li>\n</ul>\n<p>ในรายงานดังกล่าวไม่มีผลสรุปเป็นรายเกมว่าขายได้เท่าไหร่แล้ว ทำให้ยังไม่ทราบอยู่ดีว่า Final Fantasy VII Rebirth ประสบความสำเร็จระดับไหน แต่ยอดขายเกมทั้งหมดของบริษัทขายได้ 26.32 ล้านชุด แบ่งเป็นแบบดาวน์โหลด 20.19 ล้านชุด และแบบแผ่น 6.13 ล้านชุด</p>\n<p><img alt=\"No Description\" src=\"https://www.blognone.com/sites/default/files/externals/29e9c1ef10373bea8b1d1a6d41cb6708.png\" /></p>\n<p>ที่มา - Square Enix <a href=\"https://tdnet-pdf.kabutan.jp/20240513/140120240513592496.pdf\">1</a> และ Square Enix <a href=\"https://www.hd.square-enix.com/eng/ir/pdf/20240513_01_en.pdf\">2</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/final-fantasy\">Final Fantasy</a></div><div><a href=\"/topics/dragon-quest\">Dragon Quest</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eecde4eda85c9b06c1248ca9db60863e2b3a9a96f05514373f4f11578fbaf7b8","category":"Thai"}