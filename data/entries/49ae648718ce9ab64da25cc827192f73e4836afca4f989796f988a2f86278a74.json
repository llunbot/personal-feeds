{"title":"HSBC เปิดตัว HSBC Innovation Banking ธนาคารที่โฟกัสบริษัทนวัตกรรม ซึ่งเปลี่ยนจาก SVB UK","link":"https://www.blognone.com/node/134305","date":1686580719000,"content":"<div><div><div><p>HSBC เปิดตัว HSBC Innovation Banking ธนาคารใหม่ที่โฟกัสด้านธุรกิจใหม่ เช่น สายเทคโนโลยี หรือสายวิทยาศาสตร์เพื่อสุขภาพชีวิต ซึ่งก่อตั้งจากทีมงานและพอร์ตโฟลิโอของ Silicon Valley Bank UK ที่<a href=\"https://www.blognone.com/node/132989\">บริษัทไปซื้อกิจการส่วนในสหราชอาณาจักร</a>มาจากธนาคาร SVB ด้วยมูลค่า 1 ปอนด์</p>\n<p>ในแถลงการณ์เปิดตัว HSBC Innovation Banking นี้ ได้ Rishi Sunak นายกรัฐมนตรีของสหราชอาณาจักรร่วมแถลงด้วย โดยบอกว่าธนาคารใหม่นี้จะช่วยเหลือธุรกิจด้านนวัตกรรม ให้ปลดล็อกโอกาสใหม่ ๆ สร้างตำแหน่งงาน และขยายธุรกิจออกไปทั่วโลก เป็นการส่งเสริมการเติบโตทางเศรษฐกิจของสหราชอาณาจักร</p>\n<p>HSBC Innovation Bank จะขยายสาขานอกจากในสหราชอาณาจักร เดนมาร์ก สวีเดน ที่มีสำนักงานอยู่แล้ว เพิ่มเติมไปยังในอเมริกา อิสราเอล และฮ่องกง เพื่อรองรับการเติบโตของลูกค้าสู่ประเทศต่าง ๆ ด้วย เป้าหมายเพื่อสนับสนุนธุรกิจทั้งระดับสเตจเริ่มต้น ไปจนถึงสเตจก่อนเข้าตลาดหุ้น ในการรับเงินทุนจากแหล่งต่าง ๆ จนถึงการบริการจัดการสินทรัพย์ของบริษัท</p>\n<p>ที่มา: <a href=\"https://www.hsbc.com/news-and-media/media-releases/2023/hsbc-innovation-banking-launches-at-london-tech-week\">HSBC</a></p>\n<p><img alt=\"No Description\" src=\"https://www.blognone.com/sites/default/files/externals/3a41cc690948e9a3608f9304c254d9a7.png\" /></p>\n</div></div></div><div><div>Topics: </div><div><div><a href=\"/topics/hsbc\">HSBC</a></div><div><a href=\"/topics/silicon-valley-bank\">Silicon Valley Bank</a></div><div><a href=\"/topics/venture-capital\">Venture Capital</a></div><div><a href=\"/topics/bank\">Bank</a></div><div><a href=\"/topics/uk\">UK</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49ae648718ce9ab64da25cc827192f73e4836afca4f989796f988a2f86278a74","category":"Thai"}