{"title":"Elon Musk ทำโพลล์ใน Twitter ว่าเขาควรขายหุ้น Tesla จำนวน 10% ที่ถืออยู่ออกมาหรือไม่?","link":"https://www.blognone.com/node/125714","date":1636246217000,"content":"<div><div><div><p>Elon Musk ซีอีโอ Tesla ได้ตั้งโพลล์ใน Twitter ผ่านบัญชีส่วนตัวของเขา ถามว่าเขาควรขายหุ้น Tesla ที่ถืออยู่ออกมา 10% หรือไม่ เพื่อให้เกิดการเสียภาษี หลังจากถูกวิจารณ์ว่าที่ผ่านมาเขาแทบไม่เสียภาษีเลย เนื่องจากไม่มีเงินเดือนและโบนัส การขายหุ้นและมีกำไรจากการขายจะทำให้เขาต้องเสียภาษีนั่นเอง</p>\n<p>Musk มีหุ้น Tesla 170.5 ล้านหุ้น จากราคาหุ้น Tesla ที่<a href=\"https://www.blognone.com/node/125457\">ปรับเพิ่มสูงขึ้นมาก</a>ในช่วงที่ผ่านมา ทำให้มูลค่าสินทรัพย์ที่เขาถือครองปรับเพิ่มสูงและล่าสุดเป็น<a href=\"https://brandinside.asia/elon-musk-got-36bn-richer/\">มหาเศรษฐีอันดับ 1 ของโลก</a></p>\n<p>โพลล์นี้ตั้งคำถามช่วง ตี 2 เมื่อคืนนี้ ยังมีเวลาอีกหลายชั่วโมงจึงจะมีข้อสรุป โดย ณ ขณะที่รายงานนี้ คำตอบว่าควรขายอยู่ราว 54% ไม่ขาย 46%</p>\n<p>ที่มา: <a href=\"https://edition.cnn.com/2021/11/06/business/elon-musk-tesla-stock-sales-twitter/index.html\">CNN</a></p>\n<p><img src=\"https://www.blognone.com/sites/default/files/externals/e9633694e52d402e6debc29bb57998e1.jpg\" /></p>\n<blockquote><p>Much is made lately of unrealized gains being a means of tax avoidance, so I propose selling 10% of my Tesla stock.Do you support this?</p>\n<p>— Elon Musk (@elonmusk) <a href=\"https://twitter.com/elonmusk/status/1457064697782489088?ref_src=twsrc%5Etfw\">November 6, 2021</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc6077f1a14a4e08fcfba3233b84b36b0bcbbb7a70bef4531b5835bd8db97f16","category":"Thai"}