{"title":"Similarweb รายงาน ทราฟฟิก Twitter ลดลง 14% หลัง Elon Musk ซื้อกิจการมาครบ 1 ปี","link":"https://www.blognone.com/node/136282","date":1697604732000,"content":"<div><div><div><p>Similarweb รายงานสถิติคนเข้าเว็บไซต์ Twitter.com ในโอกาสครบ 1 ปีที่ Elon Musk ซื้อกิจการ พบว่าทราฟฟิกของเดือนกันยายน 2023 ลดลง 14% จากเดือนกันยายน 2022</p>\n<p>ถ้าประเมินแยกเป็นรายประเทศ ทราฟฟิกจากสหรัฐอเมริกาคิดเป็น 1/4 ของทราฟฟิกทั้งหมด ลดลง 19% เทียบกับช่วงเวลาเดียวกันของปีก่อน ส่วนทราฟฟิกในประเทศตะวันตกอื่นๆ ก็ไปในทางเดียวกัน เช่น สหราชอาณาจักร (-11.6%) ฝรั่งเศส (-13.4%) เยอรมนี (-17.9%) ออสเตรเลีย (-17.5%)</p>\n<p><img src=\"https://www.similarweb.com/blog/wp-content/uploads/2023/10/x_twitter_musk_2-768x476.png\" alt /></p>\n<p>ส่วนทราฟฟิกการใช้งานบนมือถือก็ลดลง ถ้านับเฉพาะในสหรัฐ ปริมาณผู้ใช้งาน (monthly active users) ลดลง 17.8%, ถ้านับทั้งโลก ที่มีสถิติเฉพาะปริมาณการใช้งานจาก Android ลดลง 14.8%</p>\n<p><img src=\"https://www.similarweb.com/blog/wp-content/uploads/2023/10/x_twitter_musk_4-768x476.png\" alt /></p>\n<p>แต่ Twitter ไม่ใช่โซเชียลรายเดียวที่ทราฟฟิกลดลง เพราะ Facebook เองก็มีทราฟฟิกหน้าเว็บลดลง 10% ในช่วงเดียวกัน ในขณะที่ TikTok มีทราฟฟิกเพิ่มเกิน 20%</p>\n<p>ส่วนจำนวนผู้ใช้บนมือถือนั้นลดลงกันถ้วนหน้า แม้ Instagram ยังลดลง 3.7% แต่ Twitter ก็ยังเป็นบริการที่ผู้ใช้งานตกหนักที่สุดอยู่ดี</p>\n<p><img src=\"https://www.similarweb.com/blog/wp-content/uploads/2023/10/x_twitter_musk_1-768x356.png\" alt /></p>\n<p><img src=\"https://www.similarweb.com/blog/wp-content/uploads/2023/10/x_twitter_musk_3-768x356.png\" alt /></p>\n<p>อย่างไรก็ตาม อีกด้านคือปริมาณคนเข้าโปรไฟล์และเห็นโพสต์ของท่านผู้นำ Elon Musk เพิ่มขึ้นถึง 96% เทียบกับช่วงเวลาเดียวกันของปีก่อน ซึ่งเหตุผลมีทั้งการที่เขาก่อดราม่ารายวัน และการประกาศข่าวต่างๆ เกี่ยวกับฟีเจอร์หรือการเปลี่ยนแปลงของ Twitter ทำให้เขาได้รับความสนใจจากกลุ่มผู้ใช้งาน</p>\n<p><img src=\"https://www.similarweb.com/blog/wp-content/uploads/2023/10/x_twitter_musk_8-768x475.png\" alt /></p>\n<p>Similarweb สรุปว่าถึงแม้ปริมาณทราฟฟิกและผู้ใช้ Twitter ลดลงจริง แต่ก็ยังไม่ได้แปลว่าบริการนี้ตายแล้ว และ Elon Musk ยังมีแผนการอีกมากที่จะเปลี่ยน X / Twitter ให้เป็น <a href=\"https://www.blognone.com/node/130769\">\"everything app\"</a> เช่น <a href=\"https://www.blognone.com/node/135578\">X Hiring</a></p>\n<p>ที่มา - <a href=\"https://www.similarweb.com/blog/insights/social-media-news/x-twitter-musk/\">Similarweb</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div><div><a href=\"/topics/similarweb\">Similarweb</a></div><div><a href=\"/topics/social-network\">Social Network</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cf8b11c8515d3e47b251359a7cace6ba1d5850388a37a9e4d77a69a977ae056","category":"Thai"}