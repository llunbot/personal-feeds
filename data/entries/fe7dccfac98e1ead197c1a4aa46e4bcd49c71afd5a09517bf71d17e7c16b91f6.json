{"title":"Blizzard โดนยุโรปสั่งปรับเงิน จากกรณี Loot Box ในเกม Diablo Immortal","link":"https://www.blognone.com/node/133987","date":1684917124000,"content":"<div><div><div><p>PEGI หรือ Pan European Game Information หน่วยงานกำกับดูแลเรตติ้งเกมของยุโรป สั่งปรับ Blizzard เป็นเงิน 5,000 ยูโร (1.9 แสนบาท) ในข้อหาไม่แจ้งต่อ PEGI ตอนที่มาขอรับการจัดเรตว่าเกมมีระบบสุ่มของ (loot box) อยู่ด้วย ซึ่งผิดกฎ Code of Conduct ของ PEGI</p>\n<p>อีกเกมที่โดน PEGI สั่งปรับพร้อมกันด้วยข้อหาแบบเดียวกันคือ Hunt: Showdown Bounty Hunter และโดนปรับเท่ากัน</p>\n<p>ถึงแม้เงินจำนวน 5,000 ยูโร อาจไม่ได้เยอะสำหรับ Blizzard แต่การที่บริษัทถูกสั่งปรับเพราะ loot box ก็น่าจะเป็นสัญญาณว่าหน่วยงานกำกับดูแลทั่วโลก โดยเฉพาะในยุโรป เริ่มเอาจริงขึ้นเรื่อยๆ กับโมเดลการหาเงินแบบสุ่มซึ่งเข้าข่ายการพนัน โดย <a href=\"https://www.blognone.com/node/128866\">Diablo Immortal ก็เคยถูกวิจารณ์หนักในเรื่องนี้</a> และ<a href=\"https://www.blognone.com/node/128779\">เจอข้อจำกัดไม่สามารถให้บริการในบางประเทศเพราะติดกฎหมายเรื่อง Loot Box ด้วย</a></p>\n<p>ที่มา - <a href=\"https://www.eurogamer.net/activision-blizzard-fined-just-5k-over-diablo-immortal-loot-boxes\">Eurogamer</a></p>\n<p><img src=\"https://www.blognone.com/sites/default/files/externals/c82c11179356f709a7daa72daa067f10.jpg\" alt /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div><div><a href=\"/topics/loot-box\">Loot Box</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe7dccfac98e1ead197c1a4aa46e4bcd49c71afd5a09517bf71d17e7c16b91f6","category":"Thai"}