{"title":"Gartner คาดปริมาณการค้นหาผ่าน Search Engine แบบเดิมจะลดลง 25% ในปี 2026 โดยแทนที่ด้วยแชทบอต","link":"https://www.blognone.com/node/138273","date":1708355197000,"content":"<div><div><div><p>บริษัทวิจัยตลาด Gartner คาดการณ์ว่าปริมาณการค้นหาข้อมูล ผ่านเสิร์ชเอ็นจินแบบดั้งเดิม จะลดลง 25% จากปัจจุบัน ภายในปี 2026 โดยสิ่งที่มาแทนที่คือการค้นหาผ่านแชทบอต AI หรือผ่านระบบตัวแทนอื่น</p>\n<p>Alan Antin รองประธานฝ่ายนักวิเคราะห์ของ Gartner บอกว่า ตัวเลขที่ลดลง 25% นี้มีความสำคัญ เพราะปัจจุบันช่องทางทำการตลาดดิจิทัลหลักทางหนึ่ง คือการทำตลาดผ่านผลการค้นหาทั้งแบบออแกนิก และแบบจ่ายเงิน เมื่อ Generative AI (GenAI) เข้ามาแทนที่การเป็นคำตอบของการค้นหา การตลาดดิจิทัลก็ต้องปรับวิธีคิดให้เหมาะสมกับสิ่งที่จะเปลี่ยนไป</p>\n<p>อย่างไรก็ตาม Gartner มองว่าการค้นหาแบบดั้งเดิมยังสามารถรักษาจุดแข็งได้สองอย่างคือคุณภาพของคำตอบที่ถูกต้องมากกว่า GenAI และผลลัพธ์ที่เป็นต้นฉบับ ซึ่ง GenAI ที่ใช้วิธีการสร้างเนื้อหาใหม่มาเป็นคำตอบจะเป็นข้อแตกต่างในประเด็นนี้</p>\n<p>ที่มา: <a href=\"https://www.gartner.com/en/newsroom/press-releases/2024-02-19-gartner-predicts-search-engine-volume-will-drop-25-percent-by-2026-due-to-ai-chatbots-and-other-virtual-agents\">Gartner</a> ภาพ <a href=\"https://pixabay.com/illustrations/mobile-app-development-company-8379091/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/3926007a6a3489e121f18d0b794c54b3.png\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/market-research\">Market Research</a></div><div><a href=\"/topics/search-engine\">Search Engine</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3fb41b3e867967b3c01c92df3251bca7ef3c7cc2763f262608a6163a0962d56","category":"Thai"}