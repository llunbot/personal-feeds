{"title":"Fossil เปิดตัวสมาร์ทวอช Gen 6 พร้อม Snapdragon Wear 4100+ ยืนยันอัพเดต Wear OS 3 ได้ปีหน้า","link":"https://www.blognone.com/node/124497","date":1630334610000,"content":"<div><div><div><p>Fossil เปิดตัวนาฬิกาสมาร์ทวอช Gen 6 อย่างเป็นทางการ ซึ่งรายละเอียดเป็นไปตาม<a href=\"https://www.blognone.com/node/124301\">ข่าวลือ</a>ที่เผยข้อมูลเบื้องต้นออกมาก่อนหน้านี้แล้ว</p>\n<p>สเปคของ Gen 6 ใช้ Qualcomm Snapdragon Wear 4100+ ซึ่ง Fossil เคลมว่าเร็วกว่า Gen 5 ถึง 30% พร้อมหน้าจอกลม 1.28 นิ้ว AMOLED 326 ppi สตอเรจในเครื่อง 8GB พร้อมแรม 1GB พร้อมปรับปรุงตัวนาฬิกาโดยรวม เช่น โหลดเร็วขึ้น fast charge 80% ในครึ่งชั่วโมง, Bluetooth ระยะทำการไกลขึ้นสูงสุด 4 เท่า พร้อมรับส่งข้อมูลไวขึ้น และมีเซนเซอร์ที่รองรับการติดตามอัตราการเต้นหัวใจต่อเนื่อง, เซนเซอร์ SpO2 สำหรับคำนวณค่าออกซิเจนในเลือด และแอปด้านสุขภาพใหม่ ๆ สำหรับติดตามกิจกรรมต่าง ๆ</p>\n<p>Fossil Gen 6 จะมาพร้อมกับ Wear OS 2 แต่ทางบริษัทยืนยันว่าสมาร์ทวอชรุ่นนี้จะรองรับ Wear OS 3 ด้วย ซึ่งคาดว่าผู้ใช้จะได้อัพเดตภายในปี 2022</p>\n<p>สำหรับราคาวางจำหน่าย Fossil Gen 6 อยู่ที่ 299-319 ดอลลาร์ หรือราว 9,700-10,400 บาท มีเคสให้เลือกขนาด 42 และ 44 มิลลิเมตร โดยคาดว่า Fossil น่าจะปรับโฉมสมาร์ทวอชและวางขายภายใต้แบรนด์ Michael Kors ด้วยเหมือนรุ่นที่ผ่านมา</p>\n<p>ที่มา - <a href=\"https://www.fossil.com/en-us/smartwatches/learn-more/gen-6/\">Fossil</a>, <a href=\"https://www.theverge.com/2021/8/30/22647941/fossil-announces-new-gen-6-wear-os-smartwatches-2021-update\">The Verge</a>, <a href=\"https://www.engadget.com/fossil-gen-6-wear-os-smartwatches-130028235.html\">Engadget</a></p>\n<p><img src=\"https://www.blognone.com/sites/default/files/externals/bb20cbe3aec9499841d8ce18213ed1cf.jpg\" /><br />\nภาพจาก Fossil</p>\n</div></div></div><div><div>Topics: </div><div><div><a href=\"/topics/fossil\">Fossil</a></div><div><a href=\"/topics/smartwatch\">Smartwatch</a></div><div><a href=\"/topics/wear-os\">Wear OS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d9b92fc80469bc4f0c8b9bbccd6f9c4923dd136a17d0de3ab93c8dc654ca22a","category":"Thai"}