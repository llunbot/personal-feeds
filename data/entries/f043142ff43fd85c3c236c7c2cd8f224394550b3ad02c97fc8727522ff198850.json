{"title":"Pangya เซิรฟเวอร์ไทยประกาศยุติการให้บริการ 30 เม.ย. หลังเปิดให้บริการมากว่า 19 ปี","link":"https://www.blognone.com/node/138966","date":1711693224000,"content":"<div><div><div><p>เพจเฟสบุ๊กของ Pangya ประกาศยุติการให้บริการเกม Pangya หลังเปิดให้บริการมากว่า 19 ปี โดยจะยุติระบบเติมเงินภายในเกม และหน้าเว็บไซต์ในวันที่ 29 มีนาคมนี้ และยุติการบริการทุกเซิร์ฟเวอร์ ปิดเว็บไซต์ และเพจเฟสบุ๊ก ในวันที่ 30 เมษายนนี้</p>\n<p>เกม Pangya เป็นเกมตีกอล์ฟแบบออนไลน์ ออกแบบและพัฒนาโดยบริษัท NtreevSoft รูปแบบของเกมได้รับอิทธิพลมาจากเกมซีรี่ส์ Everybody's Golf ของ PlayStation และเป็นเกมกอล์ฟประเภท 3 จังหวะที่มีต้นแบบมาจากซีรี่ส์ Mario Golf</p>\n<p>ปัจจุบัน Pangya เซิร์ฟเวอร์ไทยถือเป็นเซิร์ฟเวอร์สุดท้ายของเกมที่ยังเปิดบริการอยู่ โดยมีบริษัทอินิทรี ดิจิตอล เป็นผู้ให้บริการ ส่วนของเซิร์ฟเวอร์อื่น ๆ ในต่างประเทศได้ปิดให้บริการไปหมดแล้วเนื่องจากความไม่ลงรอยของทีมพัฒนาหลังจากที่ Smilegate Megaport เข้าซื้อกิจการส่วนการให้บริการเกมจาก Ntreevsoft ไป</p>\n<p><img alt=\"No Description\" src=\"https://www.blognone.com/sites/default/files/externals/8ec3ea7d07491136e33fb58ab025d8b1.png\" /><img alt=\"No Description\" src=\"https://www.blognone.com/sites/default/files/externals/de6abf41a250c13a9e42ee60d860951b.jpeg\" /></p>\n<p>ที่มา - <a href=\"https://www.facebook.com/photo/?fbid=816410047197743&amp;set=a.549960863842664\">Pangya Siam</a></p>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f043142ff43fd85c3c236c7c2cd8f224394550b3ad02c97fc8727522ff198850","category":"Thai"}