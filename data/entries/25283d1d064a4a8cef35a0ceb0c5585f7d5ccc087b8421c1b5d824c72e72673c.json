{"title":"Meta แจ้งนักพัฒนา แว่น Oculus Quest 1 หมดระยะซัพพอร์ตเดือนสิงหาคม 2024","link":"https://www.blognone.com/node/139039","date":1712113350000,"content":"<div><div><div><p>Meta เริ่มส่งอีเมลแจ้งนักพัฒนา ระบุว่าแว่น Oculus Quest 1 / Meta Quest 1 จะซัพพอร์ตถึงสิ้นเดือนสิงหาคม 2024 เท่านั้น และขอให้นักพัฒนาแอพส่งอัพเดตสุดท้ายก่อนวันที่ 30 เมษายน 2024 เพราะหลังจากนั้น Quest 1 จะดาวน์โหลดหรือซื้อแอพใหม่ไม่ได้อีกแล้ว</p>\n<p><a href=\"https://www.blognone.com/node/132192\">Meta เคยประกาศว่าจะหยุดซัพพอร์ต Oculus Quest 1 ตั้งแต่เดือนมกราคม 2023</a> โดยระบุกว้างๆ ว่าจะหยุดซัพพอร์ตในปี 2024 แต่ไม่บอกเดือน</p>\n<p><a href=\"https://www.blognone.com/node/105506\">แว่น Oculus Quest 1 เปิดตัวในปี 2018</a> และวางขายปี 2019 โดยถือเป็นแว่นแบบ standalone ทำงานได้ด้วยตัวเองไม่ต้องต่อพีซีเหมือนกับ Oculus Rift รุ่นก่อนหน้า ระบบภายในเป็นชิป Snapdragon 835 และรันระบบปฏิบัติการ Android เวอร์ชันปรับแต่ง แว่นรุ่นนี้ยังถือเป็นรุ่นสุดท้ายที่ใช้แบรนด์ Oculus เพราะ<a href=\"https://www.blognone.com/node/126905\">หลังจากนั้นเปลี่ยนมาใช้ชื่อ Meta Quest 2 แทน</a></p>\n<p>ทางออกของผู้ใช้ Quest 1 ที่ต้องการลงแอพเพิ่มหลังหมดระยะซัพพอร์ตแล้ว อาจเป็นการใช้สโตร์ทางเลือกคือ <a href=\"https://sidequestvr.com/\">SideQuest</a> ที่ใช้ช่องว่างจากการอนุญาตให้ติดตั้งแอพแบบ sideloading แทน</p>\n<p>ที่มา - <a href=\"https://www.forbes.com/sites/andrewwilliams/2024/03/29/meta-issues-warning-that-impacts-many-quest-headset-users/?sh=5e80b1006306\">Forbes</a>, <a href=\"https://www.techradar.com/computing/virtual-reality-augmented-reality/meta-is-cutting-off-support-for-the-original-quest-headset-at-the-end-of-april\">TechRadar</a></p>\n<p><img src=\"https://www.blognone.com/sites/default/files/externals/633fc367e17f89bc16ede97a86ccd39c.jpeg\" /></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/meta-quest\">Meta Quest</a></div><div><a href=\"/topics/virtual-reality\">Virtual Reality</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25283d1d064a4a8cef35a0ceb0c5585f7d5ccc087b8421c1b5d824c72e72673c","category":"Thai"}