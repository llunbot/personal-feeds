{"title":"Taboola เครือข่ายโฆษณาแนะนำเว็บ ทำข้อตกลงเป็นตัวแทนขายโฆษณาใน Apple News และ Apple Stocks","link":"https://www.blognone.com/node/140918","date":1721177471000,"content":"<div><div><div><p>Adam Singolda ซีอีโอและผู้ก่อตั้ง Taboola เครือข่ายโฆษณาแนะนำเว็บหรือ Content Discovery เปิดเผยว่าบริษัทได้ทำข้อตกลงร่วมกับแอปเปิล เพื่อพัฒนาระบบแสดงผลคอนเทนต์โฆษณา มีผลในแอป Apple Stocks และ Apple News</p>\n<p>Singolda บอกว่าเขาต้องใช้เวลาหลายปีในการร่วมมือกับแอปเปิล เพื่อสร้างความเชื่อถือจนกระทั่งบรรลุข้อตกลงดังกล่าว</p>\n<p>ผลจากดีลนี้ทำให้ Taboola เป็นตัวแทนขายโฆษณาที่ได้รับอนุญาตจากแอปเปิล เพื่อแสดงผลในแอป Apple Stocks และ Apple News ซึ่งบริษัทบอกว่าจะแสดงผลโฆษณาในทุกตลาดที่สามารถทำได้ ทั้งนี้ Apple News และส่วนแสดงผลเนื้อหาใน Apple Stocks ที่เชื่อมต่อกับ Apple News มีให้บริการจำกัดเฉพาะในสหรัฐอเมริกา สหราชอาณาจักร แคนาดา และออสเตรเลีย ในตอนนี้</p>\n<p>ที่มา: <a href=\"https://www.axios.com/2024/07/16/taboola-apple-news-deal\">Axios</a></p>\n<p><img src=\"https://www.blognone.com/sites/default/files/externals/55e4b8a6dfcceb5da5d9bf120be14ae4.jpg\" /></p>\n</div></div></div><div><div>Topics: </div><div><div><a href=\"/topics/taboola\">Taboola</a></div><div><a href=\"/topics/apple-news\">Apple News</a></div><div><a href=\"/topics/advertising\">Advertising</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0e321b6cc5e31b28d538cbbeabed73d053fe64e57dc80cc5c7061b1106e593e","category":"Thai"}