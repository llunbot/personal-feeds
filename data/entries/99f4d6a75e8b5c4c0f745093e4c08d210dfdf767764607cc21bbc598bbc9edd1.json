{"title":"Google เปิดให้ใช้ Zoom Enhance ช่วยปรับภาพให้ชัดบน Pixel 8 Pro และ Pixel 9 Series","link":"https://www.blognone.com/node/141514","date":1724121436000,"content":"<div><div><div><p>Google เปิดให้ใช้ฟีเจอร์ Zoom Enhance ปรับความคมชัดให้ภาพถ่ายระยะใกล้ บน Google Pixel 8 Pro และ <a href=\"https://www.blognone.com/node/141506\">Google Pixel 9 Series</a> ที่เพิ่งเปิดตัวไปทุกรุ่น</p>\n<p>Zoom Enhance ต่างจาก Super Res Zoom (ที่เป็นการซูมแบบดิจิทัล) ตรงที่ฟีเจอร์นี้เป็นการปรับความคมชัดหลังถ่ายภาพออกมาด้วย diffusion model แบบ image-to-image ซึ่งทำงานบนอุปกรณ์ จึงเป็นเหตุผลที่ทำให้ใช้บน Google Pixel 8 ที่มี RAM 8GB ไม่ได้</p>\n<p>วิธีการใช้ฟีเจอร์นี้คือเมื่อถ่ายภาพเสร็จก็กด <strong>Edit &gt; Tools &gt; Zoom Enhance</strong> โดยฟีเจอร์นี้ยังใช้ปรับความคมชัดให้กับภาพที่ไม่ได้ถ่ายด้วย Google Pixel ได้ หรือแม้แต่ภาพที่สร้างโดย AI ก็ยังทำได้</p>\n<p>ที่มา: <a href=\"https://www.gsmarena.com/googles_zoom_enhance_is_finally_here_check_out_these_sample_images-news-64186.php\">gsmarena</a></p>\n<p><img alt=\"alt=&quot;Zoom Enhance&quot;\" src=\"https://www.blognone.com/sites/default/files/externals/b335bb2d027a5664cc0c755c8c2234df.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel-9\">Google Pixel 9</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mobile-camera\">Mobile Camera</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99f4d6a75e8b5c4c0f745093e4c08d210dfdf767764607cc21bbc598bbc9edd1","category":"Thai"}