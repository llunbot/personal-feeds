{"title":"NSO Group แถลงปฎิเสธรายชื่อเหยื่อมัลแวร์ Pegasus ระบุลูกค้าดำเนินการเองแต่ต้องส่งข้อมูลให้","link":"https://www.blognone.com/node/123825","date":1626892122000,"content":"<div><div><div><p>NSO Group ออกแถลงการณ์บนเว็บไซต์ ระบุว่ารายชการอุปกรณ์มากกว่า 50,000 รายที่มีร่องรอยถูกโจมตีด้วยมัลแวร์ Pegasus นั้นไม่เป็นความจริง และรายการเหล่านี้ไม่ใช่เป้าหมายของ Pegasus หลังสื่อหลายสำนัก<a href=\"https://www.blognone.com/node/123798\">ระบุว่ามีนักข่าวและนักสิทธิ์มนุษยชนถูกโจมตี</a></p>\n<p>แม้ว่า NSO Group จะยืนยันมาตลอดว่าลูกค้า (ซึ่งเป็นรัฐบาลชาติต่างๆ) จะเป็นผู้ใช้งาน Pegasus ด้วยตัวเอง และทางบริษัทไม่เห็นข้อมูลการใช้งาน แต่ NSO Group ก็ระบุว่าลูกค้าต้องเปิดเผยข้อมูลอุปกรณ์ที่กำลังถูกโจมตีให้บริษัทรับรู้ และบริษัทตรวจสอบแล้วไม่พบว่ามีการใช้งานอย่างไม่ถูกต้องแต่อย่างใด พร้อมกับยืนยันว่าบริการของบริษัทช่วยปราบปรามอาชญากรและผู้ก่อการร้ายมาแล้วจำนวนมาก รวมถึงช่วยตามหาผู้ประสบภัย หรือแม้แต่ปกป้องน่านฟ้าจากโดรนโจมตี</p>\n<p>ที่มา - <a href=\"https://www.nsogroup.com/Newses/enough-is-enough/\">NSO Group</a></p>\n<p><img src=\"https://www.blognone.com/sites/default/files/externals/aefb62b421cdbb3793d41f26dbd3d8dc.jpg\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/israel\">Israel</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3be2998bdb94af6597601ed441a2511b84eab5c416266b8fb3c82e12b9aa9fd","category":"Thai"}