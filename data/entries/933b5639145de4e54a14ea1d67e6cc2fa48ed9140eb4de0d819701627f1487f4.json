{"title":"Apple ซื้อกิจการ DarwinAI สตาร์ทอัพที่โฟกัสการพัฒนา AI แบบ On-device","link":"https://www.blognone.com/node/138710","date":1710460230000,"content":"<div><div><div><p>มีรายงานว่าแอปเปิลได้ซื้อกิจการ DarwinAI สตาร์ทอัพจากแคนาดา ไปเมื่อต้นปีที่ผ่านมา เพื่อเสริมกับแผนก AI ของบริษัท โดยแอปเปิลยืนยันการซื้อกิจการนี้ด้วยประโยคเดิมนั่นคือ แอปเปิลซื้อบริษัทเทคโนโลยีขนาดเล็กมาตลอดอยู่แล้ว</p>\n<p>DarwinAI เป็นสตาร์ทอัพ AI ที่เชี่ยวชาญเทคโนโลยีสำหรับตรวจสอบชิ้นส่วนต่าง ๆ ในกระบวนการผลิต และบริษัทยังโฟกัสการพัฒนาที่ทำงานได้ดีให้มีขนาดเล็กลงด้วย จึงอาจสอดคล้องกับแนวทางแอปเปิล ที่ต้องการรัน AI บนระดับอุปกรณ์ด้วยเหตุผลด้านความเป็นส่วนตัวของผู้ใช้งาน</p>\n<p>มีข้อมูลยืนยันเพิ่มเติมว่า Alexander Wong นักวิจัยที่ดูแลด้าน AI ที่ DarwinAI ปัจจุบันมีตำแหน่งเป็นผู้อำนวยการฝ่ายด้าน AI ที่แอปเปิล</p>\n<p>ที่มา: <a href=\"https://www.bloomberg.com/news/articles/2024-03-14/apple-aapl-buys-canadian-ai-startup-darwinai-as-part-of-race-to-add-features\">Bloomberg</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"933b5639145de4e54a14ea1d67e6cc2fa48ed9140eb4de0d819701627f1487f4","category":"Thai"}