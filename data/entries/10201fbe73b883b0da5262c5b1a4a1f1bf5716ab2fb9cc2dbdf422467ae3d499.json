{"title":"ในที่สุด Netflix เปิดแพ็กเกจดูฟรีแล้ว แต่เปิดในเคนย่า ดูได้บางเรื่อง ดูออฟไลน์ไม่ได้","link":"https://www.blognone.com/node/124850","date":1632189608000,"content":"<div><div><div><p>Netflix เพิ่มกลยุทธ์เพื่อดึงดูดผู้ใช้รายใหม่ในตลาดใหม่ๆ ในแอฟริกา ด้วยการเปิด free plan ดูฟรีไม่มีโฆษณาในเคนย่า แต่ไม่มีเนื้อหาทั้งหมดของ Netflix มีเฉพาะบางเรื่องเช่น Money Heist, Bridgerton, Blood &amp; Water (ซีรีส์แอฟริกัน) เป็นต้น ความคาดหวังคือเมื่อชาวเคนย่าใช้งาน free plan แล้วจะสมัครเข้ามาเป็นผู้ใช้งานเต็มตัว เพื่อรับชมเนื้อหาได้มากขึ้น</p>\n<p>free plan เปิดใช้เฉพาะบนมือถือ Android เปิดให้ดูบางเรื่อง และไม่สามารถดาวน์โหลดไว้ดูออฟไลน์ได้ โฆษกของ Netflix บอกด้วยว่า ผู้ใช้งาน free plan ในเคนยาจะไม่ถูกนับรวมในยอดที่บริษัทรายงานในแต่ละไตรมาส</p>\n<p><img src=\"https://www.blognone.com/sites/default/files/externals/5fa68ccc969c821b48df9c7c631eee14.jpg\" /><br />\nภาพจาก <a href=\"https://about.netflix.com/en/news/netflix-launches-free-plan-in-kenya\">Netflix</a></p>\n<p>Netflix ยังคงเป็นสตรีมมิ่งรายใหญ่ที่สุด แต่ยอดผู้ใช้งานรายใหม่เริ่มหดตัวลง โดยเฉพาะในตลาดที่อิ่มตัวแล้วอย่างสหรัฐ Netflix จึงหันไปหาตลาดใหม่ในแอฟริกาซึ่งยังเป็นตลาดที่ค่อนข้างเล็กสำหรับสตรีมมิง  Digital TV Research คาดการณ์ว่า Netflix จะมีผู้ใช้งานในแอฟริกา 6.26 ล้านรายภายในปี 2026 ตามด้วย Disney+</p>\n<p>ที่มา - <a href=\"https://www.reuters.com/article/us-netflix-kenya-idUSKBN2GG1LY\">Reuters</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/kenya\">Kenya</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10201fbe73b883b0da5262c5b1a4a1f1bf5716ab2fb9cc2dbdf422467ae3d499","category":"Thai"}