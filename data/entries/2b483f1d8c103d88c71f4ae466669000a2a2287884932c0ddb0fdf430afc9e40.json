{"title":"AI.com ถูก redirect จาก ChatGPT ไปหน้าเว็บ x.ai ของ Elon Musk แทน","link":"https://www.blognone.com/node/135126","date":1691124097000,"content":"<div><div><div><p><a href=\"https://www.blognone.com/node/132688\">ก่อนหน้านี้ OpenAI ได้ซื้อโดเมน AI.com เพื่อนำไปใช้กับอินเทอร์เฟชเว็บของ ChatGPT</a>  แต่ตอนนี้ดูเหมือน Elon Musk จะได้โดเมนชื่อนี้ไปแทน เพราะเมื่อพิมพ์คำว่า AI.com จะ redirect ไปที่หน้า <a href=\"https://x.ai/\">x.ai</a> แทน</p>\n<p>โดเมนตัวอักษรภาษาอังกฤษสองตัวถือว่าหาซื้อยากและมีราคาสูงมาก โดยเฉพาะคำที่คุ้นเคย ถึงแม้ว่าจะไม่มีการเปิดเผยมูลค่าการซื้อโดเมน AI.com แต่ Mashable คาดว่า AI.com น่าจะขายได้ในราคาประมาณราคา 3.8 ล้านดอลลาร์ และราคาอาจสูงขึ้นอีกเนื่องจากกระแสของปัญญาประดิษฐ์ที่มาแรง</p>\n<p>Elon Musk บอกว่าการก่อตั้ง <a href=\"https://www.blognone.com/node/134806\">xAI มีเป้าหมายเพื่อ “เข้าใจธรรมชาติของจักรวาลอย่างแท้จริง”</a> ถึงแม้ว่าจะมีการเปิดเผย<a href=\"https://www.blognone.com/node/133435\">รายชื่อพนักงานที่มาจากเหล่าบริษัทเทคชื่อดังไปแล้ว</a> แต่ตอนนี้จะยังไม่มีความคืบหน้าของบริษัทมากนัก</p>\n<p><img alt=\"No Description\" src=\"https://www.blognone.com/sites/default/files/externals/3fa29cf458d5539168cc1cc108edec4a.png\" /></p>\n<p>ที่มา: <a href=\"https://techcrunch.com/2023/08/03/ai-com-flips-from-chatgpt-to-elon-musks-x-ai/\">Techcrunch</a></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b483f1d8c103d88c71f4ae466669000a2a2287884932c0ddb0fdf430afc9e40","category":"Thai"}