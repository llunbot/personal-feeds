{"title":"[ไม่ยืนยัน] Dell ปิดดีล 5 พันล้านดอลลาร์ ขายเซิร์ฟเวอร์ลอตใหม่พร้อมชิป GB200 ให้ xAI","link":"https://www.blognone.com/node/144705","date":1739599890000,"content":"<div><div><div><p>Bloomberg รายงานว่า Dell Technologies ใกล้เจรจาปิดดีลมูลค่า 5 พันล้านดอลลาร์กับ xAI บริษัทปัญญาประดิษฐ์ของ Elon Musk ที่ต้องการซื้อเซิร์ฟเวอร์สำหรับใช้ประมวลผล AI</p>\n<p>รายงานบอกว่าเซิร์ฟเวอร์ของ Dell ชุดนี้จะติดตั้งชิป GB200 ของ NVIDIA มาด้วย</p>\n<p>ปัจจุบัน xAI มีจีพียูสำหรับการประมวลผลปัญญาประดิษฐ์ซึ่งมีโมเดลหลักคือ Grok อยู่มากกว่า 100,000 ตัว เคยมีรายงานว่า Musk ตั้งเป้าหมายซื้อจีพียูให้ได้อย่างน้อย 1 ล้านตัว</p>\n<p>ก่อนหน้านี้ X ที่เป็นของ Elon Musk เช่นกัน ก็ปิดดีลซื้อเซิร์ฟเวอร์สำหรับการประมวลผล AI จาก HPE หรือ Hewlett Packard Enterprise ที่มูลค่าดีลประมาณ 1 พันล้านดอลลาร์ ส่วน<a href=\"https://www.blognone.com/node/140500\">ปีที่แล้ว</a> xAI ซื้อเซิร์ฟเวอร์จาก Dell และ Supermicro คนละครึ่งระบบ</p>\n<p>ที่มา: <a href=\"https://www.reuters.com/technology/artificial-intelligence/dell-nears-deal-sell-5-billion-ai-servers-xai-bloomberg-news-reports-2025-02-14/\">Reuters</a></p>\n<p><img src=\"https://www.blognone.com/sites/default/files/externals/1c27923b76a63014bfbea1f2a91d0847.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/xai\">xAI</a></div><div><a href=\"/topics/dell\">Dell</a></div><div><a href=\"/topics/supercomputer\">Supercomputer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37563876d9da68e1fe9f64a69b77e89c674485bc370a96a9f5152badc738e5a2","category":"Thai"}