{"title":"Windows 11 เพิ่ม File Explorer ตัวใหม่ เขียนด้วย WinUI, เพิ่มหน้าจอตั้งค่าไฟ RGB","link":"https://www.blognone.com/node/134225","date":1686189874000,"content":"<div><div><div><p>ไมโครซอฟท์ออก Windows 11 Insider Preview Build 23475 มีของใหม่ที่สำคัญ 2 อย่าง</p>\n<p>อย่างแรกคือ File Explorer ตัวใหม่ที่เขียนด้วย <a href=\"https://www.blognone.com/node/123426\">Windows App SDK</a> และ <a href=\"https://www.blognone.com/node/112991\">WinUI</a> ซึ่งเป็นชุดเครื่องมือสร้างแอพยุคใหม่ของไมโครซอฟท์</p>\n<p>ภาพรวมของ File Explorer ตัวใหม่ยังเหมือนของเดิม มีการเปลี่ยนแปลงสำคัญคือหน้าแรก (File Explorer Home) เพิ่มรายการไฟล์แนะนำ (Recommended) แสดงเป็นภาพ thumbnail สวยงาม แต่ใช้ได้เฉพาะผู้ใช้ที่ล็อกอินผ่าน Azure Active Directory (AAD) เท่านั้น ส่วนผู้ใช้ทั่วไปยังเห็นเป็น Quick Access เหมือนเวอร์ชันปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/7e8b6c4910ffa143805d91ae23bd908c.jpg\" /></p>\n<p>ตัว Address Bar และ Search Box ยังปรับปรุงใหม่ สามารถแยกความแตกต่างระหว่างไฟล์ local ในเครื่อง และไฟล์บนคลาวด์ได้ แสดงสถานะการซิงก์ OneDrive ได้โดยตรง</p>\n<p><img alt=\"No Description\" src=\"https://www.blognone.com/sites/default/files/externals/03767e2de1d3e138300f4d9fc521a365.jpg\" /></p>\n<p>ของใหม่อย่างที่สองคือ หน้าจอตั้งค่า Dynamic Lighting ในแอพ Settings สำหรับชาวอุปกรณ์เสริมสายไฟ RGB ทั้งหลาย สามารถตั้งค่าไฟได้จากหน้า Settings โดยตรง ไม่จำเป็นต้องใช้แอพแยกจากผู้ผลิตฮาร์ดแวร์อีกแล้ว</p>\n<p>ไมโครซอฟท์บอกว่าเปิด API เป็นมาตรฐานให้ผู้ผลิตเข้ามาใช้งานได้เหมือนกัน แบรนด์ที่ประกาศรองรับแล้วได้แก่ Acer, ASUS, HP, HyperX, Logitech, Razer, Twinkly โดยอุปกรณ์ชุดแรกส่วนใหญ่เป็นของ Razer และกำลังมีของ ASUS ROG ตามมา</p>\n<p><img alt=\"No Description\" src=\"https://www.blognone.com/sites/default/files/externals/f31fb051fd1f117eccb225338d08428f.png\" /></p>\n<p>ฟีเจอร์ใหม่อย่างอื่นคือ เริ่มรองรับ <a href=\"https://www.blognone.com/node/129357\">Unicode Emoji 15.0</a> และการปรับปรุง Microsoft Store เล็กน้อย ให้ติดตั้งแอพได้จากหน้าจอค้นหาเลย</p>\n<p><img alt=\"No Description\" src=\"https://www.blognone.com/sites/default/files/externals/1f33559d24d03f222589939158df2345.png\" /></p>\n<p>ที่มา - <a href=\"https://blogs.windows.com/windows-insider/2023/06/07/announcing-windows-11-insider-preview-build-23475/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da5ce83a62c33ef41e1f88991a7564f6b3680b9c47289a7401bb7452f5e4c282","category":"Thai"}