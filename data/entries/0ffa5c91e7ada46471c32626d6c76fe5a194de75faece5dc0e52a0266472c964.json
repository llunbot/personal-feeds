{"title":"ไมโครซอฟท์ปล่อย .NET 6 แพลตฟอร์มเดียวใช้ได้ทุกที่ ซัพพอร์ตยาว 3 ปี","link":"https://www.blognone.com/node/125735","date":1636400817000,"content":"<div><div><div><p>ไมโครซอฟท์ปล่อย .NET 6 ตัวจริง นับเป็นตัวที่สองหลัง<a href=\"https://www.blognone.com/node/119528\">หลอมรวมโครงการ .NET เข้าด้วยกันสำเร็จในเวอร์ชั่น 5</a> ตอนนี้ .NET 6 เป็นเวอร์ชั่น LTS ที่ไมโครซอฟท์จะอัพเดตให้ยาว 3 ปี</p>\n<p>ฟีเจอร์เด่นๆ ในเวอร์ชั่นนี้ เช่น</p>\n<ul>\n<li>C# 10 ปรับปรุงฟีเจอร์ lambda ให้คอมไพล์เลอร์ระบุชนิดตัวแปรได้เอง, implicit using ลดการประกาศ namespace ลง, และ record struct คล้าย record class ใน C# 9</li>\n<li>เพิ่มฟีเจอร์ที่เกี่ยวข้องกับ JSON</li>\n<li>คอมไพล์แบบไฟล์เดียวรันได้ทันที ใช้งานได้บนลินุกซ์, macOS, และวินโดวส์</li>\n<li>ตัวคอมไพล์ WebAssembly ล่วงหน้า</li>\n<li>รองรับ HTTP/3</li>\n<li>รองรับการเข้ารหัส ChaCha20-Poly1305 ที่ทำงานได้เร็วในซีพียูทุกประเภท</li>\n</ul>\n<p>ฟีเจอร์ที่หายไปคือ <a href=\"https://www.blognone.com/node/124782\">.NET MAUI ที่ไมโครซอฟท์ทำไม่ทันจนต้องเลื่อนไปปลอ่ยทีหลัง</a></p>\n<p>การใช้งานสามารถติดตั้งโดยตรง หรือใช้งานผ่านคอนเทนเนอร์ ได้ทั้งลินุกซ์, macOS, และวินโดวส์ รองรับทั้ง x86 และ Arm64 โดยแอปเปิลส่งเครื่อง M1 ไปให้ไมโครซอฟท์และช่วยแก้ปัญหาด้วย</p>\n<p>ที่มา - <a href=\"https://devblogs.microsoft.com/dotnet/announcing-net-6/\">Microsoft Dev Blog</a></p>\n<p><img src=\"https://www.blognone.com/sites/default/files/externals/9bc71c676e4be72c28017dc1c19d3531.png\" /></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ffa5c91e7ada46471c32626d6c76fe5a194de75faece5dc0e52a0266472c964","category":"Thai"}