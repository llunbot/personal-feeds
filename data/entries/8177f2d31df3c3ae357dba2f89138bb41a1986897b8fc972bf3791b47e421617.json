{"title":"Half-Life 2 ออกอัพเดตใหญ่ฉลองครบ 20 ปี, แจกเกมฟรีบน Steam","link":"https://www.blognone.com/node/143152","date":1731723566000,"content":"<div><div><div><p>Half-Life 2 วางขายครั้งแรกวันที่ 16 พฤศจิกายน 2004 มาถึงวันนี้ครบรอบ 20 ปีพอดี ต้นสังกัด Valve จึงเฉลิมฉลองชุดใหญ่ดังนี้</p>\n<ul>\n<li><a href=\"https://store.steampowered.com/app/220/HalfLife_2/\">แจกฟรี Half-Life 2 เกมภาคหลักบน Steam</a> แบบจำกัดเวลา</li>\n<li>ชุดบันเดิล The Orange Box รวมทุกอย่างของ Half-Life 2 ลดราคา 90% เหลือ 40 บาทเท่านั้น</li>\n<li>ชุดบันเดิล Half-Life Complete ที่มี Half-Life 1 และ Half-Life 1: Source ด้วย ลดราคาเหลือ 246 บาท</li>\n</ul>\n<p>ตัวเกม Half-Life 2 ยังออกอัพเดต 20th Anniversary ที่รวมเอาเกมภาคเสริมคือ Episode One และ Episode Two เข้ามาในชุดด้วยเลย (ไม่ต้องซื้อแยกเองแล้ว), ออกแพตช์แก้บั๊กหลายจุดที่ค้างมานาน 20 ปี, ปรับปรุงตัวเลือกกราฟิกใหม่, รองรับจอยเกม, ปรับปรุงการใช้งานบน Steam Deck, รองรับ Steam Workshop และ Steam Game Recording ด้วย</p>\n<p>นอกจากนี้ Valve ยังออกคลิปสารคดีสัมภาษณ์นักพัฒนาเกม เบื้องลึกเมื่อ 20 ปีก่อนว่าทำอะไรกันบ้าง และไปขุดเทปเก่าที่เคยเดโม Half-Life 2 ในงาน E3 2002-2003 มาให้ดูกันด้วย</p>\n<p>ที่มา - <a href=\"https://www.half-life.com/en/halflife2/20th\">Half-Life 2</a></p>\n<p><img alt=\"No Description\" src=\"https://www.blognone.com/sites/default/files/externals/bb13385c8836b3d55b204ebff2c32b7a.jpg\" /></p>\n<blockquote><p>Half-Life 2 turns 20 this weekend, and we're celebrating with a big update: New developer commentary by the original team, Steam Workshop support integrated into the game, Episodes One and Two are bundled into the main menu, and tons more: <a href=\"https://t.co/kOKYgzVNyJ\">https://t.co/kOKYgzVNyJ</a> <a href=\"https://t.co/HE0JBip1fc\">pic.twitter.com/HE0JBip1fc</a></p>\n<p>— Valve (@valvesoftware) <a href=\"https://twitter.com/valvesoftware/status/1857564956675465393?ref_src=twsrc%5Etfw\">November 15, 2024</a></p></blockquote>\n</div></div></div><div><div>Topics: </div><div><div><a href=\"/topics/half-life\">Half-Life</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8177f2d31df3c3ae357dba2f89138bb41a1986897b8fc972bf3791b47e421617","category":"Thai"}