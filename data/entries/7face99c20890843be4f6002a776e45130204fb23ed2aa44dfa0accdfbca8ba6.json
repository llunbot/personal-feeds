{"title":"พบข้อมูล Apple อาจเพิ่มแอปใหม่ชื่อ Invites บน iOS","link":"https://www.blognone.com/node/144021","date":1736468326000,"content":"<div><div><div><p>แอปเปิลออกอัปเดตซอฟต์แวร์ระบบปฏิบัติการ iOS 18.3 เบต้าที่ 2 ให้กับนักพัฒนาในสัปดาห์นี้ จนถึงตอนนี้ยังไม่พบการเปลี่ยนแปลงหรือฟีเจอร์เด่นที่น่าสนใจ รวมทั้งไม่มีความสามารถเพิ่มเติมใน Apple Intelligence นอกจากอาจมีแอปใหม่งอกมาอีกหนึ่ง</p>\n<p>9to5Mac พบข้อมูลอ้างอิงที่พูดถึงแอปชื่อว่า \"Invites\" ซึ่งแอปนี้เคยถูกระบุถึงมาแล้วครั้งหนึ่งใน iOS 18.2 เวอร์ชันเบต้า แล้วถูกนำออกไปในเวอร์ชันสุดท้ายสำหรับผู้ใช้งานทั่วไป</p>\n<p>แม้ไม่มีรายละเอียดทางการของ Invites แต่คาดว่าแอปนี้ทำมาเพื่อให้ผู้ใช้งานนัดหมายต่าง ๆ ซึ่งแตกต่างไปจากการทำงานของ Calendar เพราะทำงานร่วมกับ iCloud และสามารถจัดกลุ่มบัญชีรายชื่อผู้ติดต่อผ่าน GroupKit ได้</p>\n<p>อย่างไรก็ตามแอปเปิลไม่เคยพูดถึงแอปนี้เลยในงาน WWDC ปีที่แล้ว จึงต้องดูว่า Invites จะเป็นแค่ฟีเจอร์ หรือต่อให้มีแอปออกมาจริงก็อาจต้องรอไปถึง iOS 19</p>\n<p>ที่มา: <a href=\"https://9to5mac.com/2025/01/08/ios-18-3-invites-app-events/\">9to5Mac</a></p>\n<p><img src=\"https://www.blognone.com/sites/default/files/externals/86bb7069fa76985b43b20cd72f40a595.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ios\">iOS</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7face99c20890843be4f6002a776e45130204fb23ed2aa44dfa0accdfbca8ba6","category":"Thai"}