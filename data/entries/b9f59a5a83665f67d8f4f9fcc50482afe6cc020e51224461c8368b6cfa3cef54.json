{"title":"JetBrains ออก Compose เฟรมเวิร์คสร้าง UI เวอร์ชัน iOS, สถานะยังเป็น Alpha","link":"https://www.blognone.com/node/133451","date":1681694206000,"content":"<div><div><div><p>Compose Multiplatform เฟรมเวิร์คสำหรับเขียน UI ของภาษา Kotlin ที่พัฒนาโดย JetBrains และ<a href=\"https://www.blognone.com/node/126155\">ออกเวอร์ชันแรกในปี 2021</a></p>\n<p>รากเหง้าของ Compose มาจาก <a href=\"https://www.blognone.com/node/123957\">Jetpack Compose ที่กูเกิลสร้างขึ้นเพื่อเขียน UI บน Android</a> โดย JetBrains นำมาพัฒนาต่อให้รองรับแพลตฟอร์มอื่นๆ คือบนเดสก์ท็อป (Windows, macOS, Linux)</p>\n<p>ล่าสุด JetBrains เปิดตัว <a href=\"https://github.com/JetBrains/compose-multiplatform-ios-android-template#readme\">Compose Multiplatform สำหรับ iOS</a> แล้ว สถานะยังเป็นรุ่นทดสอบแบบ Alpha และจำเป็นต้องใช้ Xcode บน macOS ช่วยคอมไพล์ออกมาเป็นแอพบน iOS ให้</p>\n<p>เป้าหมายสำคัญคือช่วยให้การพอร์ตแอพฝั่ง Android ที่เขียนด้วย Jetpack Compose มาเป็น iOS/Compose ได้บ้างแล้ว จากที่ก่อนหน้านี้ <a href=\"https://www.blognone.com/node/130896\">ตัวแพลตฟอร์ม Kotlin รองรับ iOS แบบไม่มี Compose แล้ว</a> ความฝันในการเขียนแอพมือถือด้วย Kotlin ล้วนๆ จึงใกล้เป็นจริงมากขึ้น</p>\n<p>นอกจาก iOS แล้ว Compose ยังรองรับการเขียนเว็บ (<a href=\"https://github.com/Kotlin/kotlin-wasm-examples/tree/main/compose-imageviewer#compose-multiplatform-for-web\">Compose for Web</a>) โดยรันอยู่บน WebAssembly (Kotlin/Wasm) อีกทีหนึ่ง สถานะของโครงการยังเป็น Experimental คือยิ่งกว่า Alpha ดังนั้นคงต้องใช้เวลาอีกสักพักใหญ่ๆ ถึงได้เห็นรุ่นเสถียรกัน</p>\n<p>ที่มา - <a href=\"https://blog.jetbrains.com/kotlin/2023/04/kotlinconf-2023-opening-keynote/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/e7fc60a35d3e94ff27d7ff13afd196b1.png\" /></p>\n</div></div></div><div><div>Topics: </div><div><div><a href=\"/topics/compose\">Compose</a></div><div><a href=\"/topics/kotlin\">Kotlin</a></div><div><a href=\"/topics/jetbrains\">JetBrains</a></div><div><a href=\"/topics/ios\">iOS</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9f59a5a83665f67d8f4f9fcc50482afe6cc020e51224461c8368b6cfa3cef54","category":"Thai"}