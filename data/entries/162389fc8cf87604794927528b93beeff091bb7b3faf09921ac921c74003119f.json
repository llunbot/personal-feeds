{"title":"[ไม่ยืนยัน] Apple เริ่มโครงการ Atlas พัฒนาแว่นตาอัจฉริยะ โดยสำรวจความเห็นในกลุ่มพนักงานก่อน","link":"https://www.blognone.com/node/142942","date":1730767370000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม รายงานว่าแอปเปิลได้เริ่มทำการสำรวจและทดสอบความเห็นภายในบริษัท ถึงการพัฒนาแว่นตาอัจฉริยะ (Smart Glasses) เพื่อเป็นอีกช่องทางสำหรับการเผยแพร่คอนเทนต์ AR/VR ให้ผู้ใช้งาน หลังจากบริษัทเปิดตัวเฮดเซต XR Vision Pro ไปแล้ว</p>\n<p>โครงการดังกล่าวมีชื่อเรียกภายในว่า Atlas โดยเป็นการสอบถามความเห็นพนักงานจำนวนหนึ่ง ถึงความเห็นและมุมมองต่อแว่นตาอัจฉริยะที่มีในตลาดปัจจุบัน</p>\n<p>เมื่อเดือนที่แล้ว Gurman ก็<a href=\"https://www.blognone.com/node/142538\">รายงาน</a>ว่าแอปเปิลมีแผนออกแว่นตาอัจฉริยะ ข้อมูลใหม่นี้อาจช่วยยืนยันว่าแอปเปิลมีความสนใจพัฒนาสินค้านี้จริง แต่ขึ้นอยู่กับข้อมูลความเห็นจากพนักงานในแอปเปิลเองด้วย</p>\n<p>ที่มา: <a href=\"https://www.bloomberg.com/news/articles/2024-11-04/apple-explores-push-into-smart-glasses-with-atlas-user-study\">Bloomberg</a></p>\n<p><img src=\"https://www.blognone.com/sites/default/files/externals/23adba7f67de419df040a7e56ba8735e.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/smart-glass\">Smart Glass</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"162389fc8cf87604794927528b93beeff091bb7b3faf09921ac921c74003119f","category":"Thai"}