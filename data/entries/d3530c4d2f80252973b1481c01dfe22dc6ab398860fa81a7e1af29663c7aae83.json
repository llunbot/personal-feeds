{"title":"AMD เปิดตัว Ryzen Pro 8040 สำหรับโน้ตบุ๊ก และ Ryzen Pro 8000G สำหรับเดสก์ท็อป","link":"https://www.blognone.com/node/139250","date":1713321431000,"content":"<div><div><div><p>AMD เปิดตัว Ryzen Pro ซีพียูสำหรับตลาดองค์กร โดยมีทั้งเวอร์ชันโน้ตบุ๊ก Ryzen Pro 8040 และเวอร์ชันเดส์ท็อป Ryzen Pro 8000G ซึ่งเป็นภาคต่อของ <a href=\"https://www.blognone.com/node/134331\">Ryzen Pro 7000 ที่ออกช่วงกลางปี 2023</a></p>\n<p>ซีพียูทั้งสองซีรีส์เป็นเวอร์ชันองค์กรของ <a href=\"https://www.blognone.com/node/137122\">Ryzen 8040 (Hawk Point)</a> และ <a href=\"https://www.blognone.com/node/137555\">Ryzen 8000G แบบมีจีพียูในตัว</a> ที่วางขายเวอร์ชันคอนซูเมอร์ไปก่อนแล้ว ซีพียูทั้งสองซีรีส์ใช้แกน Zen 4, กระบวนการผลิต 4nm, จีพียู RDNA 3 และเกือบทุกรุ่นย่อยมีชิป NPU ในตัว รองรับชุดฟีเจอร์ Ryzen AI</p>\n<p><strong>Ryzen Pro 8040</strong> มีทั้งหมด 8 รุ่นย่อย รุ่นสูงสุดคือ Ryzen 9 PRO 8945HS ซีพียู 8 คอร์/16 เธร็ด ส่วนรุ่นล่างสุดคือ AMD Ryzen 5 PRO 8540U ซีพียู 6 คอร์/12 เธร็ด และเป็นรุ่นย่อยเดียวที่ไม่มี NPU มาให้</p>\n<p><strong>Ryzen Pro 8000G</strong> มีทั้งหมด 8 รุ่นย่อย (แยกเป็นรุ่น G กินไฟ 45-65 วัตต์ และรุ่น GE กินไฟ 35 วัตต์ อย่างละ 4 รุ่นเท่ากัน) รุ่นสูงสุดคือ Ryzen 7 PRO 8700G/8700GE ซีพียู 8 คอร์/16 เธร็ด รุ่นล่างสุดคือ AMD Ryzen 3 PRO 8300G/8300GE ซีพียู 4 คอร์/8 เธร็ด</p>\n<p>AMD ระบุว่ามีผู้ผลิตพีซีธุรกิจหลายยี่ห้อ เช่น HP EliteBook/ProBook/ZBook และ Lenovo ThinkPad/ThinkCentre เตรียมส่งสินค้ากลุ่มที่ใช้ Ryzen Pro ชุดนี้ออกขายในเร็วๆ นี้</p>\n<p>ที่มา - <a href=\"https://www.amd.com/en/newsroom/press-releases/2024-4-16-amd-expands-commercial-ai-pc-portfolio-to-deliver-.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/0d8ed1b4f832269cc4f2642ea21b4e13.jpeg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3530c4d2f80252973b1481c01dfe22dc6ab398860fa81a7e1af29663c7aae83","category":"Thai"}