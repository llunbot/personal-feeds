{"title":"Tim Cook ตอบผู้ถือหุ้น Apple - บริษัทจะมีผลิตภัณฑ์ AI ที่เป็นนวัตกรรมใหม่ทั้งหมดภายในปีนี้","link":"https://www.blognone.com/node/138461","date":1709180221000,"content":"<div><div><div><p>แอปเปิลได้จัดการประชุมสามัญประจำปีผู้ถือหุ้นเมื่อวานนี้ ซึ่งประเด็นที่ผู้ถือหุ้นสอบถามกันเป็นจำนวนมากคือทิศทางของบริษัทกับ AI โดยเฉพาะ Generative AI ซึ่งเป็นหัวข้อหลักในโลกเทคโนโลยีตอนนี้ แต่แอปเปิลยังไม่มีผลิตภัณฑ์โดยตรงเรื่องนี้ออกมา</p>\n<p>ซีอีโอ Tim Cook บอกว่า แอปเปิลได้เทเงินจำนวนมากสำหรับการพัฒนาผลิตภัณฑ์ AI และมองเห็นโอกาสที่เป็นนวัตกรรมใหม่ทั้งหมดจาก Generative AI เขาเชื่อว่ามันจะเปลี่ยนแปลงและมอบโอกาสใหม่กับผู้ใช้งานในทุกด้าน</p>\n<p>เมื่อถามว่าแล้วผลิตภัณฑ์ด้าน AI จากแอปเปิลจะออกมาเมื่อใด Cook บอกว่ารายละเอียดต่าง ๆ จะเปิดเผย<strong>ภายในปีนี้</strong></p>\n<p>เรื่องน่าสนใจคือที่ผ่านมาแอปเปิลเลี่ยง<a href=\"https://www.blognone.com/node/134205\">พูดคำว่า AI</a> มาโดยตลอด แต่นี่เป็นครั้งที่สองที่ Tim Cook พูดย้ำถึง AI และบอกว่าแอปเปิลจะมีผลิตภัณฑ์ AI ออกมาในปีนี้</p>\n<p>ที่มา: <a href=\"https://www.cnbc.com/2024/02/28/apple-annual-shareholder-meeting-2024-ai-investments.html\">CNBC</a> และ <a href=\"https://9to5mac.com/2024/02/28/apple-ai-break-new-ground/\">9to5Mac</a></p>\n<p><img src=\"https://www.blognone.com/sites/default/files/externals/198fbbffa3c83b8a2448ce8c257eba60.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f273a3a2d5c1ed70a9aea3febecb65e8a8f36699e60510fb334897b11bf6982f","category":"Thai"}