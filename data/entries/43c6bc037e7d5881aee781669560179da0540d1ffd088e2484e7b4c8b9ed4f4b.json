{"title":"เกม New World ห้ามตั้งชื่อตัวละครล้อ Jeff Bezos หรือบริษัท Amazon ผู้สร้าง","link":"https://www.blognone.com/node/125004","date":1632914373000,"content":"<div><div><div><p>เกม New World ของ Amazon เริ่มเปิดให้เล่นในหลายๆ ภูมิภาคแล้ว แม้ปัจจุบันจะได้คะแนนรีวิวระดับ “Mixed” ใน <a href=\"https://store.steampowered.com/app/1063730/New_World/\">Steam</a> แต่ก็ถูกพูดถึงและมีผู้เล่นเยอะพอสมควร แต่จุดหนึ่งที่น่าสนใจคือผู้เล่นจะพบว่าไม่สามารถตั้งชื่อให้เหมือน หรือแม้แต่คล้าย Jeff Bezos ซีอีโอของ Amazon เจ้าของ Amazon Games ผู้สร้างเกมนี้</p>\n<p>ผู้เล่นไม่สามารถตั้งชื่อว่า Jeff Beseus, JeffB, Bez0s, Be Zos หรือชื่ออื่นที่คล้ายคลึงได้ รวมถึงไม่สามารถมีคำว่า Amazon ในชื่อได้ โดยจะขึ้นคำเตือนว่า  \"the name cannot be used\" ซึ่งเป็นคำเตือนเดียวกันหากผู้เล่นใช้คำหยาบในชื่อ</p>\n<p>เว็บไซต์ <a href=\"https://www.rockpapershotgun.com/you-cant-be-jeff-bezos-in-new-world\">Rock Paper Shotgun</a> พบว่าใช้คำว่า Geoff Bay Sos ได้ ส่วนผู้เล่นคนอื่นๆ ก็หาวิธีตั้งชื่อแบบอื่นจนได้เช่นกัน เช่น Beff Jezos</p>\n<p><img src=\"https://www.blognone.com/sites/default/files/externals/7fe58019d041b9ed0fe726315d376b14.jpg\" /></p>\n<p>แม้จะดูเหมือนเป็นการพยายามปกป้อง Jeff Bezos หรือบริษัท Amazon แต่เกมออนไลน์หลายๆ เกมก็มีฟิลเตอร์ป้องกันไม่ให้ผู้เล่นตั้งชื่อที่เกี่ยวข้องกับทีมงานหรือเจ้าของเกม เพื่อป้องกันการแอบอ้าง อยู่เป็นปกติ</p>\n<p>ประเด็นนี้อาจจะเป็นเรื่องขึ้นมาเพราะ Jeff Bezos และ Amazon เองมีปัญหาด้านนโยบายการทำงานอยู่บ่อยๆ เช่นล่าสุดที่ <a href=\"https://www.blognone.com/node/124982\">กล้องตรวจจับพนักงานในรถขนส่งทำงานผิดพลาด</a> และ<a href=\"https://www.blognone.com/node/114347\">เรื่องอื่นๆ</a> ก่อนหน้านี้ ที่ทำให้มีชาวเน็ตหลายส่วนที่ไม่พอใจนัก</p>\n<p>ที่มา - <a href=\"https://www.neowin.net/news/you-cant-name-your-character-jeff-bezos-in-amazons-new-world/\">Neowin</a></p>\n</div></div></div><div><div>Topics: </div><div><div><a href=\"/topics/new-world\">New World</a></div><div><a href=\"/topics/amazon-game-studios\">Amazon Games</a></div><div><a href=\"/topics/jeff-bezos\">Jeff Bezos</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43c6bc037e7d5881aee781669560179da0540d1ffd088e2484e7b4c8b9ed4f4b","category":"Thai"}