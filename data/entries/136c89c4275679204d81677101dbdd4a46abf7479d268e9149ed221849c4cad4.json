{"title":"Meta ปรับปรุงวิธีแสดงข้อความ AI info ใน Facebook, IG อีกครั้ง ถ้าแก้ไขเล็กน้อยด้วย AI ข้อความจะถูกซ่อนไว้","link":"https://www.blognone.com/node/141992","date":1726233465000,"content":"<div><div><div><p>Meta อัปเดตแนวทางแสดง<a href=\"https://www.blognone.com/node/139091\">ป้ายกำกับคอนเทนต์ที่สร้างจาก AI</a> บน Facebook และ Instagram อีกครั้ง โดยป้ายกำกับ \"AI info\" จะถูกแสดงเฉพาะคอนเทนต์ที่สร้างขึ้นจาก AI หรือมีข้อมูลกำกับตามมาตรฐานที่ตรวจจับได้ หรือผู้ใช้งานระบุเองว่าสร้างจาก AI กรณีคอนเทนต์นั้นถูกแก้ไขหรือปรับแต่งด้วยเครื่องมือ AI ป้ายกำกับ AI info จะย้ายไปอยู่ในเมนูของโพสต์นั้น ซึ่งต้องกดไปดูเพิ่มเติม</p>\n<p>ก่อนหน้านี้ระบบแสดงป้ายกำกับของ Meta ใช้การทำงานสองทางคือผู้ใช้งานระบุเองว่าสร้างจาก AI หรือระบบของ Meta ประเมินและตรวจจับได้ ซึ่งกรณีหลังมีการ<a href=\"https://www.blognone.com/node/140561\">ร้องเรียน</a>ว่าคอนเทนต์บางประเภท ไม่ได้ถูกสร้าง (Generated) จาก AI แต่มีการใช้เครื่องมือแต่งภาพ (Edited) ที่ทำงานบน AI บางกรณีเป็นการแก้ไขภาพเล็กน้อยเท่านั้น จึงไม่ควรถูกติดป้ายกำกับให้ดูเป็นการสร้างจาก AI ทั้งหมด</p>\n<p>Meta บอกว่าการเปลี่ยนแปลงนี้เพื่อให้สะท้อนรูปแบบวิธีการใช้ AI กับคอนเทนต์ที่แยกประเภทได้ชัดเจนมากขึ้น ก่อนหน้านี้ป้ายกำกับของ Meta ก็<a href=\"https://www.blognone.com/node/140680\">แก้ไข</a>จากคำว่า Made with AI มาเป็น AI info เพื่อลดความสับสน</p>\n<p>ที่มา: <a href=\"https://about.fb.com/news/2024/04/metas-approach-to-labeling-ai-generated-content-and-manipulated-media/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/e56caa4e4cc86d44867039c50dc95340.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"136c89c4275679204d81677101dbdd4a46abf7479d268e9149ed221849c4cad4","category":"Thai"}