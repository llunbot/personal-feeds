{"title":"ผลสำรวจชี้ ชาว Gen Z มากถึง 42% ไม่กล้าบอกหัวหน้าว่าใช้ AI ช่วยทำงาน","link":"https://www.blognone.com/node/133963","date":1684837432000,"content":"<div><div><div><p>คนทำงาน Gen Z อยู่ในช่วงที่เทคโนโลยีและกระแส AI ถูกนำมาประยุกต์ใช้ในการทำงานมากขึ้น แต่ผลสำรวจกลับพบว่าชาว Gen Z บางส่วนรู้สึกกังวลที่จะต้องบอกกับหัวหน้างานว่ากำลังใช้ AI ในการทำงาน</p>\n<p>งานวิจัยนี้ทำโดยแพลตฟอร์มสำหรับการวิจัยและศึกษาข้อมูลเชิงลึกระดับโลกทางออนไลน์ (Cint) และมีการสนับสนุนจาก Advertising Week Europe ได้ทำการสำรวจคนในสหรัฐฯ อายุ 16-79 ปี จำนวน 1,000 คน ตั้งแต่วันที่ 2-4 พฤษภาคม 66 พบว่าหนึ่งในสามของพนักงานทุกวัยกลัวที่จะบอกผู้จัดการว่า ตนกำลังใช้ AI ในที่ทำงาน</p>\n<p>และมีเปอร์เซ็นต์มากขึ้นเมื่ออายุน้อยลง Gen Z มี 42% และมิลเลนเนียล 40% ซึ่งสาเหตุอาจเกิดมาจากบริษัทในสหรัฐฯ ไม่มีวิธีการหรือนโยบายที่ชัดเจนสำหรับการใช้ AI ช่วยทำงาน ทำให้พนักงานไม่มั่นใจในการใช้ AI เข้าทำงาน</p>\n<p>ผลการสำรวจพบว่า 69% ของคนที่มีประสบการณ์การทำงานถึง 15 ปี ยังไม่เคยใช้ AI เข้ามาช่วยทำงานเลย แต่ในขณะเดียวกัน 62% ของคนที่มีประสบการณ์น้อยกว่า 15 ปี ล้วนแล้วแต่เคยใช้ AI ช่วยทำงาน</p>\n<p>ส่วนมุมมองของนายจ้างในธุรกิจที่เกี่ยวกับเทคฯ และการเงิน พบว่ามีโอกาสสูงที่จะแนะนำให้พนักงานใช้ AI ช่วยทำงาน แต่บางอุตสาหกรรมอย่าง การแพทย์, การศึกษา, ค้าปลีก และการบริการยังไม่ค่อยได้นำ AI ไปใช้ทำงานเท่าไหร่ อาจเป็นเพราะไม่ได้ติดตามกระแสมากนัก</p>\n<p>Ruth Mortimer ผู้บริหาร Advertising Week Europe บอกว่า AI มักมาพร้อมกับความเชื่อว่าจะเข้ามาแย่งงานมนุษย์ มากกว่าการช่วยเพิ่มประสิทธิภาพการทำงาน ทำให้คนทำงานอาจจะคิดว่าถ้าขอใช้ AI ในการทำงานแล้วก็เหมือนกับว่าเอา AI มาทำแทนตัวเอง</p>\n<p>ดังนั้น ระดับหัวหน้าต้องแสดงให้รู้ว่า เห็นด้วยกับการใช้ AI เข้ามาช่วยทำงาน สร้างบรรยากาศที่เปิดกว้างรับสิ่งใหม่ๆ เพื่อส่งเสริมให้พนักงานกล้าที่จะพูดเรื่องนี้ เพราะความก้าวหน้าของเทคโนโลยีเปลี่ยนไปเร็วมาก ถ้าไม่มีการพูดคุยบริษัทบางแห่งอาจจะก้าวไม่ทันบริษัทอื่นได้</p>\n<p><img alt=\"No Description\" src=\"https://www.blognone.com/sites/default/files/externals/7fe31dff7116f0ca7b2995368dcf1a06.png\" /></p>\n<p>ที่มา: <a href=\"https://finance.yahoo.com/news/42-gen-z-workers-nervous-082525676.html\">yahoofinance</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5458126aebda7523ea9797a89ccd8b19424e124a4fed3af316cb14bb63af675","category":"Thai"}