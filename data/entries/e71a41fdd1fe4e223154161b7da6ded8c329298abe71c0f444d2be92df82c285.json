{"title":"[Canalys] ตลาด PC ไตรมาส 2/2024 เติบโต 3.4% ได้ปัจจัยบวกทั้งการอัปเกรด Windows 11 และ AI PC","link":"https://www.blognone.com/node/140810","date":1720539704000,"content":"<div><div><div><p>บริษัทวิจัยตลาด Canalys รายงานภาพรวมตลาดพีซี (เดสก์ท็อป+โน๊ตบุ๊ค) ประจำไตรมาสที่ 2 ปี 2024 จำนวนส่งมอบรวม 62.8 ล้านเครื่อง เพิ่มขึ้น 3.4% เทียบกับไตรมาสเดียวกันในปีก่อน แบ่งเป็นโน๊ตบุ๊ค 50 ล้านเครื่อง เติบโต 4% และเดสก์ท็อป 12.8 ล้านเครื่อง เติบโต 1%</p>\n<p>Canalys บอกว่าตัวเลขนี้สะท้อนการกลับมาเติบโตอีกครั้งของตลาดพีซี ซึ่งจากนี้อย่างน้อย 4 ไตรมาส ยังมีปัจจัยบวกมาเสริมทั้งการอัปเกรดเป็น Windows 11 และการเปลี่ยนมาใช้ AI PC มากขึ้น</p>\n<p>ส่วนแบ่งตลาดแยกตามแบรนด์ Lenovo ยังครองอันดับ 1 ด้วยจำนวน 14.7 ล้านเครื่อง ตามด้วย HP (13.7 ล้าน), Dell (10.1 ล้าน), Apple (5.5 ล้าน) และ Asus (4.5 ล้าน) ในลำดับที่ 2-5</p>\n<p>Canalys ยังรายงานผลการสำรวจพาร์ตเนอร์ในช่องทางต่าง ๆ ถึงผลกระทบที่ Windows 10 จะ<a href=\"https://www.blognone.com/node/70505\">หยุดซัพพอร์ตตั้งแต่เดือนตุลาคม 2025</a> ทำให้ต้องมีการวางแผนอัปเกรด พบว่าตอนนี้ส่วนใหญ่ยังไม่รีบ โดยจะเริ่มตัดสินใจในครึ่งหลังปีนี้ หรือครึ่งแรกของปีหน้า</p>\n<p>ที่มา: <a href=\"https://canalys.com/newsroom/global-pc-market-q2-2024\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/440f7c2b6b73501a7c9ae01cb2b6cf4e.png\" /></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/pc\">PC</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e71a41fdd1fe4e223154161b7da6ded8c329298abe71c0f444d2be92df82c285","category":"Thai"}