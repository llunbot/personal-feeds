{"title":"[Counterpoint] ซัมซุงครองส่วนแบ่งอันดับ 1 ตลาดสมาร์ทโฟนไทย Q1 แต่ส่วนแบ่งเบียดกันมากขึ้น","link":"https://www.blognone.com/node/139864","date":1716265281000,"content":"<div><div><div><p>Counterpoint Research ออกรายงานส่วนแบ่งตลาดสมาร์ทโฟนในไทยไตรมาส 1 ปีนี้ ซัมซุงยังคงครองส่วนแบ่งมากที่สุดที่ 18% (ลดลงจาก 21% YoY) ส่วนอันดับ 2-5 ส่วนแบ่งเบียดกันมากๆ ไล่ตั้งแต่แอปเปิล 15% (เพิ่มจาก 11% YoY)  Oppo 15% (ลดลงจาก 20% YoY) Xiaomi 14% (เพิ่มจาก 11% YoY) และ Vivo 14% (ลดลงจาก 16% YoY)</p>\n<p>ในภาพรวมตลาดสมาร์ทโฟนโตลดลง 2% แบบ YoY ในไตรมาส 1 ขณะที่ส่วนแบ่งเฉพาะสมาร์ทโฟน 5G ในไตรมาส 1 เกิน 50% เป็นครั้งแรกอยู่ที่ 52%</p>\n<p>Counterpoint บอกว่าแม้ซัมซุงจะครองส่วนแบ่งมากที่สุด แต่ลดลงจากตลาดกลุ่มราคาถูกที่เสียส่วนแบ่งให้กับค่ายจีน ส่วนหนึ่งจากทิศทางของบริษัทที่โฟกัสในตลาดกลาง (ประมาณ 10k-20k) ที่เติบโตถึง 56% YoY จาก Galaxy A15 5G, Galaxy A25 และ Galaxy A34</p>\n<p>ขณะที่แอปเปิลได้อานิสงส์จาก iPhone 15 ที่มีส่วนแบ่งยอดขายของแอปเปิลเองถึง 31% ในไตรมาสแรกของปี ส่วน Xiaomi โดดเด่นจากตลาดกลาง ที่โต 157% จาก Redmi Note 13 และ Poco M6</p>\n<p>ที่มา - <a href=\"https://www.counterpointresearch.com/insights/thailands-smartphone-shipment-q1-2024/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/85750cad9405dcd91b9410c179213e1d.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"018b52039afe4b5b511dccab68ae65c4da057c2896a0753f90ba6b841a82634b","category":"Thai"}