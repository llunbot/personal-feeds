{"title":"ยังเป็นวงปิด Alibaba ประกาศพันธมิตร 7 บริษัทแรกที่ร่วมทดสอบแชตบอต Tongyi Qianwen","link":"https://www.blognone.com/node/133736","date":1683572006000,"content":"<div><div><div><p>Alibaba Cloud ประกาศพันธมิตร 7 บริษัทที่จะได้ทดสอบและปรับแต่งการใช้งานปัญญาประดิษฐ์ภาษาขนาดใหญ่ Tongyi Qianwen ที่<a href=\"https://www.blognone.com/node/133377\">เปิดตัวไปเมื่อวันที่ 11 เมษายนที่ผ่านมา</a>ให้เหมาะกับการใช้งานของแต่ละอุตสาหกรรม</p>\n<p>7 บริษัทแรกนี้ ได้แก่ Kunlun Digital Technology (ปิโตรเคมี), LongShine Technology (ไฟฟ้า), China Transinfo Technology (การคมนาคมขนส่ง), Shiji Group (ธุรกิจบริการ), Yonyou Network Technology (บริการสำหรับองค์กร), AsiaInfo Technologies (บริการด้านโทรคมนาคม), และ CICC Wealth Management (ภาคการเงิน) นับว่าเป็นบริษัทขนาดใหญ่ทั้งหมด แม้จะมีผู้สนใจลงทะเบียนขอทดสอบกว่าสองแสนราย</p>\n<p>ตอนนี้ยังมีรายละเอียดทางการของ Tongyi Qianwen น้อยมาก โดยทาง Alibaba Cloud ยกตัวอย่างการใช้งานที่เป็นไปได้ เช่น ผู้ช่วยเฉพาะเรื่อง, หรือผู้ช่วยออกแบบด้านต่างๆ และองค์กรที่เข้าร่วมทดสอบจะใช้งานผ่าน API หรือผ่านเว็บไซต์ก็ได้</p>\n<p>การทดสอบ LLM กับบริการใหม่ๆ ในตอนนี้มักเป็นความร่วมมือระหว่างบริษัทขนาดใหญ่บ่อยครั้ง เช่น<a href=\"https://www.blognone.com/node/133044\">ไมโครซอฟท์ที่เปิดตัว Microsoft 365 Copilot ออกมา</a>ก็สอบกับลูกค้าเพียง 20 รายเท่านั้น</p>\n<p>ที่มา - จดหมายข่าว Alibaba</p>\n<p><img alt=\"No Description\" src=\"https://www.blognone.com/sites/default/files/externals/51ed9866a84afa6f7c56d4e99c9ef7d6.jpg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efe326f9f83c58f63528795e79cd1e0b247f4b0b69053f1e60c93bbf0f47d627","category":"Thai"}