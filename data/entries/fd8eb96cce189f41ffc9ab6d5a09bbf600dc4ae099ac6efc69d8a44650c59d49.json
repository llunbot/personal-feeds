{"title":"สหราชอาณาจักรจะเริ่มการสอบสวนตลาด Public Cloud ว่ารายใหญ่มีอำนาจเหนือตลาดหรือไม่","link":"https://www.blognone.com/node/136109","date":1696551134000,"content":"<div><div><div><p>CMA หน่วยงานกำกับดูแลการแข่งขันของสหราชอาณาจักร ประกาศจะเริ่มทำการสอบสวนการแข่งขันในตลาดผู้ให้บริการพับลิกคลาวด์ในสหราชอาณาจักร ว่ามีลักษณะที่รายใหญ่มีอำนาจเหนือตลาดหรือไม่</p>\n<p>การสอบสวนนี้เริ่มต้นจาก Ofcom หรือหน่วยงานแบบกสทช. ของสหราชอาณาจักร ได้ออกรายงานเกี่ยวกับตลาดคลาวด์ในประเทศ พบว่าผู้ให้บริการรายใหญ่ได้สร้างเงื่อนไขหลายอย่าง ที่ทำให้ผู้เล่นรายใหม่เข้าสู่ตลาดได้ยาก เช่น การคิดค่าธรรมเนียมย้ายข้อมูลออกที่สูง การให้ส่วนลดพิเศษ ตลอดจนข้อจำกัดทางเทคนิค ที่ทำให้การย้ายผู้ให้บริการคลาวด์หรือใช้หลายผู้ให้บริการพร้อมกันมีความยุ่งยากมาก</p>\n<p>Ofcom ระบุว่าขนาดตลาดพับลิกคลาวด์ในประเทศมีมูลค่าราว 7,500 ล้านปอนด์ มีผู้ให้บริการรายใหญ่สองรายคือ AWS และ Azure ส่วนแบ่งรวมกันประมาณ 60-70% และหากรวมกูเกิลด้วยจะเป็น 81% โดยกระบวนการสอบสวนจะมีข้อสรุปภายในเมษายน 2025</p>\n<p>Amazon ซึ่งเป็นผู้ให้บริการ AWS ออกมาแถลงตอบโต้ประกาศการสอบสวนนี้ ระบุว่าข้อมูลของ Ofcom มีความเข้าใจที่ผิดทั้งฟังก์ชันของการให้บริการ ตลอดจนกระบวนการให้ส่วนลด ยืนยันว่าผู้ให้บริการคลาวด์ตอนนี้เปิดให้ลูกค้าเลือกเทคโนโลยีที่ต้องการได้อิสระ และสามารถย้ายผู้ให้บริการได้ง่ายกว่าในอดีต</p>\n<p>ที่มา: <a href=\"https://www.gov.uk/government/news/cma-launches-market-investigation-into-cloud-services\">GOV.UK</a> ผ่าน <a href=\"https://www.cnbc.com/2023/10/05/amazon-and-microsofts-cloud-dominance-referred-for-uk-competition-probe.html\">CNBC</a> ภาพ <a href=\"https://pixabay.com/photos/server-cloud-development-business-1235959/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/d0ad33635136e5cae1d02fe821c3aba8.jpg\" /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/ofcom\">Ofcom</a></div><div><a href=\"/topics/cloud-computing\">Cloud Computing</a></div><div><a href=\"/topics/aws\">AWS</a></div><div><a href=\"/topics/microsoft-azure\">Microsoft Azure</a></div><div><a href=\"/topics/uk\">UK</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd8eb96cce189f41ffc9ab6d5a09bbf600dc4ae099ac6efc69d8a44650c59d49","category":"Thai"}