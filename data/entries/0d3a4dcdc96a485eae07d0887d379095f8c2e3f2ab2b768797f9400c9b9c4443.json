{"title":"สัดส่วนการผลิตไฟฟ้าในสหรัฐ มาจากแหล่งที่ไม่ปล่อยคาร์บอน 40% แล้ว","link":"https://www.blognone.com/node/137442","date":1704118761000,"content":"<div><div><div><p>เว็บไซต์ Ars Technica ประเมินสถิติแหล่งที่มาของการผลิตไฟฟ้าในสหรัฐ (อ้างอิงตัวเลขจาก US Energy Information Agency) คาดว่าในปี 2023 สหรัฐอเมริกามีสัดส่วนการผลิตไฟฟ้าที่ไม่ปลดปล่อยคาร์บอน เพิ่มขึ้นมาแตะหลัก 40% ได้สำเร็จแล้ว</p>\n<ul>\n<li>นิวเคลียร์ 18% คงที่</li>\n<li>ลม 10% คงที่</li>\n<li>น้ำ 6% ลดลง</li>\n<li>แสงอาทิตย์ 6% เพิ่มขึ้น</li>\n</ul>\n<p>ส่วนที่เหลือยังเป็นการผลิตไฟฟ้าที่เกิดการปล่อยคาร์บอน ได้แก่ ก๊าซธรรมชาติ 44% และถ่านหิน 16% ทิศทางการใช้ถ่านหินนั้นลดลงจากเกือบ 20% ในปี 2022 มาเหลือ 16.2% ในปี 2023 ส่วนการใช้ก๊าซธรรมชาติกลับเพิ่มขึ้นจาก 40% ในปี 2022 มาเป็น 43.4% ในปี 2023</p>\n<p>บทความที่เกี่ยวข้อง <a href=\"https://www.blognone.com/node/137415\">เตาปฎิกรณ์นิวเคลียร์ Vogtle 3 ในสหรัฐฯ เปิดใช้งาน เตาแรกในรอบ 7 ปี</a></p>\n<p><img alt=\"No Description\" src=\"https://www.blognone.com/sites/default/files/externals/b56990e1025e085862404e40ff29cf27.jpg\" /></p>\n<p>ภาพประกอบโดย Erik Wilde จาก <a href=\"https://en.wikipedia.org/wiki/Wind_farm#/media/File:Wind_turbines_in_southern_California_2016.jpg\">Wikipedia</a></p>\n<p>ส่วนตัวเลขของประเทศไทย เท่าที่หาได้มาจาก<a href=\"https://www.eppo.go.th/index.php/th/component/k2/item/19566-energy-statistics-2566\">รายงานสรุปสถิติปี 2565 ของสำนักงานนโยบายและแผนพลังงาน (สนพ.) กระทรวงพลังงาน</a> โดยก๊าซธรรมชาติ + ถ่านหิน + น้ำมัน รวมกัน 71%, พลังงานหมุนเวียน + น้ำ รวมกัน 13% แต่ต้องหมายเหตุว่ามีสัดส่วนของพลังงานนำเข้าจากต่างประเทศด้วยอีก 16% ทำให้ไปเทียบกับตัวเลขของสหรัฐตรงๆ ไม่ได้</p>\n<p><img alt=\"No Description\" src=\"https://www.blognone.com/sites/default/files/externals/a0722f2b95cd9cfb4a97d60b5d8d15f2.png\" /></p>\n<p>ที่มา - <a href=\"https://arstechnica.com/science/2023/12/40-of-us-electricity-is-now-emissions-free/\">Ars Technica</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/energy\">Energy</a></div><div><a href=\"/topics/nuclear\">Nuclear</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d3a4dcdc96a485eae07d0887d379095f8c2e3f2ab2b768797f9400c9b9c4443","category":"Thai"}