{"title":"ผู้บริหาร Sega ยืนยันเอง กำลังทำ Virtua Fighter ภาคใหม่","link":"https://www.blognone.com/node/142979","date":1730949109000,"content":"<div><div><div><p>Justin Scarpone ผู้บริหาร Sega ที่ดูแลการต่อยอดเกมไปยังธุรกิจอื่น (transmedia group) เช่น การดัดแปลงเกมเป็นภาพยนตร์หรือซีรีส์ ให้สัมภาษณ์กับ Video Games Chronicle ถึงแผนธุรกิจ มีประเด็นสำคัญคือเขายืนยันว่า Sega กำลังพัฒนาเกมต่อสู้ Virtua Fighter ภาคใหม่อยู่</p>\n<p>เกม Virtua Fighter เป็นเกมต่อสู้ 3D เกมแรกๆ ของโลก ออกภาคแรกในปี 1993 และภาคสุดท้ายคือภาค 5 ในปี 2006 เท่ากับว่าทิ้งช่วงเกมภาคต่อมานาน 18 ปีแล้ว (มีเกมเวอร์ชันย่อยของภาค 5 คือ <a href=\"https://virtuafighter5us.sega.com/lang/en.html\">Virtua Fighter 5 Ultimate Showdown</a> เพิ่งวางขายในปี 2021)</p>\n<p>Scarpone พูดถึงเกม Virtua Fighter เพียงเท่านี้ แต่พูดในบริบทร่วมกับ<a href=\"https://www.blognone.com/node/137153\">แผนการปลุกชีพเกมเก่าของ Sega เกมอื่นๆ ที่เคยประกาศไว้ก่อนหน้านี้ เช่น Crazy Taxi, Jet Set Radio, Streets of Rage, Shinobi, Golden Axe</a> ซึ่งยังไม่มีรายละเอียดออกมาเช่นกัน</p>\n<p>ที่มา - <a href=\"https://www.videogameschronicle.com/features/interviews/why-sega-is-reviving-classics-like-shinobi-and-jet-set-radio-across-games-film-and-tv/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/45381f1ff289638c8baf2798c9b9a5db.jpg\" /></p>\n</div></div></div><div><div>Topics: </div><div><div><a href=\"/topics/virtua-fighter\">Virtua Fighter</a></div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4d6bc1f85a8b2812923c5bdf57b230df4ba71b3037c826d3fd88794e17bebe8","category":"Thai"}