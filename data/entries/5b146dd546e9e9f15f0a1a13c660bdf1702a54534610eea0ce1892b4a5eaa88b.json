{"title":"ใครๆ ก็ทำชิปเอง ข่าวลือ Oppo พัฒนาชิป SoC ใช้สำหรับมือถือ คาดออกปี 2023-2024","link":"https://www.blognone.com/node/125393","date":1634784169000,"content":"<div><div><div><p>Nikkei Asia รายงานข่าวว่า Oppo เป็นผู้ผลิตสมาร์ทโฟนรายล่าสุดที่พยายามออกแบบชิป SoC ของตัวเอง และคาดว่าจะใช้งานได้จริงในราวปี 2023-2024</p>\n<p>ตอนนี้ยังไม่มีข้อมูลชิปของ Oppo มากนัก บอกเพียงว่าตั้งใจใช้โรงงานผลิตของ TSMC ระดับ 3nm, เน้นใช้ในมือถือไฮเอนด์ เพื่อลดการพึ่งพาชิปจาก Qualcomm และ MediaTek</p>\n<p>แหล่งข่าวของ Nikkei บอกว่า Oppo เริ่มจ้างทีมออกแบบชิปมาตั้งแต่ปี 2019 หลังเห็นสหรัฐแบน Huawei ทำให้พยายามกระจายความเสี่ยง ลดการพึ่งพาชิปจากบริษัทภายนอกลง แนวทางของ Oppo ก็ใช้วิธีดึงตัวบุคลากรจากทั้ง Qualcomm, MediaTek และ Huawei มาทำงานด้วย โดยจ้างพนักงานทำงานในไต้หวัน สหรัฐอเมริกา และญี่ปุ่น</p>\n<p>Nikkei ชี้ว่าการออกแบบชิปเองไม่ใช่เรื่องง่าย เพราะ Xiaomi เคยพยายามพัฒนา SoC ของตัวเองมาก่อน แต่สุดท้ายก็เลือกทำเฉพาะชิปประมวลผลภาพเท่านั้น</p>\n<p><img src=\"https://www.blognone.com/sites/default/files/externals/ba65ec589ad85381e3835bef0ae0e369.jpg\" /></p>\n<p>ที่มา - <a href=\"https://asia.nikkei.com/Business/Tech/Semiconductors/China-s-Oppo-joins-race-to-develop-own-smartphone-chips\">Nikkei</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/soc\">SoC</a></div><div><a href=\"/topics/rumor\">Rumor</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b146dd546e9e9f15f0a1a13c660bdf1702a54534610eea0ce1892b4a5eaa88b","category":"Thai"}