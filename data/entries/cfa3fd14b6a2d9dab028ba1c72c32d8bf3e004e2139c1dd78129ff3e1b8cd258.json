{"title":"SpaceX นำ Starship ลงจอดในมหาสมุทรอินเดียสำเร็จ เปิดทางยานขนาดใหญ่แบบใช้ซ้ำ","link":"https://www.blognone.com/node/140197","date":1717696961000,"content":"<div><div><div><p>SpaceX ทำภารกิจทดสอบยาน Starship ครั้งที่ 4 เป็นการทดสอบว่ายานสามารถขึ้นสู่วงโคจรแล้วกลับสู่พื้นโลกได้อย่าง \"นุ่มนวล\" โดยรวมภารกิจครั้งนี้ประสบความสำเร็จ</p>\n<p>ตัวยาน Starship มีสองชิ้นหลักคือตัวยานเอง และจรวด Super Heavy ในภาระกิจนี้ทั้งสองส่วนจะลงสู่ทะเลทั้งคู่ โดย Super Heavy ลงในอ่าวเม็กซิโก ส่วน Starship ลงในมหาสมุทรอินเดีย</p>\n<p>การลงจอดครั้งนี้ยังไม่สมบูรณ์นัก ตัวยาน Starship มีความเสียหายเล็กน้อยจากแผ่นกระเบื้องกันความร้อนที่หลุดหายไประหว่างการลงจอด และครีบควบคุม (flap) ก็เสียหายเช่นกัน แต่โดยรวมตัวยานก็สามารถทำ soft landing ได้</p>\n<p>Starship มีระวางบรรทุกสูงสุดถึง 150 ตัน เทียบกับ Falcon 9 รุ่นยอดนิยมที่ทุกวันนี้มีระวางบรรทุกเพียง 22.8 ตัน (ที่วงโคจรระดับต่ำ) ระวางบรรทุกขนาดนี้ทำให้สามารถใช้งานได้หลากหลาย เช่น การบินระยะไกลระหว่างดาวเคราะห์ หรือการขนผู้โดยสารจำนวนมากๆ</p>\n<p>ที่มา - <a href=\"https://www.spacex.com/launches/mission/?missionId=starship-flight-4\">SpaceX</a></p>\n<p><img alt=\"No Description\" src=\"https://www.blognone.com/sites/default/files/externals/ad9b2f3419975e822d0706332b8bd8d2.jpeg\" /></p>\n<blockquote><p>Super Heavy has splashed down in the Gulf of Mexico <a href=\"https://t.co/hIY3Gkq57k\">pic.twitter.com/hIY3Gkq57k</a></p>\n<p>— SpaceX (@SpaceX) <a href=\"https://twitter.com/SpaceX/status/1798701489097183286?ref_src=twsrc%5Etfw\">June 6, 2024</a></p></blockquote>\n<blockquote><p>Peaking heating. Starship on a good entry trajectory <a href=\"https://t.co/H0Gv6hyvt2\">pic.twitter.com/H0Gv6hyvt2</a></p>\n<p>— SpaceX (@SpaceX) <a href=\"https://twitter.com/SpaceX/status/1798712506933985408?ref_src=twsrc%5Etfw\">June 6, 2024</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfa3fd14b6a2d9dab028ba1c72c32d8bf3e004e2139c1dd78129ff3e1b8cd258","category":"Thai"}