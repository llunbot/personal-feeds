{"title":"กลุ่ม Sea ไตรมาส 2/2021 รายได้จากทั้ง Garena และ Shopee ยังเติบโตมากกว่า 160%","link":"https://www.blognone.com/node/124269","date":1629208485000,"content":"<div><div><div><p>กลุ่มบริษัท Sea รายงานผลประกอบการของไตรมาสที่ 2 ปี 2021 รายได้รวมทั้งกลุ่มเพิ่มขึ้น 158.6% จากช่วงเดียวกันในปีก่อนเป็น 2,280.5 ล้านดอลลาร์ มีกำไรขั้นต้น 930.9 ล้านดอลลาร์ และขาดทุนสุทธิตามบัญชี GAAP 433.7 ล้านดอลลาร์</p>\n<p>ธุรกิจสื่อบันเทิงดิจิทัล (Garena) รายได้รวม 1,024.3 ล้านดอลลาร์ เพิ่มขึ้น 166.8% จำนวนผู้เล่นเกมเพิ่มขึ้นเป็น 752.2 ล้านบัญชี มี Free Fire เป็นเด่น ส่วนในเดือนมิถุนายนบริษัทเปิดตัว Moonlight Blade Mobile ในไต้หวัน</p>\n<p>ธุรกิจอีคอมเมิร์ซ (Shopee) รายได้รวม 1,155.2 ล้านดอลลาร์ เพิ่มขึ้น 160.7% จากยอดขายสุทธิ (GMV) ประมาณ 15.0 พันล้านดอลลาร์ และมีจำนวนออเดอร์เพิ่มขึ้นเป็น 1.4 พันล้านออเดอร์ ในไตรมาสนี้ Shopee ที่มาเลเซียยังมีกำไรก่อนดอกเบี้ย-ภาษี-ค่าเสื่อม (EBITDA) เป็นบวกเป็นครั้งแรก จากก่อนหน้านี้มีไต้หวันที่เป็นบวกมาหลายไตรมาสแล้ว</p>\n<p>ส่วนกลุ่มธุรกิจการเงิน (SeaMoney) ปริมาณการจ่ายเงินมี 4.1 พันล้านดอลลาร์ ในไตรมาสที่ผ่านมา เพิ่มขึ้น 150% และมีผู้ใช้งานกระเป๋าเงินดิจิทัลเพิ่มขึ้นเป็น 32.7 ล้านคน</p>\n<p>ที่มา: <a href=\"http://cdn.sea.com/webmain/static/resource/seagroup/website/investornews/2Q2021/47wCdeAwhAgboSEWXvRo/2021.08.17%20Sea%20Second%20Quarter%202021%20Results.pdf\">Sea</a> (pdf)</p>\n<p><img src=\"https://www.blognone.com/sites/default/files/externals/f58f0ea5b3c007e9b6be549958296b44.jpg\" /></p>\n</div></div></div><div><div>Topics: </div><div><div><a href=\"/topics/shopee\">Shopee</a></div><div><a href=\"/topics/sea\">SEA</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03d855f6668e7342eb2a54241330ca73ab341c4dd274c2ff106374debc3ddd4a","category":"Thai"}