{"title":"OpenAI แก้ไขสัญญาที่ทำกับพนักงานเมื่อลาออก ระบุชัดเจนจะไม่มีการริบหุ้นที่ให้พนักงานไปแล้ว","link":"https://www.blognone.com/node/139949","date":1716547435000,"content":"<div><div><div><p>จาก<a href=\"https://www.blognone.com/node/139827\">ประเด็นที่มีรายงาน</a>ออกมาว่า OpenAI มีการทำสัญญาห้ามเปิดเผยความลับหรือ NDA (Non-disclosure Agreement) กับพนักงานที่ลาออกไปแล้ว แต่มีข้อกำหนดที่แปลกไปจากบริษัทอื่น ซึ่งระบุว่า OpenAI สามารถริบหุ้นที่จัดสรรให้พนักงานไปแล้วได้ (Vesting Stocks) แถมยังให้มีผลตลอดไปด้วย โดย Sam Altman ซีอีโอ OpenAI ก็ออกมายอมรับว่าเรื่องนี้ต้องถูกแก้ไข</p>\n<p>ล่าสุด OpenAI ได้ออกอีเมลถึงพนักงานปัจจุบันและพนักงานที่ลาออกไปแล้ว โดยบอกว่า OpenAI ไม่เคยริบหุ้นจัดสรร และไม่มีแผนจะริบหุ้นที่จัดสรรให้พนักงานไปแล้วตามกำหนดเวลา ไม่ว่าพนักงานคนนั้นจะเซ็นยอมรับข้อตกลงก่อนหน้านี้หรือไม่ก็ตาม รวมทั้งขอโทษกับภาษาที่ใช้ในสัญญาก่อนหน้านี้ ที่ทำให้ไม่สะท้อนกับคุณค่าซึ่งบริษัทต้องการเป็น</p>\n<p>การเปลี่ยนแปลงนี้ OpenAI บอกว่ามีผลกับพนักงานที่เคยเซ็นสัญญายอมรับเงื่อนไขตอนลาออกด้วย ที่ระบุว่า OpenAI \"อาจริบหุ้นจัดสรรได้ในอนาคต\"</p>\n<p>ที่มา: <a href=\"https://www.cnbc.com/2024/05/24/openai-sends-internal-memo-releasing-former-employees-from-non-disparagement-agreements-sam-altman.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dadcc44f5fdb3b693fd4894d2503a9e5eb5695ceda879e2cbce49024c2ec3a15","category":"Thai"}