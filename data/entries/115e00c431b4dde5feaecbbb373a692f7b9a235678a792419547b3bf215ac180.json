{"title":"Audible เปิดให้นักพากย์หนังสือใช้ AI นำเสียงของตัวเองไปอ่านหนังสือแทน ยังเลือกรับงานได้เอง, แก้ไขเสียงให้เหมือนจริงได้","link":"https://www.blognone.com/node/141937","date":1725944911000,"content":"<div><div><div><p>Audible แพลตฟอร์มหนังสือเสียงรายใหญ่ที่สุดในโลก เปิดฟีเจอร์ใหม่ให้นักพากย์หนังสือ (narrator) นำเสียงของตัวเองไปฝึก AI สร้างเสียงอ่านหนังสือเล่มต่อๆ ไปโดยไม่ต้องอ่านเอง แต่เจ้าของเสียงยังคงควบคุมการรับงานได้</p>\n<p>กระบวนการนำเสียงไปใช้ใน Audible จะคล้ายกระบวนการทำหนังสือเสียงปัจจุบัน โดยเจ้าของเสียงต้องเลือกส่งเสียงของตัวเองเข้าไปยังเจ้าของลิขสิทธิ์หนังสือเพื่อคัดตัวก่อน และหลังจากตกลงกันได้แล้วจึงเป็นกระบวนการอ่านหนังสือจริงทั้งเล่มภายหลัง แต่การใช้เสียง AI จะทำให้นักพากย์สามารถส่งตัวอย่างเสียงที่สร้างจาก AI ได้โดยไม่ต้องอ่านจริง และหากเสียงได้รับเลือกแล้วก็ยังเลือกแก้ไขเสียงที่สร้างจาก AI ได้ก่อนจะส่งงานจริง แนวทางนี้ทำให้เจ้าของเสียงควบคุมได้เสมอว่าจะใช้เสียงตัวเองอ่านหนังสือเล่มใดบ้าง</p>\n<p>สำหรับผู้ซื้อหนังสือ Audible ทางเว็บจะแจ้งชัดเจนว่าหนังสือเล่มใดที่อ่านโดย AI บ้าง</p>\n<p>ก่อนหน้านี้ Audible ก็<a href=\"https://www.blognone.com/node/139599\">มีหนังสือเสียงที่สร้างโดย AI อยู่แล้ว</a> เปิดให้เจ้าของลิขสิทธิ์หนังสือใช้งานได้ฟรี แต่คุณภาพก็ไม่ดีนัก สำหรับโครงการใหม่นี้จะเปิดให้นักพากย์บางส่วนที่ได้รับเชิญเข้ามาสร้างเสียง AI ก่อน จากนั้นจะเปิดให้เจ้าของลิขสิทธิ์มาทดลองใช้งานในปีนี้</p>\n<p>ที่มา - <a href=\"https://www.acx.com/mp/blog/now-in-beta-narrator-voice-replicas-on-acx\">ACX</a></p>\n<p><img src=\"https://www.blognone.com/sites/default/files/externals/33ed850ba8891e77483809e3863b0750.jpeg\" /></p>\n</div></div></div><div><div>Topics: </div><div><div><a href=\"/topics/audible\">Audible</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"115e00c431b4dde5feaecbbb373a692f7b9a235678a792419547b3bf215ac180","category":"Thai"}