{"title":"หลุดภาพชุดแรกของ Lenovo Legion Go เครื่องเกมพกพาตัวใหม่จาก Lenovo","link":"https://www.blognone.com/node/135321","date":1692256583000,"content":"<div><div><div><p>ณ ปัจจุบันตลาดเครื่องพกพากำลังเริ่มร้อนแรงมากขึ้นเรื่อย ๆ จากการมาของ Steam Deck จาก Valve และ ROG Ally จาก Asus ซึ่งก่อนหน้านี้ก็มี<a href=\"https://www.blognone.com/node/135075\">ข่าวลือว่า Lenovo กำลังโดดเข้ามาร่วมวงสมรภูมิเครื่องเกมพกพานี้</a> ด้วย โดยพัฒนามาได้พักหนึ่งแล้ว และจะใช้ชื่อว่า Legion Go</p>\n<p><img alt=\"No Description\" src=\"https://www.blognone.com/sites/default/files/externals/fcd7ee63d8626a2471e30c2d989d95d6.jpg\" /></p>\n<p>ล่าสุดมีภาพชุดแรกหลุดออกมาจาก Windows Report ที่เป็นเว็บไซต์ข่าวสารที่เกี่ยวกับ Windows เป็นหลัก โดยรูปลักษณ์ภายนอกอาจจะดูไม่ค่อยต่างจากคู่แข่งที่กล่าวไปก่อนหน้าเท่าไหร่นัก แต่จากรูปและข้อมูลหลุด Legion Go จะมีคุณสมบัติคล้ายกับ Nintendo Switch ที่สามารถถอดคอนโทรลเลอร์ออกมาได้ เหมือนกับ Joy-con ของ Switch ส่วนการวางปุ่มต่าง ๆ จะคล้ายกับ ROG Ally แต่มี Trackpad แบบ Steam Deck ในขนาดหน้าจอ 8 นิ้ว</p>\n<p><img alt=\"No Description\" src=\"https://www.blognone.com/sites/default/files/externals/1497fa1fe4c01f3820b71991bedb9cbb.jpg\" /></p>\n<p>ทางด้านการเชื่อมต่อ Legion Go จะมีช่อง USB-C 2 ช่อง, ช่องเสียบหูฟังขนาด 3.5 มม. และ ช่องเสียบ Micro SD Card ด้านหลังเครื่องมีช่องระบายอากาศขนาดใหญ่ และ ขาตั้งที่ติดมากับตัวเครื่องที่มีลักษณะคล้ายกับ Nintendo Switch OLED</p>\n<p><img alt=\"No Description\" src=\"https://www.blognone.com/sites/default/files/externals/70b75efe18361b86e5c493b0da65cb0d.jpg\" /></p>\n<p>ทางด้านประสิทธิภาพตัวเครื่อง Legion Go จะใช้ระบบปฎิบัติการ Windows 11 และใช้ชิปตัวใหม่จาก AMD ที่มีโค้ดเนมว่า Phoenix ส่วนราคา และวันวางจำหน่ายยังไม่มีระบุแต่อย่างใด</p>\n<p>ที่มา - <a href=\"https://windowsreport.com/lenovo-legion-go-first-look/\">Windows Report</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"157c5602bd065f41f2cc0a9b6b4553ded5ab17d6a9af6c37b07f31b44ac476e0","category":"Thai"}