{"title":"รายงานเผย อุปกรณ์ iOS 19% ในองค์กรเจอ Phishing ไตรมาสละครั้ง Android เจอแค่ 10.9%","link":"https://www.blognone.com/node/143907","date":1735892217000,"content":"<div><div><div><p>Lookout เผยรายงาน Mobile Landscape Threat Report: Q3/2024 พบว่าภัยคุกคามบนอุปกรณ์มือถือในไตรมาสที่ 3/2024 ยังขยายตัวอย่างรวดเร็ว เนื่องจากกลุ่มอาชญากรรมไซเบอร์มุ่งเป้าไปที่มือถือในระยะเริ่มต้นของการโจมตี หรือเตรียมการสร้างช่องทางเข้าถึงเป้าหมาย</p>\n<p>นักวิจัยพบว่าการขโมยข้อมูลประจำตัวและความพยายามในการฟิชชิ่ง (Phishing) เพิ่มขึ้นกว่า 17% โดยเฉพาะในระดับองค์กรตั้งแต่ไตรมาสที่แล้ว นอกจากนี้ การตรวจเจอแอปที่เป็นอันตรายยังเพิ่มขึ้นถึง 32%</p>\n<p>นอกจากนี้ ยังพบว่า อุปกรณ์ iOS มีความเสี่ยงการฟิชชิ่ง (Phishing) และเกิดภัยคุกคามจากเนื้อหาเว็บมากกว่า Android โดย 19% ของอุปกรณ์ iOS ในองค์กรถูกฟิชชิ่ง (Phishing) อย่างน้อยหนึ่งครั้งในแต่ละไตรมาสที่ 1/2024 เทียบกับอุปกรณ์ Andriod ที่เกิดขี้นเพียง 10.9%</p>\n<p>รายงานยังเปิดเผยว่าสปายแวร์สำหรับอุปกรณ์มือถือ (Mobile Surveillanceware) 2 ตระกูล ดำเนินการโดยกลุ่มภัยคุกคามขั้นสูง (APT) ที่มีฐานที่ตั้งอยู่ในจีนและรัสเซีย</p>\n<p>ที่มา: <a href=\"https://www.lookout.com/threat-intelligence/report/q3-2024-mobile-landscape-threat-report-copy\">Lookout</a></p>\n<p><img alt=\"alt=&quot;Phishing&quot;\" src=\"https://www.blognone.com/sites/default/files/externals/8db8adc61eb5f29258ae8325177c30ad.jpeg\" /></p>\n</div></div></div><div><div>Topics: </div><div><div><a href=\"/topics/phishing\">Phishing</a></div><div><a href=\"/topics/ios\">iOS</a></div><div><a href=\"/topics/android\">Android</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c11aaa1f4281894c684f7f80ab5e3aeafba2aa353d263a3d781b87d98bdf01af","category":"Thai"}