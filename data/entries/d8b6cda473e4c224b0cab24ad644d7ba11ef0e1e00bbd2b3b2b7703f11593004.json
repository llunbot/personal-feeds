{"title":"Amazon จะเลิกรับบัตรเครดิต Visa ที่ออกในสหราชอาณาจักร หลังโดนเก็บค่าธรรมเนียมสูง","link":"https://www.blognone.com/node/125885","date":1637148063000,"content":"<div><div><div><p>Amazon ประกาศเลิกรับบัตรเครดิต Visa ที่ออกในสหราชอาณาจักรตั้งแต่วันที่ 19 มกราคม 2022 เป็นต้นไป โดยแหล่งข่าวระบุว่าสาเหตุเกิดจาก Amazon โดนเก็บค่าธรรมเนียมสูงเกินไป</p>\n<p>ลูกค้าของ Amazon ยังสามารถใช้บัตรเดบิต Visa, บัตรเครดิต Mastercard และ American Express รวมถึงบัตรเครดิตของ Visa ที่ออกนอกสหราชอาณาจักรได้ตามปกติ นอกจากนี้ Amazon ยังเสนอเครดิตเงินสดให้ 20 ปอนด์ (ราว 880 บาท) ให้กับลูกค้าที่เปลี่ยนบัตรเป็นเดบิตหรือเครดิตที่ไม่ใช่ Visa อีกด้วย</p>\n<p>Amazon ระบุว่าทั้งๆ ที่เทคโนโลยีก้าวไปข้างหน้า แต่ค่าธรรมเนียมการชำระเงินเหล่านี้กลับแพงเหมือนเดิมหรือบางครั้งสูงขึ้นด้วย ส่วนฝั่ง Visa โต้กลับว่าผิดหวังที่ Amazon จำกัดตัวเลือกของลูกค้า และหากตัวเลือกของลูกค้ามีน้อยก็ไม่มีใครชนะ แต่ก็ยังทิ้งท้ายว่าจะทำงานร่วมกับ Amazon ต่อไปเพื่อหาทางออกเรื่องนี้</p>\n<p>ที่มา - <a href=\"https://www.bloomberg.com/news/articles/2021-11-17/amazon-will-stop-accepting-visa-credit-cards-issued-in-the-u-k\">Bloomberg</a></p>\n<p><img src=\"https://www.blognone.com/sites/default/files/externals/ec0cdbc9ab7d2b90abe5da2b03778294.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/visa\">Visa</a></div><div><a href=\"/topics/online-payment\">Online Payment</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8b6cda473e4c224b0cab24ad644d7ba11ef0e1e00bbd2b3b2b7703f11593004","category":"Thai"}