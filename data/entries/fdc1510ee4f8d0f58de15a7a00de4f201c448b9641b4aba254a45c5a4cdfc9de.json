{"title":"Simon Riggs นักพัฒนาหลัก PostgreSQL เสียชีวิตจากอุบัติเหตุเครื่องบินเล็ก","link":"https://www.blognone.com/node/138974","date":1711711010000,"content":"<div><div><div><p>Simon Riggs หนึ่งในทีมนักพัฒนาหลักของโครงการ PostgreSQL เสียชีวิตเมื่อวันที่ 26 มีนาคมที่ผ่านมา จาก<a href=\"https://www.bbc.com/news/articles/cjex992z0wlo\">เหตุเครื่องบินตกที่เมือง Cambridgeshire สหราชอาณาจักร</a></p>\n<p>Riggs เป็นผู้พัฒนาฟีเจอร์ระดับองค์กรใน PostgreSQL หลายตัว เช่น point-in-time recovery, hot standby, และ synchronous replication เขาก่อตั้งบริษัท 2ndQuadrant ที่สุดท้ายรวมเข้าไปยัง EnterpriseDB ผู้ขายซัพพอร์ต PostgreSQL รายใหญ่ทุกวันนี้</p>\n<p>ตัว Riggs เองทำงานใน PostgreSQL ตลอดมาแม้เกษียณแล้ว โดยยังคงตำแหน่ง Postgres Fellow และเป็นผู้กล่าวคีย์โน้ตเปิดงาน PostgreSQL Europe เมื่อปี 2023</p>\n<p>ทางโครงการ PostgreSQL แสดงความเสียใจกับครอบครัวและเพื่อนของ Riggs</p>\n<p>ที่มา - <a href=\"https://www.postgresql.org/about/news/remembering-simon-riggs-2830/\">PostgreSQL</a></p>\n<p><img alt=\"No Description\" src=\"https://www.blognone.com/sites/default/files/externals/759a3f1f62fd6638d694829c53f19ecd.jpg\" /></p>\n</div></div></div><div><div>Topics: </div><div><div><a href=\"/topics/postgresql\">PostgreSQL</a></div><div><a href=\"/topics/person\">Person</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdc1510ee4f8d0f58de15a7a00de4f201c448b9641b4aba254a45c5a4cdfc9de","category":"Thai"}