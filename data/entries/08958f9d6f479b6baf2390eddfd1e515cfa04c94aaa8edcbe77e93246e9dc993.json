{"title":"Disney ประกาศ ภาพยนตร์ที่เหลือในปีนี้ จะฉายในโรงหนังก่อน จึงลงสตรีมมิ่ง Disney+ ตามหลัง","link":"https://www.blognone.com/node/124716","date":1631493630000,"content":"<div><div><div><p>ดิสนีย์ประกาศแผนการฉายภาพยนตร์ตามกำหนดที่เหลือในปี 2021 ว่าภาพยนตร์ทุกเรื่องจะฉายในโรงภาพยนตร์ก่อน เพื่อให้ผู้ชมกลับเข้าสู่โรงหนัง จากนั้นภาพยนตร์จึงลงสตรีมมิ่ง Disney+ ในเวลาต่อมา</p>\n<p>โดยอนิเมชัน Encanto จะฉายในโรงภาพยนตร์ก่อน 30 วัน จึงลงสตรีมมิ่ง ส่วน The Last Duel, Eternals และ West Side Story จะฉายในโรงภาพยนตร์อย่างน้อย 45 วัน</p>\n<p>ก่อนหน้านี้ผลกระทบจากโควิด 19 ทำให้ดิสนีย์เลือกฉายภาพยนตร์แบบพร้อมกันทั้งในโรงหนังและสตรีมมิ่ง เช่น Jungle Cruise, Cruella และ Black Widow ซึ่งเรื่องหลังทำให้นักแสดงนำ Scarlett Johansson <a href=\"https://www.blognone.com/node/123969\">ฟ้องดิสนีย์</a>เนื่องจากทำให้ขาดรายได้</p>\n<p>ส่วนอีกสตูดิโอใหญ่ Warner Bros. ยังคง<a href=\"https://www.blognone.com/node/119942\">แผนการฉายภาพยนตร์ในปี 2021</a> นี้ โดยฉายพร้อมกันทั้งในโรงหนังและสตรีมมิ่ง HBO Max</p>\n<p>ที่มา: <a href=\"https://www.channelnewsasia.com/business/disney-debut-rest-2021-films-cinemas-first-2171071\">Channel News Asia</a></p>\n<p><img src=\"https://www.blognone.com/sites/default/files/externals/e615fbeb10fc0fc9d3cc033e1dbbdd0a.jpg\" /></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/disney-plus\">Disney+</a></div><div><a href=\"/topics/video-streaming\">Video Streaming</a></div><div><a href=\"/topics/movies\">Movies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08958f9d6f479b6baf2390eddfd1e515cfa04c94aaa8edcbe77e93246e9dc993","category":"Thai"}