{"title":"ซีเอฟโอ Spotify ประกาศลาออกจากตำแหน่ง - ซีอีโอบอกต้องการคนใหม่ ที่มีประสบการณ์ผสมผสานหลายด้าน","link":"https://www.blognone.com/node/137147","date":1702007149000,"content":"<div><div><div><p>Spotify ประกาศว่า Paul Vogel ซีเอฟโอหรือหัวหน้าฝ่ายการเงินจะลาออกจากบริษัท มีผลในปีหน้าวันที่ 31 มีนาคม 2024 โดยแต่งตั้งให้ Ben Kung รองประธานฝ่ายวางแผนการเงินขยายความรับผิดชอบชั่วคราว ในระหว่างขั้นตอนการสรรหาซีเอฟโอคนใหม่</p>\n<p>ที่น่าสนใจคือประกาศนี้ออกมาหลังจากที่ Spotify <a href=\"https://www.blognone.com/node/137078\">เพิ่งประกาศ</a>ปลดพนักงานเพิ่มเติม 17% คิดเป็นจำนวนประมาณ 1,500 คน</p>\n<p>Daniel Ek ซีอีโอ Spotify บอกว่าตอนนี้บริษัทเข้าสู่ยุคถัดไป และต้องการซีเอฟโอที่มีประสบการณ์ผสมผสานหลายด้าน โดยเฉพาะการรักษาสมดุลในการใช้จ่ายที่เหมาะสมตามความคาดหวังจากนักลงทุน ขณะเดียวกันก็ต้องลงทุนเพื่อการเติบโตของบริษัท</p>\n<p>ที่มา: <a href=\"https://investors.spotify.com/news/news-details/2023/Spotify-Announces-CFO-Transition-March-31-2024/default.aspx\">Spotify</a></p>\n<p><img src=\"https://www.blognone.com/sites/default/files/externals/f18c10de2ae7c95780e5b899c3e36c92.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96fd1d4d7228b60526d18beb5be50dba5294454c416b75721fd76da311fd2147","category":"Thai"}