{"title":"ไมโครซอฟท์ปรับหน้าตา Microsoft Teams for Personal บัญชีส่วนตัว สีสันสดใสขึ้น","link":"https://www.blognone.com/node/142423","date":1728282994000,"content":"<div><div><div><p>ไมโครซอฟท์เริ่มปรับโฉมของไคลเอนต์ Microsoft Teams for Personal เวอร์ชันใช้งานกับบัญชีส่วนตัว (ก่อนหน้านี้ใช้ชื่อว่า Microsoft Teams (free)) โดยไคลเอนต์เวอร์ชันวินโดวส์และเว็บ จะได้ปรับหน้าตาใหม่ สีสันสดใสขึ้น ให้ดูเหมาะกับการใช้งานส่วนตัว ให้แตกต่างจากบัญชีองค์กร</p>\n<p>ไมโครซอฟท์พยายามดัน Teams มาเป็น<a href=\"https://www.blognone.com/node/122715\">แอพแชท-วิดีโอคอลล์สำหรับเพื่อน-ครอบครัว</a> มาได้สักพักหนึ่งแล้ว โดย<a href=\"https://www.blognone.com/node/123382\">ผนวกเข้ามาเป็นส่วนหนึ่งของ Windows 11</a> แต่ก็ไม่ค่อยประสบความสำเร็จนัก เพราะแอพแชทแบบส่วนตัวมีคู่แข่งในตลาดมากมาย อีกทั้งการมี Teams สองเวอร์ชันยังไปสร้างปัญหาเพิ่ม <a href=\"https://www.blognone.com/node/137810\">เนื่องจากใช้คุยข้ามกันระหว่างบัญชีสองแบบไม่ได้</a> และ<a href=\"https://www.blognone.com/node/141531\">ไมโครซอฟท์เพิ่งรวมไคลเอนต์สองตัวเข้าด้วยกันสำเร็จเมื่อเดือนสิงหาคมที่ผ่านมา</a> (ไคลเอนต์ข้างใต้เป็นตัวเดียวกันแล้ว แต่ล็อกอินด้วยบัญชีคนละประเภท จะเห็นหน้าตาแท็บไม่เหมือนกัน)</p>\n<p>Microsoft Teams for Personal ยังเพิ่มการแสดง badge สำหรับการสร้างกลุ่ม-ชุมชนคนที่สนใจเรื่องเดียวกัน โดยเจ้าของกลุ่ม-ชุมชน จะได้ badge Community Owner แสดงอยู่ท้ายชื่อด้วย</p>\n<p>ที่มา - <a href=\"https://insider.teams.com/blog/whats-new-in-microsoft-teams-for-personal-sep-2024/\">Microsoft</a>, <a href=\"https://www.neowin.net/news/the-free-microsoft-teams-for-personal-is-getting-a-visual-refresh-on-the-desktop-and-web/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/c493e36e549b6493b70bbd6a4da67ce6.png\" /></p>\n<p><img alt=\"No Description\" src=\"https://www.blognone.com/sites/default/files/externals/402056544574996db4fbb2e67621a217.png\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"baa60e432c3e4cd26c9ccfc713b1347ebcdce0169343d5283f1c371f6d223e17","category":"Thai"}