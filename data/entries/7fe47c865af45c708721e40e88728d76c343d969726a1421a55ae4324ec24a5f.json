{"title":"ซีอีโอ Instagram บอกไม่เน้นผลักดันวิดีโอขนาดยาว เพราะเป็นการลดทอนคุณค่าของแพลตฟอร์ม","link":"https://www.blognone.com/node/140814","date":1720571656000,"content":"<div><div><div><p>Adam Mosseri ซีอีโอ Instagram <a href=\"https://www.instagram.com/reel/C9NYwGnpOEv/\">โพสต์คลิป</a>ล่าสุดซึ่งเขาบอกเองว่าน่าจะเป็นหัวข้อที่มีการแสดงความเห็นหลากหลายแน่ นั่นคือคำตอบของคำถามว่า Instagram จะส่งเสริมวิดีโอขนาดยาว (longform) หรือไม่? ซึ่งคำตอบก็คือ <strong>\"ไม่\"</strong></p>\n<p>ถึงแม้ผู้ใช้งาน Instagram คงไม่ได้คิดถึงการดูวิดีโอขนาดยาวเมื่อใช้งาน แต่จริง ๆ Instagram นั้นรองรับการโพสต์วิดีโอความยาวสูงสุดถึง 1 ชั่วโมง ซึ่งเป็น<a href=\"https://www.blognone.com/node/103263\">ผลจาก IGTV</a> ที่ปิดตัวไปแล้ว</p>\n<p>Mosseri อธิบายประเด็นนี้ว่า Instagram ให้ความสำคัญกับคุณค่าแพลตฟอร์ม 2 อย่าง คือ เชื่อมต่อผู้ใช้งานกับเพื่อน ๆ และให้ผู้ใช้งานค้นพบเนื้อหาที่น่าสนใจ ซึ่งตอนนี้มักเป็นวิดีโอขนาดสั้น (shortform) สองสิ่งนี้เสริมคุณค่าให้แก่กันได้ เช่น เมื่อเราพบวิดีโอตลกหรือน่าสนใจ ก็ส่งต่อให้เพื่อนที่น่าจะชอบ เป็นต้น</p>\n<p>เขามองว่าคุณค่านี้จะถูกลดทอนลงหาก Instagram ผลักดันวิดีโอขนาดยาวมากขึ้น เพราะวิดีโอขนาดยาวต้องใช้เวลาดูมากกว่า แทนที่จะได้ดูคอนเทนต์อื่นของเพื่อนมากขึ้น แถมการส่งต่อก็น้อยลง ไม่เกิดการเชื่อมต่อระหว่างผู้ใช้งาน เขายอมรับว่าวิดีโอขนาดสั้นไม่สามารถเป็นได้ทุกอย่าง แต่ก็เลือกให้ความสำคัญสิ่งนี้</p>\n<p>ที่มา: <a href=\"https://www.theverge.com/2024/7/9/24195277/instagram-long-form-video-adam-mosseri\">The Verge</a></p>\n<p><img src=\"https://www.blognone.com/sites/default/files/externals/ba862dd47cd05b75e91cf88027c8eb68.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fe47c865af45c708721e40e88728d76c343d969726a1421a55ae4324ec24a5f","category":"Thai"}