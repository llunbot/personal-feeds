{"title":"Sony Thai โพสต์ข้อความ บอกปุ่มชัตเตอร์ด้านข้างของโทรศัพท์ เรามีมาตั้งแต่ Xperia ปี 2013 แล้ว","link":"https://www.blognone.com/node/141944","date":1725974304000,"content":"<div><div><div><p>ดูเป็นเรื่องปกติทุกปีที่เมื่อแอปเปิลเปิดตัว iPhone รุ่นใหม่ จะต้องมีสมาร์ทโฟนค่ายอื่นโพสต์ข้อความต้อนรับ หรือพูดถึงฟีเจอร์ที่แอปเปิลนำมาเป็นจุดขาย ซึ่งสำหรับ iPhone 16 กลายเป็น Sony ที่ออกมาต้อนรับ</p>\n<p>Facebook Sony Thai ได้โพสต์เนื้อหาเกี่ยวกับปุ่มชัตเตอร์ในสมาร์ทโฟน บอกว่าสมาร์ทโฟน Xperia มีปุ่มแบบนี้มาตั้งแต่ปี 2013 ใน <a href=\"https://www.blognone.com/node/48770\">Xperia Z1</a> และยังคงเอกลักษณ์นี้มาตลอดเพื่อให้ผู้ใช้งานเข้าถึงกล้องได้อย่างรวดเร็ว และมีสัมผัสใช้งานเหมือนกล้อง Alpha ในสมาร์ทโฟนเรือธงรุ่นล่าสุด <a href=\"https://www.blognone.com/node/140487\">Xperia 1 VI</a> ก็ยังคงปุ่มชัตเตอร์ไว้ พร้อมขนาดที่ใหญ่ขึ้น</p>\n<p>จุดขายหนึ่งของ <a href=\"https://www.blognone.com/node/141923\">iPhone 16</a> คือปุ่ม Camera Control หรือปุ่มควบคุมกล้องที่อยู่ตรงด้านล่างขวา ซึ่งสามารถเรียกใช้กล้องได้ทันที รองรับการกดสองจังหวะเพื่อโฟกัสก่อนบันทุกภาพ และสามารถปัดนิ้วที่ปุ่มเพื่อเรียกส่วนควบคุมต่าง ๆ ได้</p>\n<p>ที่มา: <a href=\"https://www.facebook.com/photo/?fbid=916467390523270&amp;set=a.639232411580104\">Sony Thai</a></p>\n<p><img alt=\"No Description\" src=\"https://www.blognone.com/sites/default/files/externals/79f8bdcc6c3889452798dd203ddf1bf8.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/xperia\">Xperia</a></div><div><a href=\"/topics/smartphone\">Smartphone</a></div><div><a href=\"/topics/advertising\">Advertising</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"974b6a92b58c41d0257ea3f8fd009aceaa457743b794840032925746497bad4b","category":"Thai"}