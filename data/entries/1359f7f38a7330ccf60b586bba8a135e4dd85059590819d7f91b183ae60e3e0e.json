{"title":"TSMC รายงานตัวเลขรายได้ปี 2024 ทำสถิติสูงสุดใหม่ของบริษัท ผลจากความต้องการชิป AI","link":"https://www.blognone.com/node/144060","date":1736588889000,"content":"<div><div><div><p>TSMC รายงานตัวเลขรายได้ของเดือนธันวาคม 2024 ทำให้รายได้รวมตลอดปี 2024 เป็นสถิติสูงสุดของบริษัทนับตั้งแต่บริษัทเข้าตลาดหุ้นในปี 1994</p>\n<p>TSMC รายงานรายได้เดือนธันวาคม 2024 ประมาณ 278.16 พันล้านดอลลาร์ไต้หวัน ทำให้รายได้รวมในไตรมาสที่ 4/2024 เป็น 868.5 พันล้านดอลลาร์ไต้หวัน เพิ่มขึ้น 39% จากช่วงเดียวกันในปีก่อน และรายได้รวมปี 2024 อยู่ที่ 2.9 ล้านล้านดอลลาร์ไต้หวัน</p>\n<p>คำอธิบายนักวิเคราะห์ต่อรายได้ที่เติบโตสูงของ TSMC นั้นทุกคนก็คาดเดาได้ เพราะบริษัทมีศักยภาพสูงสุดในการผลิตชิปด้วยเทคโนโลยีก้าวหน้าที่สุดในอุตสาหกรรมตอนนี้ทั้ง 3 และ 5 นาโนเมตร โดยเฉพาะในตอนนี้มีความต้องการชิปสำหรับ AI จากลูกค้าคนสำคัญ NVIDIA ตลอดจนลูกค้าผู้ผลิตสมาร์ทโฟนระดับพรีเมียม</p>\n<p>ทั้งนี้ TSMC จะรายงานผลประกอบการที่รวมค่าใช้จ่าย-กำไรสุทธิ ในสัปดาห์หน้า</p>\n<p>ที่มา: <a href=\"https://www.cnbc.com/2025/01/10/tsmc-beats-sales-estimates-as-ai-chip-boost-continues.html\">CNBC</a> และ <a href=\"https://pr.tsmc.com/english/news/3198\">TSMC</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1359f7f38a7330ccf60b586bba8a135e4dd85059590819d7f91b183ae60e3e0e","category":"Thai"}