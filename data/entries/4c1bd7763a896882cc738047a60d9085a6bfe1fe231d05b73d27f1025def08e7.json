{"title":"ศาลสูงสุดมอนเตเนโกรตีกลับคำสั่งส่งตัวผู้ร้ายข้ามแดน Do Kwon ให้ระบุประเทศที่ส่งตัวมาเลย","link":"https://www.blognone.com/node/139128","date":1712589221000,"content":"<div><div><div><p>ศาลสูงสุดของมอนเตเนโกร<strong>ยกเลิกคำสั่ง</strong>ของศาลชั้นต้น ที่<a href=\"https://www.blognone.com/node/136939\">ให้ส่งตัว Do Kwon</a> ผู้ก่อตั้ง Terraform Labs และสร้างเหรียญ Terra/Luna ในฐานะผู้ร้ายข้ามแดน ซึ่งมีสองประเทศคือสหรัฐอเมริกา และเกาหลีใต้ที่ยื่นขอตัว โดยการเลือกประเทศส่งกลับนั้นอยู่ที่รัฐมนตรีกระทรวงยุติธรรมมอนเตเนโกร</p>\n<p>คำสั่งศาลสูงสุดระบุว่า อำนาจการตัดสินใจว่าจะส่งตัว Do Kwon ที่ถูกร้องขอจากสองประเทศพร้อมกันนั้น ต้องเป็นการตัดสินใจของศาล ขั้นตอนการตัดสินที่เกิดขึ้นจึงไม่เป็นไปตามขั้นตอน ตามที่ทนายของ Do Kwon ร้องเรียน โดยให้ศาลอุทธรณ์พิจารณาคดีนี้ใหม่อีกครั้งว่าจะส่ง Do Kwon ไปประเทศใด</p>\n<p>ทั้งนี้ Han Chang-joon ซีเอฟโอของ Terraform Labs ซึ่งถูกจับกุมที่มอนเตเนโกรพร้อมกัน ตอนนี้ถูกส่งตัวกลับไปที่เกาหลีใต้แล้ว</p>\n<p>ที่มา: <a href=\"https://cointelegraph.com/news/montenegro-supreme-court-do-kwon-extradition\">Coin Telegraph</a></p>\n<p><img src=\"https://www.blognone.com/sites/default/files/externals/0bbeb72722f3248e3fdddd450a88db91.jpg\" /></p>\n</div></div></div><div><div>Topics: </div><div><div><a href=\"/topics/terra\">Terra</a></div><div><a href=\"/topics/cryptocurrency\">Cryptocurrency</a></div><div><a href=\"/topics/montenegro\">Montenegro</a></div><div><a href=\"/topics/crime\">Crime</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c1bd7763a896882cc738047a60d9085a6bfe1fe231d05b73d27f1025def08e7","category":"Thai"}