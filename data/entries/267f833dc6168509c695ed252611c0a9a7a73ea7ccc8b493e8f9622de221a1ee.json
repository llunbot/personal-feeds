{"title":"ไมโครซอฟท์เปิดตัว Copilot for Gaming ใช้ AI เป็นเพื่อนช่วยเล่นเกม แนะนำวิธีผ่านด่าน","link":"https://www.blognone.com/node/145261","date":1741919186000,"content":"<div><div><div><p>ไมโครซอฟท์ยังเดินหน้าผลักดัน \"Copilot ทุกหนทุกแห่ง\" อย่างขยันขันแข็ง สถานีถัดไปของ Copilot ตอนนี้มาจอดที่บ้าน Xbox แล้วภายใต้ชื่อว่า <strong>Copilot for Gaming</strong></p>\n<p>Copilot for Gaming นิยามตัวเองว่าเป็น \"เพื่อนเล่นเกมของคุณ\" (your personalized gaming companion) ตัวอย่างการใช้งานคือ เราเล่นๆ เกมอยู่สามารถพูดถาม Copilot ได้เลยว่าจะเล่นตรงนี้ให้ผ่านได้อย่างไร แทนการไปนั่งอ่านคู่มือในเว็บหรือดูคลิปจากคนอื่นๆ ตัวอย่างเกมที่ไมโครซอฟท์นำมาโชว์คือ Age of Empires และ Minecraft แต่ก็มีหมายเหตุว่าเป็นแค่ต้นแบบเท่านั้น ยังไม่ใช่การนำไปใช้กับเกมจริงๆ</p>\n<p>นอกจากนี้ ไมโครซอฟท์ยังโชว์ Copilot for Gaming ช่วยค้นหา ติดตั้งเกมบนมือถือด้วยเสียงพูดด้วย โดย Copilot for Gaming จะเปิดทดสอบกับแอพ Xbox บนมือถือในเร็วๆ นี้</p>\n<p>ที่มา - <a href=\"https://news.xbox.com/en-us/2025/03/13/new-copilot-for-gaming-save-time-help-get-good/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/732257d6fc5652de2a30e8fcb64649b5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d3ab85716d9d1367ceae67b84b1d3d6f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/15fdff9d221ac21477dae0b2831b57f8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e83c7ddc478e1b8255b4d6f22ba76d25.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"267f833dc6168509c695ed252611c0a9a7a73ea7ccc8b493e8f9622de221a1ee","category":"Thai"}