{"title":"AMD ออกไดรเวอร์ Radeon มีเทคนิคเพิ่มเฟรมเรต Fluid Motion Frames, อัพสเกลวิดีโอ","link":"https://www.blognone.com/node/137847","date":1706103633000,"content":"<div><div><div><p>AMD ออกไดรเวอร์จีพียู Adrenalin Edition เวอร์ชัน 24.1.1 มีของใหม่ที่สำคัญคือเพิ่มเทคนิคเร่งเฟรมเรต AMD Fluid Motion Frames (AFMF) เข้ามาในไดรเวอร์สายหลักแล้ว หลังจากทดสอบแบบพรีวิวมาสักระยะหนึ่ง</p>\n<p>Fluid Motion Frames เป็นเทคนิคสร้างเฟรมตัวเดียวกับที่ใช้ในชุด <a href=\"https://www.blognone.com/node/135459\">FidelityFX Super Resolution 3 (FSR 3)</a> <a href=\"https://www.blognone.com/node/137245\">ซึ่งเปิดเป็นโอเพนซอร์สไปก่อนหน้านี้</a> แต่ AFMF มีเฉพาะฝั่งสร้างเฟรม ไม่รวมฝั่งอัพสเกลภาพมาด้วย คราวนี้ AMD ผนวกเข้ามาในไดรเวอร์ของจีพียู Radeon เลย ไม่ต้องดาวน์โหลดแยกเอง และใช้งานกับเกมได้ทุกเกมที่เป็น DirectX 11 และ 12</p>\n<p>AFMF เวอร์ชันนี้ต้องใช้กับจีพียู Radeon 6000, 7000, 700M ทั้งเดสก์ท็อปและโน้ตบุ๊ก สามารถเพิ่มเฟรมเรตได้เฉลี่ยสูงสุด 97% บนความละเอียด 1080p และ 103% บนความละเอียด 1440p</p>\n<p><img alt=\"No Description\" src=\"https://www.blognone.com/sites/default/files/externals/3e4e0aa5d9a2a129fb17b7f27e2e28f6.jpg\" /></p>\n<p>ของใหม่อย่างอื่นใน Adrenalin เวอร์ชันนี้ได้แก่</p>\n<ul>\n<li><a href=\"https://www.blognone.com/node/137641\">AMD Video Upscaling</a> ใช้จีพียูช่วยอัพสเกลวิดีโอ ใช้ได้กับ Radeon RX 7000 บนเดสก์ท็อป รองรับทั้งบนเบราว์เซอร์และแอพตระกูล media player</li>\n<li>รองรับจีพียูรุ่นใหม่ที่เพิ่งเปิดตัว Radeon RX 7600 XT</li>\n<li>รองรับเกมใหม่ที่ออกในช่วงนี้ Like A Dragon: Infinite Wealth และ Tekken 8</li>\n</ul>\n<p><img alt=\"No Description\" src=\"https://www.blognone.com/sites/default/files/externals/87d0d3bac79538d8abf899d2d2cc174f.jpg\" /></p>\n<p>ที่มา - <a href=\"https://www.amd.com/en/support/kb/release-notes/rn-rad-win-24-1-1\">AMD</a>, <a href=\"https://videocardz.com/newz/amd-introduces-fluid-motion-frames-in-the-first-official-driver-for-2024-frame-generation-for-any-dx11-dx12-game\">Videocardz</a>, <a href=\"https://www.tomshardware.com/pc-components/gpu-drivers/amd-fluid-motion-frames-comes-out-of-preview-claims-up-to-97-more-fps-at-1080p-in-first-full-radeon-driver-release\">Tom's Hardware</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2adc4bb197438b9d76cf3e6cab9088f87758e5877fcf8334fba9f2c809fe29f5","category":"Thai"}