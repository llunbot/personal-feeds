{"title":"โซนี่เซ็นสัญญาสตูดิโอเกมเกาหลี ShiftUp เป็นผู้จัดจำหน่ายเกม Stellar Blade","link":"https://www.blognone.com/node/136936","date":1700884225000,"content":"<div><div><div><p>สื่อเกาหลีใต้ Gamechosun รายงานข่าวว่าสตูดิโอ ShiftUp เซ็นสัญญากับ Sony Interactive Entertainment (SIE) ให้เป็นผู้จัดจำหน่ายเกมใหม่ Stellar Blade ซึ่งเป็นเกมเอ็กซ์คลูซีฟของ PS5</p>\n<p>ShiftUp ก่อตั้งในปี 2013 ก่อนหน้านี้มีผลงานมาแล้ว 2 เกมคือ Destiny's Child และ Goddess of Victory: NIKKE ซึ่งเป็นเกมพีซี-มือถือที่ประสบความสำเร็จในฝั่งเอเชีย</p>\n<p>ผลงานเกมใหม่ Stellar Blade หรือชื่อเดิม Project: EVE เป็นการทำเกมคอนโซลครั้งแรกของ ShiftUp ที่เปิดตัวครั้งแรกตั้งแต่ปี 2019 เดิมทีจะลงทั้งพีซีและ Xbox ด้วย แต่ภายหลังก็เซ็นสัญญาเป็นเอ็กซ์คลูซีฟกับ PlayStation แทน</p>\n<p>Stellar Blade เป็นเกมแอคชั่นไซไฟมุมมองบุคคลที่สาม และมีความโดดเด่นเป็นที่จดจำในหมู่เกมเมอร์จากรูปร่างของตัวละครหญิงในเกม</p>\n<p><img alt=\"No Description\" src=\"https://www.blognone.com/sites/default/files/externals/22e93618792fce8e870ff539ccf10928.jpg\" /></p>\n<p>ที่มา - <a href=\"https://www.gamechosun.co.kr/webzine/article/view.php?no=201010&amp;pvMode=pc\">Gamechosun</a>, <a href=\"https://videogames.si.com/news/sony-shift-up-deepen-ties\">Videogames.Si.com</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95846e5d86e666cdf0deb7e46a5db366df93b71431d1cc434020f2ea82f908e2","category":"Thai"}