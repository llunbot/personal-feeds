{"title":"ซีอีโอ Instagram อธิบาย สร้างแอพ Threads เพราะเห็นโอกาสที่ Twitter ยุค Elon คาดเดาไม่ได้","link":"https://www.blognone.com/node/134700","date":1688601401000,"content":"<div><div><div><p><a href=\"https://www.blognone.com/node/105597\">Adam Mosseri ผู้บริหารสูงสุดของ Instagram</a> โพสต์ข้อความในแอพ Threads เล่าที่มาที่ไปของการสร้างแอพตัวนี้ ว่าต้องการสร้างแพลตฟอร์มเปิดและเป็นมิตรสำหรับการสนทนาพูดคุยกัน (open and friendly platform for conversations) โดยมีฟีเจอร์ด้านการกรองคำไม่เหมาะสม และการควบคุม mention/reply เฉพาะกลุ่มบุคคลได้</p>\n<p>เขาให้สัมภาษณ์กับ The Verge ว่า Twitter ในยุคของ Elon Musk เต็มไปด้วยการเปลี่ยนแปลงที่คาดเดาไม่ได้ กลายเป็นช่องว่างให้ Meta สามารถเข้ามาแข่งขันได้ เขายอมรับว่าการสร้างแอพใหม่ย่อมมีความเสี่ยงเสมอ แต่ Meta ก็พยายามทำทุกอย่างให้ง่าย ด้วยการใช้บัญชีและผู้ติดตามจาก Instagram ได้ทันที</p>\n<p>ตอนนี้ Threads ยังไม่มีโฆษณาใดๆ ผู้ใช้สามารถโพสต์ข้อความยาวสูงสุด 500 ตัวอักษร, ภาพ และวิดีโอยาวไม่เกิน 5 นาทีได้ ยังไม่มีระบบ verification เพื่อปลดล็อคฟีเจอร์ แต่ถ้าใครซื้อ Verified ของ Instagram ก็จะถูกนำมาแสดงเครื่องหมายถูกในแอพ Threads ด้วย</p>\n<p>เขายังบอกว่านโยบายของ Meta คือสนับสนุนโปรโตคอล ActivityPub ที่อยู่เบื้องหลัง Mastodon อย่างเต็มที่ ตามแนวคิดเรื่องเครือข่ายกระจายศูนย์แบบ Fediverse โดยในอนาคตผู้ใช้ Threads อาจเลิกใช้งาน Threads แต่จะยังสามารถนำผู้ติดตามไปยังเซิร์ฟเวอร์อื่นได้ด้วย แม้ตอนนี้ยังไม่สามารถทำได้ด้วยข้อจำกัดทางเทคนิคก็ตาม แต่ฟีเจอร์นี้จะมาแน่ๆ</p>\n<p><img alt=\"No Description\" src=\"https://www.blognone.com/sites/default/files/externals/25b84fb24151aa482fd2d3a3b7d6ebc4.jpg\" /></p>\n<p>ที่มา - <a href=\"https://www.threads.net/t/CuVU6lTNRiH/\">@mosseri</a>, <a href=\"https://www.threads.net/t/CuRtcYTNY3J/\">@mosseri</a>, <a href=\"https://www.theverge.com/2023/7/5/23784870/instagram-threads-adam-mosseri-interview-twitter-competitor\">The Verge</a></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/twitter\">Twitter</a></div><div><a href=\"/topics/social-network\">Social Network</a></div><div><a href=\"/topics/mastodon\">Mastodon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"511ccf9440be6653ece9ecd00ee6b615c0b8cf2588dfcbaef5a0d7fb6fb2a0bd","category":"Thai"}