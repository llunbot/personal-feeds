{"title":"Kioxia หรือ Toshiba Memory เดิม ขายหุ้น IPO ในตลาดหลักทรัพย์โตเกียว","link":"https://www.blognone.com/node/143720","date":1734502708000,"content":"<div><div><div><p>บริษัท Kioxia หรือ <a href=\"https://www.blognone.com/node/110923\">Toshiba Memory เดิม</a> (เปลี่ยนชื่อปี 2019) เข้าขายหุ้น IPO ในตลาดหลักทรัพย์โตเกียววันนี้เป็นวันแรก ด้วยราคาเปิดตัว 1,440 เยนต่อหุ้น มูลค่าบริษัท 7.77 ล้านเยน ถือเป็นการขายหุ้น IPO มูลค่าสูงสุดเป็นอันดับสองของตลาดหลักทรัพย์ญี่ปุ่นในปี 2024 (อันดับหนึ่งคือ Tokyo Metro)</p>\n<p>Toshiba ขายหุ้นของ Toshiba Memory ให้กับกลุ่มทุน Bain Capital ของสหรัฐ เพื่อปรับโครงสร้างบริษัทที่ตอนนั้นประสบปัญหาธุรกิจ จึงเปลี่ยนชื่อเป็น Kioxia เพราะ Toshiba ไม่ได้ถือหุ้นใหญ่แล้ว แม้ยังเหลือหุ้นบางส่วนอยู่ หลังจากปรับปรุงธุรกิจจนพร้อมแล้วก็ได้เวลานำกลับเข้าตลาดหุ้นอีกครั้ง</p>\n<p>ธุรกิจของ Kioxia ยังเป็นหน่วยความจำแบบ NAND flash โดยบริษัทระบุว่าจะนำเงินจาก IPO ไปขยายธุรกิจเพื่อรองรับความต้องการของอุตสาหกรรม AI ต่อไป</p>\n<p>ที่มา - <a href=\"https://english.kyodonews.net/news/2024/12/ad4b65721a38-update1-chipmaker-kioxia-debuts-in-one-of-japans-biggest-ipos-this-year.html\">Kyodo</a></p>\n<p><img alt=\"No Description\" src=\"https://www.blognone.com/sites/default/files/externals/ce0c8e47bf49c31691b34c248685f547.png\" /></p>\n</div></div></div><div><div>Topics: </div><div><div><a href=\"/topics/kioxia\">Kioxia</a></div><div><a href=\"/topics/toshiba\">Toshiba</a></div><div><a href=\"/topics/memory\">Memory</a></div><div><a href=\"/topics/ipo\">IPO</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a1bb27f5a4898d7fbb9cb72536b5062540921e3aa22ed83646054362fcf0ea4","category":"Thai"}