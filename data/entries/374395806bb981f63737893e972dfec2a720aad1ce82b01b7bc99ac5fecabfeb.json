{"title":"Mark Gurman ให้ข้อมูลล่าสุด - iPad ทุกรุ่นจะมีอัพเดตออกมาในปีหน้า ปีนี้งดไปก่อน","link":"https://www.blognone.com/node/136590","date":1699248708000,"content":"<div><div><div><p>จนถึงตอนนี้แอปเปิลก็ยังไม่มี iPad รุ่นใหม่ออกมาสำหรับปี 2023 ตอนนี้ก็เข้าสู่เดือนพฤศจิกายนแล้ว ข้อมูลล่าสุดจากจดหมายข่าว Power On ของ Mark Gurman แห่ง Bloomberg ก็ยืนยันว่า iPad รุ่นใหม่พบกันอีกทีปีหน้า</p>\n<p>โดยเขาระบุว่าแอปเปิลมีแผนการออกสินค้าใหม่หลายอย่าง แต่สำหรับ iPad รุ่นใหม่ รวมถึง AirPods รุ่นใหม่ ยังไม่สามารถออกมาได้ในปีนี้ โดยแอปเปิลจะออกอัพเดต iPad ใหม่ทุกรุ่น ช่วงปี 2024, AirPods รุ่นทั่วไปตัวใหม่ก็ออกมาปีหน้าเช่นกัน ส่วน AirPods Pro จะออกมาปี 2025</p>\n<p>เพื่อให้ช่วยคาดเดาได้ว่า iPad รุ่นใหม่ปีหน้าจะออกมาช่วงไหน นี่คือช่วงเวลาที่ iPad แต่ละรุ่นเปิดตัวล่าสุด โดย <a href=\"https://www.blognone.com/node/130987\">iPad Pro</a> และ <a href=\"https://www.blognone.com/node/130986\">iPad</a> ออกมาครั้งสุดท้ายตุลาคม 2022, <a href=\"https://www.blognone.com/node/127529\">iPad Air</a> มีนาคม 2022 และ <a href=\"https://www.blognone.com/node/124747\">iPad mini</a> กันยายน 2021</p>\n<p>ที่มา: <a href=\"https://www.bloomberg.com/news/newsletters/2023-11-05/apple-vision-pro-plan-includes-launching-initially-just-at-apple-stores-in-2024\">Bloomberg</a> ผ่าน <a href=\"https://www.macrumors.com/2023/11/05/all-ipads-expected-to-be-updated-in-2024/\">MacRumors</a></p>\n<p><img src=\"https://www.blognone.com/sites/default/files/externals/ddab9cbd57bacf866fb14b53051ab54e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad\">iPad</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/ipad-mini\">iPad mini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"374395806bb981f63737893e972dfec2a720aad1ce82b01b7bc99ac5fecabfeb","category":"Thai"}