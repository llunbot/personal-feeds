{"title":"Runway เปิดตัว Act-One เครื่องมือสร้างวิดีโอด้วย AI ที่เคลื่อนไหวตามบุคคล ไม่ต้องใช้อุปกรณ์เพิ่ม","link":"https://www.blognone.com/node/142723","date":1729689600000,"content":"<div><div><div><p>Runway สตาร์ทอัปที่เน้นโมเดลปัญญาประดิษฐ์สำหรับสร้างวิดีโอ เปิดตัว <strong>Act-One</strong> เครื่องมือสร้างวิดีโอด้วย AI ที่ให้รายละเอียดตรงตามความต้องการมากขึ้น เพราะใช้อินพุทเพิ่มเติมคือวิดีโอบันทึกใบหน้าบุคคล จากนั้น Act-One จะนำสีหน้า ดวงตา การแสดงออก คำพูด มารวมกับคาแรกเตอร์ที่สร้างจาก AI ออกมาเป็นคลิปวิดีโอที่กลมกลืนผ่านโมเดล Gen-3 Alpha</p>\n<p>การสร้างภาพอนิเมชันเคลื่อนไหวจากใบหน้าและคำพูดของนักแสดง ไม่ใช่ของใหม่ในวงการการผลิตคอนเทนต์ แต่วิธีการทำงานของ Act-One ที่ใช้อินพุทเป็นคลิปวิดีโอของนักแสดงเท่านั้น ไม่ต้องใช้อุปกรณ์เสริมตรวจจับตำแหน่งต่าง ๆ ทำให้การสร้างภาพเคลื่อนไหวดังกล่าวง่ายขึ้น ทั้งสำหรับงานการผลิตอนิเมชันและภาพยนตร์แนว Live Action</p>\n<p>Act-One รองรับทั้งการสร้างวิดีโอที่เป็นอนิเมชันมีคาแรกเตอร์ ไปจนถึงวิดีโอที่ให้ผลลัพธ์เหมือนภาพยนตร์ที่มีคนแสดง โดยเริ่มทยอยเปิดให้ใช้งานกับลูกค้า Runway ตั้งแต่วันนี้ และจะทยอยเปิดให้ทุกคนสามารถเข้าถึงใช้งานได้ต่อไป</p>\n<p>ที่มา: <a href=\"https://runwayml.com/research/introducing-act-one\">Runway</a></p>\n</div></div></div><div><div>Topics: </div><div><div><a href=\"/topics/runway\">Runway</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a5d37059cc956fcd2d226288e5b64e6305421082c79afdb118d449a2958e01b","category":"Thai"}