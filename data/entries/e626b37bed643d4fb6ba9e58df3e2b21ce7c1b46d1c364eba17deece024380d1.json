{"title":"[ลือ] Pixel Watch 2 ย้ายค่ายมาใช้ชิป Snapdragon W5, เซ็นเซอร์แบบเดียวกับ Fitbit, แบตนานขึ้น","link":"https://www.blognone.com/node/134088","date":1685498795000,"content":"<div><div><div><p>9to5google ให้ข้อมูลของนาฬิกาอัจฉริยะ Google Pixel Watch 2 ที่น่าจะเปิดตัวช่วงปลายปีนี้พร้อม Pixel 8</p>\n<ul>\n<li>เปลี่ยนจากของเดิมใช้ชิป Exynos 9110 มาเป็น <a href=\"https://www.blognone.com/node/129441\">Snapdragon W5</a> ตัวใหม่ ที่เริ่มใช้ในนาฬิกายี่ห้ออื่นแล้ว (TicWatch Pro 5 และ Oppo Watch 3) แต่ยังไม่ชัดเจนว่ากูเกิลจะคัสตอมชิปเองด้วยหรือไม่</li>\n<li>การย้ายมาใช้ Snapdragon ถือเป็นสัญญาณน่าสนใจ เพราะกูเกิลเลือกใช้ชิปซัมซุงมาตลอด (โดยเฉพาะ Tensor ที่พัฒนาต่อจาก Exynos) และซัมซุงเองก็มีชิปนาฬิการุ่นใหม่ๆ อย่าง <a href=\"https://www.blognone.com/node/124227\">Exynos W920</a> อยู่แล้วเช่นกัน</li>\n<li>การใช้ชิปที่ใหม่กว่าเดิมมาก ใช้กระบวนการผลิตทันสมัยขึ้น (10nm สองคอร์ vs 4nm สี่คอร์) ย่อมช่วยให้ประสิทธิภาพดีขึ้น</li>\n<li>แบตเตอรี่ของ Pixel Watch 2 จะดีขึ้นจากรุ่นแรก ที่ใช้ได้นาน 1 วันแบบปิด Always-on Display (AOD) เพิ่มเป็น 1 วันแบบเปิด AOD หรือ 2 วันแบบปิด AOD</li>\n<li>ใช้เซ็นเซอร์วัดข้อมูลร่างกายตัวเดียวกับ <a href=\"https://www.blognone.com/node/130017\">Fitbit Sense 2</a> เช่น continuous electrodermal activity (cEDA) วัดค่าความเครียด, เซ้นเซอร์วัดอุณหภูมิผิวหนัง</li>\n</ul>\n<p>ที่มา - <a href=\"https://9to5google.com/2023/05/30/pixel-watch-2-specs/\">9to5google</a></p>\n<p><img src=\"https://www.blognone.com/sites/default/files/externals/d6168ad28433f434e5ead5f7b705401c.jpg\" alt /></p>\n</div></div></div><div><div>Topics: </div><div><div><a href=\"/topics/pixel-watch\">Pixel Watch</a></div><div><a href=\"/topics/google-pixel\">Google Pixel</a></div><div><a href=\"/topics/smartwatch\">Smartwatch</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e626b37bed643d4fb6ba9e58df3e2b21ce7c1b46d1c364eba17deece024380d1","category":"Thai"}