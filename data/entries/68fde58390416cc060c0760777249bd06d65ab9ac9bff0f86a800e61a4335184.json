{"title":"กูเกิลเปิดตัว Material 3 Expressive เน้นคัสตอมรูปร่างไอคอนและแอนิเมชัน เริ่มใช้กับ Android 16","link":"https://www.blognone.com/node/146395","date":1747188587000,"content":"<span>กูเกิลเปิดตัว Material 3 Expressive เน้นคัสตอมรูปร่างไอคอนและแอนิเมชัน เริ่มใช้กับ Android 16</span>\n\n  <div>\n    <div>Body</div>\n              <div><p>กูเกิลเปิดตัวแนวทางการออกแบบ Material 3 Expressive อย่างเป็นทางการ หลัง<a href=\"https://www.blognone.com/node/146271\">เผลอทำข้อมูลหลุดเองก่อนหน้านี้</a> โดยจะเริ่มใช้กับ Android 16 และ Wear OS 6 ที่จะออกภายในปีนี้</p>\n<p>Material 3 Expressive เป็นพัฒนาการต่อเนื่องจาก <a href=\"https://www.blognone.com/node/122739\">Material You ในปี 2021 ที่เน้นเรื่องสี</a> แกนหลักของ Material 3 Expressive เป็นเรื่องรูปร่าง (shape) และแอนิเมชันที่ตอบสนองการสัมผัสจอของผู้ใช้มากกว่าเดิม (มีความ \"เด้งดึ๋ง\" ตอนแตะจอ) มีลูกเล่นมากกว่าเดิม</p>\n<p>นอกจากนี้ Material 3 Expressive ยังเพิ่มการเบลอพื้นหลัง เพื่อเพิ่มความรู้สึกในทางลึก (a sense of depth), ปรับปรุงการแจ้งเตือนแบบ Live Updates แสดงสถานะแบบเรียลไทม์ เช่น สถานะการสั่งอาหาร ระบบนำทางในรถยนต์</p>\n<p>กูเกิลยืนยันว่า Material 3 Expressive ไม่ได้เป็นเวอร์ชันใหม่ของ Material แต่ถือเป็นชุดฟีเจอร์ใหม่ และการอัพเดตหน้าตาของคอมโพเนนต์ Material 3 เดิม (กูเกิลใช้คำว่า expansion pack) และยังไม่นับเป็น Material 4 ด้วย</p>\n<p>Material 3 Expressive จะเริ่มปล่อยให้อุปกรณ์ตระกูล Pixel ที่เป็น Android 16 ภายในปีนี้ ซึ่งจะเป็นอัพเดตแยกจาก Android 16 ตัวจริงที่จะออกมาก่อน</p>\n<p>รายละเอียดแบบเต็มๆ ของ Material 3 Expressive สามารถดูได้จาก <a href=\"https://m3.material.io/blog/building-with-m3-expressive\">หน้าเว็บของ Material Design</a></p>\n<p>ที่มา - <a href=\"https://blog.google/products/android/material-3-expressive-android-wearos-launch/\">Google</a></p>\n<p><img src=\"https://i.imgur.com/VKeqT5G.png\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 09:09</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68fde58390416cc060c0760777249bd06d65ab9ac9bff0f86a800e61a4335184","category":"Thai"}