{"title":"The Guardian เลิกโพสต์ข่าวใน Twitter/X บอกว่าแพลตฟอร์ม Toxic เต็มไปด้วยทฤษฎีสมคบคิด","link":"https://www.blognone.com/node/143103","date":1731507303000,"content":"<div><div><div><p>หนังสือพิมพ์ The Guardian ของอังกฤษ ประกาศเลิกโพสต์ข่าวอัพเดตบน Twitter/X ด้วยเหตุผลว่าแพลตฟอร์มมีคอนเทนต์ที่เป็นพิษเป็นภัย (X is a toxic media platform) เช่น ทฤษฎีสมคบคิดของฝ่ายขวาสุดขั้ว การเหยียดเชื้อชาติ และตัวเจ้าของคือ Elon Musk ก็ใช้แพลตฟอร์มเพื่อสร้างอิทธิพลทางการเมือง</p>\n<p>The Guardian บอกว่านโยบายนี้จะมีผลเฉพาะบัญชีอย่างเป็นทางการของ The Guardian ทั้งหมดจะหยุดโพสต์ข่าวเท่านั้น จะไม่มีการบล็อคการเข้าถึงลิงก์ที่แชร์จาก Twitter/X แต่อย่างใด ทางนักข่าวยังอาจแปะลิงก์ Twitter/X ในเนื้อหาข่าวได้ตามความเหมาะสม และนักข่าวมีอิสระในการใช้งาน Twitter/X เช่นเดียวกับโซเชียลเน็ตเวิร์คอื่นๆ</p>\n<p>The Guardian แนะนำว่าอยากให้ผู้ที่ต้องการอ่านข่าวจาก The Guardian เข้ามาใช้ผ่านเว็บ theguardian.com โดยตรง เป็นวิธีที่ดีที่สุด และองค์กรทำแบบนี้ได้เพราะมีโมเดลธุรกิจจากการบริจาคเงินของผู้อ่าน ทำให้ไม่จำเป็นต้องพึ่งพาทราฟฟิกจากโซเชียล</p>\n<p>ที่มา - <a href=\"https://www.theguardian.com/media/2024/nov/13/why-the-guardian-is-no-longer-posting-on-x\">The Guardian</a></p>\n<blockquote><p>Why the Guardian is no longer posting on X <a href=\"https://t.co/LDuPGHcs2c\">https://t.co/LDuPGHcs2c</a></p>\n<p>— Guardian news (@guardiannews) <a href=\"https://twitter.com/guardiannews/status/1856659615783542868?ref_src=twsrc%5Etfw\">November 13, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/4324b0ae48c86b48d59ed461c6ec3810.jpeg\" /></p>\n</div></div></div><div><div>Topics: </div><div><div><a href=\"/topics/guardian\">Guardian</a></div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17327119fa09cba90b0ffea3eb1c8d74f79a0790e7b185e7ff23674e1d6398ea","category":"Thai"}