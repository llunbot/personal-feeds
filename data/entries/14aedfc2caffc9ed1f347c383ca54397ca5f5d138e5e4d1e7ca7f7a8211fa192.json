{"title":"Meta Verified เครื่องหมายถูกสีฟ้าบน Facebook/Instagram เริ่มซื้อได้แล้วในสหรัฐ","link":"https://www.blognone.com/node/133065","date":1679098443000,"content":"<div><div><div><p>Meta Verified เครื่องหมายถูกสีฟ้าแบบเดียวกับบน Twitter <a href=\"https://www.blognone.com/node/132696\">ที่ประกาศไว้เมื่อเดือนกุมภาพันธ์</a> ตอนนี้สามารถกดซื้อได้แล้วหากอยู่ในสหรัฐอเมริกา จากเดิมที่เปิดบริการเฉพาะในออสเตรเลีย-นิวซีแลนด์ก่อน</p>\n<p>การซื้อเครื่องหมาย Verified มีราคา 11.99 ดอลลาร์ต่อเดือนหากซื้อผ่านเว็บ และ 14.99 ดอลลาร์ต่อเดือนหากซื้อบนแอพมือถือ สิ่งที่ได้กลับมานอกจากเครื่องหมายถูกประดับท้ายชื่อเพื่อความเก๋ไก๋ ยังจะได้ฟีเจอร์พิเศษ เช่น สติ๊กเกอร์แบบเอ็กซ์คลูซีฟใช้บน Stories/Reels, บริการคุ้มครองบัญชีเป็นพิเศษ, บริการซัพพอร์ตแบบได้คุยกับมนุษย์จริงๆ</p>\n<p>ทั้งนี้การซื้อ Verified ไม่มีผลต่อปริมาณโฆษณาที่มองเห็น และโพสต์ของเราไม่ได้มีสิทธิถูกแสดงผล มี reach มากกว่าโพสต์ของบัญชีแบบทั่วไป</p>\n<p><img alt=\"No Description\" src=\"https://www.blognone.com/sites/default/files/externals/b99dc754fad558fe5917a70a7442df12.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8a204369efdc016536c88c274a68e9d5.jpg\" /></p>\n<p>ที่มา - <a href=\"https://www.engadget.com/metas-paid-verification-program-goes-live-in-the-us-152337732.html\">Engadget</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14aedfc2caffc9ed1f347c383ca54397ca5f5d138e5e4d1e7ca7f7a8211fa192","category":"Thai"}