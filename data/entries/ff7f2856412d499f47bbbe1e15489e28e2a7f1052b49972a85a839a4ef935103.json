{"title":"ไดเร็ค เอเชีย เชื่อประกันภัยรถยนต์พุ่ง! คาดปี 2565 ยอดขายโตเท่าตัว","link":"https://www.blognone.com/node/125994","date":1637748000000,"content":"<div><div><div><p>ไดเร็ค เอเชีย เชื่อดีมานด์ประกันภัยรถยนต์พุ่ง! รับสถานการณ์โควิด-19 คลี่คลาย และเศรษฐกิจที่ฟื้นตัว คาดปี 2565 ยอดขายโตเท่าตัว โดยเฉพาะ <a href=\"https://www.directasia.co.th/online-car-insurance/type2plus/\">ประกันรถยนต์ 2+</a> ที่ผู้ขับขี่ให้ความสนใจมากขึ้นในช่วงการแพร่ระบาดหนักที่ผ่านมา</p>\n<p>สืบเนื่องจากการแพร่ระบาดของเชื้อไวรัสโควิด-19 ต่อเนื่องเป็นเวลานานกว่า 2 ปี สวนทางกับเศรษฐกิจประเทศไทย ด้วยจำนวนผู้ติดเชื้อที่เพิ่มขึ้นอย่างรวดเร็ว เป็นเหตุผลที่ทำให้ธุรกิจประกันภัย โดยเฉพาะประกันวินาศภัยที่รับประกันโควิด-19 และหลาย ๆ บริษัท เริ่มประสบปัญหาสภาพคล่องจนมีการทยอยปิดกิจการลงในปี 2564 สร้างความวิตกกังวล และความไม่สบายใจของประชาชนที่มีต่ออุตสาหกรรมประกันภัยอยู่ไม่น้อย</p>\n<p><img src=\"https://www.blognone.com/sites/default/files/externals/ebe8bb31052388d45ff454ffe4662834.jpg\" /></p>\n<p>ไดเร็ค เอเชีย เผยว่า บริษัทฯ ได้รับผลกระทบทางอ้อมจากปัญหาทางเศรษฐกิจในประเทศไทย แต่ยังคงตั้งมั่นสร้างความเชื่อมั่นผ่านบริการคุณภาพ รวมถึงกรมธรรม์ประกันรถยนต์ที่ตอบโจทย์ความต้องการของลูกค้าอย่างแท้จริง ซึ่งเป็นหัวใจหลักของบริษัทฯ</p>\n<p>ยิ่งไปกว่านั้น ไดเร็ค เอเชีย ยังมีผลประกอบการที่สูงขึ้นต่อเนื่องจากกรมธรรม์ประกันภัยที่ผู้ขับขี่ให้ความสนใจในเรื่องของความคุ้มครองที่สอดคล้องกับการขับขี่ โดยเฉพาะในช่วง Work From Home ผู้ขับขี่ส่วนใหญ่สนใจประกันรถยนต์ชั้น 2+ เนื่องจากให้ความคุ้มครองที่เหมาะสมต่อการใช้งานรถยนต์ที่ลดลง หรือหากกลับไปทำงานได้ตามปกติก็ยังได้รับความคุ้มครองด้านอุบัติเหตุรถชนแบบมีคู่กรณี โดยสัดส่วนกรมธรรม์ของผู้เอาประกันทั้งหมดจาก ไดเร็ค เอเชีย แบ่งเป็น 56% ซื้อประกันรถยนต์ชั้น 1, 33% ซื้อประกันรถยนต์ชั้น 2+ และประกันรถประเภทอื่น ๆ อยู่ที่ 11% จากตัวเลขดังกล่าว และสถานการณ์ในปัจจุบัน สามารถคาดการณ์ได้ว่า ประกันรถยนต์ชั้น 2+ ยังเป็นที่ต้องการของผู้ขับขี่ และยอดขายอาจเพิ่มสูงขึ้นในปี 2565 จากปริมาณการซื้อรถใหม่ลดลงในปี 2564 และสภาพเศรษฐกิจที่จะยังไม่คล่องตัวมากพอในช่วงไตรมาสแรก ส่วนประกันรถประเภทอื่น ๆ มีแนวโน้มเติบโตขึ้นตามกันหลังจากนี้</p>\n<p>โดยปัจจัยที่มีส่วนขับเคลื่อนความต้องการซื้อประกันรถยนต์ของผู้ขับขี่ในประเทศไทย อันเนื่องมาจากสถานการณ์โควิด-19 ได้คลี่คลายลง รวมถึงมาตรการควบคุมจำนวนผู้ติดเชื้อโควิด-19 และการแก้ปัญหาระยะยาวของภาครัฐ ในการนำวัคซีนเข้ามาฉีดให้ประชาชน ซึ่งเป็นวัคซีนรองรับไวรัสโควิด-19 สายพันธุ์ใหม่ ๆ เพื่อสร้างภูมิคุ้มกันหมู่ จึงช่วยเสริมสร้างความเชื่อมั่นให้กับประชาชนในการดำเนินกิจกรรมทางเศรษฐกิจ กระตุ้นให้ผู้ขับขี่ออกไปจับจ่ายใช้สอย เดินทางท่องเที่ยวมากขึ้น และอุตสาหกรรมการส่งออกที่ฟื้นตัว ทำให้ประชากรมีรายได้เพิ่มขึ้นตามมา ทั้งนี้ยังมีข้อมูลจากศูนย์วิเคราะห์เศรษฐกิจ ทีทีบี (ttb analytics) ได้ประเมินการซื้อรถยนต์ในปี 2565 และคาดการณ์อีกด้วยว่ายอดขายรถยนต์ในประเทศไทยจะสามารถกลับเข้าสู่ระดับปกติที่ประมาณ 8.6 แสนคัน เป็นผลดีต่ออุตสาหกรรมประกันภัยวินาศภัย โดยเฉพาะประกันภัยรถยนต์</p>\n<p>นอกจากนี้ ไดเร็ค เอเชีย ยังนำคำแนะนำของคปภ.มาพิจารณา และวางแผนรับมือกับสถานการณ์โควิด-19 ที่อาจกลับมาแพร่ระบาดได้ทุกเมื่อ จึงปรับกลยุทธ์ให้รองรับ Next normal โดยลูกค้า ไดเร็ค เอเชีย สามารถซื้อประกันภัยด้วยตนเองผ่านช่องทางออนไลน์ 100% ตั้งแต่ขั้นตอนเช็กเบี้ยประกัน จนถึงขั้นตอนชำระเบี้ย และการออกแบบบริการที่สะดวกสบายด้วยเทคโนโลยีดิจิทัลในทุกมิติ สามารถรับบริการได้ตลอด 24 ชั่วโมง ในเวลาที่รวดเร็ว</p>\n<p>ไดเร็ค เอเชีย ยังคงเดินหน้าสร้างสรรค์กรมธรรม์ประกันภัยรถยนต์ที่สอดรับกับสถานการณ์โควิด-19 อย่างต่อเนื่อง ด้วยนวัตกรรมประกันภัย “ประกัน 1 เซฟ” เป็นทางเลือกให้ผู้ขับขี่ที่ต้องการความคุ้มครองที่ครอบคลุม คล้ายคลึงกับประกันรถยนต์ชั้น 1 ซึ่งผู้ขับขี่สามารถเลือกแผนประกันได้อย่างยืดหยุ่น ปรับแต่งให้เหมาะสมกับการใช้งานรถของผู้เอาประกัน ทำให้ได้ประกันภัยที่ตรงตามต้องการ และจ่ายเบี้ยประกันในราคาที่เหมาะสม</p>\n<p>การปรับตัว และการแก้ปัญหาอย่างมีวิสัยทัศน์ เป็นเครื่องพิสูจน์ให้ประชาชนรับรู้แล้วว่า ไดเร็ค เอเชีย มีความแข็งแกร่งแม้อยู่ในสถานการณ์การระบาดที่รุนแรงของโควิด-19 ก็ยังคงสามารถสร้างผลกำไร และยืนหยัดด้วยความมั่นคง ผู้ขับขี่สามารถวางใจได้ว่าบริษัทฯ มีระบบการจัดการด้านประกันภัยที่มีความพร้อม สามารถบริหารความเสี่ยงได้อย่างมีประสิทธิภาพ รวมถึงการนำเทคโนโลยีมาปรับใช้เพื่อส่งมอบกรมธรรม์ประกันภัย และบริการที่ทันสมัยต่อไปในอนาคต</p>\n</div></div></div><div><div>Topics: </div><div><div><a href=\"/topics/directasia\">DirectAsia</a></div><div><a href=\"/topics/insurance\">Insurance</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff7f2856412d499f47bbbe1e15489e28e2a7f1052b49972a85a839a4ef935103","category":"Thai"}