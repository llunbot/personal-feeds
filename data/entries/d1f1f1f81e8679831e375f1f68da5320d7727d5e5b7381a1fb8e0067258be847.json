{"title":"มาตรฐานเชื่อมต่อจีพียู UALink ออกเวอร์ชัน 1.0 คู่แข่งของ NVLink ในศูนย์ข้อมูล","link":"https://www.blognone.com/node/145750","date":1744174838000,"content":"<div><div><div><p><a href=\"https://www.blognone.com/node/140070\">กลุ่ม UALink Consortium เป็นการรวมตัวของบริษัทไอทียักษ์ใหญ่หลายราย เช่น AMD, Intel, Broadcom, Google, Microsoft, Meta, Cisco, HPE</a> พัฒนามาตรฐานการเชื่อมต่อจีพียูศูนย์ข้อมูล UALink มาแข่งกับ NVLink ของ NVIDIA</p>\n<p>เวลาผ่านมาเกือบปี กลุ่ม UALink ออกสเปกตัวแรก <strong>UALink 200G 1.0 Specification</strong> มาแล้ว สเปกนี้รองรับการส่งข้อมูลสูงสุด 200 Gbps <strong>ต่อเลน</strong> โดยการส่งข้อมูล 1 พอร์ตรองรับสูงสุด 4 เลน (เท่ากับ 800 Gbps ต่อพอร์ต) และนำมาเชื่อมต่อจีพียูหรือตัวเร่งการประมวลผลแบบอื่นได้สูงสุด 1,024 ตัว</p>\n<p>เว็บไซต์ The Next Platform อธิบายว่า UALink 1.0 ใช้สายและพอร์ตใน physical layer แบบเดียวกับ Ethernet (IEEE P802.3dj) แต่พัฒนาส่วน data link layer และ transportation layer ขึ้นมาเอง โดยอิงจากสเปกเดิมบางส่วนของ AMD xGMI และ Infinity Fabric</p>\n<p>หลังจากตัวสเปก UALink 1.0 เสร็จ ขั้นถัดไปคือรอให้บริษัทที่พัฒนาชิปสำหรับสวิตช์อย่าง Astera Labs, Broadcom, Marvell, Microchip รองรับ UALink ตามมา เมื่ออุปกรณ์พวกนี้แพร่หลายขึ้น เราน่าจะเริ่มเห็นการใช้ UALink ในศูนย์ข้อมูลกันมากขึ้น แต่ก็แน่นอนว่าผลิตภัณฑ์ตระกูล UALink ต้องเข้ามาแข่งกับ NVLink ที่เป็นเจ้าตลาดมายาวนาน</p>\n<p>ที่มา - <a href=\"https://ualinkconsortium.org/wp-content/uploads/2025/04/UALink-1.0-Specification-PR_FINAL.pdf\">UALink</a>, <a href=\"https://www.nextplatform.com/2025/04/08/ualink-fires-first-gpu-interconnect-salvo-at-nvidia-nvswitch/\">The Next Platform</a></p>\n<p><img alt=\"No Description\" src=\"https://www.blognone.com/sites/default/files/externals/e32adc5b630abf66dac72da88d5c7a40.png\" /></p>\n<p><img alt=\"No Description\" src=\"https://www.blognone.com/sites/default/files/externals/b98d8a73a4cfb764ed5bc170826af471.jpg\" /></p>\n</div></div></div><div><div>Topics: </div><div><div><a href=\"/topics/ualink\">UALink</a></div><div><a href=\"/topics/gpu\">GPU</a></div><div><a href=\"/topics/hardware\">Hardware</a></div><div><a href=\"/topics/nvidia\">NVIDIA</a></div><div><a href=\"/topics/data-center\">Data Center</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1f1f1f81e8679831e375f1f68da5320d7727d5e5b7381a1fb8e0067258be847","category":"Thai"}