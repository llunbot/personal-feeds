{"title":"Ransomware บุกบริษัทให้บริการซอฟต์แวร์ธนาคารในอินเดีย ธนาคารล่มพร้อมกัน 300 แห่ง","link":"https://www.blognone.com/node/141178","date":1722444314000,"content":"<div><div><div><p>มัลแวร์เข้ารหัสเรียกค่าไถ่ไม่ทราบชื่อโจมตีบริษัท C-Edge Technologies ผู้ให้บริการซอฟต์แวร์ระบบชำระสำหรับธนาคารในอินเดีย จนตอนนี้ศูนย์กลางรับชำระแห่งชาติ (National Payments Corporation of India - NCPI) ตัดธนาคารทุกแห่งที่ใช้ซอฟต์แวร์ของ C-Edge ออกจากระบบแล้ว</p>\n<p>ธนาคารส่วนใหญ่ที่เป็นลูกค้าของ C-Edge เป็นธนาคารขนาดเล็ก โดยรวมจำนวนผู้ได้รับผลกระทบจึงมีสัดส่วนไม่มากเมื่อเทียบกับผู้ใช้ทั้งหมด แหล่งข่าวระบุกับ Reuters ว่าโดยรวมคาดว่ายอดชำระได้รับผลกระทบประมาณ 0.5% และตอนนี้กำลังตรวจสอบว่ามัลแวร์ไม่ได้แพร่ไปที่อืน</p>\n<p>C-Edge เป็นบริษัทร่วมทุนกันระหว่าง Tata Consultancy Services ผู้ให้บริการพัฒนาซอฟต์แวร์รายใหญ่ และ State Bank of India</p>\n<p>ที่มา - <a href=\"https://www.channelnewsasia.com/business/ransomware-attack-forces-hundreds-small-indian-banks-offline-sources-say-4517921\">Channel News Asia</a>, <a href=\"https://economictimes.indiatimes.com/tech/technology/npci-disconnects-c-edge-tech-from-retail-payments-after-alleged-ransomware-attack/articleshow/112173110.cms?from=mdr\">India Times</a></p>\n<p><a href=\"https://x.com/NPCI_NPCI/status/1818635040038793492/photo/1\"><img alt=\"No Description\" src=\"https://www.blognone.com/sites/default/files/externals/bf181f3a0047aa69b019ff51519ef2b6.jpeg\" /></a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/banking\">Banking</a></div><div><a href=\"/topics/ransomware\">Ransomware</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b302934603b2a2bb29a1dd85cea47169deaf2dba3d5fb792e4c72cd9e2557cb","category":"Thai"}