{"title":"กูเกิลปล่อยวิธีแก้ Pixel อัพเดตแพทช์ล่าสุดแล้วสตอเรจหาย ต้องพิมพ์คำสั่ง ADB แก้เอง","link":"https://www.blognone.com/node/137998","date":1706810080000,"content":"<div><div><div><p>เมื่อสัปดาห์ที่แล้วมีรายงานว่า<a href=\"https://www.blognone.com/node/137853\">ผู้ใช้ Google Pixel หลายรายอัพเดตแพทช์ Google Play เดือนมกราคมแล้วสตอเรจหาย</a>, เปิดแอพหรือกล้องไม่ได้ บางรายแคปเจอร์หน้าจอก็ไม่ได้</p>\n<p>ล่าสุดกูเกิลปล่อยวิธีแก้ไขปัญหาแล้ว แต่จัดว่าอยู่ในระดับยากสำหรับผู้ใช้ทั่วไป เพราะต้องลงมือพิมพ์คำสั่ง ADB กันเลย ดังนี้</p>\n<ol>\n<li>เปิด Developer options</li>\n<li>เปิด USB Debugging</li>\n<li>ต่อสาย USB-C เข้ากับคอมพิวเตอร์ และเปลี่ยนโหมด USB เป็น File Transfer</li>\n<li>ดาวน์โหลด <a href=\"https://developer.android.com/tools/releases/platform-tools#downloads\">Android SDK Platform Tools</a> โดยจะมี ADB รวมมาให้ด้วย</li>\n<li>แตกไฟล์แล้วเปิด command prompt หรือ terminal ขึ้นมาที่โฟลเดอร์ Platform Tools</li>\n<li>พิมพ์คำสั่ง <code>adb devices</code></li>\n<li>หากขึ้นว่า \"Unauthorized\" ให้กด Allow ในโทรศัพท์ จากนั้นพิมพ์คำสั่งเดิมอีกรอบ ควรจะเห็นมือถือเราเป็น \"device\"</li>\n<li>พิมพ์คำสั่ง <code>adb uninstall com.google.android.media.swcodec</code></li>\n<li>พิมพ์คำสั่ง <code>adb uninstall com.google.android.media</code></li>\n<li>ดึงสาย USB-C ออกจากโทรศัพท์และรีบูทเครื่อง</li>\n<li>หลังเปิดเครื่องใหม่แล้วให้ปิด USB Debugging และ/หรือ Developer options</li>\n</ol>\n<p>ผู้ใช้ Pixel ที่ยังไม่ได้อัพเดตแพทช์ Google Play รอบเดือนมกราคมก็ไม่ควรอัพเดตและอาจจะรอแพทช์เดือนกุมภาพันธ์ทีเดียวไปเลย</p>\n<p>ที่มา - <a href=\"https://www.bleepingcomputer.com/news/mobile/google-shares-fix-for-pixel-phones-hit-by-bad-system-update/\">Bleeping Computer</a></p>\n<p><img src=\"https://www.blognone.com/sites/default/files/externals/ddf34434e8fdf370abfdf2d49664c6ae.png\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8492a17c5883f2610f8cfb50fa8021e92bc7df5e8c92c5eb74e5da1028bd5b80","category":"Thai"}