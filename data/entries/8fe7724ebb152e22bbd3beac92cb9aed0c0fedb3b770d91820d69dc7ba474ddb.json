{"title":"Midjourney ประกาศเตรียมพัฒนาฮาร์ดแวร์ แต่ยังไม่เผยรายละเอียด","link":"https://www.blognone.com/node/141743","date":1724995288000,"content":"<div><div><div><p>Midjourney ผู้พัฒนาเครื่องมือสร้างรูปภาพด้วย AI <a href=\"https://x.com/midjourney/status/1828839444130214208\">ประกาศ</a>ว่าบริษัทเตรียมเข้าสู่ธุรกิจฮาร์ดแวร์ พร้อมรับสมัครพนักงานที่สนใจเข้าร่วมทีม โดยยังไม่ได้เปิดเผยรายละเอียดว่าฮาร์ดแวร์ที่ว่าคืออะไร หรือจะเสริมกับ AI สร้างรูปภาพอย่างไร</p>\n<p>อย่างไรก็ตามการพัฒนาฮาร์ดแวร์อาจไม่ใช่เรื่องที่นอกกรอบสำหรับ Midjourney เพราะผู้ก่อตั้ง David Holz ก็เคยเป็นซีทีโอที่ Leap Motion และ Midjourney ก็เพิ่งรับ Ahmad Abbas อดีตพนักงาน Leap Motion ที่ย้ายไปทำงานที่แอปเปิลในแผนกฮาร์ดแวร์อยู่ 5 ปี ในฝ่าย Vision Pro มาเข้าร่วมทีมในตำแหน่งหัวหน้าฝ่ายฮาร์ดแวร์</p>\n<p>ที่ผ่านมาเราเห็นการพัฒนาฮาร์ดแวร์ AI แต่ยังเป็นเครื่องหมายคำถามทั้ง <a href=\"https://www.blognone.com/node/136693\">AI Pin</a>, <a href=\"https://www.blognone.com/node/137624\">Rabbit R1</a> และล่าสุดคือ <a href=\"https://www.blognone.com/node/141700\">NotePin</a> ก็ต้องรอดูกันต่อไปว่าฮาร์ดแวร์จาก Midjourney จะออกมาในรูปแบบใด</p>\n<p>ที่มา: <a href=\"https://arstechnica.com/gadgets/2024/08/ai-image-generation-company-midjourney-says-its-getting-into-hardware/\">Ars Technica</a></p>\n<p><img src=\"https://www.blognone.com/sites/default/files/externals/7c9619e959eac3c957feab6fd21c07bc.png\" /></p>\n</div></div></div><div><div>Topics: </div><div><div><a href=\"/topics/midjourney\">Midjourney</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fe7724ebb152e22bbd3beac92cb9aed0c0fedb3b770d91820d69dc7ba474ddb","category":"Thai"}