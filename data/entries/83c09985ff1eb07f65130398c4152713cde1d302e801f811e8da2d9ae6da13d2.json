{"title":"Tesla รายงานตัวเลขการผลิตไตรมาส 3/2023 ผลิตรถเพิ่ม 430,488 คัน","link":"https://www.blognone.com/node/136039","date":1696261617000,"content":"<div><div><div><p>Tesla รายงานตัวเลขการผลิตและการส่งมอบรถ ของไตรมาสที่ 3 ปี 2023 ผลิตรถยนต์ได้รวม 430,488 คัน ลดลงจาก<a href=\"https://www.blognone.com/node/134644\">ไตรมาส 2/2023</a> เล็กน้อย เนื่องจากมีการหยุดสายการผลิตบางส่วนเพื่ออัพเกรดอุปกรณ์ ซึ่ง Tesla ได้แจ้งเรื่องนี้ไปตั้งแต่ไตรมาสที่แล้ว รถยนต์ที่ผลิตได้แบ่งเป็น Model S/X 13,688 คัน และ Model 3/Y 416,800 คัน</p>\n<p>Tesla บอกว่าตัวเลขเป้าหมายการผลิตรวมของปี 2023 ยังคงเดิมที่ประมาณ 1.8 ล้านคัน ซึ่งตัวเลขรวมสามไตรมาสตอนนี้อยู่ที่ 1.35 ล้านคัน</p>\n<p>จำนวนรถที่ส่งมอบรวมในไตรมาสที่ผ่านมา 422,875 คัน ทั้งนี้ Tesla จะรายงานตัวเลขทางการเงินและผลประกอบการในวันที่ 18 ตุลาคม ซึ่งคาดว่า Tesla จะรายงานความคืบหน้าของ Cybertruck ตลอดจนแผนการตลาดอื่นเพิ่มเติมด้วย</p>\n<p>ที่มา: <a href=\"https://ir.tesla.com/press-release/tesla-vehicle-production-deliveries-and-date-financial-results-webcast-third-quarter-2023\">Tesla</a> และ <a href=\"https://www.cnbc.com/2023/10/02/tesla-tsla-q3-2023-vehicle-delivery-and-production-numbers.html\">CNBC</a></p>\n<p><img src=\"https://www.blognone.com/sites/default/files/externals/3f7aa0ef0bea45cbffe643e9b5ca9d7e.jpg\" alt /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83c09985ff1eb07f65130398c4152713cde1d302e801f811e8da2d9ae6da13d2","category":"Thai"}