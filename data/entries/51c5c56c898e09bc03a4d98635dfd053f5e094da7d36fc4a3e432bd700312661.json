{"title":"[ลือ] Nintendo เปิดตัวฮาร์ดแวร์ Switch 2 วันที่ 16 มกราคมนี้","link":"https://www.blognone.com/node/144089","date":1736786699000,"content":"<div><div><div><p>เว็บไซต์ข่าวเกม VGC อ้างแหล่งข่าวภายในบอกว่านินเทนโดจะเปิดตัวรายละเอียดของคอนโซลรุ่นใหม่ Nintendo Switch 2 ในวันที่ 16 มกราคมนี้ โดยเนื้อหาจะพูดเฉพาะฮาร์ดแวร์เท่านั้น ส่วนเกมต่าง ๆ จะตามมาในเดือนกุมภาพันธ์หรือมีนาคม</p>\n<p>ก่อนหน้านี้ VGC ก็ระบุว่าแผนเปิดตัว Switch รุ่นใหม่ จะแยกเป็นสองช่วง โดยตอนเปิดตัวฮาร์ดแวร์อาจมีภาพของเกมใหม่ปรากฏอยู่ด้วย แต่ไม่มีการพูดในรายละเอียด</p>\n<p>ส่วนกำหนดที่สินค้าเริ่มขายคาดว่าเป็นช่วงเดือนพฤษภาคมถึงมิถุนายนในปีนี้ เกมเด่นที่จะเปิดตัวรอบนี้คือ Mario Kart ภาคใหม่ ที่เริ่มขายพร้อมกับคอนโซลรุ่นใหม่ และปลายปีเป็น Mario 3D ภาคใหม่ ขณะที่เกม 3rd Party จะมี Final Fantasy 7 Remake, Assassin’s Creed Mirage และ Metal Gear Sold Delta</p>\n<p>ที่มา: <a href=\"https://www.videogameschronicle.com/news/nintendo-will-reportedly-reveal-switch-2-this-week/\">VGC</a></p>\n<p><img src=\"https://www.blognone.com/sites/default/files/externals/99770aec1241a43d834020aaacb55eb6.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51c5c56c898e09bc03a4d98635dfd053f5e094da7d36fc4a3e432bd700312661","category":"Thai"}