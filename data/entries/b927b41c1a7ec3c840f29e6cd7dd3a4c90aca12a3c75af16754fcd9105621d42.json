{"title":"เปิดตัว Android 12L เวอร์ชันสำหรับจอใหญ่-จอพับได้ มี Taskbar แล้ว","link":"https://www.blognone.com/node/125522","date":1635390970000,"content":"<div><div><div><p>ก่อนหน้านี้เคยมี<a href=\"https://www.blognone.com/node/124823\">ข่าวลือของ Android 12.1 ที่เน้นฟีเจอร์สำหรับมือถือจอคู่</a> วันนี้กูเกิลเปิดตัวอย่างเป็นทางการในชื่อ <strong>Android 12L</strong> (L = large)</p>\n<p>การเปลี่ยนแปลงของ Android 12L คือการออกแบบ UI/UX ให้รองรับหน้าจอคู่ที่กว้างกว่าจอมือถือปกติมาก ตัวอย่างเช่น แถบ notification ที่แบ่งเป็น 2 คอลัมน์แล้ว (ปุ่มควบคุมอยู่ซ้าย แจ้งเตือนอยู่ขวา) และมี Taskbar เข้ามาด้านล่างถ้าใช้ในจอใหญ่ ช่วยให้การลากแอพเข้าด้านข้างแต่ละจอ (split-screen) ทำได้ง่ายขึ้น</p>\n<p>Android 12L ยังปรับปรุงเรื่องการจัดวางข้อความ (letterboxing) ให้ผู้ผลิต OEM สามารถปรับแต่งสไตล์ สี ขอบโค้ง ฯลฯ ได้มากขึ้นด้วย</p>\n<p><img src=\"https://www.blognone.com/sites/default/files/externals/85ea0b99b1d8f510175a370423661d9f.png\" /></p>\n<p><img src=\"https://www.blognone.com/sites/default/files/externals/e8879e90e372b02f45f204341b1d93cb.gif\" /></p>\n<p><img src=\"https://www.blognone.com/sites/default/files/externals/599ecf839fb2f6eec9a596cda72ac131.png\" /></p>\n<p>Android 12L จะมีสถานะเป็น feature-drop อัพเดตเข้ามาให้ Android 12 อัตโนมัติ (ไม่ได้แยกเป็นเวอร์ชันใหม่) ตอนนี้เปิดทดสอบแบบ developer preview ให้นักพัฒนาทดสอบกับแอพของตัวเองในอีมูเลเตอร์ก่อน และมีกำหนดออกตัวจริงในช่วงต้นปี 2022</p>\n<p>อุปกรณ์ตัวแรกที่จะเปิดทดสอบ Android 12L คือ <a href=\"https://www.blognone.com/node/124639\">Lenovo P12 Pro แท็บเล็ตพรีเมียมของ Lenovo ที่เพิ่งเปิดตัวเมื่อเร็วๆ นี้</a></p>\n<p>กูเกิลยังออกคำแนะนำให้นักพัฒนาปรับแอพตัวเองสำหรับอุปกรณ์จอใหญ่ขึ้น (ความละเอียดมากกว่า 600 dp) รายละเอียดอ่านได้จากที่มา</p>\n<p><img src=\"https://www.blognone.com/sites/default/files/externals/45daeb5da0ae985931e8e167afb0c2e5.png\" /></p>\n<p>ที่มา - <a href=\"https://android-developers.googleblog.com/2021/10/12L-preview-large-screens.html\">Android Developers</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b927b41c1a7ec3c840f29e6cd7dd3a4c90aca12a3c75af16754fcd9105621d42","category":"Thai"}