{"title":"ซัมซุงเปิดตัว One UI Book 4 เปลี่ยนธีมวินโดวส์เป็น One UI แบบในมือถือ","link":"https://www.blognone.com/node/125529","date":1635409276000,"content":"<div><div><div><p>ซัมซุงเปิดตัว One UI 4 อย่างเป็นทางการ <a href=\"https://www.blognone.com/node/124734\">ตัวรอมฝั่ง Android เหมือนกับที่ทดสอบ Beta มาตั้งแต่เดือนกันยายน</a> โดยขยายรุ่นที่ทดสอบจาก Galaxy S21 มาเป็น Z Flip/Fold 3 เพิ่มเติมด้วย</p>\n<p>ประเด็นที่น่าสนใจคือซัมซุงออก One UI Book 4 เป็นระบบธีมสำหรับวินโดวส์ด้วย เปลี่ยนหน้าตาของวินโดวส์ (บางส่วนที่เป็นแอพซัมซุง) ให้ใช้ไอคอน ชุดสี และธีมแบบเดียวกับ One UI บนมือถือ</p>\n<p>เบื้องต้นจะมีให้ใช้บนโน้ตบุ๊กของซัมซุงตระกูล Galaxy Book แต่ยังไม่ระบุช่วงเวลา และไม่ได้บอกว่าจะเปิดให้คนที่ใช้โน้ตบุ๊กยี่ห้ออื่นๆ ดาวน์โหลดไปใช้ด้วยหรือไม่</p>\n<p><img src=\"https://www.blognone.com/sites/default/files/externals/7bcf673c9906a1e669966a7b8c094ba7.jpg\" /></p>\n<p><em>คลิปช่วงนาที 4:10</em></p>\n<p>ที่มา - <a href=\"https://www.sammobile.com/news/one-ui-book-4-samsungs-custom-skin-windows-pc/\">SamMobile</a></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"736fc3e10f110469c8a24ce3d2c470fb2252c60835deaca2250968ad0eb97b34","category":"Thai"}