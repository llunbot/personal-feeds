{"title":"ไมโครซอฟท์ประกาศแนวทางทำเงิน New Bing เตรียมแสดงโฆษณาในหน้าแชท","link":"https://www.blognone.com/node/133222","date":1680146009000,"content":"<div><div><div><p>ไมโครซอฟท์เริ่มเผยแนวทางการปรับอินเทอร์เฟซของ New Bing พลังแชท GPT เพื่อเพิ่มโอกาสส่งทราฟฟิก-เพิ่มพื้นที่ทำเงินให้เจ้าของเว็บไซต์มากขึ้น</p>\n<ul>\n<li>ทุกวันนี้หน้าแชทของ Bing แสดงลิงก์อ้างอิงข้อมูลเป็นตัวหนังสือสีน้ำเงิน แต่จะเพิ่มการนำเมาส์ไปชี้ (hover) แล้วแสดงรายละเอียดให้มากขึ้น เช่น เพิ่มลิงก์ไปยังบทความอื่นของเว็บไซต์เดียวกัน</li>\n<li>วางลิงก์บทความแบบ rich caption ของพาร์ทเนอร์ <a href=\"https://www.blognone.com/node/124640\">Microsoft Start</a> ไว้ด้านข้างของคำตอบแชท และแชร์รายได้จากโฆษณาระหว่างกัน</li>\n<li>วางโฆษณาไว้ในหน้าแชทโดยตรง (ยังไม่มีภาพตัวอย่างให้ดู)</li>\n</ul>\n<p>ไมโครซอฟท์บอกว่าแนวทางเหล่านี้ยังเป็นการทดลองความเป็นไปได้ และรอดูผลตอบรับจากผู้ใช้งานก่อน โดยกลุ่มแบรนด์พาร์ทเนอร์ Microsoft Start จำนวน 7,500 รายจะได้ลองใช้งานก่อน</p>\n<p>ที่มา - <a href=\"https://blogs.bing.com/search/march_2023/Driving-more-traffic-and-value-to-publishers-from-the-new-Bing\">Bing</a></p>\n<p><img alt=\"No Description\" src=\"https://www.blognone.com/sites/default/files/externals/9f222726c2c3ab2411e4d5237f606910.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/advertising\">Advertising</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ff81e945795604bf3585128f69cea5d7d0c6285d61cc26633f456791e0a2f18","category":"Thai"}