{"title":"OnePlus 12 เปิดตัวในจีน ใช้เซ็นเซอร์กล้อง Sony Lytia ตัวใหม่, แรมสูงสุด 24GB","link":"https://www.blognone.com/node/137104","date":1701837034000,"content":"<div><div><div><p>OnePlus เปิดตัวมือถือเรือธงประจำปี OnePlus 12 ในประเทศจีน ก่อนจะเปิดตัวเวอร์ชัน Global ในช่วงต้นปีหน้า 2024</p>\n<p>ภาพรวมของ OnePlus 12 ใช้<a href=\"https://www.blognone.com/node/132117\">ดีไซน์แบบเดียวกับ OnePlus 11</a> คือเป็นโมดูลกล้องรูปวงกลมขนาดใหญ่ด้านหลัง และยังใช้<a href=\"https://www.blognone.com/node/126650\">ตัวเครื่องสีเขียว-ดำที่เริ่มมาตั้งแต่ OnePlus 10</a> แต่รอบนี้เพิ่มตัวเครื่องสีขาวมาเป็นสีที่สาม</p>\n<p>สเปกของ OnePlus 12 จัดมาเป็นสเปกเรือธงคือชิป Snapdragon 8 Gen 3 ตัวใหม่ล่าสุด, แรมมีตั้งแต่ 12-24GB โดยเพิ่มแรมของตัวท็อปสุดเดิมจาก 16GB มาเป็น 24GB, สตอเรจ USF 4.0 มีตั้งแต่ 256GB จนถึง 1TB</p>\n<p>จอภาพ AMOLED ขนาด 6.82\" อัตรารีเฟรช 120Hz ความสว่าง 4,500 nits, แบตเตอรี่ขนาด 5,400 mAh รองรับการชาร์จเร็วมีสาย 100W และชาร์จเร็วไร้สาย 50W</p>\n<p>กล้องของ OnePlus 12 ยังมาพร้อมแบรนด์ Hasselblad เช่นเดิม ยังใช้ระบบกล้องหลัง 3 ตัว กล้องหลักใช้<a href=\"https://www.blognone.com/node/134415\">เซ็นเซอร์ Sony Lytia ซีรีส์ใหม่ LT-808</a> ความละเอียด 50MP, กล้องอัลตร้าไวด์ 48MP, กล้องซูม periscope 64MP รองรับการซูม optical 3x และซูมสูงสุด 120x, กล้องหน้า 32MP</p>\n<p>รุ่นล่างสุด 12GB+256GB มีราคาเริ่มต้นที่ 4,299 หยวน (21,300 บาท) แพงขึ้นจากรุ่นล่างสุดของ OnePlus 11 อีก 300 หยวน ส่วนรุ่นท็อปสุด 24GB+1TB ราคา 5,799 หยวน (29,000 บาท)</p>\n<p><img alt=\"No Description\" src=\"https://www.blognone.com/sites/default/files/externals/da63079bd98e0c51e3797e972e66f7bd.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b2faee4cb16afcf71a523a9c610a2314.jpg\" /></p>\n<blockquote><p>Seeing is believing<a href=\"https://twitter.com/hashtag/OnePlus12?src=hash&amp;ref_src=twsrc%5Etfw\">#OnePlus12</a> <a href=\"https://t.co/N5fCD3zzrg\">pic.twitter.com/N5fCD3zzrg</a></p>\n<p>— OnePlus (@oneplus) <a href=\"https://twitter.com/oneplus/status/1731991811802140732?ref_src=twsrc%5Etfw\">December 5, 2023</a></p></blockquote>\n<p>ที่มา - <a href=\"https://www.oneplus.com/cn/12\">OnePlus</a>, <a href=\"https://9to5google.com/2023/12/05/oneplus-12-specs-price-china/\">9to5google</a></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6214c40b194d0b54631558d06dfd021b827f319f070d03d56acb3fb173299e27","category":"Thai"}