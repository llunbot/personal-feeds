{"title":"WinRAR ออกอัพเดตซอฟต์แวร์ แก้ไขช่องโหว่ที่สามารถรันโค้ดได้ หากเปิดไฟล์ RAR ที่ฝังมัลแวร์","link":"https://www.blognone.com/node/135361","date":1692429645000,"content":"<div><div><div><p>มีรายงานช่องโหว่ระดับความร้ายแรงสูง CVE-2023-40477 ซึ่งผู้โจมตีสามารถฝังโค้ดผ่านไฟล์ RAR ที่หากเปิดด้วย WinRAR จะเข้าถึงหน่วยความจำของคอมพิวเตอร์ได้ อย่างไรก็ตามด้วยวิธีการที่ค่อนข้างเฉพาะจึงทำให้การโจมตีอาจทำได้ยาก</p>\n<p>ทั้งนี้ RARLAB ผู้พัฒนา WinRAR ได้ออกอัพเดตซอฟต์แวร์เวอร์ชัน 6.23 ซึ่งระบุว่าแก้ไขช่องโหว่ดังกล่าวแล้ว ผู้ใช้งาน WinRAR จึงควรอัพเดตโปรแกรมทันทีเพื่อป้องกันปัญหาดังกล่าว</p>\n<p>ไมโครซอฟท์เองก็เริ่ม<a href=\"https://www.blognone.com/node/133974\">ทดสอบ</a>การรองรับไฟล์ RAR รวมถึง 7-Zip และ GZ ใน Windows 11 จึงทำให้ความจำเป็นในการใช้โปรแกรม WinRAR โดยเฉพาะมีน้อยลงอีกด้วย</p>\n<p>ที่มา: <a href=\"https://www.bleepingcomputer.com/news/security/winrar-flaw-lets-hackers-run-programs-when-you-open-rar-archives/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/4af7c783f499236ff010ed50ec2715e0.png\" /></p>\n</div></div></div><div><div>Topics: </div><div><div><a href=\"/topics/winrar\">WinRAR</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ab07477b6d2936043565503c80e626cf9dd12c5026677d8441be84a269c0df8","category":"Thai"}