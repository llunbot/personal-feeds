{"title":"กูเกิลประกาศบล็อคแอปอีคอมเมิร์ชจีน Pinduoduo แม้มีผู้ใช้จำนวนมาก บริษัทใหญ่หุ้นอยู่ใน NASDAQ","link":"https://www.blognone.com/node/133098","date":1679373433000,"content":"<div><div><div><p>กูเกิลประกาศแบนแอป Pinduoduo แอปอีคอมเมิร์ชรายใหญ่จากประเทศจีนที่มีผู้ใช้ถึง 800 ล้านคน และบริษัทอยู่ในตลาดหุ้น NASDAQ สัญลักษณ์ PDD โดยกูเกิลระบุสาเหตุว่าแอปเวอร์ชั่นที่ใช้งานในประเทศจีนซึ่งอยู่นอก Google Play นั้นทำงานเหมือนมัลแวร์</p>\n<p><a href=\"https://com-xunmeng-pinduoduo.en.uptodown.com/android/download/91472728\">แอป Pinduoduo เวอร์ชั่นนอก Google Play</a> ถูกรายงานว่าเป็นมัลแวร์ <a href=\"https://www.virustotal.com/gui/file/ddaf85e8e86cf08a423629e9cd9ff59b42fd98d7b4dda74d09690544f0bccf35?nocache=1\">โดย Kaspersky ระบุชื่อกลุ่มมัวแวร์เป็น Backdoor.AndroidOS.Pinduo.a</a> โดยมีรายงานระบุว่าแอปมีพฤติกรรมน่าสงสัย พยายามดึงข้อมูลจากผู้ใช้เกินความจำเป็น และพยายามซ่อนตัวเอง</p>\n<p>กระบวนการแบนแอปครั้งนี้กูเกิลอาศัย Google Play Protect เพื่อปิดการทำงานแอปแม้ผู้ใช้จะลงจากนอก Google Play ก็ตาม ผู้ใช้ที่ยังไม่เคยติดตั้งแอปจะไม่สามารถติดตั้งได้ ขณะที่ผู้ที่ติดตั้งไปแล้วจะได้รับแจ้งเตือนให้ถอนแอปออก พร้อมกับนี้กูเกิลยังแบนแอป Pinduoduo เวอร์ชั่นบน Google Play ไปด้วยระหว่างการสอบสวน</p>\n<p>ที่มา - <a href=\"https://techcrunch.com/2023/03/20/google-flags-apps-made-by-popular-chinese-e-commerce-giant-as-malware/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/333dc5795016a8bc7b05d33183ff75c8.png\" /></p>\n<p>หน้าจอแจ้งเตือนให้ผู้ใช้ถอดแอปแม้ติดตั้งไปแล้ว จาก Google Play Protect</p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5cba9875921b8dbf5b6585bfe0af8015b1012e256fa5d5f2a5f0a10d199846a","category":"Thai"}