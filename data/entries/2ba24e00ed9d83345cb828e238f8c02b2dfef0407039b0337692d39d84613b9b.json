{"title":"กูเกิลเปิดตัว Pixel 8a ใช้ชิป G3 ไม่กั๊ก Gemini, เพิ่มรุ่น 256GB, มี 4 สีให้เลือก","link":"https://www.blognone.com/node/139624","date":1715102766000,"content":"<div><div><div><p>กูเกิลเปิดตัว Google Pixel 8a โทรศัพท์รุ่นกลาง ที่สเปคใกล้เคียงกับ Pixel 8 อย่างมากเพราะใช้ชิปรุ่นเดียวกันและแรมเท่ากัน โดยประกาศใส่ Gemini Nano ตั้งแต่แรก แต่ราคาเปิดตัวถูกกว่า 200 ดอลลาร์ (Pixel 8 ราคาตั้ง 699 ดอลลาร์ Pixel 8a ราคา 499 ดอลลาร์) ตวามแตกต่างของสองรุ่น ได้แก่</p>\n<ul>\n<li>จอภาพเล็กลง 2 มิลลิเมตร ความละเอียดเท่าเดิม</li>\n<li>กระจกใน Pixel 8a เป็น Gorilla Glass 3 จาก Pixel 8 ที่เป็น Gorilla Glass Victus</li>\n<li>ตัด Battery Share สำหรับชาร์จอุปกรณ์อื่นแบบไร้สาย</li>\n<li>กันน้ำ/ฝุ่นเหลือ IP67 จาก Pixel 8 ที่เป็น IP68</li>\n<li>เซ็นเซอร์กล้องเป็น 64MP Quad PD จากเซ็นเซอร์ Octa PD ใน Pixel 8</li>\n<li>ตัดเซ็นเซอร์เลเซอร์สำหรับโฟกัส</li>\n<li>กล้องมุมกว้างตัดออโต้โฟกัส</li>\n<li>ตัดกล้อง Telephoto และ optical zoom ออก</li>\n<li>ตัด Spatial Audio ออก</li>\n</ul>\n<p>Pixel 8 นั้นลดราคาอยู่เรื่อยๆ อยู่แถวๆ 549 ดอลลาร์ทำให้ราคาต่างกันไม่มากนัก แต่ Pixel 8a ก็เปิดตัวพร้อมกับแจกคูปอง 100 ดอลลาร์สำหรับซื้อของใน Google Store ทันที ตอนขายจริงเราน่าจะได้เห็น Pixel 8a จัดโปรโมชั่นแถวๆ 399 ดอลลาร์กันเรื่อยๆ</p>\n<p>เริ่มขายจริงวันที่ 14 พฤษภาคมนี้ มี 4 สีให้เลือกคือ Aloe (เขียว), Bay (ฟ้า), Obsidian (ดำ), และ Porcelain (ครีม) รุ่น 256GB ราคา 559 ดอลลาร์</p>\n<p>ที่มา - <a href=\"https://blog.google/products/pixel/pixel-8a-launch/#Get-your-Pixel-devices\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/bb33b533ef87a6e1cf148d6865d8873d.webp\" /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ba24e00ed9d83345cb828e238f8c02b2dfef0407039b0337692d39d84613b9b","category":"Thai"}