{"title":"กูเกิลประกาศหยุดซัพพอร์ต Nest Thermostat Gen 1 และ Gen 2","link":"https://www.blognone.com/node/146071","date":1745638194000,"content":"<div><div><div><p>กูเกิลประกาศหยุดซัพพอร์ต Nest Learning Thermostat ที่เป็น Gen 1 (ขายปี 2011) และ Gen 2 (ขายปี 2012) มีผลวันที่ 25 ตุลาคม 2025</p>\n<p>หลังการหยุดซัพพอร์ตแล้ว Nest Thermostat จะไม่ได้อัพเดตใดๆ อีก ไม่สามารถควบคุมผ่านแอพ Nest ในสมาร์ทโฟนหรือผ่าน Google Assistant ได้ แต่ยังใช้งานได้ต่อไปด้วยการควบคุมที่ตัวเครื่องโดยตรง</p>\n<p>สินค้ากลุ่ม Nest Thermostat ยังวางขายอยู่ <a href=\"https://www.blognone.com/node/141288\">รุ่นล่าสุดคือ Gen 4 เพิ่งเปิดตัวในปี 2024</a> โดยกูเกิลออกคูปองส่วนลด 130 ดอลลาร์ให้ลูกค้าเก่าสามารถซื้อ Gen 4 มาใช้ทดแทนได้ถ้าต้องการ</p>\n<p>เราอาจเห็นข่าวเครื่องใช้ไฟฟ้ายุคสมาร์ทโฮมหยุดซัพพอร์ตอยู่เรื่อยๆ แต่กรณีนี้ Nest Thermostat ถือเป็นสินค้ารุ่นแรกของบริษัท Nest และเป็นสินค้าสร้างชื่อให้บริษัท ก่อน<a href=\"https://www.blognone.com/node/52424\">ขายกิจการให้กูเกิลในปี 2014</a> ประกาศนี้จึงถือเป็นจุดสิ้นสุดของสินค้าตัวหนึ่งที่เป็นไอคอนของวงการสมาร์ทโฮมด้วย</p>\n<p>ที่มา - <a href=\"https://www.googlenestcommunity.com/t5/Blog/Support-changes-to-our-earliest-generation-Nest-Learning-Thermostats/ba-p/713068\">Google</a></p>\n<p><img alt=\"No Description\" src=\"https://www.blognone.com/sites/default/files/externals/a2e2ff4605b283b32d8ef66481bab9c7.jpg\" /></p>\n</div></div></div><div><div>Topics: </div><div><div><a href=\"/topics/nest\">Nest</a></div><div><a href=\"/topics/google\">Google</a></div><div><a href=\"/topics/smart-home\">Smart Home</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af1bbdaa8441a457f1907936b21b1712011104ec37117ba5cd88c3121d356d13","category":"Thai"}