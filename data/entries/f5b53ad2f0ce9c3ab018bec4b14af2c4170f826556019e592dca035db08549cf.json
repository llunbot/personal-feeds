{"title":"Zoom รายงานผลประกอบการ ยังเติบโตได้ดีในตลาดลูกค้าองค์กร","link":"https://www.blognone.com/node/135388","date":1692681966000,"content":"<div><div><div><p>Zoom รายงานผลประกอบการของไตรมาสที่ 2 ของปีการเงินบริษัท 2024 สิ้นสุดเดือนกรกฎาคม รายได้รวมเพิ่มขึ้น 3.6% จากช่วงเดียวกันในปีก่อนเป็น 1,138.7 ล้านดอลลาร์ โดยเป็นรายได้จากลูกค้าองค์กร 659.5 ล้านดอลลาร์ เพิ่มขึ้น 10.2% และลูกค้าจากช่องทางออนไลน์ 479.2 ล้านดอลลาร์ ลดลง 4.3% มีกำไรสุทธิตามบัญชี GAAP 182.0 ล้านดอลลาร์</p>\n<p>Zoom ระบุว่ามีจำนวนลูกค้าระดับองค์กรแล้ว 218,100 ราย โดยนิยามลูกค้าองค์กรของ Zoom คือการขายผ่านช่องทางเซลล์ หรือตัวแทนที่แต่งตั้ง และมีลูกค้า 3,672 ที่สร้างรายได้ให้บริษัทมากกว่า 1 แสนดอลลาร์ต่อปี</p>\n<p>Eric Yuan ผู้ก่อตั้งและซีอีโอ Zoom กล่าวในช่วงแถลงผลประกอบการว่าฟีเจอร์ AI ต่าง ๆ ที่ Zoom ใส่เพิ่มเข้ามาช่วยในการใช้งานนั้น บริษัทจะไม่คิดราคาเพิ่มเติมสูงโดด (crazy price) แบบคู่แข่ง โดยมองว่าเป็นเรื่องที่ไม่ยุติรรม ฟีเจอร์ AI เหล่านี้ควรสามารถใส่เพิ่มเข้าไปให้ลูกค้าได้เลยมากกว่า</p>\n<p>ที่มา: <a href=\"https://www.cnbc.com/2023/08/21/zoom-zm-q2-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/a981c25ceefabbe22d18d4101cbcf287.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5b53ad2f0ce9c3ab018bec4b14af2c4170f826556019e592dca035db08549cf","category":"Thai"}