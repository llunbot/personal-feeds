{"title":"ซีอีโอก็ปลอมได้ NVIDIA เผย ซีอีโอในวิดีโอเปิดตัวผลิตภัณฑ์ สร้างขึ้นจากคอมพิวเตอร์กราฟิกเป็นช่วงสั้นๆ","link":"https://www.blognone.com/node/124214","date":1628829421000,"content":"<div><div><div><p><strong>note</strong>: เวอร์ชั่นแรกของบทความนี้ไม่ได้ระบุว่า ช่วงที่เป็น Omniverse คือ 1:02:41 to 1:02:55 เป็นเวลา 25 วินาที ทำให้เข้าใจผิดได้ว่าเป็นทั้งคลิป</p>\n<p>งาน GTC2021 ของ NVIDIA ที่เปิดตัว <a href=\"https://www.blognone.com/node/122151\">NVIDIA Omniverse Enterprise</a> แพลตฟอร์มจำลองโลกความเป็นจริงผ่านมาหลายเดือนแล้ว ล่าสุด NVIDIA ออกมาเผยว่า ช่วงสั้นๆ ประมาณ 25 วินาทีระหว่างการแลถงปิดตัวนั้น ทาง NVIDIA สลับไปใช้วิดีโอจาก Omniverse โดยภาพทั้งหมดไม่ว่าจะเป็นห้องครัวหรือแม้แต่ซีอีโอ Jensen Huang ล้วนเป็นของปลอมที่สร้างขึ้นจากคอมพิวเตอร์กราฟิก ซึ่งในตอนนั้นไม่มีใครรู้เลย</p>\n<p>Nvidia Omniverse ซึ่งเป็นเครื่องมือสร้างพื้นที่ทำงานเสมือน 3 มิติ ซึ่งในคีย์โน้ตฉากห้องครัวก็สร้างจากเทคโนโลยีตัวนี้ ในการสร้าง Jensen เสมือนจริงนั้น ทีมงานได้สแกนใบหน้าและร่างกายของเขาเพื่อสร้างแบบจำลอง 3 มิติ จากนั้นจึงฝึก AI ให้เลียนแบบท่าทางและการแสดงออกของเขา ส่วนห้องครัวก็เป็นแบบจำลองที่สร้างขึ้นเช่นกัน</p>\n<p><img src=\"https://www.blognone.com/sites/default/files/externals/b798f8953596010a82cf24a96b23b80f.png\" /></p>\n<p>ที่มา - <a href=\"https://blogs.nvidia.com/blog/2021/08/11/omniverse-making-of-gtc/\">NVIDIA</a>, <a href=\"https://www.vice.com/en/article/88nbpa/nvidia-reveals-its-ceo-was-computer-generated-in-keynote-speech\">VICE</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/3d\">3D</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c47ad0b84d8c5e09ccfe1632cc6cde599000d5293fb8d25e48ce80cf756a1c1f","category":"Thai"}