{"title":"Amazon ประกาศแผนการลงทุนเพิ่มเติมในเยอรมนี วงเงิน 1 หมื่นล้านยูโร","link":"https://www.blognone.com/node/140497","date":1718839131000,"content":"<div><div><div><p>Amazon ประกาศแผนการลงทุนในเยอรมนีวงเงิน 10,000 ล้านยูโร ด้านเครือข่ายโลจิสติกส์และโครงสร้างพื้นฐานคลาวด์ในประเทศ นอกจากนี้ยังเตรียมเพิ่มตำแหน่งงานกว่า 4,000 ตำแหน่งภายในปีนี้ที่ศูนย์กระจายสินค้า 3 แห่ง ทำให้ Amazon มีพนักงานในเยอรมนีรวมมากกว่า 40,000 ตำแหน่ง</p>\n<p>แผนการลงทุนของ Amazon ในเยอรมนีนี้ได้แก่ การสร้างและดำเนินการโครงสร้างพื้นฐานคลาวด์ใน AWS Europe Region ที่ Frankfurt เพิ่มเติมอีก 8,800 ล้านยูโร รองรับความต้องการด้านเทคโนโลยีในเยอรมนี รวมทั้งการประมวลผล AI</p>\n<p>ส่วนการลงทุนและวิจัยด้านโลจิสติกส์ เป็นการลงทุนเพิ่มเติมจากศูนย์วิจัยและพัฒนา 4 แห่งในเมือง Aachen, Berlin, Dresden และ Tübingen เพื่อปรับปรุงพัฒนาบริการต่าง ๆ รวมทั้งด้าน AI และหุ่นยนต์</p>\n<p>ที่มา: <a href=\"https://www.aboutamazon.eu/news/job-creation-and-investment/amazon-plans-to-invest-10-billion-in-germany-driving-innovation-and-jobs-across-the-country\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/6605e105a2ccabcd1d45a9df3ef7b02a.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/germany\">Germany</a></div><div><a href=\"/topics/aws\">AWS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d993bbdef85e0cec660c01b47af0e610fa030fdeb8b7533dcf68f8ef3f9a481","category":"Thai"}