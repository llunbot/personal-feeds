{"title":"Microsoft Teams เพิ่มฟีเจอร์ Copilot ช่วยสรุปแชทในห้องประชุม, ถอดเสียงโทรคุยแล้วสรุป","link":"https://www.blognone.com/node/139000","date":1711935687000,"content":"<div><div><div><p>ไมโครซอฟท์ประกาศฟีเจอร์ Copilot ให้กับ Microsoft Teams โดยเป็นการอัพเกรดฟีเจอร์ชุดใหญ่รอบที่สอง <a href=\"https://www.blognone.com/node/136767\">หลังเพิ่ม Copilot เข้ามาใน Teams ช่วงเดือนพฤศจิกายน 2023</a></p>\n<p><strong>Copilot in meetings</strong> เพิ่มการสรุปแชทในห้องประชุม นอกเหนือจากการถอดเสียงการประชุม (transcript) ที่มีอยู่เดิมแล้ว ช่วยเก็บรายละเอียดของการประชุมได้ครบถ้วนทุกประเด็น หากในห้องมีทั้งคนคุยเสียงและแชทคุยกัน ฟีเจอร์นี้จะเปิดใช้ในเดือนพฤษภาคม</p>\n<p><img alt=\"No Description\" src=\"https://www.blognone.com/sites/default/files/externals/94c88ff7f2ea8941d9702c889f0f3ccc.png\" /></p>\n<p><strong>Copilot in Teams chat compose box</strong> ใช้ Copilot ช่วยแต่งข้อความในช่องแชท เช่น แต่งมุขตลกเพื่อสร้างบรรยากาศในห้องสนทนาให้สนุกขึ้น ฟีเจอร์นี้เปิดใช้ในเดือนเมษายน</p>\n<p><img alt=\"No Description\" src=\"https://www.blognone.com/sites/default/files/externals/16aba757a498551a1801b5b687ec912d.png\" /></p>\n<p><strong>Intelligent call recap</strong> สรุปการสนทนาด้วยเสียง รองรับทั้งการโทรผ่าน VoIP และ Public Switched Telephone Network (PSTN) แบบดั้งเดิม เริ่มใช้งานในเดือนมิถุนายน</p>\n<p><img alt=\"No Description\" src=\"https://www.blognone.com/sites/default/files/externals/407747a5a7484b7612a7d7382d57938c.png\" /></p>\n<p>นอกจากฟีเจอร์ Copilot แล้ว ไมโครซอฟท์ยังประกาศเพิ่มฟีเจอร์ให้ระบบห้องประชุม Teams Rooms อีกหลายอย่าง เช่น  Microsoft IntelliFrame ช่วยให้กล้องแยกแยะมนุษย์ในห้องประชุม และจับภาพบุคคลต่างๆ ในห้องได้แม่นยำยิ่งขึ้น, ฟีเจอร์ speaker recognition และ voice isolation แยกแยะเสียงคนพูดในห้องประชุมแต่ละคน กรองเสียงรบกวนออกไปเพื่อความชัดเจนของเสียง</p>\n<p>ที่มา - <a href=\"https://www.microsoft.com/en-us/microsoft-365/blog/2024/03/26/ai-powered-collaboration-with-microsoft-teams/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b73eb92811638a3114ce34cf6193c620002975682bf5186cfc8d8367a3a54d1b","category":"Thai"}