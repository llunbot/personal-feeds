{"title":"Diablo IV ประกาศภาคเสริมตัวแรก Vessel of Hatred ออกปลายปี 2024","link":"https://www.blognone.com/node/136568","date":1699054050000,"content":"<div><div><div><p>Blizzard ประกาศภาคเสริม (expansion) ตัวแรกของเกม Diablo IV โดยใช้ชื่อว่า Vessel of Hatred มีกำหนดออกช่วงปลายปี 2024</p>\n<p>Vessel of Hatred เล่าเรื่องต่อจาก Diablo IV ภาคหลัก เนื้อเรื่องเกิดในเขตพื้นที่ Nahantu และมีคลาสใหม่ที่ยังไม่เคยมีมาก่อนในโลกของ Diablo แต่ยังไม่บอกว่าเป็นอะไร (เกมคู่ขนานคือ <a href=\"https://www.blognone.com/node/134723\">Diablo Immortal เพิ่งประกาศเพิ่มคลาสใหม่ Blood Knight</a> แต่ก็ไม่น่าจะเป็นคลาสเดียวกัน)</p>\n<p><a href=\"https://www.blognone.com/node/133394\">แนวทางของ Diablo IV ประกาศอัพเดตเนื้อหาย่อยๆ ทุก 3 เดือน</a> โดยก่อนหน้านี้เพิ่งออก<a href=\"https://www.blognone.com/node/136362\">เนื้อหา Season of Blood</a> มาหมาดๆ ส่วนภาคเสริมนี้ถือเป็นอัพเดตใหญ่ที่จะแยกขนานกันไป</p>\n<p>ที่มา - <a href=\"https://news.blizzard.com/en-us/diablo4/24023220/catch-up-on-the-diablo-iv-blizzcon-opening-ceremony\">Blizzard</a></p>\n<p><img alt=\"No Description\" src=\"https://www.blognone.com/sites/default/files/externals/c7725d79ca65a442ecb0e3db118cf822.jpg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c38e09ffcf4bf2a1ad4904144ac2c2fee0674162b980d3ab8b2c13907a0c150a","category":"Thai"}