{"title":"Elon Musk บอกถ้าผมเป็นคนฉลาดจริง คงไม่จ่ายเงินแพงขนาดนี้เพื่อซื้อ Twitter","link":"https://www.blognone.com/node/134416","date":1687089484000,"content":"<div><div><div><p>Elon Musk ไปขึ้นเวทีงานสัมนา VivaTech ที่ปารีส ยอมรับว่าเขาซื้อบริษัท Twitter ในราคาแพงเกินไป โดยเขาบอกว่าถ้าเขาฉลาดจริงอย่างที่คนอื่นคิดกัน ทำไมเขาต้องจ่ายแพงขนาดนั้นเพื่อซื้อ Twitter (ราคาซื้อกิจการที่ 4.4 หมื่นล้านดอลลาร์)</p>\n<p>ส่วนเหตุผลในการซื้อ Twitter เป็นเหมือนที่เขาเคยพูดไว้ก่อนหน้านี้คือ เขาเป็นผู้ใช้งานตัวยง และเป็นห่วงว่าทิศทางของ Twitter จะมุ่งไปในทางที่เป็นลบต่ออารยธรรมมนุษย์ เป้าหมายของเขาคือสร้าง Twitter ให้เป็นพลังเชิงบวกต่อสังคม</p>\n<p>เขายังเล่าผลงานหลังเข้ามาดูแลกิจการว่าประสบการณ์ของผู้ใช้ทั่วไปดีขึ้น บ็อตและสแคมหายไป 90%, ปัญหาภาพโป๊เด็กหายไป 95% ซึ่งเขาไม่ทราบว่าบริษัทปล่อยให้คงอยู่มาได้อย่างไรเป็นสิบปี</p>\n<p>Musk ยังพูดถึงมูลค่าบริษัทของ Tesla ราว 8 แสนล้านดอลลาร์ว่าสูงเกินจริงไป และเมื่อเขาทวีตข้อความว่าราคาหุ้นแพงไป ราคาหุ้นก็มักขึ้นไปอีก</p>\n<p>ที่มา - <a href=\"https://www.businessinsider.com/elon-musk-if-smart-why-pay-so-much-for-twitter-2023-6\">Business Insider</a></p>\n<p><img src=\"https://www.blognone.com/sites/default/files/externals/bb37d94480b4a7c36aa582a4705726bc.jpg\" alt /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04716b2d619294cb22511fcc84ee0dbaf39dbfe661eed146613a8881db3e1c72","category":"Thai"}