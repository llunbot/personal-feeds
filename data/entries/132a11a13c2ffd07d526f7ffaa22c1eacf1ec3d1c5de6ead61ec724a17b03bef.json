{"title":"Fortinet แนะนำลูกค้าที่ได้รับผลกระทบปิดบริการ VPN ทันที อัพเดตแล้วรีเซ็ตรหัสก่อนใช้งานต่อ","link":"https://www.blognone.com/node/124659","date":1631176922000,"content":"<div><div><div><p><a href=\"https://www.blognone.com/node/124652\">หลังเกิดเหตุแฮกเกอร์แจกฐานข้อมูลรหัสผ่าน Fortinet VPN</a> ทางบริษัทก็ออกมาชี้แจงพร้อมแนะนำขั้นตอนการแก้ปัญหาให้กับลูกค้า โดยทาง Fortinet ยืนยันว่าช่องโหว่นี้แก้ไขไปแล้วตั้งแต่เดือนพฤษภาคม 2019  และยังแจ้งเตือนลูกค้าอีกหลายช่องทางทั้งการติดต่อโดยตรง และการประกาศผ่านช่องทางต่างๆ เช่นเว็บบล็อกบริษัทก็ประกาศถึงช่องโหว่นี้ 4 ครัง ครั้งล่าสุดเมื่อกลางปีที่ผ่านมา</p>\n<p>ประกาศครั้งนี้ทาง Fortinet แนะนำขั้นตอนแก้ปัญหา 5 ขั้น ดังนี้</p>\n<ol>\n<li>ปิดการทำงานของ VPN ทั้งหมด ทั้งแบบ SSL-VPN และ IPSEC</li>\n<li>อัพเกรด FortiOS ไปยังรุ่นที่แก้ปัญหาแล้ว ได้แก่ 5.4.13, 5.6.14, 6.0.11, และ 6.2.8 หรือรุ่นที่สูงกว่า</li>\n<li>ให้ถือว่ารหัสผ่านทั้งหมดรั่วไหล แม้ว่าจะอัพเกรดระบบไปก่อนหน้านี้แล้ว</li>\n<li>เปิดการล็อกอินหลายชั้นเพื่อช่วยป้องกันปัญหาแบบเดิมในอนาคต</li>\n<li>แจ้งผู้ใช้ให้เปลี่ยนรหัสผ่าน ใช้บริการตรวจสอบรหัสผ่านรั่วไหล ระวังอย่าให้ผู้ใช้กลับมาใช้รหัสผ่านเดิม</li>\n</ol>\n<p>ประกาศของ Fortinet ระบุว่าแม้บริษัทจะออกอัพเดตให้สม่ำเสมอแต่ในความเป็นจริงก็มีหลายองค์กรกลัวไม่กล้าติดตั้งแพตช์ อาจจะเพราะไม่ต้องการปิดระบบที่มีความสำคัญสูง, ไม่สามารถทดสอบแพตช้ได้ครบถ้วน, หรือแม้แต่เจ้าหน้าที่ด้านความมั่นคงปลอดภัยไม่เพียงพอ</p>\n<p>ที่มา - <a href=\"https://www.fortinet.com/blog/psirt-blogs/malicious-actor-discloses-fortigate-ssl-vpn-credentials\">Fortinet</a></p>\n<p><img src=\"https://www.blognone.com/sites/default/files/externals/7865c6bfdba8d66c1d80dc467a1ba799.png\" /></p>\n<p>ภาพหน้าจอ FortiOS 6.0</p>\n</div></div></div><div><div>Topics: </div><div><div><a href=\"/topics/fortinet\">Fortinet</a></div><div><a href=\"/topics/security\">Security</a></div><div><a href=\"/topics/vpn\">VPN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"132a11a13c2ffd07d526f7ffaa22c1eacf1ec3d1c5de6ead61ec724a17b03bef","category":"Thai"}