{"title":"ChatGPT เพิ่มเครื่องมือกำหนดค่าพื้นฐานผู้ใช้งาน ไม่ต้องกรอกรายละเอียดทุกครั้งที่ส่งคำสั่ง","link":"https://www.blognone.com/node/134934","date":1689899445000,"content":"<div><div><div><p>OpenAI ประกาศเพิ่มเครื่องมือให้ ChatGPT โดยสามารถกำหนดข้อมูลผู้ใช้งานพื้นฐานได้ (Preferences) ทำให้ไม่ต้องอธิบายข้อมูลเหล่านี้ซ้ำในทุกครั้งที่เริ่มบทสนทนาใหม่</p>\n<p>ตัวอย่างข้อมูลพื้นฐาน ที่สามารถตั้งค่าไว้ก่อนเลย เช่น เป็นครูสอนระดับชั้นป. 3 เป็นโปรแกรมเมอร์ภาษา Golang ครอบครัวมีสมาชิก 6 คน เป็นต้น ข้อมูลเหล่านี้ทำให้ไม่ต้องพิมพ์อธิบายเพิ่ม เมื่อต้องการไอเดียหรือขอข้อมูลบางอย่าง ช่วยลดขั้นตอนและความยาวของ prompt โดยได้ผลลัพธ์ที่ต้องการทันที ในแง่การสร้างปลั๊กอินก็ช่วยให้มีข้อมูลพื้นฐานเพิ่มเข้าไปได้ทันที</p>\n<p>คุณสมบัติใหม่นี้ยังเป็นสถานะเบต้า ต้องเปิดใช้งานเอง (Opt-in) โดยไปที่ Account Settings &gt; Custom Instructions ตอนนี้มีเฉพาะสมาชิก Plus เท่านั้น ส่วนผู้ใช้งานทั่วไปจะเปิดใช้ในภายหลัง และเนื่องจากเป็นการเก็บข้อมูลส่วนตัวผู้ใช้งาน บริการนี้จึงยังไม่มีให้ใช้ในสหราชอาณาจักรและกลุ่มประเทศ EU</p>\n<p>ที่มา: <a href=\"https://openai.com/blog/custom-instructions-for-chatgpt\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/7dd07f8fa1f4d79fb934f8d59cb5fa3b.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/privacy\">Privacy</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37c08b80863dfdc43f3e91d21fffc41d16e62144669c708837dae1c1b8287b55","category":"Thai"}