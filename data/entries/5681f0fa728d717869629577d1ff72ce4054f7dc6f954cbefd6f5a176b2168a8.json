{"title":"Nintendo ออกเกม Drag x Drive บาสเกตบอลวีลแชร์ 3x3 ที่ใช้ Joy-Con 2 แบบเมาส์เต็มรูปแบบ","link":"https://www.blognone.com/node/145639","date":1743649818000,"content":"<div><div><div><p>Joy-Con 2 ใน <a href=\"https://www.blognone.com/node/145620\">Nintendo Switch 2</a> มีระบบควบคุมการเล่นเกมแบบใหม่เรียกว่าโหมด Mouse ซึ่งทำงานตามชื่อ ผู้เล่นนำ Joy-Con 2 ลากกับพื้นผิวแล้วกดปุ่มควบคุมเหมือนใช้งานเมาส์ เมื่อมีระบบเล่นเกมใหม่ นินเทนโดก็ต้องออกเกมที่ใช้ความสามารถนี้แบบเต็มรูปแบบด้วย</p>\n<p>เกมนั้นคือ <strong>Drag x Drive</strong> เกมบาสเกตบอลวีลแชร์ 3x3 ที่อาศัยการเคลื่อนที่ในโหมด Mouse และระบบยิงลูกที่ผู้เล่นต้องยก Joy-Con 2 ขึ้นมากลางอากาศด้วย เกมยังรองรับระบบ <a href=\"https://www.blognone.com/node/145624\">Game Chat</a> ในโหมดวิดีโอที่แสดงหน้าของผู้เล่นขณะเล่นเกมได้ด้วย</p>\n<p>Drag x Drive ยังไม่ประกาศวันเริ่มขาย แต่บอกว่าจะออกมาภายในฤดูร้อนปี 2025</p>\n<p>ที่มา: <a href=\"https://www.gamespot.com/articles/nintendo-announces-drag-x-drive-a-switch-2-game-that-relies-on-mouse-controls/1100-6530555/\">GameSpot</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch-2\">Nintendo Switch 2</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5681f0fa728d717869629577d1ff72ce4054f7dc6f954cbefd6f5a176b2168a8","category":"Thai"}