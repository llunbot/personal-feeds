{"title":"แพลตฟอร์มโฆษณาไมโครซอฟท์หยุดรองรับ Twitter, Elon Musk ขู่ฟ้องละเมิดการใช้ข้อมูล","link":"https://www.blognone.com/node/133494","date":1681959242000,"content":"<div><div><div><p>Microsoft Advertising แพลตฟอร์มโฆษณาออนไลน์ของไมโครซอฟท์ ประกาศหยุดรองรับบริการจัดการโพสต์บน Twitter โดยจะมีผลในวันที่ 25 เมษายน 2023 โดยยังสามารถใช้เชื่อมต่อโซเชียลตัวอื่นๆ อย่าง Facebook, Instagram, LinkedIn ได้ตามปกติ</p>\n<p>ไมโครซอฟท์ไม่ได้อธิบายเหตุผลของการเปลี่ยนแปลงนี้ แต่คาดว่าสาเหตุมาจาก<a href=\"https://www.blognone.com/node/133228\">แพ็กเกจราคา Twitter API แบบใหม่</a> ที่แพงขึ้นจากเดิมมาก ราคาแบบ enterprise เริ่มต้นที่ 42,000 ดอลลาร์ต่อเดือน และส่งผลให้บริการโซเชียลลักษณะเดียวกันหลายๆ ตัวเลือกหยุดรองรับ Twitter เช่นกัน</p>\n<p>หลังข่าวนี้เผยแพร่ในสื่อ Elon Musk ได้มาตอบความเห็นว่า \"they\" (หมายถึงไมโครซอฟท์และน่าจะรวมถึง OpenAI) นำข้อมูล Twitter ไปเทรน AI แบบผิดกฎหมาย และได้เวลาที่เขาจะฟ้องแล้ว</p>\n<p>ที่มา - <a href=\"https://help.ads.microsoft.com/apex/index/3/en/60085\">Microsoft</a>, <a href=\"https://mashable.com/article/microsoft-drops-twitter-from-advertising-platform\">Mashable</a></p>\n<p><img alt=\"No Description\" src=\"https://www.blognone.com/sites/default/files/externals/0cc17b8718a7e8f846d0e62dfd14774d.png\" /></p>\n<blockquote><p>They trained illegally using Twitter data. Lawsuit time.</p>\n<p>— Elon Musk (@elonmusk) <a href=\"https://twitter.com/elonmusk/status/1648784955655192577?ref_src=twsrc%5Etfw\">April 19, 2023</a></p></blockquote>\n<blockquote><p>I’m open to ideas, but ripping off the Twitter database, demonetizing it (removing ads) and then selling our data to others isn’t a winning solution</p>\n<p>— Elon Musk (@elonmusk) <a href=\"https://twitter.com/elonmusk/status/1648793947806871556?ref_src=twsrc%5Etfw\">April 19, 2023</a></p></blockquote>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/social-media\">Social Media</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffa543d06f5d3fe7546e0100b7660284b63375216a9c032cd3f6be53d2617715","category":"Thai"}