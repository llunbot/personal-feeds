{"title":"NVIDIA ปิดดีลซื้อกิจการ Run:ai แล้ว - เตรียมโอเพนซอร์สซอฟต์แวร์เพื่อสนับสนุนการพัฒนา AI","link":"https://www.blognone.com/node/143867","date":1735574443000,"content":"<div><div><div><p>NVIDIA ประกาศว่า<a href=\"https://www.blognone.com/node/139395\">ดีลซื้อกิจการ Run:ai</a> สตาร์ตอัปพัฒนาเครื่องมือจัดการโครงสร้าง AI บน Kubernetes จากประเทศอิสราเอล เสร็จสิ้นทุกขั้นตอนแล้ว หลังได้รับการอนุมัติจากหน่วยงานกำกับดูแลแต่ละประเทศ ทั้งสหภาพยุโรปและอเมริกา</p>\n<p>ดีลนี้ไม่มีการเปิดเผยมูลค่าอย่างเป็นทางการ แต่ตัวเลขที่รายงานออกมาคือ 700 ล้านดอลลาร์</p>\n<p>Run:ai บอกว่าทั้งบริษัทและ NVIDIA มีแผนโอเพนซอร์สซอฟต์แวร์ของ Run:ai เพื่อให้ชุมชนนักพัฒนาสามารถสร้างปัญญาประดิษฐ์ได้เร็วมากขึ้น โดยปัจจุบันซอฟต์แวร์ Run:ai รองรับเฉพาะจีพียูของ NVIDIA เท่านั้น แต่การโอเพนซอร์สจะทำให้รองรับแพลตฟอร์มอื่นที่อยู่ในอุตสาหกรรมด้วย</p>\n<p>ที่มา: <a href=\"https://www.run.ai/blog/run-ai-joins-nvidia\">Run:ai</a></p>\n<p><img alt=\"No Description\" src=\"https://www.blognone.com/sites/default/files/externals/a501bfe840e64f7d34f7798da151980a.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/acquisition\">Acquisition</a></div><div><a href=\"/topics/kubernetes\">Kubernetes</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2442b389062edeeaf8fca74be76e7e71464f6ef9066d8b3857f9b2a4763dedb","category":"Thai"}