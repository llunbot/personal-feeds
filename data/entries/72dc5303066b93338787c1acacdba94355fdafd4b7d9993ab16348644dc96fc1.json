{"title":"Glen Schofield ผู้สร้าง Dead Space และ The Callisto Protocol ลาออกจาก Krafton แล้ว","link":"https://www.blognone.com/node/135859","date":1695306421000,"content":"<div><div><div><p>Glen Schofield ผู้สร้างเกมซีรีส์ Dead Space ที่ภายหลังลาออกมาเปิดสตูดิโอ Striking Distance Studios ในเครือ Krafton และมีผลงานเกมไซไฟอวกาศสยองขวัญ The Callisto Protocol เป็นเกมแรก ประกาศลาออกจากสตูดิโอแล้ว</p>\n<p>เหตุผลที่ออกคงชัดเจนว่ามาจาก <a href=\"https://www.blognone.com/node/132266\">The Callisto Protocol ไม่ประสบความสำเร็จทั้งรายได้และคะแนนวิจารณ์</a> ตามข่าวบอกว่าเกมขายได้ราว 2 ล้านชุดจากที่ตั้งเป้าไว้ 5 ล้านชุด โดยเกมใช้เวลาพัฒนา 3 ปี และใช้งบลงทุน 132 ล้านปอนด์ (เกือบ 6 พันล้านบาท)</p>\n<p>Striking Distance เพิ่งออก DLC ของเกมชื่อ Final Transmission เมื่อเดือนมิถุนายน 2023 หลังจากนั้นก็ปลดพนักงานออก 32 คน คาดว่า Schofield รอให้เสร็จงานเหล่านี้แล้วจึงประกาศลาออก แต่เขายังไม่บอกว่าจะไปทำอะไรต่อ นอกจากนี้ COO และ CFO ของสตูดิโอยังลาออกไปพร้อมกันด้วย</p>\n<p>Krafton ได้แต่งตั้ง Steve Papoutsis หัวหน้าฝ่ายพัฒนาเกมขึ้นมาเป็นหัวหน้าสตูดิโอแทน</p>\n<p><img src=\"https://www.blognone.com/sites/default/files/externals/df48e8d4e43e7e7d60d3a4ffbbe7733a.jpg\" alt /></p>\n<p>ที่มา - <a href=\"https://www.eurogamer.net/dead-space-co-creator-glen-schofield-departs-callisto-protocol-studio-after-flop\">Eurogamer</a></p>\n</div></div></div><div><div>Topics: </div><div><div><a href=\"/topics/the-callisto-protocol\">The Callisto Protocol</a></div><div><a href=\"/topics/games\">Games</a></div><div><a href=\"/topics/dead-space\">Dead Space</a></div><div><a href=\"/topics/krafton\">Krafton</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72dc5303066b93338787c1acacdba94355fdafd4b7d9993ab16348644dc96fc1","category":"Thai"}