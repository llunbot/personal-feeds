{"title":"Spotify ส่งคำขอแอปขึ้น App Store เวอร์ชัน EU อีกครั้ง คราวนี้ให้ข้อมูลราคานอกแอปทุกอย่าง แต่ไม่แปะลิงก์","link":"https://www.blognone.com/node/139405","date":1714029139000,"content":"<div><div><div><p>Spotify กล่าวว่าบริษัทได้ส่งแอปเวอร์ชันใหม่ เพื่อนำขึ้น App Store สำหรับคนใช้ iOS ในประเทศกลุ่มสหภาพยุโรป (EU) ซึ่งเพิ่มการให้ข้อมูลแพ็คเกจราคา และข้อมูลพื้นฐานที่เกี่ยวข้อง โดยไม่มีการแทรกลิงก์ไปยังเว็บของ Spotify ถือเป็นขั้นต่ำที่สุดตามแนวทางคำตัดสิน<a href=\"https://www.blognone.com/node/138530\">คดีที่คณะกรรมการยุโรป (European Commission - EC) สั่งปรับแอปเปิล</a>เรื่องผูกขาด App Store</p>\n<p>ก่อนหน้านี้ Spotify เคย<a href=\"https://www.blognone.com/node/138716\">ร้องเรียน</a>ไปยัง EC ว่าแอปเวอร์ชันที่แทรกลิงก์รายละเอียดแพ็คเกจ และวิธีจ่ายเงินผ่านเว็บ Spotify โดยตรง ถูกแอปเปิลดึงเวลาไม่อนุมัติให้ขึ้น App Store</p>\n<p>Dustee Jenkins หัวหน้าฝ่ายกิจการสาธารณะของ Spotify กล่าวว่า ความพยายามควบคุมนักพัฒนา ให้ต้องจ่ายค่าธรรมเนียม หากมีลิงก์จ่ายเงินนอกแพลตฟอร์มของแอปเปิลนั้น เป็นสิ่งที่ขัดกับกฎหมายของสหภาพยุโรป จึงเรียกร้องให้สหภาพยุโรปบังคับใช้ประเด็นนี้เพื่อประโยชน์สูงสุดของผู้บริโภค</p>\n<p>ถึงตอนนี้แอป Spotify เวอร์ชันสำหรับประเทศสหภาพยุโรปดังกล่าว ยังไม่ได้รับการอนุมัติขึ้น App Store</p>\n<p>ที่มา: <a href=\"https://techcrunch.com/2024/04/24/spotify-submits-a-new-update-to-apple-with-pricing-information-for-eu-users/\">TechCrunch</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n<blockquote><p>\"Apple continues to break European law,” and unfortunately that means we still can’t give EU consumers the information they need and the choices they deserve in our app. Here’s what we mean. <a href=\"https://t.co/tkcXQkRqLy\">pic.twitter.com/tkcXQkRqLy</a></p>\n<p>— Spotify News (@SpotifyNews) <a href=\"https://twitter.com/SpotifyNews/status/1783130145605173309?ref_src=twsrc%5Etfw\">April 24, 2024</a></p></blockquote>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/eu\">EU</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"881a54935785481fe307b0c49a60fcf8d0ab7ca8f02805cda861ab8248816443","category":"Thai"}