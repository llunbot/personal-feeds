{"title":"TomTom ประกาศเป็นสมาชิกระดับ Platinum รายแรกของ OpenStreetMap Foundation","link":"https://www.blognone.com/node/133072","date":1679150454000,"content":"<div><div><div><p>TomTom บริษัทแผนที่จากเนเธอร์แลนด์ ประกาศสนับสนุน OpenStreetMap Foundation (OSMF) องค์กรที่เป็นเจ้าของโครงการแผนที่เสรี OpenStreetMap โดยเข้าร่วมในฐานะสมาชิกระดับแพลตตินั่มรายแรกขององค์กร ด้วยเงินสนับสนุน 20,000 ยูโรต่อปี</p>\n<p>เมื่อปลายปีที่แล้ว TomTom ประกาศว่าข้อมูลจากแผนที่โอเพนซอร์สอย่างเช่น OpenStreetMap เป็นหนึ่งในแหล่งข้อมูลที่ทรงพลังสำหรับแพลตฟอร์ม Maps ของ TomTom ซึ่งบริษัทให้การสนับสนุนโครงการประเภทนี้อยู่แล้ว รวมทั้งโครงการ MapLibre</p>\n<p>ปัจจุบันมีหลายองค์กรที่เป็นสมาชิกของ OSMF เช่น ไมโครซอฟท์ Meta เป็นสมาชิกระดับโกลด์ ส่วน Bolt และ Locana เป็นสมาชิกระดับซิลเวอร์</p>\n<p>ที่มา: <a href=\"https://www.tomtom.com/newsroom/news/tomtom-joins-the-openstreetmap-foundation/\">TomTom</a></p>\n<p><img alt=\"No Description\" src=\"https://www.blognone.com/sites/default/files/externals/b32fa5c616f89bafd61debaa98ff1249.jpg\" /></p>\n</div></div></div><div><div>Topics: </div><div><div><a href=\"/topics/tomtom\">TomTom</a></div><div><a href=\"/topics/openstreetmap\">OpenStreetMap</a></div><div><a href=\"/topics/open-source\">Open Source</a></div><div><a href=\"/topics/location-based-service\">Location-Based Service</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59f918d11437de1b70ad084c4215791552c15d00b422e5a571a93603cdf2bdb2","category":"Thai"}