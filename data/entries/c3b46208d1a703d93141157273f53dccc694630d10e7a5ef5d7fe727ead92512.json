{"title":"ในที่สุด! ศาลสั่ง  Apple จ่ายเงินค่าชดเชยสำหรับคีย์บอร์ด Butterfly แบบเก่าที่มีปัญหา","link":"https://www.blognone.com/node/134070","date":1685430428000,"content":"<div><div><div><p>การออกแบบคีย์บอร์ดแบบกลไกปีกผีเสื้อหรือ Butterfly mechanism ของ Apple ถือเป็นหนึ่งในความผิดพลาดของ Apple เนื่องจากพบว่ามีผู้ใช้งานจำนวนมากใช้แล้วพัง จึงนำมาสู่การที่ศาลของสหรัฐฯ ต้องเจรจากับทาง Apple เรื่องการชดเชยค่าเสียหายกับลูกค้า</p>\n<p>Reuters รายงานว่าผู้พิพากษาสหรัฐได้ยืนยันว่าทาง Apple จะจ่ายเงินชดเชยกับลูกค้าเป็นจำนวน 50 ล้านดอลลาร์ ผู้ใช้ที่ได้รับความเสียหายจะได้รับค่าเสียหายระหว่าง 50 - 395 ดอลลาร์สหรัฐ</p>\n<p>ซึ่งก็มีลูกค้าบางกลุ่มออกมาปฏิเสธที่จะรับเงินชดเชย 125 ดอลลาร์สหรัฐ เพราะคิดว่าค่าซ่อมแป้นพิมพ์อาจจะมีราคาสูงกว่า 300 ดอลลาร์สหรัฐ และศาลยังปฏิเสธคำร้องจากเจ้าของ Macbook ที่คีย์บอร์ดเกิดความเสียหายแต่ไม่ยอมนำไปซ่อม</p>\n<p>แม้ว่าจะไม่ได้รับค่าเสียหายครบทุกคน แต่การประนีประนอมจะเป็นประโยชน์แก่บุคคลจำนวนมาก และทางศาลก็มองว่าข้อตกลงครอบคลุมต่อผู้ใช้ที่ได้รับผลกระทบมากพอ</p>\n<p>ผู้เสียหายในสหรัฐจะได้รับเงินค่าชดเชยในไม่ช้า ขณะที่เมื่อปลายปี 2019 ทาง Apple ก็ได้เปลี่ยนมาใช้แป้นพิมพ์แบบ Scissor-switch แทน</p>\n<p><img alt=\"No Description\" src=\"https://www.blognone.com/sites/default/files/externals/117b61d45021d865b99eb0b5f6d6a729.jpg\" /></p>\n<p>ที่มา: <a href=\"https://www.androidauthority.com/apple-butterfly-keyboard-settlement-approved-3330074/?utm_source=feedly&amp;utm_medium=webfeeds\">androidauthority</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/keyboard\">Keyboard</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3b46208d1a703d93141157273f53dccc694630d10e7a5ef5d7fe727ead92512","category":"Thai"}