{"title":"Micron ตั้งโรงงานชิปในอินเดีย ขอเวลา 18 เดือนผลิตชิปตัวแรกของอินเดียสิ้นปี 2024","link":"https://www.blognone.com/node/134690","date":1688551576000,"content":"<div><div><div><p>Ashwini Vaishnaw รัฐมนตรีว่าการกระทรวงอิเล็กทรอนิกส์และไอทีของอินเดีย ให้ข้อมูลว่า Micron จะเข้ามาเริ่มสร้างโรงงานประกอบและทดสอบชิปที่รัฐคุชราต (Gujarat) โดยเริ่มก่อสร้างในเดือนสิงหาคมนี้ และตั้งเป้าผลิตชิปตัวแรกบนแผ่นดินอินเดียภายในสิ้นปี 2024</p>\n<p>Vaishnaw บอกว่าโรงงานแห่งนี้ใช้เวลาราว 18 เดือนนับตั้งแต่เริ่มก่อสร้างจนถึงเดินสายการผลิตได้จริง ซึ่งถือเป็นระยะเวลาที่สั้นมากในการเริ่มสร้างอุตสาหกรรใหม่ในประเทศหนึ่งๆ</p>\n<p>รัฐบาลอินเดียมีแผนงบประมาณ 1 หมื่นล้านดอลลาร์สนับสนุนให้ตั้งโรงงานผลิตชิปในประเทศ โดยจะมอบเงินอุดหนุนนี้ให้กับบริษัทต่างชาติที่ส่งข้อเสนอเข้ามา และ Micron คือหนึ่งในนั้น โรงงานของ Micron มีมูลค่า 2.75 พันล้านดอลลาร์</p>\n<p>ที่มา - <a href=\"https://www.ft.com/content/4b2dff77-045b-416f-83b1-da7893b1b2b3\">Financial Times</a> via <a href=\"https://tech.slashdot.org/story/23/07/05/0057200/india-aims-to-make-domestic-microchips-by-end-of-2024\">Slashdot</a>, <a href=\"https://investors.micron.com/news-releases/news-release-details/micron-announces-new-semiconductor-assembly-and-test-facility\">Micron</a></p>\n<p><img alt=\"No Description\" src=\"https://www.blognone.com/sites/default/files/externals/3dc0cf8b4073a18c029e2b6b23fc3aa2.jpg\" /></p>\n<p>ภาพจาก <a href=\"https://sg.micron.com/\">Micron</a></p>\n</div></div></div><div><div>Topics: </div><div><div><a href=\"/topics/micron\">Micron</a></div><div><a href=\"/topics/india\">India</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44c846f6de285ce239b4ddc11c1148ff9627a10ac86915bc478381b725845507","category":"Thai"}