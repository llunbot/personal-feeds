{"title":"บริษัทสิงคโปร์เปิดขายเหล้าด้วยตู้อัตโนมัติ ตรวจอายุผู้ซื้อผ่านแอป SingPass","link":"https://www.blognone.com/node/124434","date":1629961417000,"content":"<div><div><div><p>Cellarbration ผู้ขายสุราในสิงคโปร์เปิดตัวตู้ขายสุราอัตโนมัติโดยตรวจอายุผู้ซื้อว่าเกิน 18 ปีผ่านแอป SingPass หลังจากทาง GovTech หน่วยงานผู้ดูแล SingPass โปรโมทฟีเจอร์ตรวจสอบตัวตนและอายุของผู้ใช้แอปผ่านทาง QR</p>\n<p>รัฐบาลสิงคโปร์ชู SingPass และบริการ MyInfo เป็นจุดเริ่มต้นของรัฐบาลดิจิทัล โดยก่อนหน้านี้เริ่มต้นจากการล็อกอินระบบของรัฐ เช่น ระบบจ่ายภาษี และต่อมาก็ขยายไปยังเอกชนเช่นการเปิดบัญชี ทำให้บริการจำนวนมากสามารถทำได้ผ่านบริการออนไลน์</p>\n<p>ตอนนี้มีผู้ใช้แอป SingPass ทั้งหมด 4 ล้านคน โดยผู้ใช้งานอาจจะเป็นพลเมืองสิงคโปร์เอง หรือเป็นผู้ถือใบอนุญาตพำนักระยะยาวแบบต่างๆ เช่น ใบอนุญาตทำงาน หรือหนังสือเดินทางแบบนักเรียน</p>\n<p>ที่มา - <a href=\"https://www.straitstimes.com/life/food/use-singpass-to-buy-booze-from-retailer-cellarbrations-vending-machines\">Strait Times</a></p>\n<p><img src=\"https://www.blognone.com/sites/default/files/externals/ef8fd0e57eee97ff9cbf608f7418c0de.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b371538ae17e1d0329580049e7fc9161d3e6ba8d8934acbf5bd7fb8bb04312c0","category":"Thai"}