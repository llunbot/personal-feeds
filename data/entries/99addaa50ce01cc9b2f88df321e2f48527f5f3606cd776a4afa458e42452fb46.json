{"title":"Gmail แก้ไขการยืนยันติ๊กถูกสีฟ้าแล้ว หลังสแกมเมอร์ใช้เมลปลอมพร้อมติ๊กถูกสีฟ้าหลอกลวงผู้อื่น","link":"https://www.blognone.com/node/134316","date":1686628242000,"content":"<div><div><div><p>ก่อนหน้านี้ Google ได้เปิดตัวเครื่องหมายถูกสีฟ้าเพื่อใช้ในการยืนยันองค์กร <a href=\"https://www.blognone.com/node/134137\">ต่อมามีผู้ใช้พบว่าสแกมเมอร์ปลอมเป็นบริษัทในนาม UPS และได้รับเครื่องหมายถูกสีฟ้าบน Gmail นำไปหลอกลวงผู้อื่นและได้แจ้งปัญหาให้ Google ทราบ</a> ซึ่งตอนนี้ได้แก้ไขข้อบกพร่องโดยการปรับข้อกำหนดในการยืนยันขอเครื่องหมายสีฟ้า</p>\n<p>Gmail มีการใช้ระบบ BIMI (Brand Indicators for Message Identification) ด้วยโปรโตคอลการยืนยันอีเมล Domain-based Message Authentication, Reporting, and Conformance (DMARC) ร่วมกับการตรวจสอบผ่าน Sender Policy Framework (SPF) หรือ DomainKeys Identified Mail (DKIM) วิธีใดวิธีหนึ่ง</p>\n<p>ปัญหาที่ Google เจอเกิดจากความผิดพลาดในโปรโตคอล SPF ที่ทำให้คนร้ายยืนยันตัวตนโดยอาศัย sub-domain ของ UPS อีกที ทำให้ตอนนี้ Google ปรับไปใช้ DMARC ร่วมกับ DKIM อย่างเดียวเท่านั้น</p>\n<p>ซึ่งทาง <a href=\"https://bimigroup.org/update-on-check-marks/\">BIMI</a> ได้กล่าวถึงปัญหาและตำหนิว่าเป็นปัญหาใน SPF ที่มีมานาน และหวังว่าประโยชน์ของ BIMI จะสร้างแรงจูงใจให้ผู้ใช้มาเข้าร่วมบริการ เพื่อจัดการกับช่องโหว่ในโปรโตคอลการยืนยันตัวตนที่มีมานาน</p>\n<p><img alt=\"No Description\" src=\"https://www.blognone.com/sites/default/files/externals/2cb6a798ae798945662fc234e0991851.jpg\" /></p>\n<p>ที่มา : <a href=\"https://www.theregister.com/2023/06/09/google_bimi_email_authentication/\">theregister</a></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99addaa50ce01cc9b2f88df321e2f48527f5f3606cd776a4afa458e42452fb46","category":"Thai"}