{"title":"AMD เปิดตัวจีพียู RDNA 4, ปรับเลขรุ่นเป็น 9070, มี FSR 4 ใช้ AI ช่วยสเกลภาพแล้ว","link":"https://www.blognone.com/node/143969","date":1736259147000,"content":"<div><div><div><p>AMD จัดงานแถลงข่าวจีพียู RDNA 4 กับสื่อในงาน CES 2025 โดยเลือกไม่เปิดตัวบนเวทีใหญ่เดียวกับซีพียูกลุ่ม Ryzen</p>\n<p>จีพียูสถาปัตยกรรม RDNA 4 มีของใหม่ดังนี้</p>\n<ul>\n<li>ผลิตด้วยกระบวนการ 4 นาโนเมตร</li>\n<li>ตัวเร่งความเร็ว AI รุ่นที่สอง</li>\n<li>ตัวเร่ง Ray Tracing รุ่นที่สาม</li>\n<li>Radiance Display Engine รุ่นที่สอง</li>\n<li>AMD FidelityFX Super Resolution เวอร์ชัน 4 (FSR4) รอบนี้ใช้ AI ช่วย upscale ภาพเหมือนคู่แข่งเขาแล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/66024cc49433a00aaad52765374a5652.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/511e20d4560b6cc169068e00631bb11f.jpg\" /></p>\n<p>RDNA 4 ยังใช้รหัสเลขแบบใหม่ <a href=\"https://www.blognone.com/node/143805\">ตรงตามข่าวก่อนหน้านี้</a> คือ <strong>Radeon RX 9070 XT</strong> และ <strong>Radeon RX 9070</strong> โดยสไลด์ของ AMD ระบุเหตุผลชัดเจนว่าเลือกปรับเลขรุ่นให้ชนกับคู่แข่งตรงๆ เพื่อให้เปรียบเทียบได้ง่าย ส่วนชื่อ Radeon ซีรีส์ 8000 จะถูกนำไปใช้กับจีพียู RDNA 3.5 บนโน้ตบุ๊ก</p>\n<p><img alt=\"No Description\" src=\"https://www.blognone.com/sites/default/files/externals/818e99d20e979a91667512877ba382e1.jpg\" /></p>\n<p>การ์ดจอรุ่นแรกของ RDNA 4 มีสองตัวคือ Radeon RX 9070 XT และ 9070 ตัวปกติ จะเริ่มวางขายภายในไตรมาส 3/2025 ตอนนี้ยังไม่มีสเปกละเอียดออกมาให้ดูกัน</p>\n<p>ที่มา - <a href=\"https://www.notebookcheck.net/AMD-previews-RDNA-4-with-new-RT-compute-and-media-encoding-along-with-Radeon-RX-9070-XT-and-RX-9070-FSR-4-finally-gets-a-proper-ML-foundation.941956.0.html\">Notebookcheck</a>, <a href=\"https://www.xda-developers.com/amd-showcases-rdna-4-with-more-ai/\">XDA</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71e60425ead683e35b60064131f6a4a62dc060e7135d2372527e3180a0979a28","category":"Thai"}