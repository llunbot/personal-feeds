{"title":"Trump ยืนยัน หากชนะเลือกตั้ง Elon Musk จะร่วมงาน ช่วยปฏิรูปประสิทธิภาพรัฐบาลกลาง","link":"https://www.blognone.com/node/141896","date":1725805323000,"content":"<div><div><div><p>Donald Trump แถลงเมื่อสัปดาห์ที่ผ่านมาว่า หากเขาชนะเลือกตั้งและได้กลับมาเป็นประธานาธิบดีสหรัฐอีกสมัย เขาจะตั้งคณะกรรมการประสิทธิภาพรัฐบาล (government efficiency commission) เข้ามาปฏิรูปงบประมาณและการทำงานของรัฐบาลกลางครั้งใหญ่ โดย Elon Musk ยินดีเข้ามาเป็นประธานคณะกรรมการนี้</p>\n<p>Trump เล่าแนวคิดของการตั้งคณะกรรมการนี้ว่า รัฐบาลกลางสหรัฐจ่ายเงินฟุ่มเฟือย รั่วไหล มีการฉ้อโกง ทำให้สิ้นเปลืองเงินภาษีประชาชนไปมหาศาลเป็นหลักล้านล้านดอลลาร์</p>\n<p>ฝั่งของ Elon Musk โพสต์ข่าวของ Trump แล้วบอกว่ายินดีรับใช้สหรัฐอเมริกาเมื่อมีโอกาส เขาไม่ต้องการเงินค่าตอบแทนและตำแหน่งใดๆ และได้โพสต์มีมรูปตัวเองกับคำว่า Department of Government Efficiency ที่ย่อแล้วได้คำว่า D.O.G.E ซึ่งหมายถึงเหรียญคริปโต Dogecoin ด้วย</p>\n<p>ในช่วงที่ผ่านมา Musk ออกมาเชียร์ Trump เต็มตัว และเดือนที่แล้ว<a href=\"https://www.blognone.com/node/141380\">เขาได้ออกรายการร่วมกับ Trump บนแพลตฟอร์ม X Spaces ของตัวเอง</a></p>\n<p>ที่มา - <a href=\"https://www.theguardian.com/us-news/article/2024/sep/05/trump-musk-efficiency-commission\">Guardian</a></p>\n<p><img alt=\"No Description\" src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" /></p>\n<blockquote><p>I look forward to serving America if the opportunity arises. No pay, no title, no recognition is needed. <a href=\"https://t.co/5PSNtjBQn7\">https://t.co/5PSNtjBQn7</a></p>\n<p>— Elon Musk (@elonmusk) <a href=\"https://twitter.com/elonmusk/status/1831672345108357610?ref_src=twsrc%5Etfw\">September 5, 2024</a></p></blockquote>\n<blockquote><p>Department of Government Efficiency <a href=\"https://t.co/HFeHYNIkJN\">pic.twitter.com/HFeHYNIkJN</a></p>\n<p>— Elon Musk (@elonmusk) <a href=\"https://twitter.com/elonmusk/status/1832319390940881133?ref_src=twsrc%5Etfw\">September 7, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div><div><a href=\"/topics/government\">Government</a></div><div><a href=\"/topics/dogecoin\">Dogecoin</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bf57364afb91e97e795656ff309cf9276a23b432b4b479cda3a835dc1d2bcfb","category":"Thai"}