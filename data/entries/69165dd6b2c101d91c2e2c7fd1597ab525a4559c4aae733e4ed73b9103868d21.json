{"title":"Life by You เลื่อนวันเปิด Early Access รอบที่สาม ยังไม่มีกำหนดเปิดทดสอบใหม่","link":"https://www.blognone.com/node/139877","date":1716291390000,"content":"<div><div><div><p>Life by You เกมซิมแนวจำลองชีวิตจากอดีตทีมงาน The Sims เดิม ประกาศเลื่อนวันเปิดทดสอบ Early Access <a href=\"https://www.blognone.com/node/139506\">จากเดิม 4 มิถุนายน 2024</a> ออกไปอย่างไม่มีกำหนด โดยให้เหตุผลว่าเกมยังไม่พร้อม และต้องการเวลาพัฒนาเพิ่มเติม</p>\n<p><a href=\"https://www.blognone.com/node/132938\">Life by You เปิดตัวครั้งแรกในเดือนมีนาคม 2023</a> ตอนแรกประกาศทดสอบเดือนกันยายน 2023 แล้วเลื่อนเป็นเดือนกุมภาพันธ์ 2024 แล้วเลื่อนอีกรอบเป็นเดือนมิถุนายน 2024 แปลว่าประกาศเลื่อนรอบนี้ถือเป็นรอบที่สามแล้ว</p>\n<p>เกม Life by You พัฒนาโดย Paradox Tectonic สตูดิโอใหม่ในเครือ Paradox Interactive บริษัทผู้จัดจำหน่ายเกมจากสวีเดนที่เชี่ยวชาญเกมแนววางแผน</p>\n<p>ที่มา - <a href=\"https://www.paradoxinteractive.com/media/update-on-life-by-yous-early-access-release-date\">Paradox Interactive</a></p>\n<p><img src=\"https://www.blognone.com/sites/default/files/externals/921eb747097ff8e62347ff5268a9958a.jpg\" /></p>\n</div></div></div><div><div>Topics: </div><div><div><a href=\"/topics/life-by-you\">Life by You</a></div><div><a href=\"/topics/games\">Games</a></div><div><a href=\"/topics/paradox-interactive\">Paradox Interactive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69165dd6b2c101d91c2e2c7fd1597ab525a4559c4aae733e4ed73b9103868d21","category":"Thai"}