{"title":"[ไม่ยืนยัน] Discord เตรียม IPO เข้าตลาดหุ้น เร็วที่สุดภายในปีนี้","link":"https://www.blognone.com/node/145106","date":1741219633000,"content":"<div><div><div><p>มีรายงานว่า Discord ได้เริ่มหารือกับที่ปรึกษาทางการเงินเพื่อนำบริษัทไอพีโอเข้าตลาดหุ้น เร็วที่สุดภายในปีนี้ โดยแผนการอาจเปลี่ยนแปลงได้ ทั้งนี้ Discord มีมูลค่ากิจการจากการรับเงินเพิ่มทุน<a href=\"https://www.blognone.com/node/124800\">รอบล่าสุด</a>เมื่อปี 2021 ที่ 1.5 หมื่นล้านดอลลาร์</p>\n<p>Discord ก่อตั้งโดย Jason Citron และ Stanislav Vishnevskiy ซึ่งทั้งคู่เดิมมีแผนตั้งบริษัทพัฒนาวิดีโอเกม แต่เมื่อพัฒนาเกมแรกออกมาสำเร็จ ไอเดียของ Discord ก็เกิดขึ้นเมื่อพวกเขาต้องการวิธีสื่อสารกันระหว่างเล่นเกมที่ดีกว่าเดิม Discord จึงเปิดตัวในปี 2015 และกลายเป็นแพลตฟอร์มยอดนิยมของเกมเมอร์ บริษัทเคยมีข่าวว่า<a href=\"https://www.blognone.com/node/122276\">ไมโครซอฟท์สนใจซื้อกิจการด้วยเมื่อปี 2021</a></p>\n<p>โมเดลธุรกิจของ Discord เป็นแบบ Freemium คือใช้งานได้ฟรี แต่หากจ่ายเงินเพิ่มก็จะได้ฟีเจอร์ต่าง ๆ เพิ่มมากขึ้น</p>\n<p>ตัวแทนของ Discord ให้ความเห็นต่อรายงานเรื่องไอพีโอว่าบริษัทจะไม่แสดงความเห็นกับข่าวลือเกี่ยวกับแผนในอนาคตของบริษัท</p>\n<p>ที่มา: <a href=\"https://www.nytimes.com/2025/03/05/technology/discord-ipo.html\">The New York Times</a></p>\n<p><img src=\"https://www.blognone.com/sites/default/files/externals/5e11b15e64f4b87c9f95958ed3b8e908.png\" alt=\"\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div><div><a href=\"/topics/ipo\">IPO</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a991cc30d8d2856962993e75d35baceb345508995952aaf8773e463f0684d5d5","category":"Thai"}