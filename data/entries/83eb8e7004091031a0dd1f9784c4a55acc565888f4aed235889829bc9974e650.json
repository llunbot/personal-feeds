{"title":"[ลือ] Amazon เตรียมเปิดห้างสรรพสินค้า ขยายสู่ธุรกิจแบบมีหน้าร้านมากขึ้น","link":"https://www.blognone.com/node/124320","date":1629420987000,"content":"<div><div><div><p>มีรายงานว่า Amazon มีโครงการสร้างห้างสรรพสินค้า ในรัฐแคลิฟอร์เนีย และโอไฮโอ ขนาดพื้นที่อาจมากถึง 2,800 ตารางเมตร ซึ่งเป็นสัญญาณว่า Amazon จะเน้นรูปแบบการขายสินค้าแบบมีหน้าร้านเต็มตัวมากขึ้นอีก จากที่ผ่านมาเปิดร้านเฉพาะหมวดสินค้า</p>\n<p>ปัจจุบันธุรกิจของ Amazon ที่เป็นแบบหน้าร้านมีทั้งซูเปอร์มาร์เก็ต Whole Foods Market, ร้านหนังสือ, ร้านสะดวกซื้อแบบไม่มีพนักงาน Amazon Go รายงานระบุว่าหมวดสินค้าที่ผลักดันให้ Amazon เลือกเปิดร้านในฟอร์แมตห้างสรรพสินค้าก็คือกลุ่มเสื้อผ้าเครื่องแต่งกาย คล้ายกับ J.C. Penney หรือ Macy's</p>\n<p>ทั้งนี้ตัวแทนของ Amazon ปฏิเสธที่จะให้ความเห็นหรือข้อมูลต่อรายงานข่าวดังกล่าว</p>\n<p>ที่มา: <a href=\"https://www.cnbc.com/2021/08/19/amazon-is-reportedly-planning-to-open-department-stores-.html\">CNBC</a></p>\n<p><img src=\"https://www.blognone.com/sites/default/files/externals/9ba55fe5fda25e2620b2ec0d42e0b645.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/retail\">Retail</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83eb8e7004091031a0dd1f9784c4a55acc565888f4aed235889829bc9974e650","category":"Thai"}