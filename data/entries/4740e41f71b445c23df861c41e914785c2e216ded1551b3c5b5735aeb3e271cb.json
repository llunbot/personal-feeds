{"title":"OPPO ออกแถลงการณ์ขออภัย แอป Fineasy ได้นำข้อมูลกู้ยืมเงินออกแล้ว","link":"https://www.blognone.com/node/144066","date":1736618564000,"content":"<div><div><div><p>OPPO ออกแถลงการณ์แล้ว หลังจากที่สภาองค์กรของผู้บริโภคได้ออกมาเรียกร้องให้ OPPO และ Realme ออกมาชี้แจงว่าโทรศัพท์ทั้งสองบริษัทติดตั้งแอปกู้เงินที่ไม่ได้รับอนุญาตจากธนาคารแห่งประเทศไทย และผู้ใช้งานไม่สามารถถอดแอปดังกล่าวได้ <a href=\"https://www.blognone.com/node/144065\">อ่านข่าวสภาผู้บริโภคเรียกร้อง OPPO/Realme ที่นี่</a></p>\n<p>OPPO แถลงการณ์ขออภัยกับเหตุการณ์ดังกล่าว เนื้อหาระบุ ดังนี้</p>\n<p>แถลงการณ์จาก OPPO<br />\nOPPO ขออภัยเป็นอย่างสูงในเหตุการณ์ล่าสุดที่เป็นประเด็นบนหน้าสื่อฯ ออนไลน์ โดย OPPO ตระหนักและให้ความสำคัญเป็นอย่างยิ่งกับประสบการณ์การใช้งานและความปลอดภัยด้านความเป็นส่วนตัวของผู้ใช้งานเสมอมา สำหรับประเด็นเกี่ยวกับซอฟต์แวร์จากบุคคลที่สามที่เกี่ยวข้องกับข้อมูลการกู้ยืมเงินนั้น</p>\n<p>เรากำลังทำงานกับหน่วยงาน ที่เกี่ยวข้องอย่างใกล้ชิดและตรวจสอบอย่างละเอียดถี่ถ้วนเพื่อจัดการกับปัญหานี้อย่างจริงจังและรวดเร็วที่สุด</p>\n<p>ล่าสุด แอปฯ Fineasy ได้นำข้อมูลเกี่ยวกับการกู้ยืมเงินออกเป็นที่เรียบร้อยแล้ว และคงไว้เฉพาะฟังก์ชันบริการ เพื่ออำนวยความสะดวกในชีวิตประจำวันเท่านั้น</p>\n<p>นอกจากนี้ เรากำลังเร่งดำเนินการเพื่อให้ผู้ใช้งานสามารถถอนการ ติดตั้งแอปฯ Fineasy ได้โดยเร็วที่สุด หากผู้ใช้งานต้องการถอนการติดตั้งแอปฯ ในทันที สามารถติดต่อศูนย์บริการลูกค้า OPPO อย่างเป็นทางการได้ทั่วประเทศ</p>\n<p>นอกจากนี้ OPPO จะหยุดการติดตั้งแอปพลิเคชันประเภทสินเชื่อทั้งหมดที่ติดตั้งไว้ล่วงหน้า รวมถึงการหยุดแนะนำแอปพลิเคชันประเภทนี้ใน APP Market อีกด้วย</p>\n<p>ขอแสดงความนับถือ<br />\nออปโป้ ประเทศไทย</p>\n<p>ที่มา - <a href=\"https://www.facebook.com/oppothai/posts/pfbid02ZLC9ReW4dvbjoLT1mJ47hMfCtKSN71ruPdnZhGe7SuzpFB9PFKFqNoD9ANhkDpU1l\">OPPO</a></p>\n<p><img alt=\"No Description\" src=\"https://www.blognone.com/sites/default/files/externals/9fdde61eaed909e80836e119015765c2.jpeg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/fineasy\">Fineasy</a></div><div><a href=\"/topics/android\">Android</a></div><div><a href=\"/topics/thailand\">Thailand</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4740e41f71b445c23df861c41e914785c2e216ded1551b3c5b5735aeb3e271cb","category":"Thai"}