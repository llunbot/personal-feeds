{"title":"ทีมวิจัยไมโครซอฟท์โชว์ BitNet โมเดล LLM ขนาดเล็ก 1-bit ใช้แรม 0.4GB รันในซีพียูได้","link":"https://www.blognone.com/node/145957","date":1745129760000,"content":"<div><div><div><p>ทีมวิจัย Microsoft Research เปิดตัวโมเดลภาษา BitNet ที่ขนาดเล็กพอจนสามารถรันในซีพียูได้</p>\n<p>วงการโมเดลภาษา LLM รุ่นเล็กมีโมเดลหลายค่าย เช่น <a href=\"https://www.blognone.com/node/142754\">Llama ขนาดพารามิเตอร์ 1B และ 3B</a> กรณีของ BitNet มีขนาดพารามิเตอร์ 2B และเทรนด้วยข้อมูลขนาด 4T (trillion tokens) แล้วถูกลดขนาดน้ำหนักข้อมูล (quantized) เพื่อให้ขนาดของโมเดลเล็กลง</p>\n<p>จุดเด่นของ BitNet คือใช้เทคนิค quantization แบบ 1-bit (มีได้ 3 สถานะคือ -1, 0, 1) ตั้งแต่ตอนเทรนโมเดลเลย งานวิจัยนี้ต้องการพิสูจน์ว่าโมเดล 1-bit LLM ถ้าเทรนด้วยวิธีการที่ดีพอ ก็สามารถให้ผลลัพธ์ที่ดีไม่แพ้กับโมเดลที่ไม่ถูก quantized น้ำหนักได้</p>\n<p>ขนาดที่เล็กของ BitNet ทำให้มันต้องการแรมแค่ 0.4GB น้อยกว่า Llama 3.2 1B ที่ใช้แรม 2GB หรือ Gemma 3 1B ที่ใช้แรม 1.4GB แต่ยังให้ผลลัพธ์ที่ดีพอๆ กัน และดีกว่าด้วยซ้ำในบางชุดทดสอบ แถมยังตอบเร็วกว่า มีค่า latency อยู่ที่ 29ms เทียบกับ Llama 3.2 1B ที่ใช้ 48ms</p>\n<p>ตอนนี้ <a href=\"https://arxiv.org/abs/2504.12285\">BitNet ยังมีสถานะเป็นงานวิจัย มีเปเปอร์เผยแพร่</a> เพื่อหาความเป็นไปได้ของการลดขนาดโมเดลลง เพื่อให้รันงานได้บนฮาร์ดแวร์ที่กว้างขวางมากขึ้น</p>\n<p>ที่มา - <a href=\"https://huggingface.co/microsoft/bitnet-b1.58-2B-4T\">Microsoft</a>, <a href=\"https://techcrunch.com/2025/04/16/microsoft-researchers-say-theyve-developed-a-hyper-efficient-ai-model-that-can-run-on-cpus/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/5cefa330b33885ddb11005176e844884.png\" /></p>\n<p><img alt=\"No Description\" src=\"https://www.blognone.com/sites/default/files/externals/70fbe22f223c3be207797566c5e21f6c.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/research\">Research</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0c4b0b197db2a4bb56f136378cc7bf6535e99a8fbaa1cef1212fb9187624500","category":"Thai"}