{"title":"Activision ประกาศปิดเซิร์ฟเวอร์เกม Call of Duty: Warzone 1.0 หลังออก 2.0 มาแทนแล้ว","link":"https://www.blognone.com/node/134502","date":1687484842000,"content":"<div><div><div><p>Activision ประกาศปิดเซิร์ฟเวอร์เกม Call of Duty: Warzone เวอร์ชัน 1.0 (ปัจจุบันใช้ชื่อว่า Warzone Caldera) ในวันที่ 21 กันยายน 2023 หลังจาก<a href=\"https://www.blognone.com/node/128240\">ออก Warzone 2.0 มาแทนตั้งแต่ปลายปีที่แล้ว (พร้อมภาค Modern Warfare II)</a></p>\n<p><a href=\"https://www.blognone.com/node/115086\">Call of Duty: Warzone เปิดตัวครั้งแรกในปี 2020</a> โดยเป็นเกมแนว Battle Royale เล่นฟรี เกมออกมาเพื่อรับกระแสเกมแนว Battle Royale ที่มาแรงมากในตอนนั้น ซึ่ง<a href=\"https://www.blognone.com/node/122279\">เกมประสบความสำเร็จเป็นอย่างดี มียอดดาวน์โหลดสูงถึง 100 ล้านครั้งในปีแรกที่เปิดตัว</a></p>\n<p>อย่างไรก็ตาม Warzone 1.0 มีข้อจำกัดทางเทคนิคมากมายจนเป็นอุปสรรคต่อผู้เล่น ทำให้ภายหลัง Activision ต้องออก Warzone 2.0 (ที่ในทางเทคนิคถือเป็นคนละเกมกัน แยกเซิร์ฟเวอร์กัน) มาแทน แล้วเปลี่ยนชื่อภาค 1.0 เป็น Caldera ตามชื่อแผนที่สุดท้ายของเกม</p>\n<p>การปิดเซิร์ฟเวอร์ Warzone 1.0 จะไม่ส่งผลกระทบใดๆ ต่อการเล่น Warzone 2.0 โดยไอเทมและสถานะของผู้เล่นยังอยู่ครบหมด และไอเทมที่ซื้อใน Warzone 1.0 จะยังใช้ได้กับเกม Call of Duty ภาคหลักที่ออกในช่วงเดียวกันคือ Modern Warfare (2019), Black Ops Cold War, Vanguard</p>\n<p>ที่มา - <a href=\"https://www.callofduty.com/blog/2023/06/call-of-duty-warzone-caldera-update\">Call of Duty</a>, <a href=\"https://www.videogameschronicle.com/news/activision-is-shutting-down-the-original-call-of-duty-warzone/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/47d2b32c76458f3ed1ca37d2c9801aad.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f08c5d9d86f28b6e4b6bea2deb6921e253f2a63c69bc4e7d5a0214214c5e436","category":"Thai"}