{"title":"Ubuntu รองรับเดสก์ท็อป Cinnamon เข้าเป็น Flavours อย่างเป็นทางการ","link":"https://www.blognone.com/node/133219","date":1680177797000,"content":"<div><div><div><p>ดิสโทรลินุกซ์ยอดนิยมอย่าง Ubuntu เลือกใช้ระบบเดสก์ท็อป GNOME เป็นหลัก แต่คนที่ชอบใช้เดสก์ท็อปแบบอื่นๆ ยังมีทางเลือกเสมอ เพราะ <a href=\"https://ubuntu.com/desktop/flavours\">Ubuntu มีระบบ flavours</a> เป็นดิสโทรทางเลือกที่ติดตั้งแพ็กเกจซอฟต์แวร์อื่นๆ แทนแพ็กเกจแบบดีฟอลต์ ตัวอย่าง flavours ที่โด่งดังหน่อยคือ Kubuntu (KDE) หรือ Xubuntu (Xfce)</p>\n<p>ล่าสุด Ubuntu ประกาศรองรับเดสก์ท็อป Cinnamon ซึ่งเป็น GNOME 3 เวอร์ชันปรับแต่งให้หน้าตาเหมือนเดสก์ท็อปแบบดั้งเดิม (มีทาสก์บาร์ด้านล่าง มีปุ่มสตาร์ท) เข้าเป็น flavours ใหม่แล้ว โครงการ Cinnamon <a href=\"https://www.blognone.com/news/27529/linuxmint-%E0%B8%95%E0%B8%B1%E0%B8%94%E0%B8%AA%E0%B8%B4%E0%B8%99%E0%B9%83%E0%B8%88%E0%B8%AD%E0%B8%A2%E0%B8%B9%E0%B9%88%E0%B8%A3%E0%B8%B0%E0%B8%AB%E0%B8%A7%E0%B9%88%E0%B8%B2%E0%B8%87%E0%B8%81%E0%B8%A5%E0%B8%B2%E0%B8%87-gnome-2-%E0%B9%81%E0%B8%A5%E0%B8%B0-gnome-3\">ริเริ่มพัฒนาโดยดิสโทร Linux Mint มาตั้งแต่ปี 2011</a> และเป็น 1 ใน 2 เดสก์ท็อปหลักของ Linux Mint เคียงคู่กับ MATE (GNOME 2 เวอร์ชันปรับแต่ง)</p>\n<p>Ubuntu Cinnamon จะเริ่มออกอย่างเป็นทางการพร้อมกับ Ubuntu 23.04 Lunar Lobster ที่จะออกช่วงปลายเดือนเมษายน แต่คนที่สนใจสามารถดาวน์โหลดมาใช้งานได้แล้ววันนี้ที่ <a href=\"https://ubuntucinnamon.org/\">Ubuntu Cinnamon</a></p>\n<p><img alt=\"No Description\" src=\"https://www.blognone.com/sites/default/files/externals/bc8de4f733bbf45a4bd9b3c9e5d3dbc3.png\" /></p>\n<p>ที่มา - <a href=\"https://lists.ubuntu.com/archives/ubuntu-release/2023-March/005585.html\">Ubuntu</a>, <a href=\"https://www.phoronix.com/news/Ubuntu-Cinnamon-Now-Official\">Phoronix</a></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/distro\">Distro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23739137e586220614ec69607e3381085d3bf3d7365fe9cf3a51c516032289c9","category":"Thai"}