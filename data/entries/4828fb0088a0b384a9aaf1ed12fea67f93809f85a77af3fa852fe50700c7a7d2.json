{"title":"Dawnwalker เกม RPG ใหม่จากสตูดิโอ Rebel Wolves ของอดีตทีมงาน The Witcher 3","link":"https://www.blognone.com/node/137686","date":1705371321000,"content":"<div><div><div><p><a href=\"https://www.blognone.com/node/127225\">Rebel Wolves สตูดิโอเกมของ Konrad Tomaszkiewicz ผู้กำกับ The Witcher 3</a> ที่ลาออกจาก CD Projekt Red เปิดตัวโครงการเกมแรกชื่อว่า Dawnwalker เป็นเกมแนว RPG สไตล์ดาร์คแฟนตาซี</p>\n<p>Tomaszkiewicz บอกว่าต้องการสร้างโลกที่ให้ผู้เล่นสำรวจ เล่าเรื่องราวในเกมที่สมจริงถึงตัวละครที่ผูกพันกับผู้เล่น เกมจะมีตัวเลือกหลากหลาย ผลลัพธ์แตกต่างกันไปในการเล่นซ้ำแต่ละครั้งด้วย</p>\n<p>ตอนนี้ยังมีรายละเอียดของ Dawnwalker น้อยมาก มีภาพโปรโมทเพียงภาพเดียวเท่านั้น เกมยังมีสถานะเป็น alpha และจะประกาศข้อมูลเพิ่มเติมในอนาคต</p>\n<p>Rebel Wolves ตั้งอยู่ที่กรุงวอร์ซอ ประเทศโปแลนด์ และมีอดีตทีมงาน CD Projekt Red ย้ายมาอยู่เป็นจำนวนมาก</p>\n<p><img alt=\"No Description\" src=\"https://www.blognone.com/sites/default/files/externals/e66e47d7365fad8e43ae238145d93bd6.jpg\" /></p>\n<p>ที่มา - <a href=\"https://www.gameinformer.com/2024/01/15/dawnwalker-is-the-name-of-an-upcoming-dark-fantasy-rpg-by-former-cd-projekt-red-devs\">GameInformer</a></p>\n</div></div></div><div><div>Topics: </div><div><div><a href=\"/topics/rebel-wolves\">Rebel Wolves</a></div><div><a href=\"/topics/games\">Games</a></div><div><a href=\"/topics/the-witcher\">The Witcher</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4828fb0088a0b384a9aaf1ed12fea67f93809f85a77af3fa852fe50700c7a7d2","category":"Thai"}