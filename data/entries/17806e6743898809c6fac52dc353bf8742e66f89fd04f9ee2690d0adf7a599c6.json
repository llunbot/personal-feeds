{"title":"Uber จับมือ Hertz ให้คนขับเช่า Tesla Model 3 เพื่อให้บริการบนแพลตฟอร์ม 50,000 คัน","link":"https://www.blognone.com/node/125509","date":1635339487000,"content":"<div><div><div><p>หลังมีข่าว Hertz บริษัทรถยนต์ให้เช่ารายใหญ่ของสหรัฐฯ สั่งซื้อรถยนต์ Tesla กว่า 100,000 คัน ทำ<a href=\"https://www.blognone.com/node/125457\">มูลค่าในตลาดหุ้นของ Tesla พุ่ง</a>เกิน 1 ล้านล้านดอลลาร์ไปเมื่อวันก่อน วันนี้ Uber ออกมาประกาศเพิ่มเติมแล้วว่าเตรียมจับมือกับ Hertz นำ Tesla กว่า 50,000 คัน มาเป็นตัวเลือกให้คนขับเช่าใช้งานได้</p>\n<p>Uber จะเริ่มเปิดให้คนขับรถในลอสแองเจลิส ซานฟรานซิสโก ซานดิเอโก และวอชิงตันดีซี เริ่มเช่ารถ Tesla ผ่าน Hertz ได้ตั้งแต่ 1 พฤศจิกายนนี้ และค่อยๆ ขยายพื้นที่ไปจนครอบคลุมทั้งสหรัฐฯ ภายในปีนี้ และให้เช่าได้ครบทั้ง 50,000 คัน ภายในปี 2023</p>\n<p>รถที่นำมาให้เช่าส่วนใหญ่เป็น Tesla Model 3 สนนราคาต่อสัปดาห์อยู่ที่ 334 ดอลลาร์ แต่ Uber บอกว่าเมื่อโครงการเปิดให้บริการทั่วสหรัฐฯ แล้ว ราคาจะปรับลดเหลือ 299 ดอลลาร์ต่อสัปดาห์ ถือเป็นอีกความพยายามในการก้าวไปสู่เป้าหมาย<a href=\"https://www.theverge.com/2020/9/8/21427196/uber-promise-100-percent-electric-vehicle-ev-2030\">ปรับให้ผู้ขับใช้รถไฟฟ้า 100% ภายในปี 2030</a> ของ Uber</p>\n<p><img src=\"https://www.blognone.com/sites/default/files/externals/d90ce94e98e221cdd8f830bb9d3f84a2.png\" /><em>ภาพ <a href=\"https://www.tesla.com/model3\">Tesla Model 3</a></em></p>\n<p>ที่มา - <a href=\"https://www.reuters.com/business/autos-transportation/uber-partners-with-hertz-offer-50000-tesla-rentals-us-ride-hail-drivers-2021-10-27/\">Reuters</a></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/hertz\">Hertz</a></div><div><a href=\"/topics/tesla-motors\">Tesla Motors</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17806e6743898809c6fac52dc353bf8742e66f89fd04f9ee2690d0adf7a599c6","category":"Thai"}