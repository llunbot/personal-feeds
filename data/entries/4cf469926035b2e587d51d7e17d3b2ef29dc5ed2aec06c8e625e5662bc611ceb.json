{"title":"สหรัฐฯ ระบุการตั้งราคาด้วยซอฟต์แวร์แลกเปลี่ยนข้อมูลเป็นการฮั้วราคา หลังซอฟต์แวร์ตั้งราคาบ้านเช่าได้รับความนิยม","link":"https://www.blognone.com/node/138516","date":1709463676000,"content":"<div><div><div><p>คณะกรรมการการค้าสหรัฐฯ (FTC) ร่วมกับกระทรวงยุติธรรมสหรัฐฯ ยื่นหนังสือแสดงความสนใจ (statement of interest) ต่อศาลวอชิงตัน ในคดีระหว่าง McKenna Duffy และ Yardi Systems ผู้ให้บริการ RENTMaximizer ที่แนะนำราคาค่าเช่าให้กับเจ้าของอสังหาริมทรัพย์เพื่อทำกำไรสูงสุด โดย FTC ระบุว่าการตั้งราคาด้วยข้อมูลจากซอฟต์แวร์แบบนี้เป็นการฮั้วราคา (price fixing)</p>\n<p>RENTMaximizer และซอฟต์แวร์ในกลุ่มเดียวกันดูข้อมูลการให้เช่าจำนวนมาก แนะนำผู้จัดการอสังหาริมทรัพย์เช่นบ้านเช่า ให้ตั้งราคาให้อยู่ในระดับเดียวกับบ้านที่เคยให้เช่าสำเร็จ โดยอาศัยฐานข้อมูลที่อยู่อาศัยนับสินล้านห้อง</p>\n<p>FTC มองว่าการแชร์ข้อมูลแบบนี้เป็นความผิดแบบเดียวกับที่เจ้าของบ้านให้เช่าผ่านตัวแทนรายเดียวกันแล้วตั้งราคาให้เท่าๆ กัน ดังนั้นแม้ว่าการแลกเปลี่ยนข้อมูลราคาจะทำผ่านซอฟต์แวร์ และผู้ให้เช่าจะสามารถตั้งราคาต่างไปจากที่ซอฟต์แวร์แนะนำได้บ้างก็ยังเป็นความผิดอยู่ดี</p>\n<p>กระทรวงยุติธรรมสหรัฐฯ เคยดำเนินคดีกับผู้ขายสินค้าออนไลน์ที่ใช้ซอฟต์แวร์ตั้งราคาให้ตรงกับคู่แข่งมาก่อนแล้ว และจบคดีด้วยการที่ผู้ค้ายอมรับผิด ส่วนตอนนี้มีคดีการตั้งราคาการแปรรูปเนื้อสัตว์ และยังเตรียมดำเนินดคีกับโรงแรมและบ่อนคาสิโนอีกด้วย</p>\n<p>ที่มา - <a href=\"https://www.ftc.gov/business-guidance/blog/2024/03/price-fixing-algorithm-still-price-fixing\">FTC</a></p>\n<p><img alt=\"No Description\" src=\"https://www.blognone.com/sites/default/files/externals/ed22ec016b9b19239ce1a685af296615.jpeg\" /></p>\n<p>ภาพโบร์ชัวร์ RENTMaximizer ระบุว่าใช้งานข้อมูลอุตสากรรมเพื่อให้ผู้ให้เช่าตั้งราคาเพื่อเร่งกำไรของบ้านได้สูงสุด</p>\n</div></div></div><div><div>Topics: </div><div><div><a href=\"/topics/ftc\">FTC</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cf469926035b2e587d51d7e17d3b2ef29dc5ed2aec06c8e625e5662bc611ceb","category":"Thai"}