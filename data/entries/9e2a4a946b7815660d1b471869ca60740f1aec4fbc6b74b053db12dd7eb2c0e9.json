{"title":"Trump Media บริษัทแม่ Truth Social ของทรัมป์ขาดทุน 1.35 หมื่นล้านบาท","link":"https://www.blognone.com/node/144740","date":1739783171000,"content":"<div><div><div><p>Trump Media &amp; Technology Group (TMTG) บริษัทแม่ของ Truth Social แพลตฟอร์มโซเชียลมีเดียของประธานาธิบดี Donald Trump รายงานผลประกอบการประจำปี 2024 ขาดทุนสุทธิ 400.9 ล้านดอลลาร์ฯ (ประมาณ 13,506.32 ล้านบาท) และรายได้ลดลง 12% เป็น 3.6 ล้านดอลลาร์ฯ (121.28 ล้านบาท) โดยสาเหตุส่วนหนึ่งมาจากการทำข้อตกลงส่วนแบ่งรายได้กับพาร์ทเนอร์โฆษณาที่ไม่เปิดเผย</p>\n<p>ในรายงานบอกว่า ปี 2024 บริษัทได้ปรับปรุงทั้งอีโคซิสเต็ม แพลตฟอร์ม Truth Social และสตริมมิง Truth+ ซึ่งอาจทำให้มีการลงทุนและค่าใช้จ่ายที่เพิ่มขึ้น แต่ในปีนี้คาดว่ารายได้จะเพิ่มขึ้นหลังการปรับปรุงแล้ว</p>\n<p>Trump เปิดตัว Truth Social หลังจากถูกแบนจาก Twitter และ Facebook ในเดือนมกราคม 2021 ซึ่งในช่วงแรก บริษัทแม่ไม่รายงานตัวชี้วัดประสิทธิภาพของแพลตฟอร์ม เช่น จำนวนการสมัคร จำนวนผู้ใช้งานรายวันหรือรายเดือน หรืออัตราการรับชมโฆษณา เนื่องจากอยู่ในช่วงการพัฒนาแพลตฟอร์ม ซึ่ง TMTG เข้าสู่ตลาดหลักทรัพย์ในเดือนมีนาคมหลังควบรวมกิจการกับ Digital World Acquisition ให้เป็นบริษัทจัดตั้งเฉพาะกิจเพื่อเข้าซื้อกิจการ (SPAC)</p>\n<p>ที่มา: <a href=\"https://ir.tmtgcorp.com/news-events/press-releases/#b2iLibScrollTo\">TMTG</a> และ <a href=\"https://apnews.com/article/trump-media-truth-social-losses-c879294edc8d0297446a3a2f5499b8e3\">AP News</a></p>\n<p><img src=\"https://www.blognone.com/sites/default/files/externals/be9eed8fb67ea88942b4e106f512f3d3.jpg\" alt=\"TMTG\" /></p>\n</div></div></div><div><div>Topics: </div><div><div><a href=\"/topics/truth-social\">Truth Social</a></div><div><a href=\"/topics/donald-trump\">Donald Trump</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e2a4a946b7815660d1b471869ca60740f1aec4fbc6b74b053db12dd7eb2c0e9","category":"Thai"}