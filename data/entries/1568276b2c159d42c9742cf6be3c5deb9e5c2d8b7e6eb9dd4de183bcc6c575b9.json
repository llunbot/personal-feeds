{"title":"[ลือ] Anthropic อาจเปิดตัวโมเดล AI ใหม่สัปดาห์หน้า ทำงานโหมดไฮบริด ได้ทั้งแบบตอบเร็วและแบบคิดเป็นขั้นตอน","link":"https://www.blognone.com/node/144676","date":1739511342000,"content":"<div><div><div><p>มีรายงานว่า Anthropic จะเปิดตัวโมเดลปัญญาประดิษฐ์รุ่นใหม่ในสัปดาห์หน้า โดยโมเดลนี้จะทำงานแบบไฮบริด นั่นคือสามารถสลับโหมดระหว่างการถามมาตอบไปอย่างรวดเร็ว และการค่อย ๆ คิดเชิงลึก โดยเปิดให้นักพัฒนาสามารถปรับระดับความเร็วช้าในการคิดคำตอบได้ เพราะมีต้นทุนการประมวลผลที่ต่างกัน</p>\n<p>ถึงแม้โมเดลนี้จะยังไม่เปิดตัวออกมา แต่รายงานบอกว่าผลการทดสอบเบื้องต้นทำคะแนนได้สูงกว่า <a href=\"https://www.blognone.com/node/144453\">o3-mini-high</a> ซึ่งเป็นโมเดล AI คิดเป็นขั้นตอนของ OpenAI</p>\n<p>ก่อนหน้านี้ Dario Amodei ซีอีโอ Anthropic บอกว่าบริษัทมีแนวทางพัฒนาโมเดล AI ที่คิดเป็นขั้นตอนให้มีการทำงานดีกว่าในรูปแบบที่แตกต่างออกไป เพราะการทำงานของโมเดลประเภทนี้มีลักษณะเฉพาะตัว</p>\n<p>ที่มา: <a href=\"https://techcrunch.com/2025/02/13/anthropics-next-major-ai-model-could-arrive-within-weeks/\">TechCrunch</a></p>\n<p><img src=\"https://www.blognone.com/sites/default/files/externals/8ad1037fb736407e8718db0a12c94f16.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1568276b2c159d42c9742cf6be3c5deb9e5c2d8b7e6eb9dd4de183bcc6c575b9","category":"Thai"}