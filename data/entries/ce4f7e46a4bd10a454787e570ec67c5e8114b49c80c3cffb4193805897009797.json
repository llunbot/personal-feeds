{"title":"[ไม่ยืนยัน] OpenAI เริ่มเจรจารับเงินเพิ่มทุนรอบใหม่ มูลค่ากิจการทะลุแสนล้านดอลลาร์","link":"https://www.blognone.com/node/137369","date":1703284691000,"content":"<div><div><div><p>สำนักข่าว Bloomberg อ้างแหล่งข่าวที่เกี่ยวข้องว่า OpenAI ได้เริ่มหารือเพื่อเพิ่มทุนรอบใหม่ ที่มูลค่ากิจการอย่างน้อย 100,000 ล้านดอลลาร์ อย่างไรก็ตามการหารือนี้เป็นช่วงเริ่มต้น รายละเอียด ตัวเลขมูลค่ากิจการ และช่วงเวลาจึงยังไม่มีข้อสรุป และอาจเปลี่ยนแปลงได้ แต่หากได้มูลค่าระดับแสนล้านจริง OpenAI จะเป็นสตาร์ทอัพของอเมริกาที่มูลค่ากิจการสูงสุดอันดับ 2 รองจาก SpaceX</p>\n<p>นอกจากนี้ OpenAI ยังมีการเจรจาเฉพาะส่วนธุรกิจใหม่ที่เน้นการพัฒนาชิปโค้ดเนม Tigris กับกองทุน G42 ของสหรัฐอาหรับเอมิเรตส์ด้วย โดยตัวเลขลงทุนอยู่ที่ประมาณ 8,000-10,000 ล้านดอลลาร์</p>\n<p>OpenAI ยังมีแผนเปิดให้พนักงานบริษัทขายหุ้นให้กับกองทุนที่สนใจได้ ในมูลค่ากิจการ 86,000 ล้านดอลลาร์ ช่วงต้นเดือนมกราคมนี้ โดยมีกองทุนหลักที่ทำคำสั่งซื้อคือ Thrive Capital เนื่องจากมีความต้องการร่วมลงทุนจากนักลงทุนจำนวนมาก</p>\n<p>ทั้งนี้ OpenAI และไมโครซอฟท์ที่เป็นผู้ลงทุนรายหลัก ปฏิเสธที่จะให้ความเห็นต่อรายงานดังกล่าว</p>\n<p>ที่มา: <a href=\"https://www.bloomberg.com/news/articles/2023-12-22/openai-in-talks-to-raise-new-funding-at-100-billion-valuation\">Bloomberg</a></p>\n<p><img src=\"https://www.blognone.com/sites/default/files/externals/fe61d093e088c0f44b7cbfcd688d6a97.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/venture-capital\">Venture Capital</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce4f7e46a4bd10a454787e570ec67c5e8114b49c80c3cffb4193805897009797","category":"Thai"}