{"title":"ลาก่อน ClipArt ไมโครซอฟท์เพิ่มฟีเจอร์สร้างภาพจาก Dall-E ให้ PowerPoint","link":"https://www.blognone.com/node/133761","date":1683687113000,"content":"<div><div><div><p>ไมโครซอฟท์ขยาย<a href=\"https://www.blognone.com/node/133044\">ฟีเจอร์ Copilot ให้แอพในชุด Microsoft 365</a> เพิ่มฟีเจอร์ที่ชาว PowerPoint รอคอย คือการใช้ Dall-E โมเดลสร้างภาพด้วย AI ตามคำสั่ง เพื่อให้มีภาพประกอบในสไลด์โดยไม่ต้องไปตามหาภาพเองแล้ว</p>\n<p>ในแง่เอนจินสร้างภาพด้วย Dall-E คงไม่ต่างจากแอพไมโครซอฟท์ตัวอื่นๆ ที่ใช้อยู่ก่อนแล้ว (เช่น <a href=\"https://www.blognone.com/node/133106\">Bing</a>, <a href=\"https://www.blognone.com/node/133652\">Microsoft Designer</a>) แต่การที่มันเข้ามาอยู่ใน PowerPoint โดยตรง ย่อมช่วยลดความจำเป็นต้องใช้งานภาพ ClipArt แบบดั้งเดิมลงได้เยอะ</p>\n<p>นอกจากฟีเจอร์ Dall-E สร้างภาพแล้ว ไมโครซอฟท์ยังเพิ่มฟีเจอร์ใช้ AI ช่วยแต่งข้อความในสไลด์ให้ใหม่ด้วย เช่น เราสามารถนำข้อความยาวๆ เป็นพรืดจากไฟล์ Word มาให้ AI สรุปข้อความเป็น bullet point เพื่อให้สไลด์อ่านได้ง่ายขึ้นแทน หรือการให้ AI ปรับคำใหม่ให้กระชับ ตรงประเด็นมากขึ้นก็ได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/25aef93f42fdd46aff58223ca81f2b1f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ade6c0318fa6f4e0318ae569f90bb294.png\" /></p>\n<p>ไมโครซอฟท์ยังเปิดทดสอบ Microsoft 365 Copilot ในกลุ่มเล็กๆ เดิมทีมีลูกค้าองค์กรเพียง 20 รายได้ทดสอบ ตอนนี้เพิ่มขึ้นมาอีกหน่อยเป็น 600 องค์กร</p>\n<p>ที่มา - <a href=\"https://www.microsoft.com/en-us/microsoft-365/blog/2023/05/09/introducing-the-microsoft-365-copilot-early-access-program-and-new-capabilities-in-copilot/\">Microsoft</a></p>\n</div></div></div><div><div>Topics: </div><div><div><a href=\"/topics/powerpoint\">PowerPoint</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/dall-e\">Dall-E</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5fb6f645a40631b88469ae81b3cc6facf1b69fdda2825eb42d2af60f50a384f","category":"Thai"}