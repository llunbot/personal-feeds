{"title":"เปิดตัว Metal Gear Solid 3: Snake Eater ภาครีเมค ลง PS5, Xbox, PC","link":"https://www.blognone.com/node/133997","date":1684969882000,"content":"<div><div><div><p>Konami เปิดตัว Metal Gear Solid 3: Snake Eater ภาครีเมค ตรงตามข่าวลือก่อนหน้านี้ โดยจะลงทั้ง PS5, Xbox Series X|S และพีซี</p>\n<p>เกมภาคใหม่มีชื่ออย่างเป็นทางการว่า <strong>Metal Gear Solid Δ: Snake Eater</strong> (อ่านว่า Delta) ระบุว่าจะเคารพเนื้อเรื่องและเกมเพลย์ของเกมต้นฉบับ (faithful remake) แต่ก็จะเพิ่มเนื้อหาใหม่ๆ เข้ามาด้วยเช่นกัน</p>\n<p>Metal Gear Solid 3 วางขายในปี 2004 บนเครื่อง PS2 และเป็นภาคที่ได้รับการยกย่องอย่างสูง (คะแนนรีวิวเฉลี่ย 91/100) เนื้อเรื่องถือเป็นภาคแรกสุดในจักรวาล Metal Gear เพราะเหตุการณ์เกิดในปี 1964 ยุคสงครามเย็น ใช้ตัวเอกเป็น Naked Snake ที่ภายหลังกลายมาเป็น Big Boss ในเกมภาคหลังๆ</p>\n<p>เกมยังไม่ประกาศวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/86aa4125a3bdab6108c528a7f508a45c.jpg\" /></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/games\">Games</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"097fbfcf59a9cf96c102ea8ce4e3e3dc12bf28ae17887e5aa87feb5df0b934b7","category":"Thai"}