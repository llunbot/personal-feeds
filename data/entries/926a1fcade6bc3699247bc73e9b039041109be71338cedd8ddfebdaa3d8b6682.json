{"title":"OpenBSD ออกเวอร์ชั่น 7.0 รองรับซีพียู RISC-V","link":"https://www.blognone.com/node/125323","date":1634536313000,"content":"<div><div><div><p>OpenBSD โครงการเคอร์เนลแบบ Unix อีกตัวออกเวอร์ชั่น 7.0 เป็นเวอร์ชั่นหลัก 5 ปีหลังจาก<a href=\"https://www.blognone.com/node/85097\">ออกเวอร์ชั่น 6.0 เมื่อปี 2016</a> ตัวเคอร์เนลมีความเปลี่ยนแปลงสำคัญคือรองรับซีพียูสถาปัตยกรรม RISC-V แบบ 64 บิต หลังจากเริ่มมีบอร์ดพัฒนาวางขายหลายตัว</p>\n<p>โครงการ OpenBSD ยังดูแลโครงการย่อยๆ อีกหลายตัว ในรอบนี้ก็อัพเดตแอปพลิเคชั่นและไลบรารีไปพร้อมกัน เช่น OpenSMTPD 7.0, LibreSSL 3.4.1, OpenSSH 8.8</p>\n<p>แม้คนใช้ OpenBSD จะไม่มากนักแต่ก็ดูแลโครงการสำคัญๆ จำนวนมาก 15 ปีก่อนมูลนิธิ OpenBSD เคยมีสถานะทางการเงินย่ำแย่จนกระทั่งองค์กรต่างๆ <a href=\"https://www.blognone.com/node/2048\">ต้องช่วยกันบริจาคเงินเข้าไป</a> ทุกวันนี้มีบริษัทต่างๆ <a href=\"https://www.openbsdfoundation.org/contributors.html\">เป็นสปอนเซอร์กันต่อเนื่องแล้ว</a></p>\n<p>ที่มา - <a href=\"https://www.openbsd.org/70.html\">OpenBSD</a></p>\n<p><img src=\"https://www.blognone.com/sites/default/files/externals/248c1499f3c5853bb9c82e21bee1ba5b.gif\" /></p>\n</div></div></div><div><div>Topics: </div><div><div><a href=\"/topics/openbsd\">OpenBSD</a></div><div><a href=\"/topics/risc-v\">RISC-V</a></div><div><a href=\"/topics/operating-system\">Operating System</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"926a1fcade6bc3699247bc73e9b039041109be71338cedd8ddfebdaa3d8b6682","category":"Thai"}