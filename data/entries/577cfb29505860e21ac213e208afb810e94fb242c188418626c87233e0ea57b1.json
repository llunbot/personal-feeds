{"title":"HPE รายงานผลประกอบการไตรมาส รายได้รวมลดลง 14% เห็นสัญญาณบวกจากสินค้า AI","link":"https://www.blognone.com/node/138477","date":1709247937000,"content":"<div><div><div><p>HPE หรือ Hewlett Packard Enterprise รายงานผลประกอบการประจำไตรมาสที่ 1 ตามปีการเงินบริษัท 2024 สิ้นสุดเดือนมกราคม รายได้รวมลดลง 14% เมื่อเทียบกับไตรมาสเดียวกันในปีก่อนเป็น 6,755 ล้านดอลลาร์ มีรายรับต่อเนื่อง 12 เดือน (ARR) เพิ่มขึ้น 42% เป็น 1.4 พันล้านดอลลาร์ และมีกำไรสุทธิตามบัญชี GAAP ที่ 387 ล้านดอลลาร์</p>\n<p>รายได้จากส่วนธุรกิจเซิร์ฟเวอร์ซึ่งเป็นธุรกิจหลักของ HPE ลดลง 23% เป็น 3,352 ล้านดอลลาร์ โดยส่วนธุรกิจนี้ปรับการรายงานจากเดิมแยกเป็น Compute กับ HPC &amp; AI, ส่วนธุรกิจ Intelligent Edge รายได้เพิ่มขึ้น 3% เป็น 1,201 ล้านดอลลาร์, Hybrid Cloud ลดลง 10% เป็น 1,248 ล้านดอลลาร์ และ กลุ่ม Financial Services รายได้ 873 ล้านดอลลาร์</p>\n<p>Antonio Neri ซีอีโอ HPE ให้ข้อมูลเพิ่มเติมว่าบริษัทเห็นสัญญาณที่ดีจากความต้องการเซิร์ฟเวอร์สำหรับงาน AI ที่เพิ่มขึ้น บอกว่าตอนนี้คำสั่งซื้อประมาณ 25% เกี่ยวข้องกับ AI และมีแนวโน้มเพิ่มมากขึ้น</p>\n<p>ที่มา: <a href=\"https://www.barrons.com/articles/hp-enterprise-stock-earnings-ed360b89\">Barron's</a> และ <a href=\"https://investors.hpe.com/~/media/Files/H/HP-Enterprise-IR/documents/q1-2024/q1-2024-earnings-press-release.pdf\">HPE</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/c27ce47d8f37bc54bc2c3eb7f9acd029.jpeg\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"577cfb29505860e21ac213e208afb810e94fb242c188418626c87233e0ea57b1","category":"Thai"}