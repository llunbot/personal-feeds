{"title":"Nintendo ออกเกมเดิมแบบ Switch 2 Edition มีทั้ง Zelda 2 ภาค, Mario Party Jamboree, Kirby, Metroid 4","link":"https://www.blognone.com/node/145626","date":1743612733000,"content":"<div><div><div><p>นินเทนโดออกเกมเวอร์ชัน Nintendo Switch 2 Edition ที่นำเกมซึ่งมีอยู่บน Switch รุ่นแรก มาเพิ่มเติมของใหม่ ซึ่งต้องใช้ฟีเจอร์ที่มีเฉพาะบน <a href=\"https://www.blognone.com/node/145620\">Switch 2</a> เท่านั้น มีเกมต่อไปนี้</p>\n<ul>\n<li><strong>Super Mario Party Jamboree</strong> เพิ่มเกมย่อยที่ใช้ระบบเมาส์, ระบบสั่งด้วยเสียง, เกมที่ใช้กล้อง, รองรับวิดีโอคอลของ GameChat และเกมเสริม Jamboree TV เริ่มขาย 24 กรกฎาคม 2025</li>\n</ul>\n<ul>\n<li><strong>The Legend of Zelda: Breath of the Wild</strong> และ <strong>The Legend of Zelda: Tears of the Kingdom</strong> ปรับปรุงความละเอียดภาพ, เฟรมเรต, HDR, เกมโหลดเร็วขึ้น พร้อมฟีเจอร์ Zelda Notes ที่ทำงานร่วมกับแอป Nintendo Switch บนสมาร์ทโฟน เช่น ระบบนำทาง, บันทึกเสียงของ Zelda และตัวละครอื่น, Autobuild แชร์ข้อมูลยานพาหนะที่สร้างให้คนอื่นทำตามได้ หรือโหลดข้อมูลอื่นมาสร้างตามได้เช่นกัน ฯลฯ เริ่มขาย 5 มิถุนายน 2025</li>\n</ul>\n<ul>\n<li><strong>Kirby and the Forgotten Land</strong> เพิ่มเกมใหม่ Star-Crossed World และปรับปรุงเฟรมเรต เริ่มขาย 28 สิงหาคม 2025</li>\n</ul>\n<ul>\n<li><strong>Pokémon Legends: Z-A</strong> เพิ่มความละเอียดภาพ และเฟรมเรต</li>\n<li><strong>Metroid Prime 4: Beyond</strong> รองรับระบบเมาส์, เพิ่มความละเอียดภาพ และเฟรมเรต</li>\n</ul>\n<p>สำหรับคนที่มีเกมเหล่าใน Nintendo Switch อยู่แล้ว สามารถอัปเกรดเป็นเวอร์ชัน Nintendo Switch 2 Edition ได้โดยซื้อแพ็คเกจเสริม ทำให้สามารถเล่นได้ทั้งบน Nintendo Switch รุ่นแรก (ไม่มีส่วนเสริม) และบน Switch 2 แบบมีส่วนเสริม</p>\n<p>เฉพาะ Zelda ทั้งสองภาค สามารถอัปเกรดเป็น Nintendo Switch 2 Edition ได้ฟรี ถ้าเป็นสมาชิก Nintendo Switch Online + Expansion Pack</p>\n<p>ที่มา: <a href=\"https://www.nintendo.com/us/gaming-systems/switch-2/featured-games/switch-2-edition/\">นินเทนโด</a></p>\n</div></div></div><div><div>Topics: </div><div><div><a href=\"/topics/mario-party\">Mario Party</a></div><div><a href=\"/topics/mario\">Mario</a></div><div><a href=\"/topics/zelda\">Zelda</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/kirby\">Kirby</a></div><div><a href=\"/topics/metroid\">Metroid</a></div><div><a href=\"/topics/pokemon\">Pokemon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81874cc9a03e4f889594839c7c44f52de11ce2c24216b3b13ecbbc0fb0a6cabb","category":"Thai"}