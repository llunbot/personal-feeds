{"title":"รวมคะแนนรีวิว Cyberpunk 2077: Phantom Liberty รอบนี้ไม่คว่ำได้คะแนนเฉลี่ย 88/100","link":"https://www.blognone.com/node/135855","date":1695286153000,"content":"<div><div><div><p><strong>Cyberpunk 2077: Phantom Liberty</strong> ส่วนเสริมตัวแรก และตัวเดียวของเกมผ้าป่าคว่ำช่วงเปิดตัวปี 2020 อย่าง Cyberpunk 2077 ได้ถูกปล่อยให้บรรดาสื่อเกมต่าง ๆ ได้รีวิวกันแล้ว ซึ่งได้คะแนนเฉลี่ย 88/100 เท่ากันจากทั้ง Opencritic และ Metacritic ที่เป็นเว็บไซต์รวบรวมคะแนนรีวิวเจ้าประจำ</p>\n<p>หลายสื่อให้คะแนนเฉลี่ยอยู่ที่ 8-10 คะแนน ซึ่งมีความเห็นไปในทางเดียวกันว่าส่วนเสริม Phantom Liberty และตัวเกมเวอร์ชั่น 2.0 ดูแตกต่างจากเกมเวอร์ชันต้นฉบับแบบคนละเกม ส่วนเสริมนี้มีปริมาณคอนเทนท์ที่ค่อนข้างแน่น, เนื้อเรื่องยอดเยี่ยม และตัวละครที่น่าจดจำ ส่วนสื่อที่ให้คะแนน 4/10 ส่วนใหญ่จะยกตัวเกมเวอร์ชั่นปี 2020 มาแขวนประหนึ่งแค้นเจ็บแล้วจำ และกดคะแนนส่วนเสริม โดยตัวอย่างการวิจารณ์เกมจากบรรดาสื่อต่าง ๆ มีดังนี้</p>\n<ul>\n<li><strong>Gamespot 10/10</strong> Phantom Liberty ได้รวบรวมสิ่งที่ดีที่สุดของ Cyberpunk 2077 ไม่ว่าจะเป็นการเป็นเกมยิงสมบทบาทน่าตื่นเต้นที่มาพร้อมเรื่องราวที่เร้าใจ และบทสรุปที่ไม่อาจลืมเลือน</li>\n<li><strong>IGN 9/10</strong> Cyberpunk 2077: Phantom Liberty เป็นการพลิกโฉมครั้งใหญ่ของเกม RPG จาก CD Projekt Red ที่เปลี่ยนแปลงไปตั้งแต่ปล่อยอนิเมะ Cyberpunk: Edgerunners จนมาถึงอัปเดต 2.0</li>\n<li><strong>PC Gamer 87/100</strong> Phantom Liberty ไม่ได้เป็นการสร้าง Cyberpunk 2077 ขึ้นมาใหม่ แต่เป็น CD Projekt ที่จัดเต็มแบบเต็มสูบเพื่อบอกเล่าเรื่องราวของเกม RPG ที่ยอดเยี่ยม</li>\n<li><strong>GamesRadar+ 4.5/5</strong> การอัปเดต 2.0 และ Phantom Liberty ทำให้ Cyberpunk 2077 เป็นเกมที่ต่างกับต้นฉบับมาก ไม่เพียงแต่ภาพดูสวยขึ้น แต่พื้นที่ยังกว้างใหญ่ขึ้นด้วย ส่วนขยาย Phantom Liberty เพิ่มภารกิจหลัก 13 ภารกิจ ภารกิจเสริมใหม่ 17 ภารกิจ และเพิ่มตอนจบใหม่สำหรับเกมหลัก นั่นเป็นเนื้อหามากมายโดยที่ยังไม่ได้นับสิ่งที่เพิ่มเข้ามาในช่วง 3 ปีนี้ นับจากการเปิดตัวเกมครั้งแรก</li>\n<li><strong>GamingBolt 9/10</strong> Phantom Liberty คือสิ่งที่เกม Cyberpunk 2077 ควรจะเป็นเมื่อ 3 ปีที่แล้ว เป็นส่วนขยายที่น่าทึ่งซึ่งมีเรื่องราวที่น่าจับตามอง ตัวละครที่น่าดึงดูด รูปแบบการเล่นที่น่าดึงดูดในแต่ละช่วงเวลา และกลไกความก้าวหน้าที่ได้รับการปรับปรุงอย่างมาก ในที่สุด CD Projekt RED ก็ทำสำเร็จตามคำสัญญาอันสูงส่งที่เคยกล่าวไปในตัวเกมหลักเมื่อหลายปีก่อน</li>\n<li><strong>Attack of the Fanboy 70/100</strong> Phantom Liberty มีช่วงเวลาที่ดีอยู่บ้าง แต่ท้ายที่สุดแล้ว มันก็เป็นแค่หนังสายลับระทึกขวัญดำเนินเรื่องแบบตามสูตรที่มีนักแสดงที่ไม่น่าสนใจ ต่อให้มีพลังดาราดังก็ไม่ช่วย</li>\n<li><strong>PC Invasion 3.5/10</strong> Cyberpunk 2077 Phantom Liberty มีการปรับปรุงบางอย่าง แต่ก็ล้มเหลวในการทำตามคำมั่นสัญญาอันสูงส่งของตัวเอง</li>\n<li><strong>Impulsegamer 4.5/10</strong> เป็น DLC ที่ยอดเยี่ยม ควรค่าแก่การเล่นต่อจากตัวเกมหลัก ตราบเท่าที่คุณให้อภัยบั๊คในเกมได้อะนะ</li>\n</ul>\n<p>Cyberpunk 2077: Phantom Liberty จะวางหน่ายในวันที่ 26 กันยายนนี้ สามรถเล่นได้ใน PS5, Xbox Series S/X และ PC โดยตัวเกมหลักเวอร์ชัน 2.0 จะปล่อยให้อัปเดตภายในคืนนี้</p>\n<p><img alt=\"No Description\" src=\"https://www.blognone.com/sites/default/files/externals/371e7f4c59185bf464585639617f965c.jpg\" /></p>\n<p>ที่มา - <a href=\"https://opencritic.com/game/15196/cyberpunk-2077-phantom-liberty/reviews\">OpenCritic</a>, <a href=\"https://www.metacritic.com/game/cyberpunk-2077-phantom-liberty/\">Metacritic</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60610fd3e3916b350e975b274fa107fe55dd330effd331d3178221e83134acdd","category":"Thai"}