{"title":"Meituan รายงานผลประกอบการไตรมาส 4/2024 รายได้โต 20% จากทั้งธุรกิจหลักและธุรกิจริเริ่มใหม่","link":"https://www.blognone.com/node/145409","date":1742620729000,"content":"<div><div><div><p>Meituan แพลตฟอร์มเดลิเวอรีรายใหญ่ในจีน รายงานผลการดำเนินงานประจำไตรมาสที่ 4 ของปี 2024 รายได้รวม 88,487 ล้านหยวน เพิ่มขึ้น 20% จากช่วงเดียวกันในปีก่อน มีกำไรสุทธิเพิ่มขึ้นเป็น 6,222 ล้านหยวน</p>\n<p>รายได้ในกลุ่มธุรกิจหลัก (เดลิเวอรี, ส่งพัสดุ, ท่องเที่ยว) เพิ่มขึ้น 19% เป็น 65,566 ล้านหยวน ส่วนกลุ่มธุรกิจใหม่หรือ New Initiatives มีรายได้ 22,920 ล้านหยวน เพิ่มขึ้น 24% เฉพาะกลุ่มธุรกิจใหม่นี้ขาดทุนจากการดำเนินงาน 2,176 ล้านหยวน ซึ่ง Meituan บอกว่าช่วงที่ผ่านมาบริษัทได้ริเริ่มเข้าสู่หลายธุรกิจ เช่น บริการจัดส่งวัตถุดิบให้ร้านอาหาร, บริการเช่าจักรยาน, บริการเช่าสกูตเตอร์ไฟฟ้า, โซลูชัน SaaS สำหรับร้านอาหาร, บริการเช่าพาวเวอร์แบงก์ เป็นต้น นอกจากนี้กลุ่ม New Initiatives ยังรวมการทำธุรกิจเดลิเวอรีในต่างประเทศด้วย</p>\n<p>Meituan บอกว่าบริษัทจะเพิ่มการลงทุนในเทคโนโลยีใหม่ ที่สามารถเสริมกับบริการปัจจุบัน เช่น AI, บริการเดลิเวอรีด้วยหุ่นยนต์หรือโดรน, รถส่งสินค้าอัตโนมัติ และอื่น ๆ</p>\n<p>ที่มา: <a href=\"https://media-meituan.todayir.com/20250321164002186911579703_en.pdf\">Meituan</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/19820638a368094c0eaec3040cff1496.png\" /></p>\n</div></div></div><div><div>Topics: </div><div><div><a href=\"/topics/meituan\">Meituan</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a7954df7718b143f6a6a759cb6d73a3a5697dcc2da08a76c8e25827172a80ad","category":"Thai"}