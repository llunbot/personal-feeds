{"title":"Prometheus  เพิ่มโหมด Agent สำหรับรันบน IoT เก็บข้อมูลไว้ที่ตัวเองแค่ชั่วคราว","link":"https://www.blognone.com/node/125869","date":1637090803000,"content":"<div><div><div><p>Prometheus  ซอฟต์แวร์เก็บค่ามาตรวัด (metric) ที่ได้รับความนิยมจนเป็นมาตรฐานในกลุ่ม Kubernetes เตรียมเพิ่มโหมด Agent ในเวอร์ชั่น 2.32.0 ที่กำลังจะออกมา เพื่อรองรับเคสใช้งานสำหรับระบบปลายทาง เช่นระบบ IoT ที่ไม่ต้องการเก็บข้อมูลย้อนหลังยาวๆ ไว้กับตัว</p>\n<p>ตัว Prometheus  เองมีฟีเจอร์ Remote Write สำหรับส่งต่อข้อมูลจากข้ามเซิร์ฟเวอร์ Prometheus   กันอยู่แล้ว และหลายคนก็ใช้ฟีเจอร์นี้ในการเก็บข้อมูลที่เซิร์ฟเวอร์ปลายทาง แต่หากรันในโหมด Agent ตัว Prometheus  จะเขียนข้อมูลลง TSDB WAL และลบข้อมูลที่ส่งต่อไปยังเซิรฟเวอร์ปลายทางสำเร็จทันที ทำให้กินพื้นที่ดิสก์ในเซิร์ฟเวอร์ปลายทางน้อยลงมาก</p>\n<p>ฟีเจอร์นี้ทีมงานก็พัฒนาต่อมาจาก Grafana Agent ที่ใช้งานมายาวนาน แต่ยังถือว่าเป็นระดับทดลอง (experimental) อยู่ คำแนะนำโดยทั่วไปตอนนี้ยังแนะนำรันโหมดเซิร์ฟเวอร์ไปก่อน</p>\n<p>ที่มา - <a href=\"https://prometheus.io/blog/2021/11/16/agent/\">Prometheus</a></p>\n<p><img src=\"https://www.blognone.com/sites/default/files/externals/9fa73c2ff496d8696f85c4b26aa47ec4.png\" /></p>\n</div></div></div><div><div>Topics: </div><div><div><a href=\"/topics/prometheus\">Prometheus</a></div><div><a href=\"/topics/cncf\">CNCF</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8afedcd6e5d5028b43dd80bfa00f6c3651972b49506fc66064bc3b4ba839ceaf","category":"Thai"}