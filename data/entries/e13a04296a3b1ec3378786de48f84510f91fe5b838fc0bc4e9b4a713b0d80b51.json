{"title":"โซนี่ออก The Last of Us Complete ชุดบันเดิลรวมภาค 1-2 บน PS5 ราคา 100 ดอลลาร์","link":"https://www.blognone.com/node/145805","date":1744381442000,"content":"<div><div><div><p>ถ้าโซนี่ไม่มีอะไรบางอย่างเกี่ยวกับ The Last of Us มาขายใหม่ก็คงไม่สบายใจ เกิดอาเพทบางอย่างกับบริษัท</p>\n<p>หลังจากออก <a href=\"https://www.blognone.com/node/119218\">รีมาสเตอร์</a> <a href=\"https://www.blognone.com/node/128909\">รีเมค</a> <a href=\"https://www.blognone.com/node/143630\">รีมาสเตอร์</a> <a href=\"https://www.blognone.com/node/145139\">จอยลายพิเศษ</a> ไปจนหมดสิ้นแล้ว ล่าสุดโซนี่จับเกมสองภาคมามัดรวมเป็นบันเดิลขายในชื่อ <strong>The Last of Us Complete</strong></p>\n<p>The Last of Us Complete ประกอบด้วยเกมเวอร์ชันล่าสุดของทั้งสองภาคคือ The Last of Us Part I และ The Last of Us Part II Remastered บน PS5 เกมวางขายแล้ววันนี้ในราคา 99.99 ดอลลาร์ หรือ <a href=\"https://store.playstation.com/en-th/product/HP9000-PPSA29490_00-0000000000000000\">ราคาไทย 3,390 บาท</a></p>\n<p>นอกจากบันเดิลขายแบบมัดรวมแล้ว โซนี่ยังมี The Last of Us Complete: Collector’s Edition แบบแผ่นสำหรับนักสะสมที่เป็นแฟนพันธุ์แท้ของซีรีส์ด้วย ชุดสะสมจะเริ่มขายวันที่ 10 กรกฎาคม</p>\n<p>ที่มา - <a href=\"https://blog.playstation.com/2025/04/10/the-last-of-us-complete-hits-ps5-today-physical-collectors-edition-coming-july/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/036cf57abae4ccada5c563a1d0a053cb.jpg\" /></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e13a04296a3b1ec3378786de48f84510f91fe5b838fc0bc4e9b4a713b0d80b51","category":"Thai"}