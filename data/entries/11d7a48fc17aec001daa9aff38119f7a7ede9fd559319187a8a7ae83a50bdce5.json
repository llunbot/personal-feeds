{"title":"แคนาดายื่นฟ้องกูเกิลผูกขาดโฆษณาออนไลน์ ให้ขายเครื่องมือโฆษณาบางส่วนออกไป","link":"https://www.blognone.com/node/143388","date":1732860602000,"content":"<div><div><div><p>Competition Bureau หน่วยงานการแข่งขันของประเทศแคนาดา ยื่นฟ้องกูเกิลข้อหามีพฤติกรรมกีดกันการแข่งขันในตลาดโฆษณาออนไลน์ของแคนาดา</p>\n<p>พฤติกรรมกีดกันการแข่งขันของกูเกิลคือ เป็นเจ้าของเครื่องมือทั้งฝั่งผู้ซื้อโฆษณา (Google Ads และ Display &amp; Video 360), พื้นที่แสดงโฆษณา (DoubleClick for Publishers ที่เจ้าของเว็บใช้แสดงโฆษณา) และตลาดซื้อขายพื้นที่โฆษณา (Ad Exchange) ในคำฟ้องบอกว่ากูเกิลครองตลาดเกือบเบ็ดเสร็จ และใช้อำนาจตรงนี้กำหนดวิธี-ราคาในการแสดงผลโฆษณา จนไม่มีผู้เล่นรายอื่นสามารถเข้ามาแข่งกับกูเกิลได้</p>\n<p>Competition Bureau ยื่นคำฟ้องต่อศาลการแข่งขัน (Competition Tribunal) ขอให้สั่งกูเกิลให้ขายเครื่องมือโฆษณาในสังกัดออกไป 2 ตัว และเสียค่าปรับตามกฎหมายการแข่งขัน Competition ของแคนาดา ฝั่งกูเกิลมีเวลา 45 วันในการยื่นคัดค้าน</p>\n<p>ที่มา - <a href=\"https://www.canada.ca/en/competition-bureau/news/2024/11/competition-bureau-sues-google-for-anti-competitive-conduct-in-online-advertising-in-canada.html\">Competition Bureau</a></p>\n<p><img alt=\"No Description\" src=\"https://www.blognone.com/sites/default/files/externals/14b8f1f71a727a4cb08c8d242899e259.png\" /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11d7a48fc17aec001daa9aff38119f7a7ede9fd559319187a8a7ae83a50bdce5","category":"Thai"}