{"title":"ลูบคม เซิร์ฟเวอร์ FBI ถูกใช้ส่งเมลหลอก แฮกเกอร์อาศัยพอร์ทัลที่มีช่องโหว่","link":"https://www.blognone.com/node/125831","date":1636914489000,"content":"<div><div><div><p>ช่วงสัปดาห์ที่ผ่านมาผู้ดูแลระบบนับพันรายได้รับอีเมลแจ้งเตือนภัยไซเบอร์โดยส่งมาจากโดเมน ic.fbi.gov ว่าระบบถูกแฮก โดยอีเมลนี้ส่งมาจากเซิร์ฟเวอร์ของ FBI จริง ทำให้ผู้รับอีเมลไม่สามารถแยกแยะได้เลยว่าเมลใดเป็นเมลหลอก</p>\n<p>ระบบที่มีช่องโหว่นี้เป็นระบบพอร์ทัลของหน่วยงานบังคับกฎหมายของสหรัฐฯ หรือ Law Enforcement Enterprise Portal (LEEP) สำหรับหน่วยงานต่างๆ มาแชร์ข้อมูลข่าวสารกัน แต่ทาง FBI เปิดให้ใครก็ได้สมัครสมาชิก เมื่อกรอกข้อมูลครบแล้ว ระบบจะส่งอีเมลยืนยันไปยังอีเมลที่ใช้สมัครซึ่งเป็นเรื่องปกติของเว็บจำนวนมาก</p>\n<p>ปัญหาคือ LEEP สร้างอีเมลจากฝั่งเบราว์เซอร์และเซิร์ฟเวอร์เชื่อข้อมูลทั้งหัวข้ออีเมล และเนื้อหาในอีเมล ทำให้แฮกเกอร์สามารถสมัครระบบ LEEP แล้วส่งอีเมลหาใครก็ได้ โดยกำหนดทั้งหัวข้ออีเมลและเนื้อหาภายในได้ทั้งหมด</p>\n<p>ทาง FBI แถลงระบุว่าเป็นช่องโหว่ \"คอนฟิกผิดพลาด\" (misconfiguration)  และเซิร์ฟเวอร์ตัวนี้ใช้สำหรับส่งอีเมลสำหรับระบบ LEEP เท่านั้น อีเมลระบบอื่นไม่ได้รับผลกระทบและไม่มีข้อมูลรั่วไหล</p>\n<p>ที่มา - <a href=\"https://krebsonsecurity.com/2021/11/hoax-email-blast-abused-poor-coding-in-fbi-website/#more-57551\">Krebs On Security</a>, <a href=\"https://twitter.com/spamhaus/status/1459450061696417792\">SpamHaus</a></p>\n<p><img src=\"https://www.blognone.com/sites/default/files/externals/38146effcb7f813010ee62086d21bb6f.jpg\" /></p>\n</div></div></div><div><div>Topics: </div><div><div><a href=\"/topics/fbi\">FBI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80a35d63022c8ba64f167af2d01e7d7698440ead0cc4a8754db7944eedabf74d","category":"Thai"}