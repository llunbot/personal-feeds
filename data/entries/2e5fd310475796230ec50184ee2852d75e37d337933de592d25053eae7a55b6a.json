{"title":"True แจ้งตลาดหลักทรัพย์ฯ ควบรวมบริษัทย่อย TUC กับ DTN แบรนด์ดีแทคให้บริการตามปกติ","link":"https://www.blognone.com/node/135134","date":1691192221000,"content":"<div><div><div><p>บริษัท ทรู คอร์ปอเรชั่น จำกัด (มหาชน) หรือ ทรู แจ้งต่อตลาดหลักทรัพย์แห่งประเทศไทย ว่าบริษัทย่อย คือ บริษัท ทรู มูฟ เอช ยูนิเวอร์แซล คอมมิวนิเคชั่น จำกัด (TUC) และ บริษัท ดีแทค ไตรเน็ต จำกัด (DTN) ได้จดทะเบียนควบบริษัทต่อกรมพัฒนาธุรกิจการค้า เมื่อวันที่ 3 สิงหาคม 2566 เรียบร้อยแล้ว</p>\n<p>ผลของการควบบริษัททำให้ DTN หมดสภาพจากการเป็นนิติบุคคล ส่วน TUC ยังคงสภาพเป็นนิติบุคคล โดยทรัพย์สิน หนี้ สิทธิ หน้าที่ และความรับผิดชอบของ DTN ได้ถูกโอนให้ TUC นับตั้งแต่วันที่จดทะเบียน โดยไม่ส่งผลกระทบต่อการดำเนินงานของบริษัทแต่อย่างใด</p>\n<p>ดีแทคได้อัพเดตข้อมูลในเว็บไซต์ ระบุว่าผลของการควบรวมนี้ แบรนด์ดีแทคจะให้บริการโดย TUC ลูกค้าไม่มีการเปลี่ยนแปลงใด ๆ โดยธุรกรรมที่เคยทำภายใต้ DTN จะเปลี่ยนเป็น TUC แทน</p>\n<p>ที่มา: <a href=\"https://investor.truecorp.co.th/newsroom/030820231731500190T.pdf\">ทรู คอร์ปอเรชั่น</a> (pdf) และ <a href=\"https://www.dtac.co.th/our-company#Faq\">ดีแทค</a></p>\n<p><img alt=\"No Description\" src=\"https://www.blognone.com/sites/default/files/externals/4477be6941d9e8d6d2ec4ae9912493a5.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/dtac\">dtac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e5fd310475796230ec50184ee2852d75e37d337933de592d25053eae7a55b6a","category":"Thai"}