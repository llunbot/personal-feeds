{"title":"ไมโครซอฟท์ยืดระยะเวลาซัพพอร์ตเฟิร์มแวร์ Surface บางรุ่นจากเดิม 4 ปี เพิ่มเป็น 6 ปี","link":"https://www.blognone.com/node/136573","date":1699061933000,"content":"<div><div><div><p>ไมโครซอฟท์ยืดอายุ Surface รุ่นเก่าที่ขายตั้งแต่ปี 2021 เป็นต้นมา จากเดิมซัพพอร์ตเฟิร์มแวร์และไดรเวอร์ให้ 4 ปี ขยายเป็น 6 ปี</p>\n<p>ไมโครซอฟท์เพิ่งประกาศนโยบายอัพเดตเฟิร์มแวร์และไดรเวอร์ให้นาน 6 ปีเมื่อเดือนกันยายน 2023 พร้อมการเปิดตัว <a href=\"https://www.blognone.com/node/135861\">Surface Laptop Go 3</a> และ <a href=\"https://www.blognone.com/node/135862\">Surface Laptop Studio 2</a> (ไม่เกี่ยวกับระยะเวลาซัพพอร์ตของ OS)</p>\n<p>ล่าสุดไมโครซอฟท์อัพเดตนโยบายแบบเงียบๆ บนหน้าเว็บ ให้มีผลกับ Surface ที่วางขายหลัง 1 มกราคม 2021 ด้วย ทำให้สินค้าอย่าง Surface Pro 7+, Surface Laptop 4, Surface Pro 8, Surface Go 3 ได้ระยะเวลาซัพพอร์ตที่ยาวนานขึ้นไปจนถึงปี 2027 (<a href=\"https://learn.microsoft.com/en-us/surface/surface-driver-firmware-lifecycle-support\">รายชื่ออุปกรณ์ Surface ทั้งหมดพร้อมระยะสิ้นสุดการซัพพอร์ต</a>)</p>\n<p>ที่มา - <a href=\"https://www.windowscentral.com/hardware/surface/microsoft-commits-to-6-years-of-firmware-updates-for-new-surface-pcs-going-forward\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/bb2294e8f9ccb42b9a966609254ddc55.jpg\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7c2987d6950d930888c510d38a4abfa46d641bfaca8a9a9717819ce3bad9975","category":"Thai"}