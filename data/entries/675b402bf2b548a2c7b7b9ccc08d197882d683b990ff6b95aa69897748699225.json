{"title":"Twitch ประกาศถอดแอปออกจาก Nintendo Switch eShop","link":"https://www.blognone.com/node/136506","date":1698799205000,"content":"<div><div><div><p>Twitch ประกาศยุติการสนับสนุนแอปบน Nintendo Switch โดยข้อมูลใน<a href=\"https://help.twitch.tv/s/article/nintendo-switch?language=en_US\">หน้าซัพพอร์ต</a>บอกว่า ตั้งแต่ 6 พฤศจิกายน 2023 เป็นต้นไป จะไม่สามารถดาวน์โหลดแอป Twitch ใน eShop ได้ ส่วนผู้ที่โหลดแอปอยู่ก่อนหน้านี้แล้ว จะไม่สามารถใช้งานแอปได้อีกต่อไปเริ่มตั้งแต่ 31 มกราคม 2024</p>\n<p>ตัวแทนของ Twitch ชี้แจงเพิ่มเติมว่านี่เป็นการตัดสินใจที่ยากลำบากที่ต้องนำแอปออกจาก Nintendo Switch โดย Nintendo ยังคงเป็นพาร์ตเนอร์ที่มีคุณค่าและบริษัทขอบคุณชุมชนของ Switch ที่ให้การสนับสนุนมาโดยตลอด</p>\n<p>แอป Twitch บน Switch เปิดตัวในปี 2021 แต่ผู้ใช้งานมีกระแสตอบรับที่ไม่ดีนัก เช่น ไม่แสดงข้อความแชท ต้องใช้หน้าจออื่นดู ตัวแอปเองก็ไม่สามารถกดสนับสนุนสตรีมเมอร์ได้โดยตรง และแอปก็ไม่สามารถแคสต์เกมที่เล่นอยู่ได้</p>\n<p>ที่มา: <a href=\"https://www.theverge.com/2023/10/31/23940753/twitch-nintendo-switch-app-end-support\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/d67089febbb04df77c0bbf69e01b4ce7.png\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"675b402bf2b548a2c7b7b9ccc08d197882d683b990ff6b95aa69897748699225","category":"Thai"}