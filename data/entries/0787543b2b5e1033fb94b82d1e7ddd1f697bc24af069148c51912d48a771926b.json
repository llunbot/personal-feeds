{"title":"เอกสารลับโซนี่ในคดี FTC คาดดำไม่ดีพอ ทำให้รู้ตัวเลขรายได้ และต้นทุนค่าพัฒนาเกม","link":"https://www.blognone.com/node/134602","date":1688046990000,"content":"<div><div><div><p>ในการไต่สวนของ FTC บริษัทเกมที่เกี่ยวข้องจำเป็นต้องเปิดเผยเอกสารในชั้นศาล โดยเอกสารมักถูกคาดดำบริเวณข้อมูลสำคัญที่ไม่อยากเปิดเผยต่อสาธารณะ</p>\n<p>อย่างไรก็ตาม เอกสารของโซนี่กลับใช้วิธีคาดดำด้วยปากกาไฮไลท์ (Sharpie Pen) แล้วสแกนกลับเข้าคอมพิวเตอร์อีกที ทำให้ข้อมูลที่ถูกคาดดำสามารถอ่านได้หากปรับแสงดีๆ เพราะยังเห็นรอยหมึกของตัวหนังสือเดิมอยู่</p>\n<p>ข้อมูลสำคัญที่หลุดออกมามีดังนี้</p>\n<ul>\n<li>ต้นทุนการพัฒนาเกม Horizon Forbidden West คือ 212 ล้านดอลลาร์ ใช้พนักงาน 300 คน โปรเจคนาน 5 ปี</li>\n<li>ต้นทุนการพัฒนาเกม  Last of Us Part II คือ 220 ล้านดอลลาร์ ใช้พนักงาน 200 คน</li>\n<li>โซนี่ยังมีดีลเอ็กซ์คลูซีฟกับ Activision ทำการตลาดร่วมกันกับ Call of Duty อีกหนึ่งภาค ที่จะออกช่วงปลายปี 2023</li>\n<li>เกือบครึ่งหนึ่งของเกมเมอร์ที่เป็นเจ้าของ PS5 นั้นเป็นเจ้าของ Nintendo Switch ด้วย</li>\n<li>เกือบ 20% ของเจ้าของ PS5 ในสหรัฐ เป็นเจ้าของ Xbox Series X หรือ S ด้วย</li>\n<li>14% ของเกมที่ขายบน PS5 เป็นเกม first-party ของโซนี่เอง (ตัวเลข 14% อาจไม่ถูกต้องเพราะตัวหนังสือไม่ชัดมาก)</li>\n<li>ในปี 2021 มีผู้เล่น PlayStation ใช้เวลากับเกม Call of Duty คิดเป็นสัดส่วนเวลาต่อเวลาเล่นเกมทั้งหมด ดังนี้\n<ul>\n<li>เล่นเกม Call of Duty คิดเป็น 30% จำนวน 14 ล้านคน</li>\n<li>เล่นเกม Call of Duty คิดเป็น 70% จำนวน 6 ล้านคน</li>\n<li>เล่นเกม Call of Duty คิดเป็น 100% จำนวน 1 ล้านคน (คือไม่เล่นเกมอื่นเลย)</li>\n</ul>\n</li>\n<li>ในปี 2021 เกม Call of Duty ทำรายได้บน PlayStation ราว 800 ล้านดอลลาร์ เฉพาะในสหรัฐ และ 1.5 พันล้านดอลลาร์ ถ้ารวมทั่วโลก (ตัวเลขอาจไม่ถูกต้องเพราะตัวหนังสือไม่ชัดเจน)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d262c91ec4b5757461266e20b6d8d94d.png\" /></p>\n<p>ที่มา - <a href=\"https://www.theverge.com/2023/6/28/23777298/sony-ftc-microsoft-confidential-documents-marker-pen-scanner-oops\">The Verge</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ftc\">FTC</a></div><div><a href=\"/topics/games\">Games</a></div><div><a href=\"/topics/call-of-duty\">Call of Duty</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0787543b2b5e1033fb94b82d1e7ddd1f697bc24af069148c51912d48a771926b","category":"Thai"}