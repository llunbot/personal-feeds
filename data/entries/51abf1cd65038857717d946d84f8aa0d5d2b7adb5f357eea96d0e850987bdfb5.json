{"title":"Threads ครบรอบ 1 ปี จำนวนผู้ใช้งานมากกว่า 175 ล้านบัญชีแล้ว","link":"https://www.blognone.com/node/140721","date":1720023758000,"content":"<div><div><div><p>Mark Zuckerberg ซีอีโอ Meta ประกาศว่า Threads แพลตฟอร์มโซเชียลเน้นตัวหนังสือ ตอนนี้มีผู้ใช้งานเป็นประจำทุกเดือน (MAUs) มากกว่า 175 ล้านบัญชีแล้ว ซึ่ง Threads จะมี<a href=\"https://www.blognone.com/node/134699\">อายุครบ 1 ปี</a> ในอีกกี่ไม่กี่วันข้างหน้า</p>\n<p>ก่อนหน้านี้ Elon Musk เจ้าของ X หรือ Twitter เดิม ซึ่งเป็นแพลตฟอร์มที่ Threads หวังมาแข่งขัน เปิดเผยตัวเลขผู้ใช้งานว่ามี MAUs แตะ 600 ล้านบัญชี และถ้าเป็นผู้ใช้งานเป็นประจำทุกวัน (DAUs) ก็คิดเป็นประมาณครึ่งหนึ่ง หากเป็นตามนี้หนทางของ Threads ก็คงใช้เวลาอีกระยะหนึ่ง</p>\n<p>Threads ยังเปิดเผยสถิติเพิ่มเติม ว่าจำนวนโพสต์ประมาณ 63% เป็นโพสต์ที่มีแต่ตัวหนังสือ, จำนวนแท็กถูกสร้างขึ้นมาแล้วมากกว่า 50 ล้านหัวข้อ โดยสามหัวข้อยอดนิยมคือ PhotographyThreads, BookThreads และ GymThreads</p>\n<p>ที่มา: <a href=\"https://techcrunch.com/2024/07/03/threads-nears-its-one-year-anniversary-with-more-than-175m-monthly-active-users/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51abf1cd65038857717d946d84f8aa0d5d2b7adb5f357eea96d0e850987bdfb5","category":"Thai"}