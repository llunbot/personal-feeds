{"title":"สตูดิโอ Guerrilla ยืนยัน กำลังทำเกม Horizon ภาคใหม่ และเกมมัลติเพลเยอร์ออนไลน์","link":"https://www.blognone.com/node/133551","date":1682426735000,"content":"<div><div><div><p>สตูดิโอ Guerrilla ในเครือ PlayStation ประกาศเปลี่ยนตัวผู้บริหาร โดย Angie Smets ผู้อำนวยการสตูดิโอและ executive producer จะขึ้นไปรับตำแหน่ง Head of Development Strategy ของบริษัทแม่ PlayStation Studios</p>\n<p>โครงสร้างใหม่ของ Guerrilla จะใช้ผู้บริหาร 3 คนแบ่งงานกัน คือ Joel Eschler (Studio Director and Production Director), Hella Schmidt (Studio Director and General Manager), Jan-Bart van Beek (Studio Director and Art Director)</p>\n<p>แต่ข่าวสำคัญกว่านั้นสำหรับแฟนๆ คือ Guerrilla ยืนยันแล้วว่ากำลังทำเกม Horizon ภาคใหม่ 2 เกม ได้แก่ เกมภาคหลักที่ยังเป็นเนื้อเรื่องของ Aloy (น่าจะนับเป็นภาคที่สาม) และเกมออนไลน์มัลติเพลเยอร์อีกเกม</p>\n<p>ปีนี้เราเห็นเกม Horizon ภาคใหม่ออกวางขายแล้ว 2 เกม ได้แก่ <a href=\"https://www.blognone.com/node/131803\">Horizon Burning Shores ที่เป็น DLC ของ Forbidden West</a> และ <a href=\"https://www.blognone.com/node/128823\">Horizon Call of the Mountain ที่เป็นเกม PS VR2</a></p>\n<p>ที่มา - <a href=\"https://www.guerrilla-games.com/read/message-from-guerrilla-studio-management\">Guerrilla Games</a>, <a href=\"https://kotaku.com/horizon-forbidden-west-aloy-sequel-burning-shores-ps5-1850369063\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/90044493ec9b1bcec7ea3db43a040492.jpg\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/guerrilla-games\">Guerrilla Games</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af41a75b00991d9b00dc541d1224b1e6efd9ece20142fe36dac5dd27d33831e2","category":"Thai"}