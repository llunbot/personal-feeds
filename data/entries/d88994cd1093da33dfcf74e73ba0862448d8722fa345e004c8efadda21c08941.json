{"title":"Windows 11 จะเพิ่มหน้าจอให้แอพขอสิทธิปักไอคอนบน Taskbar, แก้ Default Apps ง่ายขึ้น","link":"https://www.blognone.com/node/133093","date":1679373759000,"content":"<div><div><div><p>ไมโครซอฟท์ประกาศแผนการเปลี่ยนพฤติกรรมของ Windows 11 ที่ช่วยให้แอพภายนอก (third party) เข้ามานำเสนอตัวเองให้ผู้ใช้ได้ง่ายขึ้น</p>\n<p>อย่างแรกคือ API ที่เปิดให้แอพขอปักหมุดไอคอน (pinning) ตัวเองบน Taskbar โดยจะขึ้นหน้าต่างแจ้งเตือนเพื่อขอคำยินยอมจากผู้ใช้ก่อน ซึ่งจะช่วยให้แอพที่ติดตั้งใหม่เข้ามาแสดงตัวบน Taskbar ได้สะดวกขึ้น</p>\n<p><img alt=\"No Description\" src=\"https://www.blognone.com/sites/default/files/externals/227c54bf99b89c79aea28fc595b978dc.jpg\" /></p>\n<p>อย่างที่สองคือ ไมโครซอฟท์จะเปิด URI ให้แอพสามารถกดเข้าหน้าตั้งค่า Default Apps ของ Windows 11 ได้โดยตรง เพื่อให้ผู้ใช้กดเปลี่ยนแอพนั้นเป็นดีฟอลต์สำหรับงานที่ต้องการ เทียบกับในปัจจุบันที่ผู้ใช้จำเป็นต้องเปิดแอพ Settings ด้วยตัวเองเพื่อมาเปลี่ยนค่านี้</p>\n<p><a href=\"https://www.blognone.com/node/127840\">Windows 11 ถูกวิจารณ์อย่างหนักในช่วงที่ออกมาตอนแรกๆ</a> เพราะบังคับให้ Edge เป็นดีฟอลต์เบราว์เซอร์ และมีวิธีเปลี่ยนค่าที่ยากพอสมควร ท่าทีของไมโครซอฟท์ที่เปิดกว้างมากขึ้น อำนวยความสะดวกให้แอพสามารถแสดงปุ่ม/ลิงก์ให้ผู้ใช้ไปกดเปลี่ยนค่าได้สะดวก (แต่ยังคงอำนาจในการควบคุมอยู่ที่ผู้ใช้) น่าจะเป็นทิศทางที่ดีขึ้นสำหรับแอพคู่แข่งของไมโครซอฟท์ตัวอื่นๆ</p>\n<p><img alt=\"No Description\" src=\"https://www.blognone.com/sites/default/files/externals/7c54435bb884cffb257dcc08f3c5649a.jpg\" /></p>\n<p>ไมโครซอฟท์ยังบอกว่าแอพของตัวเองจะใช้ API แบบเดียวกันในการขอสิทธิจากผู้ใช้ ทั้งเรื่อง pinning และ default โดย API ชุดนี้จะเริ่มใช้ใน Windows Insider Dev Channel ช่วงอีกไม่กี่เดือนข้างหน้า</p>\n<p>ที่มา - <a href=\"https://blogs.windows.com/windowsexperience/2023/03/17/a-principled-approach-to-app-pinning-and-app-defaults-in-windows/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d88994cd1093da33dfcf74e73ba0862448d8722fa345e004c8efadda21c08941","category":"Thai"}