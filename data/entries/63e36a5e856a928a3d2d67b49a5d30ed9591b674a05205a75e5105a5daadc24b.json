{"title":"Japan Airlines ชี้แจงปัญหาการโจมตีทางไซเบอร์เมื่อวานนี้ เกิดจาก DDoS ไม่พบการรั่วของข้อมูลลูกค้า","link":"https://www.blognone.com/node/143837","date":1735259350000,"content":"<div><div><div><p>สายการบิน Japan Airlines หรือ JAL รายงานว่า<a href=\"https://www.blognone.com/node/143832\">ปัญหาการถูกโจมตีทางไซเบอร์ที่เกิดขึ้นเมื่อวานนี้</a>ได้รับการแก้ไขเป็นปกติแล้วภายในวันเดียวกัน โดยปัญหาเกิดขึ้นตั้งแต่เวลาประมาณ 7:25น. ตามเวลาท้องถิ่น และกลับเป็นปกติในเวลาประมาณ 13:20น. กระทบเที่ยวบินทั้งในและต่างประเทศล่าช้ามากกว่า 70 เที่ยวบิน และต้องยกเลิกเที่ยวบินในประเทศ 4 เที่ยวบิน</p>\n<p>แหล่งข่าวด้านการสอบสวนบอกว่า JAL แจ้งกับเจ้าหน้าที่ตำรวจว่าปัญหาที่เกิดขึ้นมาจาก DDoS โดยพบการส่งข้อมูลเข้ามาจำนวนมหาศาลในระยะเวลาสั้น ๆ</p>\n<p>สายการบินบอกว่าจากเหตุการณ์ที่เกิดขึ้น ไม่มีการเจาะเข้ามาถึงข้อมูลส่วนตัวผู้โดยสาร และระบบคอมพิวเตอร์ก็ไม่ได้รับความเสียหายจากไวรัส</p>\n<p>ที่มา: <a href=\"https://english.kyodonews.net/news/2024/12/33b9ee9a0030-urgent-jals-system-under-cyberattack-domestic-and-intl-flights-delayed.html\">Kyodo News</a></p>\n<p><img src=\"https://www.blognone.com/sites/default/files/externals/3ee6b213d24f7b8f44fc92f9c5be13ce.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/japan-airlines\">Japan Airlines</a></div><div><a href=\"/topics/security\">Security</a></div><div><a href=\"/topics/service-outage\">Service Outage</a></div><div><a href=\"/topics/airline\">Airline</a></div><div><a href=\"/topics/ddos\">DDoS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63e36a5e856a928a3d2d67b49a5d30ed9591b674a05205a75e5105a5daadc24b","category":"Thai"}