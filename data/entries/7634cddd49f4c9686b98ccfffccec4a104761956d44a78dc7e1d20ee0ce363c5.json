{"title":"AWS เปิดตัว EC2 ใช้ซีพียู AMD EPYC รุ่นที่ 3 และซีพียู Graviton2 กับกราฟิก NVIDIA T4G","link":"https://www.blognone.com/node/126075","date":1638292800000,"content":"<div><div><div><p>AWS เปิดตัวเซิร์ฟเวอร์ EC2 สองรุ่น คือ M6a ที่ใช้ซีพียู AMD EPYC รุ่นที่ 3 และ G5g ใช้ซีพียู Graviton2 ของ AWS เองพร้อมกับชิปกราฟิก NVIDIA T4G</p>\n<p>เครื่อง M6a สามารถเลือกเครื่องขนาดใหญ่กว่าเดิม เครื่องใหญ่สุดคือ m6a.48xlarge ขนาดถึง 192 vCPU พร้อมแรม 768 GiB แบนด์วิดท์เน็ตเวิร์คสูงสุด 50 Gbps และเชื่อมต่อสตอเรจ EBS แบนด์วิดท์สูงสุด 40 Gbps</p>\n<p>ตอนนี้ยังใช้งานได้เฉพาะในสหรัฐฯ ทาง AWS ระบุว่าประสิทธิภาพต่อราคาของเครื่อง M6a ดีกว่า M5a ถึง 35%</p>\n<p>ที่มา - <a href=\"https://aws.amazon.com/blogs/aws/new-amazon-ec2-m6a-instances-powered-by-3rd-gen-amd-epyc-processors/\">AWS</a></p>\n<p>ส่วนเครื่อง G5g นั้น เป็นซีพียู Graviton2 เชื่อมต่อกับ NVIDIA T4G สำหรับงานหลายประเภทที่ต้องการซีพียู Arm พร้อมกับชิปกราฟิก เช่น การสตรีมเกมที่พัฒนาสำหรับแอนดรอยด์, งานจำลองรถไร้คนขับ หรืองานเดิมที่ใช้ชิปกราฟิกอย่างการเรนเดอร์ภาพสามมิติและการรันโมเดลปัญญาประดิษฐ์ โดยต้องใช้ชิป NVIDIA แต่ต้องการประหยัดต้นทุนด้วยชิป Graviton2</p>\n<p>เครื่อง G5g เปิดให้ใช้งานทั้งสหรัฐฯ และเอเชีย รวมถึงสิงคโปร์</p>\n<p>ที่มา - <a href=\"https://aws.amazon.com/blogs/aws/new-amazon-ec2-g5g-instances-powered-by-aws-graviton2-processors-and-nvidia-t4g-tensor-core-gpus/\">AWS</a></p>\n<p><img src=\"https://www.blognone.com/sites/default/files/externals/0854a659cf04f9735c9f4e9a19e31c6e.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7634cddd49f4c9686b98ccfffccec4a104761956d44a78dc7e1d20ee0ce363c5","category":"Thai"}