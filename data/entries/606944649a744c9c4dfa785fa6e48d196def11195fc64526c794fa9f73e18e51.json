{"title":"ผ่านมาเกือบปี ไมโครซอฟท์เริ่มปล่อยฟีเจอร์ Recall ให้ Windows 11 24H2 แบบพรีวิว","link":"https://www.blognone.com/node/145809","date":1744426207000,"content":"<div><div><div><p><a href=\"https://www.blognone.com/node/139853\">ไมโครซอฟท์เปิดตัวฟีเจอร์ Windows Recall ในงาน Build 2024 เดือนพฤษภาคม</a> หลังจากนั้นก็เต็มไปด้วยความขัดแย้งมากมาย <a href=\"https://www.blognone.com/node/140153\">มีประเด็นด้านความปลอดภัย</a> <a href=\"https://www.blognone.com/node/139901\">เสี่ยงข้อมูลรั่วไหล</a> จนไมโครซอฟท์ต้อง<a href=\"https://www.blognone.com/node/140376\">เลื่อนแล้ว</a> <a href=\"https://www.blognone.com/node/142894\">เลื่อนอีก</a></p>\n<p>ล่าสุดไมโครซอฟท์กลับมาปล่อยฟีเจอร์ Recall ให้กับ Windows 11 รุ่นปัจจุบัน 24H2 (เฉพาะ Insider Preview Channel คือทดสอบขั้นสุดท้าย ก่อนปล่อยจริงให้ผู้ใช้ทั่วไป) ฟีเจอร์นี้ยังจำกัดเฉพาะ Copilot+ PC ที่มี NPU ในตัวเท่านั้น และยังมีป้าย preview แปะต่อท้ายมาด้วย การใช้งานจำเป็นต้องเปิดใช้เองแบบ opt-in ก่อน และบังคับเปิด Windows Hello เพื่อยืนยันตัวตนก่อนใช้งานด้วย</p>\n<p>ฟีเจอร์ที่เปิดใช้งานมาคู่กันคือ <a href=\"https://www.blognone.com/node/142317\">Click to Do</a> การให้ AI อ่านภาพบนหน้าจอในขณะนั้น แล้วทำบางอย่างกับสิ่งที่อยู่บนจอ เช่น ค้นหาภาพที่อยู่บนจอ, ให้สรุปข้อความที่อยู่บนจอ เป็นต้น ฟีเจอร์นี้แปะป้าย preview และใช้ได้เฉพาะ Copilot+ PC เช่นกัน</p>\n<p>ที่มา - <a href=\"https://blogs.windows.com/windows-insider/2025/04/10/releasing-windows-11-build-26100-3902-to-the-release-preview-channel/\">Windows Blog</a>, <a href=\"https://arstechnica.com/security/2025/04/microsoft-is-putting-privacy-endangering-recall-back-into-windows-11/\">Ars Technica</a></p>\n<p><img src=\"https://www.blognone.com/sites/default/files/externals/ba7fb6e3854146ffa948f35c2d06470d.png\" alt=\"\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"606944649a744c9c4dfa785fa6e48d196def11195fc64526c794fa9f73e18e51","category":"Thai"}