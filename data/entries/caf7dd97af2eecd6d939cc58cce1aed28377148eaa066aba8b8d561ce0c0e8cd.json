{"title":"Google Cloud เปิดตัว Security AI Workbench ใช้โมเดลภาษา PaLM วิเคราะห์ข้อมูลความปลอดภัย","link":"https://www.blognone.com/node/133544","date":1682382551000,"content":"<div><div><div><p>กูเกิลเปิดตัวบริการความปลอดภัย Google Cloud Security AI Workbench ที่ใช้โมเดล Generative AI มาช่วยยกระดับประสิทธิภาพในการตรวจจับภัยคุกคาม</p>\n<p>โมเดลที่ใช้งานคือ Sec-PaLM เป็นเวอร์ชันพิเศษของ <a href=\"https://www.blognone.com/node/127921\">PaLM โมเดลภาษาขนาดใหญ่ (LLM) ที่กูเกิลเปิดตัวเมื่อปีที่แล้ว</a> และเริ่มนำมาใช้งานในวงกว้างขึ้นเรื่อยๆ (<a href=\"https://www.blognone.com/node/133004\">ล่าสุดคือเปิด API เชื่อมต่อแอพภายนอก</a>)</p>\n<p>Sec-PaLM ถูกปรับแต่งมาให้เข้าใจบริบทด้านความปลอดภัยไซเบอร์ โดยใช้ฐานข้อมูลของทั้งกูเกิลเอง (VirusTotal, <a href=\"https://www.blognone.com/node/110621\">Chronicle</a>) และ <a href=\"https://www.blognone.com/node/127524\">Mandiant บริษัทวิเคราะห์ความปลอดภัยที่กูเกิลซื้อมาในปี 2022</a></p>\n<p>Security AI Workbench จะทำหน้าที่เป็นจุดแลกเปลี่ยนข้อมูลความปลอดภัยระหว่างบริการต่างๆ ในเครือกูเกิล รวมถึงพาร์ทเนอร์ภายนอก (ที่ระบุชื่อแล้วคือ Accenture) โดยบริการเดิมที่มีอยู่แล้ว เช่น VirusTotal, Google Cloud, Chronicle หรือ Mandiant ก็จะได้อัพเกรดฟีเจอร์ LLM ให้มีประสิทธิภาพดีขึ้นด้วย ในแง่ของผู้ใช้งานคงได้ประโยชน์เป็นรายบริการแต่ละตัวไป ว่าใช้อะไรอยู่บ้าง</p>\n<p>ก่อนหน้านี้ไมโครซอฟท์เพิ่งเปิดตัวบริการคล้ายๆ กันคือ <a href=\"https://www.blognone.com/node/133201\">Security Copilot ที่ใช้ GPT-4 รุ่นพิเศษวิเคราะห์การบุกรุก</a></p>\n<p><img alt=\"No Description\" src=\"https://www.blognone.com/sites/default/files/externals/07346123977e4f3cdc349ef2d37b8d93.jpg\" /></p>\n<p>ที่มา - <a href=\"https://cloud.google.com/blog/products/identity-security/rsa-google-cloud-security-ai-workbench-generative-ai/\">Google</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/security\">Security</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mandiant\">Mandiant</a></div><div><a href=\"/topics/chronicle\">Chronicle</a></div><div><a href=\"/topics/virustotal\">VirusTotal</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caf7dd97af2eecd6d939cc58cce1aed28377148eaa066aba8b8d561ce0c0e8cd","category":"Thai"}