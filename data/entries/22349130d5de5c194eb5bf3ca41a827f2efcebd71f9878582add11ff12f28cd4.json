{"title":"[ไม่ยืนยัน] TSMC แจ้งลูกค้าในจีน หยุดส่งชิปเทคโนโลยีการผลิตขั้นสูง หากนำไปใช้กับงาน AI","link":"https://www.blognone.com/node/143026","date":1731153785000,"content":"<div><div><div><p>The Register รายงานว่า TSMC บริษัทรับผลิตชิปรายใหญ่ ได้แจ้งลูกค้าในประเทศจีนว่าจะหยุดส่งชิปที่ผลิตด้วยเทคโนโลยี 7 นาโนเมตรหรือเทคโนโลยีขั้นสูงกว่า ที่จะนำไปใช้พัฒนาส่วนประมวลผล AI หรือจีพียู เพื่อให้เป็นไปตามมาตรการควบคุมการส่งออกสินค้าของสหรัฐ มีผลตั้งแต่ 11 พฤศจิกายน เป็นต้นไป</p>\n<p>การแจ้งยกเลิกนี้ไม่มีผลสำหรับการสั่งซื้อชิป 7 นาโนเมตรกับ TSMC ที่นำไปใช้กับงานอื่นเช่น อุปกรณ์สื่อสาร หรือสมาร์ทโฟน ในภาพรวมผลกระทบกับ TSMC มีค่อนข้างจำกัด</p>\n<p>ตัวแทนของ TSMC ไม่ได้ยืนยันหรือปฏิเสธข่าวนี้โดยบอกว่าบริษัทจะไม่แสดงความเห็นต่อข่าวลือ บริษัทได้ปฏิบัติตามข้อกำหนดตามกฎหมายที่กำกับดูแลและควบคุมการส่งออกอยู่แล้ว</p>\n<p>ในรายงานผลประกอบการไตรมาสที่ผ่านมาของ TSMC บริษัทมีรายได้จากสินค้าเทคโนโลยี 7 นาโนเมตรหรือขั้นสูงกว่าคิดเป็น 69% ของรายได้ทั้งหมด</p>\n<p>ที่มา: <a href=\"https://www.theregister.com/2024/11/08/tsmc_chinese_ai_shipments/\">The Register</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22349130d5de5c194eb5bf3ca41a827f2efcebd71f9878582add11ff12f28cd4","category":"Thai"}