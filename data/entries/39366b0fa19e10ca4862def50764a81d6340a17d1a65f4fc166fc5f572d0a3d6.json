{"title":"ไมโครซอฟท์ออกส่วนขยาย C# Dev Kit สำหรับ VS Code ยกฟีเจอร์มาจาก Visual Studio","link":"https://www.blognone.com/node/134236","date":1686208496000,"content":"<div><div><div><p>ช่วงกลางปี 2022 <a href=\"https://www.blognone.com/node/129053\">ไมโครซอฟท์เคยมีดราม่าหลังประกาศแนวทางส่วนขยาย C# ของ VS Code</a> ว่าจะขยับไปใช้ชิ้นส่วนที่ไม่โอเพนซอร์ส ตอนนี้ส่วนขยายตัวใหม่ที่ว่าเปิดตัวแล้วในชื่อ <a href=\"https://marketplace.visualstudio.com/items?itemName=ms-dotnettools.csdevkit\">C# Dev Kit</a></p>\n<p>เดิมที ชุมชนผู้ใช้ VS Code สร้างส่วนขยายสำหรับภาษา C# ในชื่อโครงการ OmniSharp ซึ่งไมโครซอฟท์นำไปใช้งานต่อเป็น <a href=\"https://marketplace.visualstudio.com/items?itemName=ms-dotnettools.csharp\">C# Extension</a></p>\n<p>ล่าสุดไมโครซอฟท์ออกส่วนขยายใหม่ C# Dev Kit ที่เป็นซูเปอร์เซ็ตของ C# Extension อีกที โดยจะเพิ่มฟีเจอร์จาก Visual Studio ตัวหลัก เรื่องการทำ solution explorer, test explorer เข้ามาด้วย รวมถึงในชุดจะมีส่วนขยายอีกตัวที่ทำเรื่อง <a href=\"https://www.blognone.com/node/112977\">IntelliCode ช่วยเขียนโค้ดด้วย AI</a> เพิ่มเข้ามา</p>\n<p>ส่วนขยาย C# Dev Kit ชุดใหม่นี้แจกฟรีสำหรับการใช้งานส่วนตัว ใช้ในการศึกษา และใช้สำหรับโครงการโอเพนซอร์ส แต่ไม่ฟรีสำหรับการใช้งานเชิงพาณิชย์ จำเป็นต้องใช้ไลเซนส์ Visual Studio ตัวเต็มในการใช้งาน (เหมือนถอดฟีเจอร์ C# จาก Visual Studio มาใส่ใน VS Code ในรูปแบบส่วนขยายเสียเงิน)</p>\n<p><img alt=\"No Description\" src=\"https://www.blognone.com/sites/default/files/externals/1f1a6cab3e529665aa0ebdf07d0b78a2.png\" /></p>\n<p>ที่มา - <a href=\"https://devblogs.microsoft.com/visualstudio/announcing-csharp-dev-kit-for-visual-studio-code/\">Visual Studio Blog</a></p>\n</div></div></div><div><div>Topics: </div><div><div><a href=\"/topics/c-sharp\">C#</a></div><div><a href=\"/topics/visual-studio-code\">Visual Studio Code</a></div><div><a href=\"/topics/visual-studio\">Visual Studio</a></div><div><a href=\"/topics/extension\">Extension</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39366b0fa19e10ca4862def50764a81d6340a17d1a65f4fc166fc5f572d0a3d6","category":"Thai"}