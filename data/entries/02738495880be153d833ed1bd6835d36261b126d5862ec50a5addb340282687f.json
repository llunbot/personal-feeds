{"title":"Apple เริ่มหารือกับสโมสรกีฬา เพื่อพัฒนาระบบถ่ายทอดสดแบบนั่งในสนามผ่าน Apple Vision Pro","link":"https://www.blognone.com/node/143394","date":1732922887000,"content":"<div><div><div><p>จุดขายสำคัญของเฮดเซต Apple Vision Pro คือการแสดงผลวิดีโอแบบ Immersive ที่ให้ความรู้สึกสมจริงเหมือนอยู่ในเหตุการณ์ตรงนั้น และกรณีการนำไปใช้งานหนึ่งที่น่าจะทำให้คนสนใจมากขึ้นก็คือการดูถ่ายทอดสดกีฬา ที่ให้บรรยากาศเหมือนนั่งอยู่ในสนาม</p>\n<p>มีรายงานจาก Marca สื่อของสเปนโดยอ้างคำพูดของ Florentino Pérez ประธานสโมสรฟุตบอล Real Madrid บอกว่าทุกคนต่างต้องการมาชมการแข่งขันในสนาม Santiago Bernabéu ทำให้ตอนนี้ทางสโมสรกำลังเจรจากับแอปเปิล เพื่อให้แฟนบอลสามารถใส่แว่นตาแล้วนั่งชมการแข่งขันได้เหมือนกับนั่งอยู่ในสนาม ทำให้สนาม Santiago Bernabéu มีความจุที่ไม่มีข้อจำกัดอีกต่อไป</p>\n<p>อย่างไรก็ตาม Pérez ไม่ได้ลงรายละเอียดว่าการเจรจาตอนนี้อยู่ในขั้นใด และในทางเทคนิคต้องทำอย่างไรเพื่อให้รองรับการถ่ายทอดสดแบบ Immersive นี้ ซึ่งหากทำออกมาแล้วอาจเป็นจุดขายสำคัญที่ทำให้ความต้องการ Vision Pro มีมากขึ้น</p>\n<p>ที่มา: <a href=\"https://9to5mac.com/2024/11/27/apple-in-talks-to-upgrade-a-stadium-for-vision-pro-immersive-video-sports/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/a407832462e6df2703884d4bf2afe6da.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/live-streaming\">Live Streaming</a></div><div><a href=\"/topics/sport\">Sport</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02738495880be153d833ed1bd6835d36261b126d5862ec50a5addb340282687f","category":"Thai"}