{"title":"IBM ซื้อกิจการ Kubecost บริษัทซอฟต์แวร์จัดการต้นทุนคลัสเตอร์ Kubenetes","link":"https://www.blognone.com/node/142053","date":1726628362000,"content":"<div><div><div><p>IBM ประกาศซื้อกิจการ Kubecost บริษัทซอฟต์แวร์ที่ทำระบบจัดการต้นทุนคลัสเตอร์ Kubenetes</p>\n<p>Kubecost ก่อตั้งเมื่อปี 2019 และเป็นผู้พัฒนาซอฟต์แวร์โอเพนซอร์ส OpenCost ที่ใช้จัดการต้นทุนคลาวด์ ปัจจุบัน OpenCost เป็นโครงการภายใต้ Cloud Native Computing Foundation (CNCF) และซอฟต์แวร์ของ Kubecost พัฒนาต่อยอดจาก OpenCost อีกทีหนึ่ง</p>\n<p>IBM เรียก Kubecost ว่าเป็นบริษัทแนว FinOps (financial operation) ที่ช่วยจัดการความคุ้มค่าของบริการคลาวด์ที่จ่ายเงินไป จัดการ workload ให้รันโดยมีต้นทุนคุ้มค่าที่สุด ซึ่งเป็นสิ่งที่ลูกค้าองค์กรจำนวนมากกำลังต้องการ</p>\n<p>การซื้อ Kubecost ครั้งนี้ถือเป็นการต่อยอดจาก<a href=\"https://www.blognone.com/node/134541\">ดีลซื้อ Apptio ในปี 2023</a> ซึ่งเป็นบริษัทแนว FinOps เหมือนกัน และซอฟต์แวร์ของ Kubecost จะถูกผนวกเข้ากับชุด IBM FinOps Suite ที่มีอยู่แล้วก่อนหน้านี้ (เกิดจาก Cloudability ของ Apptio มาผสมกับ Turbonomic อีกบริษัทที่ IBM ซื้อมา)</p>\n<p>ที่มา - <a href=\"https://newsroom.ibm.com/blog-ibm-acquires-kubecost-to-broaden-hybrid-cloud-cost-management-capabilities\">IBM</a>, <a href=\"https://techcrunch.com/2024/09/17/ibm-acquires-kubernetes-cost-optimization-startup-kubecost/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/81df09f692efb7977a34ad7f9962323f.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0819d8cbef26c65e8f0c828e4002d0588d59b0bf81e97dcd89a207b1e4cc9923","category":"Thai"}