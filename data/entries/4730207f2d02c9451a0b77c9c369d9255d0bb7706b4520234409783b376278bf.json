{"title":"โซนี่เปิดตัว PlayStation Portal เครื่องเล่นเกมพกพาแบบสตรีมจาก PS5 ราคา 199 ดอลลาร์","link":"https://www.blognone.com/node/135410","date":1692799484000,"content":"<div><div><div><p>โซนี่เปิดตัว PlayStation Portal เครื่องเล่นเกมพกพาแบบสตรีมจาก PS5 <a href=\"https://www.blognone.com/node/133999\">ที่ก่อนหน้านี้รู้จักกันในชื่อ Project Q</a> อย่างเป็นทางการ พร้อมเปิดราคาที่ 199.99 ดอลลาร์</p>\n<p>โซนี่เรียก PlayStation Portal ว่าเป็น \"remote player\" เล่นเกมจาก PS5 ที่อยู่ในบ้านเดียวกัน สตรีมผ่าน Wi-Fi เท่านั้น เกมต้องประมวลผลจาก PS5 แบบโลคอล ไม่รองรับเกมที่สตรีมจากคลาวด์ PlayStation Plus Premium และไม่รองรับเกมที่เป็น PS VR2</p>\n<p>สเปกของ PlayStation Portal คือหน้าจอขนาด 8 นิ้ว LCD ความละเอียด 1080p 60fps, ช่องเสียบหูฟัง 3.5mm, ตัวจอทัชสกรีนสามารถแตะที่มุมจอเพื่อเปิดทัชแพดเสมือน ใช้แทนทัชแพดจริงของจอย DualSense</p>\n<p>ตอนนี้ยังไม่ระบุวันวางขาย แต่บอกว่าภายในปี 2023 นี้</p>\n<p><img alt=\"No Description\" src=\"https://www.blognone.com/sites/default/files/externals/3daa2a858426ff69a91a40f471a7e6b9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d58681df03109dbcc1674482766d2ed0.jpg\" /></p>\n<p>ที่มา - <a href=\"https://blog.playstation.com/2023/08/23/playstations-first-remote-play-dedicated-device-playstation-portal-remote-player-to-launch-later-this-year-at-199-99/\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4730207f2d02c9451a0b77c9c369d9255d0bb7706b4520234409783b376278bf","category":"Thai"}