{"title":"macOS Ventura 13.4 Beta ล่าสุด ถอดไฟล์ PDF เปเปอร์ Bitcoin ออกจากระบบแล้ว","link":"https://www.blognone.com/node/133563","date":1682475834000,"content":"<div><div><div><p>จากข่าว <a href=\"https://www.blognone.com/node/133329\">พบ macOS ตั้งแต่ Mojave ขึ้นไป ใช้ไวท์เปเปอร์ Bitcoin เป็นตัวอย่างไฟล์ PDF</a> จนทำให้หลายคนจิ้นกันไปไกลว่า Steve Jobs คือ Satoshi Nakamoto</p>\n<p>แต่ความฝันนี้ล่มสลายไปแล้ว (แม้ตำนานยังคงอยู่) เพราะใน macOS Ventura 13.4 Beta 3 ตัวใหม่ล่าสุดที่แอปเปิลเพิ่งออกให้นักพัฒนาทดสอบ ได้ถอดไฟล์ PDF ออกไปแล้ว รวมถึงเครื่องมือภายใน (internal tool) ของแอปเปิลอื่นๆ ที่เคยติดมากับ macOS รุ่นก่อนๆ ด้วยเช่นกัน</p>\n<p>แม้แอปเปิลไม่เคยแถลงเรื่องนี้ แต่การที่ Ventura ถอดเครื่องมือภายในทั้งหมดออกไปด้วย น่าจะยืนยันได้ว่าเป็นการใส่เข้ามาแบบไม่ตั้งใจนั่นเอง พอกลายเป็นข่าวโด่งดังทำให้แอปเปิลทราบเรื่องและถอดออก</p>\n<p>ที่มา - <a href=\"https://9to5mac.com/2023/04/25/apple-removes-bitcoin-whitepaper-from-macos/\">9to5mac</a></p>\n<p><img src=\"https://www.blognone.com/sites/default/files/externals/e9b0148097e35a716d9dc4583c3583f2.jpg\" alt /></p>\n</div></div></div><div><div>Topics: </div><div><div><a href=\"/topics/ventura\">Ventura</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div><div><a href=\"/topics/pdf\">PDF</a></div><div><a href=\"/topics/bitcoin\">Bitcoin</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9354c1b6c05cb29d0dd0cb0af9907e3d65a3cbbd742cb7e55b9a0c79e8903a2f","category":"Thai"}