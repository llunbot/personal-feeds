{"title":"ซีเอฟโอ ASML ระบุจีนยังแข่งในเทคโนโลยี EUV ไม่ได้อีกนาน คาดยอดขายยังดีต่อเนื่องถึง 2026","link":"https://www.blognone.com/node/140169","date":1717606013000,"content":"<div><div><div><p>Roger Dassen ซีเอฟโอของ ASML ผู้ผลิตเครื่องจักรผลิตชิปรายหลักของโลก พูดคุยกับนักลงทุนในงานที่จัดโดย Jefferies ธนาคารเพื่อการลงทุนในสหราชอาณาจักร โดยแสดงความมั่นใจว่ายอดขายยังดีต่อเนื่อง ส่งผลให้หุ้นขึ้นทันทีมากกว่า 8%</p>\n<p>เขาระบุว่าธุรกิจกับ TSMC ผู้ผลิตชิปรายใหญ่ของโลกยังเป็นไปได้ด้วยดี โดยคาดว่า TSMC จะเริ่มได้รับมอบเครื่อง High-NA EUV บางส่วนภายในปีนี้ นับว่าเป็นการสยบข่าวลือก่อนหน้านี้ที่ระบุว่า<a href=\"https://www.blognone.com/node/139707\">อินเทลเหมาเครื่องทั้งหมดในปีนี้ไปแล้ว</a> แถมยังคาดว่าจะสามารถเจรจาเครื่องจักรยุคต่อไปสำหรับเทคโนโลยี 2nm ได้ภายในไตรมาสสามของปีนี้</p>\n<p>รายงานของ Jefferies ระบุว่า ASML ไม่เชื่อว่าบริษัทเซมิคอนดักเตอร์จีนจะสามารถแข่งขันได้ในเร็วๆ นี้ (forseeable future) เพราะความซับซ้อนของเทคโนโลยี</p>\n<p>หุ้น ASML เพิ่มขึ้น 8% หลังรายงานของ Jefferies ออกมาอยู่ที่ 943 ยูโรต่อหุ้น ขณะที่ Jefferies คงคำแนะนำ \"ซื้อ\" โดยให้ราคาเป้าหมาย 1260 ยูโรต่อหุ้น</p>\n<p>ที่มา - <a href=\"https://www.channelnewsasia.com/business/asml-shares-rise-cfo-dassens-comments-orders-4389351\">CNA</a>, <a href=\"https://www.marketscreener.com/quote/stock/ASML-HOLDING-N-V-12002973/news/ASML-Jefferies-keeps-its-Buy-rating-46907337/\">MarketScreener</a></p>\n<p><img src=\"https://www.blognone.com/sites/default/files/externals/dc935b4ade517643b9f7922ba56252d9.jpeg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/semiconductor\">Semiconductor</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52121abb1689dca29201f6777a76a3609ee890a7984a6fee0f5354b57901eaa5","category":"Thai"}