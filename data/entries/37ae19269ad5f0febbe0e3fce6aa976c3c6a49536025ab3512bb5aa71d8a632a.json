{"title":"[ลือ] iPhone 17 ทุกรุ่น ใช้ชิป Wi-Fi ที่ Apple ออกแบบเองทั้งหมดแทนชิปของ Broadcom","link":"https://www.blognone.com/node/144826","date":1740098413000,"content":"<div><div><div><p>จบการเปิดตัว <a href=\"https://www.blognone.com/node/144792\">iPhone 16e</a> ไปแล้ว ข่าวสารข่าวลือแอปเปิลก็กลับมาวนรอบ iPhone 17 กันต่อ ข้อมูลนี้มาจากนักวิเคราะห์สายซัพพลายเชน Ming-Chi Kuo คนเดิม โดยพูดถึงชิป Wi-Fi ใน iPhone 17</p>\n<p>Kuo บอกว่าข้อมูลที่เขาได้จากในอุตสาหกรรมค่อนข้างบ่งชี้ว่า iPhone 17 ทุกรุ่น จะเปลี่ยนมาใช้<a href=\"https://www.blognone.com/node/143633\">ชิป Wi-Fi ที่แอปเปิลออกแบบพัฒนาเอง</a>ทั้งหมด เพื่อลดการพึงพาชิปของ Broadcom ซึ่งนอกจากเป็นการลดต้นทุนของแอปเปิลแล้ว ชิปนี้จะเพิ่มความสามารถการเชื่อมต่อระหว่างอุปกรณ์แอปเปิลเองให้ดียิ่งขึ้น</p>\n<p>แอปเปิลมี<a href=\"https://www.blognone.com/node/142896\">แผนพัฒนาชิปสำหรับการเชื่อมต่อ</a>เพื่อทดแทนชิป 5G ของ Qualcomm และชิป Wi-Fi กับบลูทูธของ Broadcom มาระยะหนึ่งแล้ว ซึ่งกรณีของชิป 5G นั้น แอปเปิลเพิ่งเปิดตัวชิป <a href=\"https://www.blognone.com/node/144793\">Apple C1</a> เริ่มใช้กับ iPhone 16e เป็นรุ่นแรก อย่างไรก็ตาม Kuo บอกว่าแอปเปิลยังไม่มีแผนนำ C1 มาใช้กับ iPhone 17 รุ่นอื่นนอกจาก iPhone 17 Air รุ่นเครื่องบางในตอนนี้</p>\n<p>ที่มา: <a href=\"https://x.com/mingchikuo/status/1892605046078259711\">Ming-Chi Kuo</a> ผ่าน <a href=\"https://9to5mac.com/2025/02/20/kuo-new-apple-chip-coming-to-iphone-17-lineup-following-c1/\">9to5Mac</a></p>\n<p><img src=\"https://www.blognone.com/sites/default/files/externals/9abd5c755c7bf1d09fc12664d0cf009f.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-17\">iPhone 17</a></div><div><a href=\"/topics/iphone-17-pro\">iPhone 17 Pro</a></div><div><a href=\"/topics/modem\">Modem</a></div><div><a href=\"/topics/broadcom\">Broadcom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37ae19269ad5f0febbe0e3fce6aa976c3c6a49536025ab3512bb5aa71d8a632a","category":"Thai"}