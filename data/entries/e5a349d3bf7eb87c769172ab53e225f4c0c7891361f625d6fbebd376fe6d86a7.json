{"title":"ผู้บริหาร Apple ที่ดูแลโครงการรถยนต์ไฟฟ้า-อุปกรณ์ในบ้าน ลาออกไปรับตำแหน่งที่ Rivian","link":"https://www.blognone.com/node/137912","date":1706406293000,"content":"<div><div><div><p>Bloomberg รายงานข่าวการลาออกของผู้บริหารระดับสูงแอปเปิลอีกหนึ่งคนคือ DJ Novotney ที่ปัจจุบันมีตำแหน่งรองประธานฝ่ายวิศวกรรมฮาร์ดแวร์ โดยจะลาออกไปรับตำแหน่งรองประธานโครงการพัฒนายานพาหนะที่ <a href=\"https://www.blognone.com/topics/rivian\">Rivian</a> บริษัทรถยนต์ไฟฟ้า ซึ่งตำแหน่งนี้ขึ้นตรงกับซีอีโอ</p>\n<p>Novotney ทำงานอยู่ที่แอปเปิลมานานเกือบ 25 ปี เคยร่วมพัฒนาผลิตภัณฑ์หลายอย่างทั้ง iPod, iPhone, Apple Watch และอื่น ๆ ซึ่งเขาได้อีเมลแจ้งพนักงานในทีมเกี่ยวกับการลาออกว่า แอปเปิลเป็นส่วนหนึ่งของชีวิตเขา แต่ตอนนี้เป็นเวลาที่เขาต้องเดินไปข้างหน้า เพื่อสร้างผลิตภัณฑ์ใหม่ต่อไป</p>\n<p>นอกจากสินค้าแอปเปิลที่มีวางขายแล้ว มีรายงานว่า Novotney ยังเป็นทีมเริ่มต้นของ Project Titan ในแอปเปิลที่พัฒนารถยนต์ไฟฟ้าด้วย ส่วนงานล่าสุดที่เขารับผิดชอบคือการพัฒนาอุปกรณ์ภายในบ้านตัวใหม่ของแอปเปิล ซึ่งอาจเป็นหุ่นยนต์ผู้ช่วยหรือสินค้าที่ใช้ AI</p>\n<p>ที่มา: <a href=\"https://www.bloomberg.com/news/articles/2024-01-28/apple-home-devices-car-veteran-exits-for-top-rivian-product-role\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/b064268b54a2efe5e3897c6766d40ad2.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/management\">Management</a></div><div><a href=\"/topics/rivian\">Rivian</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5a349d3bf7eb87c769172ab53e225f4c0c7891361f625d6fbebd376fe6d86a7","category":"Thai"}