{"title":"ว่าที่อีโมจิใหม่เริ่มใช้ปีหน้า: ก้อนเมฆตะลุมบอน - ดินถล่ม - หีบสมบัติ - นักเต้นบัลเลต์","link":"https://www.blognone.com/node/143131","date":1731630813000,"content":"<div><div><div><p>Unicode Consortium ประกาศร่างมาตรฐาน Emoji 17.0 ซึ่งจะมีผลในการใช้งานกับอุปกรณ์และแพลตฟอร์มตั้งแต่ปลายปี 2025 ถึงต้นปี 2026 ขึ้นอยู่กับการนำไปเริ่มใช้งาน และดีไซน์เพิ่มเติมของแต่ละค่าย</p>\n<p>อีโมจิใหม่ที่เพิ่มมาใน Emoji 17.0 มีทั้งหมด 9 รายการ ได้แก่</p>\n<ul>\n<li>ใบหน้าที่บวมปูด (Distorted Face)</li>\n<li>ก้อนเมฆตะลุมบอน (Fight Cloud)</li>\n<li>แกนแอปเปิล (Apple Core)</li>\n<li>วาฬเพชฌฆาต (Orca)</li>\n<li>สิ่งมีชีวิตคล้ายบิ๊กฟุต (Hairy Creature)</li>\n<li>ทรอมโบน (Trombone)</li>\n<li>ดินถล่ม (Landslide)</li>\n<li>หีบสมบัติ (Treasure Chest)</li>\n<li>นักเต้นบัลเลต์ (Ballet Dancer) เฉพาะอีโมจินี้เพิ่มรายละเอียดย่อยสีผิว 5 ระดับตามแนวทางอีโมจิบุคคล แต่ไม่มีการแยกเพศ</li>\n</ul>\n<p>นอกจากนี้ Emoji 17.0 ยังเพิ่มรายละเอียดสีผิวให้อีโมจิปัจจุบันคือ คนใส่หูกระต่าย และคนแข่งมวยปล้ำด้วย</p>\n<p>Emoji 17.0 อยู่ในขั้นตอนรับฟังความเห็นเพิ่มเติม และคาดว่าได้ข้อสรุปอนุมัติเวอร์ชันสุดท้ายในเดือนกันยายนปีหน้า</p>\n<p>ที่มา: <a href=\"https://blog.emojipedia.org/draft-emoji-list-for-2025-2026-revealed/\">Emojipedia</a></p>\n<p><img alt=\"No Description\" src=\"https://www.blognone.com/sites/default/files/externals/b1b66d7fab676f91872d1daf0b0b0a86.jpg\" /></p>\n<p>9 อีโมจิใหม่ปีหน้า</p>\n<p><img alt=\"No Description\" src=\"https://www.blognone.com/sites/default/files/externals/18e99c9317860e6d42b99bdb48d737a8.jpg\" /></p>\n</div></div></div><div><div>Topics: </div><div><div><a href=\"/topics/emoji\">Emoji</a></div><div><a href=\"/topics/unicode\">Unicode</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e915cd800f45a5c93a3fd5c788be3d13581140f38ec5ba6a600bab506d6ccec1","category":"Thai"}