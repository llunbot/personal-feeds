{"title":"Starlink เตรียมเริ่มให้บริการตรงถึงโทรศัพท์มือถือปี 2024 ใช้กับโทรศัพท์ LTE ธรรมดา","link":"https://www.blognone.com/node/136205","date":1697117787000,"content":"<div><div><div><p>Starlink ประกาศเตรียมเริ่มให้บริการส่งข้อความส่งจากโทรศัพท์มือถือในชื่อบริการ Direct to Cell ภายในปี 2024 และจะเพิ่มบริการโทรเสียง, อินเทอร์เน็ต, ตลอดจนบริการเชื่อมต่อ IoT ในปี 2025 โดยจุดเด่นสำคัญคือคลื่นที่ปล่อยมานั้นจะเป็นสัญญาณ LTE (4G) ปกติ ไม่ต้องดัดแปลงเครื่องเป็นพิเศษ</p>\n<p>ก่อนหน้านี้ <a href=\"https://www.blognone.com/node/130041\">T-Mobile และ Starlink เคยประกาศว่าจะทดสอบบริการนี้ช่วงปลายปี 2023</a> แต่หน้าเว็บประกาศครั้งนี้ก็ยังไม่ระบุว่าจะสามารถทดสอบได้ตามกำหนดเดิมหรือไม่</p>\n<p>โทรศัพท์ที่ใช้งานจะมองเห็น Starlink เป็นเสาสัญญาณและสามารถใช้งานได้โดยการเปิด roaming แนวทางการใช้คลื่นปกติเช่นนี้ทำให้ Starlink ต้องไปเป็นพันธมิตรกับเครือข่ายในชาติต่างๆ ที่ถือใบอนุญาตคลื่นความถี่อยู่ ตอนนี้มี 6 ประเทศ ได้แก่ T-Mobile (สหรัฐ), Optus (ออสเตรเลีย), Rogers (แคนาดา), One NZ (นิวซีแลนด์), KDDI (ญี่ปุ่น), และ Salt (สวิสเซอร์แลนด์)</p>\n<p>การให้บริการคลื่น LTE ผ่านใบอนุญาตของพันธมิตรนี้ต่างจากแนวทางของ <a href=\"https://www.blognone.com/node/130304\">iPhone ที่อาศัยดาวเทียม Globalstar</a> ซึ่งต้องรอให้ Globalstar ได้รับใบอนุญาตใช้คลื่นความถี่ในชาติต่างๆ ก่อนจึงจะเปิดให้บริการได้</p>\n<p>ที่มา - <a href=\"https://direct.starlink.com\">Starlink</a></p>\n<p><img alt=\"No Description\" src=\"https://www.blognone.com/sites/default/files/externals/3e5b7a7727dcffa73a05976024b96199.png\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/lte\">LTE</a></div><div><a href=\"/topics/satellite\">Satellite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62862ae1a4af9df52c7a885a7ea71d7c2f900316927db4545b842c2731c1337a","category":"Thai"}