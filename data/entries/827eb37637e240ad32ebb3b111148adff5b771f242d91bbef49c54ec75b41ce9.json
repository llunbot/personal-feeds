{"title":"React 19 เพิ่ม Action จัดการฟอร์มอัตโนมัติ, use สำหรับรัน asynchronous, เพิ่ม API สร้าง static html","link":"https://www.blognone.com/node/143486","date":1733464367000,"content":"<div><div><div><p>React เฟรมเวิร์ตพัฒนาเว็บ front-end ออกเวอร์ชั่น 19 โดยเพิ่มฟีเจอร์ใหม่ๆ ด้านการจัดการฟอร์มหลายตัว ทำให้โค้ดจัดการเมื่อผู้ใช้ submit ข้อมูลทำได้ง่ายขึ้น</p>\n<p>การจัดการฟอร์มนั้นเพิ่ม hook ใหม่ คือ <code>useActionState</code> คืนค่าทั้งผลสุดท้ายของการประมวลผลฟอร์ม และหากกำลังประมวลผลก็จะมีค่า <code>pending</code> ให้ ใน <code>react-dom</code> เพิ่ม prop <code>action</code> และ <code>formAction</code> ใน <code>&lt;form&gt;</code>, <code>&lt;input&gt;</code>, และ <code>&lt;button&gt;</code> hook <code>useFormStatus</code> สำหรับดูสถานะของการ submit ว่าเรียบร้อยหรือไม่ ขณะที่ <code>useOptimistic</code> ใช้สำหรับแสดงค่าในกรณีที่ฟอร์มกำลังอยู่ระหว่างการอัพเดตข้อมูล</p>\n<p>API ใหม่ที่เพิ่มมาคือฟังก์ชั่น <code>use</code> สำหรับการอ่านค่าใน promise โดย React จะหยุดรอเพื่อให้ได้ข้อมูลใน promise กลับออกมาก่อน ส่วน API <code>prerender</code> ปรับปรุงการทำงานจาก <code>renderToString</code> ให้ทำงานกับ Node.js Stream สามารถเรนเดอร์แอปออกมาเป็น html</p>\n<p>เวอร์ชั่นนี้มีการถอด API ที่ประกาศเตือนไว้ก่อนหน้านี้แล้วหลายส่วน ทาง React แนะนำว่าควรอัพเกรดเป็น 18.3.1 ก่อนและแก้ไขการแจ้งเตือน deprecated warning ก่อนอัพเกรด</p>\n<p>ที่มา - <a href=\"https://react.dev/blog/2024/12/05/react-19\">React.dev</a></p>\n<p><img alt=\"No Description\" src=\"https://www.blognone.com/sites/default/files/externals/c0760bb784f9f819f4d38663947c6615.png\" /></p>\n</div></div></div><div><div>Topics: </div><div><div><a href=\"/topics/react\">React</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"827eb37637e240ad32ebb3b111148adff5b771f242d91bbef49c54ec75b41ce9","category":"Thai"}