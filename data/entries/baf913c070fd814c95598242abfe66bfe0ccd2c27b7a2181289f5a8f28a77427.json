{"title":"1Password 8 for Windows ออกเวอร์ชันเต็มแล้ว ตัวแอปเขียนด้วย Rust พร้อมดีไซน์ใหม่และ Dark Mode","link":"https://www.blognone.com/node/125865","date":1637083566000,"content":"<div><div><div><p>1Password โปรแกรมจัดการรหัสผ่านออกเวอร์ชัน 8 สำหรับ Windows แล้ว หลังจากที่ปล่อยให้ทดสอบมาพักใหญ่</p>\n<p>ฟีเจอร์หลักของ 1Password 8 คือเน้นปรับปรุง UI โดยปรับดีไซน์ใหม่ พร้อมรองรับ dark mode เพื่อให้สอดรับกับแนวทางปรับ UI ของ Microsoft บน Windows 10 และ 11 โดยอินเตอร์เฟสของตัวแอปทั้งหมดจะดูคล้ายกับเวอร์ชันเว็บหรือ extension</p>\n<p>ในด้านฟีเจอร์ 1Password 8 มาพร้อมกับ quick find และปรับปรุงระบบค้นหาให้สามารถหาสิ่งที่ต้องการได้ง่ายกว่าเดิม, รายการล็อกอินรองรับอัพโหลดไฟล์ในตัว และยังสามารถใส่คำถามความปลอดภัยเข้าไปได้ถ้าเว็บที่ใช้งานยังต้องตอบคำถามความปลอดภัย</p>\n<p>นอกจากนี้ 1Password 8 ใช้ภาษา Rust ในการเขียนตัวโปรแกรม ทำให้เวอร์ชันใหม่มีประสิทธิภาพและความปลอดภัยที่ดีกว่าเวอร์ชันก่อนหน้า โดย Dave Teare ผู้ก่อตั้ง 1Password ระบุว่าการเปลี่ยนแปลงนี้จะมองไม่เห็นแต่สัมผัสได้ ตัวแอปจะตอบสนองเร็วขึ้นในทุกจุด ตั้งแต่ตอนปลดล็อก, เพิ่มบัญชี ไปจนถึงการค้นหาข้อมูลในแอป</p>\n<p>1Password 8 for Windows เวอร์ชันใช้งานจริงสามารถอัพเดตได้แล้ววันนี้ทางเว็บไซต์ <a href=\"https://1password.com/downloads/windows/\">1Password.com</a> ส่วนเวอร์ชัน Mac ปัจจุบันยังอยู่ในระหว่างการทดสอบ</p>\n<p>ที่มา - <a href=\"https://www.theverge.com/2021/11/16/22784996/1password-version-8-windows-release-download-features\">The Verge</a></p>\n<p><img src=\"https://www.blognone.com/sites/default/files/externals/fbfb2237f62463b45f10c51910f74af3.jpg\" /><br />\n1Password 8 for Windows</p>\n</div></div></div><div><div>Topics: </div><div><div><a href=\"/topics/1password\">1Password</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"baf913c070fd814c95598242abfe66bfe0ccd2c27b7a2181289f5a8f28a77427","category":"Thai"}