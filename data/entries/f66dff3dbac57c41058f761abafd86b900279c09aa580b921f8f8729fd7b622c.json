{"title":"Infineon เปิดโรงงานชิป Kulim มาเลเซีย ขึ้นแท่นโรงงานชิปเวเฟอร์ 200mm ใหญ่ที่สุดในโลก","link":"https://www.blognone.com/node/141313","date":1723097873000,"content":"<div><div><div><p>Infineon บริษัทชิปจากเยอรมนีเปิดโรงานล่าสุด Kulim เน้นการผลิตชิปด้านพลังงานและยานยนตร์ โรงงานนี้เป็นโมดูลที่สองและมีแผนการสร้างโมดูลที่สามต่อไปทันที เมื่อเสร็จทั้งหมดจะทำให้โรงงานแห่งนี้กลายเป็นโรงงานชิปแบบเวเฟอร์ขนาด 200mm ใหญ่ที่สุดในโลก</p>\n<p>โรงงานแห่งนี้จะผลิตชิปด้วยเทคโนโลยี wide-bandgap (WBG) โดยใช้ Silicon Carbide (SiC) และ Galium Nitride (GaN) เป็นวัสดุหลัก</p>\n<p>การขยายโรงงานครั้งนี้อาศัยการยืนยันคำสั่งซื้อล่วงหน้าจากลูกค้าของ Infineon รวมมูลค่า 5,000 ล้านยูโร โดยจ่ายเงินมาก่อนแล้วพันล้านยูโร คาดว่าจะผลิตคืนได้ครบภายในปี 2030 ส่วนโรงงานเฟสสองจะใช้เวลาก่อสร้างอีก 5 ปี</p>\n<p>อุตสาหกรรมเซมิคอนดักเตอร์นั้นใช้เวเฟอร์หลักๆ 2 ขนาด คือ 200mm ขนาดเล็กที่เหมาะกับชิปความซับซ้อนต่ำแต่มีการใช้งานจำนวนมาก และ 300mm ที่ใช้กับชิปความซับซ้อนสูงเทคโนโลยีการผลิตใหม่</p>\n<p>ที่มา - <a href=\"https://www.infineon.com/cms/en/about-infineon/press/press-releases/2024/INFXX202408-133.html\">Infineon</a></p>\n<p><img alt=\"No Description\" src=\"https://www.blognone.com/sites/default/files/externals/4cb8c70f332669acff9ff2ef3100bb6c.jpg\" /></p>\n</div></div></div><div><div>Topics: </div><div><div><a href=\"/topics/infineon\">Infineon</a></div><div><a href=\"/topics/malaysia\">Malaysia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f66dff3dbac57c41058f761abafd86b900279c09aa580b921f8f8729fd7b622c","category":"Thai"}