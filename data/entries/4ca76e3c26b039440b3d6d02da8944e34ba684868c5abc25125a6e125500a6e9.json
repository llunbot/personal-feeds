{"title":"Snapchat เตรียมเพิ่มโฆษณารูปแบบใหม่ มาเป็นข้อความจากแบรนด์ใน Inbox DM","link":"https://www.blognone.com/node/141813","date":1725426979000,"content":"<div><div><div><p>Evan Spiegel ซีอีโอ Snap เจ้าของแพลตฟอร์ม Snapchat เผยแพร่อีเมลที่ส่งให้กับพนักงานถึงแผนงานในอนาคต โดยพูดถึงวิธีการแสดงผลโฆษณาแบบใหม่ เนื่องจากฟอร์แมตหลักของ Snapchat อย่างโฆษณาวิดีโอแนวตั้ง กลายเป็นรูปแบบที่แพลตฟอร์มอื่นทำตามกัน บริษัทจึงหาแนวทางใหม่เพื่อสร้างความแตกต่างให้กับผู้ลงโฆษณา</p>\n<p>โฆษณารูปแบบใหม่ชื่อว่า <strong>Sponsored Snaps</strong> มาในรูปแบบข้อความจากแบรนด์สินค้า ส่งตรงเข้ามาในอินบอกซ์แชทของผู้ใช้งาน แทรกอยู่กับข้อความจากผู้ติดต่อคนอื่น ข้อความกลุ่มนี้จะไม่เข้าระบบการแจ้งเตือน และผู้ใช้งานเลือกไม่สนใจเปิดอ่านก็ได้ ทั้งนี้ผู้ลงโฆษณาจะไม่สามารถเห็นข้อความในแชท และเนื้อหาแชทก็ไม่ถูกนำมาใช้ทำโฆษณาเจาะกลุ่ม</p>\n<p>Snapchat ยังเตรียมเพิ่มโฆษณาอีกรูปแบบซึ่งบอกว่าธุรกิจสอบถามมานานคือ <strong>Promoted Places</strong> ซึ่งเป็นการทำงานบนฟีเจอร์ Snap Maps ที่ใช้ค้นหาสถานที่รอบตัว เจ้าของธุรกิจหรือแบรนด์สินค้าสามารถโปรโมตสถานที่ให้โดดเด่นขึ้นได้</p>\n<p>ที่มา: <a href=\"https://newsroom.snap.com/13-years-at-snap\">Snap</a></p>\n<p><img src=\"https://www.blognone.com/sites/default/files/externals/5120c3b18cb5303d303e0bcc2d39789d.jpg\" /></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/snap\">Snap</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ca76e3c26b039440b3d6d02da8944e34ba684868c5abc25125a6e125500a6e9","category":"Thai"}