{"title":"Xiaomi ออก Xiaomi TV Stick รุ่นใหม่ 4K, ใช้ Android TV 11, รองรับ AV1","link":"https://www.blognone.com/node/126370","date":1639746305000,"content":"<div><div><div><p>Xiaomi ออกอุปกรณ์เสียบทีวีรุ่นใหม่ <strong>Xiaomi TV Stick 4K</strong> มาแบบเงียบๆ โดยไม่มีประกาศข่าว แต่ขึ้นข้อมูลผลิตภัณฑ์บนหน้าเว็บแล้ว</p>\n<p>Xiaomi TV Stick 4K ถือเป็นรุ่นอัพเกรดของ <a href=\"https://www.blognone.com/node/117496\">Mi TV Stick</a> (สังเกตว่าสินค้ารุ่นใหม่ไม่มีคำว่า Mi ตาม<a href=\"https://www.blognone.com/node/124377\">นโยบายแบรนด์แบบใหม่ ที่ใช้คำว่า Xiaomi อย่างเดียว ไม่มีคำว่า Mi อีกต่อไป</a>) โดยฟีเจอร์ใหม่ที่สำคัญก็ตามชื่อคือ รองรับภาพความละเอียด 4K</p>\n<p>สเปกอย่างอื่นคือ ซีพียูควอดคอร์ Arm Cortex-A53 ไม่ระบุรุ่น (คาดว่าเป็น Amlogic S905Y4), จีพียู Mali-G31 MP2, แรม 2GB, สตอเรจ 8GB, ระบบปฏิบัติการ Android TV 11 และรองรับการถอดรหัสวิดีโอ AV1 ที่ตัวฮาร์ดแวร์</p>\n<p>ตอนนี้ยังไม่มีข้อมูลราคาและวันวางขายของ Xiaomi TV Stick 4K แต่คาดว่าน่าจะขายในราคาเท่าเดิมคือ 54.99 ดอลลาร์ หรือราคาไทยคือ 1,490 บาท</p>\n<p><img src=\"https://www.blognone.com/sites/default/files/externals/dfbb5e8a6305e2efd5b7be1422dc0fe2.jpg\" /></p>\n<p>ที่มา - <a href=\"https://www.mi.com/global/product/xiaomi-tv-stick-4k/\">Xiaomi</a> via <a href=\"https://www.xda-developers.com/xiaomi-tv-stick-4k-is-official-with-android-tv-11-and-av1-support/\">XDA</a></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/android-tv\">Android TV</a></div><div><a href=\"/topics/4k\">4K</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c576748c07719fb21bef671efe96e04671727c007ee51469316aaacf3eb3c467","category":"Thai"}