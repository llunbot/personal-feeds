{"title":"ซีอีโอ Bungie เผยปลดพนักงานออกเพราะเกม Destiny 2 ทำผลงานได้ไม่ค่อยดี","link":"https://www.blognone.com/node/136515","date":1698825794000,"content":"<div><div><div><p>หลังจากวันก่อนที่ <a href=\"https://www.blognone.com/node/136483\">Bungie ประกาศปลดพนักงานและ เลื่อนวางจำหน่ายเกม Destiny 2 The Final Shape และ Marathon</a> ล่าสุดมีข้อมูลว่า มีพนักงานโดนปลดออกราว 100 คน คิดเป็น 8% ของพนักงานทั้งหมด 1,200 คน</p>\n<p>Pete Parsons ซีอีโอของ Bungie บอกกับพนักงานที่เหลืออยู่ว่าตอนนี้บริษัทรักษาคนที่เหมาะสม (The right people) เพื่อพัฒนาเกม Destiny 2 ต่อไป และบอกว่าการเลิกจ้างส่วนใหญ่มาจากเกม Destiny 2 ทำผลงานได้ต่ำกว่าที่คาดไว้ในปีที่แล้ว เช่นเดียวกับยอดสั่งจองล่วงหน้าของส่วนขยาย The Final Shape ก็ที่ต่ำกว่าที่คาดไว้</p>\n<p>ด้านพนักงานของ Bungie ก็มักได้รับแจ้งตลอดเวลาว่าความเชื่อมั่นของผู้เล่นในเกม Destiny 2 นั้นอยู่ในระดับต่ำตลอดเวลา โดยยอดผู้เล่นเกม Destiny 2 ลดลงมาก มีผู้เล่นเพียง 45% ของยอดคาดการณ์ รายได้จึงไม่เป็นไปตามเป้า และ IGN ได้รับรายงานว่าปัญหานี้ถูกแจ้งเข้ามาอยู่หลายครั้งหลายเดือนก่อนที่จะมีการเลิกจ้าง โดยพนักงานร้องขอโอกาสปรับปรุงเกมเพื่อดึงผู้เล่นกลับมา</p>\n<p>อดีตพนักงาน Bungie คนหนึ่งเล่าว่า Bungie ให้คำมั่นแบบซ้ำแล้วซ้ำเล่าหลังจาก <a href=\"https://www.blognone.com/node/129394\">Sony เข้าซื้อกิจการ Bungie ในปี 2022</a> ว่าจะไม่มีการเลิกจ้าง และอ้างถึงรายงานรายไตรมาสของ Sony ที่อ้างว่าการซื้อกิจการ Bungie มูลค่า 1.2 พันล้านดอลลาร์จากทั้งหมด 4 พันล้านดอลลาร์นั้น มุ่งเป้าไปที่การรักษาพนักงานอย่างชัดเจน พนักงานหลายคนยืนยันว่ามีการแจกจ่ายเงินให้กับพนักงานตามสิทธิ์อย่างครบถ้วน โดยเงินจะแบ่งชำระเงินหลายครั้งแตกต่างกันไปตามระเบียบวินัย และความอาวุโสของพนักงาน</p>\n<p>พนักงานหลายคนแสดงความไม่พอใจเกี่ยวกับการเลิกจ้าง โดยกล่าวว่าพวกเขารู้สึกว่าการตัดสินใจของ Bungie ที่แก้ปัญหาเรื่องการเงินของบริษัทนั้นอยู่นอกเหนือการควบคุมของพวกเขา และคนที่ถูกเลิกจ้างถูกลงโทษในปัญหาที่พวกเขาไม่ได้ก่อขึ้นโดยส่วนใหญ่ โดยอดีตพนักงานคนหนึ่งบอกกับ IGN ว่า มันแปลกที่การถูกเลิกจ้างนั้นพิจารณาจากการตัดสินใจของคนในแผนกอื่น</p>\n<p>IGN ยังได้รับแจ้งว่ามีพนักงานในทีม QA จำนวนมากถูกไล่ออกในช่วงหลายสัปดาห์ และหลายเดือนก่อนที่จะมีการประกาศการเลิกจ้าง แม้ว่าจะไม่ทราบจำนวนที่แน่นอน แต่จำนวนคนที่ถูกไล่ออกในช่วงเวลาหนึ่งโดดเด่นถึงขนาดที่หัวหน้าฝ่ายควบคุมคุณภาพของบริษัท ต้องส่งอีเมลไปหาพนักงานเพื่อแก้ไขสถานการณ์ ซึ่งในอีเมล์ดังกล่าว ระบุว่า นี่ไม่ใช่การเลิกจ้างพนักงาน และไม่ได้เป็นผลมาจากการลดต้นทุนแต่อย่างใด และถ้าเลิกจ้างบริษัทจะตรงไปตรงมาเกี่ยวกับเรื่องนี้มาก</p>\n<p><img alt=\"No Description\" src=\"https://www.blognone.com/sites/default/files/externals/9f001c0931b73f5d9ea7eaed391b02dd.jpg\" /></p>\n<p>ที่มา - <a href=\"https://www.ign.com/articles/pete-parsons-tells-employees-bungie-kept-the-right-people-to-work-on-destiny-2\">IGN</a>, <a href=\"https://www.eurogamer.net/bungie-reportedly-warned-employees-of-sharp-drop-in-destiny-2-popularity-prior-to-layoffs\">Eurogamer</a></p>\n</div></div></div><div><div>Topics: </div><div><div><a href=\"/topics/bungie\">Bungie</a></div><div><a href=\"/topics/destiny\">Destiny</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4a1920590a5e6ca4de413a05aef89c462e6896fc1401c7e14195482b1c13b3e","category":"Thai"}