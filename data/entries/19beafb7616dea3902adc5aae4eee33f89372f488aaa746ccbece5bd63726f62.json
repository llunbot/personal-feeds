{"title":"Jack Ma โพสต์ข้อความถึงพนักงาน Alibaba สนับสนุนการปรับโครงสร้างองค์กรครั้งใหญ่ ยืนยันเป็นแนวทางที่ถูกต้อง","link":"https://www.blognone.com/node/139161","date":1712729002000,"content":"<div><div><div><p>Jack Ma ผู้ก่อตั้ง Alibaba โพสต์ข้อความถึงพนักงานบริษัท พูดถึงสถานการณ์ที่เกิดขึ้นกันบริษัทในช่วงที่ผ่านมา ทั้งการ<a href=\"https://www.blognone.com/node/133198\">แยกธุรกิจ</a>ออกเป็นบริษัทย่อย เกิดการ<a href=\"https://www.blognone.com/node/136943\">ปรับโครงสร้าง</a>องค์กรภายในใหม่ การลาออกของ<a href=\"https://www.blognone.com/node/135661\">ซีอีโอ Daniel Zhang</a> ไปถึงการที่ราคาหุ้นลดลงมากจน <a href=\"https://www.blognone.com/node/137141\">Pinduoduo</a> อีคอมเมิร์ซคู่แข่ง มีมูลค่ากิจการตามราคาหุ้นสูงกว่าในช่วงเวลาหนึ่ง (ปัจจุบัน Alibaba กลับมามีมูลค่ามากกว่าแล้ว)</p>\n<p>Ma บอกว่าเขาสนับสนุนการปรับโครงสร้างองค์กรครั้งใหญ่ที่เกิดขึ้นตอนนี้ และยืนยันว่าแนวทางที่ผู้บริหารปัจจุบัน Joseph Tsai และ Eddie Wu ทำอยู่นั้น เดินมาถูกทางแล้ว จึงขอให้พนักงาน Alibaba สนับสนุนและร่วมดำเนินการไปในแนวทางนี้ เขายังขอให้พนักงานกล้าคิดนอกกรอบ เพราะตอนนี้ Alibaba กำลังติดกับดักของบริษัทขนาดใหญ่ ที่ขาดความคล่องตัวในการดำเนินงาน ต้องการให้บริษัทกลับมาโฟกัสที่ลูกค้าและดำเนินงานอย่างรวดเร็วอีกครั้ง</p>\n<p>ที่มา: <a href=\"https://www.bloomberg.com/news/articles/2024-04-10/jack-ma-cheers-alibaba-s-latest-overhaul-plan-in-rare-missive\">Bloomberg</a></p>\n<p><img src=\"https://www.blognone.com/sites/default/files/externals/4330c0898ed2fd194d6e31837098009b.jpeg\" /></p>\n</div></div></div><div><div>Topics: </div><div><div><a href=\"/topics/jack-ma\">Jack Ma</a></div><div><a href=\"/topics/alibaba\">Alibaba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19beafb7616dea3902adc5aae4eee33f89372f488aaa746ccbece5bd63726f62","category":"Thai"}