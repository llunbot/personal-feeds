{"title":"จริงไหม? ซีอีโอ OpenAI บอกการทำงานแบบรีโมทเต็มเวลา ส่งผลให้สตาร์ทอัพสูญเสียความคิดสร้างสรรค์","link":"https://www.blognone.com/node/133739","date":1683595839000,"content":"<div><div><div><p>Sam Altman ซีอีโอ OpenAI กล่าวในงานสัมมนาที่จัดโดย Stripe พูดถึงการทำงานแบบรีโมท โดยเขาคิดว่าถ้าองค์กรยังเป็นสตาร์ทอัพ ก็ควรให้พนักงานทำงานด้วยกันในสำนักงานมากกว่าทำงานแบบรีโมท</p>\n<p>Altman บอกในประเด็นนี้ว่า ที่ผ่านมาอุตสาหกรรม Tech ผิดพลาดที่อนุญาตให้พนักงานทำงานรีโมทแบบเต็มเวลาได้ บริษัทแบบสตาร์ทอัพจึงบอกว่าพนักงานไม่ต้องมาทำงานที่สำนักงานเลยก็ได้ ส่งผลให้สตาร์ทอัพนั้นสูญเสียความคิดสร้างสรรค์ เขามองว่าตอนนี้เทคโนโลยียังไม่ดีมากพอที่จะให้พนักงานทำงานรีโมทเต็มเวลาตลอดไปได้ และย้ำว่าโดยเฉพาะบริษัทที่เป็นสตาร์ทอัพ</p>\n<p>เขาเสริมว่าสตาร์ทอัพต้องให้พนักงานทำงานแบบพบปะกันมาก ๆ เพราะไอเดียใหม่ที่ยังไม่ชัดเจน หรือพร้อมเปลี่ยนแปลงแก้ไขตลอดเวลา สิ่งเหล่านี้ยิ่งต้องการเวลาที่พนักงานจะพบปะพูดคุยแบบเห็นหน้ากันมากขึ้นกว่าปกติ</p>\n<p>ที่มา: <a href=\"https://fortune.com/2023/05/05/openai-ceo-sam-altman-remote-work-mistake-return-to-office/\">Fortune</a></p>\n<p><img alt=\"No Description\" src=\"https://www.blognone.com/sites/default/files/externals/e3689bc3afc352496d24a16d83dceb9a.jpg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/hybrid-working\">Hybrid Working</a></div><div><a href=\"/topics/ceo\">CEO</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e4853675f0bf898ccf9cde013a0d116864a50a05a41cdb74be73f65df70b12d","category":"Thai"}