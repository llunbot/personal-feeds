{"title":"จะรอดไหม Concord เกมยิง 5v5 ของโซนี่ มีผู้เล่นบน Steam สูงสุดไม่ถึง 700 คน","link":"https://www.blognone.com/node/141648","date":1724726033000,"content":"<div><div><div><p>ในรอบสัปดาห์ที่ผ่านมา นอกจากมี<a href=\"https://www.blognone.com/node/141610\">เกม Black Myth: Wukong ออกวางขาย (และประสบความสำเร็จอย่างสูง)</a> ยังมี<a href=\"https://www.blognone.com/node/140055\">เกม Concord เกมยิงไซไฟอวกาศ 5v5 ของโซนี่ ที่เพิ่งวางขายอย่างเป็นทางการเมื่อวันที่ 23 สิงหาคม</a></p>\n<p>Concord วางขายพร้อมกันทั้งบน PS5 และพีซี หากดู<a href=\"https://steamdb.info/app/2443720/charts/\">สถิติผู้เล่นบน Steam จาก SteamDB</a> พบว่ามีผู้เล่นพร้อมกันสูงสุดเพียง 697 คนเท่านั้น ตรงนี้ยังไม่แน่ชัดว่าผู้เล่นบน PS5 มีมากน้อยแค่ไหน ก็อาจเป็นไปได้ว่าทุกคนแห่กันไปเล่นบน PS5 และไม่ค่อยมีคนเล่นบนพีซีมากนัก</p>\n<p><a href=\"https://www.blognone.com/node/134008\">Concord พัฒนาโดยสตูดิโอ Firewalk และถือเป็นหนึ่งในเกมตามนโยบาย Live Service ของโซนี่</a> แต่<a href=\"https://www.blognone.com/node/141090\">เกมกลับใช้โมเดลขายขาดในราคา 1,290 บาท</a> แลกกับการไม่หารายได้ผ่าน Battle Pass แบบเดียวกับเกมยิงแนวเดียวกันอื่นๆ ที่เป็น free-to-play อาจส่งผลให้จำนวนผู้เล่นในช่วงแรกไม่เยอะอย่างที่ควรจะเป็น</p>\n<p>ที่มา - <a href=\"https://kotaku.com/concord-flop-low-player-count-steam-psn-sales-fps-ps5-1851631800?utm_source=vip\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/e092ecd85e0feade71282208efa6aa8e.png\" /></p>\n</div></div></div><div><div>Topics: </div><div><div><a href=\"/topics/concord\">Concord</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/firewalk-studios\">Firewalk Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8ce51e61ffecc6b1d4516df4df7bec0015c15980b87494f47d261b10bdea4d8","category":"Thai"}