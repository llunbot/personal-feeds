{"title":"Alibaba ปฏิเสธข่าวเตรียมขายธุรกิจ Lazada ในประเทศไทย","link":"https://www.blognone.com/node/140513","date":1718892981000,"content":"<div><div><div><p>ตัวแทนของ Lazada ปฏิเสธรายงานข่าวซึ่งมีออกมาก่อนหน้านี้ว่า Alibaba บริษัทแม่ ได้เจรจากับบริษัทขนาดใหญ่ในประเทศไทย เพื่อขายส่วนธุรกิจ Lazada เฉพาะในประเทศไทย โดยบอกว่าบริษัทไม่เคยมีการพิจารณาเรื่องนี้ และไม่เคยหารือกับผู้ลงทุนรายใด ทั้งหมดไม่เป็นความจริง</p>\n<p>ปัจจุบัน Alibaba เป็นเจ้าของ Lazada จากการทยอยซื้อหุ้นมาหลายปี และซื้อกิจการทั้งหมด<a href=\"https://www.blognone.com/node/79933\">ในปี 2016</a> โดยตอนนี้ Lazada อยู่ใต้กลุ่มธุรกิจอีคอมเมิร์ซต่างประเทศ ตาม<a href=\"https://www.blognone.com/node/133198\">ยุทธศาสตร์แบ่ง 6 กลุ่มธุรกิจเมื่อปี 2023</a> โดยนอกจาก Lazada แล้วยังมี AliExpress (ธุรกิจ B2C) และ Trendyol (อีคอมเมิร์ซในตุรกี)</p>\n<p>ข้อมูลจากรายงาน<a href=\"https://www.blognone.com/node/139742\">ผลประกอบการไตรมาสล่าสุด</a> กลุ่มธุรกิจอีคอมเมิร์ซต่างประเทศของ Alibaba ยังเติบโตสูง รายได้เพิ่มขึ้น 45% เมื่อเทียบกับปีก่อน</p>\n<p>ที่มา: <a href=\"https://www.scmp.com/tech/big-tech/article/3267326/alibaba-denies-talks-sell-lazadas-thailand-unit-it-eyes-continued-global-expansion\">South China Morning Post</a></p>\n<p><img src=\"https://www.blognone.com/sites/default/files/externals/8b4f36806576a9449c130ff645f0b4db.jpg\" /></p>\n</div></div></div><div><div>Topics: </div><div><div><a href=\"/topics/lazada\">Lazada</a></div><div><a href=\"/topics/alibaba\">Alibaba</a></div><div><a href=\"/topics/rumors\">Rumors</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bbf8557fb7705bc6cd7b4ca8cf5de8f02e7eef28156e975688c7f1486d35eec","category":"Thai"}