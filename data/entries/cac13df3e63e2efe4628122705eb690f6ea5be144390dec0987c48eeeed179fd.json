{"title":"แท็บเล็ต RISC-V มาแล้ว รองรับ Ubuntu และ Android ราคาเริ่มต้นประมาณ 5 พันบาท","link":"https://www.blognone.com/node/141624","date":1724589637000,"content":"<div><div><div><p>บริษัท DeepComputing จากฮ่องกง ที่เคยวางขาย<a href=\"https://www.blognone.com/node/140371\">โน้ตบุ๊ก DC-Roma RISC-V Laptop II พรีโหลด Ubuntu</a> เดินหน้าต่อเนื่อง เปิดตัวแท็บเล็ตพลัง RISC-V ออกสู่ตลาดตามมา</p>\n<p>แท็บเล็ตรุ่นนี้ใช้ชื่อคล้ายๆ กันว่า <strong>DC-ROMA RISC-V Pad II</strong> หน้าจอ IPS 10.1 นิ้ว 1920×1200 และใช้ชิป  SpacemiT K1 ตัวเดียวกับในโน้ตบุ๊ก, มีแรมให้เลือก 3 ขนาดคือ 4GB/8GB/16GB, สตอเรจเป็น eMMC ขนาด 64GB/128GB, แบตเตอรี่ 6000 mAh, กล้องทั้งหน้าและหลัง, ระบบปฏิบัติการเป็น Ubuntu 24.04 และในอนาคตจะรองรับ Android 15 AOSP ด้วย ราคาขายเริ่มต้นที่ 149 ดอลลาร์ (5,022 บาท) สำหรับรุ่น 4GB/64GB และตัวท็อปสุดราคา 299 ดอลลาร์ (16GB/128GB)</p>\n<p>คำถามสำคัญต่อแท็บเล็ตตัวนี้คือ ใครคือลูกค้าที่จะมาซื้อแท็บเล็ต RISC-V คำตอบของบริษัท DeepComputing คือออกสินค้ามาจับกลุ่มนักพัฒนาที่สนใจ RISC-V แต่อาจอยากได้อุปกรณ์ที่ต่างไปจากโน้ตบุ๊กปกติ โดยในเว็บของ DeepComputing เองก็ห้อยท้ายชื่อสินค้าเอาไว้ว่า \"for Native RISC-V Development\"</p>\n<p>ที่มา - <a href=\"https://www.omgubuntu.co.uk/2024/08/dc-doma-pad-ii-risc-v-tablet-runs-ubuntu\">OMG Ubuntu</a></p>\n<p><img alt=\"No Description\" src=\"https://www.blognone.com/sites/default/files/externals/bd072637ac8801043b52f6382fd2da8f.png\" /></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/tablet\">Tablet</a></div><div><a href=\"/topics/ubuntu\">Ubuntu</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cac13df3e63e2efe4628122705eb690f6ea5be144390dec0987c48eeeed179fd","category":"Thai"}