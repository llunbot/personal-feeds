{"title":"CyberArk ซื้อกิจการ Zilla บริษัทโซลูชัน Identity Governance บนคลาวด์ มูลค่าดีล 175 ล้านดอลลาร์","link":"https://www.blognone.com/node/144686","date":1739531026000,"content":"<div><div><div><p>บริษัทความปลอดภัยทางไซเบอร์ CyberArk ประกาศซื้อกิจการ Zilla Security ผู้พัฒนาโซลูชันบริหารจัดการเครื่องมือระบุตัวตนสำหรับองค์กร (Identity Governance and Administration - IGA) ที่มูลค่ากิจการ 165 ล้านดอลลาร์ และเพิ่มเติมอีก 10 ล้านดอลลาร์ ขึ้นอยู่กับผลการดำเนินงานหลังควบรวมกิจการ</p>\n<p>Zilla ให้บริการเครื่องมือ IGA ในรูปแบบทำงานผ่านคลาวด์ ซึ่งต่างจากแนวคิดเดิมที่ IGA ต้องรันแบบออสพรีมิส ทำให้รองรับการทำงานร่วมกับ SaaS ได้ดี ตอบสนองรวดเร็วกว่า รวมถึงเพิ่มความสามารถด้าน AI ได้ด้วย</p>\n<p>Zilla บอกว่าจากข้อมูลที่ผ่านมา ลูกค้าสามารถดีพลอย IGA ได้เร็วกว่าแพลตฟอร์มแบบเดิม 5 เท่า โดยใช้ทรัพยากรที่น้อยกว่า ปัจจุบันมีลูกค้ามากกว่า 100 ราย</p>\n<p>ที่มา: <a href=\"https://www.cyberark.com/press/cyberark-acquires-zilla-security-to-reshape-identity-governance-and-administration-for-the-modern-enterprise/\">CyberArk</a></p>\n<p><img alt=\"No Description\" src=\"https://www.blognone.com/sites/default/files/externals/b4a2cd59a28e1d54a67720432c8a4b5b.png\" /></p>\n</div></div></div><div><div>Topics: </div><div><div><a href=\"/topics/cyberark\">CyberArk</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79243509f2d42a1a15c4bc1e19835befcfb5dd33f166694725509e5c426e348e","category":"Thai"}