{"title":"Google Cloud เปิดบริการเครื่อง C4A ใช้ซีพียู Axiom และสตอเรจ Titanium SSD ที่กูเกิลออกแบบเอง","link":"https://www.blognone.com/node/144164","date":1737089418000,"content":"<div><div><div><p>Google Cloud เปิดบริการเช่าเครื่องรุ่น C4A ที่ใช้ซีพียู Axiom และสตอเรจ Titanium SSD ที่กูเกิลออกแบบเอง</p>\n<p><a href=\"https://www.blognone.com/node/139141\">กูเกิลเปิดตัวซีพียู Axiom เมื่อปี 2024</a> เป็นซีพียู Arm64 แบบคัสตอมสำหรับรันงานประมวลผลทั่วไป มีจุดเด่นที่ประสิทธิภาพต่อราคาดีกว่าซีพียู Arm อื่นๆ ราว 10% และ 65% หากเทียบกับซีพียู x86 บน Google Cloud</p>\n<p>ส่วน<a href=\"https://cloud.google.com/titanium?hl=en\">สตอเรจ Titanium SSD</a> อยู่บนสถาปัตยกรรม Titanium กูเกิลออกแบบมาสำหรับงานที่ต้องประมวลผลข้อมูลจำนวนมากๆ แบบเรียลไทม์ ต้องการ throughput สูง latency ต่ำ สามารถให้ประสิทธิภาพการอ่านแบบสุ่ม (random read) ที่ 2.4M IOPS, อ่านข้อมูลได้ 10.4 GiB/s, ค่า latency ต่ำกว่า SSD รุ่นก่อนๆ 35%</p>\n<p>เครื่องรุ่น C4A รองรับ vCPU สูงสุด 72 ตัว, หน่วยความจำสูงสุด 576GB, สตอเรจสูงสุด 6TB สามารถเลือกเปิดเครื่องนี้กับบริการ Compute Engine, Google Kubernetes Engine (GKE), Batch, Dataproc ได้แล้วแบบ GA</p>\n<p>ที่มา - <a href=\"https://cloud.google.com/blog/products/compute/first-google-axion-processor-c4a-now-ga-with-titanium-ssd/\">Google Cloud</a></p>\n<p>หน้าตาของ Axiom</p>\n<p><img src=\"https://www.blognone.com/sites/default/files/externals/905caec2601045ba5e9c8f694ca08dc5.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/cpu\">CPU</a></div><div><a href=\"/topics/storage\">Storage</a></div><div><a href=\"/topics/ssd\">SSD</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5acf3dabcda8bbc1aba9c0ffebcd9f6450f6ca02fbab2bc34a09763753b8704","category":"Thai"}