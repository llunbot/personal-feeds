{"title":"อินเทลยืนยัน ซีพียู Meteor Lake จะมีชิป VPU ช่วยเร่งการประมวลผล AI ในตัว","link":"https://www.blognone.com/node/134040","date":1685157138000,"content":"<div><div><div><p>อินเทลเปิดเผยว่าซีพียูรุ่นหน้ารหัส Meteor Lake ที่จะวางขายช่วงปลายปีนี้ (อาจเรียกเป็น Core 14th Gen หรือ<a href=\"https://www.blognone.com/node/133648\">รีเซ็ตแบรนด์เป็น Core Ultra และนับเลขใหม่</a>) จะมีชิปประมวลผล AI ที่เรียกว่า neural VPU มาอยู่ใน SoC ด้วย ถือเป็นซีพียูรุ่นแรกของอินเทลที่มีฟีเจอร์นี้ (เป็นเทคโนโลยีของ <a href=\"https://www.blognone.com/node/95126\">Movidius ที่อินเทลซื้อมาตั้งแต่ปี 2016</a>)</p>\n<p>เราเห็นการเพิ่มชิปช่วยเร่งประมวลผล AI ในฝั่งซีพียูสมาร์ทโฟนกันมานานพอสมควร กระแสนี้ส่งผลให้ซีพียูคอมพิวเตอร์ต้องปรับตัวตาม โดยก่อนหน้านี้ไม่นาน <a href=\"https://www.blognone.com/node/132135\">ชิป Ryzen ซีรีส์ 7040U ที่เป็นแกน Zen 4 สำหรับโน้ตบุ๊ก</a> มีตัวช่วยเร่งประมวลผล AI ที่เรียกว่า Ryzen AI เช่นกัน (เทคโนโลยีจาก Xilinx ที่ซื้อกิจการมา)</p>\n<p>ฝั่งไมโครซอฟท์เองก็พยายามผลักดันการประมวลผล AI บนเครื่องพีซี ผ่าน<a href=\"https://www.blognone.com/node/134015\">ฟีเจอร์ใหม่ ONNX Runtime ของ Windows 11</a> ที่เปิดทางให้แอพต่างๆ สามารถรันโมเดล AI บนชิปต่างๆ ของพีซี เช่น ซีพียู จีพียู หรือชิปเฉพาะทางอย่างในข่าวนี้ ตัวอย่างการใช้งานที่ใช้ได้แล้วตอนนี้คือ <a href=\"https://www.blognone.com/node/130528\">ฟีเจอร์ Studio Effects ที่ช่วยเบลอฉากหลังของเว็บแคมได้ที่ระดับ OS</a></p>\n<p>ที่มา - <a href=\"https://www.intel.com/content/www/us/en/newsroom/news/ai-coming-to-pc-at-scale.html#gs.za4ba7\">Intel</a> via <a href=\"https://www.extremetech.com/computing/intel-announces-an-integrated-neural-ai-accelerator-in-meteor-lake\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/c8c7a40b900ac2fd9a2eb4e05093d86a.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/meteor-lake\">Meteor Lake</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a77253dc117340af6bb30147dbb7826a590c03e19a07399bdf17e58e62490774","category":"Thai"}