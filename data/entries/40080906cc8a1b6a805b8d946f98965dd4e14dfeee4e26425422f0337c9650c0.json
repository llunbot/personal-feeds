{"title":"Horizon: Forbidden West เวอร์ชั่นธรรมดาบน PS4 อัพเกรดเพื่อเล่นบน PS5 ไม่ได้","link":"https://www.blognone.com/node/124578","date":1630662861000,"content":"<div><div><div><p>หลัง<a href=\"https://www.ign.com/articles/horizon-forbidden-west-ps4-ps5-difference-graphics-lighting-water\">ทีมพัฒนาออกมาระบุความแตกต่าง</a>ระหว่าง Horizon: Forbidden West ว่าเวอร์ชั่น PS5 จะมีภาพเรนเดอร์ใต้น้ำ เอฟเฟกต์คลื่น รายละเอียดสิ่งแวดล้อม และแสงเงาที่เหนือกว่า PS4 และอาจทำผู้เล่นที่ยังมีแค่ PS4 สนใจว่าถ้าซื้อเวอร์ชั่น PS4 แบบธรรมดาก่อน แล้วอัพเกรดเป็น PS5 ทีหลัง ตอนหาซื้อเครื่องได้แล้ว จะสามารถทำได้หรือไม่</p>\n<p>ล่าสุดคำตอบจากหน้า <a href=\"https://www.playstation.com/en-us/support/games/horizon-forbidden-west-support/\">FAQ</a> ของเกมก็คือ ไม่ได้ หากผู้เล่นซื้อแค่เวอร์ชั่นธรรมดา หรือ Special Editions เพราะการอัพเกรดฟรีจะแถมให้เฉพาะ Digital Deluxe, Collector’s Editions หรือ Regalla Editions เท่านั้น และไม่มีตัวเลือกให้อัพเกรดเวอร์ชั่นได้ภายหลัง</p>\n<p><img src=\"https://www.blognone.com/sites/default/files/externals/1742839a95ff128f2726b98c2bc72c9e.jpg\" /></p>\n<p>ก่อนหน้านี้ Sony เคย<a href=\"https://blog.playstation.com/2020/09/16/playstation-5-launches-in-november-starting-at-399-for-ps5-digital-edition-and-499-for-ps5-with-ultra-hd-blu-ray-disc-drive/\">ระบุในบล็อก</a>ว่าเกมที่เปิดตัวพร้อมกับ PS5 เช่น Horizon: Forbidden West จะแถมอัพเกรดเป็นเวอร์ชั่น PS5 ให้ฟรี โดยไม่ได้ระบุว่าเป็นเวอร์ชั่นไหน แต่การที่จำกัดการอัพเกรดฟรีไว้เฉพาะเวอร์ชั่นพิเศษที่แพงกว่า ดูไม่น่าจะเป็นผลดีต่อผู้บริโภคนัก</p>\n<p><img src=\"https://www.blognone.com/sites/default/files/externals/2eb451d2e0e57e64f26ad60da7e96597.png\" /></p>\n<p>ระบบอัพเกรดของ PS4 เป็น PS5 ยังเป็นอีกจุดที่ค่อนข้างยุ่งเหยิง โดยแต่ละเกมก็มีรายละเอียดแตกต่างกันไป <a href=\"https://www.pushsquare.com/guides/ps4-to-ps5-all-games-with-confirmed-free-upgrades\">บางเกมอัพเกรดให้ฟรี</a> ส่วนบางเกมเช่น <a href=\"https://www.blognone.com/node/123541\">Ghost of Tsushima</a> ก็ต้องจ่ายเงินเพิ่ม และ Sony เองก็ยังไม่มีมาตรฐานการอัพเกรด หรือฐานข้อมูลรวบรวมรายชื่อเกมที่เปิดให้อัพเดตได้</p>\n<p>ต่างจากฝั่ง Xbox ที่มีระบบ Smart Delivery อัพเกรดจากเวอร์ชั่น Xbox One เป็น Xbox Series X|S ให้ฟรีซะเป็นส่วนใหญ่ รวมถึงยังสามารถติดตามรายชื่อเกมที่มีระบบ Smart Delivery อย่างเป็นทางการ และเกมที่กำลังทำระบบอยู่ได้ผ่าน<a href=\"https://www.xbox.com/en-US/games/optimized\">หน้าเว็บไซต์</a>ทันที ทำให้เป็นอีกจุดที่ตอนนี้ Xbox Series X|S ดูจะทำได้ดีกว่า PS5</p>\n<p>ที่มา - <a href=\"https://www.ign.com/articles/horizon-forbidden-west-ps4-ps5-upgrade\">IGN</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40080906cc8a1b6a805b8d946f98965dd4e14dfeee4e26425422f0337c9650c0","category":"Thai"}