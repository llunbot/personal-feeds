{"title":"[ไม่ยืนยัน] Apple หยุดผลิตอุปกรณ์เสริมผ้า FineWoven หลังถูกวิจารณ์หนักเรื่องคุณภาพวัสดุ","link":"https://www.blognone.com/node/139334","date":1713717445000,"content":"<div><div><div><p>ข้อมูลนี้มาจากผู้ใช้งานบน X ชื่อ Kosutami ซึ่งมีประวัติให้ข้อมูลหลุดสินค้าใหม่แอปเปิลถูกต้องหลายครั้ง โดยเฉพาะอุปกรณ์เสริมวัสดุผ้า FineWoven คราวนี้เขา<a href=\"https://twitter.com/Kosutami_Ito/status/1782025156292198751\">โพสต์ข้อความ</a>ว่า แอปเปิลได้สั่งหยุดการผลิตอุปกรณ์เสริม FineWoven ทั้งหมดแล้ว เนื่องจากปัญหาความทนทานของวัสดุ</p>\n<p>Kosutami บอกว่าแอปเปิล<strong>อาจ</strong>เปลี่ยนไปใช้วัสดุใหม่ทดแทนในอนาคต แต่ไม่กลับไปใช้หนัง</p>\n<p>แอปเปิลเลิกขายอุปกรณ์เสริมวัสดุทำจากหนัง ตั้งแต่การเปิดตัว iPhone 15 และ Apple Watch Series 9 โดยให้เหตุผลเรื่องกระบวนการผลิตที่ส่งผลกระทบต่อสิ่งแวดล้อม พร้อมกับ<a href=\"https://www.blognone.com/node/135710\">นำเสนอวัสดุทดแทนหนังคือผ้า FineWoven</a> ที่ระบุว่าให้ความรู้สึกเหมือนหนัง แต่การผลิตเป็นมิตรกับสิ่งแวดล้อมมากกว่า ใช้วัสดุรีไซเคิล 68% อย่างไรก็ตาม FineWoven นี้ ถูกวิจารณ์มาตลอดเรื่อง<a href=\"https://www.blognone.com/node/138503\">คุณภาพวัสดุ</a>ที่ไม่ดีพอทดแทนหนัง</p>\n<p>ข้อสังเกตหนึ่งที่อาจยืนยันว่าแอปเปิลน่าจะถอยจาก FineWoven คือการออกอุปกรณ์เสริมสีชุดใหม่ต้อนรับฤดูใบไม้ผลิปีนี้ ไม่มีวัสดุที่เป็น FineWoven แอปเปิลจึงอาจถอยจากวัสดุนี้จริง ๆ</p>\n<p>ที่มา: <a href=\"https://www.macrumors.com/2024/04/21/apple-reportedly-stops-finewoven-production/\">MacRumors</a></p>\n<p><img src=\"https://www.blognone.com/sites/default/files/externals/b806a09fe880ffdc7312a4f9fa6a24cc.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/material\">Material</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc0903c066de04cd12a48fd5cf1862316026bb1a501f59cdb71b11ee6d0bc4d4","category":"Thai"}