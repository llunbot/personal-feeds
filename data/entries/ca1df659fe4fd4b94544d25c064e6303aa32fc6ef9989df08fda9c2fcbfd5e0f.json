{"title":"Logitech เปิดตัว Logi Dock แบบ All-In-One ช่วยจัดโต๊ะคอมให้สะอาดตา รองรับการประชุมออนไลน์","link":"https://www.blognone.com/node/124651","date":1631149808000,"content":"<div><div><div><p>Logitech เปิดตัว Logi Dock อุปกรณ์เชื่อมต่อที่มาพร้อมคุณสมบัติพื้นฐานหลายอย่าง โดยระบุว่าออกแบบมาเพื่อรองรับการทำงานจากที่บ้านในยุคไฮบริด</p>\n<p>ตัว Logi Dock เป็นลำโพงและไมโครโฟนแบบตัดเสียงรบกวนในตัว รองรับการเชื่อมต่อ USB 5 พอร์ต (2x USB-A 3.0, 3x USB-C 3.1) มี Displayport และ HDMI เชื่อมต่อได้สองหน้าจอ ตัวอุปกรณ์ยังมีปุ่มสำหรับควบคุมการปิด/เปิดไมโครโฟน เวลาประชุมผ่าน Google Meet, Microsoft Teams หรือ Zoom รองรับการเชื่อมต่ออุปกรณ์ผ่าน Bluetooth</p>\n<p>Logi Dock ยังรองรับการเชื่อมต่อกับปฏิทินผ่าน Logi Tune โดยจะมีไฟเตือนหากใกล้เวลาการประชุมตามนัดหมาย</p>\n<p>Logi Dock มีสองสีคือสีกราไฟต์และสีขาว ราคา 399 ดอลลาร์ <a href=\"https://www.logitech.com/en-us/products/personal-workspaces/logi-dock.html\">เริ่มจำหน่าย</a>ช่วงปลายปี</p>\n<p>ที่มา: <a href=\"https://www.theverge.com/2021/9/8/22662237/logitech-logi-dock-features-pricing-release-date\">The Verge</a></p>\n<p><img src=\"https://www.blognone.com/sites/default/files/externals/79b8cd23861446de50b6fb3ebe281169.jpeg\" /></p>\n</div></div></div><div><div>Topics: </div><div><div><a href=\"/topics/logitech\">Logitech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca1df659fe4fd4b94544d25c064e6303aa32fc6ef9989df08fda9c2fcbfd5e0f","category":"Thai"}