{"title":"ASUS ออกการ์ด GeForce 4060 Ti รุ่นมีช่องเสียบ SSD ด้านหลัง ช่วยประหยัดสล็อต-ระบายความร้อน","link":"https://www.blognone.com/node/136941","date":1700911247000,"content":"<div><div><div><p>ASUS เปิดตัวการ์ดจอแนวคิดใหม่ที่ยัดสล็อตสำหรับเสียบ SSD ลงมาในตัวการ์ดจอด้วย เพื่อใช้ประโยชน์จากฮีทซิงก์ของตัวจีพียู ช่วยระบายความร้อนให้ SSD ไปพร้อมกัน</p>\n<p>การ์ดจอรุ่นนี้มีชื่อเต็มๆ ว่า ASUS Dual GeForce RTX 4060 Ti SSD โดยในฝั่งจีพียูเป็นการ์ด 4060 Ti 8GB ปกติทั่วไป แต่ด้านหลังของการ์ด (อีกฝั่งที่ไม่มีพัดลม) มีช่องเสียบ SSD แบบสล็อต M.2 NVMe เพิ่มมาให้ด้วย ผู้ใช้สามารถซื้อ SSD มาเสียบเพิ่มเองได้ รองรับความเร็วสูงสุดระดับ PCIe 5.0</p>\n<p>ประโยชน์ของดีไซน์แบบนี้มีทั้งการประหยัดพื้นที่ ประหยัดสล็อต PCIe สำหรับ SSD ไปหนึ่งสล็อต (โดยเฉพาะเคสขนาดเล็ก) และการใช้ระบบระบายความร้อนของการ์ดจอร่วมด้วย ช่วยลดอุณหภูมิของ SSD ลงได้ 40% หรือ 6 องศา เมื่อเทียบกับการเสียบ SSD ลงบอร์ดตามปกติ</p>\n<p>ที่มา - <a href=\"https://press.asus.com/news/asus-dual-geforce-rtx-4060-ti-ssd-m2-nvme-thermal-performance/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/1a06447695af25bbed1e9a2d9c2c869b.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/gpu\">GPU</a></div><div><a href=\"/topics/ssd\">SSD</a></div><div><a href=\"/topics/hardware\">Hardware</a></div><div><a href=\"/topics/geforce\">GeForce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c31ec131a2bf93ee4d4f7623901807de9adf80eeb0563878f3354ba6f31da639","category":"Thai"}