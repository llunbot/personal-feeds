{"title":"เปิดตัว Surface Laptop Studio 2 หน้าตาเหมือนเดิม ซีพียู 13th Gen, จีพียู RTX 40","link":"https://www.blognone.com/node/135862","date":1695312808000,"content":"<div><div><div><p>ไมโครซอฟท์เปิดตัว Surface Laptop Studio 2 ซึ่งเป็นสินค้ารุ่นสูงสุดของไลน์ Surface ทั้งหมด โดยยังใช้<a href=\"https://www.blognone.com/node/124891\">ดีไซน์โน้ตบุ๊กพับจอเป็นแท็บเล็ตได้เหมือนกับ Surface Laptop Studio รุ่นแรกที่ออกในปี 2021</a> รองรับปากกา Surface Slim Pen 2 เก็บไว้ในฐานใต้เครื่องได้เหมือนเดิม</p>\n<p>การเปลี่ยนแปลงสำคัญคือสเปกภายใน อัพเกรดซีพียูจาก 11th Gen Core มาเป็น 13th Gen Core, จีพียูเลือกใส่ได้ทั้ง NVIDIA GeForce RTX 4050-4060 หรือจะใช้<a href=\"https://www.blognone.com/node/133114\">จีพียูเกรดเวิร์คสเตชัน RTX 2000 Ada Generation</a> ก็มีให้เลือก, แรมเริ่มต้น 16GB ใส่ได้สูงสุด 64GB, สตอเรจสูงสุด 2TB, แบตเตอรี่ใช้ได้นาน 18 ชั่วโมง</p>\n<p>ถึงแม้ตัวบอดี้หน้าตาคล้ายของเดิม แต่เพิ่มพอร์ต USB-A มาให้หนึ่งพอร์ตด้านซ้าย และ microSD ด้านขวา, หน้าจอรองรับ HDR และอัพเกรดเว็บแคมกับทัชแพดเพิ่มเติม</p>\n<p>ราคาเริ่มต้นที่ 1,999 ดอลลาร์ โดยเริ่มที่ Core i7 เลย (รุ่นแรกเริ่ม Core i5) และตัวท็อปสุดราคา 3,699 ดอลลาร์</p>\n<p>ที่มา - <a href=\"https://blogs.windows.com/devices/2023/09/21/new-surface-devices-bring-more-value-to-business/\">Microsoft</a>, <a href=\"https://news.microsoft.com/wp-content/uploads/prod/sites/664/2023/09/Surface-Laptop-Studio-2-Fact-Sheet.pdf\">Microsoft (PDF)</a>, <a href=\"https://www.windowscentral.com/hardware/surface/surface-laptop-studio-2-arrives-with-powerful-intel-13th-gen-chips-nvidia-rtx-4060-graphics-and-ai-capabilities\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/52d869674d16531715ffc476dc59e605.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/66dd0c9f0a1ac98c3b19b696e5ad0598.png\" /></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1f6590bdb5663484d387e4715e7ef2dde1c9137a0a9684d0e67286189286e18","category":"Thai"}