{"title":"เปิดตัว XREAL Air 2 Ultra แว่น AR หวังแข่ง Meta Quest 3 และ Apple Vision Pro","link":"https://www.blognone.com/node/137610","date":1704953550000,"content":"<div><div><div><p>XREAL เปิดตัวแว่น AR รุ่นใหม่ชื่อ XREAL Air 2 Ultra ในงาน CES 2024 พร้อมเปิดให้สั่งจองแล้วที่สหรัฐอเมริกา หลังจากที่วางขาย XREAL Air 2 และ Air 2 Pro ไปเมื่อเดือนกันยายนที่ผ่านมา ซึ่งทาง XREAL กล่าวในช่วงเปิดตัวผลิตภัณฑ์ว่าตั้งใจนำ XREAL Air 2 Ultra มาแข่งกับ Meta Quest 3 และ Apple Vision Pro โดยตัวแว่นมีสเปคคร่าว ๆ ดังนี้</p>\n<ul>\n<li>น้ำหนัก 80 กรัม</li>\n<li>มุมมอง 52 องศา</li>\n<li>หน้าจอเป็นพาเนล OLED ผลิตโดย Sony</li>\n<li>หน้าจอความละเอียดข้างละ 1920x1080</li>\n<li>รองรับรีเฟรชเรทในโหมด 2D สูงสุด 120Hz และ 3D สูงสุด 90Hz</li>\n<li>รองรับความสว่างสูงสุด 500 nits</li>\n<li>กรอบแว่นทำจากไทเทเนี่ยม</li>\n<li>ไฟ LED แสดงสถานะของแว่น 2 ดวง</li>\n<li>ปรับลดแสงได้ 3 ระดับ</li>\n<li>ลำโพงแบบสเตริโอ 2 ตัว</li>\n<li>ไมโครโฟน 2 ตัว</li>\n<li>แผ่นรองจมูก 3 แบบ</li>\n<li>ได้รับมาตรฐานจาก TUV (เป็นมิตรต่อดวงตา, แสงสีฟ้าน้อย, แสดงสีได้แม่นยำ)</li>\n<li>เซนเซอร์ตรวจจับการเคลื่อนไหวใบหน้า และมือ</li>\n<li>เซนเซอร์ตรวจจับวัตถุรอบตัวแบบ 3 มิติ 2 ตัว</li>\n<li>ตรวจจับสิ่งของเพื่อระบุข้อมูลจากภาพที่เห็นได้</li>\n<li>ตรวจจับว่าผู้ใช้อยู่บนเครื่องบินเพื่อปรับองศาของภาพให้เหมาะสม</li>\n<li>รองรับ Samsung Galaxy S22,23 ที่ใช้ชิป Snapdragon</li>\n<li>รองรับอปุกรณ์เสริม XREAL Beam</li>\n<li>สามารถต่อเป็นจอให้ iPhone, Android, MacBook, Steam Deck, ROG Ally และ Windows ได้</li>\n<li>รองรับการแสดงผลหลายจอจาก Mac ผ่านโปรแกรม Nebula for Mac ได้</li>\n<li>พอร์ตการเชื่อมต่อ USB-C</li>\n</ul>\n<p><img alt=\"No Description\" src=\"https://www.blognone.com/sites/default/files/externals/be37702960aa2965e9699390e62174e0.jpg\" /></p>\n<p>นอกจากนี้ XREAL ยังประกาศอีกว่า XREAL Air 2 ทุกรุ่นจะรองรับการดู Spatial Video ที่ถ่ายด้วย iPhone 15 Pro ได้โดยเชื่อมต่อเข้ากับแว่น และเปิดแอปบน iPhone ซึ่งทำให้ไม่ต้องเสียเงินซื้อแว่น Apple Vision Pro ที่มีราคาแพงกว่าเพื่อที่จะดู Spatial Video แบบเต็มตาได้</p>\n<p><img alt=\"No Description\" src=\"https://www.blognone.com/sites/default/files/externals/a4c3d8e95874e225249ef057b75a5a4d.jpg\" /></p>\n<p>พร้อมกันนี้ XREAL ก็เตรียมปล่อย NRSDK เวอร์ชัน 2.2 ให้นักพัฒนาในเดือนมีนาคม ซึ่งเป็นช่วงเวลาเดียวกับที่ XREAL Air 2 Ultra จัดส่งให้กับลูกค้าที่สั่งจอง โดย XREAL Air 2 Ultra จะขายในราคา 699 ดอลลาร์</p>\n<p>ที่มา - <a href=\"https://developer.xreal.com/\">XREAL</a> via <a href=\"https://www.neowin.net/news/the-new-xreal-air-2-ultra-ar-glasses-are-targeting-apple-vision-pro-and-meta-quest-3-buyers/\">Neowin</a></p>\n</div></div></div><div><div>Topics: </div><div><div><a href=\"/topics/xreal\">XREAL</a></div><div><a href=\"/topics/augmented-reality\">Augmented Reality</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03d0ce288b5b5cfe35814cdc8d452dd647e970bf8b5d68291fbcefff4cb00059","category":"Thai"}