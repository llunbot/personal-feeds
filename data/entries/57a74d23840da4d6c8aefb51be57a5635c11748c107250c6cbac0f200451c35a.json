{"title":"Resident Evil 4 Remake ได้คะแนนรีวิวดีมาก หลายสื่อให้คะแนนเต็ม เฉลี่ย 93/100","link":"https://www.blognone.com/node/133070","date":1679131167000,"content":"<div><div><div><p>Resident Evil 4 Remake ที่จะวางขายสัปดาห์หน้า 24 มีนาคม 2023 ได้คะแนนรีวิวจากสื่อต่างประเทศออกมาระดับดีเยี่ยม สื่อหลายแห่งให้คะแนนเต็ม เช่น <a href=\"https://www.ign.com/articles/resident-evil-4-remake-review\">IGN ให้ 10/10</a>, <a href=\"https://www.gamespot.com/reviews/resident-evil-4-remake-review-stranga-stranga-now-thats-a-remake/1900-6418047/\">Gamespot ให้ 10/10</a>, <a href=\"https://www.vg247.com/resident-evil-4-remake\">VGC ให้ 5/5</a> คะแนนเฉลี่ยบน Metacritic ตอนนี้คือ <a href=\"https://www.metacritic.com/game/playstation-5/resident-evil-4/critic-reviews\">93/100</a></p>\n<p>รีวิวส่วนใหญ่พูดตรงกันว่าเกมยกระดับขึ้นจากต้นฉบับทุกอย่าง ทั้งกราฟิก ระบบต่อสู้ เนื้อเรื่อง โดยเฉพาะการปรับคาแรกเตอร์ของ Ashley ลูกสาวประธานาธิบดีที่ตัวเอก Leon ต้องไปช่วยเหลือออกมา มีความเป็นมนุษย์มากขึ้น ไม่ได้เอาแต่ใจหรือเอาแต่หลบเหมือนเกมต้นฉบับ</p>\n<p>IGN บอกว่า Resident Evil 4 Remake สามารถเล่นได้ทั้งแฟนเก่าและแฟนใหม่ของซีรีส์ ส่วน Gamespot ก็ชมว่าทีมรีเมคใช้ทริคบางอย่างกับความทรงจำของคนที่เคยเล่นภาคเก่าให้หลงทาง ก่อนเฉลยเปลี่ยนแปลงเรื่องบางอย่างได้อย่างน่าสนใจมาก</p>\n<p>ด้วยผลงานการรีเมค Resident Evil 2 และ 4 ที่ออกมาดี (ภาค 3 ได้คะแนนไม่ดีนัก ซึ่งเป็นทีมทำคนละทีม) ทำให้สื่อบางราย เช่น VGC ถึงกับตั้งความหวังว่าหากทีมชุดนี้ของ Capcom ได้ทำภาค 5 และ 6 ที่ต้นฉบับไม่ได้รับคะแนนรีวิวดีนัก ก็อาจเป็นการกู้ 2 ภาคนี้ให้กลับมายิ่งใหญ่ได้</p>\n<p><img alt=\"No Description\" src=\"https://www.blognone.com/sites/default/files/externals/da3c95daa7ceef8d48884555ab86c01f.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57a74d23840da4d6c8aefb51be57a5635c11748c107250c6cbac0f200451c35a","category":"Thai"}