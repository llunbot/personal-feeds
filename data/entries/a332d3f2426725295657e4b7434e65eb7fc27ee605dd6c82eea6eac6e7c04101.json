{"title":"[ลือ] กระทรวงยุติธรรมสหรัฐ จะเสนอให้ศาลสั่งแยก Chrome ออกจากกูเกิล ในคดีผูกขาด Search","link":"https://www.blognone.com/node/143198","date":1731987470000,"content":"<div><div><div><p>Bloomberg อ้างแหล่งข่าวจากกระทรวงยุติธรรมสหรัฐ ว่าทางกระทรวงจะเดินหน้าขอให้ผู้พิพากษา<a href=\"https://www.blognone.com/node/142486\">สั่งให้กูเกิลขายธุรกิจ Chrome ออกไป</a> ใน<a href=\"https://www.blognone.com/node/141254\">คดีที่ศาลตัดสินแล้วว่ากูเกิลมีพฤติกรรมผูกขาด search engine</a></p>\n<p>คดีนี้เพิ่งตัดสินในศาลชั้นต้นไปเมื่อเดือนสิงหาคม 2024 ว่ากูเกิลมีความผิดจริง ซึ่งกระทรวงยุติธรรมในฐานะผู้ฟ้องจะต้องเสนอมาตรการเยียวยาตลาดเพื่อลดผลจากการผูกขาดของกูเกิลลง ซึ่งขึ้นกับผู้พิพากษาในคดีว่าจะรับข้อเสนอนี้หรือไม่ แต่กูเกิลประกาศแล้วว่าจะยื่นอุทธรณ์</p>\n<p>แนวทางของกระทรวงยุติธรรมสหรัฐ มองว่ากูเกิลสามารถผูกขาด search ได้เป็นเพราะใช้ตัวช่วยอย่าง Chrome และ Android ที่ใช้ Google Search เป็นค่าดีฟอลต์ ทางแก้คือต้องแยก Chrome ออกไปเป็นอีกบริษัทที่ไม่มีผลประโยชน์โดยตรงระหว่างกัน</p>\n<p>ที่มา - <a href=\"https://www.bloomberg.com/news/articles/2024-11-18/doj-will-push-google-to-sell-off-chrome-to-break-search-monopoly?srnd=undefined\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/81694b2877732b0b216fbd79551d4f2c.jpeg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/doj\">DoJ</a></div><div><a href=\"/topics/search-engine\">Search Engine</a></div><div><a href=\"/topics/google-search\">Google Search</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a332d3f2426725295657e4b7434e65eb7fc27ee605dd6c82eea6eac6e7c04101","category":"Thai"}