{"title":"กูเกิลเปลี่ยนชื่อ TensorFlow Lite เป็น LiteRT สะท้อนการรันโมเดลได้หลากหลายค่าย","link":"https://www.blognone.com/node/141839","date":1725512674000,"content":"<div><div><div><p>กูเกิลประกาศเปลี่ยนชื่อ <a href=\"https://www.blognone.com/node/102192\">TensorFlow Lite (TF Lite) รันไทม์สำหรับรันโมเดล AI บนอุปกรณ์พกพา</a> มาเป็นชื่อใหม่ <strong>LiteRT</strong> (RT = Runtime)</p>\n<p>เหตุผลที่เปลี่ยนเป็นเพราะ TensorFlow Lite พัฒนาตัวเองไปไกลมากกว่า TensorFlow โดยรองรับโมเดลที่พัฒนาด้วยเฟรมเวิร์คยี่ห้ออื่นๆ เช่น PyTorch, JAX, Keras ด้วย รองรับโมเดลหลายรูปแบบทั้ง ML, LLM, diffusion ทำให้การมีคำว่า TensorFlow แปะอยู่ในชื่อจึงชวนให้สับสน ว่าตกลงแล้วใช้กับโมเดลค่ายไหนได้บ้าง</p>\n<p>ชื่อใหม่ LiteRT สืบสอดคำว่า Lite ของเดิมต่อ และต้องการแสดงให้เห็นว่าเป็นรันไทม์ขนาดเบา (lite) เอาไว้รันงาน on-device AI บนอุปกรณ์พกพาได้หลากหลาย</p>\n<p>นอกจากชื่อโครงการและชื่อแพ็กเกจแล้ว LiteRT จะยังพัฒนาต่อไปในทิศทางเดิม โดยจะย้ายจากการเป็นโครงการย่อยในสังกัด TensorFlow มาอยู่ภายใต้ <a href=\"https://ai.google.dev/edge\">Google AI Edge</a> แทน</p>\n<p>ที่มา - <a href=\"https://developers.googleblog.com/en/tensorflow-lite-is-now-litert/\">Google</a>, <a href=\"https://ai.google.dev/edge/litert\">LiteRT</a></p>\n<p><img alt=\"No Description\" src=\"https://www.blognone.com/sites/default/files/externals/9d13c75788a534c1fc479cae17714920.png\" /></p>\n<p><img alt=\"No Description\" src=\"https://www.blognone.com/sites/default/files/externals/1e75cf6e57178f083681698c739c5d74.jpg\" /></p>\n</div></div></div><div><div>Topics: </div><div><div><a href=\"/topics/tensorflow\">TensorFlow</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64b8bf6468fc390adcaed3fe0ce38b6df1c58f143cdc739531b55875c1aabfcb","category":"Thai"}