{"title":"[ลือ] รัฐบาลสหรัฐอาจยกเว้นบางประเทศ สามารถส่งออกเครื่องจักรผลิตชิปไปจีนได้ รวมทั้ง เนเธอร์แลนด์ ญี่ปุ่น เกาหลีใต้","link":"https://www.blognone.com/node/141174","date":1722427422000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องเผยว่ารัฐบาลไบเดน เตรียมออกกฎใหม่เพื่อขยายการควบคุมการส่งออกเครื่องจักรเซมิคอนดักเตอร์จากต่างประเทศไปยังจีน คาดว่าจะมีการประกาศอย่างเป็นทางการเดือนหน้า</p>\n<p>อย่างไรก็ตามแหล่งข่าวบอกว่า กฎควบคุมการส่งออกใหม่นี้จะยกเว้นกับบางประเทศที่ส่งออกเครื่องจักรเซมิคอนดักเตอร์ เช่น เนเธอร์แลนด์ ญี่ปุ่น เกาหลีใต้ ซึ่งหากเป็นตามนั้น ASML ที่เป็นผู้ผลิตเครื่องจักรสำคัญในการผลิตชิปจากเนเธอร์แลนด์ ก็จะได้รับการยกเว้น และสามารถส่งออกเครื่องจักรไปที่จีนได้ไม่มีข้อจำกัด</p>\n<p>กฎดังกล่าวมีชื่อเรียกว่า Foreign Direct Product มีผลกับผู้ผลิตเครื่องจักรซึ่งมีการใช้เทคโนโลยีจากสหรัฐอเมริกา แม้การผลิตจะเกิดขึ้นนอกอเมริกาก็ตาม</p>\n<p>ทั้งนี้ตัวแทนของรัฐบาลสหรัฐปฏิเสธที่จะให้ความเห็นกับ Reuters ต่อข่าวดังกล่าว</p>\n<p>ที่มา: <a href=\"https://www.reuters.com/technology/new-us-rule-foreign-chip-equipment-exports-china-exempt-some-allies-sources-say-2024-07-31/\">Reuters</a></p>\n<p><img src=\"https://www.blognone.com/sites/default/files/externals/e00499d39f9ee81351c830d559fd0134.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/asml\">ASML</a></div><div><a href=\"/topics/rumors\">Rumors</a></div><div><a href=\"/topics/semiconductor\">Semiconductor</a></div><div><a href=\"/topics/netherlands\">Netherlands</a></div><div><a href=\"/topics/china\">China</a></div><div><a href=\"/topics/japan\">Japan</a></div><div><a href=\"/topics/south-korea\">South Korea</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d6ba156263e13f89e73ae01279acc3b3b9e9d5d0466754d50bccc0d12ee9e5e","category":"Thai"}