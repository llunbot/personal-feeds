{"title":"[ลือ] ไมโครซอฟท์จะออก Xbox Series X สีขาว ไม่มีช่องอ่านแผ่น ช่วงกลางปี 2024","link":"https://www.blognone.com/node/138381","date":1708744985000,"content":"<div><div><div><p>เว็บไซต์ eXputer อ้างแหล่งข่าวว่าไมโครซอฟท์กำลังจะออก Xbox Series X รุ่นสีขาว ไม่มีช่องอ่านแผ่นดิสก์ คาดว่าจะเปิดตัวช่วงเดือนมิถุนายน-กรกฎาคม โดยอาจตั้งราคาขายถูกลงจากปัจจุบันที่ขาย 499 ดอลลาร์ (รุ่นความจุ 1TB)</p>\n<p>ตามข่าวบอกว่า Xbox Series X รุ่นสีขาว มีสเปกเหมือนเดิมทุกประการ (ตามที่<a href=\"https://www.blognone.com/node/135420\">ไมโครซอฟท์เคยบอกว่าจะไม่มีอัพเกรดกลางเจ็นอีกแล้ว</a>) แต่จะปรับให้ฮีทซิงค์ใหญ่ขึ้น เนื่องจากมีที่ว่างภายในเครื่องเยอะขึ้นเพราะตัดไดรฟ์อ่านแผ่นออกไปแล้ว</p>\n<p>เราเคยเห็นข่าวเรื่อง <a href=\"https://www.blognone.com/node/135162\">Xbox Series X รุ่นไม่มีช่องอ่านแผ่น</a> มาตั้งแต่กลางปี 2023 อีกทั้งเคยมี<a href=\"https://www.blognone.com/node/135814\">ดีไซน์หลุดของ Xbox Series X รุ่นทรงกระบอก ไร้ช่องอ่านแผ่น โค้ดเนม Brooklin</a> ก็ต้องรอดูว่าข้อมูลไหนจะถูกต้อง</p>\n<p>ที่มา - <a href=\"https://exputer.com/exputer/all-digital-white-xbox-series-x-development/\">eXputer</a></p>\n<p><img src=\"https://www.blognone.com/sites/default/files/externals/67c95e372f4c1cb5ab0c95520b7129d0.jpg\" /></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68778afd9c87578e1148171de0041d9339ea9e26e5e5990a243ff786ab8d9b90","category":"Thai"}