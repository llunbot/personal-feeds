{"title":"Samsung รายงานผลประกอบการเบื้องต้นไตรมาส 4/2024 กำไรลดลงจากค่าใช้จ่าย R&D ที่เพิ่มขึ้น","link":"https://www.blognone.com/node/143993","date":1736350286000,"content":"<div><div><div><p>ซัมซุงรายงานตัวเลขคาดการณ์ผลประกอบการเบื้องต้นของไตรมาสที่ 4 ปี 2024 คาดการณ์ยอดขาย 75 ล้านล้านวอน และมีกำไรจากการดำเนินงานประมาณ 6.5 ล้านล้านวอน เพิ่มขึ้นเมื่อเทียบกับ<a href=\"https://www.blognone.com/node/137962\">ไตรมาสเดียวกันในปีก่อน</a> และลดลงถ้าเทียบกับ<a href=\"https://www.blognone.com/node/142448\">ไตรมาส 3/2024</a></p>\n<p>ซัมซุงบอกว่ารายได้ส่วนธุรกิจชิปหน่วยความจำทำยอดขายสูงสุดเป็นสถิติบริษัท แต่กำไรลดลงเป็นผลจากค่าใช้จ่ายวิจัยและพัฒนาที่เพิ่มสูงขึ้น รวมทั้งบริษัทมีการลงทุนส่วนโรงงานผลิตชิปเทคโนโลยีขั้นสูงเพิ่มขึ้น ส่วนธุรกิจการผลิตชิปประเภทอื่นได้รับผลกระทบจากความต้องการสินค้าที่ลดลง จนกระทบต่ออัตราการผลิต</p>\n<p>ชิปหน่วยความจำแบนด์วิดท์สูง HBM เป็นตลาดที่ซัมซุงยังมียอดขายน้อยกว่าคู่แข่ง SK hynix โดยเฉพาะคำสั่งซื้อจากลูกค้ารายสำคัญ NVIDIA ซึ่งเป็นตัวแปรสำคัญที่ส่งผลต่อธุรกิจชิปหน่วยความจำของบริษัท ทั้งนี้ซัมซุงจะรายงานผลประกอบการที่มีรายละเอียดตามกลุ่มธุรกิจในช่วงปลายเดือน</p>\n<p>ที่มา: <a href=\"https://news.samsung.com/global/samsung-electronics-announces-earnings-guidance-for-fourth-quarter-2024\">ซัมซุง</a> และ <a href=\"https://www.koreaherald.com/article/10385847\">The Korea Herald</a></p>\n<p><img src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91090b2c1e0d3960110c24084703cc1f6a6ffeeede04ab908e26a2b1e20911c7","category":"Thai"}