{"title":"Ripple ประกาศออกเหรียญ Stablecoin ค้ำด้วยเงินดอลลาร์ 1:1","link":"https://www.blognone.com/node/139073","date":1712241790000,"content":"<div><div><div><p>Ripple บริษัทผู้พัฒนาบล็อกเชนและโซลูชันเงินคริปโต ประกาศออกเงินคริปโตคงมูลค่าหรือ Stablecoin ที่ผูกกับเงินดอลลาร์สหรัฐ (USD) แบบ 1:1 โดย Stablecoin ของ Ripple จะมีสินทรัพย์ค้ำคือ เงินฝากสกุลดอลลาร์สหรัฐ, ตั๋วเงินคลังระยะสั้นของสหรัฐ และสินทรัพย์อื่นที่เทียบเท่าเงินสด มีการตรวจสอบโดยบริษัทผู้ตรวจภายนอก และออกรายงานทุกเดือน</p>\n<p>Ripple บอกว่าตลาด Stablecoin ตอนนี้มีมูลค่าประมาณ 1.5 แสนล้านดอลลาร์ และคาดว่าจะเพิ่มถึง 2.8 ล้านล้านดอลลาร์ ในปี 2028 เนื่องจากมีความต้องการเพิ่มมากขึ้น Ripple มองเห็นโอกาสนี้ในการเชื่อมระหว่างสถาบันการเงินแบบเดิม และคริปโต บน XRP Ledger จึงมีแผนออกเหรียญ Stablecoin นี้</p>\n<p>Stablecoin ที่จะออกมานี้จะมีอยู่บน XRP Ledger และบล็อกเชน Ethereum โดยจะขยายไปยังเชนอื่นรวมทั้ง DeFi ต่อไป</p>\n<p>ที่มา: <a href=\"https://ripple.com/ripple-press/ripple-to-issue-usd-backed-stablecoin-bringing-more-utility-and-liquidity-to-xrp-ledger/\">Ripple</a></p>\n<p><img alt=\"No Description\" src=\"https://www.blognone.com/sites/default/files/externals/e3b13ccc11850e04235e78b572e4e934.jpg\" /></p>\n</div></div></div><div><div>Topics: </div><div><div><a href=\"/topics/ripple\">Ripple</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dd7214b335580a9f6d44f0eb44b82ab2c0ae5c183cdad7a9e2c78fa763bd51d","category":"Thai"}