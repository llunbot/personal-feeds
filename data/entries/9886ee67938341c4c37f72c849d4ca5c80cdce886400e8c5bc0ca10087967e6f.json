{"title":"OpenAI ขึ้นเป็นสตาร์ทอัปมูลค่ากิจการสูงสุดอันดับ 3 ของโลก หลังการเพิ่มทุนรอบล่าสุด","link":"https://www.blognone.com/node/142361","date":1727954893000,"content":"<div><div><div><p>หลังจาก OpenAI ประกาศรับเงินจากนักลงทุนรอบล่าสุด 6,600 ล้านดอลลาร์ ที่มูลค่ากิจการ 157,000 ล้านดอลลาร์ ทำให้ OpenAI ขยับอันดับขึ้นมาเป็นบริษัทสตาร์ทอัป (มี Venture Capital ลงทุน และยังไม่เข้าตลาดหุ้น) ที่มีมูลค่ากิจการสูงเป็นอันดับ 3 ของโลก</p>\n<p>อ้างอิงข้อมูล<a href=\"https://www.cbinsights.com/research-unicorn-companies\">จาก CBInsights</a> มีสองบริษัทที่มูลค่ากิจการสูงกว่า OpenAI ได้แก่ ByteDance บริษัทแม่ของ TikTok 225,000 ล้านดอลลาร์ และ SpaceX บริษัทด้านอวกาศของ Elon Musk มูลค่ากิจการ 200,000 ล้านดอลลาร์</p>\n<p>หากเป้าหมายของ OpenAI ในขั้นถัดไปคือการนำบริษัทเข้าตลาดหุ้น มีข้อสังเกตจาก Pitch Book ว่าที่มูลค่ากิจการมากกว่าแสนล้านดอลลาร์นี้ จะทำให้ OpenAI เป็นสตาร์ทอัปที่เข้าตลาดหุ้นด้วยมูลค่าสูงสุดที่เคยมีมา โดยสูงสุดก่อนหน้าคือ Meta (<a href=\"https://www.blognone.com/node/32592\">เวลานั้นคือ Facebook</a>) ที่ 81,250 ล้านดอลลาร์ รองลงมาคือ <a href=\"https://www.blognone.com/node/106895\">Uber</a> ที่ 75,710 ล้านดอลลาร์</p>\n<p>ที่มา: <a href=\"https://pitchbook.com/news/articles/openai-valuation-bigger-vc-ipo\">Pitch Book</a></p>\n<p><img src=\"https://www.blognone.com/sites/default/files/externals/9c3ae04a9487f261f51f0f592d4c3f78.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/startup\">Startup</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9886ee67938341c4c37f72c849d4ca5c80cdce886400e8c5bc0ca10087967e6f","category":"Thai"}