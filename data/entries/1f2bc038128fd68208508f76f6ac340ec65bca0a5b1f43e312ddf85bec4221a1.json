{"title":"แบงค์ชาติระบุแอปดูดเงินแรงขึ้นช่วงสองเดือนที่ผ่านมาหลังคนร้ายใช้เทคนิคใหม่ ระบบล็อกบัญชีเร่งด่วนเสร็จสิ้นปีนี้","link":"https://www.blognone.com/node/134818","date":1689241439000,"content":"<div><div><div><p>ธนาคารแห่งประเทศไทยรายงานถึงการพัฒนามาตรการเพื่อป้องกันการทุจริตทางการเงิน หรือที่มักเรียกกันว่าแอปดูดเงิน โดยพบว่าช่วงต้นปีที่ผ่านมา มูลค่าความเสียหายค่อยๆ ลดลงเรื่อยๆ จนเหลือ 116 ล้านบาทในเดือนเมษายนที่ผ่านมา แต่พอมาถึงเดือนพฤษภาคมและมิถุนายนก็กลับมียอดความเสียหายเพิ่มสูงขึ้น เนื่องจากคนร้ายอาศัยเทคนิคใหม่ๆ</p>\n<p>แนวทางใหม่ของคนร้าย เช่น การหลอกลวงด้วยบทใหม่ๆ ที่แนบเนียนขึ้น มีการปลอมตัวเป็นหน่วยงานราชการ, บริษัทขนาดใหญ่, หรือญาติพี่น้อง กระบวนการส่ง SMS นั้นอาศัยแนวทางสร้าง<a href=\"https://www.blognone.com/node/134025\">เสาสัญญาณโทรศัพท์ปลอมเพื่อส่ง SMS</a> ได้โดยไม่ผ่านเครือข่ายโทรศัพท์มือถือ ตลอดจนแอปดูดเงินเวอร์ชั่นใหม่ๆ มีความสามาถหลบการตรวจจับโดยธนาคาร</p>\n<p>ความเสียหายรวม ย้อนหลัง 7 เดือน</p>\n<ul>\n<li>ธันวาคม 2022: 182 ล้านบาท</li>\n<li>มกราคม 2023: 185 ล้านบาท</li>\n<li>กุมภาพันธ์ 2023: 161 ล้านบาท</li>\n<li>มีนาคม 2023: 135 ล้านบาท</li>\n<li>เมษายน 2023: 116 ล้านบาท</li>\n<li>พฤษภาคม 2023: 200 ล้านบาท</li>\n<li>มิถุนายน 2023: 173 ล้านบาท</li>\n</ul>\n<p>แนวทางต่อไปหลังจากนี้คือการเพิ่มระบบตรวจสอบการทุจริตระดับ new-realtime เพื่อตรวจจับและล็อกบัญชีหากพบรูปแบบการโอนเงินที่น่าจะเป็นการทุจริต จะเสร็จสิ้นภายในสิ้นปีนี้ แนวทางนี้มีการใช้งานในหลายประเทศ  <a href=\"https://www.blognone.com/node/134706\">Mastercard พัฒนาระบบร่วมกับ 9 ธนาคารในสหราชอาณา่จักรระบุว่าได้ผลดี</a> แต่สิงคโปร์ที่ใช้งานระบบนี้มากลับ<a href=\"https://www.blognone.com/node/134796\">หยุดความเสียหายได้เพียง 94,000 ดอลลาร์สิงคโปร์จาก 8 ล้านดอลลาร์สิงคโปร์เท่านั้น</a></p>\n<p>ที่มา - <a href=\"https://www.bot.or.th/th/news-and-media/news/news-20230713.html\">ธนาคารแห่งประเทศไทย</a></p>\n<p><img alt=\"No Description\" src=\"https://www.blognone.com/sites/default/files/externals/95f2596a850c3fee932144a44e1a5e1e.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f2bc038128fd68208508f76f6ac340ec65bca0a5b1f43e312ddf85bec4221a1","category":"Thai"}