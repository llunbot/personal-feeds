{"title":"Ondsel ผู้พัฒนา FreeCAD เวอร์ชั่นการค้า ปิดตัวหลังพัฒนามาเพียงสองปี","link":"https://www.blognone.com/node/143191","date":1731952277000,"content":"<div><div><div><p>Ondsel บริษัทผู้พยายามปรับปรุงโปรแกรม FreeCAD เพื่อทำเป็นเวอร์ชั่นที่แข่งกับโปรแกรม CAD เชิงพาณิชย์ได้ ประกาศปิดตัวลงแล้ว <a href=\"https://opencoreventures.com/blog/2023-01-ondsel-freecad-launch/\">หลังจากเปิดกิจการมาเมื่อต้นปี 2023 เท่านั้น</a></p>\n<p>ที่ผ่านมา Ondsel ออกโปรแกรม Ondsel ES ของตัวเองมาหลายเวอร์ชั่น มีการปรับปรุงหน้าจอ UX/UI ให้ใช้งานง่ายขึ้นกว่า FreeCAD และเพิ่มฟีเจอร์เช่น SheetMetal สำหรับการขึ้นรูปโลหะแผ่น</p>\n<p>Brad Collette นักพัฒนาหลักของ FreeCAD ที่ร่วมก่อตั้ง Ondsel ยอมรับว่าการแข่งขันในตลาด CAD/CAM นั้นทำได้ยากอยู่แล้ว และช่วงเวลาสองปีของบริษัท Ondsel ก็พยายามหาแนวทางธุรกิจไปพร้อมๆ กับการพัฒนาโปรแกรม แต่ก็หาแนวทางทำเงินไม่ได้จนเงินทุนหมดลง</p>\n<p>โค้ดจำนวนมากของ Ondsel ถูกส่งเข้า FreeCAD ก่อนหน้านี้อยู่แล้ว และหลังจากนี้แพตช์ที่ Ondsel พัฒนาไว้สำหรับ Ondsel ES ก็จะถูกส่งเข้า FreeCAD ไปด้วย</p>\n<p>ที่มา - <a href=\"https://ondsel.com/blog/goodbye/\">Ondsel</a></p>\n<p><img alt=\"No Description\" src=\"https://www.blognone.com/sites/default/files/externals/49e393590f303ef09b37f1ee58eb7af9.jpeg\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0831f81e0f7dd54987e408ef38cc28906e2cfac3964e89af77945cac6f005c6f","category":"Thai"}