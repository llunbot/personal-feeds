{"title":"LINE Corporation ควบรวมบริษัทกับ Yahoo Japan เป็น LY - บริการทั้งหมดยังใช้ชื่อเดิม","link":"https://www.blognone.com/node/135976","date":1695896466000,"content":"<div><div><div><p>ในวันนี้ผู้ใช้งาน LINE อาจได้รับข้อความแจ้งประกาศเปลี่ยนชื่อผู้ดำเนินการบัญชีทางการของ LINE จากเดิม LINE Corporation เป็นบริษัทใหม่ LY Corporation</p>\n<p>อย่างไรก็ตามประกาศนี้ไม่ใช่ประกาศเปลี่ยนชื่อแอปจาก LINE เป็น LY แต่อย่างใด โดยก่อนหน้านี้ Z Holdings ซึ่งเป็นบริษัทโฮลดิ้งที่เป็นเจ้าของทั้ง LINE และ Yahoo Japan ได้ประกาศ<a href=\"https://www.blognone.com/node/121455\">ควบรวมกิจการ</a>สองบริษัทมาตั้งแต่ปี 2021 ใช้ชื่อบริษัทใหม่ว่า LY Corporation มีผลในวันที่ 1 ตุลาคม 2023 เป็นต้นไป รวมทั้ง Z Holdings ก็จะเปลี่ยนชื่อในการซื้อขายหุ้นเป็น LY ด้วยเช่นกัน การเปลี่ยนแปลงนี้ทำให้บริการของ LINE เปลี่ยนชื่อบริษัทผู้ดูแลมาเป็น LY จึงต้องชี้แจงและอัพเดตข้อมูลเงื่อนไขการให้บริการนั่นเอง</p>\n<p>ที่มา: <a href=\"https://www.z-holdings.co.jp/en/ir/news/auto_20230802533032/pdfFile.pdf\">Z Holdings</a> และ <a href=\"https://notice.line.me/line/ios/document/notice?documentId=20226908&amp;lang=th\">LINE</a></p>\n<p><img src=\"https://www.blognone.com/sites/default/files/externals/546b1b41ececbb3060b167daf4a52c39.jpg\" alt /></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/z-holdings\">Z Holdings</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9888dd95e17f47dbf8e3ff0e30981d2bf546a75cb31f882c00dfa5cc650f6e0","category":"Thai"}