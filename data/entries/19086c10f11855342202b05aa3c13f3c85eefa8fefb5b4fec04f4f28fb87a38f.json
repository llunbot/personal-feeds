{"title":"Windows 11 จะเปลี่ยนมาใช้ Windows Terminal เป็นดีฟอลต์ในปี 2022","link":"https://www.blognone.com/node/126352","date":1639658181000,"content":"<div><div><div><p>ไมโครซอฟท์ประกาศว่าจะใช้ Windows Terminal เป็นแอพเทอร์มินัลแบบดีฟอลต์ของ Windows 11 มีผลในปี 2022 (ยังไม่ระบุเดือน)</p>\n<p>ที่ผ่านมา Windows ใช้แอพเทอร์มินัลตัวเก่าชื่อ Windows Console Host ซึ่งมี shell ให้เลือกหลายตัว ไม่ว่าจะเป็น Command Prompt (cmd.exe) หรือ PowerShell โดยผู้ใช้สามารถเลือก shell ตามที่ต้องการได้ แต่ไม่สามารถเปลี่ยนแอพเทอร์มินัลที่เป็นดีฟอลต์ได้ แบบเดียวกับที่เราเปลี่ยนค่าเบราว์เซอร์ดีฟอลต์ของระบบได้</p>\n<p>สิ่งที่ไมโครซอฟท์จะทำใน Windows 11 คือเปิดให้ตั้งค่าแอพเทอร์มินัลที่ชอบได้เอง โดยบอกว่าจะเริ่มจากใน Windows Insider ก่อน แล้วค่อยๆ ทยอยขยายกลุ่มผู้ใช้ไปเรื่อยๆ จนได้ใช้กันทุกคน</p>\n<p><a href=\"https://www.blognone.com/node/109607\">Windows Terminal เป็นแอพจำลองเทอร์มินัลตัวใหม่ที่ไมโครซอฟท์เริ่มทำในปี 2019</a> และ<a href=\"https://www.blognone.com/node/116441\">ออกเวอร์ชัน 1.0 ในปี 2020</a> โดยใช้กระบวนการพัฒนาแบบ<a href=\"https://github.com/Microsoft/Terminal\">เปิดซอร์สโค้ดบน GitHub</a></p>\n<p><img src=\"https://www.blognone.com/sites/default/files/externals/bc5b710265795041ed1f7d3d158f75b2.png\" /></p>\n<p><img src=\"https://www.blognone.com/sites/default/files/externals/0cc0280a245ba698e79ac6dd8941e17d.png\" /></p>\n<p>ที่มา - <a href=\"https://devblogs.microsoft.com/commandline/windows-terminal-as-your-default-command-line-experience/\">Microsoft</a></p>\n</div></div></div><div><div>Topics: </div><div><div><a href=\"/topics/windows-terminal\">Windows Terminal</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19086c10f11855342202b05aa3c13f3c85eefa8fefb5b4fec04f4f28fb87a38f","category":"Thai"}