{"title":"โฆษกทำเนียบขาวบอก Donald Trump เชื่อว่า iPhone ผลิตในสหรัฐฯ ได้ เพราะมีแรงงานและทรัพยากรเพียงพอ","link":"https://www.blognone.com/node/145749","date":1744171825000,"content":"<div><div><div><p>โฆษกทำเนียบขาว Karoline Leavitt ยืนยัน ประธานาธิบดี Donald Trump เชื่อว่า Apple สามารถย้ายฐานการผลิต iPhone มาที่สหรัฐฯ ได้จริง เพราะสหรัฐฯ มีแรงงานและทรัพยากรเพียงพอ รวมทั้ง Apple มีแผนลงทุน 5 แสนล้านดอลลาร์ฯ ในสหรัฐฯ</p>\n<p>ด้านรัฐมนตรีว่าการกระทรวงพาณิชย์ Howard Lutnick ยืนยันในช่วงสุดสัปดาห์ที่ผ่านมาว่า มาตรการเพิ่มภาษีนำเข้าใหม่ อาจทำให้แรงงานหลายล้านคนประกอบ iPhone ในสหรัฐฯ</p>\n<p>อย่างไรก็ตาม นักวิจารณ์ชี้ว่าการลงทุน 5 แสนล้านดอลลาร์ฯ เป็นการใช้จ่ายปกติของ Apple ซึ่งทั้ง Steve Jobs และ Tim Cook เคยพูดมานานแล้วว่า การผลิต iPhone ในสหรัฐฯ นั้น “ไม่สามารถทำได้”</p>\n<p>ในปี 2010 และ 2011 Jobs อธิบายให้ประธานาธิบดี Barack Obama ฟังว่า สหรัฐฯ ขาดวิศวกร 30,000 ตำแหน่ง เทียบกับจีนที่มี 700,000 ตำแหน่ง ซึ่ง Cook พูดถึงประเด็นนี้อีกครั้งในปี 2017 โดยย้ำว่า จีนได้เปรียบตรงที่มีวิศวกรเครื่องมือที่มีทักษะสูงเยอะมาก ๆ มากกว่าที่สหรัฐฯ มีด้วยซ้ำ</p>\n<p>ที่มา: <a href=\"https://www.theverge.com/news/645355/trump-us-iphone-manufacturing-dream-steve-jobs-tim-cook\">The Verge</a></p>\n<p><img alt=\"alt=&quot;Trump&quot;\" src=\"https://www.blognone.com/sites/default/files/externals/e4dce9a92f22d603482097ff9c4cfbe3.png\" /></p>\n</div></div></div><div><div>Topics: </div><div><div><a href=\"/topics/whitehouse\">Whitehouse</a></div><div><a href=\"/topics/donald-trump\">Donald Trump</a></div><div><a href=\"/topics/apple\">Apple</a></div><div><a href=\"/topics/iphone\">iPhone</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad69a71ad9a4c2d440193435eb8a83796e04a402aa6a4e03df65f9f8d10793fa","category":"Thai"}