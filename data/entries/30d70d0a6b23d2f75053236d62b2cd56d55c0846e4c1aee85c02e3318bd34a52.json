{"title":"Instagram เสนอใช้ระบบ Branded Content เป็นโฆษณาใน Threads ไปก่อนตอนนี้","link":"https://www.blognone.com/node/134785","date":1689123048000,"content":"<div><div><div><p>ถึงแม้ Mark Zuckerberg ซีอีโอ Meta จะพูดถึงการนำโฆษณามาใส่ในแอปโซเชียล Threads ว่า ตอนนี้<a href=\"https://www.blognone.com/node/134715\">เป้าหมายคือทำให้ผู้ใช้งานถึง 1 พันล้านคน</a>ก่อน จึงค่อยหาวิธีการในเวลานั้น แต่ก็มีข้อมูลว่า Instagram ซึ่งเป็นทีมที่รับผิดชอบ Threads เริ่มพูดคุยกับแบรนด์ต่าง ๆ บ้างแล้ว</p>\n<p>โดยแม้ตอนนี้ Threads จะยังไม่มีระบบโฆษณา ขณะเดียวกันแบรนด์ต่าง ๆ ก็เริ่มแสดงความสนใจแล้ว Instagram จึงให้แนวทางกับแบรนด์ในรูปแบบการทำ Branded Content ที่ครีเอเตอร์เปิดเผยว่าได้รับการสนับสนุน ซึ่งฟีเจอร์นี้มีอยู่ใน Instagram และเตรียมนำมาใส่ใน Threads ก่อน รูปแบบโฆษณาที่จะเห็นจึงเป็นโฆษณาสินค้าผ่านครีเอเตอร์อีกทีนั่นเอง</p>\n<p>ที่มา: <a href=\"https://www.axios.com/2023/07/11/threads-instagram-branded-content-tools\">Axios</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/advertising\">Advertising</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30d70d0a6b23d2f75053236d62b2cd56d55c0846e4c1aee85c02e3318bd34a52","category":"Thai"}