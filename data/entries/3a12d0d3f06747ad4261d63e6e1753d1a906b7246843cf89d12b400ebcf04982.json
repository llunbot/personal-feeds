{"title":"ราคาหุ้นโซนี่ร่วง มูลค่าบริษัทหายไป 1 หมื่นล้านดอลลาร์ หลังปรับลดเป้า PS5, กำไรธุรกิจเกมลดลง","link":"https://www.blognone.com/node/138271","date":1708352602000,"content":"<div><div><div><p>CNBC รายงานว่าในรอบสัปดาห์ที่ผ่านมา มูลค่าบริษัทโซนี่ลดลงกว่า 1 หมื่นล้านดอลลาร์ หลังราคาหุ้นลดลงจากเดิมราว 96 ดอลลาร์ต่อหุ้น มาเหลือ 87 ดอลลาร์ต่อหุ้น</p>\n<p>เหตุผลเป็นเพราะ<a href=\"https://www.blognone.com/node/138199\">ในงานแถลงผลประกอบการไตรมาสล่าสุด</a> โซนี่ปรับลดเป้ายอดขาย PS5 ลงจาก 25 ล้านเครื่องต่อปีงบประมาณ ลดเหลือ 21 ล้านเครื่อง อีกทั้งตัวเลขอัตรากำไรของธุรกิจเกมมิ่งในไตรมาสล่าสุดลดเหลือ 6% จากไตรมาสเดียวกันของปีก่อนที่ทำไว้ 9% และในอดีตเคยทำได้ 12-13%</p>\n<p>Atul Goyal นักวิเคราะห์จากบริษัท Jefferies ชี้ว่าตัวเลขนี้น่าผิดหวังสำหรับนักลงทุน เพราะรายได้จากการขายเกมดิจิทัลและบริการอย่าง PS Plus เพิ่มสูงเป็นประวัติการณ์ แต่อัตรากำไรกลับลดลงมาก แปลว่าโซนี่มีความสามารถในการทำกำไรน้อยลง หรือในอีกทางคือต้นทุนการสร้างเกมนั้นสูงขึ้นนั่นเอง (<a href=\"https://www.blognone.com/node/137324\">ข้อมูลหลุดของโซนี่ระบุว่าเกม Spider-Man 2 ใช้ทุนสร้างเยอะถึง 315 ล้านดอลลาร์</a>)</p>\n<p>เหตุนี้ทำให้นักลงทุนจำนวนไม่น้อยเทขายหุ้นของโซนี่ออกมา และราคาหุ้นลดลงนั่นเอง</p>\n<p>ที่มา - <a href=\"https://www.cnbc.com/2024/02/19/sony-gaming-margin-questioned-after-ps5-sales-cut-sparks-stock-plunge.html\">CNBC</a></p>\n<p><img src=\"https://www.blognone.com/sites/default/files/externals/01d077e2c990c45fa660137557b66048.jpg\" /></p>\n<p>ราคาหุ้นจาก Yahoo Finance</p>\n<p><img alt=\"No Description\" src=\"https://www.blognone.com/sites/default/files/externals/055f32823faa65866061c1bdcf50a9b0.png\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/market-capitalization\">Market Capitalization</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a12d0d3f06747ad4261d63e6e1753d1a906b7246843cf89d12b400ebcf04982","category":"Thai"}