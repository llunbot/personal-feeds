{"title":"SoftBank เข้าถือหุ้น 51% ในสตาร์ทอัพ Cubic Telecom พัฒนาระบบเชื่อมต่อเครือข่ายของยานพาหนะ","link":"https://www.blognone.com/node/137097","date":1701793918000,"content":"<div><div><div><p>SoftBank ประกาศเข้าลงทุนใน Cubic Telecom สตาร์ทอัพผู้พัฒนาโซลูชันเครือข่ายแบบ software-defined เพื่อเชื่อมต่อรถยนต์ และยานพาหนะอื่น เข้ากับเครือข่ายโทรศัพท์มือถือ โดยจะถือหุ้น Cubic Telecom จำนวน 51.0% ด้วยเงินลงทุนประมาณ 473 ล้านยูโร คิดเป็นมูลค่ากิจการประเมินมากกว่า 900 ล้านยูโร</p>\n<p>ผลจากดีลนี้ทำให้ Cubic Telecom มีสถานะเป็นบริษัทในเครือของ SoftBank โดยซีอีโอ Barry Napier จะยังอยู่ในตำแหน่งต่อไป แต่มีผู้บริหารจาก SoftBank เข้าร่วมเป็นกรรมการบอร์ดบริษัท</p>\n<p>แพลตฟอร์มของ Cubic Telecom ปัจจุบันมีเครือข่ายโทรศัพท์มือถือที่ทำข้อตกลงเชื่อมต่อมากกว่า 90 รายทั่วโลก มียานพาหนะที่เชื่อมต่อมากกว่า 17 ล้านคัน ใน 190 ประเทศ มีอัตราเพิ่มจำนวนประมาณ 4.5 แสนคันต่อเดือน และคาดว่าแนวโน้มจะเพิ่มเร็วมากขึ้นใน 5 ปีข้างหน้า</p>\n<p>ที่มา: <a href=\"https://techcrunch.com/2023/12/04/softbank-corp-cubic-telecom/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/ee2764a1169115c7f8edda627aeda86f.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/internet-things\">Internet of Things</a></div><div><a href=\"/topics/startup\">Startup</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3515b96b558f8a7445372c499bfe3a69f66fca0242678a120fbe8d3032e59dcb","category":"Thai"}