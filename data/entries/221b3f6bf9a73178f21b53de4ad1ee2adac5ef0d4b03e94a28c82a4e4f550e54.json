{"title":"ปธน. Biden ลงนามคำสั่งฝ่ายบริหาร ภายในปี 2030 รถยนต์ 50% ที่ขายในสหรัฐฯ ต้องเป็น EV","link":"https://www.blognone.com/node/124089","date":1628172328000,"content":"<div><div><div><p>เราเห็นนโยบายเรื่องมลพิษจากรถยนต์ออกมาจากหลายประเทศที่ล้วนไปในทิศทางเดียวกันคือเพิ่มความเข้มงวดด้านการปล่อยมลพิษจากรถยนต์ไปพร้อมกับการบีบให้เปลี่ยนผ่านไปสู่รถยนต์ไฟฟ้ากันมากขึ้น</p>\n<p>ล่าสุดมีท่าทีเกี่ยวกับเรื่องนี้ออกมาจากสหรัฐอเมริกาแล้ว โดยประธานาธิบดี Biden ได้ลงนามคำสั่งฝ่ายบริหาร (executive order) ตั้งเป้าว่าภายในปี 2030 รถยนต์ 50% ที่ขายในประเทศต้องไม่ปล่อยมลพิษ (zero-emission) อย่างไรก็ตาม ตัวเลข 50% ที่ Biden ระบุยังคงรวมถึงรถยนต์ปลั๊กอินไฮบริดที่ยังมีเครื่องยนต์อยู่ และนอกจากรถยนต์ไฟฟ้าแล้วก็ยังรวมรถยนต์ fuel cell ด้วย</p>\n<blockquote><p>The future of the auto industry is electric — and made in America.Today I'm signing an executive order with a goal to make 50% of new vehicles sold by 2030 zero-emission — and unveiling steps to reverse the previous administration’s short-sighted rollback of vehicle standards.</p>\n<p>— President Biden (@POTUS) <a href=\"https://twitter.com/POTUS/status/1423256327481090048?ref_src=twsrc%5Etfw\">August 5, 2021</a></p></blockquote>\n<p>ด้านผู้ผลิตรถยนต์สัญชาติอเมริกันอย่าง GM, Ford และ Stellantis (มี Chrysler เป็นบริษัทแม่) ก็ออกแถลงการณ์ร่วมกันว่าทางกลุ่มตั้งเป้าว่ายอดขาย 40-50% ในสหรัฐฯ จะเป็นรถยนต์ไฟฟ้าภายในปี 2030</p>\n<p><img src=\"https://www.blognone.com/sites/default/files/externals/b5111ffa5398de5713f04cd11d9b7306.png\" /></p>\n<p>ประธานาธิบดี Biden จะประชุมร่วมกับผู้ผลิตรถยนต์ในวันนี้ และไม่ได้เปิดเผยว่าผู้ผลิตรายใดได้รับเชิญบ้าง แต่ในวงนั้นไม่มี Tesla เพราะ Elon Musk ได้ทวีตว่า \"มันแปลกที่ Tesla ไม่ได้รับเชิญ\"</p>\n<blockquote><p>Yeah, seems odd that Tesla wasn’t invited</p>\n<p>— Elon Musk (@elonmusk) <a href=\"https://twitter.com/elonmusk/status/1423156475799683075?ref_src=twsrc%5Etfw\">August 5, 2021</a></p></blockquote>\n<p>นอกจากนี้ผู้ผลิตรถยนต์ทั้งสามรายข้างต้นยังระบุด้วยว่าการจะบรรลุเป้าหมายนี้ ภาครัฐต้องเข้ามาช่วยอุดหนุนและให้ส่วนลดทางภาษีอย่างหนัก รวมถึงช่วยลงทุนด้าน R&amp;D ด้วย ส่วน BMW, Honda, Volkswagen, Ford และ Volvo ก็แถลงร่วมกันว่าสนับสนุนนโยบายนี้ แต่รัฐบาลต้องช่วยสร้างดีมานด์ให้กับผู้บริโภคด้วย</p>\n<p>ที่มา - <a href=\"https://www.reuters.com/business/autos-transportation/biden-set-target-50-evs-by-2030-industry-backs-goal-2021-08-05/\">Reuters</a><br />\n<em>ภาพจาก Facebook: President Joe Biden</em></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/usa\">USA</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"221b3f6bf9a73178f21b53de4ad1ee2adac5ef0d4b03e94a28c82a4e4f550e54","category":"Thai"}