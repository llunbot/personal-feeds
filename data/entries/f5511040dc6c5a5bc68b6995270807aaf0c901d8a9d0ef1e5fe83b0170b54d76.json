{"title":"Scopely ซื้อกิจการ GSN Games จาก Sony Pictures Entertainment มูลค่าดีล 1 พันล้านดอลลาร์","link":"https://www.blognone.com/node/125434","date":1635030163000,"content":"<div><div><div><p>Scopely บริษัทเกมบนมือถือ ประกาศบรรลุข้อตกลงกับ Sony Pictures Entertainment (SPE) เพื่อซื้อกิจการ GSN Games แผนกเกมของ Game Show Network ซึ่งเป็นบริษัทในเครือของ PSE ที่มูลค่าดีลประมาณ 1 พันล้านดอลลาร์ โดยจ่ายครึ่งหนึ่งเป็นเงินสด ที่เหลือเป็นหุ้นบุริมสิทธิ</p>\n<p>ดีลนี้ Scopely บอกว่าจะช่วยเพิ่มเกมในพอร์ตโฟลิโอของบริษัท โดยเกมของ Scopely ที่มีอยู่อาทิ Star Trek Fleet Command, MARVEL Strike Force, Scrabble GO ส่วนเกมของ GSN Games อาทิ Solitaire TriPeaks และ Bingo Bash</p>\n<p>GSN Games ก่อตั้งในปี 2007 ซึ่งเป็นการขยายแบรนด์ Game Show Network ออกมาสู่ธุรกิจเกม โดยเน้นที่เกมบนมือถือแนว Free-to-play เติบโตทั้งจากเกมที่ในมือ และผ่านการซื้อกิจการ</p>\n<p>ที่มา: <a href=\"https://scopely.com/blog/scopely_to_acquire_gsn_games_from_sony_pictures_entertainment/\">Scopely</a></p>\n<p><img src=\"https://www.blognone.com/sites/default/files/externals/32487c91c4d45cd7f34f10ea102c63c2.jpg\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div><div><a href=\"/topics/acquisition\">Acquisition</a></div><div><a href=\"/topics/sony-pictures\">Sony Pictures</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5511040dc6c5a5bc68b6995270807aaf0c901d8a9d0ef1e5fe83b0170b54d76","category":"Thai"}