{"title":"กูเกิลร่วมมือ Perceptra เตรียมให้บริการตรวจภาวะเบาหวานขึ้นจอประสาทตาในไทย 1 ล้านคน","link":"https://www.blognone.com/node/144584","date":1739165945000,"content":"<div><div><div><p>กูเกิลประกาศความร่วมมือกับบริษัท Perceptra ผู้ได้รับสิทธิ์ใช้งาน<a href=\"https://www.blognone.com/node/142673\">เทคโนโลยีปัญญาประดิษฐ์ตรวจภาวะเบาหวานขึ้นจอประสาทตา (Diabetic Retinopathy)</a> เตรียมใช้เทคโนโลยีนี้คัดกรองผู้ป่วยรวม 1 ล้านคนภายในระยะเวลา 10 ปีโดยไม่มีค่าใช้จ่ายกับคนไข้</p>\n<p>ภาวะเบาหวานขึ้นจอประสาทตาเป็นความเสี่ยงของผู้ป่วยโรคเบาหวานที่อาจจะเกิดขึ้น 1 ใน 3 และส่งผลถึงตาบอดหากไม่ได้รับการรักษา ทั่วโลกมีผู้ป่วยเบาหวานรวม 800 ล้านคนและในไทยมีถึง 6 ล้านคน การเข้าถึงการคัดกรองจะช่วยให้พบผู้ป่วยแต่เนิ่นๆ</p>\n<p>โมเดลปัญญาประดิษฐ์ของกูเกิลมีความแม่นยำระดับเดียวกับผู้เชี่ยวชาญแล้ว และหลังการพัฒนาก็นำไปใช้คัดกรองคนไข้แล้วถึง 600,000 คน การใช้งานจริงหลังจากนี้ก็น่าจะเป็นหมุดสำคัญของการใช้ปัญญาประดิษฐ์ในกระบวนการคัดกรองโรคต่อไปในอนาคต</p>\n<p>ที่มา - จดหมายข่าว Google</p>\n<p><img src=\"https://www.blognone.com/sites/default/files/externals/a1fad97c6a81f7ee0277475a6aa426ef.png\" alt=\"\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70a04f167e7f8379ef5331de26ac80274d6ad0b5b3d8bb41df968005d6e74d5c","category":"Thai"}