{"title":"Disney+ กำลังศึกษาแนวทางระบบป้องกันหารบัญชีเหมือน Netflix คาดใช้ปีหน้า","link":"https://www.blognone.com/node/135212","date":1691645484000,"content":"<div><div><div><p>Bob Iger ซีอีโอดิสนีย์ ให้ข้อมูลในช่วงแถลง<a href=\"https://www.blognone.com/node/135205\">ผลประกอบการไตรมาส</a> ว่าบริษัทกำลังศึกษาแนวทางป้องกันการแชร์รหัสผ่าน ของแพลตฟอร์มสตรีมมิ่งในเครือซึ่งรวมทั้ง Disney+ ด้วย</p>\n<p>ดิสนีย์บอกว่าประเด็นนี้มีรายละเอียดทางเทคนิคอยู่พอสมควร แต่ระบบตรวจสอบตอนนี้รองรับได้แล้ว ส่วนจำนวนบัญชีที่มีปัญหานั้น Iger ยังไม่ให้ข้อมูลตอนนี้โดยบอกว่าจำนวนยังไม่มากจนมีนัยยะสำคัญ คาดว่าจะเริ่มเปิดใช้งานระบบตรวจสอบและป้องกันภายในปี 2024</p>\n<p>แพลตฟอร์มสตรีมมิ่งเริ่มให้ความสำคัญกับการแชร์รหัสผ่านหารบัญชีกันมากขึ้น Netflix พูดถึงการป้องกันหารบัญชีตั้งแต่<a href=\"https://www.blognone.com/node/131983\">ปลายปี 2022</a> และเริ่มมีผลใช้ทั่วโลกรวมทั้งไทย<a href=\"https://www.blognone.com/node/133979\">เมื่อกลางปี</a> กรณีของดิสนีย์ซึ่งมีแพลตฟอร์มสตรีมมิ่งในอเมริกาทั้ง Disney+, Hulu และ ESPN+ ซึ่งมีการขายแบบแพ็คเกจพ่วงด้วย ประกาศป้องกันระบบหารบัญชีจึงอาจส่งผลกระทบที่มากขึ้นได้เช่นกัน</p>\n<p>ที่มา: <a href=\"https://www.cnbc.com/2023/08/09/disney-says-it-will-crack-down-on-password-sharing-following-netflixs-lead.html\">CNBC</a></p>\n<p><img src=\"https://www.blognone.com/sites/default/files/externals/9ca896036ca653ed85efdbadd2afc23a.jpg\" alt /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/video-streaming\">Video Streaming</a></div><div><a href=\"/topics/disney\">Disney</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51e855dced99c09bc8bb45b06afeedddd2df9a3005bd500e0e5e34e3412d37ab","category":"Thai"}