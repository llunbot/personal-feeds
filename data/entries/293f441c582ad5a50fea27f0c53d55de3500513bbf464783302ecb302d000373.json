{"title":"Baidu เผยสถิติผู้ใช้งานแชทบอต Ernie AI มีมากกว่า 300 ล้านบัญชีแล้ว","link":"https://www.blognone.com/node/140702","date":1719922767000,"content":"<div><div><div><p>Baidu เปิดเผยสถิติผู้ใช้งานแชทบอต AI Ernie โดยตอนนี้มีจำนวนมากกว่า 300 ล้านบัญชีแล้ว เป็นการเพิ่มขึ้นอย่างต่อเนื่อง โดย Ernie มีผู้ใช้งานที่ 100 ล้าน เมื่อ<a href=\"https://www.blognone.com/node/137419\">ธันวาคมปีที่แล้ว</a> และมีจำนวน 200 ล้าน เมื่อเดือน<a href=\"https://www.blognone.com/node/139307\">เมษายนที่ผ่านมา</a></p>\n<p>ตัวเลขนี้ถูกประกาศโดยซีทีโอ Wang Haifeng ในงานสัมมนา Wave Summit 2024 ซึ่ง Baidu ได้เปิดตัวโมเดลล่าสุด Ernie 4.0 Turbo ด้วย</p>\n<p>นอกจากนี้ Baidu เปิดเผยว่าจำนวนคำสั่งที่ส่งเข้ามาในแชทบอตนั้น มีมากกว่า 500 ล้านคำสั่งต่อวัน และแพลตฟอร์มสำหรับนักพัฒนา PaddlePaddle มีผู้ใช้งานแล้ว 14.65 ล้านคน ในองค์กรมากกว่า 3.7 แสนแห่ง มีโมเดล AI ที่ถูกพัฒนาขึ้นมากกว่า 9.5 แสนโมเดล</p>\n<p>ที่มา: <a href=\"https://mp.weixin.qq.com/s/rlkytuce6QIbCGDW_YH4Rg\">Baidu</a> ผ่าน <a href=\"https://technode.com/2024/07/01/baidus-ai-bot-has-300-million-users-two-months-after-reaching-200-million-milestone/\">TechNode</a></p>\n<p><img alt=\"No Description\" src=\"https://www.blognone.com/sites/default/files/externals/e02e7621abb43d4e2622fe6cc9b2ecc6.jpeg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"293f441c582ad5a50fea27f0c53d55de3500513bbf464783302ecb302d000373","category":"Thai"}