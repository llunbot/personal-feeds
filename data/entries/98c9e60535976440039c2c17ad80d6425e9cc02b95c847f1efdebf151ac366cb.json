{"title":"Garmin วางขาย FORERUNNER 165 สมาร์ทวอทช์ GPS สำหรับนักวิ่งราคาเริ่มต้น 9,990 บาท","link":"https://www.blognone.com/node/138646","date":1710225141000,"content":"<div><div><div><p>Garmin เปิดตัวสมาร์ทวอทช์ GPS สำหรับการวิ่ง FORERUNNER 165 อัดแน่นด้วยฟีเจอร์ช่วยนักวิ่งทุกระดับ มีให้เลือก 2 รุ่น ได้แก่ FORERUNNER 165 และ FORERUNNER 165 Music มาพร้อมดีไซน์ 5 ปุ่มควบคุมข้างตัวเรือนที่ใช้ควบคู่กับหน้าจอสัมผัส AMOLED แบตเตอรี่ที่มีอายุการใช้งานยาวนานถึง 11 วันในโหมดสมาร์ทวอทช์ หรือ 19 ชั่วโมงในโหมดจีพีเอส</p>\n<p><img alt=\"No Description\" src=\"https://www.blognone.com/sites/default/files/externals/96486e4c929692f7b7ac2fecb78b1740.png\" /></p>\n<p><strong>สเปค และฟีเจอร์หลัก ๆ ของ FORERUNNER 165 ซีรีส์ มีดังนี้</strong></p>\n<ul>\n<li><strong>หน้าจอ AMOLED</strong> ขนาดหน้าปัด 1.2 นิ้ว</li>\n<li><strong>แผนการฝึกซ้อมที่ปรับให้เข้ากับแต่ละบุคคล (Race Adaptive Training Plans)</strong> ตามข้อมูลที่นักวิ่งป้อนในแอป Garmin Connect</li>\n<li><strong>วัดค่า Wrist-Based Running Power พลังงานที่ใช้ออกแรงในการวิ่ง และ Running Dynamics</strong> ได้จากข้อมือ ไม่ว่าจะเป็น รอบขา (Cadence) ระยะก้าว (Stride Length) และระยะเวลาที่เหยียบพื้นในขณะวิ่ง (Ground Contact Time)</li>\n<li><strong>ฟีเจอร์ Training Effect</strong> แสดงผลลัพธ์สมรรถภาพร่างกายที่จะเพิ่มขึ้นในอนาคตจากการเทรนนิ่งแต่ละครั้ง</li>\n<li><strong>โปรไฟล์กิจกรรมและการออกกำลังกายมากว่า 25 โปรไฟล์</strong> ไม่ว่าจะเป็น การวิ่งเทรล, ว่ายน้ำ, พิกเคิลบอล, เทนนิส, คาดิโอ โยคะ และพิลาทิส</li>\n<li><strong>ฟีเจอร์ Morning Report</strong> สรุปข้อมูลสุขภาพในทุกเช้า ที่ประกอบไปด้วยการนอน, ความพร้อมในการฝึกซ้อม, ความแปรปรวนของอัตราการเต้นหัวใจ (HRV) ไปจนถึงพยากรณ์สภาพอากาศ</li>\n<li><strong>ฟีเจอร์ Pulse Ox2</strong> ติดตามความอิ่มตัวของออกซิเจนในเลือดทั้งขณะตื่นและหลับได้</li>\n<li><strong>ติดตามการนอนหลับและรับคะแนนแต่ละสเตจ และข้อมูลเชิงลึกการนอนในคืนที่ผ่านมา</strong> เพื่อเป็นตัวช่วยในการทำความเข้าใจและเพิ่มประสิทธิภาพการนอน</li>\n<li><strong>ฟีเจอร์ตรวจจับการงีบหลับ (Nap Detection)</strong> ติดตามและบันทึกการงีบหลับโดยอัตโนมัติ</li>\n<li><strong>ดาวน์โหลดเพลง และเพลย์ลิสต์จาก Spotify เก็บไว้ในคลังเพลง (Music Storage)</strong> ฟังผ่านหูฟังไร้สายได้โดยไม่ต้องใช้โทรศัพท์ (เฉพาะรุ่น FORERUNNER 165 Music)</li>\n<li><strong>Audio Prompt</strong> แนะนำการออกกำลังกาย หรือฟังแจ้งเตือนข้อมูลสมรรถนะร่างกายด้วยหูฟังไร้สายที่เชื่อมต่อกับนาฬิกา (เฉพาะรุ่น FORERUNNER 165 Music)</li>\n<li><strong>Garmin Pay</strong> สำหรับการจ่ายเงินแบบไร้สัมผัสผ่าน Rabbit Card</li>\n<li>ใช้ได้ทั้งกับระบบปฏิบัติการ iOS และ Android</li>\n<li><strong>ฟีเจอร์ Body Battery</strong> คอยติดตามระดับพลังงานของร่างกาย เพื่อให้ผู้สวมใส่ทราบว่าเวลาใดเหมาะสมกับการออกกำลังกายและเวลาใดควรพักผ่อน</li>\n<li><strong>Connect IQ Store</strong> ดาวน์โหลดหน้าปัดนาฬิกาและแอปต่าง ๆ ได้ทั้งจากบนนาฬิกา หรือบนสมาร์ทโฟน</li>\n</ul>\n<p>FORERUNNER 165 ซีรีส์วางจำหน่ายแล้ววันนี้ โดย FORERUNNER 165 ราคา 9,990 บาท และ FORERUNNER 165 Music ในราคา 11,990 บาท ที่ตัวแทนจำหน่ายอย่างเป็นทางการของ Garmin ทุกสาขา</p>\n<p><img alt=\"No Description\" src=\"https://www.blognone.com/sites/default/files/externals/e48513f10e3e6169baa13b4e6a27b9c9.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/garmin\">Garmin</a></div><div><a href=\"/topics/smart-watch\">Smart Watch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98c9e60535976440039c2c17ad80d6425e9cc02b95c847f1efdebf151ac366cb","category":"Thai"}