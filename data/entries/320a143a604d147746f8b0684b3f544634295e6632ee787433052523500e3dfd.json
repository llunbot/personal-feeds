{"title":"กูเกิลปล่อยเฟิร์มแวร์กุญแจ FIDO แบบเข้ารหัสทนทานคอมพิวเตอร์ควอนตัม","link":"https://www.blognone.com/node/135320","date":1692246907000,"content":"<div><div><div><p>กูเกิลร่วมกับทีมวิจัยจาก ETH Zürich พัฒนาเฟิร์มแวร์กุญแจยืนยันตัวตน FIDO รุ่นพิเศษ ที่ใช้กระบวนการเข้ารหัสลับที่ทนทานต่อคอมพิวเตอร์ควอนตัม เป็นการเตรียมทางสู่การวางมาตรฐาน FIDO รุ่นต่อๆ ไปที่จะรองรับกระบวนการนี้ในอนาคต</p>\n<p>เฟิร์มแวร์นี้มีลายเซ็นดิจิทัลยืนยันข้อมูลซ้อนกันสองชั้น คือ ECDSA แบบเดิมๆ และ Dilithium ที่ <a href=\"https://www.blognone.com/node/129240\">NIST เลือกเป็นมาตรฐานการเซ็นลายเซ็นดิจิทัลแบบทนทานคอมพิวเตอร์ควอนตัม</a> ความยากในการอิมพลีเมนต์คือโค้ดทั้งหมดต้องรันด้วยแรมเพียง 20KB เท่านั้น และตัวกุญแจต้องตอบผลลัพธ์ต่างๆ ภายในเวลาที่กำหนดไว้ในมาตรฐาน</p>\n<p>งานวิจัยนี้นำเสนอที่งานประชุมวิชาการ Applied Cryptography and Network Security ที่เมืองเกียวโตเมื่อเดือนมิถุนายนที่ผ่านมา และเป็นหนึ่งในสองงานที่ได้รับรางวัล Best Workshop Paper Award ตัวเฟิร์มแวร์เปิดให้<a href=\"https://github.com/google/OpenSK/releases/tag/hybrid-pqc\">ดาวน์โหลดบน GitHub</a> โดยพัฒนาต่อจาก<a href=\"https://www.blognone.com/node/114427\">โครงการ OpenSK</a></p>\n<p>ที่มา - <a href=\"https://security.googleblog.com/2023/08/toward-quantum-resilient-security-keys.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/8306fe8dc22f140700af0f46635b8af6.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/fido\">FIDO</a></div><div><a href=\"/topics/security\">Security</a></div><div><a href=\"/topics/quantum-cryptography\">Quantum Cryptography</a></div><div><a href=\"/topics/quantum-computer\">Quantum Computer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"320a143a604d147746f8b0684b3f544634295e6632ee787433052523500e3dfd","category":"Thai"}