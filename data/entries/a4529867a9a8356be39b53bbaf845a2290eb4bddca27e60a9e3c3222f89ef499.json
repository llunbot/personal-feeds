{"title":"Google เปิดบริการออกใบรับรองเข้ารหัสเว็บฟรีให้ทุกคน","link":"https://www.blognone.com/node/134036","date":1685116394000,"content":"<div><div><div><p>Google Trust Service (GTS) บริการออกใบรับรองเข้ารหัสเว็บ (Certification Authority - CA) ของกูเกิลประกาศเปิดให้บริการออกใบรับรองแก่ผู้ที่มีบัญชี Google Cloud ทุกคน <a href=\"https://www.blognone.com/node/127874\">หลังจากเปิดบริการนี้เมื่อปีที่แล้วในวงจำกัด</a></p>\n<p>GTS ให้บริการผ่านโปรโตคอล ACME จึงใช้งานกับโปรแกรมเดิมที่ขอใบรับรองจาก Let’s Encrypt ได้ สำหรับผู้ดูแลเว็บ ก็อาจจะเลือกคอนฟิก CA ไว้หลายแห่งพร้อมกันเพื่อป้องกันปัญหาในกรณีที่ CA บางรายล่มไป หรือบางครั้ง CA อาจจะมีบั๊กจนต้องออกใบรับรองใหม่จำนวนมากจนให้บริการไม่ทัน</p>\n<p>นอกจากการรองรับ ACME แล้ว GTS ยังรองรับการตรวจสอบโดเมนจากหลายทิศทาง (Multi-perspective Domain Validation - MPDV) เพื่อป้องกันเว็บถูกดึงทราฟิกผ่าน BGP ปลอม และรองรับ API แจ้งข้อมูลการต่ออายุใบรับรอง หรือ ACME Renewal Information (ARI) ที่ยังอยู่ระหว่างกรร่างมาตรฐาน โดย ARI เปิดทางให้เซิร์ฟเวอร์รู้ตัวล่วงหน้าว่าใบรับรองกำลังจะใช้งานไม่ได้ และควรขอใบรับรองใหม่แล้ว แม้จะไม่ถึงอายุก็ตาม เช่นกรณีฝั่ง CA ออกใบรับรองผิดพลาดเอง</p>\n<p>หลังจากเปิดบริการออกใบรับรองฟรี ตอนนี้ GTS เป็น<a href=\"https://crt.sh/cert-populations\">ผู้ออกใบรับรองที่ยังใช้งานได้อันดับที่ 4 ของโลก</a> หลังเปิดให้ใช้งานได้ในวงกว้างก็อาจจะเพิ่มมากกว่านี้อีก</p>\n<p>ที่มา - <a href=\"https://security.googleblog.com/2023/05/google-trust-services-acme-api_0503894189.html\">Google Security Blog</a></p>\n<p><img src=\"https://www.blognone.com/sites/default/files/externals/5d8f4a1fd0363944bb2670d0498fc960.jpg\" alt /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/security\">Security</a></div><div><a href=\"/topics/https\">HTTPS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4529867a9a8356be39b53bbaf845a2290eb4bddca27e60a9e3c3222f89ef499","category":"Thai"}