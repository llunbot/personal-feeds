{"title":"เผย Apple TV+ ใกล้ปิดดีลถ่ายทอดสดฟุตบอลชิงแชมป์สโมสรโลก FIFA Club World Cup ปี 2025","link":"https://www.blognone.com/node/139353","date":1713824600000,"content":"<div><div><div><p>The New York Times รายงานว่า FIFA ใกล้ปิดดีลเจรจาลิขสิทธิ์ถ่ายทอดสดการแข่งขันฟุตบอลชิงแชมป์สโมสรโลก หรือ FIFA Club World Cup ปี 2025 กับแอปเปิล ซึ่งคาดว่าแอปเปิลจะถือลิขสิทธิ์ในการถ่ายทอดสดทั่วโลก ผ่านแพลตฟอร์ม Apple TV+</p>\n<p>ดีลดังกล่าวคาดว่าจะประกาศอย่างเป็นทางการได้ภายในเดือนพฤษภาคม โดยมูลค่าลิขสิทธิ์น่าจะอยู่ราว 1 พันล้านดอลลาร์ และยังไม่ชัดเจนว่าลิขสิทธิ์ครอบคลุมส่วนการออกอากาศให้รับชมแบบไม่เสียเงิน (free-to-air) ด้วยหรือไม่</p>\n<p>การแข่งขัน FIFA Club World Cup ปี 2025 นี้ กำหนดจัดการแข่งขันช่วงเดือนมิถุนายนถึงกรกฎาคม ซึ่งสหรัฐอเมริกาเป็นเจ้าภาพการแข่งขัน</p>\n<p>แพลตฟอร์มออนไลน์สตรีมมิ่งตอนนี้เริ่มหันมาแย่งชิงลิขสิทธิ์ถ่ายทอดสดกีฬามากขึ้น Apple TV+ ปัจจุบันถือลิขสิทธิ์ <a href=\"https://www.blognone.com/node/128977\">Major League Soccer</a> ของสหรัฐ เป็นระยะเวลา 10 ปี และเบสบอล Major League Baseball, Amazon Prime ถือลิขสิทธิ์อเมริกันฟุตบอล NFL เกม Thursday night ส่วน Netflix เพิ่งประกาศลิขสิทธิ์การ<a href=\"https://www.blognone.com/node/137821\">แข่งขันมวยปล้ำ WWE</a></p>\n<p>ที่มา: <a href=\"https://www.nytimes.com/2024/04/22/business/fifa-apple-tv-deal.html\">The New York Times</a> ภาพ <a href=\"https://www.fifa.com/fifaplus/en/tournaments/mens/mundial-de-clubes/usa-2025\">FIFA</a></p>\n<p><img alt=\"No Description\" src=\"https://www.blognone.com/sites/default/files/externals/0f6a6b91fe07300b16abb8c245fb3774.jpeg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/sport\">Sport</a></div><div><a href=\"/topics/live-streaming\">Live Streaming</a></div><div><a href=\"/topics/fifa\">FIFA</a></div><div><a href=\"/topics/football\">Football</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4acc6064987f0e3ac7bc4a5fe45b444c0193cb3c8bea4bac8fd2eea7fc5c0fa0","category":"Thai"}