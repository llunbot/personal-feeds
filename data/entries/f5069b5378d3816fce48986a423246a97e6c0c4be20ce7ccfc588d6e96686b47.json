{"title":"Microsoft รายงานผลประกอบการไตรมาส เฉพาะส่วน Microsoft Cloud โตถึง 23%","link":"https://www.blognone.com/node/139416","date":1714082711000,"content":"<div><div><div><p>ไมโครซอฟท์รายงานผลประกอบการของไตรมาสที่ 3 ตามปีการเงินบริษัท 2024 สิ้นสุดวันที่ 31 มีนาคม มีรายได้รวม 61,858 ล้านดอลลาร์ เพิ่มขึ้น 17% เทียบกับไตรมาสเดียวกันในปีก่อน ส่วนกำไรสุทธิตามบัญชี GAAP อยู่ที่ 21,939 ล้านดอลลาร์</p>\n<p>ซีเอฟโอ Amy Hood กล่าวว่า ในไตรมาสที่ผ่านมาเฉพาะส่วนรายได้ของ Microsoft Cloud เติบโตถึง 23% เป็น 3.51 หมื่นล้านดอลลาร์ เป็นผลจากยอดขายที่มากขึ้นทั้งผ่านทีมฝ่ายขายของบริษัท และพาร์ตเนอร์</p>\n<p>รายได้แยกตามส่วนธุรกิจเป็นดังนี้</p>\n<ul>\n<li>Productivity and Business Processes 19,570 ล้านดอลลาร์ เพิ่มขึ้น 12%, Office 365 Commercial เพิ่มขึ้น 15%</li>\n<li>Intelligent Cloud 26,708 ล้านดอลลาร์ เพิ่มขึ้น 21% เฉพาะ Azure และผลิตภัณฑ์คลาวด์ เพิ่มขึ้น 31%</li>\n<li>More Personal Computing 15,580 ล้านดอลลาร์ เพิ่มขึ้น 17%, รายได้ส่วน Windows เพิ่มขึ้น 11%, Xbox เพิ่มขึ้น 62% เนื่องจากรวมรายได้จาก Activision เข้ามา และกลุ่มฮาร์ดแวร์ลดลง 17%</li>\n</ul>\n<p>Satya Nadella ซีอีโอไมโครซอฟท์ ให้ข้อมูลเพิ่มเติมในช่วงแถลงผลประกอบการว่า GitHub Copilot เป็นเครื่องมือที่ได้รับความนิยมสูง มีคนสมัครใช้งานแบบเสียเงินแล้ว 1.8 ล้านคน</p>\n<p>ที่มา: <a href=\"https://www.microsoft.com/en-us/Investor/earnings/FY-2024-Q3/press-release-webcast\">ไมโครซอฟท์</a> และ <a href=\"https://www.cnbc.com/2024/04/25/microsoft-msft-q3-earnings-2024.html\">CNBC</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5069b5378d3816fce48986a423246a97e6c0c4be20ce7ccfc588d6e96686b47","category":"Thai"}