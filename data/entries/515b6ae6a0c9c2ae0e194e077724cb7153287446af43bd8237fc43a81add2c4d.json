{"title":"LG เปิดตัวสมาร์ททีวีรุ่นปี 2024 รองรับ Chromecast ในตัวแล้ว","link":"https://www.blognone.com/node/137560","date":1704781448000,"content":"<div><div><div><p>LG เปิดตัวสมาร์ททีวีรุ่นปี 2024 ในงาน CES 2024 ได้แก่รุ่น M4, G4, C4 มีฟีเจอร์ใหม่ที่น่าสนใจคือ สมาร์ททีวีชุดใหม่นี้รองรับ Chromecast ในตัวแล้ว ผู้ใช้ Android สามารถสั่ง cast วิดีโอจากอุปกรณ์พกพาขึ้นไปเล่นบนทีวี LG โดยตรงได้แล้ว</p>\n<p>LG รองรับ Apple AirPlay มาตั้งแต่ปี 2019 แต่กรณีของ Google Cast นั้นต้องรอกันนานถึง 5 ปี นอกจากนี้ทีวีรุ่นใหม่ของ LG ยังรองรับโปรโตคอล Matter และสามารถสั่งงานอุปกรณ์สมาร์ทโฮมที่เชื่อมกับแอพ Google Home ได้ด้วย โดยฟีเจอร์ Google Home จะเปิดให้ใช้งานภายในปี 2024 นี้</p>\n<p>LG ยังประกาศโปรแกรม webOS Re:New ที่จะอัพเกรด webOS ให้กับสมาร์ททีวีรุ่นเก่าด้วย โดยทีวีชุดแรกที่ประกาศชื่อคือ LG OLED และ QLED รุ่นปี 2022 ส่วนรุ่นอื่นๆ จะประกาศข้อมูลตามมาในภายหลัง</p>\n<p>ที่มา - <a href=\"https://www.lgnewsroom.com/2024/01/lg-unveils-latest-oled-evo-tvs-at-the-forefront-of-innovation-and-evolution/\">LG</a>, <a href=\"https://9to5google.com/2024/01/08/lg-chromecast-google-home-tv-support/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/7f300e22af4428b9dc7ac3f476d7be09.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/chromecast\">Chromecast</a></div><div><a href=\"/topics/smart-tv\">Smart TV</a></div><div><a href=\"/topics/google-cast\">Google Cast</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"515b6ae6a0c9c2ae0e194e077724cb7153287446af43bd8237fc43a81add2c4d","category":"Thai"}