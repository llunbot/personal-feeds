{"title":"ยอดขาย Ryzen 9000 แย่ในหลายประเทศ, คาด Zen 5 ประสิทธิภาพยังไม่ได้","link":"https://www.blognone.com/node/142093","date":1726807704000,"content":"<div><div><div><p>หลังประกาศวางขาย <a href=\"https://www.blognone.com/node/141289\">Ryzen 9</a> มาได้ประมาณ 1 เดือน Digital Trends รายงานว่ายอดขายของ Ryzen 9000 จัดว่าแย่มาก อย่างกรณีของร้านค้าในออสเตรเลียเปิดเผยว่า ยอดขายต่ำที่สุดตั้งแต่ที่เคยขาย AMD มาเลย โดยยอดขายยังไม่พ้นเลขหลักเดียวเลยด้วยซ้ำ</p>\n<p>หรืออย่างในสหรัฐและเยอรมนี สถานการณ์ก็ไม่แตกต่างกันมาก ซึ่งคาดว่าปัญหามาจากประสิทธิของ Zen 5 เองที่แม้ในหน้ากระดาษจะระบุว่า มีจำนวนคำสั่งต่อรอบหรือ IPC ดีขึ้น 16% และกินไฟน้อยลงเฉลี่ย 30% แต่ในแง่การใช้งานจริง ผู้บริโภคไม่ได้รู้สึกถึงความแตกต่างที่จะจ่ายเงินเพิ่ม (price to performance) เมื่อเทียบกับ Zen 4 ใน Ryzen 7000 ซึ่งก็ทำให้ Ryzen 7 7800X3D มีความต้องการเพิ่มขึ้น จนราคาขายขึ้นจาก 340 ดอลลาร์เมื่อต้นปี มาเป็น 500 ดอลลาร์เลยด้วย</p>\n<p>ขณะที่เมื่อเทียบกับ Intel Core 13th/14th Gen <a href=\"https://www.blognone.com/node/141027\">ที่ก็สะดุดขาตัวเอง</a> Ryzen 9000 ก็ยังทำยอดขายสู้ไม่ได้ ในแง่ประสิทธิภาพ นอกจากจะไม่ได้เหนือกว่าในแง่การใช้งานทั่วไปแล้ว พอเป็นประสิทธิภาพเรื่องเกม ก็ยังคงแพ้ด้วย</p>\n<p><img alt=\"No Description\" src=\"https://www.blognone.com/sites/default/files/externals/b8bf6ca047f643df302374b0783063ac.png\" /></p>\n<p>ที่มา - <a href=\"https://www.digitaltrends.com/computing/amd-ryzen-9000-poor-sales/\">Digital Trends</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/zen\">Zen</a></div><div><a href=\"/topics/processor\">Processor</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73b459bc34e22945ddd6b72903a618d9fde8b44d2056a63815c0c1b00adacb49","category":"Thai"}