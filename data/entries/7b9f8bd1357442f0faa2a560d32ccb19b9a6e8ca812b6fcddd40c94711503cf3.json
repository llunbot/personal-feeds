{"title":"EU อาจสั่งปรับ Apple จากการไม่ปฏิบัติตามกฎหมายดิจิทัล DMA เรื่องค่าธรรมเนียม App Store ใหม่","link":"https://www.blognone.com/node/140405","date":1718437149000,"content":"<div><div><div><p>Financial Times อ้างแหล่งข่าวที่เกี่ยวข้องระบุว่า สหภาพยุโรปหรือ EU เตรียมออกคำสั่งปรับแอปเปิล เนื่องจากไม่สามารถปฏิบัติได้ตาม<a href=\"https://www.blognone.com/node/129250\">กฎหมายดิจิทัล DMA</a> โดยคาดว่าจะประกาศเป็นทางการในอีกไม่กี่สัปดาห์ข้างหน้า และทำให้แอปเปิลเป็นบริษัทแรกที่ถูกปรับจากการไม่ปฏิบัติตามกฎหมาย DMA นี้</p>\n<p>ประเด็นสำคัญของกฎหมาย DMA คือแพลตฟอร์มขนาดใหญ่ ต้องเปิดให้คู่แข่งเข้ามาเชื่อมต่อระบบได้ ต้องสร้างทางเลือกให้ผู้ใช้งาน จึงทำให้แอปเปิลได้<a href=\"https://www.blognone.com/node/137876\">อัปเดต iOS 17.4</a> เพื่อรองรับข้อกำหนดดังกล่าวสำหรับผู้ใช้งานในสหภาพยุโรป เช่น ดาวน์โหลดแอปจากสโตร์ภายนอกได้, ใช้เบราว์เซอร์เอ็นจินอื่นที่ไม่ใช่ WebKit ได้ เป็นต้น</p>\n<p>อย่างไรก็ตาม ก่อนหน้านี้คณะกรรมาธิการยุโรป<a href=\"https://www.blognone.com/node/138894\">ประกาศเตรียมพิจารณาสอบสวน</a>ว่าแอปเปิลอาจยังไม่ปฏิบัติตาม DMA เพียงพอ โดยเฉพาะการเพิ่มค่าธรรมเนียม <a href=\"https://www.blognone.com/node/137877\">Core Technology Fee หรือ CTF</a> ซึ่งกดดันไม่ให้นักพัฒนาสร้างแอปในสโตร์อื่นนอกจาก App Store เพราะอาจมีต้นทุนที่สูงขึ้น แม้แอปเปิลจะ<a href=\"https://www.blognone.com/node/139553\">ประกาศเปลี่ยนรายละเอียด</a>บางส่วนหลังจากถูกร้องเรียนแล้ว</p>\n<p>รายงานบอกว่ามีโอกาสเช่นกันที่แอปเปิลอาจไม่ถูกสั่งปรับ ซึ่งมีโทษสูงสุดคือ 5% ของรายได้เฉลี่ยต่อวันทั่วโลก แต่ให้แอปเปิลปรับเงื่อนไขที่มองว่าไม่เป็นไปตาม DMA เท่านั้น</p>\n<p>ที่มา: <a href=\"https://www.ft.com/content/31a996d5-b472-4357-953e-ace078494604\">Financial Times</a></p>\n<p><img src=\"https://www.blognone.com/sites/default/files/externals/1fc27e696d4ff4b1f1c10cd842fad473.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div><div><a href=\"/topics/app-store\">App Store</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b9f8bd1357442f0faa2a560d32ccb19b9a6e8ca812b6fcddd40c94711503cf3","category":"Thai"}