{"title":"Palworld สยบข่าวลือ ไม่หันไปทำเกม Free-to-Play ยังเป็นเกมเสียเงินแบบเดิม","link":"https://www.blognone.com/node/142008","date":1726381870000,"content":"<div><div><div><p>Takuro Mizobe ซีอีโอของ Pocketpair ผู้สร้างเกม Palworld ให้สัมภาษณ์นิตยสารเกม ASCII Japan มีประเด็นพูดถึงอนาคตของเกม Palworld ซึ่งเขาพูดถึงทางเลือกระหว่างการเป็นเกมที่ขาย และเกม live service ที่ใช้โมเดล free-to-play (F2P)</p>\n<p>บทสัมภาษณ์นี้ชวนให้เข้าใจผิดได้ว่า Palworld จะมุ่งไปสู่เกม F2P จนทำให้ Palworld ต้องออกมาชี้แจงผ่านโซเชียล ว่าข้อมูลในบทสัมภาษณ์เก่าหลายเดือนแล้ว และช่วงนั้นทีมงานกำลังหารือกันว่าแนวทางของเกมควรไปทางไหนดี ซึ่งตอนนี้ตัดสินใจเรียบร้อยแล้วว่า จะเป็นเกมเสียเงิน (buy-to-play) แบบเดิม ไม่ไปแนวทาง F2P หรือ Game as a Service (GaaS)</p>\n<p>Palworld อธิบายว่าตัวเกมไม่ได้ถูกออกแบบมาด้วยโมเดล F2P แต่แรก และต้องปรับปรุงตัวเองอีกมากหากจะไปทิศทาง F2P อีกทั้งไม่ใช่แนวทางที่ผู้เล่นของ Palworld ต้องการ</p>\n<p>สิ่งที่ Palworld อยากทำตอนนี้คือระบบสกิน และการออกเนื้อหา DLC ในอนาคต แต่ตอนนี้จะขอโฟกัสกับการปรับปรุงตัวเกมในปัจจุบันให้ดีก่อน</p>\n<p>ที่มา - <a href=\"https://ascii.jp/elem/000/004/220/4220741/\">ASCII</a>, <a href=\"https://www.pcgamer.com/games/survival-crafting/pocketpair-confirms-palworld-isnt-turning-into-a-live-service-game-and-wont-be-free-to-play-we-are-not-changing-our-games-business-model/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/2d69c0c12eb8adda6846d1e25f532c35.jpg\" /></p>\n<blockquote><p>Regarding the Future of PalworldTL;DR - We are not changing our game's business model, it will remain buy-to-play and not f2p or GaaS.Recently, an article was published in which we discussed the possible future direction of Palworld and ideas for continuing the game for a…</p>\n<p>— Palworld (@Palworld_EN) <a href=\"https://twitter.com/Palworld_EN/status/1834947171944485224?ref_src=twsrc%5Etfw\">September 14, 2024</a></p></blockquote>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/games\">Games</a></div><div><a href=\"/topics/pocketpair\">Pocketpair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"350b8422e084193967e4cea36d5e4c231d523eb3ee07a694d9e8291cf39884d6","category":"Thai"}