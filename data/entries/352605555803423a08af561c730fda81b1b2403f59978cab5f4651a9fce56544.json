{"title":"Meta เตรียมปรับขอบเขตการแบนคำว่า ‘ชะฮีด (Shaheed)’ และ ตามคำแนะนำของ Oversight Board","link":"https://www.blognone.com/node/140714","date":1719986913000,"content":"<div><div><div><p>Meta เตรียมลดขอบเขตการแบนเนื้อหาเกี่ยวกับคำว่า ‘ชะฮีด (Shaheed)’ คำใช้เรียกการพลีชีพในสงครามศาสนาตามหลักศาสนาอิสลาม หลังจาก Oversight Board (คณะกรรมการอิสระตรวจสอบการใช้อำนาจนโยบายของ Meta) แนะนำให้ Meta ปรับขอบเขตการแบนเนื้อหาเกี่ยวกับคำว่าชะฮีด เพราะการแบนเนื้อหาทั้งหมดมันเกินเหตุไปหน่อย</p>\n<p>ก่อนหน้านี้ Meta ได้รับคำวิจารณ์การจัดการคอนเทนต์เกี่ยวกับความขัดแย้งในตะวันออกกลางช่วงปี 2021 ก่อนจะบานปลายขึ้นเรื่อย ๆ หลัง Meta จำกัดการมองเห็นโพสต์เกี่ยวกับความขัดแย้งของอิสราเอลและกลุ่มฮามาสช่วงปีที่แล้ว</p>\n<p>ทำให้ Oversight Board ตัดสินใจเข้ามาตรวจสอบ และพบว่าการแบนเนื้อหาที่เข้าข่ายคำว่า ‘ชะฮีด’ ของ Meta ไม่ได้ลบแค่คอนเทนต์เนื้อหารุนแรง แต่กลายเป็นลบคอนเทนต์ทั้งหมดที่มาเนื้อหาเกี่ยวข้องกับคำนี้เนื่องจากความหมายของชะฮีดนั้นกว้างมาก</p>\n<p>หลังจาก Meta ดำเนินการตรวจสอบขอบเขตการแบนในช่วงพฤษภาคมที่ผ่านมา Meta ได้พบว่าขอบเขตการแบนที่ครอบคลุมเนื้อหาทั้งหมดนั้นเกินเหตุไปจริง โดย Meta จะออกมาอัพเดตความคืบหน้าการปรับเปลี่ยนขอบเขตการแบนในอนาคต</p>\n<p>ที่มา: <a href=\"https://transparency.meta.com/en-gb/oversight/oversight-board-cases/shaheed-pao/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/f9637c3d083c8f5dcb232f3b9a6d8c96.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/internet-censorship\">Internet Censorship</a></div><div><a href=\"/topics/hate-crime\">Hate crime</a></div><div><a href=\"/topics/social-network\">Social Network</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"352605555803423a08af561c730fda81b1b2403f59978cab5f4651a9fce56544","category":"Thai"}