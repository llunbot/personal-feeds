{"title":"ล่มพอรับได้ แต่อันนี้ไม่ได้จริง ๆ - Bank of America พบปัญหาแสดงข้อมูลเงินในบัญชี $0 ตอนนี้แก้ไขแล้ว","link":"https://www.blognone.com/node/142360","date":1727954831000,"content":"<div><div><div><p>มีรายงานปัญหาของ Bank of America ธนาคารใหญ่ในสหรัฐอเมริกา โดยผู้ใช้งานบางคนไม่สามารถเข้าใช้งานบริการออนไลน์ หรือแอปของธนาคารได้ช่วงวันพุธที่ผ่านมาตามเวลาท้องถิ่น หลายเคสพบปัญหาบัญชีเงินฝากแสดงจำนวนเงินเหลือ 0 ดอลลาร์ด้วย</p>\n<p>Bank of America ยืนยันปัญหานี้ว่าลูกค้าบางคนอาจเจอปัญหาล็อกอินใช้งานบริการออนไลน์ไม่ได้ หรือข้อมูลเงินในบัญชีแสดงไม่ถูกต้อง ซึ่งปัญหาทางเทคนิคนี้ได้รับการแก้ไขทั้งหมดแล้ว บริษัทต้องขออภัยในเหตุการณ์ที่เกิดขึ้น</p>\n<p>ข้อมูลจาก Downdetector <a href=\"https://downdetector.com/status/bank-of-america/\">พบปัญหา</a>ตั้งแต่ช่วงเที่ยงคืนตามเวลาในไทย และแก้ไขทั้งหมดในช่วงเช้า</p>\n<p>ที่มา: <a href=\"https://www.theverge.com/2024/10/2/24260615/bank-of-america-is-down-outage-account-balance-blank-zero\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/a9491c03648f1723163b64ccf8aa9d34.jpeg\" /></p>\n</div></div></div><div><div>Topics: </div><div><div><a href=\"/topics/bank-america\">Bank of America</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"978f04c144bf08fb2ce4a21313cc5cb34a2d1a8b4642a81d8b4a19df21178684","category":"Thai"}