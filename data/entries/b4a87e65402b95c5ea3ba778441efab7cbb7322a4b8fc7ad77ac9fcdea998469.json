{"title":"สถานีวิทยุในเมืองพอร์ตแลนด์เปิดตัว DJ ที่สร้างจาก AI ครั้งแรกของโลก","link":"https://www.blognone.com/node/134437","date":1687234719000,"content":"<div><div><div><p>สถานีวิทยุ KBFF Live 95.5 FM ของ Alpha Media ในเมืองพอร์ตแลนด์ รัฐโอเรกอน ได้เริ่มใช้ซอฟต์แวร์ Radio GPT ของ Futuri Media เพื่อให้ AI สร้างเสียงสังเคราะห์เลียนแบบ DJ ประจำของสถานีเพื่อดำเนินรายการ</p>\n<p>DJ ที่สร้างจาก AI นี้สามารถเลียนเสียงได้สมจริงอีกทั้งสามารถพูดคุยโต้ตอบและจัดกิจกรรมร่วมกับผู้ฟังได้ เช่น การแจกตั๋วคอนเสิร์ต ด้วยเหตุนี้ผู้คนบางส่วนก็กังวลว่างานดังกล่าวจะถูก AI แทนที่หรือเปล่า</p>\n<p>อย่างไรก็ตาม Phil Becker รองประธานฝ่ายเนื้อหาของบริษัท Alpha Media ยืนยันว่า AI เป็นเพียงเครื่องมือที่ช่วยให้ DJ ประจำสามารถดำเนินรายการให้สะดวกยิ่งขึ้น โดยจะมีการสับเปลี่ยนหน้าที่ของ AI และ  DJ ประจำตามความเหมาะสมระหว่างการดำเนินรายการ</p>\n<p>ก่อนหน้านี้เคยมีการใช้ AI มาทำหน้าที่ผู้อ่านข่าวใน podcast มาก่อนแล้ว เช่น <a href=\"https://open.spotify.com/show/5T24sjkV7tVRNybotteILY\">รายการ Hacker News Recap</a> ที่สรุปข่าวรายวันและแปลงเป็นเสียง แต่รายการนี้ก็เป็นรายการที่สร้างไว้วันละรอบ ไม่ได้พูดคุยกับผู้ใช้แต่อย่างใด</p>\n<p>ที่มา : <a href=\"https://www.entrepreneur.com/business-news/first-in-the-world-ai-dj-hits-radio-station-in-oregon/454368\">Entrepreneur</a>, <a href=\"https://www.ktvu.com/news/worlds-first-ai-dj-hits-airwaves-oregon-radiogpt\">Fox KTVU</a></p>\n<p><img alt=\"No Description\" src=\"https://www.blognone.com/sites/default/files/externals/5b033cce3507f5a32d6cb7bfe5fbbc72.jpg\" /><br />\nภาพประกอบจาก Shutterstock</p>\n<blockquote><p>We made history as the world's first radio station with an AI DJ! Our midday host Ashley has become AI Ashley! We can’t wait for you to meet Ashley, the world's first artificially intelligent DJ. As to the intelligence of our other DJ’s…we’ll save that for another post ;) <a href=\"https://t.co/CtlMhYU0IO\">pic.twitter.com/CtlMhYU0IO</a></p>\n<p>— Live 95.5 (@live955) <a href=\"https://twitter.com/live955/status/1668687147505954816?ref_src=twsrc%5Etfw\">June 13, 2023</a></p></blockquote>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/radio\">Radio</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4a87e65402b95c5ea3ba778441efab7cbb7322a4b8fc7ad77ac9fcdea998469","category":"Thai"}