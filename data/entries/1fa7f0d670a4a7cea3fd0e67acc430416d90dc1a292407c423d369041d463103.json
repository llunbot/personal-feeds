{"title":"ซีอีโอ CrowdStrike แถลง ออกแพตช์แก้ปัญหาจอฟ้าบนวินโดวส์แล้ว ยืนยันไม่ใช่การโจมตีไซเบอร์","link":"https://www.blognone.com/node/140979","date":1721386136000,"content":"<div><div><div><p>George Kurtz ผู้ร่วมก่อตั้งและซีอีโอของ CrowdStrike แถลงสั้นๆ ผ่านทวิตเตอร์ ว่าตอนนี้กำลังแก้ปัญหาที่เกิดกับเครื่องวินโดวส์ โดยยืนยันว่าปัญหานี้ไม่กระทบกับแมคและลินุกซ์ และปัญหานี้ไม่ใช่ปัญหาความปลอดภัยหรือการโจมตีไซเบอร์แต่อย่างใด</p>\n<p>เขาบอกว่าค้นพบปัญหา และออกแพตช์แก้ไขแล้ว รายละเอียดสามารถดูได้จากหน้า support portal ของบริษัท และบริษัทแนะนำให้ลูกค้าติดต่อกับตัวแทนของบริษัทผ่านช่องทางอย่างเป็นทางการต่อไป</p>\n<p>หมายเหตุ:</p>\n<ul>\n<li>ในแถลงของ Kurtz ไม่ได้อธิบายว่า<a href=\"https://supportportal.crowdstrike.com/s/login/?ec=302&amp;startURL=%2Fs%2Farticle%2FTech-Alert-Windows-crashes-related-to-Falcon-Sensor-2024-07-19\">หน้า support portal</a> ต้องล็อกอินถึงจะเข้าชมได้ และขณะที่เขียนข่าวนี้ ในหน้าเว็บที่สาธารณะเข้าถึงได้ของ CrowdStrike ยังไม่มีประกาศใดๆ</li>\n<li>แพตช์ของ CrowdStrike จำเป็นต้องใช้เครื่องที่ทำงานได้และเชื่อมต่อกับอินเทอร์เน็ต ซึ่งเครื่องที่มีปัญหาจะติด BSOD จนใช้งานไม่ได้ ต้องใช้วิธี workaround เข้า safe mode เพื่อไปลบไฟล์ออกก่อนเท่านั้น <a href=\"https://www.blognone.com/node/140972#cid-1317158\">อ้างอิง</a></li>\n</ul>\n<blockquote><p>CrowdStrike is actively working with customers impacted by a defect found in a single content update for Windows hosts. Mac and Linux hosts are not impacted. This is not a security incident or cyberattack. The issue has been identified, isolated and a fix has been deployed. We…</p>\n<p>— George Kurtz (@George_Kurtz) <a href=\"https://twitter.com/George_Kurtz/status/1814235001745027317?ref_src=twsrc%5Etfw\">July 19, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/3e38be4668d97cfba9c51aa562db88a4.jpeg\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/security\">Security</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fa7f0d670a4a7cea3fd0e67acc430416d90dc1a292407c423d369041d463103","category":"Thai"}