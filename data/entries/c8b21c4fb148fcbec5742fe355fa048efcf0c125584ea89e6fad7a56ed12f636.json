{"title":"โดนอีกแล้ว! นักเขียนฟ้อง OpenAI และ Meta ข้อหาละเมิดลิขสิทธิ์ นำผลงานไปใช้เทรน AI","link":"https://www.blognone.com/node/134759","date":1688984845000,"content":"<div><div><div><p>นักเขียนและนักแสดงตลกชาวอเมริกัน Sarah Silverman พร้อมกับนักเขียน Christopher Golden และ Richard Kadrey ยื่นฟ้อง OpenAI และ Meta ที่ศาลชั้นต้นสหรัฐ ในข้อหาละเมิดลิขสิทธิ์นำผลงานของพวกเขาไปใช้ในการเทรน AI โดยไม่ได้รับอนุญาต</p>\n<p>ในการฟ้องร้องครั้งนี้ โจทก์ระบุว่า OpenAI และ Meta นำหนังสือของพวกเขาจากแหล่งเว็บไซต์ที่ผิดกฎหมาย เช่น Bibliotik, Library Genesis, Z-Library ไปใช้เทรนโมเดล AI ของบริษัทอย่า<br />\nง GPT และ LLaMA</p>\n<p>โจทก์ได้แสดงหลักฐานในศาล ด้วยเอกสารที่ให้ <a href=\"https://www.documentcloud.org/documents/23869694-silverman-openai-complaint-exhibits?responsive=1&amp;title=1\">ChatGPT สรุปเนื้อหาจากหนังสือของพวกเขา</a> ซึ่งบ่งชี้ว่า แชทบอตได้เก็บความรู้ของงานในชุดข้อมูลการเทรน ส่วนในกรณีของ Meta โจทก์ได้อ้างเอกสารของ Meta ที่ระบุเกี่ยวกับ LLaMA ว่าหนึ่งในแหล่งข้อมูลสำหรับเทรน AI ของบริษัทนั้นชื่อว่า ThePile ซึ่งเป็นคลังข้อมูลที่รวบรวมข้อมูลจากสำเนาเนื้อหาของตัวติดตามส่วนตัวของ Bibliotik</p>\n<p>ไม่นานมานี้ ก็เพิ่งมีประเด็นที่ <a href=\"https://www.blognone.com/node/134709\">นักเขียนนิยายฟ้อง Open AI</a> ในข้อหานำผลงานไปใช้เทรนโมเดล AI โดยไม่ได้รับอนุญาตเช่นกัน</p>\n<p>ที่มา : <a href=\"https://www.theverge.com/2023/7/9/23788741/sarah-silverman-openai-meta-chatgpt-llama-copyright-infringement-chatbots-artificial-intelligence-ai\">The Verge</a>, <a href=\"https://www.reuters.com/legal/sarah-silverman-sues-meta-openai-copyright-infringement-2023-07-09/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/db3a9ade432df06a922154a6d2c32774.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/meta\">Meta</a></div><div><a href=\"/topics/chatbot\">Chatbot</a></div><div><a href=\"/topics/lawsuits\">Lawsuits</a></div><div><a href=\"/topics/usa\">USA</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8b21c4fb148fcbec5742fe355fa048efcf0c125584ea89e6fad7a56ed12f636","category":"Thai"}