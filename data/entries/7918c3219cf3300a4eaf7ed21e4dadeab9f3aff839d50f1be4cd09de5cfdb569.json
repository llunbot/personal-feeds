{"title":"Google ปรับโครงสร้างฝ่าย Search และ Assistant ให้รองรับกับยุคที่ Gemini จะมีบทบาทมากขึ้น","link":"https://www.blognone.com/node/142622","date":1729202184000,"content":"<div><div><div><p>กูเกิลประกาศปรับโครงสร้างองค์กรของฝ่ายที่เกี่ยวข้องกับบริการค้นหาข้อมูล (Knowledge &amp; Information) เพื่อให้รองรับการเปลี่ยนแปลงของ AI และบริการค้นหาข้อมูล ซึ่ง Gemini จะเข้ามามีบทบาทต่อผลิตภัณฑ์ต่าง ๆ มากขึ้น รายละเอียดดังนี้</p>\n<ul>\n<li>ทีมแอป Gemini นำโดย Sissie Hsiao จะมาร่วมกับทีม Google DeepMind ที่มี Demis Hassabis เป็นซีอีโอ เพื่อให้การดีพลอยโมเดลใหม่ ตรงมาที่แอป Gemini และรับความเห็นตรงกับผู้ใช้งานได้เร็วขึ้น</li>\n<li>ทีม Assistant ซึ่งโฟกัสที่อุปกรณ์และสมาร์ทโฮม จะมาอยู่ใต้ทีม Platforms &amp; Devices เพื่อพัฒนา AI สำหรับอุปกรณ์ในบ้าน</li>\n</ul>\n<p>ในการเปลี่ยนแปลงนี้ Prabhakar Raghavan หัวหน้าฝ่าย Knowledge &amp; Information ที่ดูแลบริการทั้ง Google Search, Assistant, Geo, Ads, Commerce และ Payments จะขยับมารับตำแหน่งหัวหน้านักเทคโนโลยี (Chief Technologist) ของกูเกิล และโปรโมต Nick Fox มาดูแลส่วน Knowledge &amp; Information ต่อ</p>\n<p>ที่มา: <a href=\"https://blog.google/inside-google/company-announcements/changes-knowledge-information-gemini-app-deepmind/\">กูเกิล</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/management\">Management</a></div><div><a href=\"/topics/google-search\">Google Search</a></div><div><a href=\"/topics/google-assistant\">Google Assistant</a></div><div><a href=\"/topics/gemini\">Gemini</a></div><div><a href=\"/topics/deepmind\">DeepMind</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7918c3219cf3300a4eaf7ed21e4dadeab9f3aff839d50f1be4cd09de5cfdb569","category":"Thai"}