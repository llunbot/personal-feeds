{"title":"ซีอีโอ Ubisoft บอก Skull and Bones ราคา 70 ดอลลาร์เหมาะสมแล้ว เพราะเป็นเกมระดับ AAAA","link":"https://www.blognone.com/node/138130","date":1707462860000,"content":"<div><div><div><p>Yves Guillemot ผู้ร่วมก่อตั้งและซีอีโอของ Ubisoft ออกมาปกป้องราคา 70 ดอลลาร์ของเกม Skull and Bones ในช่วงถามตอบระหว่างการประชุมหารือเกี่ยวกับยอดขายเกมไตรมาสที่ 3 ของ Ubisoft โดยบอกว่าเป็นราคาเกมที่เหมาะสมแล้ว และมองว่าเกมนี้เป็นเกมระดับ Quadruple-A (AAAA)</p>\n<p>ผู้ถามถามว่าทำไม Ubisoft ถึงยืนกรานที่จะขายเกม Skull and Bones ราคา 70 เหรียญดอลลาร์ สำหรับเกมที่ฐานผู้เล่นอาจมีจำกัดพร้อมแนะนำว่าเกม Live Service แบบนี้ควรใช้โมเดล Free to play เพราะมีโอกาสสร้างชุมชนของผู้เล่นได้มากกว่า</p>\n<p>Guillemot ตอบกลับว่า Skull and Bones เป็นเกมที่อัดแน่นไปด้วยเนื้อหาที่เต็มเปี่ยม ผู้เล่นจะได้เห็นว่าเกมนั้นยิ่งใหญ่และสมบูรณ์แบบแค่ไหน มันเป็นเกมระดับ Quadruple-A (AAAA) และสามารถปล่อยเนื้อหาให้คนเล่นได้ยาว ๆ</p>\n<p>Skull and Bones เตรียมวางจำหน่ายในวันที่ 16 กุมภาพันธ์นี้บน PlayStation 5, Xbox Series X/S และ PC หลังจากทีเกมพัฒนามาตั้งแต่ปี 2013 โดยได้แรงบันดาลใจมาจากระบบเดินเรือ และการรบจากเกม Assassin's Creed IV: Black Flag เปิดตัวครั้งแรกในปี 2017 พัฒนาโดย Ubisoft Singapore</p>\n<p><img src=\"https://www.blognone.com/sites/default/files/externals/e01806982c84769998c8f79140f76450.png\" /></p>\n<p>ที่มา - <a href=\"https://www.videogameschronicle.com/news/ubisoft-ceo-defends-skull-and-bones-70-price-despite-its-live-service-leanings-calls-it-quadruple-a/\">VGC</a></p>\n</div></div></div><div><div>Topics: </div><div><div><a href=\"/topics/skull-and-bones\">Skull and Bones</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0741a14ac94a49687a0a96e26dc040471202f1dc800afd8b82869c4450a02c11","category":"Thai"}