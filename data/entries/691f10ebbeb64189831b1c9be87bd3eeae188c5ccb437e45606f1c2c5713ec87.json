{"title":"Intel รายงานผลประกอบการไตรมาส 1/2023 รายได้ลดลง 36% และขาดทุนหนัก","link":"https://www.blognone.com/node/133596","date":1682639325000,"content":"<div><div><div><p>อินเทลรายงานผลประกอบการของไตรมาสที่ 1 ปี 2023 มีรายได้รวม 11,715 ลดลง 36% เมื่อเทียบกับไตรมาสเดียวกันในปีก่อน และขาดทุนตามบัญชี GAAP 2,768 ล้านดอลลาร์ ซึ่ง CNBC บอกว่าเป็นการขาดทุนมากที่สุดในประวัติศาสตร์ของอินเทล โดยเคยขาดทุนมากที่สุด 687 ล้านดอลลาร์ เมื่อไตรมาสที่ 4 ปี 2017</p>\n<p>David Zinsner ซีเอฟโออินเทลกล่าวว่าภาพรวมตลาดจะกลับสู่ภาวะปกติภายในปีนี้ เมื่อผู้ผลิตพีซีเริ่มเคลียร์สินค้าคงคลังโดยเฉพาะชิป แล้วเริ่มเปิดคำสั่งซื้อใหม่เข้ามา ขณะที่ซีอีโอ Pat Gelsinger บอกว่าในไตรมาสปัจจุบันเขาเริ่มเห็นสถานการณ์ที่ดีขึ้นในตลาดพีซี อินเทลยังคงเดินหน้าตามแผนงานระยะยาวหลายปีในการเป็นผู้นำตลาดชิปประมวลผล</p>\n<p>รายได้จากสองธุรกิจหลักของอินเทลลดลงค่อนข้างมากตามผลประกอบการรวม โดยกลุ่ม Client Computing ส่วนใหญ่มาจากพีซี ลดลง 38% เป็น 5,767 ล้านดอลลาร์ ส่วนกลุ่ม Data Center และ AI ลดลง 39% เป็น 3,718 ล้านดอลลาร์</p>\n<p>ที่มา: <a href=\"https://www.wsj.com/articles/intel-corp-intc-q1-earnings-report-2023-91aab8b3\">The Wall Street Journal</a> และ <a href=\"https://www.cnbc.com/2023/04/27/intel-intc-earnings-report-q1-2023.html\">CNBC</a></p>\n<p><img src=\"https://www.blognone.com/sites/default/files/externals/8d68283c28acaed511c4449c9db01f1d.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/65c79e5714225c25dc710d257ac8ee01.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"691f10ebbeb64189831b1c9be87bd3eeae188c5ccb437e45606f1c2c5713ec87","category":"Thai"}