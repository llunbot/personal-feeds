{"title":"เปิดตัว My First Gran Turismo เกมแข่งรถฉลอง 30 ปี PlayStation, เล่นฟรีบน PS4/PS5","link":"https://www.blognone.com/node/143469","date":1733377312000,"content":"<div><div><div><p>Polyphony Digital เปิดตัว My First Gran Turismo เกมขับรถแข่งภาคพิเศษในตระกูล Gran Turismo ที่เปิดให้ทุกคนเล่นฟรี ฉลอง 30 ปี PlayStation</p>\n<p>Kazunori Yamauchi ประธาน Polyphony Digital และบิดาผู้ให้กำเนิดเกมซีรีส์นี้ ระบุว่าเกมนี้ต้องการย้อนอดีตกลับไปยัง Gran Turismo ภาคแรก ที่เปิดโอกาสให้ทุกคนได้สนุกกับการขับรถ เกมถูกออกแบบให้เข้าถึงได้ง่ายสำหรับทุกคน ไม่ต้องมีทักษะการขับรถมาก่อนก็เล่นได้</p>\n<p>เกมมีรถให้ขับ 18 รุ่น มีสนามแข่ง 3 สนามที่คัดเลือกมาจากเกมภาคก่อนๆ ได้แก่ Kyoto Driving Park, Deep Forest Raceway, Trial Mountain Circuit และมีโหมดการเล่นแบบต่างๆ ให้อีกพอสมควร จะมองว่าเป็นเดโมของ Gran Turismo แบบเปิดให้เล่นฟรีก็ว่าได้</p>\n<p>My First Gran Turismo มีทั้งเวอร์ชัน PS4 และ PS5 รวมถึงรองรับ PS VR2 ด้วย สามารถดาวน์โหลดได้จาก PlayStation Store ได้ตั้งแต่วันที่ 6 ธันวาคม 2024 เป็นต้นไป</p>\n<p>ที่มา - <a href=\"https://blog.playstation.com/2024/12/04/my-first-gran-turismo-launches-on-ps5-and-ps4-december-6/\">PlayStation Blog</a></p>\n<p><img src=\"https://blog.playstation.com/tachyon/2054/12/ef9283bd9980dd992c39dc51722e908ad3e1d8b2.jpg?fit=1024%2C576&amp;zoom=1\" /></p>\n<p><img src=\"https://blog.playstation.com/tachyon/2054/12/715a7d47501669644da823d413636c59b6ea613b.jpg?fit=1024%2C576&amp;zoom=1\" /></p>\n<p><img src=\"https://blog.playstation.com/tachyon/2054/12/4198d3eae29a25fa82c5f837769c339b5814a5dc.jpg?fit=1024%2C576&amp;zoom=1\" /></p>\n<p><img src=\"https://blog.playstation.com/tachyon/2054/12/5212f0955320c4d7a25359d0117b52e63ff0699b.jpg?fit=1024%2C576&amp;zoom=1\" /></p>\n</div></div></div><div><div>Topics: </div><div><div><a href=\"/topics/gran-turismo\">Gran Turismo</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/polyphony-digital\">Polyphony Digital</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"496a6a19b6953e8e27d97570f28e9644aa4f0092d9bf0befd7207fd76d18b1f5","category":"Thai"}