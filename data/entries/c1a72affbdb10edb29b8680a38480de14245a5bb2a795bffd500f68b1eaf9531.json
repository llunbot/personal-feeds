{"title":"พรรคเพื่อไทยชี้แจง ไม่ได้สร้างเงินสกุลใหม่ ใช้บล็อกเชนที่ปลอดภัยสูงสุด สูงกว่าระบบปัจจุบัน","link":"https://www.blognone.com/node/133371","date":1681176726000,"content":"<div><div><div><p>พรรคเพื่อไทยออกมาชี้แจงนโยบายกระเป๋าเงินดิจิทัล โดยเผ่าภูมิ โรจนสกุล รองเลขาธิการพรรค โพสต์ข้อความผ่าน Facebook ของพรรค 10 ข้อ ระบุว่านโยบายกระเป๋าเงินดิจิทัลไม่ได้สร้างเงินสกุลใหม่ แต่เปรียบเทียบว่าเป็น \"คูปอง\" ที่มีเงื่อนไขการใช้งานโดยระบบบล็อกเชน</p>\n<p>ในโพสต์ยังระบุว่าใช้ \"ระบบบล็อกเชนที่มีความปลอดภัยสูงสุด\" สูงกว่าระบบที่ใช้ในปัจจุบัน แต่ไม่ได้อธิบายเพิ่มเติมว่าเป็นระบบอย่างไร</p>\n<p>เมื่อวานนี้ใน<a href=\"https://www.facebook.com/pokpongj/posts/pfbid0pVr7zogc9mxLZNkcUZQJbZp7Zi4v3XKUF5SxctJwJjrtaTYEbyPi8h2RKeb7gbzgl?notif_id=1681128226175938&amp;notif_t=close_friend_activity&amp;ref=notif\">เวที 101 Policy Forum: นโยบายเศรษฐกิจในสนามเลือกตั้ง</a> ของ The101.world นายเผ่าภูมิยังตอบคำถามเรื่องนโยบายนี้ ว่าจะช่วยสร้างการเข้าถึงด้านการเงิน (financial inclusive) เพราะประชาชนทุกคนที่มีบัตรประชาชน จะมีบัญชีกระเป๋าเงินดิจิทัลของตัวเอง มี \"key ของตัวเอง\" ซึ่งต่างจากระบบบัญชีเงินฝากธนาคารในปัจจุบัน ที่ยังมีปัญหาเรื่องการเข้าถึงของคนบางกลุ่ม</p>\n<p>ส่วนในแง่ความยากของการใช้งาน นายเผ่าภูมิบอกว่าบล็อกเชนทำให้สิ่งที่เคยยากนั้นง่ายขึ้น ขอแค่โทรศัพท์มือถือของฝั่งผู้รับ ผู้จ่ายใช้บัตรประชาชนอย่างเดียวในการจ่าย</p>\n<p>นายเผ่าภูมิย้ำว่านโยบายนี้ไม่ใช่การแจกจ่ายเงิน แต่ขอให้มองว่าเป็นการลงทุนเพื่อสร้างโครงสร้างพื้นฐานทางการเงินของประเทศ และเป็นการกระตุ้นเศรษฐกิจเพื่อคนที่เดือดร้อนจากโควิด</p>\n<p><em>ช่วงที่นายเผ่าภูมิพูดถึงนโยบายกระเป่าเงินดิจิทัล ประมาณนาที 45</em></p>\n<p><img alt=\"No Description\" src=\"https://www.blognone.com/sites/default/files/externals/5df201837d600711f38d945424e73305.jpg\" /></p>\n<blockquote><p>\nเผ่าภูมิ โรจนสกุล รองเลขาธิการพรรคเพื่อไทย และกรรมการ เลขานุการ โฆษกคณะกรรมการด้านเศรษฐกิจพรรคเพื่อไทย ชี้แจงเพิ่มเติม 10 ประเด็น “กระเป๋าเงินดิจิทัล 10,000 บาท” ดังนี้</p>\n<p>1. กระเป๋าเงินดิจิทัลไม่ใช่คริปโตเคอเรนซี่ ไม่ใช่เงินสกุลใหม่ แต่เป็นเหรียญ (คูปอง) หรือสิทธิ์การใช้เงิน ที่ใช้ Blockchain เขียนเงื่อนไขลงไปในนั้น เพื่อนโยบายการคลังที่ตรงจุด สามารถเอามาแลกเป็นเงินบาทได้ทุกเมื่อ<br />\n2. เหรียญ (คูปอง) หรือสิทธิ์การใช้เงิน ที่ใช้ในกระเป๋าเงินดิจิทัล ไม่มีความเสี่ยง ไม่มีการเก็งกำไร ไม่มีการถูกทุบ ไม่มีการขาดทุน ไม่มีการสร้างมูลค่า ไม่สามารถแลกเปลี่ยนด้วยสินทรัพย์ดิจิทัลอื่นได้ ไม่มีราคาตก-ราคาขึ้น เพราะทุกเหรียญมีค่าเท่าเงินบาทเสมอ รับประกันโดยรัฐบาล<br />\n3. กระเป๋าเงินดิจิทัล ไม่มีผลกระทบใดๆทั้งสิ้นต่อความมั่นคงของระบบการเงิน ไม่เกี่ยวกับทุนสำรองระหว่างประเทศ เพราะไม่ใช่การสร้างสกุลเงินใหม่<br />\n4. กระเป๋าเงินดิจิทัล เงิน 10,000 บาท ลงถึงมือประชาชนทุกคน (16 ปี ขึ้นไป) ทุกบาททุกสตางค์ ใช้จ่ายจริง ซื้อของได้จริง ไม่มีการสูญหายของงบประมาณ ตรวจสอบได้ทุกธุรกรรมตลอดเส้นทาง<br />\n5. กระเป๋าเงินดิจิทัล ไม่ใช่กรณีเดียวกับ Bitcoin Luna USDT ตามมีผู้กล่าวอ้าง เหล่านั้นออกโดยเอกชนและมุ่งหมายเป็นสื่อกลางการแลกเปลี่ยน กระเป๋าเงินดิจิทัลคือเหรียญ (คูปอง) หรือสิทธิ์การใช้เงิน ที่ใช้ Blockchain เขียนเงื่อนไขลงไป ออกโดยรัฐบาล ไม่ใช่สกุลเงินคู่ขนานกับเงินบาท<br />\n6. กระเป๋าเงินดิจิทัลไม่เกี่ยวข้องกับบริษัทเอกชนตามที่มีผู้กล่าวอ้าง ไม่เกี่ยวกับการซื้อบริษัท ไม่เกี่ยวกับการฟอกเงิน ไม่เกี่ยวกับการลงทุน เป็นข้อกล่าวอ้างที่ไม่ได้อยู่บนฐานของข้อเท็จจริง ทั้งหมดใช้งบประมาณจากภาครัฐและโอนตรงถือมือประชาชนทุกคน (16 ปีขึ้นไป) ง่ายๆและตรงไปตรงมา<br />\n7. กระเป๋าเงินดิจิทัลกระตุ้นเศรษฐกิจระดับหมู่บ้าน ระดับชุมชน ในตลาด สร้างธุรกรรมระหว่างรายย่อย ตรงข้ามกับวิธีเดิมที่ต้องซื้อในร้านใหญ่หรือกลุ่มทุน<br />\n8. กระเป๋าเงินดิจิทัล ใช้ระบบ Blockchain มีความปลอดภัยสูงสุด สูงกว่าระบบที่ใช้อยู่ในปัจจุบัน รู้เส้นทางการเงินทุกธุรกรรม รู้ผู้รับ รู้ผู้จ่าย เป็นระบบที่มีความโปร่งสูงสุด ตรวจสอบได้ทุกธุรกรรม<br />\n9. กระเป๋าเงินดิจิทัลไม่ก่อให้เกิดเงินเฟ้อ ปัจจุบันระดับกำลังซื้อของประเทศตกต่ำ เศรษฐกิจตกต่ำกว่าศักยภาพมาก สภาวะดังกล่าวไม่นำสู่เงินเฟ้อที่เกิดจากอุปสงค์ได้ รวมทั้งกระเป๋าเงินดิจิทัล สามารถจัดสรรเงินจากงบประมาณ ไม่มีการขึ้นอัตราภาษีใดๆ<br />\n10. พรรคเพื่อไทยสนับสนุน Central Bank Digital Currency (CBDC) และเดินหน้าพัฒนาร่วมกันธนาคารแห่งประเทศไทย เพื่อเป็นแพลตฟอร์มเปิดสำหรับทุกคน เพื่อยกระดับระบบการเงินของประเทศเพื่อรองรับเศรษฐกิจดิจิทัล\n</p></blockquote>\n<p>ส่วนนายประเสริฐ จันทรรวงทอง เลขาธิการพรรค ได้ไปร่วมเวทีที่ จ.นครราชสีมา และบอกว่าบล็อกเชนสามารถป้องกันการทุจริตได้ แต่ยังไม่สามารถอธิบายได้ในตอนนี้</p>\n<blockquote><p>\"เรามีเทคโนโลยีที่เรากำลังจะเอามาใช้ในการประกวดราคาภาครัฐ ... ก็คือเทคโนโลยี blockchain นะครับ ซึ่งจะสามารถป้องกันการทุจริตได้ มัน ... ไม่สามารถอธิบายได้ตอนนี้นะครับ\" <a href=\"https://t.co/BdqHWXRDSA\">pic.twitter.com/BdqHWXRDSA</a></p>\n<p>— 🌻dei (@webdevxp) <a href=\"https://twitter.com/webdevxp/status/1645395168856776706?ref_src=twsrc%5Etfw\">April 10, 2023</a></p></blockquote>\n</div></div></div><div><div>Topics: </div><div><div><a href=\"/topics/pheu-thai-party\">Pheu Thai Party</a></div><div><a href=\"/topics/blockchain\">Blockchain</a></div><div><a href=\"/topics/politics\">Politics</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1a72affbdb10edb29b8680a38480de14245a5bb2a795bffd500f68b1eaf9531","category":"Thai"}