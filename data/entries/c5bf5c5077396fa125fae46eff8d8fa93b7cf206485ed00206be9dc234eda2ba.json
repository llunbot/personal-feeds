{"title":"[ลือ] สเปก GeForce 40 SUPER เพิ่มคอร์ทุกรุ่นย่อย, 4070 Ti SUPER เพิ่มแรมเป็น 16GB","link":"https://www.blognone.com/node/137431","date":1703929572000,"content":"<div><div><div><p>จากข่าวก่อนหน้านี้ว่า <a href=\"https://www.blognone.com/node/136831\">NVIDIA เตรียมเปิดตัว GeForce 40 SUPER ในงาน CES 2024</a> ตอนนี้มีผู้ผลิตการ์ดจออย่างน้อยหนึ่งรายคือ Gigabyte ยืนยันการเปิดตัวการ์ดชุดใหม่ (แม้ยังไม่ระบุรุ่น) ในงาน CES 2024 แล้ว</p>\n<p>เว็บข่าวการ์ดจอ Videocardz ยังให้ข้อมูลสเปกของจีพียูรุ่น SUPER ทั้ง 3 รุ่นอย่างละเอียด ได้แก่</p>\n<ul>\n<li><strong>RTX 4080 SUPER</strong> CUDA 10240 คอร์ (เพิ่มจากรุ่นปกติ 512 คอร์), แรม 16GB เท่าเดิม คล็อคแรมเพิ่มเป็น 23 Gbps (ของเดิม 22.4 Gbps)</li>\n<li><strong>RTX 4070 Ti SUPER</strong> 8448 คอร์ (เพิ่มขึ้น 768 คอร์), แรม 16GB (ของเดิม 12GB), บัสแรม 256-bit (ของเดิม 192-bit), แบนด์วิดท์แรม 672 GBps (ของเดิม 504 GBps)</li>\n<li><strong>RTX 4070 SUPER</strong> 7168 คอร์ (เพิ่มขึ้น 1280 คอร์) แรม 12GB บัสและแบนด์วิดท์เท่าเดิมทุกอย่าง</li>\n</ul>\n<p>จากข้อมูลชุดนี้จะเห็นว่า RTX 4070 Ti SUPER เป็นรุ่นที่ได้อัพเกรดเยอะที่สุดในบรรดาจีพียูใหม่ทั้ง 3 รุ่น</p>\n<p>คาดว่า NVIDIA จะทยอยขายสินค้าแต่ละรุ่นห่างกัน 1 สัปดาห์ โดยรุ่น 4070 SUPER วางขายก่อนเพื่อน 17 มกราคม, 4070 Ti SUPER วางขาย 24 มกราคม, ปิดท้ายด้วย 4080 SUPER วางขาย 31 มกราคม</p>\n<p>ที่มา - <a href=\"https://www.xda-developers.com/nvidia-drops-hints-new-rtx-40-super-gpus/\">XDA</a>, <a href=\"https://videocardz.com/newz/nvidia-geforce-rtx-4080-super-to-feature-23-gbps-gddr6x-memory-full-rtx-40-super-specs-leaked\">Videocardz</a></p>\n<blockquote><p>T minus 11 days until CES 2024! What's new at GIGABYTE CES 2024? Stay tuned for our announcement coming soon!Be the first to experience the future of computing with the latest GIGABYTE products: <a href=\"https://t.co/hKrs674GBc\">https://t.co/hKrs674GBc</a> <a href=\"https://twitter.com/hashtag/GIGABYTECES2024?src=hash&amp;ref_src=twsrc%5Etfw\">#GIGABYTECES2024</a> <a href=\"https://twitter.com/hashtag/GIGABYTE?src=hash&amp;ref_src=twsrc%5Etfw\">#GIGABYTE</a> <a href=\"https://twitter.com/hashtag/FutureofCOMPUTING?src=hash&amp;ref_src=twsrc%5Etfw\">#FutureofCOMPUTING</a> <a href=\"https://twitter.com/hashtag/CES2024?src=hash&amp;ref_src=twsrc%5Etfw\">#CES2024</a> <a href=\"https://t.co/ee1q5XyX6m\">pic.twitter.com/ee1q5XyX6m</a></p>\n<p>— AORUS (@AorusOfficial) <a href=\"https://twitter.com/AorusOfficial/status/1740832867499098418?ref_src=twsrc%5Etfw\">December 29, 2023</a></p></blockquote>\n<p><img src=\"https://www.blognone.com/sites/default/files/externals/d679c293534f3a31a0a6760b64f3f3a0.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/ada-lovelace\">Ada Lovelace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5bf5c5077396fa125fae46eff8d8fa93b7cf206485ed00206be9dc234eda2ba","category":"Thai"}