{"title":"Broadcom เตือนลูกค้า VMware ให้แพตช์ช่องโหว่ Zero-Day 3 รายการ มีรายงานการโจมตีแล้ว","link":"https://www.blognone.com/node/145114","date":1741235104000,"content":"<div><div><div><p>Broadcom เตือนลูกค้าเกี่ยวกับช่องโหว่ของ VMware ระดับรุนแรง (critical) ทั้งหมด 3 รายการ ซึ่งมีรายงานการโจมตีแล้วจาก Microsoft Threat Intelligence Center โดยผู้โจมตีสามารถเข้าถึงสิทธิระดับผู้ดูแลหรือ root ทำให้เลี่ยงการป้องกันบนแซนด์บ็อกซ์แล้วเข้าถึง hypervisor ได้ จึงแนะนำให้ลูกค้าแพตช์ป้องกันโดยเร็วที่สุด</p>\n<p>ผลิตภัณฑ์ของ VMware ที่ได้รับผลกระทบได้แก่ VMware ESXi, vSphere, Workstation, Fusion, Cloud Foundation และ Telco Cloud Platform</p>\n<p>ช่องโหว่ 3 รายการได้แก่ CVE-2025-22224 เป็นช่องโหว่ VCMI Heap Overflow, CVE-2025-22225 ทำให้ VMX สามารถควบคุมระดับเคอร์เนลได้ และ CVE-2025-22226 เป็นการเข้าถึง HGFS</p>\n<p>ที่มา: <a href=\"https://www.bleepingcomputer.com/news/security/broadcom-fixes-three-vmware-zero-days-exploited-in-attacks/\">Bleeping Computer</a></p>\n<p><img src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"017258ccc44f04cec52ec667417cd2dc3c5cb0f8558b38df964b63ef2077b54c","category":"Thai"}