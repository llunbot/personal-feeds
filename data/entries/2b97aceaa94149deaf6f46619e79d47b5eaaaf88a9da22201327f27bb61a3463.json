{"title":"กูเกิลจับมือซัมซุง ควบรวม Nearby Share เป็น Quick Share","link":"https://www.blognone.com/node/137572","date":1704840618000,"content":"<div><div><div><p>กูเกิลประกาศจับมือกับซัมซุง รีแบรนด์ฟีเจอร์ Nearby Share เป็น Quick Share <a href=\"https://www.blognone.com/node/137370\">ตามที่มีคนค้นพบในแอพก่อนหน้านี้</a> โดยเป็นการควบรวมบริการแชร์ไฟล์ของทั้งสองบริษัทเข้าด้วยกัน เพื่อเป็นมาตรการการแชร์ไฟล์ตัวเดียวบน Android</p>\n<p>Quick Share จะใช้งานได้บน Android 6.0 ขึ้นไป, Chromebook ที่ใช้ระบบปฏิบัติการเวอร์ชัน 91 ขึ้นไป ส่วนฝั่ง Windows ต้องเป็น Windows 10 แต่ตอนนี้ยังไม่รองรับเครื่องที่เป็น Arm โดยกูเกิลบอกว่าเริ่มพูดคุยกับผู้ผลิตพีซีบางเจ้า (ที่ระบุชื่อคือ LG) เพื่อให้พรีโหลด Quick Share มาเป็นดีฟอลต์ด้วย</p>\n<p>ผู้ใช้ Android จะเริ่มเห็น Nearby Share เปลี่ยนชื่อเป็น Quick Share พร้อมโลโก้แบบใหม่ในเดือนหน้า</p>\n<p>ที่มา - <a href=\"https://blog.google/products/android/ces-2024-android-updates/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4f69606d53ff3df3e80bbe2e81226788.jpg\" /></p>\n</div></div></div><div><div>Topics: </div><div><div><a href=\"/topics/nearby-share\">Nearby Share</a></div><div><a href=\"/topics/google\">Google</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b97aceaa94149deaf6f46619e79d47b5eaaaf88a9da22201327f27bb61a3463","category":"Thai"}