{"title":"Meta Quest 3 เริ่มขาย 10 ตุลาคม พรีออเดอร์ได้ตั้งแต่วันนี้","link":"https://www.blognone.com/node/135971","date":1695876606000,"content":"<div><div><div><p>Meta ประกาศว่า <strong>Meta Quest 3</strong> เฮดเซต VR ที่<a href=\"https://www.blognone.com/node/134123\">เปิดตัว</a>ไปเมื่อเดือนมิถุนายน จะเริ่มวางขายทั่วไปวันที่ 10 ตุลาคมนี้ และสามารถ<a href=\"https://www.meta.com/quest/quest-3/\">พรีออเดอร์</a>ได้แล้วตั้งแต่วันนี้</p>\n<p>ราคาของ Meta Quest 3 อยู่ที่ 499.99 ดอลลาร์ ในรุ่นความจุ 128GB และ 649.99 ดอลลาร์ ในรุ่นความจุ 512GB</p>\n<p>Meta ยังมีโปรโมชันสำหรับผู้ที่ซื้อ Meta Quest 3 ตั้งแต่วันนี้ถึง 27 มกราคม 2024 จะได้เกม Asgard’s Wrath 2 ราคา 60 ดอลลาร์ไปด้วย นอกจากนี้สำหรับรุ่น 512GB ยังได้สิทธิทดลองใช้งาน Meta Quest+ ฟรี 6 เดือน</p>\n<p>Meta Quest 3 มาพร้อมกับแพลตฟอร์มของ Snapdragon XR2 Gen 2 ที่พัฒนาร่วมกับ Qualcomm ทำให้โหลดคอนเทนต์ได้เร็วขึ้น และให้ภาพที่มีความละเอียดคมชัดสูงกว่ารุ่นก่อน 30% ชุดเลนส์บางลง 40% และการออกแบบใหม่ที่ทำให้สวมใส่เข้ากับแต่ละบุคคลดียิ่งขึ้น</p>\n<p>ที่มา: <a href=\"https://www.meta.com/blog/quest/meta-quest-3-pre-orders-asgards-wrath-2-bundle-vr-mr-headset-price/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19d65167a90b4b83d33473d3ae1758b489160dfb78d321aecd14b7d7354688d6","category":"Thai"}