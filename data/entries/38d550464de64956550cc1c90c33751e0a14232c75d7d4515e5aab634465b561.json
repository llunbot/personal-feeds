{"title":"Android เพิ่มฟีเจอร์ AI Wallpaper สร้างภาพพื้นหลัง งานศิลปะสั่งได้ตามสไตล์ที่ต้องการ","link":"https://www.blognone.com/node/133797","date":1683797236000,"content":"<div><div><div><p>กูเกิลประกาศฟีเจอร์ด้านการปรับแต่งหน้าตา Android ให้สวยงาม 4 อย่าง ที่เด่นที่สุดคือการใช้ Generative AI สร้างภาพวอลล์เปเปอร์ขึ้นมาใช้เองจากในมือถือ Android ได้เลย</p>\n<p>ตัวอย่างที่กูเกิลนำมาโชว์เป็นการสร้างภาพเมืองซานฟรานซิสโก เป็นงานศิลปะสไตล์ต่างๆ เช่น post-impressionist, Cuba, pop-art แล้วนำไปใช้งานเป็นภาพพื้นหลังได้ทันที</p>\n<p><img alt=\"No Description\" src=\"https://www.blognone.com/sites/default/files/externals/ad2df174a2f5e17aa86c15aeb339cea8.jpg\" /></p>\n<blockquote><p>When your device matches your energy &gt;&gt;&gt; With just a few taps, you can create Generative AI wallpapers to customize your experience. Coming soon to Android. <a href=\"https://twitter.com/hashtag/GoogleIO?src=hash&amp;ref_src=twsrc%5Etfw\">#GoogleIO</a> <a href=\"https://t.co/dJQLynq7rY\">pic.twitter.com/dJQLynq7rY</a></p>\n<p>— Android (@Android) <a href=\"https://twitter.com/Android/status/1656367346284392466?ref_src=twsrc%5Etfw\">May 10, 2023</a></p></blockquote>\n<p>ฟีเจอร์ที่สองคล้ายๆ กัน คือการสร้างภาพพื้นหลังโดยใช้ Emoji ตามที่ชอบมาเรียงกันเป็นแพทเทิร์น สามารถตั้งค่าความถี่ ขนาด สี แล้ว AI จะสร้าง Emoji wallpaper ให้เลย (รูปซ้าย)</p>\n<p>ฟีเจอร์ที่สามคือ Cinematic wallpaper นำภาพถ่ายในเครื่องมาทำเป็น 3D มีการเคลื่อนไหวเล็กน้อย แบบเดียวกับที่หลายคนอาจเคยใช้แล้วผ่าน Google Photos</p>\n<p><img alt=\"No Description\" src=\"https://www.blognone.com/sites/default/files/externals/e719e0146e2500002285fe7952d1dd6d.jpg\" /></p>\n<p>ฟีเจอร์ที่สี่คือความสามารถปรับแต่งหน้าจอ lock screen ได้ละเอียดขึ้นถึงระดับรูปทรงของนาฬิกา ฟีเจอร์นี้จะรวมอยู่ใน Android 14</p>\n<p><img alt=\"No Description\" src=\"https://www.blognone.com/sites/default/files/externals/49ed0f386e6a2382832b5367d9fbf777.jpg\" /></p>\n<p>สามฟีเจอร์แรกจะเป็นการอัพเดตผ่าน Android Feature Drop (Android QPR) ตอนนี้ยังจำกัดเฉพาะมือถือตระกูล Pixel เท่านั้น  อัพเดตจะเริ่มปล่อยในเดือนมิถุนายน</p>\n<p>ที่มา - <a href=\"https://blog.google/products/android/new-android-features-generative-ai/\">Android</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div><div><a href=\"/topics/android-14\">Android 14</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38d550464de64956550cc1c90c33751e0a14232c75d7d4515e5aab634465b561","category":"Thai"}