{"title":"Copilot เพิ่มฟีเจอร์ชุดใหญ่ Memory จดจำเราได้, Actions ควบคุมหน้าเว็บ, ทำ Podcast และ Deep Research","link":"https://www.blognone.com/node/145694","date":1743843544000,"content":"<div><div><div><p>นอกจาก <a href=\"https://www.blognone.com/node/145689\">Copilot Search in Bing</a> ไมโครซอฟท์ยังเปิดตัวบริการและฟีเจอร์ในชุด Copilot อีกชุดใหญ่ โดยใช้สโลแกนว่า Copilot is Your AI Companion</p>\n<p>ในแง่ของฟีเจอร์อาจไม่ต่างอะไรมากกับคู่แข่งในท้องตลาด ที่มีฟีเจอร์เหล่านี้นำมาสักพักแล้ว แต่ก็ถือเป็นการไล่กวดของ Copilot ให้ยังตามคู่แข่งทัน</p>\n<p><img alt=\"No Description\" src=\"https://www.blognone.com/sites/default/files/externals/c776ac8e4fa1ef15edafe8858ae5ba93.jpg\" /></p>\n<p><strong>Memory</strong> อย่างแรกคือตัว Copilot Chat ที่เป็นบริการหลัก ตอนนี้มีความทรงจำเกี่ยวกับตัวเราแล้ว รู้ว่าเราชอบกินอะไร ชอบดูหนังอะไร เคยไปเที่ยวที่ไหน จากประวัติการพูดคุยกับ Copilot ในอดีต สามารถตั้งค่าให้จำบางอย่าง ลืมบางสิ่งได้</p>\n<p><strong>Appearance</strong> ฟีเจอร์สร้างอวตารให้กับ Copilot ตามที่เราต้องการ (สวัสดี Clippy!) เพื่อให้การใช้งานสนุกสนานมากขึ้น</p>\n<p><strong>Actions</strong> สั่งให้ Copilot ไปทำอะไรบางอย่างกับหน้าเว็บ ตามแนวทาง Agentic AI ที่กำลังฮิตอยู่ในช่วงนี้ ไมโครซอฟท์อธิบายว่า Copilot Actions ๕วรทำงานได้กับเว็บไซต์ส่วนใหญ่ แต่ก็มีพาร์ทเนอร์ที่การันตีว่าทำงานร่วมกันได้แน่ๆ เช่น 1-800-Flowers.com, Booking.com, Expedia, Kayak, OpenTable, Priceline, Tripadvisor, Skyscanner, Viator, Vrbo</p>\n<p><strong>Vision</strong> เป็นการปรับปรุงต่อเนื่องจาก <a href=\"https://www.blognone.com/node/143501\">Copilot Vision ที่เปิดตัวปลายปี 2024</a> แต่เดิมจำกัดเฉพาะบนเว็บ ตอนนี้ขยายมายังกล้องมือถือ (แบบเดียวกับ <a href=\"https://www.blognone.com/node/145053\">Project Astra ของกูเกิล</a>) และแอพ Copilot บน Windows ที่มองจอภาพของเราแล้วเข้าใจแล้ว</p>\n<p><img alt=\"No Description\" src=\"https://www.blognone.com/sites/default/files/externals/776d9dedd4a908a4204cac549508a32a.png\" /></p>\n<p><strong>Pages</strong> บันทึกโน้ต คอนเทนต์ต่างๆ บน Copilot ไว้ในที่เดียว เปรียบเสมือนเป็นสมุดบันทึกไอเดียหรือข้อมูลต่างๆ ของเรา (คล้ายๆ กับ <a href=\"https://www.blognone.com/topics/notebooklm\">NotebookLM</a>)</p>\n<p><strong>Podcasts</strong> ต่อเนื่องมาจาก Pages ก็มี Podcasts เช่นเดียวกับ <a href=\"https://www.blognone.com/node/141969\">NotebookLM แปลงโน้ตเป็นไฟล์เสียงได้</a></p>\n<p><img alt=\"No Description\" src=\"https://www.blognone.com/sites/default/files/externals/50d22f52c0062bfcef37c93021c06ab8.png\" /></p>\n<p><strong>Shopping</strong> ช่วยเก็บข้อมูลสินค้า เปรียบเทียบราคา แจ้งเตือนเมื่อสินค้าลดราคา</p>\n<p><strong>Deep Research</strong> เหมือนกับที่ผู้ช่วย AI คู่แข่งอื่นๆ หลายค่ายทำได้ไปก่อนแล้ว สามารถสั่งให้ Copilot ค้นคว้าข้อมูลเชิงลึก ลงรายละเอียดได้</p>\n<p><img alt=\"No Description\" src=\"https://www.blognone.com/sites/default/files/externals/80e6ecadec7d138a097498c058c8fe90.png\" /></p>\n<p>ที่มา - <a href=\"https://blogs.microsoft.com/blog/2025/04/04/your-ai-companion/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2daa81325c9cc55d46d62ce519c22a309fd337b417738cb031b6497335becd27","category":"Thai"}