{"title":"ซีทีโอ OpenAI บอก AI Text-to-Video Sora จะมีให้ใช้งานภายในปีนี้","link":"https://www.blognone.com/node/138711","date":1710466560000,"content":"<div><div><div><p>เมื่อเดือนที่แล้ว <a href=\"https://www.blognone.com/node/138230\">OpenAI ได้เปิดตัว <strong>Sora</strong></a> โมเดล AI สร้างวิดีโอสั้นแบบ Text-to-Video ที่ให้ผลลัพธ์ความละเอียดสูง และคลิปยาวสูงสุดถึง 1 นาที จนเป็นที่พูดถึงในวงกว้างที่ผลกระทบที่อาจเกิดขึ้นจากนี้ แต่ OpenAI ก็บอกว่า Sora ยังมีสถานะขั้นต้น ต้องประเมินความเสี่ยงอีกหลายอย่างก่อนเปิดให้ใช้งานทั่วไป</p>\n<p>ล่าสุด The Wall Street Journal ได้สัมภาษณ์พิเศษ Mira Murati ซีทีโอ OpenAI (ที่เคยเป็น<a href=\"https://www.blognone.com/node/136870\">ซีอีโอชั่วคราว 2 วัน</a>) ถึงแผนงานเกี่ยวกับ Sora มีประเด็นที่น่าสนใจหลายอย่าง</p>\n<p>Mira บอกว่าตามแผนงานนั้น Sora น่าจะเปิดให้ใช้งานทั่วไปแบบสาธารณะได้ภายในปีนี้ (later this year) ตอนนี้โมเดลยังอยู่ในการดูแลของ Red Team ซึ่งเป็นฝ่ายที่ประเมินความเสี่ยงทุกด้านหาก AI นี้เผยแพร่ต่อสาธารณะ</p>\n<p>ประเด็นต่อมาคือพลังงานและต้นทุนที่ใช้ในการประมวลผลและสร้างคลิป Sora ซึ่งน่าจะสูงมาก Mira ไม่ได้ให้ข้อมูลนี้โดยตรง แต่บอกว่าในตอนนี้ต้นทุนยังสูงกว่าการสร้างรูปภาพด้วย Dall-E หรือการชอบแชทใน ChatGPT เป้าหมายของทีมก็คือการทำงานต้นทุนและการใช้พลังงานลงใกล้เคียงกับบริการตัวอื่น</p>\n<p>คำถามที่หลายคนน่าจะอยากรู้ ว่า OpenAI ใช้ข้อมูลอะไรมาเทรน Sora คำตอบของ Mira คือใช้วิดีโอที่เป็นสาธารณะจากแหล่งต่าง ๆ รวมทั้งวิดีโอที่บริษัทซื้อไลเซนส์มาใช้เทรน เมื่อนักข่าวถามว่าเป็น YouTube กับ Facebook หรือไม่ Mira ปฏิเสธที่จะตอบคำถามนี้โดยบอกว่าไม่ทราบ มีชื่อบริการเดียวที่ระบุว่าซื้อมาคือ Shutterstock ส่วนกระบวนการเทรนนั้นเป็นการแยกแยกว่าวัตถุแต่ละอย่างทำอะไร เพื่อให้รองรับกับคำสั่ง prompt</p>\n<p>ดูคลิปการสัมภาษณ์แบบเต็ม ซึ่งมีประเด็นอื่นเพิ่มเติม เช่น ความไม่สมบูรณ์ของ Sora ในตอนนี้ และแนวทางป้องกันการนำ Sora ไปสร้างคลิปที่ไม่เหมาะสม</p>\n<p>ที่มา: <a href=\"https://www.wsj.com/tech/personal-tech/openai-cto-sora-generative-video-interview-b66320bb\">The Wall Street Journal</a> และ <a href=\"https://youtu.be/mAUpxN-EIgU\">YouTube: The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/386b3d0d151aa21f1d17e715cc9344a5.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video\">Video</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ac77174929ed08915586480639728998a2c55437435ee964ab129d59fe33284","category":"Thai"}