{"title":"AWS เพิ่มบริการสร้างวิดีโอ Luma AI เข้า Bedrock ค่าใช้วินาทีละ 25-50 บาท","link":"https://www.blognone.com/node/144295","date":1737709153000,"content":"<div><div><div><p>AWS เพิ่มบริการปัญญาประดิษฐ์สร้างวิดีโอ Luma Ray2 ของบริษัท Luma AI สร้างวิดีโอตามข้อความที่กำหนด ผ่านทางบริการ AWS Bedrock โดยคิดค่าใช้งานตามจริงเป็นวินาทีที่สร้างวิดีโอขึ้นมา</p>\n<p>วิดีโอที่สร้างขึ้นต้องเก็บใน S3 ของผู้ใช้เองจึงมีค่าสตอเรจเพิ่มขึ้นมาด้วยเล็กน้อย (ถ้าลบออกทันทีก็แทบไม่มีผล เทียบกับค่าสร้างวิดีโอเปล่าๆ) โดยวิดีโอที่สร้างได้มีสองความละเอียด คือ 540p ราคาวินาทีละ 0.75 ดอลลาร์ และ 720p วินาทีละ 1.5 ดอลลาร์</p>\n<p>ก่อนหน้านี้ Google Cloud ก็เคย<a href=\"https://www.blognone.com/node/143688\">เปิดบริการ Veo on Vertex AI</a> ให้บริการสร้างวิดีโอเหมือนกัน แต่ยังเปิดใช้งานจำกัดเฉพาะลูกค้าที่ได้รับอนุญาตเท่านั้น บริการ Luma Ray2 นี้เปิดให้ลูกค้าทั่วไป แม้จะต้องยอมรับข้อตกลงการใช้งานเช่นเดียวกับโมเดล generative AI อื่นๆ บน AWS</p>\n<p>ที่มา - <a href=\"https://aws.amazon.com/blogs/aws/luma-ai-ray-2-video-model-is-now-available-in-amazon-bedrock/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/generative-ai\">Generative AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a54bf2383796df7be1d67c0a9d55a7096b19555abd43326549c8f48763f04b3","category":"Thai"}