{"title":"HTMX เฟรมเวิร์คยอดนิยมออกเวอร์ชั่น 2.0 แยกส่วนขยาย ปรับ API ใหม่ ไม่รองรับ Internet Explorer","link":"https://www.blognone.com/node/140494","date":1718810699000,"content":"<div><div><div><p>HTMX เฟรมเวิร์คเว็บขนาดเล็กที่ได้รับความนิยมสูงขึ้นมากในช่วงหลังออกเวอร์ชั่น 2.0 หลังจากออกเวอร์ชั่น 1.0 มาตั้งแต่ปี 2020 โดยปรับเปลี่ยนด้วยการย้ายส่วนขยายต่างๆ เช่น Server Side Events, Web Sockets, Preload ออกเป็นโครงการแยกและเปิดให้อัพเดตเวอร์ชั่นได้แยกจากโครงการหลัก</p>\n<p>หลังจากแยกส่วนขยายออกไปแล้ว เวอร์ชั่นนี้จึงถอดฟีเจอร์ที่เคยอยู่ในโครงการหลักออกไปต่างหาก ปรับ API ให้เป็นมาตรฐานมากขึ้น แต่โดยรวมแล้วการใช้งานยังคงเดิมอยู่แม้จะไม่สามารถทำงานกับโค้ดเดิมได้แล้วเพราะ API เปลี่ยน ที่สำคัญคือถอดการรองรับ Internet Explorer ออกทั้งหมด</p>\n<p>ความพิเศษของการออกเวอร์ชั่นใหม่ครั้งนี้คือทีมงานตัดสินใจว่าจะไม่ถือว่า 2.x เป็นเวอร์ชั่น latest เพื่อให้เวลานักพัฒนาปรับตัว โดย latest จะชี้ไปที่เวอร์ชั่น 1.x จนถึงมกราคม 2025</p>\n<p>ที่มา - <a href=\"https://htmx.org/posts/2024-06-17-htmx-2-0-0-is-released/\">HTMX</a></p>\n<p><img alt=\"No Description\" src=\"https://www.blognone.com/sites/default/files/externals/36c9857692e1a6670aa6302ca5ac2433.png\" /></p>\n</div></div></div><div><div>Topics: </div><div><div><a href=\"/topics/javascript\">JavaScript</a></div><div><a href=\"/topics/programming\">Programming</a></div><div><a href=\"/topics/internet-explorer\">Internet Explorer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8730b8125c248a7daa1ab188ac1e037e1e85fab3e004ba48b54b2ea6944b78f6","category":"Thai"}