{"title":"Anthropic เผย มีคนเจาะระบบป้องกัน jailbreak โมเดลได้ 4 คน, มี 1 คนเจาะขั้นสูงสุดได้","link":"https://www.blognone.com/node/144682","date":1739526933000,"content":"<div><div><div><p>Jan Leike นักวิจัยของ Anthropic อัพเดตข้อมูลเรื่อง <a href=\"https://www.blognone.com/node/144516\">ระบบป้องกัน jailbreak โมเดลที่ Anthropic ท้าให้ลองเจาะดู</a> ว่ามีสถิติดังนี้</p>\n<ul>\n<li>เปิดทดสอบ 5 วัน มีคนมาลอง 339 คน ทดสอบรวมกันมากกว่า 300,000 ข้อความ ใช้เวลารวมกัน 3,700 ชั่วโมง</li>\n<li>มีผู้ใช้ 4 คน สามารถเจาะผ่านโจทย์ทุกข้อได้ (มีทั้งหมด 8 ข้อ)</li>\n<li>มีผู้ใช้ 1 คน สามารถเจาะผ่านไปถึงขั้น universal jailbreak ได้สำเร็จ</li>\n<li>แนวทางของคนที่เจาะสำเร็จ พยายามใช้วิธีการทางรหัส (cipher/encoding) หลายอย่างเพื่อหนีตัวป้องกัน (output classifier), พยายามจำลองบทบาท (role playing), และทดแทนคีย์เวิร์ดอันตรายด้วยคำอื่นแทน</li>\n<li>Anthropic จ่ายเงินรางวัลให้รวมกัน 5.5 หมื่นดอลลาร์ สำหรับผู้ที่เจาะโมเดลได้ทั้งหมด โดยผู้ชนะรางวัลสูงสุดได้ 2 หมื่นดอลลาร์</li>\n<li>Anthropic จะนำบทเรียนนี้ไปพัฒนาตัว classifier ต่อ โดยการท้าให้เจาะโมเดลครั้งนี้ทำให้บริษัทเข้าใจว่าจะเจอยุทธศาสตร์การโจมตีแบบใดบ้างในโลกความเป็นจริง</li>\n</ul>\n<p>ที่มา - <a href=\"https://www.anthropic.com/research/constitutional-classifiers#13-february-2025-update-live-demo-results\">Anthropic</a></p>\n<p><img alt=\"No Description\" src=\"https://www.blognone.com/sites/default/files/externals/0afba674edac8bd1222494fe224bef5c.jpg\" /></p>\n<p><img src=\"https://www.anthropic.com/_next/image?url=https%3A%2F%2Fwww-cdn.anthropic.com%2Fimages%2F4zrzovbb%2Fwebsite%2F0caa7bd830986ef74a79a277655bee7e313cbe94-1800x1800.png&amp;w=3840&amp;q=75\" alt=\"\" /></p>\n<blockquote><p>Results of our jailbreaking challenge:After 5 days, &gt;300,000 messages, and est. 3,700 collective hours our system got broken. In the end 4 users passed all levels, 1 found a universal jailbreak. We’re paying $55k in total to the winners.Thanks to everyone who participated! <a href=\"https://t.co/oCggsHoBpt\">https://t.co/oCggsHoBpt</a></p>\n<p>— Jan Leike (@janleike) <a href=\"https://twitter.com/janleike/status/1890141865955278916?ref_src=twsrc%5Etfw\">February 13, 2025</a></p></blockquote>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7e4fbd627e3e86d4c02fab1905fccacb298836f10dcca720e0844fcef29e306","category":"Thai"}