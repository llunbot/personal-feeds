{"title":"CyberArk ซื้อกิจการ Venafi บริษัท Machine Identity Management มูลค่าดีล 1.54 พันล้านดอลลาร์","link":"https://www.blognone.com/node/139851","date":1716227831000,"content":"<div><div><div><p>CyberArk บริษัทด้านความปลอดภัยทางไซเบอร์ ประกาศบรรลุข้อตกลงซื้อกิจการ Venafi ผู้พัฒนาระบบยืนยันตัวตนอุปกรณ์หรือ Machine Identity Management เพื่อนำมาเสริมระบบยืนยันตัวตนที่สมบูรณ์ครบถ้วนสำหรับลูกค้าองค์กร</p>\n<p>ดีลนี้ CyberArk ซื้อกิจการ Venafi จากบริษัทการลงทุน Thoma Bravo ที่เป็นเจ้าของ Venafi อยู่ในปัจจุบัน โดยให้มูลค่ากิจการที่ 1,540 ล้านดอลลาร์ ซึ่ง CyberArk จ่ายเป็นเงินสด 1,000 ล้านดอลลาร์ และหุ้นของบริษัทมูลค่า 540 ล้านดอลลาร์</p>\n<p>CyberArk บอกว่าปัจจุบันระบบยืนยันตัวตนทั้งระดับผู้ใช้งานและอุปกรณ์ จะเข้ามาช่วยลดความเสี่ยงขององค์กร และทำให้โซลูชันต่าง ๆ รวมเป็นหนึ่งเดียว รองรับการดีพลอยทั้งระดับ SaaS และไฮบริด ตรวจสอบเหตุการณ์ไม่ปกติได้เร็วมากขึ้น การเพิ่มเครื่องมือด้าน Machine Identity จะเพิ่มโอกาสตลาดใหม่ให้ CyberArk ได้อีกกว่า 1 หมื่นล้านดอลลาร์</p>\n<p>ที่มา: <a href=\"https://investors.cyberark.com/news/news-details/2024/CyberArk-Signs-Definitive-Agreement-to-Acquire-Machine-Identity-Management-Leader-Venafi-from-Thoma-Bravo/default.aspx\">CyberArk</a></p>\n<p><img alt=\"No Description\" src=\"https://www.blognone.com/sites/default/files/externals/b913d8e2e0bbd93eaedc48d0a10e4d08.jpg\" /></p>\n</div></div></div><div><div>Topics: </div><div><div><a href=\"/topics/cybersecurity\">Cybersecurity</a></div><div><a href=\"/topics/cyberark\">CyberArk</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a53c218c6011049ba951b660c3aadaac3196be5e70d4a24f11a851544400004","category":"Thai"}