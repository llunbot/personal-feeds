{"title":"Zoom ไตรมาส 2/2021 รายได้รวมมากกว่า 1 พันล้านดอลลาร์ เป็นครั้งแรก","link":"https://www.blognone.com/node/124502","date":1630365969000,"content":"<div><div><div><p>Zoom รายงานผลประกอบการของไตรมาสที่ 2 ปี 2021 รายได้รวม 1,021.5 ล้านดอลลาร์ เพิ่มขึ้น 54% เทียบกับช่วงเดียวกันในปีก่อน มีกำไรสุทธิตามบัญชี GAAP 316.9 ล้านดอลลาร์</p>\n<p>Zoom ไม่ได้ระบุจำนวนผู้ใช้งานรวมทั้งหมด แต่บอกว่ามีจำนวนลูกค้าที่สร้างรายได้ระดับมากกว่า 1 แสนดอลลาร์ต่อปี 2,278 ราย จำนวนนี้เพิ่มขึ้น 131% จากปีก่อน และมีลูกค้าประมาณ 504,900 ราย ที่เป็นหน่วยงานมีพนักงานมากกว่า 10 คน</p>\n<p>Eric S. Yuan ซีอีโอ Zoom กล่าวว่าไตรมาสนี้ Zoom ผ่านหลักสำคัญคือมีรายได้ในไตรมาสเดียวมากกว่า 1 พันล้านดอลลาร์ และบริษัทยังมีกำไรสุทธิกับกระแสเงินที่แข็งแกร่ง นอกจากนี้บริษัทยังจัดตั้งกองทุน <a href=\"https://www.blognone.com/node/122246\">Zoom Apps</a> เพื่อต่อยอดให้แอปมาเชื่อมต่อกับ Zoom และเพิ่มบริการ <a href=\"https://www.blognone.com/node/122775\">Zoom Events</a> สำหรับจัดการอีเวนต์ออนไลน์อีกด้วย</p>\n<p>ที่มา: <a href=\"https://investors.zoom.us/news-releases/news-release-details/zoom-reports-financial-results-second-quarter-fiscal-year-2022\">Zoom</a></p>\n<p><img src=\"https://www.blognone.com/sites/default/files/externals/2bc2103e96d2461d2b369fbef763c111.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75515ad66d0a23a31e7277cc4595dedc683465c0b51065ae8d74d4383dfea36c","category":"Thai"}