{"title":"OpenAI ทำข้อตกลงความร่วมมือกับ TIME เข้าถึงคอนเทนต์ข่าวในนิตยสารทั้งหมด","link":"https://www.blognone.com/node/140656","date":1719703245000,"content":"<div><div><div><p>OpenAI ประกาศทำข้อตกลงความร่วมมือเป็นระยะเวลาหลายปี (multi-year) กับ TIME นิตยสารข่าวของสหรัฐอเมริกา โดยบอกว่าเป็นการนำคอนเทนต์ข่าวที่น่าเชื่อถือ มาเสริมกับผลิตภัณฑ์ของ OpenAI รวมทั้ง ChatGPT</p>\n<p>ภายใต้ข้อตกลงนี้ OpenAI จะสามารถเข้าถึงคอนเทนต์ทั้งหมดของ TIME ตั้งแต่ก่อตั้งนิตยสารเป็นเวลา 101 ปี รวมทั้งแทรกลิงก์กลับไปยังเนื้อต้นทางที่ Time.com ส่วนทาง TIME จะได้สิทธิเข้าถึงเทคโนโลยีของ OpenAI เพื่อพัฒนาผลิตภัณฑ์ใหม่สำหรับลูกค้า</p>\n<p>ช่วงที่ผ่านมา OpenAI ทำข้อตกลงร่วมกับบริษัทสื่อหลายแห่ง เช่น <a href=\"https://www.blognone.com/node/139923\">News Corp</a>, DotDash Meredith, <a href=\"https://www.blognone.com/node/139477\">Financial Times</a>, The Associated Press, <a href=\"https://www.blognone.com/node/140033\">The Atlantic และ Vox Media</a> ซึ่งทุกดีลไม่มีการเปิดเผยมูลค่าอย่างเป็นทางการ เช่นเดียวกับกรณีของ TIME นี้ด้วย</p>\n<p>ที่มา: <a href=\"https://openai.com/index/strategic-content-partnership-with-time/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/822f28696bfd74a5dcc738fa7cd0be19.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/time\">Time</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0402b0d42247fe7766da5334d61d5691076160400e1b092a7620ead26407d0d4","category":"Thai"}