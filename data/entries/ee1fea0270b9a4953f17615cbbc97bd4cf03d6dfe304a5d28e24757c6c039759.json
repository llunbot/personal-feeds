{"title":"Meta เพิ่มเครื่องมือพลัง AI: ใช้ prompt สร้างสติกเกอร์ตามต้องการ, แก้ไขแต่งรูปลง IG","link":"https://www.blognone.com/node/135967","date":1695860857000,"content":"<div><div><div><p>Meta เปิดตัวเครื่องมือตกแต่งแก้ไขรูปภาพด้วย Generative AI สำหรับทุกแพลตฟอร์มทั้ง Instagram, Facebook, WhatsApp และ Messenger</p>\n<p>เครื่องมือแรกคือการแก้ไขรูปภาพสำหรับลง Instagram มีสองฟีเจอร์คือ Restyle โดยป้อน prompt สไตล์ของภาพที่ต้องการ และ Backdrop สำหรับตัดต่อใส่ฉากหลังให้กับภาพตามต้องการ</p>\n<p>เครื่องมืออีกชุดคือสติกเกอร์ AI สามารถใช้งานได้ทั้งใน Facebook Stories, Instagram Stories, Instagram DM, Messenger และ WhatsApp สามารถสร้างสรรค์สติกเกอร์ได้ตาม prompt ที่ระบุ เทคโนโลยีนี้ Meta บอกว่าใช้โมเดล Llama 2 และ Emu ในการรับข้อมูลและสร้างสรรค์ภาพวาดขึ้นมา</p>\n<p>ฟีเจอร์สติกเกอร์ AI จะเริ่มเปิดให้ใช้งานสำหรับผู้ใช้งานภาษาอังกฤษในไม่กี่เดือนข้างหน้า ส่วนฟีเจอร์แก้ไขแต่งรูปใน Instagram จะเปิดให้ใช้งานเร็ว ๆ นี้</p>\n<p>ที่มา: <a href=\"https://about.fb.com/news/2023/09/introducing-ai-powered-assistants-characters-and-creative-tools/\">Meta</a> ผ่าน <a href=\"https://www.theverge.com/2023/9/27/23892231/meta-generative-ai-image-editing-stickers-instagram-facebook-whatsapp\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/a4c481073e3e26acdb759e3f61306941.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div><div><a href=\"/topics/whatsapp\">WhatsApp</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee1fea0270b9a4953f17615cbbc97bd4cf03d6dfe304a5d28e24757c6c039759","category":"Thai"}