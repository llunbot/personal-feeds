{"title":"โทรศัพท์มือถือ Google Pixel จะเริ่มแสดงรอบชาร์จแบตเตอรี่ใน Android 14 QPR1","link":"https://www.blognone.com/node/135854","date":1695280747000,"content":"<div><div><div><p>Google ได้ปล่อยเบต้าตัวแรกของระบบปฏิบัติการ <strong>Android 14 QPR1</strong> วันนี้ ในอัปเดตรอบนี้มีการปรุงปรุงหลาย ๆ อย่างหนึ่งในนั้นคือการแสดงรอบชาร์จแบตเตอรี่บนโทรศัพท์มือถือ Pixel โดยผู้ใช้งานสามารถเข้าไปที่ User Setting &gt; About Phone จะเห็นเมนูใหม่ชื่อว่า Battery Information ที่จะบอกรายละเอียดต่าง ๆ ของแบตเตอรี่ของโทรศัพท์ที่ใช้งานอยู่ ตั้งแต่วันที่ผลิตแบตเตอรี่ ตลอดจนจำนวนรอบการชาร์จที่แบตเตอรี่ใช้ไป</p>\n<p>วิธีนี้ช่วยให้ผู้ใช้เห็นอายุ และอายุการใช้งานแบตเตอรี่ แต่จะไม่แสดงสุขภาพแบตเตอรี่ หรือความจุแบตเตอรี่ ที่น่าสังเกตคือฝั่ง Apple ก็เพิ่มการดูรอบแบตเตอรี่ใน iOS 17 บนตระกูล iPhone 15 ด้วยเช่นกัน ซึ่งไม่น่าจะเป็นเรื่องบังเอิญ เพราะใน iPhone 14 มีการร้องเรียนเกี่ยวกับปัญหาแบตเตอรี่ค่อนข้างเยอะ</p>\n<p>แม้ข้อมูลที่แสดงในหน้า Battery Information จะมีค่อนข้างน้อย แต่ถือว่าเป็นจุดเริ่มต้นที่ดี งานนี้ก็หวังว่ามือถือที่ใช้ Android จะได้เมนูเหล่านี้ไปด้วย โดยไม่จำกัดอยู่แค่อุปกรณ์ Pixel ของ Google เท่านั้น</p>\n<p><em>รูปภาพจาก 9to5Google</em><br />\n<img alt=\"No Description\" src=\"https://www.blognone.com/sites/default/files/externals/4ecfd560cbb6094327e8bdbbc4176f02.png\" /></p>\n<p>ที่มา - <a href=\"https://9to5google.com/2023/09/20/pixel-android-battery-charge-cycle-counts/\">9to5Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70366d9136a94d0671a31afab19a53a6c99b929f52d068cf74bac2f21218efc2","category":"Thai"}