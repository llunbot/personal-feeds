{"title":"นิวนอร์มัล FFVII Remake เวอร์ชันพีซี ตั้งราคาขาย 69.99 ดอลลาร์เท่าคอนโซลรุ่นใหม่เลย","link":"https://www.blognone.com/node/126270","date":1639276699000,"content":"<div><div><div><p>ต่อจากข่าว <a href=\"https://www.blognone.com/node/126242\">Final Fantasy VII Remake Intergrade ลงพีซี เอ็กซ์คลูซีฟ Epic Games</a> ในวันที่ 16 ธันวาคมนี้ เว็บไซต์ PCGamer ได้รับคำยืนยันมาแล้วว่าเกมจะวางขายในราคา 69.99 ดอลลาร์ เท่ากับราคาเกมเวอร์ชัน PS5</p>\n<p>ราคานี้จะทำให้ FFVII Remake กลายเป็นเกมดังเกมแรกๆ ที่ขึ้นราคาเกม standard edition ตาม<a href=\"https://www.blognone.com/node/118514\">ราคาเกมของคอนโซลรุ่นใหม่ ที่ขยับเพิ่มจาก 59.99 ดอลลาร์เป็น 69.99 ดอลลาร์</a></p>\n<p>ก่อนหน้านี้ <a href=\"https://www.blognone.com/node/118799\">เกมพีซีบางเกมอย่าง Godfall ยังเลือกตั้งราคา 59.99 ดอลลาร์เท่ากับราคาของคอนโซลรุ่นก่อน</a> แต่ FFVII Remake ที่ขายเวอร์ชัน Intergrade แบบเดียวกับ PS5 ก็เลือกตั้งราคาเท่ากับ PS5 เลย</p>\n<p>Square Enix ยังประกาศล่วงหน้าด้วยว่าเกมใหม่ Forsaken ที่จะออกในเดือนพฤษภาคม 2022 จะตั้งราคาบนพีซี 69.99 ดอลลาร์มาเลยเช่นกัน ถือเป็นค่ายเกมใหญ่ค่ายแรกที่ประกาศนโยบายราคาใหม่ไปเรียบร้อยแล้ว</p>\n<p><img src=\"https://www.blognone.com/sites/default/files/externals/0eb86ca567a029a4ab8313f9e4d47bcc.jpg\" /></p>\n<p>ที่มา - <a href=\"https://www.pcgamer.com/uk/final-fantasy-7-remake-is-bringing-the-dollar70-game-to-pc/\">PCGamer</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edc0a60408b16ec6741d0c5f1268ea0f49ce590b1d5b2fa4791672393d24b31b","category":"Thai"}