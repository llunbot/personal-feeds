{"title":"Arm ยื่นไฟลิ่งเตรียมไอพีโอเข้าตลาดหุ้นอเมริกาแล้ว แต่ยังไม่ระบุราคาและวัน","link":"https://www.blognone.com/node/133639","date":1682910679000,"content":"<div><div><div><p>Arm ประกาศว่าบริษัทได้ยื่นเอกสารไฟลิ่ง F-1 แบบ Confidential ต่อสำนักงานคณะกรรมการกำกับหลักทรัพย์ของอเมริกาหรือ SEC แล้ว ตามที่มี<a href=\"https://www.blognone.com/node/132906\">รายงานก่อนหน้านี้</a> ซึ่งเป็นขั้นตอนแรกก่อนการนำบริษัทไอพีโอซื้อขายในตลาดหุ้น โดยจะซื้อขายแบบ American Depositary Shares (ADS)</p>\n<p>ทั้งนี้ Arm ยังไม่ได้แจ้งจำนวนหุ้นตลอดจนราคาซื้อขายเริ่มต้นสำหรับไอพีโอนี้ บอกเพียงจะเปิดเผยข้อมูลและกำหนดระยะเวลาเมื่อเงื่อนไขต่าง ๆ รวมทั้งสถานการณ์ตลาดหุ้นเหมาะสม</p>\n<p>ปัจจุบัน Arm ถือหุ้นโดย SoftBank ทั้งหมด บริษัทเคยมีแผน<a href=\"https://www.blognone.com/node/118404\">ขายกิจการให้ NVIDIA</a> ด้วยมูลค่า 40,000 ล้านดอลลาร์ แต่ถูกหน่วยงานกำกับดูแลคัดค้านดีล<a href=\"https://www.blognone.com/node/127058\">จนดีลล่ม</a>ไป SoftBank จึงเปลี่ยนแผนนำ Arm เข้าตลาดหุ้นแทน</p>\n<p>ที่มา: <a href=\"https://www.engadget.com/arm-registers-for-us-initial-public-offering-201942271.html\">Engadget</a></p>\n<p><img src=\"https://www.blognone.com/sites/default/files/externals/4a5619e3937c4ee5751893d26d0cdb78.jpg\" alt /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c28676dfc7c733957b08995fe6cdae8e23288eb750b945a79ed297f6e32becbf","category":"Thai"}