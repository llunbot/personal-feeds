{"title":"Elon Musk บอกเอง เขาไม่ได้ยื่นข้อเสนอซื้อกิจการ TikTok ตามที่มีข่าว","link":"https://www.blognone.com/node/144563","date":1739065443000,"content":"<div><div><div><p>Elon Musk ให้สัมภาษณ์กับ WELT Economic Summit เมื่อวันที่ 28 มกราคมที่ผ่านมา ซึ่งวิดีโอบันทึกการสัมภาษณ์เพิ่งเผยแพร่ แต่มีเนื้อหาตอนหนึ่งที่ Musk บอกชัดเองว่า เขาไม่ได้ยื่นข้อเสนอซื้อกิจการ TikTok</p>\n<p>ก่อนหน้านี้เมื่อกลางเดือนมกราคม<a href=\"https://www.blognone.com/node/144095\">มีรายงานข่าว</a>ว่า Musk สนใจซื้อ TikTok แต่เขาไม่ได้ออกมาแสดงความเห็นอะไร ต่อมาประธานาธิบดี Donald Trump <a href=\"https://www.blognone.com/node/144250\">ก็บอกว่าไม่ขัดข้อง</a>หาก Musk จะซื้อกิจการ ส่วนการสัมภาษณ์นี้เกิดขึ้นหลังจากสองเหตุการณ์นี้จึงอาจบอกได้ว่า Musk ไม่ได้สนใจซื้อกิจการ TikTok จริง</p>\n<p>เขาเสริมประเด็นนี้ว่า เขาไม่มีแผนใดว่าจะทำอะไรถ้าซื้อ TikTok มา แต่ถ้าซื้อมาจริงก็คงศึกษาอัลกอริทึมที่ใช้ว่าตรงไหนช่วยหรือมีประโยชน์บ้าง แล้วสามารถนำมาใช้ให้เป็นผลดีกับผู้คนในวงกว้างหรือไม่</p>\n<p>สุดท้าย Musk บอกว่าเขาไม่ได้ใช้งาน TikTok เป็นการส่วนตัว จึงไม่คุ้นเคยกับแอปนี้นัก ส่วน X นั้น ถือเป็นการทำงานที่แปลกในชีวิตของเขา เพราะปกติเขามักสร้างทุกอย่างเริ่มจากศูนย์ ซึ่งกรณี X ไม่ได้เป็นแบบนั้น</p>\n<p>ที่มา: <a href=\"https://techcrunch.com/2025/02/08/elon-musk-said-hes-not-interested-in-acquiring-tiktok/\">TechCrunch</a></p>\n<p><img src=\"https://www.blognone.com/sites/default/files/externals/d7f756bb27aefed8e468090d0bfb71b6.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17321dbf5ca1e06f2f00f5a07ec40678de0687a11c9bf26b24808939ef090dfc","category":"Thai"}