{"title":"Mortal Kombat 1 หยุดอัพเดตเนื้อหาเพิ่มแล้ว ยอดขายรวม 5 ล้านชุด ทีมย้ายไปทำเกมใหม่","link":"https://www.blognone.com/node/146598","date":1748082525000,"content":"<span>Mortal Kombat 1 หยุดอัพเดตเนื้อหาเพิ่มแล้ว ยอดขายรวม 5 ล้านชุด ทีมย้ายไปทำเกมใหม่</span>\n\n  <div>\n    <div>Body</div>\n              <div><p>สตูดิโอ NetherRealm ประกาศข่าวว่า <a href=\"https://www.blognone.com/node/133897\">เกม Mortal Kombat 1 ภาคล่าสุดที่เริ่มขายในปี 2023</a> จะไม่อัพเดตเนื้อหาเพิ่มเติม ไม่มีตัวละครใหม่ๆ อีกแล้ว หลังการออก  Mortal Kombat 1 Definitive Edition เวอร์ชันมัดรวมทุกอย่างเมื่อวันที่ 14 พฤษภาคม โดยตอนนี้ทีมพัฒนานำทรัพยากรไปทำโครงการเกมใหม่แล้ว</p>\n<p>Mortal Kombat 1 ถือเป็นเกม Mortal Kombat ภาคที่ 12 แต่รีเซ็ตจักรวาล (ในเรื่อง) ใหม่จากภาค 11 ทำให้เลือกใช้ตัวเลขภาคเป็น 1 แทน</p>\n<p>เกมภาค Mortal Kombat 1 ขายได้ 5 ล้านชุด ถือว่าไม่น้อย แต่ถ้าเทียบกับยอดขายของ Mortal Kombat 11 ที่ทำไว้สูงมากถึง 15 ล้านชุด ก็คงชัดเจนว่ายอดขายถดถอยลงมากจากภาคก่อนหน้า และการตัดจบการอัพเดตเกมที่อายุ 1 ปี 8 เดือนก็แสดงให้เห็นว่าเกมไม่ได้มีอายุยืนยาวอย่างที่ <a href=\"https://x.com/noobde/status/1838566106119749948\">Ed Boon หัวหน้าสตูดิโอตั้งใจไว้</a></p>\n<p>ตอนนี้ยังไม่ชัดเจนว่าโครงการเกมใหม่ของ NetherRealm คืออะไร แต่คาดกันว่าอาจเป็นเกม Injustice 3 เกมไฟติ้งของฮีโร่จักรวาล DC ที่ออกภาคสุดท้ายคือ <a href=\"https://www.blognone.com/node/82164\">Injustice 2 ในปี 2017</a></p>\n<p>ที่มา - <a href=\"https://www.ign.com/articles/confirmed-mortal-kombat-1-wont-get-any-more-dlc-characters-or-story-chapters-as-netherrealm-needs-to-shift-focus-to-the-next-project\">IGN</a></p>\n<blockquote><p>We understand this will be disappointing for fans, but our team at NetherRealm needs to shift focus to the next project in order to make it as great as we possibly can.</p>\n<p>— Mortal Kombat 1 (@MortalKombat) <a href=\"https://twitter.com/MortalKombat/status/1926020818363924598?ref_src=twsrc%5Etfw\">May 23, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 24/05/2025 - 17:28</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dbd03c9396779febc4759773b040ffd8d89bed35f867fb40bbef5e86723bc9f","category":"Thai"}