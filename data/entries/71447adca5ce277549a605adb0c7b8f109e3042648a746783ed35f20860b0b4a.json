{"title":"เนชั่นทีวีเปิดตัว ณัชชา และ ณิชชาน AI ผู้ประกาศข่าว รายแรกของไทย เริ่มจัดรายการ 1 เมษายนนี้","link":"https://www.blognone.com/node/138927","date":1711527301000,"content":"<div><div><div><p>เนชั่นทีวี ช่อง 22 เปิดตัว ณัชชา และ ณิชชาน AI ที่เป็นผู้ประกาศข่าวรายแรกของประเทศไทย พร้อมเปิดตัวในรายการ News Alert วันที่ 1 เมษายนนี้ เวลา 14.05 น. และ เวลา 14.55 น.</p>\n<p>เนชั่นระบุว่า ผู้ประกาศข่าว AI ทั้ง 2 คนนี้ ถูกพัฒนามาเพื่อช่วยสนับสนุนงานข่าวให้กับกองบรรณาธิการ และเพื่อให้ผู้สื่อข่าวมีเวลาในการทำข้อมูลมากขึ้น โดยการอ่านข่าวจะมีการทำโปรแกรมสร้างคำบรรยายเสียงอัตโนมัติ ที่จะทำให้รูปแบบการรายงานข่าวเป็นเสมือนผู้ประกาศจริงบนหน้าจอ ในขณะเดียวกันผู้ชมทางบ้านก็จะไม่รู้สึกว่ากำลังดู AI อ่านข่าวอยู่ นอกจากนี้ผู้ประกาศ AI ทั้ง 2 คน ยังสามารถต่อยอดสู่งานหลากหลายรูปแบบ เช่น Influencer, พิธีกรงาน Event และ Virtual conference โดยจะทำหน้าที่เสมือน Brand Ambassador ของเนชั่นทีวีต่อไป</p>\n<p>นางสาวอภิรวี พิชญเดชะ กรรมการผู้จัดการของ เนชั่น ทีวี เปิดเผยว่า ปัจจุบันปัญญาประดิษฐ์ หรือ AI ถูกนำมาใช้กับภาคธุรกิจ และในหลากหลายอุตสาหกรรมมากขึ้น ไม่เว้นแม้แต่งานข่าวแพลตฟอร์มทีวี และงานด้านสื่อสารมวลชน เห็นได้จากการเปิดตัวผู้ประกาศข่าวโทรทัศน์ในรูปแบบ AI ในประเทศจีน และอินเดีย หรือการนำเทคโนโลยี AI เข้ามาช่วยประมวลผล วิเคราะห์ข้อมูลต่าง ๆ ได้อย่างรวดเร็วและครอบคลุม เพื่อให้เกิดความแม่นยำในการนำเสนอข้อมูลสู่สาธารณชนมากขึ้น</p>\n<p>อภิรวีกล่าวเสริมว่า เนชั่น ทีวี จะมุ่งพัฒนานวัตกรรม และเทคโนโลยีต่อไป เพื่อเสริมศักยภาพงานข่าว ไม่ว่าจะเป็นเครื่องมือสร้างบทความตามข้อมูล และเทมเพลตที่กำหนดไว้ล่วงหน้า ช่วยสรุปข่าวอัตโนมัติรวมถึงการสร้างบทวิเคราะห์จากฐานข้อมูลเพื่อรายงานข่าว ทั้งยังสามารถประมวลเพื่อช่วยให้ผู้สื่อข่าวประหยัดเวลา สามารถมุ่งเน้นไปที่การวิเคราะห์เชิงลึกก้าวข้ามข้อจำกัดในด้านภาษา ในขณะที่ผู้ชมสามารถเข้าถึงข้อมูลข่าวสารได้อย่างไร้ขีดจำกัด</p>\n<p><img alt=\"No Description\" src=\"https://www.blognone.com/sites/default/files/externals/99c872c4f982c9b9bde5c3ee0ad72ec2.jpeg\" /></p>\n<p>ที่มา - <a href=\"https://www.facebook.com/NationstoryTH/posts/pfbid02hrCryKpvkXoUwW4r2h7vEktuFXJcrFjmL6QGQzUTEDbXuYVUJ83QmzWw7jKnJZb9l?__tn__=%2CO*F\">Nation STORY</a></p>\n</div></div></div><div><div>Topics: </div><div><div><a href=\"/topics/nation\">Nation</a></div><div><a href=\"/topics/thailand\">Thailand</a></div><div><a href=\"/topics/news\">News</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71447adca5ce277549a605adb0c7b8f109e3042648a746783ed35f20860b0b4a","category":"Thai"}