{"title":"[ไม่ยืนยัน] Apple โปรโมต Vanessa Trigub เป็นรองประธานดูแลธุรกิจค้าปลีกและ Apple Store คนใหม่","link":"https://www.blognone.com/node/145504","date":1743053292000,"content":"<div><div><div><p>มีรายงานว่าแอปเปิลได้ปรับเปลี่ยนตำแหน่งผู้บริหารระดับสูงอีกครั้ง โดยโปรโมต Vanessa Trigub ให้รับตำแหน่งรองประธานฝ่ายร้านค้าและธุรกิจค้าปลีกทั่วโลก ซึ่งตอนนี้แอปเปิลยังไม่ได้ประกาศอย่างเป็นทางการ จากเดิมงานส่วนนี้รับผิดชอบโดย <a href=\"https://www.blognone.com/node/94190\">Deirdre O’Brien</a> ที่ดูแลควบทั้งส่วนร้านค้าปลีก Apple Store และฝ่ายบุคคล (HR)</p>\n<p>ก่อนหน้านี้ Trigub เป็นผู้บริหารที่ระดับผิดชอบ Apple Store ส่วนอเมริกาฝั่งตะวันตก การขยายความรับผิดชอบนี้จึงเป็นการดูแล Apple Store ทั่วโลก ทั้งนี้ Trigub ทำงานที่แอปเปิลมานานกว่า 30 ปี และดูแลส่วนธุรกิจค้าปลีกและ Apple Store มาตลอด</p>\n<p>การเปลี่ยนแปลงนี้ไม่ได้ลดความรับผิดชอบของ O’Brien ซึ่งยังดูแลภาพรวมของธุรกิจค้าปลีกต่อไป รวมทั้งงานฝ่ายบุคคลที่กลับมารับตำแหน่งนี้หลังจาก <a href=\"https://www.blognone.com/node/142597\">Carol Surface</a> ลาออกไปเมื่อปีที่แล้ว</p>\n<p>ที่มา: <a href=\"https://www.bloomberg.com/news/articles/2025-03-27/apple-names-dedicated-retail-stores-chief-in-latest-management-shift\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/df81ff006ba19a60e9cb49d608da985a.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/management\">Management</a></div><div><a href=\"/topics/apple-store\">Apple Store</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfc0f5129afa57399aa012cc3d5b7b4b405ac276759a801ce4116def01a79466","category":"Thai"}