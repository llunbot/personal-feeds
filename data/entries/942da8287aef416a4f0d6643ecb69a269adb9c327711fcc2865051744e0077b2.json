{"title":"เป็นทุกอย่างแล้ว! Canva เพิ่มเครื่องมือใหม่ สเปรดชีท, แชทบอต AI และ AI เขียนโค้ด","link":"https://www.blognone.com/node/145793","date":1744351178000,"content":"<div><div><div><p>Canva ประกาศอัปเกรดชุดเครื่องมือทำงาน Visual Suite 2.0 ซึ่งเพิ่มเติมของใหม่จากเวอร์ชันแรกที่<a href=\"https://www.blognone.com/node/130410\">เปิดตัวในปี 2022</a> รองรับการทำงานในทุกด้านมากกว่าเดิม ไม่จำกัดเฉพาะงานออกแบบกราฟิก</p>\n<p>การเปลี่ยนแปลงสำคัญใน Visual Suite 2.0 นั้น Canva บอกว่าคือทำให้การออกแบบครั้งเดียวสามารถใช้ได้ทุกฟอร์แมตงานโดยไม่มีข้อจำกัด เช่น เมื่อเริ่มต้นการออกแบบบน Whiteboard ก็สามารถสร้างผลงานออกไปเป็นรูปแบบ Doc, Slides, Spreadsheets หรือไฟล์โพสต์ลงโซเชียลได้เลย</p>\n<p>ของใหม่ที่เพิ่มมาใน Visual Suite 2.0 ได้แก่</p>\n<ul>\n<li><strong>Canva Sheets</strong> โปรแกรมสเปรดชีท ที่ผสมผสานการนำเสนอข้อมูลในรูปแบบตาราง พร้อมกับฟอร์แมตตัวหนังสือ และภาพประกอบเพิ่มความน่าสนใจ โดยมีเครื่องมือ AI ทั้ง Magic Insights, Magic Formulas และอื่นช่วยปรับปรุงข้อมูลด้วย</li>\n<li><strong>Canva AI</strong> แชทบอตที่ช่วยสร้างสรรค์ผลงานได้ตามต้องการ สามารถเรียกใช้งานได้จากทุกแอปเพื่อให้ช่วยงาน เช่น แก้ไขรูป, ปรับขนาด, สร้างสรรค์ข้อความ เป็นต้น</li>\n<li><strong>Canva Code</strong> ปัญญาประดิษฐ์เขียนโค้ด ช่วยสร้างวิดเจ็ทหรือเว็บไซต์ได้ตามที่ต้องการ</li>\n<li><strong>Photo Editor</strong> เพิ่มความสามารถ AI สร้างหรือลบฉากหลัง และปรับแก้ไขรูปได้ง่ายตาม Prompt</li>\n</ul>\n<p>ความสามารถทั้งหมดจะอัปเกรดให้ผู้ใช้งาน Canva เร็ว ๆ นี้</p>\n<p>ที่มา: <a href=\"https://www.canva.com/newsroom/news/canva-create-2025/\">Canva</a></p>\n<p><img alt=\"No Description\" src=\"https://www.blognone.com/sites/default/files/externals/4dfb2fbb297b00b57af01bbb983d906d.jpeg\" /></p>\n</div></div></div><div><div>Topics: </div><div><div><a href=\"/topics/canva\">Canva</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"942da8287aef416a4f0d6643ecb69a269adb9c327711fcc2865051744e0077b2","category":"Thai"}