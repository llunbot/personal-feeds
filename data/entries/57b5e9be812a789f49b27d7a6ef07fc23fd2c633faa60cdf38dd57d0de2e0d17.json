{"title":"Google Assistant ประกาศยกเลิกฟีเจอร์ที่คนใช้งานน้อย จำนวน 17 รายการ","link":"https://www.blognone.com/node/137632","date":1705022845000,"content":"<div><div><div><p>กูเกิลประกาศการเปลี่ยนแปลงในบริการผู้ช่วย Google Assistant โดยบอกว่าเพื่อให้การลงทุนในเทคโนโลยี ที่จะปรับปรุงการทำงานให้ดีขึ้น เป็นไปตามความสำคัญ กูเกิลจะยกเลิกการสนับสนุนฟีเจอร์ที่ถูกใช้งานน้อย ซึ่งมีทั้งหมด 17 รายการ มีผลตั้งแต่วันที่ 26 มกราคม เป็นต้นไป โดยเมื่อเรียกใช้งาน จะได้การตอบกลับว่าฟีเจอร์นี้ไม่สามารถใช้งานได้แล้ว</p>\n<p>ฟีเจอร์ทั้งหมดที่ยกเลิก <a href=\"https://support.google.com/assistant/?p=assistant_is_changing\">สามารถดูได้ที่นี่</a> ตัวอย่างเช่น ส่งอีเมลด้วยคำสั่งเสียง, แก้ไขเวลานัดหมายเดิมใน Google Calendar, เรียกใช้แอป Calm เป็นต้น</p>\n<p>กูเกิลบอกว่าการเปลี่ยนแปลงนี้อาจมีผลกระทบกับผู้ใช้งาน ซึ่งหากต้องการแสดงความเห็นก็สามารถบอกว่า \"Hey Google, send feedback\" เพื่อให้ข้อมูลกับทีมพัฒนาได้</p>\n<p>ที่มา: <a href=\"https://9to5google.com/2024/01/11/google-assistant-feature-removal/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/00e9b3fcb8b4ae6eca9f1608c1a0f907.png\" /></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57b5e9be812a789f49b27d7a6ef07fc23fd2c633faa60cdf38dd57d0de2e0d17","category":"Thai"}