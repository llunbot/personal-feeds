{"title":"เตรียมใส่หน้ากากกันยาวๆ LG ออกหน้ากากฟอกอากาศ PuriCare รุ่นใหม่ มีไมค์กับลำโพงช่วยขยายเสียงพูด","link":"https://www.blognone.com/node/123842","date":1626949175000,"content":"<div><div><div><p>เมื่อปีที่แล้ว LG วางขายหน้ากากฟอกอากาศ<a href=\"https://www.lg.com/th/air-purifier/lg-ap300awfa\">LG PuriCare</a> ราคา 5,490 บาท ล่าสุด LG เตรียมออกรุ่นอัพเดตแล้ว โดยปรับปรุงให้มอเตอร์เครื่องฟอกอากาศมีขนาดเล็กและเงียบกว่าเดิม รวมถึงเพิ่มไมค์และลำโพงสำหรับช่วยขยายเสียงพูดในตัว</p>\n<p>ไมโครโฟในหน้ากากจะตรวจจับและขยายเสียงพูดอัตโนมัติ แก้ปัญหาพูดผ่านแมสก์แล้วผู้ฟังไม่ได้ยิน LG เรียกระบบนี้ว่า VoiceON ตัวหน้ากากมีน้ำหนัก 94 กรัม 9แบตเตอรี่ 1,000mAh ชาร์จผ่าน USB เต็มภายในสองชั่วโมง และเคลมว่าสวมใส่สบายได้นาน 8 ชั่วโมง</p>\n<p>LG เตรียมวางจำหน่ายหน้ากาก PuriCare รุ่นใหม่ในประเทศไทย ภายในเดือนหน้า ตอนนี้ยังไม่มีข้อมูลว่าระบบกรองอากาศเป็นแบบใด จากเดิมที่รุ่นก่อนหน้านี้เป็นแผ่นกรองแบบ HEPA H13 class</p>\n<p>ที่มา - <a href=\"https://www.theverge.com/2021/7/22/22588315/lg-air-purifying-face-mask-update-speakers-microphone-puricare-wearable-air-purifier\">The Verge</a></p>\n<p><img src=\"https://www.blognone.com/sites/default/files/externals/3378e38a0d4adb04d1eb2e0c25eca3a0.jpg\" /><img src=\"https://www.blognone.com/sites/default/files/externals/23d01f4265f9f8f693e22d37a6c699a0.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/gadget\">Gadget</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8ff1dbedac6916513fc256d38c4e4c0590e8526378720ecd72874ac1812962d","category":"Thai"}