{"title":"Among Us ประกาศออกเวอร์ชันคอนโซล Xbox, PlayStation ขาย 14 ธันวาคม","link":"https://www.blognone.com/node/125435","date":1635044003000,"content":"<div><div><div><p>เกมฮิตของปี 2020 อย่าง Among Us เริ่มต้นจากการออกเวอร์ชันมือถือและพีซีในปี 2018 แล้วค่อยตามมาด้วย<a href=\"https://www.blognone.com/node/120131\">เวอร์ชัน Switch ในปี 2020</a> แต่ยังไม่มีให้เล่นบนคอนโซลกระแสหลักทั้งฝั่ง PlayStation และ Xbox</p>\n<p>หลังจากรอคอยกันมานาน ในที่สุด Among Us ก็ประกาศวันขายเวอร์ชันคอนโซล 14 ธันวาคม 2021 โดยลงทั้ง PS4, PS5, Xbox One และ Xbox Series X|S (ฝั่ง Xbox จะเปิดให้เล่นใน Game Pass ด้วย) เกมทุกเวอร์ชันรองรับ cross play เล่นร่วมกับเพื่อนแพลตฟอร์มอื่นได้ ขายราคาเท่ากันที่ 4.99 ดอลลาร์</p>\n<p>นอกจากนี้ Among Us ยังประกาศออกเวอร์ชันแผ่น (Xbox, PlayStation, Switch) ที่มีหลาย edition แยกตามระดับราคา และมีของแถมในชุดหลายอย่างด้วย</p>\n<p><img src=\"https://www.blognone.com/sites/default/files/externals/06209e04f64e085b59b7d724c4e4f7fd.jpg\" /></p>\n<p><img src=\"https://www.blognone.com/sites/default/files/externals/4893df70311174492d04458d61678ba5.jpg\" /></p>\n<p>ที่มา - <a href=\"https://www.innersloth.com/xbox-playstation-launch-on-dec-14/\">InnerSloth</a>, <a href=\"https://blog.playstation.com/2021/10/21/among-us-launches-on-ps4-and-ps5-december-14/\">PlayStation Blog</a></p>\n</div></div></div><div><div>Topics: </div><div><div><a href=\"/topics/among-us\">Among Us</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9380abe8b8357527185a0943dc047ed1c537fd43aee1cb661109aced0679b3f","category":"Thai"}