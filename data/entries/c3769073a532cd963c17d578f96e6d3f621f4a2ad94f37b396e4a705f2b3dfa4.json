{"title":"Gulf Binance เตรียมเปิดให้บริการแพลตฟอร์มสินทรัพย์ดิจิทัลในไทย ไตรมาส 4/2566","link":"https://www.blognone.com/node/134035","date":1685111466000,"content":"<div><div><div><p>Binance และ บมจ. กัลฟ์ เอ็นเนอร์จี ดีเวลลอปเมนท์ (Gulf) ประกาศว่าบริษัทร่วมทุน Gulf Binance ได้รับใบอนุญาตในการดำเนินงานธุรกิจศูนย์ซื้อขายสินทรัพย์ดิจิทัล และธุรกิจนายหน้าซื้อขายสินทรัพย์ดิจิทัล จากกระทรวงการคลังผ่านทางสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เป็นที่เรียบร้อยแล้ว หลังจากทั้งสองบริษัทได้<a href=\"https://www.blognone.com/node/128086\">ลงนามสัญญาร่วมทุนเมื่อปีที่แล้ว</a></p>\n<p>แพลตฟอร์มของ Gulf Binance จะเปิดให้บริการทั้งระบบการซื้อขายกระเป๋าเงินโทเคนดิจิทัล (Digital Token Wallets) และกระเป๋าเงินคริปโทเคอร์เรนซี (Cryptocurrency Wallets) ภายใต้ข้อกำหนดของ ก.ล.ต. กำหนดเปิดให้บริการภายในไตรมาสที่ 4 ของปี 2566</p>\n<p>Richard Teng หัวหน้าส่วนธุรกิจของ Binance ในเอเชีย-ยุโรป-ตะวันออกกลาง-แอฟริกาเหนือ กล่าวว่าบริษัทร่วมทุน Gulf Binance รู้สึกยินดีที่ได้รับใบอนุญาตดำเนินธุรกิจในประเทศไทย โดยบริษัทจะนำเทคโนโลยีบล็อกเชนมาตอบสนองความต้องการของผู้ใช้งานในไทย ด้วยระบบที่มีความน่าเชื่อถือและได้รับการกำกับดูแลจากหน่วยงานท้องถิ่น</p>\n<p>ที่มา: <a href=\"https://hub.optiwise.io/en/documents/76229/6443705D1ADEC73E2A43725E1ADAC538670F775E12D2C33F1342075F1CA8C4491045702869ADB3496F30042F18DFC14A61306C1E4E8DCF3A6043775C1AD9C6396143725E1CDBCC3860276C1E4E8D_260520231700060906T.pdf\">Gulf</a> และ <a href=\"https://www.binance.com/en/blog/ecosystem/gulf-binance-secures-digital-asset-operator-licenses-in-thailand-3415121915568823678\">Binance</a></p>\n<p><img alt=\"No Description\" src=\"https://www.blognone.com/sites/default/files/externals/9dd7923766acd12cef73f3bce9bb7fa4.jpg\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/gulf\">GULF</a></div><div><a href=\"/topics/cryptocurrency\">Cryptocurrency</a></div><div><a href=\"/topics/thailand\">Thailand</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3769073a532cd963c17d578f96e6d3f621f4a2ad94f37b396e4a705f2b3dfa4","category":"Thai"}