{"title":"Google เปิดตัวชุดเครื่องมือสำหรับผู้ลงโฆษณา Google Ad ที่นำ AI มาช่วยสร้างเนื้อหา","link":"https://www.blognone.com/node/133980","date":1684889524000,"content":"<div><div><div><p>กูเกิลเปิดตัวเครื่องมือสำหรับผู้ลงโฆษณาชุดใหม่ ที่ใช้ Generative AI มาช่วยปรับปรุงเนื้อหาโฆษณาให้สะดวกมากขึ้น ในงาน Google Marketing Live ที่จัดในซานฟรานซิสโก</p>\n<p>เครื่องมือชุดแรกเป็นตัวช่วยสรุปเนื้อหาจากหน้าแลนดิ้งเพจ โดย Google AI จะสรุปคีย์เวิร์ด หัวข้อ คำอธิบาย และสิ่งต่าง ๆ ที่พบในหน้านั้น พร้อมระบบคำแนะนำในการตั้งค่าแคมเปญผ่านแชท และเพิ่มความสามารถระบบสร้าง Assets อัตโนมัติ (ACA) ซึ่งสามารถปรับคำหัวข้อ ให้ไปสอดคล้องกับคำที่ผู้ใช้งานเสิร์ชได้มากขึ้น (ดูตัวอย่างท้ายข่าว)</p>\n<p>เครื่องมือถัดมา เป็นการเพิ่มความสามารถให้ Performance Max สามารถสร้าง Assets ได้หลากหลายและสร้างสรรค์ขึ้น โดยอาศัยรูปภาพหรือข้อความตั้งต้นของผู้ลงโฆษณา แล้วใช้ Generative AI มาเสริมข้อความหรือภาพพื้นหลังให้สวยงามมากขึ้น</p>\n<p>สุดท้ายกูเกิลยังเริ่มทดสอบ Search Generative Experience (SGE) ซึ่งเป็นระบบการแสดงโฆษณาที่เกี่ยวข้องระหว่างแชทบอต โดยในตัวอย่าง เช่น เมื่อสอบถามไอเดียในการปีนเขาผจญภัย กูเกิลก็อาจแทรกโฆษณาเพิ่มเติมโดยแนะนำอุปกรณ์เดินป่ามาให้ พร้อมป้ายกำกับว่าได้รับการสนับสนุน เป็นต้น</p>\n<p>ที่มา: <a href=\"https://blog.google/products/ads-commerce/ai-powered-ads-google-marketing-live/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/c98573076c94127541d311fc11f0ba2d.jpg\" /></p>\n<p>Google AI สรุปส่วนสำคัญจากแลนดิ้งเพจที่กำหนด</p>\n<p><img alt=\"No Description\" src=\"https://www.blognone.com/sites/default/files/externals/7492423ef418afe943541487ef1c95ca.png\" /></p>\n<p>ตัวอย่าง ACA ปรับคำโปรยโฆษณาให้สอดคล้องกับคำที่เสิร์ช (Dry กับ Sensitive Skin)</p>\n<p><img alt=\"No Description\" src=\"https://www.blognone.com/sites/default/files/externals/b218fc7ef4f0ea0e28965ae27096dd52.jpg\" /></p>\n<p>Generative AI ช่วยปรับ Assets ของโฆษณาให้มีลูกเล่นมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/b68504bbe4fc4e8b7b31cd96a7ed3e05.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/digital-marketing\">Digital Marketing</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df7bfb140a7f7b19dd698535197043e642e3ae9e43a6088ce77b6a0bef063342","category":"Thai"}