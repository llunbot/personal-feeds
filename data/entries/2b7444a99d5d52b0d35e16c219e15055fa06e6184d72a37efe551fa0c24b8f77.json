{"title":"Grab รายงานผลประกอบการไตรมาส รายได้รวมเติบโต 24%","link":"https://www.blognone.com/node/139776","date":1715824848000,"content":"<div><div><div><p>Grab Holdings รายงานผลประกอบการของไตรมาสที่ 1 ปี 2024 มีมูลค่าการใช้จ่ายสุทธิบนแพลตฟอร์มจากธุรกิจออนดีมานด์ (GMV) รวม 4,242 ล้านดอลลาร์ เพิ่มขึ้น 18% จากไตรมาสเดียวกันในปีก่อน แบ่งเป็น รถโดยสาร 1,547 ล้านดอลลาร์ (+27%) และเดลิเวอรี 2,695 ล้านดอลลาร์ (+13%) คิดเป็นรายได้ของบริษัท 653 ล้านดอลลาร์ เพิ่มขึ้น 24% มีกำไร EBITDA 153 ล้านดอลลาร์ และขาดทุนสุทธิ 115 ล้านดอลลาร์</p>\n<p>จำนวนผู้ใช้งานเฉพาะส่วนบริการออนดีมานด์มี 34.4 ล้านบัญชี เพิ่มขึ้น 19% ในไตรมาสนี้ Grab ยังรายงานตัวเลขเงินค่าตอบแทนจูงใจหรือ Incentive โดยจ่ายส่วนนี้รวม 415.6 ล้านดอลลาร์ แบ่งเป็นส่วนของพาร์ตเนอร์ 176.7 ล้านดอลลาร์ และส่วนของลูกค้า 238.8 ล้านดอลลาร์</p>\n<p>Anthony Tan ซีอีโอ Grab กล่าวว่าบริษัทยังคงโฟกัสการเพิ่มจำนวนผู้ใช้งานบนแพลตฟอร์ม และเพิ่มความถี่ในการใช้บริการ ซึ่งสะท้อนจากรายได้เฉลี่ยของพาร์ตเนอร์ที่เพิ่มขึ้น และ GMV ที่ยังทำสถิติใหม่</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://investors.grab.com/news-releases/news-release-details/grab-reports-first-quarter-2024-results\">Grab</a></p>\n<p><img alt=\"No Description\" src=\"https://www.blognone.com/sites/default/files/externals/e13e1b36cc357e8e44a3f5fe72d15fdb.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b7444a99d5d52b0d35e16c219e15055fa06e6184d72a37efe551fa0c24b8f77","category":"Thai"}