{"title":"ผู้ใช้ Pixel Watch พบปัญหาฝาหลังหลุดออกมา - Google ยืนยันปัญหา บอกมีจำนวนน้อยมาก","link":"https://www.blognone.com/node/134157","date":1685866675000,"content":"<div><div><div><p>ผู้ใช้งานสมาร์ทวอทช์ Pixel Watch ของกูเกิลจำนวนหนึ่ง รายงานปัญหาโดยมีอาการเหมือนกันคือฝาหลังของนาฬิกาหลุดออกมาโดยไม่ทราบสาเหตุ ซึ่งเริ่มมีรายงานปัญหานี้ตั้งแต่ประมาณ 1-2 เดือนที่แล้ว และพบจำนวนเพิ่มขึ้น</p>\n<p>รายงานปัญหาบางรายระบุว่า น่าจะเกิดจากส่วนที่เชื่อมฝาหลังไว้เสื่อมสภาพ บางรายพบก็ปัญหาฝาหลังหลุดออกขณะดึงออกจากแท่นชาร์จแม่เหล็ก อย่างไรก็ตามผู้ใช้งานทุกรายได้แจ้งปัญหานี้กับกูเกิล ซึ่งก็สามารถเคลมสินค้าได้ตามขั้นตอน</p>\n<p>Pixel Watch เป็นสมาร์ทวอทช์รุ่นแรกจากกูเกิล <a href=\"https://www.blognone.com/node/130793\">เปิดตัวเมื่อปลายปีที่แล้ว</a> ใช้ระบบปฏิบัติการ Wear OS 3.5</p>\n<p>ตัวแทนของกูเกิลยืนยันปัญหานี้ โดยบอกว่ากำลังตรวจสอบและแก้ไขปัญหาอยู่ โดยบอกว่าจำนวน Pixel Watch ที่เจอปัญหานี้มีจำนวนน้อยมาก</p>\n<p>ที่มา: <a href=\"https://9to5google.com/2023/06/03/pixel-watch-back-panel-fell-off/\">9to5Google</a> ภาพจาก Reddit <a href=\"https://www.reddit.com/r/PixelWatch/comments/12fp7qt/the_whole_rear_plate_randomly_came_off/\">[1]</a>, <a href>[2]</a>, <a href>[3]</a></p>\n<p><img alt=\"No Description\" src=\"https://www.blognone.com/sites/default/files/externals/096b7ca7ca55a7657aea4cbf2a6d2b7f.jpg\" /></p>\n</div></div></div><div><div>Topics: </div><div><div><a href=\"/topics/pixel-watch\">Pixel Watch</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aafe99fe77535d22f14fa02ca79253ee37ceafb79a26faa9591b6bc954d690d3","category":"Thai"}