{"title":"Snap ประกาศเรียกคืนโดรนเซลฟี่ Pixy (ที่เลิกขายไปแล้ว) เนื่องจากปัญหาแบตเตอรี่","link":"https://www.blognone.com/node/138018","date":1706887855000,"content":"<div><div><div><p>Snap ประกาศเรียกคืน<a href=\"https://www.blognone.com/node/128241\">โดรนเซลฟี่ Pixy</a> ทั้งหมด โดยร่วมมือกับหน่วยงานด้านความปลอดภัยลูกค้าในสหรัฐอเมริกา เนื่องจากพบปัญหาส่วนแบตเตอรี่ของโดรนสามารถระเบิดติดไฟได้ โดย Snap แนะนำให้ลูกค้าหยุดใช้งาน Pixy ทันที ถอดแบตเตอรี่ หยุดนำไปชาร์จ ตอนนี้มีรายงานเคสแบตเตอรี่ติดไฟหนึ่งราย และอีกหลายได้รับบาดเจ็บเล็กน้อย</p>\n<p>ในรายงานนี้ Snap ระบุจำนวนสินค้าที่ได้รับผลกระทบว่ามีจำนวนประมาณ 71,000 อัน ซึ่งหมายถึงจำนวนแบตเตอรี่ที่ขายไปทั้งหมด ซึ่งบางคนอาจซื้อแบตเตอรี่เสริมไปอีก แต่ทำให้เห็นภาพว่าโดรน Pixy ขายได้ไม่เกินจากตัวเลขนี้ และอาจเป็นคำตอบว่าทำไม Snap จึง<a href=\"https://www.blognone.com/node/129905\">ยกเลิกสินค้านี้</a>หลังขายไปเพียง 4 เดือน</p>\n<p>Snap บอกว่าจะคืนเงินเต็มจำนวนให้กับลูกค้าที่นำโดรนและแบตเตอรี่มาเปลี่ยนคืนครบตามขั้นตอน</p>\n<p>ที่มา: <a href=\"https://www.theverge.com/2024/2/1/24058119/snap-recall-pixy-drone-refund\">The Verge</a></p>\n<p><img src=\"https://www.blognone.com/sites/default/files/externals/6b496b39b7da154fa647d801d8b4f4f4.jpg\" /></p>\n</div></div></div><div><div>Topics: </div><div><div><a href=\"/topics/snap\">Snap</a></div><div><a href=\"/topics/drone\">Drone</a></div><div><a href=\"/topics/battery-recall\">Battery Recall</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51a8cf901346ffcef3ab8eac423b8a0fa245298b799c6926ea5e4f1c3e54d49f","category":"Thai"}