{"title":"NASA ประกาศวันปล่อยกล้องโทรทรรศน์อวกาศ James Webb รอบใหม่ วันที่ 18 ธันวาคมนี้","link":"https://www.blognone.com/node/124658","date":1631166937000,"content":"<div><div><div><p>กล้องโทรทรรศน์อวกาศ James Webb กล้องโทรทรรศน์ที่มีประสิทธิภาพสูงที่สุดที่เคยมีการสร้าง เริ่มโครงการตั้งแต่ปี 1996 และถูกตั้งเป้าให้มาแทนกล้องโทรทรรศน์อวกาศ Hubble ที่เริ่มล้าสมัย มีแผนการปล่อยสู่อวกาศครั้งแรกในปี 2007 แต่ถูกเลื่อนรวมถึงซ่อมแซมและปรับปรุงมาหลายครั้งจนแทบจะติดตามไม่ไหว</p>\n<p>กำหนดการณ์ 5 ครั้งล่าสุดคือช่วงปลายปี 2018 หลังจากนั้นก็ถูกเลื่อนเป็นกลางปี 2019, เป็นเดือนพฤษภาคม 2020, มีนาคม 2021, ตุลาคม 2021 และกำหนดการล่าสุดที่ NASA เปิดเผย คือ 18 ธันวาคม 2021 นี้</p>\n<p><img src=\"https://www.blognone.com/sites/default/files/externals/85841b6df7ded536c1996b972f283c4b.jpg\" /><em><a href=\"https://www.flickr.com/photos/nasawebbtelescope/sets/72157624413830771\">ภาพจำลองกล้องโทรทรรศน์อวกาศ James Webb จากนาซ่า</a></em></p>\n<p>กล้องโทรทรรศน์อวกาศ James Webb ประกอบด้วยแผ่นกระจกทองคำขนาด 6.5 เมตร ประกอบขึ้นจากแผ่นทรง 6 เหลี่ยมกว่า 18 แผ่น และจะถูกปล่อยโดยจรวด Arianespace Ariane 5 โดยฐานส่งจรวดของยุโรป ที่ French Guiana ทวีปอเมริกาใต้ ทำหน้าที่สำรวจและบันทึกอวกาศส่วนลึกได้ไกลกว่าที่เคย</p>\n<p>คงต้องมาลุ้นกันอีกครั้งว่าคราวนี้กล้อง James Webb จะได้ออกสู่อวกาศจริงๆ สักทีหรือไม่เพราะโครงการเองก็<a href=\"https://www.blognone.com/node/104407\">ประสบปัญหาต้นทุนบานปลายมาเป็นระยะเวลานาน</a>แล้ว หากไม่ได้ขึ้นสู่อวกาศสักที อนาคตของโครงการนี้ ก็อาจไม่แน่นอนนัก</p>\n<p>ที่มา - <a href=\"https://www.nasa.gov/press-release/nasa-readies-james-webb-space-telescope-for-december-launch/\">NASA</a></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e90532f6fa534b808849c8653daa1699dce0aa4527269bdab68fe38747ab87df","category":"Thai"}