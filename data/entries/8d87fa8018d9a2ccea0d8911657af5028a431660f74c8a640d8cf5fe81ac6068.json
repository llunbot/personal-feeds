{"title":"Tesla รายงานผลประกอบการ รายได้รวมเติบโต แต่เฉพาะธุรกิจรถลดลง 7%","link":"https://www.blognone.com/node/141048","date":1721774014000,"content":"<div><div><div><p>Tesla รายงานผลประกอบการประจำไตรมาสที่ 2 ปี 2024 หลังจาก<a href=\"https://www.blognone.com/node/140705\">รายงานตัวเลขการผลิต</a>ไปเมื่อต้นเดือน โดยรายได้รวมเพิ่มขึ้น 2% จากช่วงเดียวกันในปีก่อนเป็น 25,500 ล้านดอลลาร์ ถ้าดูเฉพาะรายได้ของธุรกิจรถยนต์เป็น 19,878 ล้านดอลลาร์ ลดลง 7% มีกำไรสุทธิตามบัญชี GAAP 1,478 ล้านดอลลาร์ กระแสเงินสดอิสระ 1,342 ล้านดอลลาร์</p>\n<p>Tesla บอกว่าบริษัทยังทำรายได้เพิ่มขึ้นทำสถิติสูงสุด ท่ามกลางการดำเนินงานที่มีความท้าทายสูง ภาพรวมตลาดรถ EV ในโลกกลับมาเติบโตในไตรมาสที่ผ่านมา และเชื่อว่า Pure EV คือคำตอบที่ลูกค้าจะเลือกท่ามกลางความเชื่อเกี่ยวกับระยะการขับ (Range), การชาร์จ และการให้บริการ นอกจากนี้ไตรมาสที่ผ่านมา Tesla ยัง<a href=\"https://www.blognone.com/node/139211\">ลดราคา</a>ซอฟต์แวร์ FSD สำหรับลูกค้าในอเมริกา เพื่อดึงดูดให้คนได้ทดลองใช้งานมากขึ้น เพื่อเห็นศักยภาพของ AI ใน FSD</p>\n<p>Elon Musk ซีอีโอ Tesla ให้ข้อมูลเพิ่มเติมในช่วงแถลงประกอบการ พูดถึง Robotaxi ที่<a href=\"https://www.blognone.com/node/140856\">เลื่อนเปิดตัว</a> ว่าเขาคงตกใจมากถ้าเราไม่สามารถทำได้ภายในปีหน้า</p>\n<p>ที่มา: <a href=\"https://digitalassets.tesla.com/tesla-contents/image/upload/IR/TSLA-Q2-2024-Update.pdf\">Tesla</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/291778cb158d2434d8d0a4da01f89965.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d87fa8018d9a2ccea0d8911657af5028a431660f74c8a640d8cf5fe81ac6068","category":"Thai"}