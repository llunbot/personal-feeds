{"title":"คลิปเทรลเลอร์เกม GTA 6 ยอดวิวเกิน 10 ล้านแล้ว, Rockstar โพสต์คลิปลง X ตามคำขอซีอีโอ","link":"https://www.blognone.com/node/137107","date":1701854064000,"content":"<div><div><div><p>คลิปเทรลเลอร์ของเกม Grand Theft Auto VI บน YouTube มียอดชมเกิน 100 ล้านวิวแล้ว ใช้เวลาประมาณ 1 วันครึ่งหลัง<a href=\"https://www.blognone.com/node/137084\">เผยแพร่ครั้งแรกช่วง 6 โมงเช้าเมื่อวานนี้</a> ซึ่งตัวเลขนี้สามารถแซงยอดวิวเทรลเลอร์ของเกม GTA 5 ที่อยู่บน YouTube มานานได้เรียบร้อยแล้ว</p>\n<p>ความร้อนแรงของเทรลเลอร์ GTA6 ไม่ใช่เรื่องน่าแปลกใจนัก เพราะถือว่าแฟนๆ รอกันมานาน แต่มีประเด็นเล็กๆ คือ Rockstar เลือกโพสต์ข่าวต่างๆ ของ GTA6 ผ่าน X/Twitter มาตลอด แต่เมื่อถึงเวลาโพสต์คลิปเทรลเลอร์ กลับเลือกโพสต์วิดีโอบน YouTube แทน</p>\n<p>ประเด็นนี้ทำให้ Linda Yaccarino ซีอีโอของ X/Twitter ออกมาเรียกร้องให้ Rockstar โพสต์เทรลเลอร์ในระบบวิดีโอของ X บ้าง เพราะเกมมิ่งถือเป็นคอนเทนต์ที่บรรดาผู้ให้ใช้ความสนใจ ซึ่งภายหลัง Rockstar ก็ทำตามเสียงเรียกร้อง โพสต์คลิปลง X ด้วย (ปัจจุบันมียอดวิว 15 ล้านวิว ขณะที่เขียนข่าว)</p>\n<p><img alt=\"No Description\" src=\"https://www.blognone.com/sites/default/files/externals/ca73f3fbaf8e4b85013e9bbf9da4534e.png\" /></p>\n<blockquote>\n<p>.<a href=\"https://twitter.com/RockstarGames?ref_src=twsrc%5Etfw\">@RockstarGames</a> — gaming is one of our most popular topics. Drop that trailer here — give the people on <a href=\"https://twitter.com/X?ref_src=twsrc%5Etfw\">@X</a> what they want!! <a href=\"https://t.co/sU3hHk9pgQ\">https://t.co/sU3hHk9pgQ</a></p>\n<p>— Linda Yaccarino (@lindayaX) <a href=\"https://twitter.com/lindayaX/status/1731854992959742344?ref_src=twsrc%5Etfw\">December 5, 2023</a></p></blockquote>\n<blockquote><p>Hello <a href=\"https://twitter.com/X?ref_src=twsrc%5Etfw\">@X</a>, watch Grand Theft Auto VI Trailer 1 <a href=\"https://t.co/smzxOLhh4o\">pic.twitter.com/smzxOLhh4o</a></p>\n<p>— Rockstar Games (@RockstarGames) <a href=\"https://twitter.com/RockstarGames/status/1732149328779571313?ref_src=twsrc%5Etfw\">December 5, 2023</a></p></blockquote>\n<p>ที่มา - <a href=\"https://www.ign.com/articles/gta-6-trailer-finally-released-on-xtwitter-after-ceo-begged-rockstar-to-post\">IGN</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79920f096baed28dd73f159a49872433e00438f0880dd627a01945109e191071","category":"Thai"}