{"title":"โซนี่เปิดตัวหูฟังไร้สาย WF-1000XM5 ไมค์ 6 ตัว ป้องกันเสียงรบกวนได้ดีที่สุด ราคา 299 ดอลลาร์","link":"https://www.blognone.com/node/134984","date":1690253903000,"content":"<div><div><div><p>โซนี่เปิดตัวหูฟังไร้สายรุ่นเรือธง WF-1000XM5 <a href=\"https://www.blognone.com/node/134948\">ตามที่โปรโมทไว้ก่อนหน้านี้</a> โดยใช้ดีไซน์ที่เล็กกว่ารุ่นก่อน 25% และเบากว่ารุ่นก่อน 20%</p>\n<p>โซนี่เรียก WF-1000XM5 ว่าเป็น The Best Noise-Canceling Earbuds เพราะมีเทคโนโลยีด้านป้องกันเสียงรบกวนที่ดีที่สุดในท้องตลาด สามารถกรองเสียงภายนอกได้หลากหลายความถี่</p>\n<p>เทคโนโลยีของโซนี่ประกอบด้วยชิปพิเศษ 2 ตัวที่ออกแบบมาเพื่อการนี้ ได้แก่ Integrated Processor V2 และ HD Noise Canceling Processor QN2e, เพิ่มไมโครโฟนเป็นข้างละ 3 ตัว แบ่งเป็น dual feedback mics ข้างละสองตัวเพื่อตรวจจับเสียงรบกวนความถี่ต่ำ จากนั้นส่งต่อให้ไดรเวอร์ตัวใหม่ Dynamic Driver X สร้างเสียงความถี่ต่ำมาชนเพื่อสลายคลื่นเสียงรบกวนได้แม่นยำขึ้น</p>\n<p><img alt=\"No Description\" src=\"https://www.blognone.com/sites/default/files/externals/1b16707fd9b1e1800f17bcbede4fa999.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/32292a708a590c1643577c3040a92245.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/83349bc56ced5df3169e15f8eeeff313.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/95abb8c4654d8a1e8e3d54e9ccfc420b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3b89c49aa9786cde03a978f939915500.jpg\" /></p>\n<p>ตัวไดรเวอร์ Dynamic Driver X ยังให้เสียงดนตรีคุณภาพสูงขึ้น ตัวชิปรองรับการประมวลผลเสียงแบบ 24-bit และรองรับ High-Resolution Audio Wireless ผ่านมาตรฐาน LDAC</p>\n<p>การสนทนาด้วยเสียงใช้เทคโนโลยี Precise Voice Pickup Technology เทรน AI DNN (Deep Neutral Network) ด้วยข้อมูลจากเสียงพูด 500 ล้านตัวอย่าง เพื่อให้แยกแยะเสียงพูดจากเสียงรบกวนได้ดีที่สุด</p>\n<p>ฟีเจอร์อื่นได้แก่ Auto Play ตั้งให้เล่นเพลงอัตโนมัติตามเงื่อนไขหรือช่วงเวลาที่กำหนด, ตั้งให้ส่งเสียงแจ้งเตือนนัดหมายได้ เพื่อไม่ต้องหยิบมือถือออกมาดู, รองรับการสั่งงานด้วยเสียงผ่าน Google Assistant หรือ Amazon Alexa, กันน้ำ IPX4, รองรับ Android Fast Pair, เชื่อมต่ออุปกรณ์ผ่าน Bluetooth ได้สองตัวพร้อมกัน</p>\n<p>แบตเตอรี่อยู่ได้นาน 24 ชั่วโมง (นับพลังงานจากการชาร์จหูฟัง ใช้ได้ 8 ชั่วโมง + แบตเคส ใช้ได้อีก 16 ชั่วโมง) มีระบบชาร์จด่วน 3 นาที อยู่ได้ 60 นาที, รองรับการชาร์จไร้สาย Qi, ตัวเคสชาร์จยังเล็กลงกว่าเดิม พกพาใส่กระเป๋าเสื้อหรือกางเกงได้ง่ายขึ้นอีก</p>\n<p>Sony WF-1000XM5 วางขายในราคา 299 ดอลลาร์ มีให้เลือก 2 สีคือ เทากับเงิน <a href=\"https://electronics.sony.com/audio/headphones/truly-wireless-earbuds/p/wf1000xm5-b\">สเปกละเอียด</a></p>\n<p><img alt=\"No Description\" src=\"https://www.blognone.com/sites/default/files/externals/4c615bee2f186f5dedac3f76224f1cc1.jpg\" /></p>\n<p>ที่มา - <a href=\"https://www.sony.com/content/sony/en/en_us/SCA/company-news/press-releases/sony-electronics/2023/sony-electronics-unveils-wf1000xm5-truly-wireless-earbuds-for-the-music-the-best-noisecanceling-earbuds.html\">Sony</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/earphones\">Earphones</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e65d999b87883b4be4370b4e705119a94ca0b55886a1eaa67cb2445de1176942","category":"Thai"}