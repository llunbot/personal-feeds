{"title":"Elon Musk เลิกกับนักร้อง Grimes แล้ว คบกัน 3 ปี มีลูกด้วยกัน 1 คน","link":"https://www.blognone.com/node/124935","date":1632535441000,"content":"<div><div><div><p>หลังคบหากันมาสามปี และ<a href=\"https://www.blognone.com/node/116168\">มีลูกด้วยกันหนึ่งคนชื่อ X Æ A-12 Musk</a> วันนี้ Elon Musk ยอมรับว่าแยกทางกับ<a href=\"https://www.blognone.com/node/102269\">แฟนสาวนักร้อง Grimes</a> (ชื่อจริงคือ Claire Elise Boucher) แล้ว</p>\n<p>Elon ใช้คำว่า semi-separated บอกว่าแยกกันด้วยดีไม่ฟ้องร้อง ยังรักกันอยู่ เจอกันบ่อยๆ และช่วยกันเลี้ยงลูก (เขาเรียกว่า Baby X) กันต่อไป เขาบอกว่าด้วยงานของเขาที่ Tesla และ SpaceX ทำให้เขาต้องไปอยู่ที่เท็กซัสหรือไปต่างประเทศบ่อยๆ ในขณะที่ Grimes อาศัยอยู่ในแอลเอเป็นหลัก เพราะงานของเธออยู่ที่นี่</p>\n<p>Elon เคยแต่งงานมาแล้วสองครั้ง ครั้งแรกกับภรรยาคนแรก Justine Wilson ระหว่างปี 2000-2008 มีลูกด้วยกัน 5 คน (เป็นแฝด 2 และแฝด 3) จากนั้นแต่งงานกับนักแสดง Talulah Riley ระหว่างปี 2008-2016 แต่ไม่มีลูกด้วยกัน ส่วนกรณีของ Grimes มีลูกด้วยกันแต่ไม่ได้จดทะเบียนแต่งงาน</p>\n<p>บทความอ่านประกอบ <a href=\"https://www.blognone.com/node/102426\">วิธีจีบสาวสไตล์ Elon Musk จีบนักร้องสาว Grimes ผ่านทวิตเตอร์ด้วยมุก Roko’s Basilisk</a></p>\n<p>ที่มา - <a href=\"https://pagesix.com/2021/09/24/elon-musk-and-grimes-break-up-after-three-years-together/\">Page Six</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /><em>ภาพโดย Getty Images</em></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6575cf314e768932342c2db708bf75a6e43ac14baf76845d67a816a50334f206","category":"Thai"}