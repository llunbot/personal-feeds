{"title":"HP เปิดตัวโน้ตบุ๊ก Spectre x360 รุ่นปี 2024, ซีพียู Core Ultra, เว็บแคม 9MP, ระบบเสียง Poly","link":"https://www.blognone.com/node/137542","date":1704722403000,"content":"<div><div><div><p>HP เปิดตัวโน้ตบุ๊กพับจอได้ 2-in-1 รุ่นเรือธง HP Spectre x360 เวอร์ชันของปี 2024 (<a href=\"https://www.blognone.com/node/118787\">ข่าวเก่ารุ่นปี 2020</a>, <a href=\"https://www.blognone.com/node/128573\">รุ่นปี 2022</a>) คราวนี้เปลี่ยนจากขนาด 13.5\" และ 16\" มาเป็น 14\" และ 16\" แทน</p>\n<p>HP Spectre x360 รุ่นปี 2024 ยังใช้ดีไซน์แบบมุมตัด มีพอร์ตตรงมุมเหมือนของเดิม แต่ปรับสัดส่วนหน้าจอจากของเดิม 3:2 กลับมาเป็น 16:10 โดยสามารถเลือกใส่พาเนลจอได้สูงสุด OLED 2.8K 120Hz (ปรับระหว่าง 48-120Hz ได้อัตโนมัติตามประเภทเนื้อหา)</p>\n<p>สเปกซีพียู Intel Core Ultra สูงสุด 155H, จีพียู Intel Arc (รุ่น 14\") หรือ GeForce RTX 4050 (รุ่น 16\"), แรมสูงสุด 32GB LPDDR5x, สตอเรจสูงสุด 2TB NVMe, แบตเตอรี่ใช้ได้สูงสุด 13 ชั่วโมง (14\") และ 15:30 ชั่วโมง (16\" รุ่นจอปกติไม่ OLED)</p>\n<p>ฟีเจอร์เด่นที่น่าสนใจคือ กล้องหน้าเว็บแคมความละเอียดสูงถึง 9MB พร้อมกล้อง IR และระบบเสียงที่ปรับจูนโดย <a href=\"https://www.blognone.com/node/127816\">Poly บริษัทระบบประชุมออนไลน์ที่ HP ซื้อกิจการเมื่อปี 2022</a> รับรองว่าเข้าประชุมออนไลน์แล้วเสียงชัดเจน</p>\n<p>สินค้าวางขายแล้ววันนี้ รุ่น 14\" ราคาเริ่มต้น 1,499 ดอลลาร์, รุ่น 16\" ราคาเริ่มต้น 1,599 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/15e894b5a583bfa3222c378a31b30430.jpg\" /><img alt=\"No Description\" src=\"https://www.blognone.com/sites/default/files/externals/5a23bb769a8a7c5b3fb355ea3d294e1d.jpg\" /><img alt=\"No Description\" src=\"https://www.blognone.com/sites/default/files/externals/2ce261dbc4f56c6cd40d27befc1809c2.jpg\" /><img alt=\"No Description\" src=\"https://www.blognone.com/sites/default/files/externals/b97d9f2a9ae53c3d22dc03e4fc7d08c9.jpg\" /></p>\n<p>ที่มา - <a href=\"https://press.hp.com/us/en/press-releases/2024/hpatces-live.html\">HP</a></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/spectre\">Spectre</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce6f7aeea47a56e55c375cfd873f9522060f4535b15c37d0245afb5fbcbddb70","category":"Thai"}