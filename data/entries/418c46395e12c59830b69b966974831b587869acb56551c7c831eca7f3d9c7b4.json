{"title":"ศาลสหรัฐฯ ยืนยันโรงเรียนมีสิทธิตัดคะแนนนักเรียนที่ใช้ AI ทำการบ้าน","link":"https://www.blognone.com/node/143314","date":1732548168000,"content":"<div><div><div><p>เมื่อเดือนตุลาคมที่ผ่านมา Dale และ Jennifer Harris ผู้ปกครองของ RNH ชื่อย่อของนักเรียนโรงเรียน Hingham High School <a href=\"https://www.blognone.com/node/142592\">ยื่นฟ้องครูและกรรมการโรงเรียน</a> หลังจาก RNH ถูกตัดคะแนนในวิชา AP U.S. History จนเกรดตก และทำให้อาจจะเสียโอกาสเข้ามหาวิทยาลัย ล่าสุดศาลชั้นต้นรัฐบาลกลาง (U.S. District Court) ก็ตัดสินไม่สั่งคุ้มครองชั่วคราวให้แก้คะแนนให้ RNH</p>\n<p>คำตัดสินระบุว่าหลักฐานแสดงให้เห็นว่าโรงเรียนไม่ได้รีบเร่งตัดสินโทษ และโทษก็ไม่ได้รุนแรงเป็นพิเศษหรือต่างจากคนอื่น</p>\n<p>ในตดีนี้ การบ้านของ RNH ถูกจับได้ว่าใช้ AI เขียนเพราะอ้างอิงหนังสือที่ไม่มีอยู่จริง ซึ่งเป็นปัญหาอาการหลอนของ Large Language Model เป็นหลักฐานว่า RNH นำข้อความจาก AI มาใช้โดยไม่ได้ตรวจสอบหรือแก้ไขเพิ่มเติม ทางด้านครูผู้ตรวจงานใช้บริการ TurnItIn เพื่อตรวจสอบเบื้องต้นว่าใช้ AI เขียนงานหรือไม่ และเมื่อตรวจสอบเพิ่มเติมก็พบว่า RNH ใช้เวลาเขียนงานเพียง 52 นาทีเท่านั้น</p>\n<p>ที่มา - <a href=\"https://arstechnica.com/tech-policy/2024/11/school-did-nothing-wrong-when-it-punished-student-for-using-ai-court-rules/\">ArsTechnica</a></p>\n<p><img src=\"https://www.blognone.com/sites/default/files/externals/22791d6625d663dc8e1c6fe4108c1ba9.jpeg\" /></p>\n<p>ภาพสร้างจากปัญญาประดิษฐ์ Imagen 3</p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/education\">Education</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"418c46395e12c59830b69b966974831b587869acb56551c7c831eca7f3d9c7b4","category":"Thai"}