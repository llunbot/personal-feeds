{"title":"HomePod มาแล้ว! Apple ประเทศไทยเปิดขาย 10 พ.ค. นี้ ราคาเริ่มต้น 3,890 บาท","link":"https://www.blognone.com/node/139467","date":1714365712000,"content":"<div><div><div><p>อาจจะนานจนลืมไปแล้วว่ามีสินค้านี้ที่ยังไม่ได้ขายในไทย แต่วันนี้แอปเปิลประเทศไทยก็ประกาศอัปเดตข้อมูลในเว็บไซต์ พร้อมขาย HomePod ลำโพงผู้ช่วยอัจฉริยะภายในบ้าน โดยสินค้าจะเริ่มขายตั้งแต่วันที่ 10 พฤษภาคม 2024 เป็นต้นไป แต่สามารถสั่งจองทางเว็บไซต์ได้ตั้งแต่วันนี้ ทั้ง <a href=\"https://www.blognone.com/node/132300\">HomePod รุ่นปกติ 2nd Gen</a> และ <a href=\"https://www.blognone.com/node/119002\">HomePod mini</a></p>\n<ul>\n<li><strong>HomePod mini</strong> มีตัวเลือก 5 สี เทาสเปซเกรย์, ฟ้า, เหลือง, ขาว, ส้ม <a href=\"https://www.apple.com/th/shop/buy-homepod/homepod-mini/\">ราคา 3,890 บาท</a></li>\n<li><strong>HomePod 2nd Gen</strong> มีตัวเลือก 2 สี มิดไนท์ และขาว <a href=\"https://www.apple.com/th/shop/buy-homepod/homepod/\">ราคา 11,490 บาท</a></li>\n</ul>\n<p>สิ่งที่แตกต่างกันของ HomePod และ HomePod mini คือระบบเสียงวูฟเฟอร์แบบ High-excursion, ระบบติดตามตำแหน่ง และการรับรู้ตำแหน่งในห้อง ซึ่งมีใน HomePod 2nd Gen ส่วนการสั่งการภายในบ้าน และการสั่งงานผ่าน Siri มีทั้งสองรุ่น นอกจากนี้แอปเปิลยังแถม Apple Music ใช้งานฟรี 6 เดือน มีซื้อ HomePod อีกด้วย</p>\n<p>แอปเปิลเปิดตัวลำโพงอัจฉริยะ HomePod มา<a href=\"https://www.blognone.com/node/92982\">ตั้งแต่ปี 2017</a> ซึ่งก็ใช้เวลาเกือบ 7 ปี จึงเริ่มมีขายอย่างเป็นทางการในไทย</p>\n<p>ที่มา: <a href=\"https://www.apple.com/th/newsroom/2024/04/apple-introduces-homepod-and-homepod-mini-in-thailand/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/085b3db93d7a4db7d145e3deb291e795.jpg\" /></p>\n</div></div></div><div><div>Topics: </div><div><div><a href=\"/topics/homepod\">HomePod</a></div><div><a href=\"/topics/apple\">Apple</a></div><div><a href=\"/topics/speaker\">Speaker</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"946ff3534e5b49222b9fa74b4519a7814bfa46c4f87f9172acf2cad8347ea854","category":"Thai"}