{"title":"Alibaba จัดแข่งคณิตศาสตร์เปิดให้ใช้ AI ได้ แต่ AI ตกรอบคัดตัวทั้งหมด","link":"https://www.blognone.com/node/140511","date":1718890183000,"content":"<div><div><div><p>Alibaba จัดการแข่งขัน Alibaba Global Math Competition การแข่งขันคณิตศาสตร์ที่เริ่มมาตั้งแต่ปี 2018 แต่ปีนี้มีความพิเศษคือเปิดให้ AI เข้ามาแข่งขันด้วย อย่างไรก็ดีทีมที่ใช้ AI ตกรอบทั้งหมดตั้งแต่รอบคัดตัว เหลือผู้้เข้าแข่ง 802 คน</p>\n<p>คะแนนรอบคัดตัวต้องการคะแนนขั้นต่ำ 45 คะแนน แต่ทีม AI ที่ได้คะแนนสูงสุดได้เพียง 34 คะแนนเท่านั้น และคะแนนเฉลี่ยของ AI อยู่ที่ 18 คะแนนพอๆ กับผู้เข้าแข่งทั่วไป โดยผู้เข้าแข่งที่ทำคะแนนได้ดีที่สุดทำคะแนนได้ถึง 113 คะแน <a href=\"https://cdn2.damo.alibaba.com/1718178029560_Ali_E_A_2024.pdf?Expires=2033538029&amp;OSSAccessKeyId=LTAI5tKiCo6sUeEmwW8XCLne&amp;Signature=Mb8bjl6ywBuDUYzySonUCxsN324%3D\">ข้อสอบมีทั้งหมด 7 ข้อ มีทั้งแบบตัวเลือกและแบบแสดงวิธีทำ</a></p>\n<p>AI ที่ทำคะแนนสูงสุดสร้างโดย Tu Jinhao จากโรงเรียนมัธยม Jianping ในเซี่ยงไฮ้ โดยอาศัยการเถียงกับตัวเองและตรวจคำตอบของตัวเองไปหลายๆ รอบ</p>\n<p>ความพิเศษของ Alibaba Global Math Competition คือรางวัลค่อนข้างสูง โดยผู้เข้าแข่งขันที่รางวัลสูงสุด 5 คนแรกจะมีรางวัลถึง 30,000 ดอลลาร์หรือกว่าล้านบาท เหรียญเงิน 10 คน 15,000 ดอลลาร์หรือกว่าห้าแสนบาท เหรียญทองแดง 20 คนอยู่ที่ 8,000 ดอลลาร์หรือกว่าสามแสนบาท และรางวัล ส่วนรางวัลสำหรับผู้เข้าแข่งที่เป็น AI นั้นแยกออกไปต่างหาก</p>\n<p>การแข่งขันนี้เปิดให้ผู้เข้าแข่งจากทั่วโลกแต่ผู้เข้าแข่งส่วนใหญ่จะมาจากจีน</p>\n<p>ที่มา - <a href=\"https://www.alibabacloud.com/blog/alibabas-2024-global-math-competition-announces-preliminary-round-results_601286\">Alibaba Cloud</a>, <a href=\"https://www.chinadaily.com.cn/a/202406/18/WS66717dc3a31095c51c5098fc.html\">China Daily</a></p>\n<p><img alt=\"No Description\" src=\"https://www.blognone.com/sites/default/files/externals/88f0335a5d1c833e611dcfae4f2e7dcd.png\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f783353cabc8b531b966cec081784c095cee697a23d474faf74f34d57bcabb3","category":"Thai"}