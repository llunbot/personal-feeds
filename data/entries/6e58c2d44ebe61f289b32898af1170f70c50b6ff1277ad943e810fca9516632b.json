{"title":"Apple อัปเดต CarPlay รุ่นใหม่ CarPlay Ultra แสดงผลร่วมกับคอนโซลของรถได้กลมกลืนมากขึ้น","link":"https://www.blognone.com/node/146431","date":1747364061000,"content":"<span>Apple อัปเดต CarPlay รุ่นใหม่ CarPlay Ultra แสดงผลร่วมกับคอนโซลของรถได้กลมกลืนมากขึ้น</span>\n\n  <div>\n    <div>Body</div>\n              <div><p>แอปเปิลประกาศอัปเดตระบบเชื่อมต่ออุปกรณ์ในรถยนต์ CarPlay เป็นรุ่นใหม่เรียกชื่อว่า <strong>CarPlay Ultra</strong> ซึ่งทำงานได้ดียิ่งขึ้นกับรถยนต์รุ่นที่รองรับ มีส่วนแสดงข้อมูลเรียลไทม์ ปรับแต่งการทำงานเข้ากับรถ รวมทั้งส่วนหน้าจอแสดงผลที่กลมกลืนไปกับคอนโซลทั้งหมด ทำให้แสดงข้อมูลเกี่ยวกับรถ เช่น ความเร็ว พลังงาน รวมอยู่ด้วย</p>\n<p>CarPlay Ultra เบื้องต้นเริ่มอัปเดตให้กับ Aston Martin คันใหม่ในอเมริกาและแคนาดา ส่วนรถปัจจุบันที่รองรับระบบ Infotainment ตัวใหม่ จะได้อัปเดตซอฟต์แวร์ในอีกไม่กี่สัปดาห์ข้างหน้า ส่วนรถยนต์ค่ายอื่นที่เตรียมอัปเดตรองรับ CarPlay Ultra เช่นกันคือ Hyundai, Kia และ Genesis</p>\n<p>แอปเปิลบอกว่าเฉพาะรถ Aston Martin รุ่นที่รองรับ จะขยายการใช้งาน CarPlay Ultra ไปทั่วโลกภายใน 12 เดือนข้างหน้า</p>\n<p>ที่มา: <a href=\"https://www.apple.com/newsroom/2025/05/carplay-ultra-the-next-generation-of-carplay-begins-rolling-out-today/\">แอปเปิล</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 09:54</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e58c2d44ebe61f289b32898af1170f70c50b6ff1277ad943e810fca9516632b","category":"Thai"}