{"title":"แนะนำโทรศัพท์มือถือ ราคาต่ำกว่า 10,000 บาท รองรับ 5G ปลายปี 2021","link":"https://www.blognone.com/node/125815","date":1636713247000,"content":"<div><div><div><p>ปีนี้โทรศัพท์มือถือที่มีเทคโนโลยี 5G เริ่มแพร่หลายมากขึ้นเยอะแล้วในบ้านเรา ทำให้การใช้งานอินเทอร์เน็ตความเร็วสูง ความหน่วงต่ำ แพร่หลายมากขึ้น โดยมีให้ใช้งานกันครบทุกเครือข่าย และในหลายเขตทั้ง กทม. ปริมณฑล และในตัวเมืองต่างจังหวัดหลายจังหวัด</p>\n<p>อีกทั้งมือถือที่รองรับ 5G ก็เริ่มราคาถูกลง จนมีมือถือราคาต่ำกว่า 10,000 บาทที่รองรับ 5G หลายรุ่นที่น่าสนใจ อาจถึงเวลาที่หลายๆ คนจะต้องอัพเกรดได้ซะที วันนี้ Blognone จึงนำโทรศัพท์มือถือราคาต่ำกว่า 10,000 บาท ที่รองรับ 5G และมีขายในไทยมา 5 รุ่น และรุ่นที่น่าสนใจ แต่ยังไม่วางจำหน่ายในไทยอีก 1 รุ่น สำหรับผู้ที่ยังพอรอได้อยู่</p>\n<p><img src=\"https://www.blognone.com/sites/default/files/externals/e79599f030349c077415c65a8014f4ca.png\" /></p>\n<p><strong>Samsung Galaxy A32 5G</strong></p>\n<p>Galaxy A32 5G น่าจะเป็นมือถืออีกรุ่นที่ใช้ได้ยาวแบบคุ้มๆ มาพร้อมชิป Mediatek Dimensity 7200 กล้องหลัก 48MP และแบตเตอรี่ 5000 mAh ชาร์จเร็ว 15W นอกจากนี้ยังได้การันตีอัพเดต 3 รุ่น Android (ถึง Android 14) แพตช์ความปลอดภัยอัพเดตให้ถึง 4 ปี และยังรองรับ 5G แม้หน้าจอจะเป็น IPS LCD ไม่ใช่ AMOLED แต่ก็ไม่ได้มีผลอะไรมากในการใช้งาน เป็นอีกตัวเลือกที่น่าสนใจสำหรับคนที่ไม่ต้องการเปลี่ยนมือถือบ่อย อยู่กันได้แบบยาวๆ</p>\n<p><strong>สเปก Galaxy A32 5G</strong></p>\n<ul>\n<li>หน้าจอ IPS LCD ขนาด 6.5 นิ้ว ความละเอียด 720 x 1600</li>\n<li>ชิปประมวลผล Mediatek Dimensity 720</li>\n<li>แรม 8GB</li>\n<li>หน่วยความจำภายใน 128GB</li>\n<li>กล้องหลังหลัก 48MP, กล้องอัลตร้าไวด์ 8MP, กล้องมาโคร 5MP, depth sensor 2MP</li>\n<li>กล้องหน้า 13MP</li>\n<li>แบตเตอรี่ 5000 mAh ชาร์จเร็ว 15W</li>\n<li>รัน Android 11 ครอบด้วย One UI 3.0</li>\n<li>ราคาเปิดตัว 9,999 บาท</li>\n</ul>\n<p><img src=\"https://www.blognone.com/sites/default/files/externals/a2c90bb80369c806d8978aeee5d8124c.jpg\" /></p>\n<p><strong>Vivo Y52 5G</strong></p>\n<p>Vivo Y52 5G สเปกค่อนข้างใกล้เคียงกับ A32 5G แต่ใช้ชิปรุ่นเล็กกว่าเล็กน้อย เป็น Dimensity 700 และให้แรมมาแค่ 4GB แต่มีหน้าจอที่ใหญ่กว่า ความละเอียดสูงกว่า โดยเป็นจอ IPS LCD 6.58 นิ้ว ความละเอียด 1080 x 2408 ส่วนกล้องหลัง มีแค่กล้องหลัก กล้องมาโคร และ depth sensor แต่ก็ยังเป็นมือถือที่น่าสนใจ สำหรับคนที่อยากได้หน้าจอใหญ่ขึ้นและราคาถูกลงไปอีกหน่อย</p>\n<p><strong>สเปก Vivo Y52 5G</strong></p>\n<ul>\n<li>หน้าจอ IPS LCD ขนาด 6.58 นิ้ว ความละเอียด 1080 x 2408</li>\n<li>ชิปประมวลผล Mediatek Dimensity 700</li>\n<li>แรม 4GB</li>\n<li>หน่วยความจำภายใน 128GB</li>\n<li>กล้องหลังหลัก 48MP, กล้องมาโคร 2MP, depth sensor 2MP</li>\n<li>กล้องหน้า 8MP</li>\n<li>แบตเตอรี่ 5000 mAh ชาร์จเร็ว 18W</li>\n<li>รัน Android 11 ครอบด้วย Funtouch OS 11</li>\n<li>ราคาเปิดตัว 7,999 บาท</li>\n</ul>\n<p><img src=\"https://www.blognone.com/sites/default/files/externals/a7d84c402636ccccf730f8b602d5541b.png\" /></p>\n<p><strong>Realme 8 5G</strong></p>\n<p>Realme 8 5G สเปกภายในคล้ายคลึงกับ Vivo Y52 5G ใช้ชิปตัวเดียวกัน ให้แรมเพิ่มเป็น 8GB และได้หน้าจอ AMOLED แบบเจาะรูกลางจอ ต่างจาก Y52 5G ที่เป็น LCD แบบหยดน้ำ ส่วนกล้องก็สเปกใกล้เคียงกันคือมีกล้องหลัก กล้องมาโคร และกล้อง B&amp;W (ซึ่งก็คือ depth sensor) แต่เป็นอีกตัวเลือกสำหรับคนอยากได้หน้าจอสีสด สีดำสนิท และรองรับ 5G ในราคาต่ำหมื่น</p>\n<p><strong>สเปก Realme 8 5G</strong></p>\n<ul>\n<li>หน้าจอ AMOLED ขนาด 6.5 นิ้ว ความละเอียด 1080 x 2400</li>\n<li>ชิปประมวลผล Mediatek Dimensity 700</li>\n<li>แรม 8GB</li>\n<li>หน่วยความจำภายใน 128GB</li>\n<li>กล้องหลังหลัก 48MP, กล้องมาโคร 2MP, กล้อง B&amp;W 2MP</li>\n<li>กล้องหน้า 8MP</li>\n<li>แบตเตอรี่ 5000 mAh ชาร์จเร็ว 18W</li>\n<li>รัน Android 11 ครอบด้วย realme UI 2.0</li>\n<li>ราคาเปิดตัว 9,999 บาท</li>\n</ul>\n<p><img src=\"https://www.blognone.com/sites/default/files/externals/850efefdde668c7a524d43425cfda8bb.jpg\" /></p>\n<p><strong>OnePlus Nord N10 5G</strong></p>\n<p>OnePlus Nord N10 เป็นมือถือรองรับ 5G ราคาต่ำหมื่นรุ่นแรกๆ เปิดตัวตั้งแต่ช่วงปลายปี 2020 จึงอาจจะยังไม่ได้รับผลกระทบจากวิกฤตขาดแคลนชิปของปีนี้มากนัก ยังได้ชิปประมวลผลเป็น Snapdragon 690 อยู่ ซึ่งจาก<a href=\"https://nanoreview.net/en/soc-compare/qualcomm-snapdragon-690-vs-mediatek-dimensity-720\">เบนช์มาร์ค</a>ก็มีประสิทธิภาพสูงกว่า Dimensity 720 อยู่เล็กน้อย และยังได้หน้าจอ LCD แบบ 90Hz ด้วย</p>\n<p>แบตเตอรี่ให้มา 4300 mAh น้อยกว่ารุ่นอื่นในลิสต์นี้เล็กน้อย แต่รองรับชาร์จเร็ว 30W รวมถึงยังได้กล้องหลัก 64MP กล้องอัลตร้าไวด์ 8MP และซอฟต์แวร์ OxygenOS ด้วย น่าจะเป็นตัวเลือกที่เหมาะกับ แฟนๆ OnePlus ที่ต้องการประหยัดเงินลงมาบ้าง แต่อีกจุดที่ต้องทราบคือ OnePlus Nord N10 มาพร้อม Android 10 และออกในปี 2020 จึงอาจมีระยะอัพเดตน้อยกว่ารุ่นอื่น</p>\n<p><strong>สเปก OnePlus Nord N10 5G</strong></p>\n<ul>\n<li>หน้าจอ IPS LCD ขนาด 6.49 นิ้ว ความละเอียด 1080 x 2400 อัตรารีเฟรช 90Hz</li>\n<li>ชิปประมวลผล Qualcomm Snapdragon 690</li>\n<li>แรม 6GB</li>\n<li>หน่วยความจำภายใน 128GB</li>\n<li>กล้องหลังหลัก 64MP, กล้องอัลตร้าไวด์ 8MP, กล้องมาโคร 2MP, depth sensor 2MP</li>\n<li>กล้องหน้า 16MP</li>\n<li>แบตเตอรี่ 4300 mAh ชาร์จเร็ว 30W</li>\n<li>รัน Android 10 ครอบด้วย OxygenOS 10.5</li>\n<li>ราคาเปิดตัว 9,990 บาท</li>\n</ul>\n<p><img src=\"https://www.blognone.com/sites/default/files/externals/6a0b9b5aa6c4f163eccc8fbf5d8b2b8c.jpg\" /></p>\n<p><strong>Redmi Note 9T</strong></p>\n<p>Redmi Note 9T มือถือ 5G อีกรุ่นจากแบรนด์ในเครือเสียวมี่ ที่ใช้ชิป Mediatek Dimensity 800U ที่<a href=\"https://nanoreview.net/en/soc-compare/qualcomm-snapdragon-690-vs-mediatek-dimensity-800u\">ในการทดสอบ</a>ทำคะแนนได้ใกล้เคียงและแซง Snapdragon 690 ในบางด้าน</p>\n<p>กล้องหลังสามกล้อง เป็นกล้องหลักและกล้องอัลตร้าไวด์กับ depth sensor แถมราคาเริ่มต้นที่ 6,999 บาท แม้จะได้แรม 4GB และหน่วยความจำภายในแค่ 64GB แต่ก็ถือว่ามีราคาต่ำสุดในลิสต์นี้ อีกประเด็นที่ต้องพูดคือ Redmi Note 9T มาพร้อม Android 10 เหมือน OnePlus Nord N10 ซึ่งถ้าซื้อในปี 2021 อาจจะได้อัพเดตน้อยกว่ารุ่นที่มาพร้อม Android 11</p>\n<p><strong>สเปก Redmi Note 9T</strong></p>\n<ul>\n<li>หน้าจอ IPS LCD ขนาด 6.53 นิ้ว ความละเอียด 1080 x 2340 พิกเซล</li>\n<li>ชิปประมวลผล Mediatek Dimensity 800U</li>\n<li>แรม 4GB</li>\n<li>หน่วยความจำภายใน 64GB, 128GB</li>\n<li>กล้องหลังหลัก 64MP, กล้องอัลตร้าไวด์ 8MP, กล้องมาโคร 2MP, depth sensor 2MP</li>\n<li>กล้องหน้า 13MP</li>\n<li>แบตเตอรี่ 5000 mAh ชาร์จเร็ว 18W</li>\n<li>รัน Android 10 ครอบด้วย MIUI 12</li>\n<li>ราคาเปิดตัว 6,999 บาท (รุ่น 64GB), 7999 บาท (รุ่น 128GB)</li>\n</ul>\n<p><img src=\"https://www.blognone.com/sites/default/files/externals/dc0d8a84482a956c4df0ec2c72e5f2bf.jpg\" /></p>\n<p><strong>POCO M4 Pro 5G (ยังไม่วางจำหน่ายในไทย)</strong></p>\n<p>อีกรุ่นที่น่าสนใจ แต่ยังไม่วางจำหน่ายในไทย คือ POCO M4 Pro 5G ซึ่งใช้ชิป Mediatek Dimensity 810 และจัดฟีเจอร์มาให้แน่นพอสมควร กล้องหลังหลัก 50MP พร้อมกล้องอัลตร้าไวด์ 8MP, หน้าจออัตรารีเฟรช 90Hz แบตเตอรี่ 5000 mAh พร้อมชาร์จเร็ว 33W ในราคา 229 ยูโร หรือราว 8,700 บาท (เปิดตัวในไทยน่าจะแพงกว่านี้ แต่คงยังต่ำกว่า 1 หมื่นบาท) ถ้าใครยังไม่รีบอัพเกรดนัก รอลุ้น POCO M4 Pro 5G เปิดตัวในบ้านเราอีกสักพัก ก็เป็นตัวเลือกที่ดี</p>\n<p><strong>สเปก POCO M4 Pro 5G</strong></p>\n<ul>\n<li>LCD 6.6 นิ้ว ความละเอียด 1080 x 2400 พิกเซล อัตรารีเฟรช 90Hz</li>\n<li>ชิปประมวลผล MediaTek Dimensity 810</li>\n<li>แรม 4GB / 6GB</li>\n<li>หน่วยความจำภายใน 64GB, 128GB</li>\n<li>กล้องหลังหลัก 50MP, กล้องอัลตร้าไวด์ 8MP</li>\n<li>กล้องหน้า 16MP</li>\n<li>แบตเตอรี่ 5000 mAh ชาร์จเร็ว 33W</li>\n<li>รัน Android 10 ครอบด้วย MIUI 12.5</li>\n<li>ราคาเปิดตัว 229 ยูโร (ราว 8,700 บาท)</li>\n</ul>\n<p><img src=\"https://www.blognone.com/sites/default/files/externals/986da5efcfcbd52c1d666331bd9eee80.png\" /></p>\n</div></div></div><div><div>Topics: </div><div><div><a href=\"/topics/smartphone\">Smartphone</a></div><div><a href=\"/topics/mobile\">Mobile</a></div><div><a href=\"/topics/5g\">5G</a></div><div><a href=\"/topics/special-report\">Special Report</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ac06c667f70bb84b2c2f2c38b89f5d79c8f99c5011620f0b58696a4ec29b241","category":"Thai"}