{"title":"ชายคนหนึ่งอ้างเป็นเจ้าหน้าที่แอปเปิลหลอกล่อขอรหัส iCloud ขโมยรูปกว่าหกแสน มีภาพเปลือยด้วย","link":"https://www.blognone.com/node/124403","date":1629855707000,"content":"<div><div><div><p>Hao Kuo Chi อายุ 40 ปีจากเมือง La Puente ในลอสแองเจลิส สารภาพว่าได้บุกรุกเข้าไปใน Apple iCloud หลายพันบัญชี และทำการรวบรวมรูปภาพและวิดีโอส่วนตัวมากกว่า 620,000 รูป รวมถึงภาพเปลือยด้วย เขาต้องโทษจำคุก 5 ปี</p>\n<p>วิธีการคือ เขาแอบอ้างว่าตัวเองเป็นเจ้าหน้าที่ฝ่ายสนับสนุนลูกค้าของ Apple ส่งอีเมลไปหลอกล่อเหยื่อให้มอบ Apple ID และรหัสผ่านแก่เขา โดยเขาสามารถเข้าถึงภาพถ่ายและวิดีโอของเหยื่ออย่างน้อย 306 รายทั่วประเทศโดยไม่ได้รับอนุญาต ซึ่งส่วนใหญ่เป็นผู้หญิง</p>\n<p>นอกจากนี้ เขายังสร้างชื่อในออนไลน์ด้วยชื่อ icloudripper4you อ้างว่าเป็นผู้มีความสามารถบุกรุกเข้าบัญชี iCloud ขโมยรูปและวิดีโอออกมาได้ เอกสารของศาล FBI ระบุที่อยู่ Gmail สองแห่งที่ Chi ใช้เพื่อหลอกล่อเหยื่อให้เปลี่ยนข้อมูลการลงชื่อเข้าใช้ iCloud ทั้งสองบัญชีรวบรวมอีเมลมาได้มากกว่า 500,000 ฉบับ และมีอีเมล 4,700 ฉบับที่ระบุรหัสผ่านมาให้เขา</p>\n<p><img src=\"https://www.blognone.com/sites/default/files/externals/6a4b914e2998abd8f3a7516651ad880b.png\" /></p>\n<p>ที่มา - <a href=\"https://www.latimes.com/california/story/2021-08-23/icloud-photo-theft-nude-women\">Los Angeles Times</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/icloud\">iCloud</a></div><div><a href=\"/topics/cybersecurity\">Cybersecurity</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd371f7ad4100bdf49a9dea0e16eaaf705ac7699792b0215edff53e2f11dced8","category":"Thai"}