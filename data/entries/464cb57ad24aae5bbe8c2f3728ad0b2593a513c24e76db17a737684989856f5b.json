{"title":"AMD รายงานผลประกอบการ รายได้รวมลดลง 18% ผลกระทบหลักจากธุรกิจพีซี","link":"https://www.blognone.com/node/135082","date":1690933514000,"content":"<div><div><div><p>AMD รายงานผลประกอบการประจำไตรมาส 2 ปี 2023 มีรายได้รวมตามบัญชี GAAP 5,359 ล้านดอลลาร์ ลดลง 18% จากช่วงเดียวกันในปีก่อน ขาดทุนจากการดำเนินงาน 20 ล้านดอลลาร์ และมีกำไรสุทธิ 27 ล้านดอลลาร์</p>\n<p>Dr. Lisa Su ซีอีโอ AMD กล่าวว่าในไตรมาสที่ผ่านมาบริษัทได้เพิ่มการส่งมอบ EPYC 4th Gen และซีพียู Ryzen 7000 รวมทั้งเห็นความสนใจในผลิตภัณฑ์ด้าน AI เพิ่มขึ้นมากกว่า 7 เท่าตัว ซึ่งบริษัทก็ยังเดินหน้าพัฒนาทั้งฮาร์ดแวร์และซอฟต์แวร์เพื่อรองรับความต้องการนี้ โดย <a href=\"https://www.blognone.com/node/132138\">Instinct MI300</a> จะเริ่มส่งมอบได้ในไตรมาสที่ 4</p>\n<p>รายได้แยกตามกลุ่มธุรกิจของ AMD เป็นดังนี้ กลุ่ม Data Center 1,321 ล้านดอลลาร์ ลดลง 11% จากความต้องการที่ลดลงของลูกค้าองค์กรและคลาวด์, กลุ่ม Client 998 ล้านดอลลาร์ ลดลง 54% ตามสภาวะตลาดพีซีที่หดตัว, กลุ่ม Embedded 1,459 ล้านดอลลาร์ เพิ่มขึ้น 16% จากความต้องการสินค้าที่เพิ่มขึ้น และกลุ่ม Gaming 1,581 ล้านดอลลาร์ ลดลง 4%</p>\n<p>ที่มา: <a href=\"https://ir.amd.com/news-events/press-releases/detail/1146/amd-reports-second-quarter-2023-financial-results\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/0c0894e9957b9a666a72b059f21820b3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fd11e8bc674d71061d6cae9ae27300bb.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"464cb57ad24aae5bbe8c2f3728ad0b2593a513c24e76db17a737684989856f5b","category":"Thai"}