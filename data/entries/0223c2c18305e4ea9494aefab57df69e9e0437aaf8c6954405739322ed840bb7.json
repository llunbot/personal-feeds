{"title":"Facebook ลงทุนจ้างแรงงานทักษะสูงหมื่นตำแหน่งในยุโรป ลุยงาน Metaverse","link":"https://www.blognone.com/node/125319","date":1634520426000,"content":"<div><div><div><p>ก่อนหน้านี้ Facebook ประกาศตั้งทีม Metaverse Product Group ทำคอนเทนต์โลกเสมือนจริง เป็นวิสัยัศน์ใหม่ <a href=\"https://www.blognone.com/node/123906\">ก้าวจากบริษัทโซเชียลเป็นบริษัท Metaverse</a> ล่าสุด Facebook มีความเคลื่อนไหวเพิ่มเติม ประกาศจ้างงานหมื่นตำแหน่งในยุโรปเพื่อลุยงานด้านนี้โดยเฉพาะ</p>\n<p>Facebook ระบุว่ากุญแจสำคัญอย่างหนึ่งของโลก  Metaverse คือเปิดกว้างและใช้หลักการการทำงานร่วมกัน ไม่มีใครคนใดคนหนึ่งเป็นเจ้าของแพลตฟอร์ม การทำให้สิ่งนี้เป็นจริงต้องใช้ความร่วมมือและความร่วมมือระหว่างบริษัท นักพัฒนา ผู้สร้าง และผู้กำหนดนโยบาย และ Facebook จำเป็นต้องลงทุนอย่างต่อเนื่อง ด้วยเหตุนี้ Facebook จึงประกาศจ้างงานทักษะสูงหมื่นตำแหน่งในยุโรปให้ได้ภายใน 5 ปี</p>\n<p><img src=\"https://www.blognone.com/sites/default/files/externals/18d8ba810e6ca26a1178e1de2509220b.jpg\" /></p>\n<p>Facebook บอกด้วยว่า การลงทุนนี้ เป็นไปเพราะทางบริษัทมีความเชื่อมั่นในความแข็งแกร่งของอุตสาหกรรมเทคโนโลยีของยุโรป ไม่ว่าจะเป็นเทคโนโลยีชีวภาพของเยอรมันที่ช่วยพัฒนาวัคซีน MRNA เป็นครั้งแรกหรือกลุ่มธนาคารยุคใหม่ในยุโรปที่เป็นผู้นำด้านการเงินในอนาคต ovd0kdouh สเปนก็กำลังลงทุนในสตาร์ทอัพมากที่สุดเป็นประวัติการณ์ ในขณะที่สวีเดนกำลังจะกลายเป็นสังคมไร้เงินสดแห่งแรกของโลกภายในปี 2023</p>\n<p>และนอกเหนือจากความสามารถด้านเทคโนโลยีแล้ว สหภาพยุโรปยังมีบทบาทสำคัญในการกำหนดกฎเกณฑ์ใหม่ของอินเทอร์เน็ต ทั้งการแสดงออกโดยเสรี ความเป็นส่วนตัว ความโปร่งใส และสิทธิของบุคคลบนอินเทอร์เน็ต</p>\n<p>ที่มา - <a href=\"https://about.fb.com/news/2021/10/creating-jobs-europe-metaverse/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/virtual-reality\">Virtual Reality</a></div><div><a href=\"/topics/europe\">Europe</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0223c2c18305e4ea9494aefab57df69e9e0437aaf8c6954405739322ed840bb7","category":"Thai"}