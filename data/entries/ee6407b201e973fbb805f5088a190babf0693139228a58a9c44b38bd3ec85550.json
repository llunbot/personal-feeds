{"title":"TikTok มาแล้วนะ - เปิดตัวแอปบน Apple Vision Pro ให้ประสบการณ์คลิปสั้นแบบ Immersive","link":"https://www.blognone.com/node/138224","date":1708010170000,"content":"<div><div><div><p>TikTok เปิดตัว<a href=\"https://apps.apple.com/us/app/tiktok/id835599320?platform=appleVisionPro\">แอปที่พัฒนาปรับปรุง</a>สำหรับเฮดเซต Apple Vision Pro โดยเฉพาะ ซึ่ง TikTok บอกว่าจะให้ประสบการณ์ใช้งานแบบ immersive ในการชมคลิปวิดีโอสั้นในแพลตฟอร์ม</p>\n<p>หน้าของแอปที่แสดงบน Vision Pro ก็คล้ายกับหน้าฟีด For You ที่คุ้นเคยดีในมือถือ แต่มีการแสดงผลที่เต็มพื้นที่ ใหญ่มากขึ้น ซึ่ง TikTok <a href=\"https://twitter.com/TikTokComms/status/1758129101800382905\">บอกว่า</a>ทำให้ได้ประสบการณ์แบบใกล้ชิดขึ้นนั่นเอง</p>\n<p>TikTok เป็นหนึ่งใน<a href=\"https://www.blognone.com/node/137704\">รายชื่อแอป</a>ที่พัฒนาแอปสำหรับ Vision Pro ตั้งแต่แรกตามที่แอปเปิลเคยประกาศไว้ ซึ่งน่าสนใจว่าการเข้ามาของ TikTok จะทำให้ YouTube ซึ่งตอนนี้บอกว่าแอป Vision Pro <a href=\"https://www.blognone.com/node/138055\">\"อยู่ในแผน\"</a> จะเร่งทำออกมาเลยหรือไม่</p>\n<p>ที่มา: <a href=\"https://www.macrumors.com/2024/02/15/tiktok-app-for-apple-vision-pro/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/b9df2841203d73f0e99657c28f9b97f8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7f45ca29758fb38a067914511425c710.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fd2ee509dcbaf9e6e0903a22f478f981.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee6407b201e973fbb805f5088a190babf0693139228a58a9c44b38bd3ec85550","category":"Thai"}