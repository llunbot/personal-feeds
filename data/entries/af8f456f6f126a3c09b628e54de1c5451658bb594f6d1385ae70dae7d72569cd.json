{"title":"AWS เปิดตัว Parallel Computing Service (PCS) แพลตฟอร์มจัดการคลัสเตอร์ HPC","link":"https://www.blognone.com/node/141797","date":1725344440000,"content":"<div><div><div><p>Amazon เปิดบริการ AWS Parallel Computing Service (PCS) แพลตฟอร์มจัดการคลัสเตอร์คอมพิวเตอร์สมรรถนะสูง ( high performance computing หรือ HPC) ที่เครื่องทั้งหมดอยู่บน AWS EC2</p>\n<p>PCS เป็นการนำ <a href=\"https://github.com/aws/aws-parallelcluster\">AWS ParallelCluster</a> ซอฟต์แวร์จัดการคลัสเตอร์ HPC ที่ Amazon เปิดเป็นโอเพนซอร์สในปี 2018 มาผนวกกับเครื่องมืออื่นๆ แล้วจัดการระบบทั้งหมดโดย Amazon เอง (fully managed) สำหรับลูกค้าที่ไม่อยากดูแลคลัสเตอร์เอง</p>\n<p>นอกจากตัว ParallelCluster แล้ว PCS ยังใช้งาน <a href=\"https://slurm.schedmd.com/man_index.html\">Slurm</a> เป็น scheduler กระจายงานลงเครื่องในคลัสเตอร์ และเชื่อมต่อกับบริการอื่นของ AWS เช่น Management Console, Command-Line Interface (AWS CLI), Elastic File System (EFS) เป็นต้น</p>\n<p>ค่าบริการตัว PCS คิดตามจำนวนและขนาดของคลัสเตอร์ แยกจากค่าเช่าเครื่องและบริการอื่นๆ ที่ต้องจ่ายต่างหากอยู่แล้ว บริการนี้เปิดแล้วในเขตพื้นที่ Asia Pacific (Singapore)</p>\n<p>ที่มา - <a href=\"https://aws.amazon.com/blogs/aws/announcing-aws-parallel-computing-service-to-run-hpc-workloads-at-virtually-any-scale/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/4d43df447b1ae838d1c1f73cc9d9a998.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/high-performance-computing\">High Performance Computing</a></div><div><a href=\"/topics/server\">Server</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af8f456f6f126a3c09b628e54de1c5451658bb594f6d1385ae70dae7d72569cd","category":"Thai"}