{"title":"เจ้าหน้าที่ต่อต้านการผูกขาดของฝรั่งเศสบุกค้นบริษัท GPU เจ้าดัง คาดเป็น NVIDIA","link":"https://www.blognone.com/node/136008","date":1696048302000,"content":"<div><div><div><p>เมื่อวันพุธที่ผ่านมา เจ้าหน้าที่ต่อต้านการผูกขาดของฝรั่งเศสบุกค้นแห่งหนึ่งที่เชี่ยวชาญด้าน GPU และตามรายงานของ The Wall Street Journal และ Challenges ระบุว่าบริษัทดังกล่าวคือ NVIDIA</p>\n<p>หน่วยงานด้านการแข่งขันของฝรั่งเศสกล่าวว่า \"บริษัทนี้ต้องสงสัยว่ามีการใช้แนวทางที่ต่อต้านการแข่งขันในตลาด GPU\" การเพ่งเล็งครั้งนี้เชื่อมโยงกับการสอบสวนก่อนหน้าที่เกี่ยวข้องกับตลาดคลาวด์ของคอมพิวเตอร์ โดยมุ่งเน้นไปที่การระบุว่าบริษัทใหม่ ๆ ถูกบีบอย่างไม่ยุติธรรมจากบริษัทที่ใหญ่กว่า หรืออยู่มาก่อนหรือไม่ โดยมุ่งเน้นไปที่ธุรกิจเจ้าใหญ่ 3 ราย ได้แก่ Amazon Web Services, Google Cloud และ Microsoft Azure</p>\n<p>ผลลัพธ์ส่วนหนึ่งระบุว่า \"ความเป็นไปได้ที่ผู้ให้บริการรายใหม่จะสามารถได้รับส่วนแบ่งการตลาดอย่างรวดเร็วนั้นมีไม่เยอะ ขนาดยังไม่นับบริษัทที่มีอำนาจในตลาดดิจิทัลอื่น ๆ อยู่แล้ว\" แต่การสืบสวนระบบคลาวด์ไม่ได้กล่าวถึง NVIDIA แต่อย่างใด</p>\n<p>ในปีนี้ NVIDIA ประสบความสำเร็จทางการเงินอย่างมากท่ามกลางกระแส AI ที่นิยมอย่างถล่มทลาย และสามารถทำรายได้ได้มากกว่าที่การคาดการณ์ อยู่ที่ 13.51 พันล้านดอลลาร์ในไตรมาสที่ 2 ของปี 2023 เมื่อเทียบกับปี 2022 ที่ได้ 6.7 พันล้านดอลลาร์ และนักวิเคราะห์ก็คาดว่าตลาดชิปในกลุ่ม AI ด้าน NVIDIA จะกินส่วนแบ่งถึง 90% ได้อนาคต</p>\n<p>ตามที่หน่วยงานด้านการแข่งขันของฝรั่งเศสตั้งข้อสังเกต การกล่าวหานี้ไม่ได้หมายความว่า NVIDIA มีความผิดในแนวทางปฏิบัติที่ต่อต้านการแข่งขัน แต่เป็นขั้นตอนที่เพื่อหาความแน่นอนของหน่วยงานกำกับดูแล</p>\n<p>ที่มา - <a href=\"https://www.wsj.com/tech/ai/nvidias-french-offices-raided-in-cloud-computing-competition-inquiry-97c094ea\">Wall Street Journal</a></p>\n<p><img src=\"https://www.blognone.com/sites/default/files/externals/85aa9b65967d2282e8c5f7807e113cd5.jpg\" alt /></p>\n</div></div></div><div><div>Topics: </div><div><div><a href=\"/topics/france\">France</a></div><div><a href=\"/topics/nvidia\">NVIDIA</a></div><div><a href=\"/topics/cloud-computing\">Cloud Computing</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f134153804542d984ef673ce1562b1eedb7042264d2e55b04536f0375fb850c","category":"Thai"}