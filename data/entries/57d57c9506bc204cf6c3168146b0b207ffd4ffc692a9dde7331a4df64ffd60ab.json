{"title":"Steam เพิ่มข้อความเตือนในเกม Early Access ว่านักพัฒนาทอดทิ้งเกมไปนานเท่าไรแล้ว","link":"https://www.blognone.com/node/144523","date":1738808276000,"content":"<div><div><div><p>Steam เพิ่มฟีเจอร์ใหม่ แจ้งเตือนผู้เล่นให้ทราบว่าเกม Early Access ไม่ถูกอัพเดตโดยนักพัฒนามานานแล้ว</p>\n<p>ในหน้าเว็บของ Steam ปัจจุบัน หากเป็นเกมที่เปิดให้เล่นระหว่างพัฒนาหรือ Early Access ผู้เล่นต้องแบกรับความเสี่ยงเองว่าเกมจะถูกทิ้งหรือไม่ ซึ่งมีหลายครั้งที่ผู้เล่นจ่ายเงินซื้อสิทธิเล่นแบบ Early Access แล้วนักพัฒนาหายสาบสูญไป (จะด้วยเหตุผลอะไรก็ตาม) ตัวอย่างที่โด่งดังคือ <a href=\"https://store.steampowered.com/app/954850/Kerbal_Space_Program_2/\">Kerbal Space Program 2</a> ที่ล่าสุด<a href=\"https://www.blognone.com/node/142977\">บริษัทแม่ Take-Two ขายทีมผู้จัดจำหน่าย Private Division</a> และยุบทีมพัฒนาเกมทิ้งไปแล้ว (รีวิวใน Steam ตอนนี้จึงเป็น Overwhelmingly Negative)</p>\n<p>Steam แก้ปัญหานี้ด้วยการแปะป้ายเพิ่มเติมบนหน้าเว็บ ตัวอย่างคือเกม <a href=\"https://store.steampowered.com/app/321830/Cavern_Kings/\">Cavern Kings</a> เพิ่มข้อความว่า นักพัฒนาเกมนี้ไม่ได้อัพเดตเกมมานานเกิน 8 ปีแล้ว</p>\n<p>กรณีของ Kerbal Space Program 2 ไม่ถูกอัพเดตมานาน 13 เดือน แต่ยังไม่มีขึ้นข้อความแบบเดียวกัน ตอนนี้ยังไม่ชัดเจนว่าต้องถูกทิ้งไปนานแค่ไหน Steam ถึงจะแปะป้ายให้</p>\n<p>ที่มา - <a href=\"https://www.pcgamer.com/software/platforms/steam-now-warns-you-if-that-early-access-game-youre-eyeing-up-has-been-abandoned-by-its-devs/\">PC Gamer</a></p>\n<p><img alt=\"No Description\" src=\"https://www.blognone.com/sites/default/files/externals/4250b49f19792a63d911a48298ba4e15.png\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div><div><a href=\"/topics/kerbal-space-program\">Kerbal Space Program</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57d57c9506bc204cf6c3168146b0b207ffd4ffc692a9dde7331a4df64ffd60ab","category":"Thai"}