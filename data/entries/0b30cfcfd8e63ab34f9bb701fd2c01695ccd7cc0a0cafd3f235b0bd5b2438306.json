{"title":"Assassin's Creed Mirage ประกาศวางจำหน่าย 12 ตุลาคม 2023 ราคา 1,499 บาท","link":"https://www.blognone.com/node/134009","date":1684983255000,"content":"<div><div><div><p>หลังจาก<a href=\"https://www.blognone.com/node/130334\">เปิดตัว</a>ไปเมื่อเกือบ 1 ปีที่แล้ว ในงาน PlayStation Showcase ที่ผ่านมา Assassin's Creed เปิดเผยรายละเอียดเพิ่มเติม รวมถึงประกาศวันวางจำหน่ายแล้ว เป็นวันที่ 12 ตุลาคม 2023</p>\n<p>นอกจากข้อมูลที่เปิดเผยไปแล้วว่าภาคนี้ จะกลับไปสู่รากเหง้าของเกม คือเน้นลอบเร้นมากขึ้น และลดความเป็น RPG ของเกมยุคใหม่ลง แต่ก็จะมาพร้อมกับของใหม่ๆ อย่างความสามารถของตัวเอก Basim (ตัวร้ายจาก Valhalla) ที่เรียกว่า Assassin's Focus กำหนดเป้าหมายให้เรืองแสงสำหรับการลอบสังหารต่อเนื่อง หรืออุปกรณ์สำหรับการ parkour ใหม่อย่างเช่นเสา</p>\n<p>Assassin's Creed Mirage จะลงทุกแพลตฟอร์มคือ Xbox Series X|S, Xbox One, PS5, PS4, PC, Amazon Luna, Ubisoft+ และตอนนี้เปิดให้พรีออเดอร์แล้ว ราคา 1,499 บาท (บน Ubisoft Store) และ 1,690 บาท (บน PS5)</p>\n<p>ที่มา - <a href=\"https://blog.playstation.com/2023/05/24/first-assassins-creed-mirage-gameplay-revealed-launches-october-12/\">PlayStation</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b30cfcfd8e63ab34f9bb701fd2c01695ccd7cc0a0cafd3f235b0bd5b2438306","category":"Thai"}