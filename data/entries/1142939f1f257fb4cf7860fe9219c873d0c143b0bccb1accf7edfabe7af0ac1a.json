{"title":"ประชาชนในเมือง Akishima ที่ญี่ปุ่น คัดค้านการสร้าง Data Center ระบุมีผลกระทบต่อระบบนิเวศป่าไม้","link":"https://www.blognone.com/node/140854","date":1720711596000,"content":"<div><div><div><p>มีกรณีที่น่าสนใจว่าด้วยการสร้างศูนย์ข้อมูลหรือ Data Center โดยประชาชนในเมือง Akishima ซึ่งอยู่ทางตะวันตกของโตเกียวมากกว่า 220 ครอบครัว ได้ลงชื่อคัดค้านการสร้างศูนย์ข้อมูลและลอจิสติก ของบริษัท GLP จากสิงคโปร์ ซึ่งระบุว่าเพื่อรองรับความต้องการใช้งานจากลูกค้าธุรกิจในญี่ปุ่น</p>\n<p>การคัดค้านนี้ไม่ใช่ครั้งแรกในญี่ปุ่น ก่อนหน้านี้ประชาชนในเมือง Nagareyama ในจังหวัดชิบะ ก็เคยคัดค้านการสร้างศูนย์ข้อมูลขนาดใหญ่สำเร็จมาแล้ว</p>\n<p>ศูนย์ข้อมูลที่มีแผนสร้างใน Akishima นี้ จะใช้พลังงานไฟฟ้า 3.63 ล้านเมกะวัตต์ ประเมินว่ามีการปล่อยคาร์บอน 1.8 ล้านตันต่อปี ทำให้ประชาชนในเมืองกังวลถึงผลกระทบต่อสภาพแวดล้อม สิ่งมีชีวิตในป่า เพราะพื้นที่ก่อสร้างต้องตัดต้นไม้ประมาณ 3,000-4,800 ต้น และปัญหาน้ำขาดแคลนเนื่องจากต้องนำมาใช้หมุนเวียนในศูนย์ข้อมูลด้วย ทั้งนี้เทศบาลเมือง Akishima และ GLP ไม่ได้ออกมาให้ความเห็นต่อประเด็นดังกล่าว</p>\n<p>ที่มา: <a href=\"https://www.reuters.com/world/asia-pacific/tokyo-residents-seek-block-building-massive-data-centre-2024-07-10/\">Reuters</a> ภาพ <a href=\"https://pixabay.com/photos/data-center-technology-server-7388620/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/310ddc79c73704cd3200552838a6aa11.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/data-center\">Data Center</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1142939f1f257fb4cf7860fe9219c873d0c143b0bccb1accf7edfabe7af0ac1a","category":"Thai"}