{"title":"Nothing ปล่อยแบบแปลนของฝาหลังเครื่อง CMF Phone 1 ให้ดาวน์โหลดได้ฟรี","link":"https://www.blognone.com/node/140826","date":1720615790000,"content":"<div><div><div><p>นอกจากเปิดตัว <a href=\"https://www.blognone.com/node/140788\">CMF Phone 1</a> สมาร์ทโฟนที่สามารถขันสกรูเปลี่ยนฝาหลัง และติดตั้งอุปกรร์เสริมได้เองแล้ว Nothing ยังปล่อยแบบแปลนของฝาหลังเครื่องให้ผู้ใช้งานดาวน์โหลดได้ฟรีด้วย</p>\n<p>แต่ทว่าแปลนที่ Nothing ปล่อยออกมานั้นเป็นไฟล์ STL ซึ่งเป็นไฟล์ที่ใช้ในการพิมพ์ 3 มิติ ที่ไม่ได้ถูกออกแบบมาให้ปรับแต่งเพิ่มได้เอง ดังนั้นไฟล์ที่ Nothing ปล่อยมาจึงไม่ช่วยผู้ใช้งานออกแบบฝาหลังได้เองขนาดนั้น หากผู้ใช้ต้องการสร้างฝาหลังเองต้องดราฟต์แบบเองจากไฟล์ STL แล้วสร้างเป็นไฟล์ STEP หรือ IGES ที่เป็นมาตรฐานอุตสาหกรรมสำหรับงานออกแบบด้วยคอมพิวเตอร์หรือโปรแกรม CAD</p>\n<p>ถึงจะมีขั้นตอนเพิ่มขึ้นแต่การที่ Nothing ปล่อยแปลนออกมาเองแบบนี้ถือเป็นก้าวที่ดีกับชุมชนผู้ใช้งานที่อยากสร้างสรรค์ฝาหลังเครื่องของตัวเอง</p>\n<p><img alt=\"No Description\" src=\"https://www.blognone.com/sites/default/files/externals/540682cc966bcbba0aaec8d4643e28ca.jpeg\" /></p>\n<p>ที่มา - <a href=\"https://www.androidpolice.com/cmf-makes-phone-1-stl-file-available-for-free/\">Android Police</a></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/android\">Android</a></div><div><a href=\"/topics/3d-printing\">3D Printing</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c0c00475a912a383567c1bb989e07a7f92de94558018e48fc49fcb97a9429a4","category":"Thai"}