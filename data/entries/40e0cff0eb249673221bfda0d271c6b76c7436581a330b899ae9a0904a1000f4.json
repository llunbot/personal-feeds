{"title":"EA เตรียมเปิดทดสอบ Battlefield Mobile ในบางประเทศ ยังจำกัดเฉพาะ Android","link":"https://www.blognone.com/node/124608","date":1630918957000,"content":"<div><div><div><p>เมื่อเดือนเมษายน <a href=\"https://www.blognone.com/node/122322\">EA และ DICE ออกมาให้ข้อมูลของเกม Battlefield Mobile เป็นครั้งแรก</a> (ซึ่งถือว่าค่อนข้างช้า เพราะ <a href=\"https://www.blognone.com/node/112278\">Call of Duty Mobile นำไปก่อนนานพอสมควร</a>)</p>\n<p>ล่าสุด EA ประกาศเริ่มเปิดทดสอบ Battlefield Mobile แล้ว โดยจะเริ่มจากผู้เล่นกลุ่มเล็กๆ ในอินโดนีเซียและฟิลิปปินส์ก่อน และยังมีเฉพาะเวอร์ชัน Android เท่านั้น กำหนดการทดสอบบอกคร่าวๆ คือช่วงฤดูใบไม้ร่วง 2021 ซึ่งก็เริ่มตั้งแต่เดือนกันยายนเป็นต้นไป (<a href=\"https://play.google.com/store/apps/details?id=com.ea.gp.odessa\">หน้าเว็บเกมบน Google Play</a>)</p>\n<p>เกม Battlefield Mobile จะพัฒนาโดยสตูดิโอ Industrial Toys ที่ EA ซื้อกิจการมาในปี 2018 ผู้ก่อตั้งสตูดิโอแห่งนี้ Alex Seropian เป็นหนึ่งในผู้ก่อตั้งสตูดิโอ Bungie และมีส่วนในเกม Halo ภาคแรก</p>\n<p>Battlefield Mobile จะเปิดให้เล่นฟรี ขายไอเทมเฉพาะการตกแต่งเท่านั้น เกมไม่สามารถ cross-play กับ Battlefield เวอร์ชันอื่นได้ ในช่วงทดสอบจะมีแผนที่เดียวคือ Grand Bazaar และโหมด Conquest เท่านั้น</p>\n<p><img src=\"https://www.blognone.com/sites/default/files/externals/42070f4efa56f6a88979ed6a77dc7b84.jpg\" /></p>\n<p><img src=\"https://www.blognone.com/sites/default/files/externals/1a55e441e086bd61d667389047114fb8.jpg\" /></p>\n<p><img src=\"https://www.blognone.com/sites/default/files/externals/7a6ffd36936783e37d71e800f55b9b04.jpg\" /></p>\n<p>ที่มา - <a href=\"https://answers.ea.com/t5/Other-Battlefield-Games/Battlefield-Mobile-Early-Play-Test-FAQ/m-p/10695259\">EA</a>, <a href=\"https://9to5google.com/2021/09/03/battlefield-mobile-is-coming-to-android-in-autumn-via-limited-region-beta/\">9to5google</a></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40e0cff0eb249673221bfda0d271c6b76c7436581a330b899ae9a0904a1000f4","category":"Thai"}