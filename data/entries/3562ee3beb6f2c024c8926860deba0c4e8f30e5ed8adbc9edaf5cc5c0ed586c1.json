{"title":"ผู้สร้าง Flappy Bird บอกไม่มีส่วนเกี่ยวข้องกับเกมเวอร์ชันใหม่ - ทีมพัฒนายืนยันซื้อลิขสิทธิ์ถูกต้อง","link":"https://www.blognone.com/node/142111","date":1726896432000,"content":"<div><div><div><p>มีประเด็นต่อเนื่องหลังจากกลุ่มองค์กร Flappy Bird Foundation ซึ่งระบุว่าเป็นแฟนของเกม Flappy Bird ที่อยากนำเกมนี้กลับมาทำใหม่อีกครั้ง <a href=\"https://www.blognone.com/node/141979\">ประกาศออกเกมภาคใหม่ในปี 2025</a> โดยบอกว่าได้ซื้อลิขสิทธิ์มาถูกต้อง แต่ถ้าย้อนไปเมื่อสิบกว่าปีที่แล้ว Dong Nguyen ผู้พัฒนาเกมนี้เขาเคยบอกว่าได้เลือกปิดตัวเกมไปเลย และจะ<a href=\"https://www.blognone.com/node/53235\">ทำให้เกมนี้หายไป</a>จากความทรงจำ จึงเกิดความสับสนว่าตกลงอะไรคือเรื่องที่ถูกต้องกันแน่</p>\n<p>Dong Nguyen <a href=\"https://x.com/dongatory/status/1835229532301017328\">โพสต์ข้อความ</a>ยืนยันเรื่องนี้ใน X ว่าตัวเขา \"ไม่เกี่ยวข้องอะไรกับเกมใหม่นี้ ไม่ได้ขายอะไรให้ด้วย และเขาก็ไม่สนับสนุนคริปโต\" ซึ่งประเด็นหลังเกิดจากเว็บไซต์ของ Flappy Bird ใหม่ ในตอนแรกระบุถึงเหรียญ Solana และ Web 3.0 ซึ่งข้อความนี้ถูกนำออกไปในเวลาต่อมา</p>\n<p>Flappy Bird Foundation <a href=\"https://x.com/flappy_bird/status/1836525841037087127\">ชี้แจง</a>ว่าเครื่องหมายการค้า Flappy Bird ได้รับการจดทะเบียนในปี 2018 โดยบริษัท Mobile Media Partners ซึ่งต้องมา Gametech Holdings ได้ซื้อต่อเครื่องหมายการค้านี้ในปี 2021 และ Flappy Bird Foundation ก็มาซื้อต่ออีกครั้งในปี 2024 อย่างไรก็ตาม Nguyen ไม่ได้ยินยอมเรื่องนี้ แต่ก็ถูกยกฟ้องในชั้นศาล</p>\n<p>ทีมผู้พัฒนาคนหนึ่งคือ Kek ซึ่งเป็นคนสร้างเกมชื่อ Piou Piou vs. Cactus ซึ่งออกมาตั้งแต่ปี 2009 มีระบบการเล่นคล้าย Flappy Bird ที่ออกมาปี 2013 ซึ่งเกมเวอร์ชันใหม่นี้จะผสมกับระบบใน Piou Piou vs. Cactus เข้ามาด้วย จึงยืนยันว่าการได้สิทธิทำเกมนี้มาเป็นไปอย่างถูกต้อง และมีทีมพัฒนาที่เข้าใจระบบของเกมเป็นอย่างดี</p>\n<p>ที่มา: <a href=\"https://www.theverge.com/2024/9/19/24249478/flappy-birds-new-owners-definitely-have-nothing-to-do-with-the-games-original-creator\">The Verge</a></p>\n<p><img src=\"https://www.blognone.com/sites/default/files/externals/1b9cd27f516a0a45d2662687fbdfdb89.jpg\" /></p>\n<blockquote><p>No, I have no related with their game. I did not sell anything. I also don't support crypto.</p>\n<p>— Dong Nguyen (@dongatory) <a href=\"https://twitter.com/dongatory/status/1835229532301017328?ref_src=twsrc%5Etfw\">September 15, 2024</a></p></blockquote>\n<blockquote><p>We’ve seen questions circulating online and we’re here to provide the Flappy Bird community with all the answers.Let’s clear the air we’re currently flying through ⬇️ <a href=\"https://t.co/fdtjfcZBn6\">pic.twitter.com/fdtjfcZBn6</a></p>\n<p>— Flappy Bird (@flappy_bird) <a href=\"https://twitter.com/flappy_bird/status/1836525841037087127?ref_src=twsrc%5Etfw\">September 18, 2024</a></p></blockquote>\n<blockquote><p>\"But why would Nguyen sell the Flappy Bird Trademark??\" \"Hope he got his bag\"Looks like he *didn't*.It seems like it's been long enough that the trademark was considered abandoned, so Gametech Holdings LLC filed against him, and just. Grabbed it for free. <a href=\"https://t.co/EwVzuOLcHm\">pic.twitter.com/EwVzuOLcHm</a></p>\n<p>— Samperson (@SamNChiet) <a href=\"https://twitter.com/SamNChiet/status/1834246569857634352?ref_src=twsrc%5Etfw\">September 12, 2024</a></p></blockquote>\n</div></div></div><div><div>Topics: </div><div><div><a href=\"/topics/flappy-bird\">Flappy Bird</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3562ee3beb6f2c024c8926860deba0c4e8f30e5ed8adbc9edaf5cc5c0ed586c1","category":"Thai"}