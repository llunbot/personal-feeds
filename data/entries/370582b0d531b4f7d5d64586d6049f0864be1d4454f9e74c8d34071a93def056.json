{"title":"[ไม่ยืนยัน] Apple ตั้งเป้าพัฒนาชิปสื่อสาร, รับส่งสัญญาณทุกอย่างภายในอุปกรณ์ของตัวเองทั้งหมด","link":"https://www.blognone.com/node/126361","date":1639715557000,"content":"<div><div><div><p>Bloomberg รายงานว่า Apple กำลังเปิดรับวิศวกรมาร่วมงานที่สำนักงานในเมือง Irvine ตอนใต้ของ LA เพื่อพัฒนาชิปสื่อสารและรับส่งสัญญาณวิทยุ สัญญาณไร้สายภายในอุปกรณ์ของตัวเองทั้งหมด แทนที่ชิปที่ใช้อยู่ในปัจจุบันที่สั่งจาก Broadcom และ Skyworks</p>\n<p>ปีที่แล้วก็มีรายงานว่า <a href=\"https://www.blognone.com/node/120084\">Apple กำลังพัฒนาชิป Modem ของตัวเอง เพื่อใช้แทนชิป Qualcomm</a> หลังจากประสบความสำเร็จพัฒนาชิปสื่อสารของตัวเองไปแล้วบางส่วน นอกจากชิป M1 อันลือลั่นก็มีชิป U1 สำหรับระบุระยะห่างระหว่างอุปกรณ์ที่ใช้ใน AirTags และ H1 ที่มาช่วยเรื่องการเชื่อมต่อบลูทูธ</p>\n<p>แม้ Intel ที่เสียรายได้จาก Apple ไปแล้วแต่ก็ยังคงสามารถสร้างรายได้ทางอื่นได้อยู่ เช่นเดียวกับ Qualcomm หาก Apple พัฒนาชิปโมเด็มของตัวเองสำเร็จ แต่กรณีของ Broadcom และ Skyworks อาจส่งผลกระทบมากกว่า เพราะสัดส่วนรายได้บริษัทมาจาก Apple ถึง 20% และ 60% ตามลำดับ</p>\n<p>ที่มา - <a href=\"https://www.bloomberg.com/news/articles/2021-12-16/apple-builds-team-in-new-office-to-bring-wireless-chips-in-house?sref=P6Q0mxvj\">Bloomberg</a></p>\n<p><img src=\"https://www.blognone.com/sites/default/files/externals/caa6c2f3dac854c7f8a34d8839573311.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/soc\">SoC</a></div><div><a href=\"/topics/modem\">Modem</a></div><div><a href=\"/topics/broadcom\">Broadcom</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"370582b0d531b4f7d5d64586d6049f0864be1d4454f9e74c8d34071a93def056","category":"Thai"}