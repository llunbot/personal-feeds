{"title":"คนดีต้องแก้ไข Ubisoft ออกแพตช์ปรับปรุงเกม Star Wars Outlaws ตามเสียงวิจารณ์","link":"https://www.blognone.com/node/142377","date":1728011439000,"content":"<div><div><div><p>Ubisoft ออกอัพเดตแพตช์ใหญ่เวอร์ชัน 1.2 ให้กับเกม Star Wars Outlaws <a href=\"https://www.blognone.com/node/142216\">ตามที่สัญญาไว้</a> โดยอัพเดตนี้แก้ไขปัญหาสำคัญ 2 อย่างที่ถูกผู้เล่นวิจารณ์เอาไว้</p>\n<ul>\n<li>ระบบ stealth ถูกปรับปรุงใหม่ ปรับปรุงการทำงานของ AI, จำนวน ตำแหน่งการยืน เส้นทางการตรวจตราของตัวละคร NPC, การตรวจสอบของกล้อง ฯลฯ เพื่อให้การเล่น stealth ของผู้เล่นง่ายขึ้นกว่าเดิม (เกมเพลย์ขาย stealth เป็นจุดขายหลัก แต่ดันทำออกมาไม่ดีแต่แรก)</li>\n<li>ปรับมุมกล้องของการขี่ยาน speeder ให้กว้างขึ้น ควบคุมง่ายขึ้น, ปรับปรุงการชนของ speeder กับวัตถุต่างๆ ในเกม ให้ตกยานน้อยลง การตอบสนองดีขึ้น</li>\n</ul>\n<p>Ubisoft ยอมรับว่ายอดขายเกม Star Wars Outlaws พลาดเป้า โดยจะกลับไปปรับปรุงเกมใหม่ให้มีข้อบกพร่องน้อยลง (แล้วพี่รีบออกทำไมแต่แรก!) หลังจากนี้จะยังมีอัพเดตแพตช์ใหญ่ให้อีกครั้ง (Title Update 3) และมีอัพเดตพร้อมออก DLC แรกชื่อ Wild Card ในเดือนพฤศจิกายน ซึ่ง<a href=\"https://www.blognone.com/node/142273\">บริษัทหวังว่าจะปั้นยอดขายให้กลับมาได้อีกรอบ</a> (แนวเดียวกับ No Man's Sky หรือ Cyberpunk 2077 ที่แก้ตัวสำเร็จ)</p>\n<p>บทเรียนการออกเกม Star Wars Outlaws ที่ไม่สมบูรณ์มากพอ ยังทำให้ Ubisoft <a href=\"https://www.blognone.com/node/142209\">ต้องเลื่อนการขาย Assassin's Creed Shadows ออกไปประมาณ 4 เดือน</a> เพื่อขัดเกลาตัวเกมให้สมบูรณ์ยิ่งขึ้น ไม่มีบั๊กจุกจิกให้เป็นข้อติแบบเดียวกับ Outlaws อีก</p>\n<p>ที่มา - <a href=\"https://www.ubisoft.com/en-sg/game/star-wars/outlaws/news-updates/1Kq2ABlTdHgkdbGRQZ20he\">Ubisoft</a></p>\n<p><img src=\"https://www.blognone.com/sites/default/files/externals/2134a7c4a6aedf28edce4ac51590f3ab.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2d33fed484aa9df5fb441e18fa2ea0df.jpg\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62fb189185aed1ac688f63936a40d756af3afb65d516e4c96bce880b70be8f91","category":"Thai"}