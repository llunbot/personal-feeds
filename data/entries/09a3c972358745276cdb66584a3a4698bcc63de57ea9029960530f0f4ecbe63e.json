{"title":"The Beatles ออกเพลงใหม่ Now And Then ใช้ AI สร้างเสียงร้องของ John Lennon","link":"https://www.blognone.com/node/136557","date":1698976369000,"content":"<div><div><div><p>สมาชิกที่เหลืออยู่ของวง The Beatles สองคนคือ Paul McCartney และ Ringo Starr ออกเพลงใหม่ที่ระบุว่าเป็น \"เพลงสุดท้าย\" ของวง ชื่อว่าเพลง Now and Then <a href=\"https://www.blognone.com/node/134326\">ตามที่เคยประกาศไว้ก่อนหน้านี้</a></p>\n<p>เพลงนี้เป็นการนำเทปเดโมของ John Lennon นักร้องนำของวง (เสียชีวิตปี 1980) ที่ร้องไว้ตั้งแต่ช่วงปี 1970s บวกกับเสียงกีตาร์ของ George Harrison (เสียชีวิตปี 2001) ที่บันทึกไว้ปี 1995 มาเรียบเรียงต่อเป็นเพลงโดยสมาชิกที่เหลือทั้งสองคน</p>\n<p>โปรเจคนี้มีแผนจะออกเป็นเพลงตั้งแต่ปี 1995 (ตอนที่ Harrison ยังไม่ตาย) แต่ต้องค้างคามานานหลายสิบปี เพราะเทปของ Lennon เป็นการร้องเพลงที่ยังแต่งไม่เสร็จพร้อมเสียงเปียโน และเทคโนโลยีในการแยกเสียงในยุคนั้นยังไม่ดีพอที่จะแยกเสียง Lennon ออกมาโดยยังรักษาคุณภาพเสียงไว้ได้</p>\n<p>แต่เมื่อยุคนี้มีเทคนิค machine learning ช่วยแยกเสียงร้องของ Lennon ออกมาแล้วสังเคราะห์เสียงขึ้นมาใหม่ได้ (เป็นซอฟต์แวร์ตัวเดียวกับที่ผู้กำกับ Peter Jackson ใช้ในภาพยนตร์สารคดี Get Back ที่พูดถึงวง The Beatles) ทำให้สมาชิกที่เหลือสามารถทำเพลงต่อได้สำเร็จ</p>\n<p><img alt=\"No Description\" src=\"https://www.blognone.com/sites/default/files/externals/5cf4668bdd2878657b5fe4c174cc7b37.jpg\" /></p>\n<blockquote>\n<p><a href=\"https://twitter.com/hashtag/NowAndThen?src=hash&amp;ref_src=twsrc%5Etfw\">#NowAndThen</a> is now available to listen to worldwide!<a href=\"https://t.co/jQtFaz5rfG\">https://t.co/jQtFaz5rfG</a> <a href=\"https://t.co/bXEgL8dGJJ\">pic.twitter.com/bXEgL8dGJJ</a></p>\n<p>— The Beatles (@thebeatles) <a href=\"https://twitter.com/thebeatles/status/1720078469516914692?ref_src=twsrc%5Etfw\">November 2, 2023</a></p></blockquote>\n<p>ที่มา - <a href=\"https://www.engadget.com/listen-to-the-final-beatles-track-made-with-machine-learning-and-archival-recordings-153253946.html\">Engadget</a></p>\n</div></div></div><div><div>Topics: </div><div><div><a href=\"/topics/beatles\">The Beatles</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09a3c972358745276cdb66584a3a4698bcc63de57ea9029960530f0f4ecbe63e","category":"Thai"}