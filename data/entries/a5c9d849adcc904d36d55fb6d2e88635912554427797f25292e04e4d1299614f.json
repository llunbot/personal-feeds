{"title":"Salesforce ประกาศเพิ่มฟีเจอร์ใหม่ให้ Slack เน้นเป็นเครื่องมือทำงานหลักของทุกฝ่าย","link":"https://www.blognone.com/node/124272","date":1629243248000,"content":"<div><div><div><p>Salesforce ประกาศเพิ่มฟีเจอร์ใหม่ที่เป็นการทำงานร่วมกันกับ Slack หลัง<a href=\"https://www.blognone.com/node/119893\">ประกาศซื้อกิจการเมื่อปลายปีที่แล้ว</a> โดย Bret Taylor ซีโอโอ Salesforce อธิบายว่าคุณสมบัติคือการผลักดันแนวทาง Slack-First Customer 360 รองรับการทำงานในยุคดิจิทัล ให้ทุกคนในองค์กร ตลอดจนลูกค้า พาร์ทเนอร์ สามารถทำงานจบได้บน Slack ที่เดียว และมี Salesforce เป็นตัวจัดการเบื้องหลัง</p>\n<p>คุณสมบัติใหม่ของ Slack-First ถูกอธิบายแยกเป็นแต่ละฝ่ายในองค์กรดังนี้</p>\n<ul>\n<li>ฝ่ายขาย เพิ่ม <strong>Digital deal rooms</strong> ห้องเฉพาะสำหรับทีมฝ่ายขาย และลูกค้าที่ติดต่อผ่าน <a href=\"https://www.blognone.com/node/117126\">Slack Connect</a> โดยมีเครื่องมือสำหรับติดต่อ เปิดคำสั่งซื้อ ฯลฯ</li>\n<li>ฝ่ายสนับสนุนลูกค้า เพิ่ม <strong>Swarming</strong> ห้องสำหรับดูแลเคสที่มีความซับซ้อน ที่ต้องมีพนักงานที่เชี่ยวชาญมาช่วยเหลือ ร่วมกับพาร์ทเนอร์ในการแก้ปัญหา</li>\n<li>ฝ่ายการตลาด เพิ่ม <strong>Intelligent</strong> ห้องแสดงข้อมูลจากแพลตฟอร์มอาทิ Marketing Cloud หรือ Datorama เพื่อให้เห็นตัวเลขล่าสุด และแก้ไขปัญหาทันที</li>\n<li>งานวิเคราะห์ข้อมูล เพิ่มการเชื่อมต่อกับ <a href=\"https://www.blognone.com/node/110252\">Tableau</a> ในการแสดงข้อมูลในห้องทันที</li>\n</ul>\n<p>ที่มา: <a href=\"https://www.salesforce.com/news/press-releases/2021/08/17/slack-supercharges-salesforce-customer-360-for-sales-service-marketing-and-analytics/\">Salseforce</a></p>\n<p><img src=\"https://www.blognone.com/sites/default/files/externals/ac4896ee221bfb18366dc56904e41967.jpg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/slack\">Slack</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5c9d849adcc904d36d55fb6d2e88635912554427797f25292e04e4d1299614f","category":"Thai"}