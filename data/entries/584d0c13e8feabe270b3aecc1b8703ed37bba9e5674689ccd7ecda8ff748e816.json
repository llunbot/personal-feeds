{"title":"iPad mini ที่ขายในยุโรป เลิกแถมที่ชาร์จไฟในกล่อง ได้เฉพาะสายชาร์จ - ไทยยังได้ครบเหมือนเดิม","link":"https://www.blognone.com/node/142583","date":1729057805000,"content":"<div><div><div><p>ตามที่แอปเปิลเปิดตัว <a href=\"https://www.blognone.com/node/142570\">iPad mini รุ่นใหม่ รุ่นที่ 7</a> เมื่อคืนนี้ อาจมีคนสงสัยล่วงหน้าว่าคราวนี้แอปเปิลจะเอาอะไรออกไปจากในกล่องสินค้าอีก เพราะช่วงที่ผ่านมาแอปเปิลก็ขยันนำของแถมในกล่องออกอย่างจริงจัง ตั้งแต่ <a href=\"https://www.blognone.com/node/119004\">ที่ชาร์จ-หูฟัง</a> ใน iPhone 12, <a href=\"https://www.blognone.com/node/141942\">AirPods 4 ก็ไม่ให้สายชาร์จเลย</a> หรือล่าสุด<a href=\"https://www.blognone.com/node/142012\">สติกเกอร์แอปเปิลใน iPhone</a> ก็ไม่แถมมาแล้ว</p>\n<p>สำหรับลูกค้าในไทยนั้น iPad mini ยังได้ที่ชาร์จและสายชาร์จมาในกล่องตามปกติ แต่คนยุโรปจะไม่ได้แบบนั้น</p>\n<p>ข้อมูลจากเว็บไซต์แอปเปิลในประเทศภูมิภาคยุโรป ไม่ว่าจะเป็น ฝรั่งเศส เยอรมนี อิตาลี สเปน หรือสหราชอาณาจักร พบว่าในกล่องของ iPad mini ไม่ให้ที่ชาร์จมาในกล่องแล้ว แตกต่างจากประเทศอื่นในโลก ซึ่งเป็นไปตามข้อกำหนดของสหภาพยุโรปที่ต้องการลดขยะอิเล็กทรอนิกส์ มีผลในปี 2026 โดยแอปเปิลได้หยุดให้ที่ชาร์จใน iPad ที่ยุโรปมาตั้งแต่ iPad Pro และ iPad Air รุ่นใหม่แล้ว</p>\n<p>ที่มา: <a href=\"https://www.macrumors.com/2024/10/15/whats-in-the-ipad-mini-7-box/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/e85764a746148db12bb89e00ab6168c9.png\" /></p>\n</div></div></div><div><div>Topics: </div><div><div><a href=\"/topics/ipad-mini\">iPad mini</a></div><div><a href=\"/topics/apple\">Apple</a></div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"584d0c13e8feabe270b3aecc1b8703ed37bba9e5674689ccd7ecda8ff748e816","category":"Thai"}