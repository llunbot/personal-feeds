{"title":"Naughty Dog ขอโทษที่ The Last of Us Part I เวอร์ชันพีซีเต็มไปด้วยบั๊ก กำลังทำแพตช์แก้","link":"https://www.blognone.com/node/133274","date":1680490202000,"content":"<div><div><div><p>สตูดิโอ Naughty Dog ออกมาขอโทษแฟนๆ ที่ซื้อเกม The Last of Us Part I เวอร์ชันพีซี (<a href=\"https://www.blognone.com/node/132494\">เพิ่งวางขายเมื่อ 28 มีนาคม</a>) หลังผู้เล่นประสบปัญหาประสิทธิภาพและคุณภาพของเกม</p>\n<p>ปัญหาของเกมมีตั้งแต่บั๊กในการควบคุมมุมกล้อง เกมรันแล้วแครช โหลดช้า เฟรมเรตตก ซึ่งเกิดจากการปรับแต่งให้รันบนพีซีได้ไม่ดีนัก ส่งผลให้ตอนนี้ <a href=\"https://store.steampowered.com/app/1888930/The_Last_of_Us_Part_I/\">คะแนนรีวิวบน Steam อยู่ในระดับ mixed</a> โดยมีผู้เล่นเพียง 44% ให้คะแนนรีวิวเป็นบวก</p>\n<p>Naughty Dog บอกว่าออกแพตช์แบบ hotfix แก้ปัญหาเฉพาะหน้าให้แล้ว และจะออกแพตช์ใหญ่ตามมาภายในสัปดาห์นี้ ทางสตูดิโอยังแนะนำให้ผู้เล่นอัพเดตไดรเวอร์กราฟิกที่ใช้ให้เป็นเวอร์ชันล่าสุดด้วย</p>\n<p>The Last of Us Part I เวอร์ชันพีซี พอร์ตโดยสตูดิโอ Iron Galaxy ที่เชี่ยวชาญการพอร์ตเกมลงแพลตฟอร์มอื่น และก่อนหน้านี้ก็ช่วยพอร์ตเกม <a href=\"https://www.blognone.com/node/130454\">Uncharted: Legacy of Thieves Collection เวอร์ชันพีซี</a>ให้ Naughty Dog มาแล้วเช่นกัน</p>\n<p>ก่อนหน้านี้ <a href=\"https://www.blognone.com/node/132942\">เอกสารของโซนี่ต่อ CMA ของอังกฤษ ได้แสดงความกังวลว่าไมโครซอฟท์อาจออก Call of Duty เวอร์ชันคุณภาพต่ำ มีบั๊กให้กับแพลตฟอร์ม PlayStation</a> ตอนนี้โซนี่สาธิตให้ดูแล้วว่าข้อกังวลแบบนี้มีอยู่จริงๆ</p>\n<p><img alt=\"No Description\" src=\"https://www.blognone.com/sites/default/files/externals/ae5980ac119179bdc965aaf972797c42.jpg\" /></p>\n<blockquote><p>We also encourage players to ensure you are using the latest Nvidia, AMD, and Intel graphics drivers.Our team, and our dedicated partners at Iron Galaxy will continue to investigate and address known issues to deliver the great The Last of Us Part I experience you expect.</p>\n<p>— Naughty Dog (@Naughty_Dog) <a href=\"https://twitter.com/Naughty_Dog/status/1641952524478578689?ref_src=twsrc%5Etfw\">March 31, 2023</a></p></blockquote>\n<p>ที่มา - <a href=\"https://www.eurogamer.net/naughty-dog-knows-the-last-of-us-part-1-on-pc-hasnt-delivered-the-naughty-dog-quality-you-expected\">Eurogamer</a></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/games\">Games</a></div><div><a href=\"/topics/naughty-dog\">Naughty Dog</a></div><div><a href=\"/topics/iron-galaxy-studios\">Iron Galaxy Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a43888afaaaafaecd940b4be6e96cc3d45238cfcad7b5d00325c3ec067758ca","category":"Thai"}