{"title":"EU ประกาศให้ Temu เข้าเกณฑ์แพลตฟอร์มออนไลน์ขนาดใหญ่ ต้องถูกกำกับดูแลมากขึ้น","link":"https://www.blognone.com/node/140071","date":1717170049000,"content":"<div><div><div><p>คณะกรรมการธิการยุโรปหรือ EC (European Commission) ประกาศว่า <strong>Temu</strong> แพลตฟอร์มซื้อขายสินค้าออนไลน์ เข้าเกณฑ์เป็นแพลตฟอร์มออนไลน์ขนาดใหญ่มาก (VLOP - Very Large Online Platform) ซึ่งมีข้อกำหนดที่ต้องปฏิบัติเพิ่มเติมตามกฎหมาย <a href=\"https://www.blognone.com/node/126857\">DSA (Digital Services Act)</a> ในการจัดการเนื้อหาที่ไม่เหมาะสม รวมทั้งเปิดเผยอัลกอริทึมในการคัดเลือกเนื้อหามาแสดงผล</p>\n<p>เกณฑ์ของกฎหมาย DSA ในการเป็น VLOP นั้นระบุว่า ต้องมีผู้ใช้งานในกลุ่มประเทศสหภาพยุโรปมากกว่า 45 ล้านคน โดยรายชื่อแพลตฟอร์มที่เข้าเกณฑ์ปัจจุบันมีทั้งแพลตฟอร์มจากบริษัทเทคโนโลยีขนาดใหญ่ทั้ง Amazon, Apple, Booking.com, Google, LinkedIn, Meta, Microsoft, Pinterest, Snap, TikTok, X รวมทั้งแพลตฟอร์มสำหรับผู้ใหญ่ ส่วนอีคอมเมิร์ซจากจีนก่อนหน้านี้มี AliExpress และ Shein</p>\n<p>โฆษกของ Temu บอกว่าบริษัทยอมรับคำตัดสินของ EC ที่ให้ Temu เป็นแพลตฟอร์มขนาดใหญ่มากภายใต้กฎหมาย DSA ซึ่งบริษัทพร้อมปฏิบัติตามข้อกำหนดเพิ่มเติม</p>\n<p>ที่มา: <a href=\"https://techcrunch.com/2024/05/31/chinese-marketplace-temu-faces-eu-rules-very-large-online-platform/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/237b63f79ae53864682a6e2bf99bef53.jpeg\" /></p>\n</div></div></div><div><div>Topics: </div><div><div><a href=\"/topics/temu\">Temu</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8033e7535135da22864f4b51280455ae8ce6cdf8bc8ed4466416a4eb7cfd1de8","category":"Thai"}