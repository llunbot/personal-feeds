{"title":"พัฒนาตัวเองได้แล้ว DeepMind เปิดตัว AlphaEvolve AI ช่วยออกแบบชิปและโค้ด เร่งความเร็ว Gemini ฝึกได้เร็วขึ้น","link":"https://www.blognone.com/node/146408","date":1747240356000,"content":"<span>พัฒนาตัวเองได้แล้ว DeepMind เปิดตัว AlphaEvolve AI ช่วยออกแบบชิปและโค้ด เร่งความเร็ว Gemini ฝึกได้เร็วขึ้น</span>\n\n  <div>\n    <div>Body</div>\n              <div><p>DeepMind เปิดตัวปัญญาประดิษฐ์ AlphaEvolve ชุดปัญญาประดิษฐ์แบบ agentic ที่ช่วยออกแบบฟังก์ชั่นต่างๆ เพื่อปรับปรุงประสิทธิภาพการทำงานของทีมงานกูเกิลเอง โดยใช้เข้าไปปร้บปรุงตั้งแต่ระดับชิป, ซอฟต์แวร์, และระบบการจัดการคลัสเตอร์</p>\n<ul>\n<li>ระดับชิป: ตรวจสอบโค้ด Verilog และปรับปรุงวงจร โดยมันสามารถลบบิตที่ไม่ได้ใช้งานออกไป</li>\n<li>ระดับระบบ: ปรับปรุงการจัดลำดับงาน ทำให้ใช้เซิร์ฟเวอร์ได้ประสิทธิภาพดีขึ้น 0.7% โค้ดสวยขึ้น และเสถียรขึ้น</li>\n<li>ระดับซอฟต์แวร์: ปรับปรุงเคอร์เนลของ Gemini แบ่งข้อมูลการคูณแมทริกซ์ได้เต็มประสิทธิภาพมากขึ้น ทำให้เวลาฝึก Gemini โดยรวมลดลง 1%</li>\n</ul>\n<p>ทีมงานใส่ปัญหาอัลกอริทึมให้ AlphaEvolve กว่า 50 ข้อ และพบว่ามันสามารถปรับปรุงประสิทธิภาพได้สูงกว่าอัลกอริทึมที่ดีที่สุดได้ถึง 20%</p>\n<p>ทาง DeepMind กำลังพัฒนาหน้าจอให้นักวิทยาศาสตร์สามารถเข้าใช้งาน AlphaEvolve ได้ง่ายๆโดยจะเปิดให้กับนักวิจัยที่ลงทะเบียนก่อน</p>\n<p>ที่มา - <a href=\"https://deepmind.google/discover/blog/alphaevolve-a-gemini-powered-coding-agent-for-designing-advanced-algorithms/\">DeepMind Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Wed, 05/14/2025 - 23:32</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5596b2feea25f51f8d73b23c54f6fc17c6d8a4cbec921f2b2986363e1f4b247f","category":"Thai"}