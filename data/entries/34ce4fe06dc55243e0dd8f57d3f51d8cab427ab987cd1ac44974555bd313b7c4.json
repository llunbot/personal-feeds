{"title":"Remedy เผย Alan Wake 2 คืนทุนบางส่วนแล้วแต่ยังไม่มีแผนจะนำเกมไปลง Steam","link":"https://www.blognone.com/node/139566","date":1714725353000,"content":"<div><div><div><p>Tero Virtala ซีอีโอของ Remedy Entertainment เผยข้อมูลผ่าน Business Review ประจำเดือนมกราคม-มีนาคม ว่าในช่วงต้นเดือนกุมภาพันธ์ Alan Wake 2 ทำยอดขายได้ 1.3 ล้านชุดแล้ว สามารถคืนทุนส่วนหนึ่งของค่าใช้จ่ายในการพัฒนาและการตลาดได้แล้ว และ Remedy จะขายเกมนี้ในราคาเฉลี่ยที่สูง (high average price) ต่อไป โดยเป้าหมายของทีมงานในไตรมาสแรกนี้คือการพัฒนาส่วนเสริม (DLC) ของเกม แต่ไม่ได้พูดถึงการนำเกมลง Steam หรือแพลตฟอร์มอื่นบน PC แต่อย่างใด</p>\n<p>ด้านรายได้รวมบริษัทมีรายได้เพิ่มขึ้น 56.2% หรือประมาณ 10.8 ล้านยูโร ขาดทุนจากดำเนินกิจการอยู่ที่ -19.3% หรือประมาณ -2.1 ล้านยูโร ซึ่งการขาดทุนบางส่วนมาจากการที่ Remedy ซื้อสิทธิ์ทั้งหมดของเกมซีรี่ส์ Control จาก 505 Games ในราคาประมาณ 17 ล้านยูโร</p>\n<p>Tero กล่าวว่าหลังจากนี้ Remedy จะสามารถตัดสินใจเกี่ยวกับอนาคตของแฟรนไชส์ Control และ Alan Wake ได้อย่างอิสระ โดยกำลังชั่งน้ำหนักว่าจะวางขายเกมด้วยตัวเองหรือจะร่วมจัดจำหน่ายกับคู้ค้าทางธุรกิจตามเดิม (ก่อนหน้านี้ Alan Wake 2 จัดจำหน่ายโดย Epic Games Publishing)</p>\n<p>ด้านความคืบหน้าของการพัฒนาเกม Tero ให้รายละเอียดแต่ละเกมดังนี้</p>\n<ul>\n<li><strong>Codename Condor</strong> : เข้าสู่ช่วงพัฒนาเกมอย่างเต็มรูปแบบใกล้พร้อมเปิดตัว คาดหวังว่าจะนำเสนอเอกลักษณ์ของ Remedy ในรูปแบบเกม Live Service แบบเล่นหลายคน</li>\n<li><strong>Control 2</strong> : อยู่ในช่วงสุดท้ายของ proof-of-concept คาดว่าจะเข้าสู่ช่วงพัมนาเกมในไตรมาส 2 ของปี 2024</li>\n<li><strong>Max Payne 1&amp;2 Remake</strong> : ยังอยู่ในขั้นตอนความพร้อมในการพัฒนาเกม คาดว่าจะพัฒนาอย่างเต็มรูปแบบในไตรมาส 2 ของปี 2024</li>\n<li><strong>Codename Kestrel</strong> : ทีมงานกำลังปรับปรุง Concept ของเกมให้สมบูรณ์แบบยิ่งขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2a17b43905d08c4739ad5d5a3b885360.png\" /></p>\n<p>ที่มา - <a href=\"https://investors.remedygames.com/app/uploads/2024/04/remedy-q1-2024-business-review.pdf\">Remedy</a></p>\n</div></div></div><div><div>Topics: </div><div><div><a href=\"/topics/remedy-entertainment\">Remedy Entertainment</a></div><div><a href=\"/topics/alan-wake\">Alan Wake</a></div><div><a href=\"/topics/control\">Control</a></div><div><a href=\"/topics/games\">Games</a></div><div><a href=\"/topics/max-payne\">Max Payne</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34ce4fe06dc55243e0dd8f57d3f51d8cab427ab987cd1ac44974555bd313b7c4","category":"Thai"}