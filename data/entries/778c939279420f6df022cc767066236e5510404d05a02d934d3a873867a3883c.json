{"title":"Chrome Beta สำหรับ iOS เพิ่มตัวเลือกย้าย address bar ไว้ด้านล่างจอแล้ว","link":"https://www.blognone.com/node/135444","date":1692944648000,"content":"<div><div><div><p>ผู้ใช้งานพบ Chrome Beta สำหรับ iOS เพิ่มตัวเลือกย้ายตำแหน่ง address bar  ไปไว้ที่ด้านล่างของหน้าจอแล้ว เดิมทีแถบดังกล่าวจะอยู่บริเวณด้านบนของหน้าจอ ทำให้ผู้ใช้งานต้องเอื้อมนิ้วไปกด ซึ่งเว็บเบราว์เซอร์อื่น ๆ รวมถึง Safari เอง ก็ได้แก้ปัญหานี้ด้วยการย้าย address bar มาไว้ด้านล่างจอกันมานานแล้ว</p>\n<p>ผู้ใช้งาน Beta สามารถเปิดใช้ตัวเลือกย้ายตำแหน่ง address bar ดังกล่าวด้วย Chrome flags โดยพิมพ์ chrome://flags/#bottom-omnibox-steady-state &gt; เลือกเปิดใช้งาน &gt; ปิดและเปิดเบราวเซอร์ใหม่อีกครั้ง หลังจากที่เปิดใช้งานตัวเลือกดังกล่าวใน Chrome Flags แล้ว เลือกที่เมนูจุด 3 จุด ที่มุมขวาบนของเบราว์เซอร์ &gt; Layout &gt; Bottom Address Bar</p>\n<p>ก่อนหน้านี้ Google เคยทดลองย้ายตำแหน่งแถบ URL มาไว้ที่บริเวณด้านล่างของหน้าจอสำหรับ <a href=\"https://www.blognone.com/node/94861\">Android</a> เช่นกัน แต่ก็ถูกยกเลิกไปในปี 2020</p>\n<p>ที่มา : <a href=\"https://www.thetapedrive.com/p/google-chrome-for-ios-updated-with\">The Tape Drive with Steve Moser<br />\n</a> via <a href=\"https://www.androidpolice.com/google-chrome-iphone-bottom-omnibox/#:~:text=As%20discovered%20by%20Steve%20Moser,feature%20flag%20(via%209to5Google).&amp;text=Once%20there%2C%20enable%20the%20flag,now%20be%20at%20the%20bottom.\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/7cbd0f3fd9b667727a92f5eea69ec622.png\" /><br />\nภาพประกอบจาก The Tape Drive with Steve Moser</p>\n</div></div></div><div><div>Topics: </div><div><div><a href=\"/topics/google-chrome\">Google Chrome</a></div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/browser\">Browser</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"778c939279420f6df022cc767066236e5510404d05a02d934d3a873867a3883c","category":"Thai"}