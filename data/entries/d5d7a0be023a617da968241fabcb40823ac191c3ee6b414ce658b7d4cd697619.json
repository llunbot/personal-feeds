{"title":"ตัวอย่างใหม่ของเกม Stellar Blade พร้อมประกาศวางจำหน่ายบน PS5 วันที่ 26 เมษายน 2024","link":"https://www.blognone.com/node/137987","date":1706770626000,"content":"<div><div><div><p>เกม Stellar Blade ที่เคยเปิดตัวในงาน PlayStation Showcase 2021 (ตอนนั้นใช้ชื่อว่า Project Eve) ได้ปล่อยตัวอย่างใหม่ของเกมในงาน State of Play ครั้งล่าสุดของ PlayStation แล้ว ที่คราวนี้จัดเต็มความยาว 6 นาที เปิดเผยเนื้อเรื่อง และวันวางจำหน่ายอย่างเป็นทางการในวันที่ 26 เมษายน 2024</p>\n<p>ตัวเกมจะได้ให้เราได้รับบทเป็น Eve ผจญภัยในโลกหลังหายนะที่ถูกศัตรูลึกลับชื่อ Naytiba เข้ายึดครอง และบังคับให้มนุษย์หนีไปอยู่ในอาณานิคมนอกโลก</p>\n<p>Stellar Blade เป็นเกมแนวแอคชั่น Hack and Slash พัฒนาโดย Shift Up สตูดิโอเกมสัญชาติเกาหลี และจัดจำหน่ายโดย Sony Interactive Entertainment บน PS5 เท่านั้นในราคา 2,290 บาทสำหรับแผ่น Standard Edition และ 2,690 บาทสำหรับ Digital Deluxe Edition</p>\n<p><img alt=\"No Description\" src=\"https://www.blognone.com/sites/default/files/externals/1c4e9553296c63a97b275e4d96228aae.png\" /><img alt=\"No Description\" src=\"https://www.blognone.com/sites/default/files/externals/311fa9d7d9e87c3a8d0c5165fc796231.jpeg\" /><img alt=\"No Description\" src=\"https://www.blognone.com/sites/default/files/externals/b09baf2b34f9597e5e18e2cbb209ddd9.jpeg\" /></p>\n<p>ที่มา - <a href=\"https://www.youtube.com/watch?v=dMC9Gbmvza0\">State of Play</a>, <a href=\"https://blog.playstation.com/2024/01/31/20240201-stellarblade/\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5d7a0be023a617da968241fabcb40823ac191c3ee6b414ce658b7d4cd697619","category":"Thai"}