{"title":"Google Play Games บนวินโดวส์ ขยายตลาดรองรับเกมพีซีแบบเนทีฟ เริ่มจาก Genshin Impact","link":"https://www.blognone.com/node/138666","date":1710296852000,"content":"<div><div><div><p><a href=\"https://www.blognone.com/node/126246\">กูเกิลมี Google Play Games บนวินโดวส์มาตั้งแต่ปี 2022</a> โดยเป็นการนำเกมเวอร์ชันแอนดรอยด์มาให้เล่นบนวินโดวส์ด้วย แนวคิดของกูเกิลคือใช้ฐานผู้เล่นเกมบนมือถือจำนวนมหาศาล ที่อาจต้องการเล่นเกมเดียวกันบนพีซี สร้างช่องทางจัดจำหน่ายเกมของตัวเองบนพีซี ปัจจุบัน Google Play Games มีเกมให้บริการมากกว่า 3,000 เกม ใน 140 ประเทศ</p>\n<p>ล่าสุดกูเกิลประกาศขยาย Google Play Games เวอร์ชันวินโดวส์ ให้รองรับ<strong>เกมเวอร์ชันพีซี</strong>ด้วย เท่ากับว่าตอนนี้ Google Play Games จะมีสถานะเป็นคู่แข่งของร้านขายเกมบนพีซีรายอื่นๆ เช่น Steam, GOG, EA App (Origin เดิม), Ubisoft Connect (Uplay เดิม), Microsoft Store ทันที</p>\n<p>เบื้องต้นยังมีเกมพีซีมาเปิดให้ดาวน์โหลดบน Google Play Games จำนวน 4 เกม คือ Lineage2M, Odin: Valhalla Rising, Genshin Impact, Dragonheir: Silent Gods และจะมีเกม Solo Leveling: Arise ตามมาภายในปีนี้ ตอนนี้กูเกิลยังไม่เปิดรับเกมจากนักพัฒนาทั่วไป แต่สามารถ<a href=\"https://docs.google.com/forms/d/e/1FAIpQLSe5xWN_i70u_--3nSUCeahEhwbJyGHVDkZSB3FGAxB7B5MMRQ/viewform\">ลงทะเบียนแสดงความสนใจ</a>ไว้ก่อนได้</p>\n<p>เท่าที่ผมลองทดสอบ หากเป็นเกมที่มีทั้งบนวินโดวส์และแอนดรอยด์ เช่น <a href=\"https://play.google.com/store/apps/details?id=com.miHoYo.GenshinImpact&amp;hl=en_GB\">Genshin Impact</a> ในหน้าเว็บมีให้เลือกติดตั้งบนอุปกรณ์ทั้งสองประเภท แต่ถ้าเป็นเกมที่มีเฉพาะวินโดวส์ เช่น <a href=\"https://play.google.com/store/apps/details?id=com.ncsoft.lineage2mnu&amp;hl=en_US&amp;gl=US\">Lineage2M</a> จะมีแค่ปุ่ม Install on Windows เท่านั้น (เมื่อกดแล้วจะเป็นการดาวน์โหลดไฟล์ .exe มาติดตั้งตามปกติ)</p>\n<p>ที่มา - <a href=\"https://blog.google/products/google-play/google-for-games-developer-summit-2024/\">Google</a>, <a href=\"https://android-developers.googleblog.com/2024/03/key-product-updates-from-2024-google-for-games-developer-summit.html\">Android Developers</a></p>\n<p><img alt=\"No Description\" src=\"https://www.blognone.com/sites/default/files/externals/3bfc4f0c9b1261f9a815a25dc0d506a3.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8d36292059e6f9f7d3aa966ac31bb805.jpeg\" /></p>\n</div></div></div><div><div>Topics: </div><div><div><a href=\"/topics/google-play-games\">Google Play Games</a></div><div><a href=\"/topics/games\">Games</a></div><div><a href=\"/topics/google\">Google</a></div><div><a href=\"/topics/genshin-impact\">Genshin Impact</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f926a2c235a93b6dd115dfc2549430bd39e35b6b0352335cdf2d72db2db39db","category":"Thai"}