{"title":"เปิดตัว Galaxy SmartTag 2 ขายราคา 990 บาท แบตเตอรี่อยู่ได้นานสุด 700 วัน","link":"https://www.blognone.com/node/136095","date":1696491569000,"content":"<div><div><div><p>Samsung เปิดตัว Galaxy SmartTag 2 อุปกรณ์สำหรับช่วยติดตามสิ่งของต่าง ๆ ซึ่งเปิดตัวพร้อมกับ <a href=\"https://www.blognone.com/node/136061\">Galaxy S23FE</a>, <a href=\"https://www.blognone.com/node/136062\">Galaxy Tab S9 FE</a> และ <a href=\"https://www.blognone.com/node/136063\">Galaxy Buds FE</a> โดย Galaxy SmartTag 2 วางจำหน่ายในไทยราคา 990 บาท</p>\n<p>สำหรับ Galaxy SmartTag 2 ได้รับการออกแบบใหม่เป็นรูปวงแหวน และมีขนาดเล็กกระทัดรัด ด้านซอฟต์แวร์ได้เพิ่มโหมดของหาย (Lost Mode) เข้ามา ช่วยให้ตามหาสิ่งของที่ติด Galaxy SmartTag 2 ไว้ได้ง่ายขึ้น เนื่องจากเวลาใช้สมาร์ทโฟนสแกนแท็กผ่าน NFC จะเห็นข้อความ และข้อมูลติดต่อของเจ้าของอุปกรณ์นั้น ๆ ทางด้านแบตเตอรี่ Galaxy SmartTag 2 สามารถอยู่ได้นานสูงสุด 700 วันในโหมดประหยัดพลังงาน และ 500 วันสำหรับโหมดปกติ ซึ่งถือว่าอยู่ได้นานกว่ารุ่นก่อน 2 เท่า</p>\n<p><img alt=\"No Description\" src=\"https://www.blognone.com/sites/default/files/externals/9e1c8b336a24ad0029a548942f6e03d2.jpg\" /></p>\n<p>Galaxy SmartTag2 ทำงานร่วมกับ SmartThings Station ซึ่งเป็นส่วนหนึ่งของแอป SmartThings Find โดยสามารถเป็นเครื่องสแกนหาอุปกรณ์ที่อยู่ที่บ้านได้ ไม่ว่าจะเป็นสิ่งของส่วนตัว เช่น รีโมททีวี, กระเป๋าสตางค์, กุญแจ ตลอดจนอุปกรณ์อื่น ๆ ที่ลงทะเบียนไว้</p>\n<p>Galaxy SmartTag2 จำหน่ายในราคา 990 บาท และมี Promotion ซื้อ 2 ชิ้นในราคา 1,490 บาท เริ่มตั้งแต่วันที่ 10 ตุลาคม - 5 พฤศจิกายนนี้</p>\n<p><img alt=\"No Description\" src=\"https://www.blognone.com/sites/default/files/externals/e780fea2405a151532707f274f55c2af.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/galaxy-smarttag\">Galaxy SmartTag</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed2c6dbebc1e32969539cd4da6b5aa5bc5435a93cfd47ec47ddffe0c1260820d","category":"Thai"}