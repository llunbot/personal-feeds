{"title":"TIOBE Index พฤศจิกายน 2023 - Kotlin มาแรง ขึ้นจากอันดับ 20 สู่ 15 ภายในสองเดือน","link":"https://www.blognone.com/node/136739","date":1699972588000,"content":"<div><div><div><p>ดัชนีภาษาโปรแกรมยอดนิยม TIOBE Index ประจำเดือนพฤศจิกายน 2023 มีการเปลี่ยนแปลงน่าสนใจคือ อันดับของภาษา Kotlin ไต่ขึ้นมาอย่างรวดเร็ว โดยเริ่มติดชาร์ทอันดับ 20 เมื่อสองเดือนก่อน, เดือนที่แล้วขึ้นมาเป็นอันดับ 18, เดือนนี้ขึ้นมาอยู่อันดับ 15 แล้ว</p>\n<p>อีกภาษาที่มาแรงในเดือนนี้คือ Scratch ที่ปีที่แล้วอยู่อันดับ 17 ตอนนี้อยู่อันดับ 11 ใกล้เข้ามาแตะ Top 10 เรื่อยๆ</p>\n<p>ส่วนภาษาโปรแกรมยอดนิยม 10 อันดับแรกยังเหมือน<a href=\"https://www.blognone.com/node/136235\">ของเดือนที่แล้ว</a> ได้แก่ Python, C, C++, Java, C#, JavaScript, PHP, Visual Basic, SQL, Assembly</p>\n<p>TIOBE ตั้งข้อสังเกตว่าความนิยมของ Kotlin กลายมาเป็นคู่แข่งโดยตรงของ Java เพราะแพลตฟอร์ม Java ใดๆ สามารถใช้ Kotlin ทดแทนได้หมด แถมยังเป็นภาษายุคใหม่กว่า แก้ปัญหาต่างๆ ไปมาก และเป็นไปได้สูงกว่า Kotlin จะติดเข้ามายัง Top 10 ได้ไม่ยาก</p>\n<p>ที่มา - <a href=\"https://www.tiobe.com/tiobe-index/\">TIOBE</a></p>\n<p><img alt=\"No Description\" src=\"https://www.blognone.com/sites/default/files/externals/dd8f0d90ee9b74d06289fbf3e5eb6c2c.png\" /></p>\n<p><img alt=\"No Description\" src=\"https://www.blognone.com/sites/default/files/externals/966ac22dabf1c6e6fd91de41e36ffa8c.png\" /></p>\n</div></div></div><div><div>Topics: </div><div><div><a href=\"/topics/tiobe\">TIOBE</a></div><div><a href=\"/topics/kotlin\">Kotlin</a></div><div><a href=\"/topics/programming\">Programming</a></div><div><a href=\"/topics/ranking\">Ranking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22f6b1ff091819760449d261e34c7a187ad74bffb0fe8085e6aa8ee0d5746838","category":"Thai"}