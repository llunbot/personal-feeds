{"title":"Snaplet เครื่องมือดึงข้อมูลจากฐานข้อมูล Production มา Development เปิดเป็นโอเพนซอร์สหลังบริษัทปิดตัว","link":"https://www.blognone.com/node/141526","date":1724157853000,"content":"<div><div><div><p>Supabase ประกาศโอเพนซอร์ส Snaplet ชุดเครื่องมือดึงฐานข้อมูล PostgreSQL จาก production มายังชุด development หลังจากที่บริษัทผู้พัฒนาเดิมประกาศปิดตัว และทีมงานบางส่วนย้ายมาอยู่กับ Supabase</p>\n<p>Snaplet ประกอบด้วยเครื่องมือ 3 ตัว ได้แก่</p>\n<ul>\n<li>Copycat: เครื่องมือสร้างข้อมูลปลอม เช่น สร้างอีเมลปลอมจากชื่อผู้ใช้ โดยหากอินพุตเหมือนเดิมจะได้ข้อมูลปลอมเหมือนเดิมเสมอ</li>\n<li>Snaplet Seet: สร้างข้อมูลปลอมเพื่อให้ครบตามฐานข้อมูล</li>\n<li>Snapshot: เครื่องมือดึงข้อมูลจากฐานข้อมูล PostgreSQL และแปลงข้อมูล เช่น ต้องการดึงข้อมูลจากฐานข้อมูลจริงมา 5% แล้วแปลงข้อมูลเพื่อไม่ให้มีข้อมูลส่วนบุคคลรั่วไหล</li>\n</ul>\n<p>ตอนนี้โครงการยังอยู่ใน GitHub ภายใต้องค์กร Snaplet แต่จะย้ายมายัง Supabase ในอนาคต โดยทาง Supabase สัญญาว่าจะดูแลโครงการเหล่านี้เป็นโครงการแยกต่อไป แต่ก็เห็นโอกาสที่จะอินทิเกรตเข้ามายัง Supabase</p>\n<p>ที่มา - <a href=\"https://supabase.com/blog/snaplet-is-now-open-source\">Supabase</a></p>\n<p><img alt=\"No Description\" src=\"https://www.blognone.com/sites/default/files/externals/8a7c03d37c1c471edae93a6b790743d5.jpeg\" /></p>\n</div></div></div><div><div>Topics: </div><div><div><a href=\"/topics/supabase\">Supabase</a></div><div><a href=\"/topics/postgresql\">PostgreSQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e01551a1e4906ce470d0ac5a7c53c22fe6349f24b3a538886a0cac4dcd127be","category":"Thai"}