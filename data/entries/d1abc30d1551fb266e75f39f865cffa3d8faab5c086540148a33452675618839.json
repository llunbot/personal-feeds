{"title":"รัฐบาลรัสเซียยึดทรัพย์ Lesta Studio อดีตสตูดิโอเกมของ Wargaming ที่สนับสนุนยูเครน","link":"https://www.blognone.com/node/146128","date":1745931416000,"content":"<div><div><div><p>Wargaming บริษัทเจ้าของเกม World of Tanks ก่อตั้งโดย Victor Kislyi ชาวเบลารุส ภายหลังย้ายสำนักงานใหญ่ไปอยู่ที่ไซปรัส และมีสตูดิโอในเครือจำนวนมากทั่วโลก</p>\n<p><a href=\"https://www.blognone.com/node/127495\">Wargaming เป็นบริษัทที่ได้รับผลกระทบจากสงครามรัสเซีย-ยูเครนที่เริ่มในปี 2022</a> โดยยืนอยู่ข้างยูเครนเต็มตัว ออกแคมเปญต่างๆ ช่วยเหลือชาวยูเครน และ<a href=\"https://www.blognone.com/node/127930\">ถอนตัวจากธุรกิจในเบลารุส-รัสเซีย</a> โดยขายสตูดิโอ <a href=\"https://lesta.ru/ru\">Lesta Studio</a> ในรัสเซีย (ซื้อมาปี 2011) ให้กับทีมบริหารท้องถิ่นในปี 2022</p>\n<p>เวลาผ่านมา 3 ปี รัฐบาลรัสเซียขอศาลสั่งให้ยึดทรัพย์สินของ Lesta Studio มาเป็นของรัฐ ด้วยเหตุผล [ที่คาดว่า] รัฐบาลไม่พอใจความเคลื่อนไหวของ Wargaming และ Viktor Kisly (ในฐานะเจ้าของเก่า) ที่รณรงค์ช่วยฝ่ายยูเครน</p>\n<p>Wargaming ออกแถลงการณ์ว่าถอนตัวออกจากธุรกิจในรัสเซียและเบลารุสมา 3 ปีแล้ว ยกสตูดิโอให้ทีมบริหารท้องถิ่นไปฟรีๆ และไม่มีความเกี่ยวข้องกันแล้ว</p>\n<p>ที่มา - <a href=\"https://www.videogameschronicle.com/news/russia-moves-to-seize-world-of-tanks-developer-over-ukraine-support/\">VGC</a>, <a href=\"https://www.gamesindustry.biz/russian-government-seizes-former-wargaming-studio-lesta-for-supporting-ukraine\">GamesIndustry</a></p>\n<p>Lesta Studio ยังทำเกมรถถังและเรือรบสืบต่อมาจาก Wargaming เดิม</p>\n</div></div></div><div><div>Topics: </div><div><div><a href=\"/topics/wargaming\">Wargaming</a></div><div><a href=\"/topics/games\">Games</a></div><div><a href=\"/topics/russia\">Russia</a></div><div><a href=\"/topics/ukraine\">Ukraine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1abc30d1551fb266e75f39f865cffa3d8faab5c086540148a33452675618839","category":"Thai"}