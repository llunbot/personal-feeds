{"title":"Ubisoft ประกาศปลดพนักงาน 45 คน เพื่อปรับโครงสร้างธุรกิจ","link":"https://www.blognone.com/node/139022","date":1712040583000,"content":"<div><div><div><p>Ubisoft บริษัทพัฒนาเกมประกาศปลดพนักงานอีก 45 คน เป็นส่วนหนึ่งของแผนปรับโครงสร้างธุรกิจเพื่อเพิ่มประสิทธิภาพการดำเนินงาน การปลดพนักงานครั้งนี้ส่งผลกระทบต่อพนักงานในแผนก Global Publishing และ Asia-Pacific</p>\n<p>Ubisoft แถลงว่าในช่วงไม่กี่เดือนที่ผ่านมาทุกทีมภายในบริษัทต่างพยายามหาวิธีปรับกระบวนการทำงานให้มีประสิทธิภาพ และเพิ่มประสิทธิภาพโดยรวม แต่เพื่อให้บริษัทอยู่ในสถานะที่ดีสำหรับความสำเร็จในระยะยาว บริษัทจึงตัดสินใจปรับโครงสร้างองค์กรในส่วน Global Publishing และ APAC เพิ่มเติมเพื่อให้สอดคล้องกับการเปลี่ยนแปลงของตลาด ส่งผลกระทบต่อตำแหน่งงานทั้งหมด 45 ตำแหน่ง ซึ่ง Ubisoft จะให้การสนับสนุนพนักงานที่ได้รับผลกระทบอย่างเต็มที่</p>\n<p>ย้อนกลับไปเดือนพฤศจิกายนปีที่แล้ว Ubisoft เคยประกาศปลดพนักงานไป 124 คน ซึ่งส่วนใหญ่เป็นพนักงานที่ประจำอยู่ในประเทศแคนาดา</p>\n<p>ในปีนี้ Ubisoft วางขายเกมไปแล้ว 2 คือ Prince of Persia: The Lost Crown ที่ได้คำชมอย่างล้นหลาม และ Skull and Bones <a href=\"https://www.blognone.com/node/138130\"><strong>เกมระดับ AAAA</strong></a> ที่เป็น Live Service ที่ยอดขาย และคำวิจารร์ช่วงเปิดตัวทำได้ไม่ค่อยดีนัก</p>\n<p>ส่วนที่เกม Ubisoft กำลังพัฒนาอยู่ตอนนี้มี Star Wars Outlaws, Tom Clancy's The Division Resurgence, Beyond Good &amp; Evil ฉบับบรีมาสเตอร์ และโปรเจ็กต์ Assassin's Creed Infinity ที่จะเป็น<a href=\"https://www.blognone.com/node/130336\">ศูนย์กลางของซีรี่ส์ Assassin's Creed</a></p>\n<p><img alt=\"No Description\" src=\"https://www.blognone.com/sites/default/files/externals/e39a94a814d44f12425026bcebed608f.png\" /></p>\n<p>ที่มา - <a href=\"https://www.gamespot.com/articles/ubisoft-lays-off-45-workers-in-latest-wave/1100-6522305/\">Gamespot</a> via <a href=\"https://www.videogameschronicle.com/news/ubisoft-is-laying-off-a-further-45-staff-as-part-of-plans-to-streamline-operations/\">VGC</a></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2528450571aad20f472bba7fad9142cd67e4b05114dbf1c8c0bf25440e95d88a","category":"Thai"}