{"title":"กองทุน Fidelity ประเมินมูลค่าที่ลงทุนใน X/Twitter ผ่านไป 1 ปี ตอนนี้เหลือ 28.5%","link":"https://www.blognone.com/node/137453","date":1704196904000,"content":"<div><div><div><p>มีรายงานการเปิดเผยข้อมูลล่าสุด จากบริษัทจัดการกองทุน Fidelity ซึ่งเป็นหนึ่งในผู้ร่วมลงทุนใน X Holdings บริษัทแม่ของแพลตฟอร์มโซเชียล X (ชื่อเดิม Twitter) ที่ตอนนี้มี Elon Musk เป็นเจ้าของหลัก โดย Fidelity ปรับลดมูลค่าสินทรัพย์ลงทุนส่วน X Holdings ลง 71.5% จากมูลค่าที่เริ่มลงทุน</p>\n<p>Fidelity <a href=\"https://www.blognone.com/node/131262\">ร่วมลงทุน</a>เป็นเงิน 19.2 ล้านดอลลาร์ ในหุ้นส่วนของ X Holdings ตั้งแต่ตุลาคม 2022 ก่อนหน้านี้ในเดือนตุลาคมที่ผ่านมา กองทุนรายงานมูลค่าประเมินของ X ลดลง 65% ขณะที่ตัวเลขล่าสุดของพฤศจิกายน 2023 ลดลงไปอีกเป็น 71.5% จากราคาทุน ทั้งนี้มูลค่าที่ปรับลดลงมามาก ไม่ได้มาจากฝั่งผู้ลงทุนฝ่ายเดียว เพราะก่อนหน้านี้ก็มีรายงานว่า X ก็<a href=\"https://www.blognone.com/node/136484\">ประเมินมูลค่ากิจการตนเองล่าสุด</a>ลดลงมากกว่าครึ่งหนึ่งเช่นกัน</p>\n<p>X ประสบปัญหาล่าสุดจากแบรนด์โฆษณารายใหญ่<a href=\"https://www.blognone.com/node/136933\">ต่างถอนการลงโฆษณา</a>อย่างไม่มีกำหนด ซึ่ง<a href=\"https://www.blognone.com/node/137204\">กระทบ</a>ต่อรายได้ในปี 2023 และอาจยาวนานกว่านั้น ขณะที่ X เองก็แก้ปัญหานี้โดยจะโฟกัสผู้ลงโฆษณาที่เป็นธุรกิจขนาดเล็ก-กลางมากขึ้น</p>\n<p>ที่มา: <a href=\"https://techcrunch.com/2024/01/02/fidelity-marks-down-x-to-almost-a-third-of-the-investment-price/\">TechCrunch</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/fidelity\">Fidelity</a></div><div><a href=\"/topics/investment\">Investment</a></div><div><a href=\"/topics/market-capitalization\">Market Capitalization</a></div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd1c7d043a27a01ed76aff4e506527461433dfcb3b2e304c82b48fc79ded9b82","category":"Thai"}