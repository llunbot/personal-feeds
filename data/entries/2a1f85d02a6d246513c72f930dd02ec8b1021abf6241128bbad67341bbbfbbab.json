{"title":"Google ส่งอีเมลแจ้งลบ Album Archive รวมรูปที่เคยส่งผ่าน Hangouts","link":"https://www.blognone.com/node/134396","date":1686965970000,"content":"<div><div><div><p>กูเกิลส่งเมลหาผู้ใช้งานหัวข้อ \"update to Album Archive\" โดยแจ้งว่าอัลบั้มรูปภาพแบบเดิม ซึ่งเกี่ยวข้องกับ Hangouts จะถูกลบออกในเดือนหน้า</p>\n<p>Album Archive นี้ ไม่เกี่ยวกับ Google Photos แต่เป็นอัลบั้มรูปที่มีรูปภาพเก่า ประกอบด้วย รูปธัมเนลขนาดเล็ก, รูปใน Hangouts, รูปพื้นหลัง Gmail ที่อัปโหลดเข้าไปก่อนปี 2018, รูปเก่าใน Picasa ซึ่งแตกต่างกันไปสำหรับแต่ละคน สามารถดูข้อมูลรูปทั้งหมดได้ที่ <a href=\"https://get.google.com/albumarchive/\">get.google.com/albumarchive</a></p>\n<p>รูปทั้งหมดในอัลบั้มนี้จะถูกลบออกและไม่สามารถเข้าถึงได้ตั้งแต่ 19 กรกฎาคม 2023 เป็นต้นไป ผู้ใช้งานสามารถดาวน์โหลดรูปทั้งหมดนี้ออกมาได้ผ่าน <a href=\"https://takeout.google.com/\">Takeout</a></p>\n<p>ที่มา: <a href=\"https://9to5google.com/2023/06/16/google-album-archive-photos-delete/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/6484143350f409905ea3328eee2ed41e.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hangouts\">Hangouts</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a1f85d02a6d246513c72f930dd02ec8b1021abf6241128bbad67341bbbfbbab","category":"Thai"}