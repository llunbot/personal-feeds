{"title":"แผนซื้อกิจการได้ผล ไมโครซอฟท์มีเกมยอดนิยมติดชาร์ท PS5 เยอะกว่าโซนี่เองแล้ว","link":"https://www.blognone.com/node/139295","date":1713485715000,"content":"<div><div><div><p>การซื้อกิจการสตูดิโอเกมจำนวนมากของไมโครซอฟท์ในช่วงหลัง ทำให้ไมโครซอฟท์กลายเป็นเจ้าของแฟรนไชส์เกมชื่อดังมากมาย เช่น Minecraft, Overwatch, Doom, Fallout, Call of Duty, Diablo ซึ่งเกมเหล่านี้เป็นเกมข้ามแพลตฟอร์มอยู่แล้ว</p>\n<p>ล่าสุดเว็บไซต์ Tweaktown ลองเก็บสถิติเกมยอดนิยมบน PlayStation Store ในสหรัฐอเมริกา โดยอิงจากข้อมูลที่โซนี่โชว์ให้ผู้เล่นเห็น และพบว่าตอนนี้ไมโครซอฟท์เป็นเจ้าของเกมยอดนิยมในชาร์ท Top 25 ของ PS5 จำนวน 7 เกม เยอะกว่าเจ้าของแพลตฟอร์มอย่างโซนี่เองที่มีเกมติดชาร์ท 5 เกมซะอีก</p>\n<p>เกมของไมโครซอฟท์ที่ติดชาร์ทมีทั้งจากการซื้อรอบล่าสุด (Call of Duty, Overwatch 2), <a href=\"https://www.blognone.com/node/138327\">เกมจากนโยบายใหม่ที่เอาเกมตัวเองมาลง PlayStation (Sea of Thieves และ Grounded)</a> รวมถึงได้ประโยชน์จาก<a href=\"https://www.blognone.com/node/139258\">ความนิยมของเกม Fallout ที่กลับมาพุ่งแรงเพราะซีรีส์</a></p>\n<p>ส่วนเกมฝั่งโซนี่ที่ติดชาร์ท มีเกมที่พัฒนาโดยสตูดิโออื่นแต่โซนี่เป็นผู้จัดจำหน่ายถึง 3 เกมคือ Helldivers II, Stellar Blade และ Rise of the Ronin ซึ่งเป็นไปตาม<a href=\"https://www.blognone.com/node/138203\">แนวทางที่โซนี่ประกาศไว้ว่าจะไม่ออกเกม 1st party ใหม่จนกว่าจะถึงปี 2025</a></p>\n<p><img alt=\"No Description\" src=\"https://www.blognone.com/sites/default/files/externals/0048f511b026a5e5ec653749d72f444e.jpeg\" /></p>\n<p>เกมของไมโครซอฟท์ที่ติดอันดับได้แก่</p>\n<ul>\n<li>Call of Duty</li>\n<li>Overwatch 2</li>\n<li><a href=\"https://www.blognone.com/node/138622\">Sea of Thieves (พรีออเดอร์)</a></li>\n<li>Fallout 4</li>\n<li>Minecraft</li>\n<li>Fallout 76</li>\n<li>Grounded</li>\n</ul>\n<p>เกมของโซนี่ที่ติดอันดับได้แก่</p>\n<ul>\n<li>MLB The Show 24</li>\n<li>Helldivers II</li>\n<li>Destiny 2</li>\n<li>Stellar Blade (พรีออเดอร์)</li>\n<li>Rise of the Ronin</li>\n</ul>\n<p>ส่วนเกมอื่นๆ ในชาร์ทเป็นของค่ายใหญ่อื่นๆ อย่าง Take-Two (3 เกม) และ EA (3 เกม) โดยอันดับหนึ่งคือ Fortnite ที่เป็นเกมเล่นฟรี</p>\n<p>ที่มา - <a href=\"https://www.tweaktown.com/news/97684/microsoft-has-more-best-sellers-on-playstation-store-than-sony-does/index.html\">Tweaktown</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/activision-blizzard\">Activision Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dc4e35f75fe3281aef121fb8d10a789523ac0f35677838573372dfc331d4f9","category":"Thai"}