{"title":"หรือบล็อคเชนไม่ใช่อนาคต ? Sega ขอบายเกมแนว Play-to-Earn","link":"https://www.blognone.com/node/134730","date":1688726206000,"content":"<div><div><div><p>เมื่อปีที่แล้ว <a href=\"https://www.blognone.com/node/126618\">Sega ออกมายอมรับว่าถ้าบริษัทประกาศทำ NFT และ Play-to-Earn จะโดนกระแสด้านลบ</a> แต่ก็แสดงทีท่าว่าอยากทดลองกับ NFT ล่าสุด Sega ออกมาเคลื่อนไหวในประเด็นนี้อีกครั้ง โดยการประกาศระงับการใช้งาน IP ใหญ่ ๆ ของค่าย เช่น Sonic the Hedgehog ในการทำเกมแบบบล็อคเชนจากเหล่านักพัฒนาเกมบุคคลที่ 3</p>\n<p>คุณ Shuji Utsumi รองประธานเจ้าหน้าที่บริหารฝ่ายปฏิบัติการร่วม (Co-COO) ของ Sega ออกมาให้สัมภาษณ์แบบทาง Bloomberg อีกว่า เกมบล็อคเชนนั้นน่าเบื่อ</p>\n<p>นอกจาก Sega จะหยุดโครงการเกมบล็อคเชนของตัวเองชั่วคราวแล้ว ยังเริ่มลังเลเกี่ยวกับการใช้เทคโลยี Web3 ในชุด Super Game ที่เคยประกาศความร่วมมือกับ Microsoft Azure เมื่อปี 2021</p>\n<p>อย่างไรก็ตาม ท่าทีนี้เหมือนจะไม่ใช่การปิดประตูใส่บล็อคเชนซะทีเดียว เพราะ Sega ยังปล่อย IP อื่นอย่างซีรี่ส์ Three Kingdom และ Virtua Fighter ให้พันธมิตรภายนอกได้ใช้ทำ NFT อยู่ และคุณ Shuji ก็มองว่าเทคโนโลยียังมีประโยชน์ในกรณีที่สามารถย้ายตัวละคร และไอเทมไปเกมอื่น ๆ ได้</p>\n<p><img src=\"https://www.blognone.com/sites/default/files/externals/6a34c2c653e44ddc6f9b67b949435479.jpg\" alt /></p>\n<p>ที่มา - <a href=\"https://www.bloomberg.com/news/articles/2023-07-06/sega-joins-blockchain-games-pullback-as-crypto-winter-persists\">Bloomberg</a> via <a href=\"https://www.ign.com/articles/sega-executive-dismisses-play-to-earn-blockchain-games-as-boring\">IGN</a></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/blockchain\">Blockchain</a></div><div><a href=\"/topics/nft\">NFT</a></div><div><a href=\"/topics/games\">Games</a></div><div><a href=\"/topics/sonic-hedgehog\">Sonic the Hedgehog</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1937700c9723c04252f70ddda3f3ae3a7c16638e3f1ddae470d2820c57cbd7d8","category":"Thai"}