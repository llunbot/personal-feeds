{"title":"Qualcomm เปิดตัว Snapdragon Ride Flex SoC สำหรับระบบช่วยขับขี่-หน้าจอแสดงผลรถยนต์","link":"https://www.blognone.com/node/137616","date":1704968070000,"content":"<div><div><div><p>Qualcomm มีแพลตฟอร์มชิปสำหรับรถยนต์ที่เรียกรวมๆ ว่า <a href=\"https://www.blognone.com/node/126554\">Snapdragon Digital Chassis</a> ครอบคลุมผลิตภัณฑ์ย่อย 4 ประเภทคือ Cockpit ระบบจอภาพในรถ, Auto Connectivity การเชื่อมต่อไร้สาย, Car-to-Cloud ซิงก์ข้อมูลรถกับคลาวด์ และ Ride ชิปประมวลผลระบบขับเคลื่อนอัตโนมัติ</p>\n<p>ล่าสุดในงาน CES 2024 ทาง Qualcomm เปิดตัวชิปรุ่นใหม่ <strong>Snapdragon Ride Flex SoC</strong> มีจุดเด่นคือการรวมงานประมวลผลภายในรถยนต์เข้าด้วยกันบน SoC ตัวเดียว ได้แก่ Computer Vision (CV) สำหรับระบบช่วยขับขี่ (advanced driver assistance system หรือ ADAS) และระบบขับเคลื่อนอัตโนมัติ (automated driving หรือ AD รองรับถึง L3) และระบบแสดงผลบนหน้าจอในรถยนต์ (Cockpit/IVI)</p>\n<p>ข้อดีของการรวมฟังก์ชันต่างๆ ไว้ในชิปตัวเดียว ช่วยให้บริหารจัดการง่าย ประหยัดต้นทุน ชิปตัวเดียวใช้ได้กับรถหลากหลายรุ่น โดยมีผู้ผลิตอุปกรณ์ในรถยนต์ที่ประกาศนำไปใช้งานแล้วคือ Bosch, Megatronix, Autolink, ThunderX</p>\n<p><img alt=\"No Description\" src=\"https://www.blognone.com/sites/default/files/externals/01e1ab2e8a5adf9b0cfb3043de7aae9f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9ed9468172050976de85d53701907db4.jpg\" /></p>\n<p>นอกจากนั้น Qualcomm ยังประกาศขยายแพลตฟอร์ม Digital Chassis ไปจับตลาดกลุ่มรถสองล้อเพิ่มด้วย เช่น มอเตอร์ไซค์, สกู๊ตเตอร์ไฟฟ้า, รถสามล้อ, จักรยานไฟฟ้า, ATV รวมถึงรถที่ใช้ในการเกษตรด้วย</p>\n<p>ที่มา - <a href=\"https://www.qualcomm.com/news/releases/2024/01/qualcomm-and-bosch-showcase-new-central-vehicle-computer-for-dig\">Qualcomm</a>, <a href=\"https://www.qualcomm.com/news/releases/2024/01/qualcomm-ushers-in-a-new-era-of-mobility-at-ces-2024\">Qualcomm</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/automobile\">Automobile</a></div><div><a href=\"/topics/ces-2024\">CES 2024</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fafc70fa8aadcff54528f823571c793e2b3cca9cdefe3f55882bc9ef2bfe1c3","category":"Thai"}