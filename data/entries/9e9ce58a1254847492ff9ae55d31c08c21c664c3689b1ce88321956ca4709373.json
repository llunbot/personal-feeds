{"title":"[ลือ] Qualcomm เจรจาขอซื้อกิจการ Intel เมื่อไม่กี่วันที่ผ่านมา","link":"https://www.blognone.com/node/142103","date":1726867958000,"content":"<div><div><div><p>The Wall Street Journal อ้างแหล่งข่าวจากบุคคลที่เกี่ยวข้อง เผยว่า Qualcomm ได้ยื่นข้อเสนอขอซื้อกิจการ Intel เมื่อไม่กี่วันที่ผ่านมา ซึ่งหากเกิดขึ้นจริงจะเป็นดีลซื้อกิจการขนาดใหญ่ที่สุดรายการหนึ่ง และน่าจะมีประเด็นต่อเนื่องอีกหลายอย่าง โดยเฉพาะการตรวจสอบเรื่องผูกขาดธุรกิจ</p>\n<p>มูลค่ากิจการของ Intel ตามราคาหุ้นล่าสุดอยู่ที่ 9.3 หมื่นล้านดอลลาร์ ส่วน Qualcomm อยู่ที่ 1.89 แสนล้านดอลลาร์ ราคาหุ้น Intel ในช่วงปีที่ผ่านมามีการปรับลดลงมากถึง 60% มูลค่ากิจการเคยสูงถึง 2.9 แสนล้านดอลลาร์ ช่วงปี 2020</p>\n<p>Qualcomm เป็นบริษัทจัดจำหน่ายชิปสำหรับสมาร์ทโฟน และอุปกรณ์สื่อสาร หากบริษัทซื้่อกิจการ Intel เพิ่มมา จะช่วยให้พอร์ตโฟลิโอบริษัทมีสินค้ากลุ่มพีซีและเซิร์ฟเวอร์ครอบคลุมหลายกลุ่มธุรกิจมากขึ้น</p>\n<p>CNBC ติดต่อไปทั้ง Qualcomm และ Intel เพื่อสอบถามรายละเอียดจากรายงานข่าวนี้แต่ถูกปฏิเสธ</p>\n<p>ที่มา: <a href=\"https://www.wsj.com/business/deals/qualcomm-approached-intel-about-a-takeover-in-recent-days-fa114f9d\">The Wall Street Journal</a> และ <a href=\"https://www.cnbc.com/2024/09/20/qualcomm-reportedly-approached-intel-about-takeover.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/ccc913d31dbc2f0084ecbf48cbf89ab4.jpeg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/intel\">Intel</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e9ce58a1254847492ff9ae55d31c08c21c664c3689b1ce88321956ca4709373","category":"Thai"}