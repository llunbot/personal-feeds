{"title":"TikTok ประเทศไทยยืนยันยังไม่มีนโยบายผลักดันวิดีโอแนวนอนความยาวมากกว่า 1 นาที","link":"https://www.blognone.com/node/137949","date":1706624672000,"content":"<div><div><div><p>ในงาน <a href=\"https://www.blognone.com/node/137948\">TikTok for All</a> ที่จัดขึ้นที่สำนักงานใหญ่ของ TikTok ประเทศไทย ในช่วงถาม - ตอบ ทีมงาน Blognone สอบถามถึงเรื่องที่กำลังเป็นประเด็นในต่างประเทศว่า TikTok กำลังพยายามให้เหล่าครีเอเตอร์ทำวิดีโอคอนเทนต์เป็นแนวนอน และมีความยาวมากกว่า 1 นาที โดยจะบูสท์วิดีโอให้ได้รับการมองเห็นมากขึ้นนาน 72 ชั่วโมง ซึ่ง TikTok ประเทศไทยตอบว่าตอนนี้ยังไม่มีนโยบายดังกล่าวแต่อย่างใด พร้อมบอกว่านโยบายของ TikTok ในแต่ละภูมิภาคนั้นแตกต่างกัน</p>\n<p>ในงานเดียวกันนี้ พิสุทธิ์ โรจน์เลิศจรรยา, Head of Operations ของ TikTok ประเทศไทย เผยสถิติของผู้ใช้งานในแพลตฟอร์มของ TikTok ว่ามีการรับชมวิดีโอที่มีความยาวมากกว่า 1 นาทีมากขึ้นโดยแบ่งเป็น</p>\n<ul>\n<li>ผู้ใช้งานดูวิดีโอความยาว 1 นาทีมากขึ้น 50%</li>\n<li>ในช่วง 6 เดือนที่ผ่านมาผู้ติดตามของครีเอเตอร์ที่ทำวิดีโอความยาวมากกว่า 1 นาทีเพิ่มขึ้น 5 เท่า</li>\n<li>วิดีโอความยาวมากกว่า 1 นาทีมียอดวิวเพิ่มขึ้น 7 เท่าหรือ 41% เมื่อเทียบกับวิดีโอขนาดสั้น</li>\n<li>ผู้ชมใช้เวลากับวิดีโอความยาวมากกว่า 1 นาที เพิ่มขึ้น 31% เยอะกว่าวิดีโอสั้นถึง 27 เท่า</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ac26d98fe3e29c10595d5c32a031acf3.jpeg\" /></p>\n<p>นอกจากนี้ TikTok เตรียมเพิ่มเครื่องมือช่วยเหลือครีเอเตอร์ในการตัดต่อวิดีโอในแอปมากขึ้นเช่นฟีเจอร์ Film in-app, Splitter และ Text to Speech พร้อมทั้งปรับปรุง Editing Tools และ Creator Center</p>\n<p><img alt=\"No Description\" src=\"https://www.blognone.com/sites/default/files/externals/dfae68ca1003f19fb0e1aebd240541f8.jpeg\" /></p>\n<p>คุณพิสุทธิ์กล่าวโดยสรุปว่าเนื้อหาที่ TikTok จะผลักดันในปี 2024 ยังคงเป็นเรื่องของความสนุกของคอนเทนต์ และสร้างแรงบันดาลใจจากเหล่าครีเอเตอร์ดาวรุ่ง ครอบคลุมทั้งความบันเทิง, ท่องเที่ยว, อาหาร, ความงาม - แฟชั่น, ความรู้, กีฬา และเกม พร้อมทั้งสนับสนุนครีเอเตอร์ในแพลตฟอร์มมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/8f4897bb701982d408fcdf1c9a909c09.jpeg\" /></p>\n<p>ที่มา - งาน TikTok for All</p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/thailand\">Thailand</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe515a6b10abf71b26d1fefc1fd1a6c7238d266c4d59d99e5893b5883cb9e3aa","category":"Thai"}