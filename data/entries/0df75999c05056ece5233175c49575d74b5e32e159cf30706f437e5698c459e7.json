{"title":"Waymo รับเงินลงทุนซีรีส์ C รวม 5.6 พันล้านดอลลาร์","link":"https://www.blognone.com/node/142777","date":1729912597000,"content":"<div><div><div><p>Waymo ประกาศปิดรอบการรับเงินลงทุนซีรีส์ C เป็นมูลค่ารวม 5.6 พันล้านดอลลาร์ นำโดย Alphabet ร่วมด้วยกองทุน Andreessen Horowitz, Fidelity, Perry Creek, Silver Lake, Tiger Global และ T. Rowe Price.</p>\n<p>เงินลงทุนในรอบนี้ Waymo บอกว่าจะนำไปใช้ขยายบริการรถแท็กซี่ไร้คนขับ Waymo One ในซานฟรานซิสโก, ฟีนิกซ์ และลอสแอนเจลิส ตลอดจนในเมืองออสติน และแอตแลนตา ผ่านความร่วมมือกับ Uber ในปี 2025 นอกจากนี้จะนำไปขยายธุรกิจของ Waymo Driver ระบบรถยนต์ไร้คนขับพลัง AI ร่วมกับธุรกิจอื่นต่อไป</p>\n<p>เงินลงทุนจากซีรีส์ C ทำให้ Waymo รับเงินลงทุนมาแล้วสามรอบรวม 1.1 หมื่นล้านดอลลาร์ ซึ่ง Alphabet บริษัทแม่ของกูเกิล และเป็นผู้ถือหุ้นใหญ่ Waymo ยังคงประกาศแนวทางเพิ่มเงินลงทุนให้ Waymo ต่อเนื่อง</p>\n<p>Waymo บอกว่าบริการรถแท็กซี่ไร้คนขับ Waymo One ซึ่งตอนนี้ให้บริการเต็มรูปแบบในเมืองฟีนิกซ์และซานฟรานซิสโก มีจำนวนการเดินทางแบบเสียเงินมากกว่า 100,000 เที่ยวต่อสัปดาห์ เพิ่มขึ้นสิบเท่าจากปีที่แล้ว สะท้อนความเชื่อมั่นในบริการและความปลอดภัยของ Waymo แผนงานถัดไปคือเริ่มขยายการทดสอบในเมืองที่เส้นทางและสภาพแวดล้อมซับซ้อนมากขึ้น เช่น บัฟฟาโล, นิวยอร์ก และวอชิงตัน ดี.ซี.</p>\n<p>ที่มา: <a href=\"https://waymo.com/blog/2024/10/investing-to-bring-the-waymo-driver-to-more-riders/\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/a354d28d85fcb2fd81a0f7f33689b5cf.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/alphabet\">Alphabet</a></div><div><a href=\"/topics/robotaxi\">Robotaxi</a></div><div><a href=\"/topics/driverless-car\">Driverless Car</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0df75999c05056ece5233175c49575d74b5e32e159cf30706f437e5698c459e7","category":"Thai"}