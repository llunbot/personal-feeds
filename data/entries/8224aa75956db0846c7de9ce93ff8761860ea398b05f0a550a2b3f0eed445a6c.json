{"title":"Microsoft เปิดตัว Windows 365 Link มินิพีซีสำหรับใช้งาน Windows 365 บนคลาวด์โดยเฉพาะ","link":"https://www.blognone.com/node/143221","date":1732052171000,"content":"<div><div><div><p>ไมโครซอฟท์เปิดตัว <strong>Windows 365 Link</strong> ฮาร์ดแวร์สำหรับการใช้งาน Windows 365 บนคลาวด์โดยเฉพาะ ที่ออกแบบมาให้มีขนาดเล็กเพียง 120 x 120 x 30 มม. ปลอดภัย สำหรับลูกค้าองค์กร</p>\n<p>Windows 365 Link รองรับการเชื่อมต่อจอภายนอก 4K สองจอ, สามพอร์ต USB-A 3.2, หนึ่งพอร์ต USB-C 3.2, HDMI, DisplayPort, ช่องหูฟัง 3.5 มม., มี Ethernet, รองรับ Wi-Fi 6E, Bluetooth 5.3 จึงใช้งานได้ทั้งรูปแบบเชื่อมต่อแบบมีสายหรือไร้สาย เนื่องจากฮาร์ดแวร์บูทขึ้นมาเพื่อเชื่อมต่อ Windows 365 ทันที จึงไม่มีการจัดเก็บข้อมูลใดที่อุปกรณ์ ทำให้องค์กรสามารถบริหารจัดการความปลอดภัยได้ง่ายขึ้น</p>\n<p>ไมโครซอฟท์บอกว่า Windows 365 Link จะเริ่มพรีวิวกับลูกค้าบางรายก่อน จากนั้นจะเริ่มขายผ่านลูกค้าองค์กรในอเมริกา แคนาดา สหราชอาณาจักร เยอรมนี ญี่ปุ่น ออสเตรเลีย และนิวซีแลนด์ ราคาเครื่องละ 349 ดอลลาร์ ตั้งแต่เมษายน 2025 โดยจะขยายประเทศที่จำหน่ายต่อไป</p>\n<p>ที่มา: <a href=\"https://techcommunity.microsoft.com/blog/windows-itpro-blog/windows-365-link%E2%80%94the-first-cloud-pc-device-for-windows-365/4302687\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/ca7f1e1d1d48f1579c14db3ddd98d98d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/160444a1323afd8b874e3ca857c3b71b.png\" /></p>\n<p><img alt=\"No Description\" src=\"https://www.blognone.com/sites/default/files/externals/0127d6783925a11bde9a2a5af9a318d0.png\" /></p>\n</div></div></div><div><div>Topics: </div><div><div><a href=\"/topics/windows-365\">Windows 365</a></div><div><a href=\"/topics/microsoft\">Microsoft</a></div><div><a href=\"/topics/mini-pc\">Mini PC</a></div><div><a href=\"/topics/microsoft-365\">Microsoft 365</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8224aa75956db0846c7de9ce93ff8761860ea398b05f0a550a2b3f0eed445a6c","category":"Thai"}