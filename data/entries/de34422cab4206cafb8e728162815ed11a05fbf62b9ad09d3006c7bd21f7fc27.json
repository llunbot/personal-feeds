{"title":"[ลือ] สตูดิโอใหม่ของผู้ก่อตั้ง Rocksteady กำลังทำเกม AAA ที่สปอนเซอร์โดย Xbox","link":"https://www.blognone.com/node/140019","date":1716956764000,"content":"<div><div><div><p>Jamie Walker และ Sefton Hill สองผู้ก่อตั้งสตูดิโอ Rocksteady Studios ในเครือ Warner Bros. Games เจ้าของผลงานซีรีส์ Batman: Arkham ที่โด่งดัง ลาออกจากสตูดิโอในปี 2022 แล้วไปก่อตั้งสตูดิโอใหม่ชื่อ <a href=\"https://www.hundredstar.games/\">Hundred Star Games</a> ในปี 2023 โดยยังไม่มีผลงานเกมออกมา</p>\n<p>ล่าสุดมีข่าวลือมาจากเว็บเกม eXputer ว่าเกมของ Hundred Star เป็นเกมเล่นคนเดียวแนวแอคชั่น-ผจญภัย คุณภาพระดับ AAA พัฒนาอยู่บน Unreal Engine 5 และสปอนเซอร์โดย Xbox Game Studios ซึ่งก็มีโอกาสเป็นไปได้ว่าจะโชว์ทีเซอร์หรือประกาศข่าวในงาน Xbox Game Showcase วันที่ 9 มิถุนายนนี้</p>\n<p>ปัจจุบัน Hundred Star ระบุบนหน้าเว็บว่ามีพนักงานราว 100 คนแล้ว โดย eXputer ระบุว่ามีพนักงานเก่าของ  Rocksteady ย้ายมาร่วมทีมมากกว่า 20 คน ในขณะที่เกม Suicide Squad: Kill The Justice League ผลงานล่าสุดของ Rocksteady ที่วางขายเมื่อต้นปี 2024 กลับไม่ประสบความสำเร็จในแง่เสียงวิจารณ์ ได้<a href=\"https://opencritic.com/game/14351/suicide-squad-kill-the-justice-league\">คะแนนรีวิวเฉลี่ยเพียง 59/100</a></p>\n<p>ที่มา - <a href=\"https://exputer.com/news/xbox/hundred-star-xbox-aaa-project/\">eXputer</a>, <a href=\"https://www.videogameschronicle.com/news/xbox-reportedly-signs-the-first-game-from-rocksteady-co-founders-new-studio/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/224d36ed15734fc20849a8f0f9461749.jpeg\" /></p>\n</div></div></div><div><div>Topics: </div><div><div><a href=\"/topics/rocksteady\">Rocksteady</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de34422cab4206cafb8e728162815ed11a05fbf62b9ad09d3006c7bd21f7fc27","category":"Thai"}