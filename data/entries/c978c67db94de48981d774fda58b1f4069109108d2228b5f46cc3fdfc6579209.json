{"title":"Activision Blizzard ไล่พนักงานกว่า 20 คนออก เพื่อรื้อถอนวัฒนธรรม Toxic ในที่ทำงาน","link":"https://www.blognone.com/node/125369","date":1634698249000,"content":"<div><div><div><p>ตอนนี้ Activision Blizzard กำลังอยู่ในช่วงต่อสู้ทางกฎหมายกับรัฐบาลและถูกสอบสวนกรณีวัฒนธรรมองค์กรเป็นพิษและปัญหาล่วงละเมิดทางเพศในองค์กร ล่าสุดทางบริษัทออกมาเผยว่าจนถึงตอนนี้ได้ไล่พนักงานที่มีปัญหาออกไปแล้วกว่า 20 คน และอีกกว่า 20 คนจะถูกลงโทษทางวินัย โดยมีเป้าหมายเพื่อปรับภาพลักษณ์องค์กร และเปลี่ยนสภาพแวดล้อมการทำงาน</p>\n<p>ไม่มีรายชื่อผู้ที่โดนไล่ออกและผู้ที่ถูกลงโทษทางวินัยเผยออกมา แต่มีรายงานว่าจำนวนหนึ่งในนั้นเป็นนักพัฒนาเกม</p>\n<p>ด้าน Fran Townsend รองประธานบริหารฝ่ายกิจการองค์กรของ Activision Blizzard กล่าวว่า บริษัทกำลังทำงานอย่างหนัก เพื่อให้แน่ใจว่า เสียงพนักงานจะต้องมีคนได้ยิน และให้อำนาจแก่พนักงานด้วย</p>\n<p><img src=\"https://www.blognone.com/sites/default/files/externals/1a4f7f97a0e83c07712964af55ba8e29.jpg\" /></p>\n<p>ในขณะเดียวกัน Activision Blizzard ยังได้ยื่นเอกสารเพิ่ม เพื่อขอย้ายศาล สืบเนื่องจาก กรมการจ้างงานและการเคหะแห่งแคลิฟอร์เนียหรือ DFEH พยายามคัดค้าน<a href=\"https://www.blognone.com/node/124974\">ข้อตกลงยุติคดีมูลค่า 18 ล้านดอลลาร์</a> ระหว่างตัวบริษัทและหน่วยงาน US Equal Employment Opportunity Commission (EEOC) หรือ คณะกรรมการโอกาสการจ้างงานที่เท่าเทียมกันของสหรัฐอเมริกา การยื่นเอกสารใหม่ของ Activision Blizzard  คือต้องการให้คดีของ DFEH ได้ย้ายไปยังศาลที่เชี่ยวชาญในการกำกับดูแลการดำเนินคดีที่ซับซ้อน</p>\n<p>ที่มา - <a href=\"https://www.cnet.com/tech/gaming/activision-blizzard-fires-more-than-20-employees-amid-harassment-probes/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/lawsuit\">Lawsuit</a></div><div><a href=\"/topics/sexual-abuse\">Sexual Abuse</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c978c67db94de48981d774fda58b1f4069109108d2228b5f46cc3fdfc6579209","category":"Thai"}