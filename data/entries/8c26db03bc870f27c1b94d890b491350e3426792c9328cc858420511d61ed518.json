{"title":"กูเกิลเปิดให้นักพัฒนา Android ทดสอบแอพกับมือถือ Samsung, Xiaomi, Oppo แบบรีโมท","link":"https://www.blognone.com/node/141416","date":1723645956000,"content":"<div><div><div><p>เมื่องาน Google I/O 2024 กูเกิลเปิดบริการ Android Device Streaming สำหรับนักพัฒนาแอพ Android ทดสอบแอพของตัวเองบนเครื่องจริงจากระยะไกล เข้ามายัง Android Studio ได้โดยตรง</p>\n<p>ล่าสุดกูเกิลประกาศรองรับเครื่องฮาร์ดแวร์จากพันธมิตร 3 แบรนด์คือ Samsung, Xiaomi, Oppo ให้รองรับการทดสอบบนเครื่องของแบรนด์เหล่านี้ด้วย นอกเหนือจากของเดิมที่มีแต่ Pixel เพียงแบรนด์เดียว</p>\n<p>ตอนนี้บริการทดสอบเครื่องของแบรนด์อื่นๆ ยังมีสถานะเป็น Early Access ต้องสมัครและผ่านการคัดเลือกก่อน เบื้องหลังการขยายเครื่องให้ทดสอบหลายแบรนด์ เป็นความร่วมมือของกูเกิลกับบริษัท OmniLab ที่ช่วยจัดการเครื่อง Pixel สำหรับทดสอบให้กูเกิลอยู่เดิมแล้ว</p>\n<p>ที่มา - <a href=\"https://android-developers.googleblog.com/2024/08/android-device-streaming-announcing-early-access.html\">Android Developer</a></p>\n<p><img alt=\"No Description\" src=\"https://www.blognone.com/sites/default/files/externals/09bc89ced4802ccb7475708416ac323d.png\" /></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/android\">Android</a></div><div><a href=\"/topics/development\">Development</a></div><div><a href=\"/topics/samsung\">Samsung</a></div><div><a href=\"/topics/xiaomi\">Xiaomi</a></div><div><a href=\"/topics/oppo\">Oppo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c26db03bc870f27c1b94d890b491350e3426792c9328cc858420511d61ed518","category":"Thai"}