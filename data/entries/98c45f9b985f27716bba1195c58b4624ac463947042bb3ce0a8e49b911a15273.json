{"title":"Meta ยอมถอย ประกาศหยุดออกฟีเจอร์ผู้ช่วย AI ในภูมิภาคยุโรป หลังถูกสอบสวน","link":"https://www.blognone.com/node/140416","date":1718533361000,"content":"<div><div><div><p>Meta ประกาศว่าจะไม่มีฟีเจอร์ผู้ช่วย AI สำหรับผู้ใช้งานในภูมิภาคยุโรป หลังจากหน่วยงานกำกับดูแลของ EU คัดค้านการให้บริการนี้ เนื่องจากประเด็นเรื่องความเป็นส่วนตัวของผู้ใช้งาน</p>\n<p>ก่อนหน้านี้ Meta ได้<a href=\"https://www.blognone.com/node/140093\">ประกาศแจ้ง</a>ผู้ใช้งานในยุโรป ว่าจะนำข้อมูลโพสต์ทั้งหมดที่เป็นสาธารณะ มาใช้เทรน AI มีผลตั้ง Facebook และ Instagram โดยสามารถปิดไม่ให้ระบบดึงข้อมูลออกไปหรือ opt-out ได้ จึงทำให้หน่วยงานกำกับดูแลทำการสอบสวน ซึ่งกรรมการคุ้มครองข้อมูลส่วนบุคคลแห่งไอร์แลนด์ (Ireland’s Data Protection Commission - DPC) ได้สั่ง Meta ชะลอการนำข้อมูลผู้ใช้งานไปเทรน AI จนกว่าจะดำเนินการตรวจสอบเพิ่มเติม</p>\n<p>Meta บอกว่าบริษัทผิดหวังต่อคำสั่งดังกล่าว และบอกว่าการเปิดให้ใช้งานฟีเจอร์ AI ที่ไม่มีข้อมูลท้องถิ่นนั้นเทรนด้วย จะทำให้ประสบการณ์ใช้งานแย่ลงเมื่อเทียบกับพื้นที่อื่น รวมทั้งกังวลว่านวัตกรรมในภูมิภาคยุโรปจะเดินถอยหลัง จึงทำให้บริษัทตัดสินใจหยุดเปิดตัวฟีเจอร์ผู้ช่วย AI ในตอนนี้</p>\n<p>อย่างไรก็ตาม DPC แถลงว่ารู้สึกยินดีที่ต่อการตัดสินใจหยุดเทรนข้อมูลสำหรับ LLM ของ Meta ในภูมิภาคยุโรป</p>\n<p>ที่มา: <a href=\"https://www.businessinsider.com/meta-ai-europe-regulations-privacy-facebook-instagram-2024-6\">Business Insider</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/europe\">Europe</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98c45f9b985f27716bba1195c58b4624ac463947042bb3ce0a8e49b911a15273","category":"Thai"}