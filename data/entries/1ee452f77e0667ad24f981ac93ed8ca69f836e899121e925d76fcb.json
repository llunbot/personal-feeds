{"title":"และแล้วก็มีวันนี้ Microsoft Word รองรับ Paste as Plain Text ด้วยปุ่ม Ctrl + Shift + V","link":"https://www.blognone.com/node/132969","date":1678499951000,"content":"<div><div><div><p>Microsoft Word ประกาศเพิ่มฟีเจอร์สำคัญที่ผู้ใช้จำนวนมากรอคอยกันมาเป็นสิบปี นั่นคือ Paste Text Only พร้อมช็อตคัต-ปุ่มลัด Ctrl + Shift + V เหมือนกับโปรแกรมอื่นๆ</p>\n<p>ทีมไมโครซอฟท์อธิบายว่า Word มีอายุ 40 ปีแล้ว (ออกเวอร์ชันแรก 1983) และมีปุ่มลัดเก่าๆ มากมายที่ต้องคงรักษาไว้ กรณีของ Ctrl + Shift + V เดิมทีเป็นปุ่มลัดของคำสั่ง Paste Format Painter ทำให้ที่ผ่านมาไม่สามารถใช้กับ Paste Text Only ได้ ผลคือผู้ใช้ที่คุ้นเคยกับปุ่มลัดนี้จากโปรแกรมอื่นๆ มักหงุดหงิดเมื่อพบว่าใช้กับ Word ไม่ได้</p>\n<p>การเปลี่ยนแปลงปุ่มลัดรอบนี้ทำให้ไมโครซอฟท์ต้องเปลี่ยนปุ่มลัดของคำสั่งอื่นๆ ด้วยทั้งบน Windows และ Mac ตามตาราง (Paste Format Painter เปลี่ยนมาใช้ Ctrl + Alt +V แทน) ส่วนคนที่ยังนิยมปุ่มแบบเก่าก็สามารถเปลี่ยนกลับได้เหมือนเดิม</p>\n<p>ตอนนี้ฟีเจอร์ทยอยปล่อยให้กลุ่มผู้ใช้ Microsoft 365 Insider แบบ Beta Channel แล้ว เลขเวอร์ชันต้องเป็น 16.0.15831.20174 (Windows) และ 16.67.1113.0 (Mac) ขึ้นไป ผู้ใช้กลุ่มเสถียรคงต้องรอกันอีกสักหน่อย</p>\n<p><img alt=\"No Description\" src=\"https://www.blognone.com/sites/default/files/externals/9461c860eb8a91aa9ab6d48ebec29c20.png\" /></p>\n<p>ที่มา - <a href=\"https://insider.office.com/en-us/blog/paste-text-only-shortcut-in-word?ocid=usoc_TWITTER_M365_spl100003894688686\">Office Insider</a></p>\n</div></div></div><div><div>Topics: </div><div><div><a href=\"/topics/microsoft-word\">Microsoft Word</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"1ee452f77e0667ad24f981ac93ed8ca69f836e899121e925d76fcb","category":"Thai"}