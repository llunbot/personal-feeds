{"title":"Mirantis เปิดตัว Flow โซลูชันจัดการ Cloud Native ทั้ง OpenStack และ Kubernetes","link":"https://www.blognone.com/node/124820","date":1631957004000,"content":"<div><div><div><p>Mirantis บริษัทซอฟต์แวร์สายคลาวด์ เปิดตัว Mirantis Flow ชุดเครื่องมือจัดการแอปพลิเคชันบนคลาวด์ทั้งระบบ ครอบคลุมทั้งฝั่ง Dev และ Ops รองรับเทคโนโลยีทั้งสาย OpenStack และ Kubernetes ในตัวเดียว</p>\n<p>Mirantis Flow เป็นการรวมเอาเครื่องมือทั้งหมดในเครือ Mirantis ที่ทยอยพัฒนา-ซื้อกิจการมาในช่วงหลังเข้าไว้ด้วยกัน และผสานเพื่อให้ทำงานร่วมกันได้ราบรื่น หวังเป็นเครื่องมือตัวเดียวสำหรับจัดการแอปพลิเคชันยุค Cloud Native อย่างในปัจจุบัน ลดภาระการดูแลเครื่องมือหลายๆ ตัวจากหลายค่ายลง</p>\n<ul>\n<li>ฝั่ง Dev ประกอบด้วย Lens ซอฟต์แวร์ Kubernetes IDE, Secure Register, Container Runtime</li>\n<li>ฝั่ง Ops ประกอบด้วย Container Cloud, Kubernetes Engine, OpenStack</li>\n</ul>\n<p><img src=\"https://www.blognone.com/sites/default/files/externals/2c6cf8694397eb5ef757337ba19e6339.png\" /></p>\n<p>Mirantis บอกว่าการจัดการคลาวด์ Kubernetes ในปัจจุบันมีความซับซ้อนสูงมาก ถ้าเป็นบริษัทใดๆ มีคนดูแลก็ดีไป แต่ถ้าเป็นบริษัทขนาดเล็กลงมา ย่อมกลายเป็นภาระ Mirantis เห็นช่องว่างตรงนี้และต้องการเป็นโซลูชันตรงกลางทั้งหมดระหว่างแอปพลิเคชันกับโครงสร้างพื้นฐานของลูกค้า (สีแดงในภาพ)</p>\n<p>จุดเด่นของบริษัทนอกจากเรื่องเครื่องมือที่บอกว่ามีครบ ช่วยลดแรงพนักงานลงได้ คือการเป็นบริษัทที่ไม่อิงกับคลาวด์ PaaS รายใด (vendor-agnostic) สามารถทำงานได้กับคลาวด์ทุกค่าย</p>\n<p><img src=\"https://www.blognone.com/sites/default/files/externals/6cc04a33ff2f5a16fb4de2aa15826095.png\" /></p>\n<p>ตัว Mirantis Flow เป็นซอฟต์แวร์ก็จริง แต่นำมาขายเป็นบริการแบบ Data Center as a Service โดยรวมบริการมอนิเตอร์และซัพพอร์ต 24x7 ด้วย (แต่ไม่รวมค่าเครื่อง ซึ่งจะรันแบบ on premise หรือ on cloud ก็แล้วแต่) คิดค่าบริการที่ 15,000 ดอลลาร์ต่อเดือน</p>\n<p><img src=\"https://www.blognone.com/sites/default/files/externals/c133a079da2e71f4ed36ce55fca11dab.png\" /></p>\n<p>ที่มา - <a href=\"https://www.mirantis.com/blog/data-center-change-you-get-benefits/\">Mirantis Blog</a>, <a href=\"https://www.mirantis.com/company/press-center/company-news/mirantis-targets-legacy-proprietary-infrastructure-with-open-source-cloud-native-data-center-as-a-service/\">Mirantis</a>, <a href=\"http://feedproxy.google.com/~r/techcrunchIt/~3/OuoCrlmKfjs/\">TechCrunch</a></p>\n</div></div></div><div><div>Topics: </div><div><div><a href=\"/topics/mirantis\">Mirantis</a></div><div><a href=\"/topics/enterprise\">Enterprise</a></div><div><a href=\"/topics/cloud-computing\">Cloud Computing</a></div><div><a href=\"/topics/openstack\">OpenStack</a></div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e8886926977e158fef66ceb91bec5b8a551eab5a85313d9e35b6333c8e4d4e6","category":"Thai"}