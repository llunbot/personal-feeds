{"title":"Apple ประกาศขึ้นราคา iCloud 25% ในหลายประเทศ ยังไม่มีไทย","link":"https://www.blognone.com/node/134577","date":1687936248000,"content":"<div><div><div><p>Apple ประกาศเพิ่มราคาสำหรับผู้ที่สมัครสมาชิกรายเดือน iCloud ขึ้นจากเดิมประมาณ 25% สำหรับลูกค้าที่อยู่ในสหราชอาณาจักร, โปแลนด์, โรมาเนีย, ซาอุดีอาระเบีย, แอฟริกาใต้, สวีเดน, แทนซาเนีย, ตุรกี และสหรัฐอาหรับเอมิเรตส์ ซึ่งอาจจะมีผลมาจากการเปลี่ยนแปลงของอัตราแลกเปลี่ยนเงินตราต่างประเทศ</p>\n<p>จากเดิมราคาสมาชิก iCloud ในสหราชอาณาจักรมีราคาต่อเดือนอยู่ที่ 0.79 ปอนด์ สำหรับ 50 GB, 2.49 ปอนด์ สำหรับ 200 GB และ 6.99 ปอนด์ สำหรับ 2 TB ตามลำดับ และราคาที่เพิ่มขึ้นเป็น 0.99 ปอนด์, 2.99 ปอนด์ และ 8.99 ปอนด์ ซึ่งเพิ่มโดยเฉลี่ยประมาณ 25%</p>\n<p>บริการของ iCloud ยังมีให้บริการในชุดแพ็กเกจ Apple One ซึ่งตอนนี้ยังไม่มีการเปลี่ยนแปลงราคา แต่ทาง Apple มีการ<a href=\"https://www.blognone.com/node/131102\">ปรับราคาค่าบริการทั่วโลกของ Apple Music, TV+ และ Apple One ให้มีราคาสูงขึ้น</a> เมื่อปีที่แล้ว</p>\n<p><img src=\"https://www.blognone.com/sites/default/files/externals/9ce76f9c91684d54dde3caea86d28946.jpg\" alt /></p>\n<p>ที่มา: <a href=\"https://9to5mac.com/2023/06/27/apple-increases-icloud-storage-prices-uk-europe/\">9to5mac</a></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/apple-one\">Apple One</a></div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29c34f09052e10dce9568e41da5f64f659e9247a0ae346a2352195644da9f83d","category":"Thai"}