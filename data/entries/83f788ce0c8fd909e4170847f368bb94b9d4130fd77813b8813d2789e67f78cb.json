{"title":"Canva เทมเพลตกราฟิกชื่อดัง เปิดตัว Canva Video Suite เครื่องมือตัดต่อวิดีโอ ใช้ฟรี","link":"https://www.blognone.com/node/125268","date":1634202970000,"content":"<div><div><div><p>Canva เว็บเทมเพลตกราฟิกชื่อดัง กำลังก้าวเข้าสู่งานวิดีโอด้วยการเปิดตัว <a href=\"https://www.canva.com/videos/\">Canva Video Suite</a> เครื่องมือปรับแต่งวิดีโอ ที่สามารถแบ่งวิดีโอออกเป็นชิ้นส่วนที่จัดการได้ง่าย และเร็วๆ นี้จะสามารถตัดต่อวิดีโอได้ด้วย</p>\n<p>ตัวเครื่องมือยังสามารถจัดการเสียงได้ รวมถึงเทมเพลตวิดีโอ แอนิเมชัน และ transition ในรูปแบบต่างๆ เพื่อลดความซับซ้อนของการสร้างงานวิดีโอง่ายๆ ด้วยตัวเอง สร้างงานจำพวก TikTok Ads, YouTube Sets ได้ ผู้ใช้งานคนอื่นยังสามารถเข้ามาปรับแก้วิดีโอได้บนแพลตฟอร์ม โดยไม่ต้องทำการดาวน์โหลด อัพโหลดวิดีโอใหม่ซ้ำๆ</p>\n<p><img src=\"https://www.blognone.com/sites/default/files/externals/41bdc4d5e27d998388a3c465e44896de.png\" /></p>\n<p>Rob Kawalsky หัวหน้าฝ่ายผลิตภัณฑ์ของ Canva อธิบายว่าความท้าทายในการสร้างซอฟต์แวร์วิดีโอคือ การปรับสมดุลความต้องการเครื่องมือที่ปรับแต่งวิดีโอได้ดี กับความเรียบง่ายในการใช้งาน นอกจากนี้ งานวิดีโอเริ่มมีความสำคัญมากขึ้นในการทำงานในองค์กรและการทำงานออนไลน์ แต่เครื่องมือที่มีในปัจจุบันนั้นยังใช้งานยาก มีราคาแพง และจำกัดการใช้งาน</p>\n<p>ทาง Canva เผยการสำรวจคนทำงาน 1,300 คนในสหรัฐฯ พบว่า 80% ของคนทำงานในวงการการศึกษา และความรู้ต่างๆ ต้องใช้ทักษะเกี่ยวกับงานวิดีโอในระดับหนึ่ง แต่ 75% กล่าวว่าอุปสรรคที่พบบ่อยที่สุดคือกไม่สามารถเข้าถึงเครื่องมือที่เหมาะสม และอีก 75% กล่าวว่าพวกเขาไม่มีทักษะมากพอที่จะสร้างงานวิดีโอ</p>\n<p>ตัว Canva Video Suite ใช้งานฟรี อัดหน้าจอได้ด้วย สามารถใช้งานได้ทั้งบนมือถือและเดสก์ทอป ส่วนคนที่สมัครพรีเมียมจะสามารถใช้งานแทร็กที่ไม่มีค่าลิขสิทธิ์ 27,000 รายการ</p>\n<p>ที่มา - <a href=\"https://www.zdnet.com/article/canva-launches-video-suite-as-workers-report-significant-increase-in-usage/\">CNET</a>, <a href=\"https://techcrunch.com/2021/10/12/canva-is-getting-into-video/\">TechCrunch</a></p>\n</div></div></div><div><div>Topics: </div><div><div><a href=\"/topics/canva\">Canva</a></div><div><a href=\"/topics/video-editing\">Video Editing</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83f788ce0c8fd909e4170847f368bb94b9d4130fd77813b8813d2789e67f78cb","category":"Thai"}