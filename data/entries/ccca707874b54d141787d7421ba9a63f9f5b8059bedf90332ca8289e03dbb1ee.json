{"title":"ICAO อนุญาตให้ใช้ดาวเทียม Galileo นำทางการบิน","link":"https://www.blognone.com/node/137934","date":1706547878000,"content":"<div><div><div><p>ICAO อนุญาตให้ใช้ดาวเทียม Galileo สำหรับงานระดับความปลอดภัยแก่ชีวิต (Safety-of-Life operations) ซึ่งหมายถึงระบบการบินอาจจะพึ่งพิงกับระบบเหล่านี้อย่างมาก จนหากระบบมีปัญหาก็อาจจะสร้างความเสียหายใหญ่หลวงได้ การรับรองนี้ทำให้เครื่องบินสามารถใช้ระบบ Galileo สำหรับขึ้นบิน, เดินทาง, และลงจอดได้ครบ</p>\n<p>กระบวนการรับรองของ ICAO อาศัยการดูประวัติการบริการของระบบดาวเทียมว่ามีความน่าเชื่อถือเพียงใด และที่ผ่านมา Galileo มีประวัติการทำงานผิดพลาดจนเกินมาตรฐาน ICAO เพียง 6 ครั้ง โดยแต่ละครั้งเป็นความผิดพลาดของดาวเทียมไม่เกิน 1 ดวง ทาง Galileo พัฒนาเครื่องรับใหม่ให้สามารถตรวจพบความผิดพลาดนั้นได้ และตัดข้อมูลจากดาวเทียมที่ทำงานผิดพลาดได้</p>\n<p>ก่อนหน้านี้ยุโรปมีระบบดาวเทียม EGNOS ที่ช่วยเสริมความแม่นยำให้กับ GPS สำหรับการบินอยู่แล้ว แต่ระบบไม่สามารถทำงานเดี่ยวๆ ได้ หลังจากนี้ EGNOS จะพัฒนารุ่นต่อไปให้เสริมความแม่นยำได้ทั้ง GPS และ Galileo</p>\n<p>ที่มา - <a href=\"https://www.esa.int/Applications/Navigation/Galileo/Galileo_now_fit_for_aviation\">ESA</a></p>\n<p><img alt=\"No Description\" src=\"https://www.blognone.com/sites/default/files/externals/dc57ee854ecdb357e7a6c1cd26e3127e.jpg\" /></p>\n<p>ภาพจำลองดาวเทียม Galileo โดย Science Museum Group หน่วยงานสาธารณะภายใต้รัฐบาลสหราชอาณาจักร</p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/satellite\">Satellite</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccca707874b54d141787d7421ba9a63f9f5b8059bedf90332ca8289e03dbb1ee","category":"Thai"}