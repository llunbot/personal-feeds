{"title":"Pocket เตรียมปิดให้บริการ 8 กรกฎาคมนี้ - Mozilla บอกเพื่อโฟกัสกับ Firefox มากขึ้น","link":"https://www.blognone.com/node/146567","date":1747955369000,"content":"<span>Pocket เตรียมปิดให้บริการ 8 กรกฎาคมนี้ - Mozilla บอกเพื่อโฟกัสกับ Firefox มากขึ้น</span>\n\n  <div>\n    <div>Body</div>\n              <div><p>Mozilla ประกาศเตรียมปิด <strong>Pocket</strong> บริการบันทึกเว็บไซต์ไว้อ่านภายหลัง โดยให้เหตุผลเพื่อให้ทรัพยากรของบริษัทโฟกัสที่การพัฒนาเบราว์เซอร์ Firefox มากขึ้น</p>\n<p>Pocket จะปิดบริการในวันที่ 8 กรกฎาคม 2025 ผู้ใช้งานไม่สามารถดาวน์โหลดแอป หรือสมัคร Pocket Premium ได้ตั้งแต่ 22 พฤษภาคม 2025 เป็นต้นไป ลูกค้าที่สมัครรายปีจะได้เงินคืนตั้งแต่วันที่ 8 กรกฎาคม ข้อมูลของผู้ใช้งานสามารถดาวน์โหลดออกมาได้จนถึงวันที่ 8 ตุลาคม 2025 รวมถึงส่วน API ด้วย</p>\n<p>Mozilla <a href=\"https://www.blognone.com/node/90460\">ซื้อกิจการ Pocket</a> หรือชื่อเดิม Read It Later มาตั้งแต่ปี 2017 โดยให้เหตุผลเรื่องการเพิ่มพื้นที่โอกาสในตลาดมือถือมากขึ้น</p>\n<p>นอกจากนี้ Mozilla ยังประกาศปิดอีกหนึ่งบริการคือ Fakespot เครื่องมือตรวจสอบความน่าเชื่อถือของรีวิวสินค้าในเว็บอีคอมเมิร์ซ ซึ่ง<a href=\"https://www.blognone.com/node/133674\">ซื้อกิจการ</a>มาเมื่อปี 2023 โดย Fakespot จะใช้งานได้ถึงวันที่ 1 กรกฎาคม 2025</p>\n<p>ที่มา: <a href=\"https://blog.mozilla.org/en/mozilla/building-whats-next/\">Mozilla</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 23/05/2025 - 06:09</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e0225a2556c6b0f3bcf0c808a329adc772557bcc0e663d50eba9a1c809d8bb5","category":"Thai"}