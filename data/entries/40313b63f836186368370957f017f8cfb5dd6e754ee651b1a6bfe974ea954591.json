{"title":"TikTok Music แอปฟังเพลงสตรีมมิ่ง ประกาศปิดให้บริการเดือนพฤศจิกายนนี้","link":"https://www.blognone.com/node/142178","date":1727226259000,"content":"<div><div><div><p>ByteDance ประกาศว่าบริการฟังเพลงสตรีมมิ่ง TikTok Music จะปิดให้บริการในวันที่ 28 พฤศจิกายน 2024 นี้ โดยลูกค้าที่สมัครใช้งานไว้จะถูกยกเลิกอัตโนมัติ และบัญชีจะถูกลบทั้งหมดหลังจากวันดังกล่าว สามารถโอนย้ายเพลย์ลิสต์ที่มีออกมาได้ภายในวันที่ 28 ตุลาคม</p>\n<p>ผู้บริหารของ TikTok ชี้แจงเหตุผลของการปิดตัวแอปแยกสำหรับฟังเพลงนี้ ว่าเพื่อโฟกัสการพัฒนาประสบการณ์ฟังเพลงที่แอปหลัก TikTok ซึ่งยังคงบทบาทสำคัญต่อการอุตสาหกรรมเพลงในทุกส่วน</p>\n<p>TikTok Music <a href=\"https://www.blognone.com/node/134714\">เปิดตัว</a>ในปี 2023 แบบจำกัดประเทศ ซึ่งพัฒนาจากบริการฟังเพลงเดิมที่ชื่อ <a href=\"https://www.blognone.com/node/113610\">Resso</a> โดยถึงตอนนี้ TikTok Music มีให้ใช้งานที่อินโดนีเซีย บราซิล ออสเตรเลีย สิงคโปร์ และเม็กซิโก เท่านั้น</p>\n<p>ที่มา: <a href=\"https://techcrunch.com/2024/09/24/bytedance-is-shutting-down-tiktok-music-globally/\">TechCrunch</a></p>\n<p><img src=\"https://www.blognone.com/sites/default/files/externals/96ad672cf6bacc4cb75a01f4bf8d5afb.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/music-streaming\">Music Streaming</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40313b63f836186368370957f017f8cfb5dd6e754ee651b1a6bfe974ea954591","category":"Thai"}