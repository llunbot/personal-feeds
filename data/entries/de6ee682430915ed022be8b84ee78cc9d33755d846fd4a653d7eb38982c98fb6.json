{"title":"Nintendo คาดจะขาย Switch 2 ในปีแรกได้ 15 ล้านเครื่อง","link":"https://www.blognone.com/node/146323","date":1746690815000,"content":"<div><div><div><p>นินเทนโดรายงานผลประกอบการประจำปีการเงิน 2025 สิ้นสุดเดือนมีนาคม มียอดขายรวม 1.165 ล้านล้านเยน ลดลง 30.3% เมื่อเทียบกับ<a href=\"https://www.blognone.com/node/139626\">ช่วงเวลาเดียวกันในปีก่อน</a> และมีกำไรสุทธิลดลงเป็น 2.79 ล้านล้านเยน</p>\n<p>ตัวเลขที่ลดลงคงไม่ใช่เรื่องผิดคาดอะไร เพราะนินเทนโดรอขาย <a href=\"https://www.blognone.com/node/145620\">Swicth 2 ในเดือนมิถุนายนนี้</a>แล้ว แต่ถึงอย่างนั้นนินเทนโดก็ขาย Switch รุ่นแรกในไตรมาสที่ผ่านมาไปได้อีก 1.26 ล้านเครื่อง ตัวเลขรวมของ Switch ที่ขายไปนับตั้งแต่เริ่มขายใน<a href=\"https://www.blognone.com/node/89733\">เดือนมีนาคม 2017</a> เป็น 152.12 ล้านเครื่อง</p>\n<p>นินเทนโดให้ข้อมูลตัวเลขคาดการณ์ Switch 2 ที่ขายได้ในปีการเงิน 2026 (ถึงมีนาคม 2026) อยู่ที่ 15 ล้านเครื่อง</p>\n<p>ที่มา: <a href=\"https://www.nintendo.co.jp/ir/pdf/2025/250508_4e.pdf\">นินเทนโด</a> และ <a href=\"https://www.cnbc.com/2025/05/08/nintendo-forecasts-sales-of-15-million-units-for-switch-2-console.html\">CNBC</a></p>\n<p><img src=\"https://www.blognone.com/sites/default/files/externals/4cff5d93845cdfc50d226f64cfa7e919.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de6ee682430915ed022be8b84ee78cc9d33755d846fd4a653d7eb38982c98fb6","category":"Thai"}