{"title":"O2 รายงานการใช้บอตคุยกับแก๊งคอลเซ็นเตอร์ ล่อให้คุยวนไปมาได้ถึง 40 นาที พบส่วนมากคนร้ายอ่านตามบท","link":"https://www.blognone.com/node/144588","date":1739182151000,"content":"<div><div><div><p>O2 ผู้ให้บริการเครือข่ายโทรศัพท์มือถือในสหราชอาณาจักร รายงานผลการเปิดตัว Daisy <a href=\"https://www.blognone.com/node/143143\">แชตบอตที่ปลอมตัวเป็นผู้สูงอายุเพื่อล่อให้แก๊งคอลเซ็นเตอร์คุยกับบอตยาวๆ</a> โดยหลังจากเปิดตัวมาสองเดือน ตอนนี้ Daisy ก็คุยกับคนร้ายเกินหนึ่งพันสายแล้ว สามารถล่อคนร้ายให้คุยไปเรื่อยๆ แม้หลายครั้งคนร้ายจะหงุดหงิดที่ไม่ได้เงิน แต่ก็ล่อให้คุยได้นานถึง 40 นาที</p>\n<p>ทาง O2 มีบันทึกการสนทนากับคนร้ายจำนวนมาก จึงสามารถสรุปข้อสังเกตได้ 3 ประเด็น ได้แก่</p>\n<ol>\n<li>คนร้ายส่วนมากอ่านตามบท: บันทึกของ Daisy พบว่าคนร้ายอ่านตามบทตามๆ กันมา โดยตอนนี้ลูกค้าของ O2 ถูกหลอกด้วยข้อเสนอไอโฟนราคาถูก คนร้ายมีแนวทางชัดเจนในการจัดการเหยื่อเมื่อมีความหวังก็จะส่งสายให้หัวหน้าเพื่อล่อลวงต่อไป</li>\n<li>คนร้ายมักปลอมตัวเป็นบริษัทขนาดใหญ่: คนร้ายมักปลอมตัวเป็นธนาคาร หรือบริษัทเทคโนโลยีขนาดใหญ่เช่นอเมซอนหรือไมโครซอฟท์</li>\n<li>คนร้ายหงุดหงิดง่าย: เป็นจุดที่ต่างจากพนักงานของบริษัทจริงๆ ที่มักถูกฝึกให้มีความอดทนต่อลูกค้า แต่คนร้ายมักแสดงความหงุดหงิดและหยาบคายกับเหยื่อ</li>\n</ol>\n<p>ข่าวร้ายคือทาง O2 พบว่าคนร้ายบางส่วนเริ่มจำเสียงของ Daisy ได้แล้ว ทาง O2 ระบุว่าจะลงทุนกับเครื่องมือต่อสู่กับแก๊งคอลเซ็นเตอร์ต่อไป โดยตอนนี้ก็มีเครื่องมือตรวจจับสายโทรเข้าที่เป็นแก๊งคอลเซ็นเตอร์แล้ว และขอให้ลูกค้าส่งต่อสายโทรเข้าหรือ SMS จากคนร้ายไปยังหมายเลข 7726 เพื่อช่วยปรับปรุงระบบตรวจจับ</p>\n<p>ที่มา - <a href=\"https://news.virginmediao2.co.uk/o2s-ai-granny-daisy-unveils-what-shes-learnt-from-her-time-on-the-phone-to-scammers-and-what-you-can-do-to-ruin-their-day/\">O2</a></p>\n<p><img alt=\"No Description\" src=\"https://www.blognone.com/sites/default/files/externals/7e41e4de9625adf61dcb9a787034dba1.jpg\" /></p>\n</div></div></div><div><div>Topics: </div><div><div><a href=\"/topics/o2\">O2</a></div><div><a href=\"/topics/llm\">LLM</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56dc3802fd42041818ab69aacd13e2ebc9cf73c0fe0b86d7a57b9444276911ce","category":"Thai"}