{"title":"OneDrive 3.0 ยกเครื่องดีไซน์ใหม่, เพิ่มการทำงานร่วมกับแอปอื่น, เพิ่ม Copilot","link":"https://www.blognone.com/node/136065","date":1696393066000,"content":"<div><div><div><p>ไมโครซอฟท์ประกาศยกเครื่อง OneDrive เป็นเวอร์ชัน 3.0 เปลี่ยนแปลงใหม่หมดตั้งแต่ดีไซน์ UX/UI ไปจนถึงฟีเจอร์ โดยปรับมาใช้ Fluent Design ให้เข้ากับดีไซน์ของ Windows 11 และตระกูล Office พร้อมปรับการแสดงผลหน้าโฮมใหม่ และเพิ่มแถบ For You ที่ใช้ AI เลือกการแสดงผลไฟล์ที่คาดว่าเราจะเปิด คล้ายๆ กับบน File Explorer บน Windows 11</p>\n<p><img alt=\"No Description\" src=\"https://www.blognone.com/sites/default/files/externals/ff1a30b55aaa776a1ff097fe54d700ac.png\" /></p>\n<p>นอกจากนี้ยังปรับปรุงการทำงานร่วมกับแอปอื่นๆ ในเครือ เช่น กดเปิดไฟล์ Office บน OneDrive ไปขึ้นบนแอปได้โดยตรงและซิงก์ให้อัตโนมัติ ไม่ต้องดาวน์โหลดหรือเปิดเป็น Office for the web, การทำงานร่วมกับ Teams เรื่องการแชร์ไฟล์, เพิ่มปุ่มแชร์จาก OneDrive ให้ง่ายขึ้นบน Outlook รวมถึงเพิ่มโหมดออฟไลน์ จัดการไฟล์ได้แม้ไม่ได้เชื่อมต่ออินเทอร์เน็ต</p>\n<p><img alt=\"No Description\" src=\"https://www.blognone.com/sites/default/files/externals/382da85dbdedac173f6e3f2796cfce24.jpg\" /><em>OneDrive บน Teams</em></p>\n<p>ที่สำคัญและขาดไม่ได้สำหรับผลิตภัณฑ์ของไมโครซอฟท์ยุคนี้คือ Copilot ที่ไม่ได้ช่วยแค่หาไฟล์ แต่ยังสามารถสรุปข้อมูลในไฟล์ให้ได้ด้วย ซึ่งไม่ใช่แค่ไฟล์บน OneDrive แต่รวมถึงบน SharePoint และ Teams</p>\n<p><img alt=\"No Description\" src=\"https://www.blognone.com/sites/default/files/externals/1951a51364bc1c7af75d667cc7d7e841.png\" /></p>\n<p>ฟีเจอร์ทั้งหมดนี้จะยังไม่ได้อัพเดตมาทีเดียว แต่ไมโครซอฟท์จะทยอยปล่อย อย่างดีไซน์ใหม่เริ่มปล่อยแล้วสำหรับลูกค้าที่เป็นองค์กรก่อน ส่วนฟีเจอร์อื่นๆ ทยอยปล่อยให้ตั้งแต่เดือนตุลาคมไปจนถึงช่วงต้นปีหน้า</p>\n<p>ที่มา - <a href=\"https://techcommunity.microsoft.com/t5/microsoft-onedrive-blog/unveiling-the-next-generation-of-onedrive/ba-p/3935612\">Microsoft</a></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5237bf5f0e2289b1af165d51e4e4f70b6b6087fde51f6bf8d1df84eb3bac8ad","category":"Thai"}