{"title":"อินเดียสั่งปรับ WhatsApp 25.4 ล้านดอลลาร์ ประเด็นแชร์ข้อมูลให้ Facebook - Meta เตรียมอุทธรณ์","link":"https://www.blognone.com/node/143207","date":1732016332000,"content":"<div><div><div><p>หน่วยงานกำกับดูแลการแข่งขันของอินเดีย ออกคำสั่งปรับ Meta เป็นเงิน 25.4 ล้านดอลลาร์ เนื่องจาก WhatsApp มีการแชร์ข้อมูลผู้ใช้งานเพื่อการโฆษณาไปยังแพลตฟอร์มอื่นของ Meta ซึ่งหน่วยงานของอินเดียบอกว่าการแชร์ข้อมูลระหว่างแอปนั้นทำได้ แต่ต้องไม่ใช่เพื่อการโฆษณา</p>\n<p>ทางการอินเดียเริ่มสอบสวนประเด็นนี้มา<a href=\"https://www.blognone.com/node/122568\">ตั้งแต่ปี 2021</a> ที่ WhatsApp ปรับปรุงเงื่อนไขการใช้งาน โดยผู้ใช้งานต้องยอมรับเงื่อนไขการแชร์ข้อมูลให้ Facebook</p>\n<p>ตัวแทนของ Meta ชี้แจงว่าบริษัทจะยื่นอุทธรณ์ต่อคำสั่งดังกล่าว โดยยืนยันว่าการเปลี่ยนแปลงเงื่อนไขการใช้งานในปี 2021 นั้น ไม่ได้เปลี่ยนแปลงเรื่องความเป็นส่วนตัวผู้ใช้งานแต่อย่างใด</p>\n<p>ที่มา: <a href=\"https://www.reuters.com/technology/meta-appeal-indian-order-that-curbs-data-sharing-between-whatsapp-other-apps-2024-11-19/\">Reuters</a></p>\n<p><img src=\"https://www.blognone.com/sites/default/files/externals/ce8a102aa310605da721034e43269042.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/meta\">Meta</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74d55875e89a76e5fb35e6419acdcf52bc14590c57354e0019267e3dbefcccb6","category":"Thai"}