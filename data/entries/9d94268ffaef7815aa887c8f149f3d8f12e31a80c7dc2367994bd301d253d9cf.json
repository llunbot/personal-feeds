{"title":"Mozilla เปิดตัว Monitor Plus บริการเฝ้าระวังข้อมูลส่วนตัวหลุด-ยื่นขอลบได้ ราคา 9 ดอลลาร์/เดือน","link":"https://www.blognone.com/node/138077","date":1707274115000,"content":"<div><div><div><p>Mozilla เคยมีบริการเฝ้าระวังรหัสผ่าน-ข้อมูลส่วนตัวหลุดตามเว็บไซต์ต่างๆ ชื่อ <a href=\"https://www.blognone.com/node/103476\">Firefox Monitor</a> โดยจะตรวจสอบบัญชีอีเมลและรหัสผ่านของเราที่เซฟใน Firefox เทียบกับข้อมูลหลุดที่ขายอยู่บนอินเทอร์เน็ต</p>\n<p>ล่าสุด Mozilla เปลี่ยนชื่อบริการตัวนี้เป็น Mozilla Monitor และออกแพ็กเกจพรีเมียม Mozilla Monitor Plus ราคา 8.99 ดอลลาร์ต่อเดือน ตรวจสอบข้อมูลส่วนตัวได้ละเอียดขึ้น (เช่น ที่อยู่บ้าน บัญชีธนาคาร) พร้อมช่วยขอลบข้อมูลจากเว็บไซต์ซื้อขายข้อมูล (สายขาว) ให้เราได้อัตโนมัติ</p>\n<p>การทำงานของ Mozilla Monitor Plus เริ่มจากให้เรากรอกข้อมูลส่วนตัว ชื่อ วันเกิด เมืองที่อยู่อาศัย (ยังรองรับเฉพาะในสหรัฐ) เพื่อนำข้อมูลไปสแกนกับเว็บไซต์ขายข้อมูล (data broker) แหล่งต่างๆ จากนั้นจะแสดงผลเป็น dashboard ให้เราเห็นภาพรวมว่ามีข้อมูลของเราหลุดไปอยู่กับ data broker ไหนบ้าง แล้วเราสามารถเลือกให้ Mozilla ยื่นเรื่องขอลบข้อมูลไปยัง data broker จำนวน 190 แห่งที่สามารถคุยกันได้ ซึ่ง Mozilla บอกว่ามีช่องทางติดต่อ data broker เยอะกว่าคู่แข่งที่ให้บริการลบข้อมูลส่วนตัวแบบเดียวกันถึงสองเท่า</p>\n<p>ทิศทางของ Mozilla <a href=\"https://www.blognone.com/node/110224\">พยายามออกบริการแบบเสียเงินเพื่อหารายได้ใหม่ๆ</a> เข้ามาเลี้ยงองค์กร ส่วนใหญ่เป็นบริการที่เกี่ยวข้องกับความเป็นส่วนตัว เช่น <a href=\"https://www.blognone.com/node/117001\">Firefox VPN</a> หรือ <a href=\"https://www.blognone.com/node/135506\">Firefox Relay</a></p>\n<p><img alt=\"No Description\" src=\"https://www.blognone.com/sites/default/files/externals/901256fabff18b8e61f2c9cc0d7dd932.png\" /></p>\n<p><img alt=\"No Description\" src=\"https://www.blognone.com/sites/default/files/externals/8965c8bb18def970e4aedbbbb0c15fbe.png\" /></p>\n<p>ที่มา - <a href=\"https://blog.mozilla.org/en/mozilla/introducing-mozilla-monitor-plus-a-new-tool-to-automatically-remove-your-personal-information-from-data-broker-sites/\">Mozilla</a></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/privacy\">Privacy</a></div><div><a href=\"/topics/data-breach\">Data Breach</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d94268ffaef7815aa887c8f149f3d8f12e31a80c7dc2367994bd301d253d9cf","category":"Thai"}