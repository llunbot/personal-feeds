{"title":"Telegram ให้ใช้ฟีเจอร์ Voice-to-Text ได้ฟรีทุกคนแล้ว แต่จำกัด 2 ครั้งต่อสัปดาห์","link":"https://www.blognone.com/node/137046","date":1701475492000,"content":"<div><div><div><p>Telegram ประกาศอัพเดตฟีเจอร์ใหม่หลายรายการ โดยไฮไลท์คือ ความสามารถ Voice-to-Text ที่แปลงเสียงทั้งในข้อความเสียงและวิดีโอ ออกมาเป็นตัวหนังสือ และสามารถแปลภาษาได้ด้วย เดิม<a href=\"https://www.blognone.com/node/131352\">จำกัดเฉพาะลูกค้า Telegram Premium</a> ตอนนี้เปิดให้ผู้ใช้งานทุกคนสามารถใช้ได้แล้ว แต่มีข้อจำกัดสำหรับลูกค้าฟรีคือแปลงได้ 2 ข้อความต่อสัปดาห์</p>\n<p>ฟีเจอร์เด่นที่ประกาศในรอบนี้ได้แก่</p>\n<ul>\n<li><strong>Similar Channels</strong> แนะนำ Channel ในด้านล่างของ Channel ที่เราติดตามอยู่แล้ว เพื่อให้ค้นพบหัวข้อน่าสนใจมากขึ้น</li>\n<li><strong>Reposting Stories</strong> สามารถรีโพสต์สตอรีทั้งของเพื่อนและของ Channel ได้</li>\n<li><strong>Video Messages on Stories</strong> แปะคลิปวิดีโอบนสตอรีได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e94b79f9e5be383ff9ce0bacfa1ab9bc.jpg\" /></p>\n<p>ฟีเจอร์อื่นมีทั้ง แก้ไขสีหน้าโปรไฟล์, ตั้งค่าพื้นหลังห้องแชทได้สองฝ่าย (เฉพาะ Premium), เพิ่มหน้าสถิติสตอรีสำหรับ Channel, Channel เพิ่มอีโมจิรีแอคแบบคัสตอมได้, ไฮไลท์ข้อความที่เป็นโค้ด และเน้น syntax ด้วย, ปรับปรุง Topics และเพิ่มลูกเล่น Auto-deleted สำหรับ iOS</p>\n<p><img alt=\"No Description\" src=\"https://www.blognone.com/sites/default/files/externals/775a6a44b8c85c2c50f710acfc910d3d.jpg\" /></p>\n<p>ที่มา: <a href=\"https://telegram.org/blog/similar-channels\">Telegram</a></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f92b1d0905e11d9705c5e247d62911231518e04045ebbe468692c6b1c22e864","category":"Thai"}