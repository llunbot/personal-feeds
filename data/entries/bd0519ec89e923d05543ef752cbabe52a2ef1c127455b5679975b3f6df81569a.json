{"title":"รีวิวโหมดเนื้อเรื่อง Call of Duty: Modern Warfare 3 ออกมาแย่ จุดต่ำสุดของซีรีส์","link":"https://www.blognone.com/node/136581","date":1699150388000,"content":"<div><div><div><p>Call of Duty: Modern Warfare 3 มีกำหนดวางขาย 10 พฤศจิกายนนี้ สื่อเกมหลายรายเริ่มออกรีวิวโหมดเนื้อเรื่องของ MW3 ซึ่งออกมาย่ำแย่ หลายสื่อบอกว่าเป็นจุดต่ำสุดของซีรีส์</p>\n<ul>\n<li><a href=\"https://www.ign.com/articles/call-of-duty-modern-warfare-3-single-player-campaign-review\">IGN ให้ 4/10</a> บอกว่าเป็นงานหยาบ เหมือนรีบๆ ทำแล้วนำชิ้นส่วนจากมัลติเพลเยอร์มายำรวมกันเป็นโหมดเนื้อเรื่อง เกมน่าเบื่อและเนื้อเรื่องซ้ำๆ ไม่มีอะไรใหม่</li>\n<li><a href=\"https://www.gamespot.com/reviews/call-of-duty-modern-warfare-3-campaign-review-return-of-the-makarov/1900-6418152/\">Gamespot ให้ 5/10</a> บอกว่าเนื้อเรื่องสั้น ใช้เวลา 4-5 ชั่วโมงก็จบ ช่วง Open Combat ที่ให้อิสระกับผู้เล่นกลับไม่เวิร์ค เหมือนหาอะไรมาเติมเนื้อเรื่องมากกว่า ถือเป็นโหมดเนื้อเรื่องที่แย่ที่สุดใน Call of Duty ตั้งแต่รีบูตมา</li>\n<li><a href=\"https://www.videogameschronicle.com/review/review-in-progress-modern-warfare-3s-campaign-is-a-series-low-point/\">VGC ไม่ได้ให้คะแนน</a> แต่บอกว่าเป็น A Series Low Point ของเกมที่ขึ้นชื่อว่ามีโหมดเนื้อเรื่องดีระดับบล็อคบัสเตอร์ และเหมือนเป็น DLC ของ Modern Warfare 2 มากกว่า</li>\n<li><a href=\"https://www.gamesradar.com/call-of-duty-modern-warfare-3-review/\">GamesRadar+ ไม่ได้ให้คะแนน</a> บอกว่าไม่แย่มาก แต่ก็ห่างไกลกับคำว่ายอดเยี่ยม ครึ่งหนึ่งของภารกิจเป็น Open Combat ที่เป็นเหมือนเอามัลติเพลเยอร์มาใส่ภารกิจแบบกระจายๆ ในแผนที่ งานดูเหมือนเอาชิ้นส่วนมาต่อประกอบกันมากกว่างานตั้งใจคราฟต์</li>\n</ul>\n<p>ถึงแม้ผู้เล่น Call of Duty ส่วนใหญ่ซื้อเกมมาเพื่อเล่นมัลติเพลเยอร์อยู่แล้ว (เกมบางภาค เช่น <a href=\"https://www.blognone.com/node/102389\">Black Ops 4 ไม่มีโหมดเนื้อเรื่องมาเลย</a>) แต่การที่ Modern Warfare 3 ทำโหมดเนื้อเรื่องออกมาได้แย่ ก็มีเสียงเรียกร้องตามมาให้ Activision หยุดธรรมเนียมการออกเกมภาคใหม่ทุกปีชั่วคราว เพื่อเอาเวลามาปรับปรุงคุณภาพให้สมกับชื่อแบรนด์ Call of Duty ดีกว่า</p>\n<p><img alt=\"No Description\" src=\"https://www.blognone.com/sites/default/files/externals/8ee8d0fe63be2bec7b50512bfb41e101.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd0519ec89e923d05543ef752cbabe52a2ef1c127455b5679975b3f6df81569a","category":"Thai"}