{"title":"เพิ่งทำได้ Google Flights เพิ่มตัวเลือก Cheapest ค้นหาตั๋วเครื่องบินเรียงตามราคาถูกที่สุด","link":"https://www.blognone.com/node/142598","date":1729125976000,"content":"<div><div><div><p>ไม่เชื่อก็ต้องเชื่อว่า <a href=\"https://www.blognone.com/news/26371/google-flight-search-%E0%B8%A1%E0%B8%B2%E0%B9%81%E0%B8%A5%E0%B9%89%E0%B8%A7\">Google Flights บริการค้นหาตั๋วเครื่องบินของกูเกิลเปิดมาตั้งแต่ปี 2011</a> แต่ไม่สามารถค้นหาตั๋วเครื่องบินโดยเรียงตามราคาถูกที่สุด (cheapest) ได้แบบเดี๋ยวกับเว็บค้นหาตั๋วเครื่องบินรายอื่นๆ โดย Google Flights ใช้วิธีนำเสนอ \"best options\" ที่ผสมผสานระหว่างราคากับความสะดวกให้แทน (เช่น ต่อเครื่องน้อยกว่า เวลาดีกว่า)</p>\n<p>เวลาผ่านมาสิบกว่าปี ไม่รู้อะไรดลใจให้กูเกิลเปลี่ยนใจจนได้ ตอนนี้ Google Flights เพิ่มแท็บ Cheapest ในผลการค้นหาแล้ว โดยให้เหตุผลว่าช่วยให้ผู้บริโภคประหยัดได้มากขึ้น แม้ต้องแลกกับการรอเปลี่ยนเครื่องนานขึ้น หรือต้องเปลี่ยนสายการบินไปมาก็ตาม</p>\n<p>กูเกิลบอกว่าจะทยอยเปิดฟีเจอร์ Cheapest ให้ใช้งานในอีก 2 สัปดาห์ข้างหน้า เท่าที่ลองกับ <a href=\"https://www.google.com/travel/flights\">Google Flight เวอร์ชันเว็บ</a> ก็สามารถใช้งานได้แล้วครับ</p>\n<p>ที่มา - <a href=\"https://blog.google/products/search/google-flights-cheapest-tab/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4a217dcefcabbebc65677d616e9482cc.png\" /></p>\n</div></div></div><div><div>Topics: </div><div><div><a href=\"/topics/google-flights\">Google Flights</a></div><div><a href=\"/topics/google\">Google</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b87cf3f42806ab2b744caa897fd16696b4f53a7277d28fc7565f33e0f15b558b","category":"Thai"}