{"title":"ROG Ally X เปิดตัวแล้วในไทย ในราคาต่ำ 3 หมื่น พร้อมแก้หลายจุดจากรุ่นแรก","link":"https://www.blognone.com/node/141796","date":1725340630000,"content":"<div><div><div><p>ASUS เปิดตัว <a href=\"https://www.blognone.com/node/140108\">ROG Ally X</a> ในประเทศไทยอย่างเป็นทางการ กับราคาเปิดตัว 29,990 บาท ปรับปรุงดีไซน์ให้จับถนัดมือมากขึ้น พร้อมเพิ่ม RAM และหน่วยความจำ รวมถึงอัปเกรดแบตเตอรี่และระบบระบายอากาศให้ดีขึ้นอีกด้วย</p>\n<p>ROG Ally X ใช้โปรเซสเซอร์ <strong>AMD Ryzen™ Z1 Extreme</strong> ที่ใช้สถาปัตยกรรมแบบ Zen 4 จำนวน 8 แกน มีความถี่สูงสุด 5.1 GHz บนระบบปฏิบัติการ Windows 11 ด้าน GPU ก็ยังใช้ <strong>RDNA 3 Radeon 780M</strong> พร้อม 12CU ที่ความถี่สูงสุด 2.7 GHz</p>\n<p><img alt=\"alt=&quot;ROG Ally X&quot;\" src=\"https://www.blognone.com/sites/default/files/externals/46106b6b0a80e9f859e5553ad31e63dd.png\" /></p>\n<p><strong>เพิ่มพื้นที่จัดเก็บ, RAM เร็วแรง, แบตอึดกว่าเดิม</strong></p>\n<ul>\n<li>เพิ่มพื้นที่จัดเก็บ SSD จาก 512GB เป็น 1TB M.2 ขนาด 2280 ให้เพียงพอสำหรับจัดเก็บเกม และสามารถถอดอัปเกรดได้ง่ายในอนาคต</li>\n<li>เพิ่มขนาด RAM จาก 16GB เป็น 24GB แบบ LPDDR5X บนความเร็ว 7500 MHz โดยสามารถจัดสรรหน่วยความจำระหว่าง CPU และ GPU โดยสำหรับ GPU สามารถแบ่งได้สูงสุด 16GB หรือจะตั้งค่าแบบ Auto ก็ได้</li>\n<li>อัปเกรดแบตเตอรี่จาก 40Wh เป็น 80Wh แต่มีน้ำหนักเพิ่มขึ้นเพียงเล็กน้อยจาก 608 กรัม เป็น 678 กรัม ซึ่งจากการทดสอบสามารถเล่นเกมได้สูงสุด 2.7 ชั่วโมง หรือดู Netflix และ YouTube ได้สูงสุด 14.5 ชั่วโมง</li>\n</ul>\n<p><img alt=\"alt=&quot;ROG Ally X&quot;\" src=\"https://www.blognone.com/sites/default/files/externals/9871b5e89101d2cb0e13b867181e0e77.png\" /></p>\n<p><strong>การออกแบบคำนึงถึงหลักสรีรศาสตร์</strong></p>\n<p>ROG Ally X มีการเปลี่ยน Grip ที่จับให้โค้งมนรับมือ ด้วยความสูงที่เพิ่มขึ้น 4.5 มม. และมีความลึกลงจากเดิมทำให้จับถือสะดวก และยังปรับตำแหน่งของจอยสติ๊กให้สัมพันธ์กับ D-Pad และปุ่มอื่นๆ ทำให้การกดสามารถเคลื่อนไปมาระหว่างกันได้ง่ายขึ้น ในขณะที่ส่วนเอียง 2° และ 14° ที่ปรับแต่งพิเศษ ทำให้ใช้งานได้อย่างสะดวกสบาย</p>\n<p>หน้าจอมีขนาด 7 นิ้ว ความละเอียด Full HD 1080p มาในอัตราการรีเฟรช 120Hz พร้อมรองรับ FreeSync™ Premium ตัวจอสามารถปรับความสว่างได้ถึง 500 nits พร้อมอบเขตของสีแบบ sRGB 100%</p>\n<p>ตัวแชสซีได้ปรับแต่งใหม่ให้มีการยึดเกาะเป็นพิเศษ ป้องกันการลื่นของนิ้วมือ ด้านตัว Analog สามารถหมุนได้ถึง 5 ล้านรอบ เพิ่มขึ้น 2 เท่าจากรุ่นก่อน ส่วนปุ่ม D-Pad ได้รับการออกแบบใหม่เพื่อลดความเหนียวเมื่อเคลื่อนที่เป็นวงกลม แต่ยังคงสั่งงานได้อย่างแม่นยำ พร้อมทั้งมีการใช้ Hall Effect Triggers ที่ช่วยให้ตัว Triggers เคลื่อนที่ได้แม่นยำ มีความทนทานสูงและจะไม่เสื่อมสภาพจากการใช้งานเป็นประจำ</p>\n<p><img src=\"https://www.blognone.com/sites/default/files/externals/c036f995e841b4f53816f4d1ea7404a5.jpg\" alt=\"ROG Ally X\" /></p>\n<p><strong>ระบบระบายความร้อนได้ดีแบบรอบด้าน</strong></p>\n<p>ROG Ally X  ใช้ระบบระบายความร้อน Zero Gravity แบบพัดลมคู่ ทำให้คงความเย็นและเสียงเงียบ รวมทั้งจำนวนใบพัดที่เพิ่มขึ้นและช่องระบายอากาศที่ 3 ตรงช่องด้านบน ช่วยเพิ่มประสิทธิภาพการระบายอากาศถึง 24% ทำให้หน้าจอ Touch screen มีอุณหภูมิเย็นลงถึง 6 องศาเซลเซียส</p>\n<p>นอกจากนี้ยังมีออกแบบตัวใบพัดลมให้บางกว่าเดิม ทำให้มีพื้นที่ให้อากาศผ่านระหว่างใบพัดแต่ละใบได้มากขึ้น ซึ่งตัวใบพัดลมที่หนาเพียง 0.1 มม. ช่วยให้ใส่แบตเตอรี่ขนาดใหญ่ 80Wh ได้ พร้อมยังติดตั้งตัวกรองฝุ่นที่ครอบคลุมช่องระบายอากาศทั้งสองช่อง</p>\n<p><img alt=\"alt=&quot;ROG Ally X&quot;\" src=\"https://www.blognone.com/sites/default/files/externals/15e4962a62d8df19b70addd17c07479e.png\" /></p>\n<p><strong>อัปเดตพอร์ตเชื่อมต่อ</strong></p>\n<p>ROG Ally X มีพอร์ต USB Type-C จำนวน 2 พอร์ต เพิ่มขึ้นจากรุ่นก่อน ประกอบด้วย</p>\n<ul>\n<li>พอร์ต USB 3.2 Gen 2 Type-C หนึ่งพอร์ต</li>\n<li>พอร์ต USB 4 Type-C หนึ่งพอร์ต พอร์ต</li>\n</ul>\n<p>ทั้งสองรองรับ USB Power Delivery สูงสุด 100W เช่นเดียวกับ DisplayPort 1.4 สำหรับจอแสดงผลภายนอก</p>\n<p>ทั้งนี้ตัวขนาด Adapter จะยังคงอยู่ที่ขนาด 65W เพื่อให้อุปกรณ์มีขนาดกะทัดรัดและน้ำหนักเบา แต่ยังคงประสิทธิภาพการชาร์จที่เร็วแรง</p>\n<p><strong>ระบบเสียงแบบจัดเต็ม</strong></p>\n<p>ROG Ally X ใช้ลำโพง Smart Amp แบบ front-facing แบบคู่ รองรับ Dolby Atmos ช่วยเพิ่มระดับเสียงที่เสมือนจริง พร้อมระบบตัดเสียงรบกวน AI แบบสองทางจะประมวลผลเสียงทั้งขาเข้าและขาออกเพื่อกรองเสียงรบกวนพื้นหลัง</p>\n<p><img src=\"https://www.blognone.com/sites/default/files/externals/3e30d774318ea71a93e0f725fde83a76.jpg\" alt=\"ROG Ally X\" /></p>\n<p>ROG Ally X เปิดตัวในราคา 29,990 บาท พร้อมการรับประกันตัวเครื่อง Global Warranty 2 ปี เข้าศูนย์ได้กว่า 83 ประเทศทั่วโลก และ Carry-In Warranty 2 ปี สามารถส่งตัวเครื่องเข้าศูนย์บริการใกล้บ้าน พร้อม XBOX PC Game Pass ฟรี 3 เดือน เข้าถึงเกมได้มากกว่า 100 เกม</p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/handheld\">Handheld</a></div><div><a href=\"/topics/asus\">ASUS</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc8b821260cad91e528a4f6e2e87bcce780cbf1509793b1eba2a07a71102c939","category":"Thai"}