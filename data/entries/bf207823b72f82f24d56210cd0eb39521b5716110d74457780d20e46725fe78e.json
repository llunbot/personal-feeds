{"title":"Apple ญี่ปุ่น ออกแคมเปญประจำปี ซื้อ iPhone แถม AirTag สลักรูปงู ต้อนรับปีมะเส็ง","link":"https://www.blognone.com/node/143839","date":1735260447000,"content":"<div><div><div><p>แอปเปิลประเทศญี่ปุ่น จัดแคมเปญต้อนรับปีใหม่ที่จัดเป็นประจำทุกปี โดยปีนี้กำหนดระหว่างวันที่ 2-5 มกราคม 2025 ลูกค้าจะได้รับบัตรของขวัญหรือ Gift Card เมื่อซื้อสินค้าแอปเปิลตามเงื่อนไข</p>\n<p>สำหรับการซื้อ iPhone 15, iPhone 14 และ iPhone SE จะได้บัตรของขวัญ 11,000 เยน และลูกค้าที่ซื้อสินค้า 50,000 คนแรก จะได้รับ AirTag สลักลายพิเศษรูปงู ตามปีนักษัตรมะเส็ง</p>\n<p>สินค้าอื่นที่แจกบัตรของขวัญเช่นกันมากันครบทั้ง MacBook Air ได้ 30,000 เยน ส่วน iPad Pro, iPad Air, iPad 10th Gen ได้ 15,000 เยน เป็นต้น (<a href=\"https://www.apple.com/jp/shop/gifts/new-year\">รายละเอียดทั้งหมด</a>)</p>\n<p>แคมเปญนี้ได้เฉพาะการซื้อสินค้าแอปเปิลที่ร้าน Apple Store ในญี่ปุ่น และการซื้อสินค้าผ่านเว็บไซต์ในญี่ปุ่นเท่านั้น</p>\n<p>ที่มา: <a href=\"https://www.macrumors.com/2024/12/26/apple-japan-new-year-promotion/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/2c1de6542a1356e883cbb691e21848a9.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/japan\">Japan</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf207823b72f82f24d56210cd0eb39521b5716110d74457780d20e46725fe78e","category":"Thai"}