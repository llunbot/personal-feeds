{"title":"GitHub โชว์การใช้ Copilot อธิบายโค้ดเก่าที่ไม่มีใครรู้จักแล้ว แปลงโค้ดเป็นภาษาโปรแกรมยุคใหม่ให้","link":"https://www.blognone.com/node/144142","date":1737010420000,"content":"<div><div><div><p>GitHub โชว์การใช้ GitHub Copilot ช่วยแก้ปัญหาโค้ดเก่าๆ (legacy) ที่เขียนไว้นานมากแล้ว ไม่มีใครรู้จักโค้ดชุดนั้นเหลืออยู่ในองค์กรแล้ว หากเป็นมนุษย์ทั่วไปอาจต้องใช้เวลาอย่างมากในการทำความเข้าใจโค้ดเก่าเหล่านี้ แต่เมื่อเป็น Copilot จะเป็นโค้ดเก่าหรือใหม่ ล้วนมองเหมือนกัน</p>\n<p>วิธีการใช้งานสามารถใช้ Copilot Chat สั่งให้อธิบายโค้ดเก่าๆ ได้เหมือนกับโค้ดเขียนใหม่เลย ตัวอย่างในคลิปสั่งให้ Copilot Chat อ่านโค้ดภาษา COBOL แล้วแปลงมาเป็นภาษา Python ที่โปรแกรมเมอร์คนนั้นๆ คุ้นเคยและเข้าใจได้ง่ายกว่า ใช้พร้อมท์แค่ “Explain this code to me like I’m a Python developer.” เท่านั้น</p>\n<p>GitHub Copilot ยังสามารถใช้แนะนำ logic และโครงสร้างของโค้ดที่ดีกว่าของเดิม และเพิ่มคอมเมนต์อธิบายโค้ด เขียนเอกสารกำกับได้ด้วยเช่นกัน ทั้งหมดสามารถทำได้ผ่าน Copilot แบบ free-tier ถ้าไม่เกินโควต้าที่กำหนดไว้</p>\n<p>ที่มา - <a href=\"https://github.blog/ai-and-ml/github-copilot/documenting-and-explaining-legacy-code-with-github-copilot-tips-and-examples/\">GitHub Blog</a></p>\n<p><img src=\"https://www.blognone.com/sites/default/files/externals/97efcd4c9166df05a58a548d31ff8e2d.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7761c7000ec8bd2a83b71cb3091158a736c34a14d36d97322bb5b7394d0907e3","category":"Thai"}