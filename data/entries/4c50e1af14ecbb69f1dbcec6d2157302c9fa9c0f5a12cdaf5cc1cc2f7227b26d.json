{"title":"Reddit มีรายได้จากการขายข้อมูลให้บริษัท AI ประมาณ 10% ของรายได้รวม","link":"https://www.blognone.com/node/144687","date":1739532456000,"content":"<div><div><div><p>Reddit รายงานผลการดำเนินงานของไตรมาสที่ 4 ปี 2024 รายได้รวมเพิ่มขึ้น 71% จากช่วงเดียวกันในปีก่อนเป็น 427.7 ล้านดอลลาร์ และมีกำไรสุทธิ 71.0 ล้านดอลลาร์ จากจำนวนผู้ใช้งานแบบ DAUs 101.7 ล้านบัญชี</p>\n<p>ประเด็นน่าสนใจของรายได้ Reddit ในไตรมาสนี้คือรายได้จากการขายไลเซนส์เข้าถึงข้อมูลให้กับบริษัทที่พัฒนาเทคโนโลยีปัญญาประดิษฐ์ สำหรับนำไปเทรนโมเดล AI ซึ่งซีโอโอ Jen Wong เปิดเผยว่ารายได้ส่วนนี้คิดเป็น 10% ของรายได้ทั้งหมดในไตรมาส ซึ่งยังเป็นรายได้ส่วนเล็ก</p>\n<p>ปัจจุบัน Reddit ทำข้อตกลงให้บริษัทเทคโนโลยีสองรายให้เข้าถึงข้อมูลเพื่อไปเทรน AI ได้แก่ Google และ OpenAI ซึ่งกรณีของ Google <a href=\"https://www.blognone.com/node/138272\">เปิดเผยตัวเลขที่ 60 ล้านดอลลาร์ต่อปี</a> เมื่อคำนวณกลับจึงได้ว่า OpenAI ทำข้อตกลงที่ประมาณ 70 ล้านดอลลาร์ต่อปี</p>\n<p>ที่มา: <a href=\"https://www.adweek.com/social-marketing/ai-licensing-deals-with-google-and-openai-make-up-10-of-reddits-revenue/\">Adweek</a> และ <a href=\"https://searchengineland.com/openai-may-pay-reddit-70m-for-licensing-deal-451882\">Search Engine Land</a></p>\n<p><img src=\"https://www.blognone.com/sites/default/files/externals/8b53e426e0e0d3e47a41b9c008dd8efd.png\" alt=\"\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/openai\">OpenAI</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c50e1af14ecbb69f1dbcec6d2157302c9fa9c0f5a12cdaf5cc1cc2f7227b26d","category":"Thai"}