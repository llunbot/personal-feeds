{"title":"[ลือ] Apple เตรียมออก HomePod แบบมีหน้าจอทัชสกรีน ใช้ควบคุมอุปกรณ์ภายในบ้าน","link":"https://www.blognone.com/node/132967","date":1678494900000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลขาประจำคนเดิม ให้ข้อมูลล่าสุดเกี่ยวกับ HomePod ลำโพงอัจฉริยะของแอปเปิล บอกว่าแอปเปิลเตรียมออก HomePod รุ่นใหม่ที่มีหน้าจอทัชสกรีนควบคุม โดยจะเปิดตัวช่วงครึ่งแรกของปีหน้า 2024</p>\n<p>Kuo บอกว่า HomePod ที่มาพร้อมหน้าจอขนาด 7 นิ้ว รุ่นใหม่นี้ จะทำให้ HomePod เป็นอุปกรณ์สมาร์ทโฮม ที่สามารถทำงานร่วมกับฮาร์ดแวร์อื่นของแอปเปิลได้ดีมากยิ่งขึ้น โดยเป็นตัวควบคุมการทำงานผ่านหน้าจอคล้ายกับ <a href=\"https://www.blognone.com/node/121714\">Nest Hub ของกูเกิล</a> จากเดิมที่ HomePod มีความสามารถจำกัด และรองรับการสั่งงานด้วยเสียงเท่านั้น</p>\n<p>ก่อนหน้านี้ Bloomberg เคยรายงานเรื่องการพัฒนาฮาร์ดแวร์ควบคุมอุปกรณ์ในบ้านของแอปเปิล แต่บอกว่าเป็น <a href=\"https://www.blognone.com/node/132301\">Smart Display ที่พัฒนาจาก iPad</a> อย่างไรก็ตามข่าวนี้ก็ช่วยยืนยันแผนงานเรื่องสมาร์ทโฮมของแอปเปิลมากขึ้นนั่นเอง</p>\n<p>ที่มา: <a href=\"https://www.theverge.com/2023/3/10/23633579/apple-homepod-7-inch-screen-1h24-first-half-ming-chi-kuo\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/eb6b582cc10958818a0adab895dccd6f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/homepod\">HomePod</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"14bc9a29ddb05d1c9637215cd030cfc96dde1b145ecb9497cca2d3","category":"Thai"}