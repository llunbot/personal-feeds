{"title":"Palantir รายงานผลประกอบการไตรมาส รายได้รวมโต 39% กลุ่มเอกชนสหรัฐเติบโต 71%","link":"https://www.blognone.com/node/146260","date":1746489539000,"content":"<div><div><div><p>Palantir Technologies บริษัทพัฒนาซอฟต์แวร์วิเคราะห์ข้อมูลขนาดใหญ่ รายงานผลการดำเนินงานของไตรมาสที่ 1 ปี 2025 รายได้รวมเพิ่มขึ้น 39% จากช่วงเดียวกันในปีก่อนและเพิ่มขึ้น 7% จากไตรมาสก่อนหน้านี้เป็น 884 ล้านดอลลาร์ เฉพาะสหรัฐอเมริการายได้เพิ่มขึ้น 55% จากปีก่อนและ 13% จากไตรมาสก่อนหน้าเป็น 628 ล้านดอลลาร์ แบ่งเป็นรายได้จากภาคเอกชนสหรัฐ 255 ล้านดอลลาร์ (+71%) และภาครัฐ 373 ล้านดอลลาร์ (+45%) มีกำไรสุทธิตามบัญชี GAAP ที่ 214 ล้านดอลลาร์</p>\n<p>Alexander C. Karp ซีอีโอ Palantir กล่าวว่าเราอยู่ในช่วงการเปลี่ยนผ่านจากเทคโนโลยีครั้งใหญ่ โดยนำซอฟต์แวร์ของบริษัทมาใช้ เห็นได้จากรายรับ 12 เดือนของกลุ่มเอกชนสหรัฐสูงกว่า 1 พันล้านดอลลาร์แล้ว ขณะที่ตัววัดผลที่ Palantir ให้ความสำคัญเรียกว่า Rule of 40 (อัตราเติบโตรายได้+อัตรากำไรจากการดำเนินงาน) ในไตรมาสนี้ทำได้ถึง 83% บริษัทจึงปรับตัวเลขคาดการณ์รายได้ตลอดปีนี้เพิ่มขึ้นเป็น 36% เฉพาะภาคเอกชนสหรัฐเพิ่มเป็น 68%</p>\n<p>Palantir บอกว่าได้ทำสัญญาข้อตกลงงานระดับ 1 ล้านดอลลาร์ 139 งาน, 5 ล้านดอลลาร์ 51 งาน และ 10 ล้านดอลลาร์ 31 งาน</p>\n<p>ที่มา: <a href=\"https://investors.palantir.com/news-details/2025/Palantir-Reports-Q1-2025-Revenue-Growth-of-39-YY-U-S--Revenue-Growth-of-55-YY-Raises-FY-2025-Revenue-Guidance-to-36-YY-Growth-and-U-S--Comm-Revenue-Guidance-to-68-YY-Crushing-Consensus-Expectations/\">Palantir</a></p>\n<p><img src=\"https://www.blognone.com/sites/default/files/externals/775bb06019e5ca0633b4a442bfc4242b.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59d6cac806a743993379b1cb2b1a493562072d745982aa6613d49d9d44002252","category":"Thai"}