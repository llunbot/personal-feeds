{"title":"Waymo ให้บริการแท็กซี่อัตโนมัติมากกว่า 250,000 เที่ยวต่อสัปดาห์แล้ว","link":"https://www.blognone.com/node/146064","date":1745586465000,"content":"<div><div><div><p>Sundar Pichai ซีอีโอ Alphabet ให้ข้อมูลในช่วงแถลง<a href=\"https://www.blognone.com/node/146046\">ผลประกอบการไตรมาสล่าสุด</a> ว่าบริการรถแท็กซี่อัตโนมัติ Waymo มีการเดินทางแบบจ่ายเงินในอเมริกา มากกว่า 250,000 เที่ยวต่อสัปดาห์แล้ว เพิ่มขึ้นจาก<a href=\"https://www.blognone.com/node/145002\">ตัวเลข 200,000 เที่ยว</a> เมื่อต้นเดือนมีนาคมที่ผ่านมา</p>\n<p>Pichai บอกว่ารูปแบบธุรกิจของ Waymo จะปรับเปลี่ยนไปเมื่อให้บริการในพื้นที่ต่าง ๆ ทั่วโลก เช่น ในบางเมืองเป็นการให้บริการผ่าน Uber หรืออาจเป็นพันธมิตรรายอื่น เพราะบริษัทไม่สามารถดำเนินการทุกอย่างด้วยตนเองได้ทั้งหมด เขายังพูดถึงแผนธุรกิจในระยะยาวว่ายังมีโอกาสปรับเปลี่ยนได้ เช่น อาจทำให้รถยนต์ส่วนบุคคลติดตั้งอุปกรณ์ขับเคลื่อนอัตโนมัติของ Waymo กลายเป็นรถแท็กซี่อัตโนมัติได้ เป็นต้น</p>\n<p>Waymo เป็นรถอัตโนมัติที่ใช้เทคโนโลยี LiDAR เป็นพื้นฐาน ซึ่งแตกต่างจากแนวทางของ Tesla ที่เลือกใช้กล้องรอบรถ</p>\n<p>ที่มา: <a href=\"https://www.cnbc.com/2025/04/24/waymo-reports-250000-paid-robotaxi-rides-per-week-in-us.html\">CNBC</a></p>\n<p><img src=\"https://www.blognone.com/sites/default/files/externals/1a02728735773e77b4a208e5d5d3c42c.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/robotaxi\">Robotaxi</a></div><div><a href=\"/topics/driverless-car\">Driverless Car</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e03ba42a8c0673a248657e8847cd8d474607b477a43926b3a45d456e3690be04","category":"Thai"}