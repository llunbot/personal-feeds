{"title":"Meta เผยแพร่ Segment Anything โมเดล AI สำหรับแยกแยะวัตถุในภาพ-วิดีโอ แม้ไม่เคยเทรนมาก่อน","link":"https://www.blognone.com/node/133319","date":1680740183000,"content":"<div><div><div><p>Meta เผยแพร่โครงการ <strong>Segment Anything</strong> โมเดล AI สำหรับงานแยกแยะวัตถุในรูปภาพและวิดีโอ (Segmentation) มีจุดเด่นคือความสามารถในการแยกแยะวัตถุต่าง ๆ แม้จะไม่เคยเทรนให้รู้จักวัตถุนั้นมาก่อน และมาพร้อมเครื่องมือที่วาดเส้นขอบวัตถุให้อัตโนมัติ</p>\n<p>ในงานที่เผยแพร่นี้ Meta นำเสนอสองอย่างได้แก่ <a href=\"https://github.com/facebookresearch/segment-anything\">Segment Anything Model (SAM)</a> โมเดลสำหรับการแยกแยะวัตถุ เผยแพร่ภายใต้สัญญา Apache 2.0 และข้อมูล 1 พันล้านดาต้าเซต สำหรับงาน Segmentation <a href=\"https://ai.facebook.com/datasets/segment-anything/\">(SA-1B)</a> อนุญาตให้ใช้สำหรับงานวิจัย</p>\n<p>Meta บอกว่า Segmentation เป็นงานตั้งต้นของ Computer Vision ที่ต้องอาศัยการเทรนข้อมูลพื้นฐานก่อน แต่ด้วยชุดโมเดล SAM นี้ จะสามารถนำไปต่อยอดงานพัฒนาได้หลากหลายทันที เช่น การแยกแยะวัตถุแบบเรียลไทม์ใน AR/VR, การนำระบบจับวัตถุไปใช้กับแอปตัดต่อวิดีโอ หรือในงานวิจัยอื่น ๆ</p>\n<p>Meta ยังสร้าง<a href=\"https://segment-anything.com/demo\">เว็บสำหรับทดลองใช้เดโมของ Segment Anything</a> ที่ผู้ใช้งานสามารถลองอัปโหลดรูปของตนเองได้ด้วย</p>\n<p>ที่มา: <a href=\"https://ai.facebook.com/blog/segment-anything-foundation-model-image-segmentation/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/eacbc24871d0b9fcbe0156c9cbbb2067.png\" /></p>\n<p><img alt=\"No Description\" src=\"https://www.blognone.com/sites/default/files/externals/b224fc6f4cbf9babae0e4ca061426446.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/computer-vision\">Computer Vision</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"092bcc2f512a4b749444e8fce1f7cfe78af0c795fc3527093340ac00e73fc234","category":"Thai"}