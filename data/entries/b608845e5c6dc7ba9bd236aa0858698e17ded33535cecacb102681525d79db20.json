{"title":"Steam แบนเกมสงครามอิสราเอล vs ปาเลสไตน์ ตามคำขอหน่วยงานต้านก่อการร้ายอังกฤษ","link":"https://www.blognone.com/node/143405","date":1733108439000,"content":"<div><div><div><p>Steam ถอดเกมยิงธีมสงครามอิสราเอล vs ปาเลสไตน์ (จากมุมมองฝั่งปาเลสไตน์) ออกจากหน้าเว็บในสหราชอาณาจักร ตามคำขอของหน่วยงานต่อต้านการก่อการร้ายของสหราชอาณาจักร (Counter Terrorism Internet Referral Unit หรือ CTIRU)</p>\n<p>เกมนี้มีชื่อว่า <a href=\"https://store.steampowered.com/app/1714420/Fursan_alAqsa_The_Knights_of_the_AlAqsa_Mosque/\">Fursan al-Aqsa: The Knights of the Al-Aqsa Mosque</a> (ยังเข้าได้จาก Steam ในประเทศอื่นๆ) สร้างโดยนักพัฒนาเกมอิสระชื่อ <a href=\"https://x.com/nidalnijmgames\">Nidal Nijm</a> จากบราซิล ซึ่งระบุว่าตัวเองเป็นมุสลิม พัฒนาเกมนี้มาตั้งแต่ปี 2022 โดยใช้เอนจิน Unreal</p>\n<p>ในหน้าเพจของเกมบน Steam ระบุว่าเกมนี้ไม่ได้สนับสนุนการก่อการร้าย ไม่ได้ต่อต้านยิว แต่เป็นการส่งสัญญาณถึงกองทัพอิสราเอลที่บุกเข้ามายังดินแดนปาเลสไตน์ และรูปแบบของตัวเกมเป็นการจำลองการรบในสงคราม เหมือนกับเกมอื่นๆ อย่าง Call of Duty</p>\n<p>ตัวของ Nijm ให้สัมภาษณ์ว่าไม่ได้โกรธ Valve หรือ Steam เพราะทำตามหน้าที่ แต่ก็บอกว่าถ้าหาก CTIRU แบนเกมของเขา ก็ควรแบนเกมอย่าง Call of Duty: Black Ops 6 ที่ให้เล่นเป็นทหารอเมริกันบุกไปสังหารศัตรูในอิรักด้วยเช่นกัน</p>\n<p>ที่มา - <a href=\"https://www.eurogamer.net/uk-counter-terrorism-unit-demands-steam-withdraw-controversial-shooter-from-sale\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/92d8cda65dcb8ae0baada6fc366337b7.jpg\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/games\">Games</a></div><div><a href=\"/topics/united-kingdom\">United Kingdom</a></div><div><a href=\"/topics/terrorism\">Terrorism</a></div><div><a href=\"/topics/israel\">Israel</a></div><div><a href=\"/topics/palestine\">Palestine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b608845e5c6dc7ba9bd236aa0858698e17ded33535cecacb102681525d79db20","category":"Thai"}