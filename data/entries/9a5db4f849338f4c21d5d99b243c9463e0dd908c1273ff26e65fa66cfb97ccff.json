{"title":"Block รายงานผลประกอบการ กำไรขั้นต้นโต 22% - ยืนยันการพัฒนาเครื่องมือสำหรับ Bitcoin","link":"https://www.blognone.com/node/139554","date":1714687739000,"content":"<div><div><div><p>Block แพลตฟอร์มจ่ายเงินหรือชื่อเดิม Square รายงานผลประกอบการของไตรมาสที่ 1 ปี 2024 รายได้รวม 5,957 ล้านดอลลาร์ เพิ่มขึ้น 19% จากช่วงเดียวกันในปีก่อน มีกำไรสุทธิ 472 ล้านดอลลาร์ ส่วนกำไรขั้นต้น (Gross profit) เพิ่มขึ้น 22% เป็น 2,094 ล้านดอลลาร์</p>\n<p>เฉพาะส่วนธุรกิจ Cash App ที่เป็นรายได้หลักบริษัท มีกำไรขั้นต้น 1,260 ล้านดอลลาร์ เพิ่มขึ้น 25% จำวนผู้ใช้งาน Cash App Card เพิ่มขึ้นเป็น 24 ล้านคนในไตรมาสที่ผ่านมา</p>\n<p>Jack Dorsey ซีอีโอและผู้ก่อตั้ง Block พูดถึงโฟกัสเกี่ยวกับบิตคอยน์ของบริษัท ยืนยันว่าบริษัทใช้ทรัพยากรเพียง 3% เท่านั้น สำหรับโครงการต่าง ๆ ที่เกี่ยวกับบิตคอยน์ ไม่ได้ทุ่มเวลาทั้งหมดไปกับเรื่องนี้ แต่เขาเชื่อว่าโลกต้องการโปรโตคอลทางการเงินใหม่ที่เปิดเผย และไม่ถูกควบคุมโดยองค์กรใดองค์กรหนึ่ง Block จึงมีเป้าหมายพัฒนาเครื่องมือให้การเข้าถึงบิตคอยน์ง่ายและปลอดภัย ส่วนการลงทุนนั้น Block จะใช้กำไรขั้นต้น 10% เฉพาะส่วนที่เกี่ยวกับบิตคอยน์ ซื้อบิตคอยน์เพื่อการลงทุนในทุกไตรมาส ตอนนี้มูลค่าถือครองอยู่ที่ประมาณ 573 ล้านดอลลาร์</p>\n<p>ที่มา: <a href=\"https://s29.q4cdn.com/628966176/files/doc_financials/2024/q1/Shareholder-Letter_1Q24_Block.pdf\">Block</a> (pdf)</p>\n<p><img src=\"https://www.blognone.com/sites/default/files/externals/3618b5cf360890e46f1cab69f349f096.png\" /></p>\n</div></div></div><div><div>Topics: </div><div><div><a href=\"/topics/block\">Block</a></div><div><a href=\"/topics/financial-report\">Financial Report</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a5db4f849338f4c21d5d99b243c9463e0dd908c1273ff26e65fa66cfb97ccff","category":"Thai"}