{"title":"[ลือ] ไมโครซอฟท์กำลังทำ Surface Laptop SE จับตลาดการศึกษา ใช้ Windows 11 SE","link":"https://www.blognone.com/node/125487","date":1635303683000,"content":"<div><div><div><p>Windows Central รายงานข่าวว่าไมโครซอฟท์กำลังพัฒนาโน้ตบุ๊กราคาถูกเพื่อมาแข่งกับ Chromebook โดยใช้โค้ดเนมว่า \"Tenjin\" และอาจใช้ชื่อ Surface Laptop SE (Student Edition) ทำตลาด</p>\n<p>ตามข่าวบอกว่า Tenjin จะตั้งราคาถูกลงกว่า <a href=\"https://www.blognone.com/node/119489\">Surface Laptop Go (549 ดอลลาร์ ราคาไทย 19,990 บาท)</a> เน้นขายตลาดการศึกษาเป็นล็อตใหญ่เท่านั้น สเปกคร่าวๆ คือหน้าจอ 11.6\" 1366x768, ซีพียูเป็น Celeron N4120, ใส่แรมได้สูงสุด 8GB, มีทั้งพอร์ต USB-A และ USB-C</p>\n<p>จุดที่น่าสนใจคือ Tenjin จะใช้ Windows 11 รุ่นพิเศษที่เรียกว่า Windows 11 SE ปรับแต่งมาเพื่อตลาดการศึกษา และมีฟีเจอร์ด้าน deployment สำหรับแอดมินในโรงเรียนด้วย</p>\n<p>ปัจจุบัน Chromebook ราคาถูกจาก Dell, HP, Acer ตั้งราคาเริ่มต้นที่ราว 199-249 ดอลลาร์ ซึ่งถูกกว่า Surface Laptop Go มาก (แต่ Surface Laptop Go ใช้ซีพียูเป็น Core i5) หรือถ้าเทียบกับ Surface Go 3 ก็ยังเริ่มต้นที่ 399 ดอลลาร์อยู่ดี (Pentium Gold แถมราคานี้ไม่รวมคีย์บอร์ด) ต้องรอดูกันว่าไมโครซอฟท์จะสามารถกดต้นทุนและราคาของ Tenjin ลงมาได้ขนาดไหน</p>\n<p><em>ภาพ Surface Laptop Go</em></p>\n<p><img src=\"https://www.blognone.com/sites/default/files/externals/02e14f6ff4e13dc7744774aad594962a.jpg\" /></p>\n<p>ที่มา - <a href=\"https://www.windowscentral.com/microsoft-building-116-inch-low-cost-laptop-designed-k-12-education-markets\">Windows Central</a></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/rumor\">Rumor</a></div><div><a href=\"/topics/chromebook\">Chromebook</a></div><div><a href=\"/topics/notebook\">Notebook</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec60ea83a6653288ddc4fb791c8780f05309979fd5e97c5ba5454c61e79b9f88","category":"Thai"}