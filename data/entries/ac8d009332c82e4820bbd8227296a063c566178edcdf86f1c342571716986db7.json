{"title":"Google อธิบายวิธีคิดค่าธรรมเนียมใหม่ สำหรับการจ่ายเงินภายนอกแอป ที่มีผลกับผู้ใช้งานในประเทศ EU","link":"https://www.blognone.com/node/138584","date":1709800372000,"content":"<div><div><div><p>กูเกิลอธิบายรายละเอียดเพิ่มเติม ของระบบที่เปิดนักพัฒนาแอป Android สามารถสร้างช่องทางจ่ายเงินภายนอก (External Offers) โดยไม่ต้องผ่านระบบของกูเกิลได้ สำหรับผู้ใช้งานในกลุ่มประเทศสหภาพยุโรป ที่กูเกิล<a href=\"https://www.blognone.com/node/138559\">บอกว่าปฏิบัติตาม</a>และมีความพร้อมมานานแล้ว อย่างไรก็ตามกูเกิลก็คิดระบบเงื่อนไขค่าธรรมเนียมใหม่ด้วย</p>\n<p>กูเกิลบอกว่าจะมีค่าธรรมเนียมช่วงแรก 5% สำหรับการซื้อ Subscription แบบต่ออายุอัตโนมัติ และคิด 10% หากเป็นการซื้อ In-App แบบอื่น มีผลในช่วง 2 ปีแรก ค่าธรรมเนียมนี้กูเกิลบอกว่าคิดเพิ่มเติมเพื่อสะท้อนคุณค่าของการใช้งานผ่านแพลตฟอร์ม Play จากนั้นจะมีค่าธรรมเนียมต่อเนื่องในการใช้ Play คิดที่ 7% สำหรับ Subscription แบบต่ออายุอัตโนมัติ และคิด 17% หากเป็นการซื้อ In-App แบบอื่น</p>\n<p>โดยสรุปแล้วการคิดค่าธรรมเนียมแบบใหม่ของกูเกิลในกลุ่มประเทศ EU เป็นดังนี้</p>\n<ul>\n<li>จ่ายภายในแอปผ่านระบบ Google Play - <a href=\"https://www.blognone.com/node/121725\">ค่าธรรมเนียม 15% เท่าเดิม</a></li>\n<li>จ่ายภายนอกแอป ด้วยช่องทางอื่น ภายในสองปีแรก แบบ Subscription - ค่าธรรมเนียมช่วงแรก 5% + ค่าธรรมเนียมต่อเนื่อง 7% (ยกเลิกได้ถ้าผ่านไป 2 ปี)</li>\n<li>จ่ายภายนอกแอป ด้วยช่องทางอื่น ที่นานกว่าสองปี แบบ In-App ทั่วไป - ค่าธรรมเนียมต่อเนื่อง 17% หากใช้งานผ่าน Play</li>\n<li>จ่ายภายนอกแอป ด้วยช่องทางอื่น ที่นานกว่าสองปี แบบ Subscription - ค่าธรรมเนียมต่อเนื่อง 7% หากใช้งานผ่าน Play</li>\n</ul>\n<p>กูเกิลบอกว่านักพัฒนาสามารถเลือกตัดขั้นตอนต่าง ๆ กับ Play ได้ แต่ระบบควบคุม ตรวจสอบความปลอดภัย และอื่น ๆ ต้องให้ผู้ใช้งานยินยอมด้วย และเป็นความรับผิดชอบของนักพัฒนาโดยตรงนั่นเอง</p>\n<p>ที่มา: <a href=\"https://9to5google.com/2024/03/06/google-play-external-offers/\">9to5Google</a></p>\n<p><img src=\"https://www.blognone.com/sites/default/files/externals/ceaeafc2d5324f5f11290f6b6f0f8dd6.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/europe\">Europe</a></div><div><a href=\"/topics/google-play\">Google Play</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac8d009332c82e4820bbd8227296a063c566178edcdf86f1c342571716986db7","category":"Thai"}