{"title":"เดาไม่ถูกเลย! Tim Cook บอก Apple จะเปิดตัวสินค้า \"Something in the Air\" สัปดาห์นี้","link":"https://www.blognone.com/node/145049","date":1741048068000,"content":"<div><div><div><p>Tim Cook ซีอีโอแอปเปิล โพสต์วิดีโอทีเซอร์สั้น ๆ ระบุว่า \"There’s something in the Air\" พร้อมแคปชันว่าในสัปดาห์นี้ ซึ่งน่าจะหมายถึงการเปิดตัวสินค้าใหม่ตระกูล Air ทั้งหลายจะเกิดขึ้นในสัปดาห์นี้นั่นเอง</p>\n<p>ก่อนหน้านี้มีรายงานจาก Mark Gurman แห่ง Bloomberg ว่า<a href=\"https://www.blognone.com/node/145019\">แอปเปิลจะเปิดตัว</a> MacBook Air ชิป M4 ในสัปดาห์นี้ ส่วน iPad Air ก็มีรายงานว่าจะเปิดตัว<a href=\"https://www.blognone.com/node/144229\">ในช่วงเวลาใกล้กัน</a>นี้ด้วย จึงเป็นไปได้ว่าจะเห็นทั้งหมดภายในสัปดาห์นี้ แต่จะมี Air อื่นอีกไหมก็ต้องรอดู</p>\n<p>แคปชัน There’s something in the Air ไม่ได้เป็นการตลาดใหม่สำหรับแอปเปิล เพราะตอนเปิดตัว MacBook Air ครั้งแรกในงาน MacWorld ปี 2008 <a href=\"https://www.blognone.com/node/6704/\">ประโยคนี้ก็เป็นคำโปรยของงาน</a>เช่นกัน</p>\n<p>ที่มา: <a href=\"https://9to5mac.com/2025/03/03/tim-cook-teases-new-apple-product-this-week-theres-something-in-the-air/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/1dd84d7e84ad5eba72802147b92319eb.png\" /></p>\n<blockquote><p>This week. <a href=\"https://t.co/uXqQaGNkSk\">pic.twitter.com/uXqQaGNkSk</a></p>\n<p>— Tim Cook (@tim_cook) <a href=\"https://twitter.com/tim_cook/status/1896589954517701057?ref_src=twsrc%5Etfw\">March 3, 2025</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/macbook-air\">Macbook Air</a></div><div><a href=\"/topics/ipad-air\">iPad Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e731db10c1bc89c0603d3ab60dde0c46046471198d569cdd90f18f36dcc879e","category":"Thai"}