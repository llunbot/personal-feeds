{"title":"เบราว์เซอร์ Brave เพิ่มปัญญาประดิษฐ์ Leo อ่านเว็บ, PDF, Google Docs, YouTube, Slack","link":"https://www.blognone.com/node/138397","date":1708880360000,"content":"<div><div><div><p>เบราว์เซอร์ Brave เพิ่มฟีเจอร์ให้ปัญญาประดิษฐ์ Leo ผู้ช่วยที่มาพร้อมกับเบราว์เซอร์ โดยในเวอร์ชั่นใหม่ Leo จะสามารถอ่านข้อมูลบนเบราว์เซอร์ได้หลากหลายขึ้น ทำให้ขอความช่วยเหลือเพิ่มเติมได้หลากหลาย</p>\n<p>Leo สามารถอ่านข้อมูลในเอกสาร ได้แก่ 1) PDF อ่านข้อมูลไฟล์เอกสาร งานวิจัยต่างๆ เพื่อคุยกับเอกสาร 2) Google Docs สามารถอ่านและแก้ไขเอกสาร 3) Google Sheet วิเคราะห์ตารางและช่วยเขียนสูตรสมการ 4) Slack อ่านข้อความใน thread เพื่อสรุป 5) YouTube แปลงวิดีโอเป็นทรานสคริปต์และสรุปเนื้อหา</p>\n<p>ทาง Brave ระบุว่าพยายามรักษาความเป็นส่วนตัวผู้ใช้ โดยการเชื่อมต่อ LLM จะเชื่อมต่อผ่าน reverse proxy เพื่อไม่ให้ระบุได้ว่าผู้ใช้ใดเป็นผู้เชื่อมต่อ, ข้อความที่สร้างขึ้นจะถูกลบทิ้ง, และการใช้งานจะไม่ต้องสร้างบัญชีผู้ใช้ หรือผู้ที่จ่ายเงินเพื่อใช้ Leo Premium ก็จะใช้งานด้วยโทเค็นที่เชื่อมโยงกับตัวบัญชีไม่ได้</p>\n<p>ภายในของ Leo นั้นอาศัยโมเดลปัญญาประดิษฐ์หลายตัวพร้อมกัน ทั้ง Mixtral 8x7B, Cluade Instant, และ Llama 2 13B</p>\n<p>ที่มา - <a href=\"https://brave.com/leo-docsupport/\">Brave</a></p>\n<p><img alt=\"No Description\" src=\"https://www.blognone.com/sites/default/files/externals/60dbde382919b6a7320237c6f83b5112.jpeg\" /></p>\n</div></div></div><div><div>Topics: </div><div><div><a href=\"/topics/brave\">Brave</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33a45b273c9536679b1a0a741c43071b7dca8becd8cbca7cc0e922be75ae9b1d","category":"Thai"}