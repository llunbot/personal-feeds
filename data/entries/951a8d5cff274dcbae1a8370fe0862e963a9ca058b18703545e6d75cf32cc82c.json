{"title":"Hollywood ทำจดหมายเปิดผนึก ค้านแนวคิด Google, OpenAI ที่ต้องการเข้าถึงเนื้อหาลิขสิทธิ์สำหรับเทรน AI","link":"https://www.blognone.com/node/145317","date":1742278547000,"content":"<div><div><div><p>กลุ่มผู้สร้างสรรค์ผลงานในฮอลลีวูดทำจดหมายเปิดผนึกถึงสำนักงานนโยบายวิทยาศาสตร์และเทคโนโลยีของทำเนียบขาว (OSTP) เพื่อให้ทบทวนนโยบายแผนปฏิบัติการด้าน AI (U.S. AI Action Plan) ซึ่ง <a href=\"https://www.blognone.com/node/145256\">OpenAI</a> และ <a href=\"https://www.blognone.com/node/145257\">Google</a> ได้ยื่นข้อเสนอ ให้ลดความเข้มงวดในการนำข้อมูลเนื้อหาลิขสิทธิ์มาใช้ฝึกฝนข้อมูล</p>\n<p>ก่อนหน้านี้ OSTP ได้เปิดรับฟังความเห็นจากบริษัทเทคโนโลยีรายใหญ่ ซึ่งมีหลายประเด็นข้อเสนอจาก OpenAI และ Google โดยมีประเด็นพูดถึงการเปิดให้เข้าถึงข้อมูลเนื้อหาเพื่อการฝึกฝน AI อย่างยุติธรรม ซึ่งรวมถึงเนื้อหาที่มีลิขสิทธิ์ด้วย</p>\n<p>กลุ่มผู้สร้างสรรค์ผลงานในฮอลลีวูดบอกว่า อุตสาหกรรมศิลปะและความบันเทิงของสหรัฐมีบทบาทสำคัญ ทั้งมูลค่าทางเศรษฐกิจ การจ้างงาน ซอฟต์พาวเวอร์ การเผยแพร่แนวคิดแบบอเมริกา การมุ่งสู่เป้าหมายการเป็นผู้นำด้าน AI ของสหรัฐจึงไม่ควรต้องแลกกับการลดทอดความสามารถในอีกด้าน ด้วยการให้เข้าถึงเนื้อหาลิขสิทธิ์ภาพยนตร์ ทีวี และสื่ออื่น เพื่อนำมาใช้ฝึกฝน AI</p>\n<p>จดหมายเปิดผนึกนี้ถูกร่วมลงชื่อสนับสนุนแล้วโดยบุคคลมีชื่อเสียงในฮอลลีวูดหลายคนรวมทั้ง Ben Stiller, Cate Blanchett, Paul McCartney และ Ron Howard</p>\n<p>ที่มา: <a href=\"https://variety.com/2025/digital/news/hollywood-urges-trump-block-ai-exploit-copyrights-1236339750/\">Variety</a> ภาพ <a href=\"https://pixabay.com/photos/hollywood-hollywood-sign-los-angeles-116225/\">Pixabay</a></p>\n<p><img src=\"https://www.blognone.com/sites/default/files/externals/0445b4466261d3f2f4320e47dc90e253.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/hollywood\">Hollywood</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"951a8d5cff274dcbae1a8370fe0862e963a9ca058b18703545e6d75cf32cc82c","category":"Thai"}