{"title":"เปิดตัว Clicks เคส iPhone ที่มีปุ่มคีย์บอร์ดในตัว แน่นอนว่าแรงบันดาลใจจาก BlackBerry","link":"https://www.blognone.com/node/137508","date":1704439554000,"content":"<div><div><div><p>เปิดตัว Clicks เคสโทรศัพท์ที่มีปุ่มคีย์บอร์ดในตัวที่ร่วมออกแบบโดยยูทูบเบอร์ Mr Mobile หรือชื่อจริง Michael Fisher ที่ชื่นชอบคีย์บอร์ดของโทรศัพท์ BlackBerry จนเกิดเป็นไอเดียให้เขาร่วมพัฒนา Clicks ขึ้นมา โดยตอนนี้วางขายเฉพาะเคสของ iPhone 14 Pro, 15 Pro และ 15 Pro Max ในราคาเริ่มต้นที่ 139 ดอลลาร์สหรัฐ มี 2 สีได้แก่ สีเหลือง BumbleBee และสีเทา London Sky</p>\n<p><img alt=\"No Description\" src=\"https://www.blognone.com/sites/default/files/externals/3080ef8220a1d1f4acd200416756732a.png\" /></p>\n<p>ตามข้อมูลจากเว็บไซต์ Clicks ระบุว่าเคสที่มีปุ่มคีย์บอร์ดในตัวมีประโยชน์ดังนี้</p>\n<ul>\n<li><strong>Content First</strong> : เพิ่มพื้นที่ให้หน้าจอโทรศัพท์สำหรับใช้งานแอปและอ่านเนื้อหา</li>\n<li><strong>Make Your Statement</strong> : แป้นพิมพ์ออกแบบมาให้มีความรู้สึกที่ดีและมีประสิทธิภาพ พิมพ์ได้เร็วและความแม่นยำ</li>\n<li><strong>Ultimate Control</strong> : เข้าถึง iOS Shortcuts และป้อนคำสั่งเสียงด้วยการกดเพียงปุ่มเดียว</li>\n<li><strong>Easy On and Off</strong> : สามารถถอดเคสออกและใส่เข้าได้ง่าย</li>\n</ul>\n<p>นอกจากนี้ Clicks ยังสามารถใช้คีย์ลัดได้เช่นการกด command + space เพื่อเรียกแถบค้นหา Spotlight หรือการกด command + H เพื่อกลับไปหน้า Home Screen</p>\n<p><img alt=\"No Description\" src=\"https://www.blognone.com/sites/default/files/externals/1952cadd6727b7c70d20afd854fe1555.png\" /></p>\n<p>ส่วนหลักของเคสทำจากวัสดุซิลิโคนขัด, ผิวด้านหลังที่รองนิ้วทำจากวัสดุเวแกนเลเทอร์, ตัวคีย์บอร์ดเป็นผสมของโพลีคาร์บอเนตและซิลิโคนโดยโดมแป้นทำจากนิกเกิลชุบ มีไฟพื้นหลังที่สามารถเปิดหรือปิดตามต้องการได้</p>\n<p>ที่มา - <a href=\"https://www.clicks.tech/\">Clicks</a> via <a href=\"https://www.talkandroid.com/383550-the-clicks-for-iphone-keyboard-case-must-come-to-android/\">Talk Android</a></p>\n</div></div></div><div><div>Topics: </div><div><div><a href=\"/topics/phone-case\">Phone Case</a></div><div><a href=\"/topics/iphone\">iPhone</a></div><div><a href=\"/topics/iphone-14-pro\">iPhone 14 Pro</a></div><div><a href=\"/topics/iphone-15-pro\">iPhone 15 Pro</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7311e9d77fa9ad46d4c64d7736ef5eadf47c5fab9222b5ed83e607eb5c21754e","category":"Thai"}