{"title":"สหราชอาณาจักรเตรียมใช้แฮกเกอร์โจมตีเชิงรุกกลุ่ม Ransomware","link":"https://www.blognone.com/node/125463","date":1635216969000,"content":"<div><div><div><p>Jeremy Fleming ผู้อำนวยการศูนย์ข่าวกรองสหราชอาณาจักร์ (GCHQ) ระบุว่าทางศูนย์จะออก \"ไล่ล่า\" กลุ่มมัลแวร์เรียกค่าไถ่หลังองค์กรในสหราชอาณาจักรตกเป็นเหยื่อในปีนี้สูงกว่าเดิมเท่าตัว</p>\n<p>Fleming ระบุว่าเจ้าหน้าที่ตำรวจและอัยการตามกระบวนการยุติธรรมยังไม่สามารถตามล่ากลุ่มมัลแวร์เหล่านี้ได้ แนวทางหนึ่งที่เป็นไปได้คือการใช้กองกำลังไซเบอร์ที่สหราชอาณาจักรเพิ่งก่อตั้งเมื่อปีที่แล้วมาตามล่ากลุ่มเหล่านี้ในเชิงรุก Fleming ยังระบุว่าต้องตามล่าความเชื่อมโยงระหว่างกลุ่มเหล่านี้กับรัฐ (ซึ่งมักหมายถึงรัสเซียที่กลุ่มมัลแวร์ใช้เป็นฐานโจมตี)</p>\n<p><a href=\"https://www.blognone.com/node/123026\">ปีนี้สหรัฐฯ ประกาศแนวทางการตอบโต้กลุ่มมัลแวร์เรียกค่าไถ่ให้เทียบเท่าการก่อการร้าย</a> หากรัฐบาลสหราชอาณาจักรยกระดับไปใช้กองกำลังทหารก็นับเป็นการยกระดับการตอบโต้ขึ้นไปใกล้เคียงกัน</p>\n<p>ที่มา - <a href=\"https://www.ft.com/content/2e391872-428d-44bf-8910-23f123c8aaa6\">Financial Times</a></p>\n<p><img src=\"https://www.blognone.com/sites/default/files/externals/ef48d18afbac2a19b9be1117f43bd658.jpeg\" /></p>\n<p>ภาพสำนักงานใหญ่ GCHQ</p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaf1e141f2536c68ce3990d61fcb4aca1607a2bf499e3f0714c640fc5852b85d","category":"Thai"}