{"title":"AWS เผยผลสำรวจ AI ช่วยส่งเสริมบุคลากร, การทำงาน แต่ประสบปัญหาบุคลากรไม่มีทักษะ AI","link":"https://www.blognone.com/node/138807","date":1710913018000,"content":"<div><div><div><p>AWS ร่วมมือกับ Access Partnership ที่ปรึกษาด้านนโยบาย ออกรายงานผลสำรวจเรื่อง \"การยกระดับทักษะด้าน AI: การเตรียมความพร้อมบุคลากรในเอเชียแปซิฟิกสู่งานแห่งอนาคต\" โดยสำรวจพนักงานบริษัทกว่า 1,600 คน และนายจ้าง 500 รายในประเทศไทย</p>\n<p>ที่น่าสนใจคือบุคลากรที่มีทักษะและความเชี่ยวชาญด้าน AI มองว่ามีโอกาสมากกว่า 41% ที่จะได้ขึ้นเงินเดือน โดยสองหมวดที่มีโอกาสเพิ่มรายได้สูงที่สุดคือพนักงานด้าน IT (54%) และด้านการดำเนินธุรกิจ (51%) ขณะที่นายจ้างมองว่า productivity ที่ได้จากบุคลากรที่มีทักษะด้าน AI ในภาพรวมขององค์กรจะเพิ่มขึ้น 58% เพราะมองว่าช่วยเรื่องการสื่อสาร, ปรับงานซ้ำซ้อนให้เป็นอัตโนมัติ และเพิ่มทักษะใหม่ๆ</p>\n<p>อย่างไรก็ตาม ในอีกด้าน ผลสำรวจนี้ก็เผยให้เห็นถึงปัญหาการขาดแคลนทักษะด้าน AI โดยนางจ้าง 9 ใน 10 รายระบุว่า การจ้างบุคลากรที่มีความเชี่ยวชาญด้านนี้ ถูกให้ความสำคัญเป็นอันดับต้นๆ แต่กว่า 64% ก็ระบุว่าไม่สามารถหาได้ตามที่ต้องการ โดย 89% ของนายจ้างบอกว่า พวกเขาไม่รู้วิธีการดำเนินโครงการฝึกอบรมบุคลากรด้าน AI ขณะที่พนักงานอีก 81% มองว่า พวกเขาก็ไม่แน่ใจว่าทักษะด้าน AI จะเป็นประโยชน์กับสายอาชีพไหนได้บ้าง</p>\n<p><img alt=\"No Description\" src=\"https://www.blognone.com/sites/default/files/externals/8a8aaa6690174a527b469c78416ccb07.png\" /></p>\n<p>ขณะที่ AWS เองก็มีโครงการ <a href=\"https://aws.amazon.com/blogs/training-and-certification/apac-ai-ready/\">AI Ready</a> ที่เปิดตัวมาตั้งแต่เดือนพฤศจิกายน 2022 ที่เป็นหลักสูตรฝึกอบรบด้าน AI และ Generative AI แบบไม่เสียค่าใช้จ่าย ยังไม่รวมเนื้อหาอีกกว่า 100 รายการผ่าน <a href=\"https://aws.amazon.com/education/awseducate/\">AWS Educate</a> ที่ฟรีเช่นกัน และ <a href=\"https://skillbuilder.aws/\">AWS Skills Builder</a> ที่เป็นแบบเสียเงิน</p>\n<p>อ่านรายงานผลการสำรวจฉบับเต็มได้<a href=\"https://resources.awscloud.com/ai-skills/2024-aws-study-on-ai-skills-in-asia-pacific\">ที่นี่</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/thailand\">Thailand</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38795a7356f0db3055fd5651588d222dddb182b691c2082ccb628bd14de5c1b0","category":"Thai"}