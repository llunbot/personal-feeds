{"title":"AMD รายได้ไตรมาส 3/2024 ทำสถิติสูงสุด จากการเติบโตของ EPYC และ Instinct สำหรับ Data Center","link":"https://www.blognone.com/node/142840","date":1730244593000,"content":"<div><div><div><p>AMD รายงานผลประกอบการของไตรมาสที่ 3 ปี 2024 เติบโตทำสถิติสูงสุดของบริษัทอีกไตรมาส เพิ่มขึ้น 18% จาก<a href=\"https://www.blognone.com/node/136522\">ไตรมาสเดียวกันในปีก่อน</a>เป็น 6,819 ล้านดอลลาร์ มีกำไรสุทธิตามบัญชี GAAP 771 ล้านดอลลาร์</p>\n<p>Dr. Lisa Su ซีอีโอ AMD กล่าวว่า รายได้ที่เติบโตทำสถิติในไตรมาสมาจากยอดขายที่สูงขึ้นของซีพียู EPYC และจีพียู Instinct สำหรับศูนย์ข้อมูล รวมทั้งความต้องการซีพียูพีซีตระกูล Ryzen ที่เพิ่มขึ้น AMD ยังมองไปข้างหน้าเห็นการเติบโตทั้งจากธุรกิจศูนย์ข้อมูล กลุ่มไคลเอนต์ และ Embedded ตามความต้องการการประมวลผลที่มากขึ้น</p>\n<p>รายได้แยกตามกลุ่มธุรกิจของ AMD เป็นดังนี้</p>\n<ul>\n<li>กลุ่มธุรกิจศูนย์ข้อมูล (Data Center) รายได้ 3,549 ล้านดอลลาร์ เพิ่มขึ้น 122% จากการเติบโตทั้ง Instinct และ EPYC</li>\n<li>กลุ่มไคลเอนต์ รายได้ 1,881 ล้านดอลลาร์ เพิ่มขึ้น 29% จากความต้องการ Ryzen Zen 5 ที่เพิ่มขึ้น</li>\n<li>กลุ่มเกมมิ่ง รายได้ 462 ล้านดอลลาร์ ลดลง 69% เป็นผลกระทบจากรายได้ที่ลดลงของชิปเซมิคัสตอม</li>\n<li>กลุ่ม Embedded รายได้ 927 ล้านดอลลาร์ ลดลง 25% จากคำสั่งซื้อที่ลดลง แต่เทียบกับ<a href=\"https://www.blognone.com/node/141154\">ไตรมาสก่อนหน้านี้</a>เพิ่มขึ้น 8%</li>\n</ul>\n<p>ที่มา: <a href=\"https://ir.amd.com/news-events/press-releases/detail/1224/amd-reports-third-quarter-2024-financial-results\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/e6c29937680ff27b2faf21b52f236278.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8da5136aede8bde3f162ab911a92b24f.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/financial-report\">Financial Report</a></div><div><a href=\"/topics/epyc\">EPYC</a></div><div><a href=\"/topics/instinct\">Instinct</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf806e998d778160491a7e3c1bf7f35378fab3c4abf64a311ca6007af4ae2743","category":"Thai"}