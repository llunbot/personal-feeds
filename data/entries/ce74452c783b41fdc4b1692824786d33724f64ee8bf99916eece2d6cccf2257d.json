{"title":"Snapchat ดีไซน์แอปใหม่, ออกแว่น AR Spectacles รุ่นใหม่ ให้เฉพาะนักพัฒนาทดสอบใช้งาน","link":"https://www.blognone.com/node/142064","date":1726651266000,"content":"<div><div><div><p>Snapchat จัดงาน Partner Summit ประจำปี เปิดตัวสินค้าและฟีเจอร์ใหม่ใน Snapchat หลายอย่าง มีรายละเอียดดังนี้</p>\n<p>เริ่มที่ฮาร์ดแวร์แว่นตา AR <strong>Spectacles</strong> (อาจคิดว่า<a href=\"https://www.blognone.com/node/96523\">เลิกทำ</a>ไปแล้ว แต่จริง ๆ ยังมีอยู่) ที่เป็นรุ่นที่ 5 แล้ว ด้วยจุดเด่นมุมมองภาพ 46 องศา น้ำหนัก 226 กรัม จอแสดงผล Liquid Crystal on Silicon ทำงานบนระบบปฏิบัติการใหม่ Snap OS อย่างไรก็ตามแว่นตา Spectacles นี้ ไม่มีวางขายทั่วไป แต่เปิดให้เฉพาะนักพัฒนา AR Lens ที่สนใจ<em>เช่า</em>ใช้งานได้ในราคา 99 ดอลลาร์ต่อเดือน</p>\n<p><img alt=\"No Description\" src=\"https://www.blognone.com/sites/default/files/externals/c74955d83d942efe3b57cfe801c7e832.png\" /></p>\n<p>Snapchat ยังเปิดตัว <strong>Lens Studio</strong> เครื่องมือสร้างลูกเล่น AR โดยมีเป้าหมายให้ทุกคนสามารถเป็นครีเอเตอร์สร้าง Lens ของตัวเองได้ผ่านระบบแชทบอต AI รองรับทั้งคำสั่งสร้าง Lens แบบง่ายเช่นมีสติกเกอร์ติดอยู่ จนถึง AR แบบสามมิติที่ต้องใช้คำสั่งซับซ้อนขึ้น Lens Studio มีเครื่องมือที่ช่วยให้ระบุสิ่งที่ต้องการได้</p>\n<p>สุดท้ายเป็นดีไซน์ใหม่ของแอป Snapchat เอง โดยปรับให้เลือกหัวข้อด้านล่าง 3 แถบคือ Chat ที่ใช้ติดต่อกับเพื่อน, Camera เพื่อ Snap สิ่งที่อยู่ตรงหน้า และ Personalized Content รวมสตอรีและคอนเทนต์ที่น่าสนใจทั้งของเพื่อน และที่ระบบแนะนำ</p>\n<p><img alt=\"No Description\" src=\"https://www.blognone.com/sites/default/files/externals/2382482bbc319b46ac480a5bcef5538e.png\" /></p>\n<p>ที่มา: Snapchat <a href=\"https://newsroom.snap.com/sps-2024-simple-snapchat?lang=en-US\">[1]</a>, <a href=\"https://newsroom.snap.com/sps-2024-new-ai-powered-tools?lang=en-US\">[2]</a>, <a href=\"https://newsroom.snap.com/sps-2024-spectacles-snapos\">[3]</a></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/snap\">Snap</a></div><div><a href=\"/topics/developer\">Developer</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce74452c783b41fdc4b1692824786d33724f64ee8bf99916eece2d6cccf2257d","category":"Thai"}