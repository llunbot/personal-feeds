{"title":"Intel แต่งตั้ง Lip-Bu Tan อดีตซีอีโอ Cadence เป็นซีอีโอคนใหม่ของบริษัท","link":"https://www.blognone.com/node/145231","date":1741814980000,"content":"<div><div><div><p>อินเทลประกาศแต่งตั้ง Lip-Bu Tan เป็นซีอีโอคนใหม่ของบริษัท มีผลตั้งแต่วันที่ 18 มีนาคม 2025 เป็นต้นไป โดย Tan จะรับตำแหน่งในบอร์ดของอินเทลด้วย</p>\n<p>Lip-Bu Tan เป็นผู้บริหารและนักลงทุนที่อยู่ในอุตสาหกรรมเซมิคอนดักเตอร์มานาน เขาเคยเป็นซีอีโอที่ Cadence Design Systems ในช่วงปี 2009-2021 โดยช่วงที่เป็นซีอีโอบริษัทมีรายได้เพิ่มขึ้นเท่าตัว ส่วนราคาหุ้นเพิ่มขึ้นมากกว่า 3,200%</p>\n<p>Tan ยังเป็นผู้ร่วมก่อตั้งบริษัทการลงทุน Walden Catalyst Ventures รวมทั้งเป็นกรรมการบอร์ดที่ Credo Technology Group และ Schneider Electric ประวัติการศึกษา จบปริญญาตรีสาขาฟิสิกส์ที่ Nanyang Technological University ประเทศสิงคโปร์, ปริญญาโทสาขาวิศวกรรมนิวเคลียร์ที่ MIT และ MBA ที่ University of San Francisco นอกจากนี้ยังได้รับรางวัลเกียรติยศสูงสุดด้านเซมิคอนดักเตอร์ Robert N. Noyce Award ด้วย</p>\n<p>ส่วนซีอีโอร่วมของอินเทลที่<a href=\"https://www.blognone.com/node/143416\">รักษาการในตำแหน่ง</a>ก่อนหน้านี้ David Zinsner จะกลับไปเป็นซีเอฟโอเหมือนเดิม เช่นเดียวกับ Johnston Holthaus จะเป็นหัวหน้าฝ่ายผลิตภัณฑ์ของอินเทล</p>\n<p>ที่มา: <a href=\"https://www.intc.com/news-events/press-releases/detail/1730/intel-appoints-lip-bu-tan-as-chief-executive-officer\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/5ab002d1abbb0a83251a8dd7505f51cf.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85aaa935979b32a8bb336787266d780b68153a0107378629c18632a162f81489","category":"Thai"}