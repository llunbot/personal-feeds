{"title":"แจ้งเตือน  WS_FTP Server มีช่องโหว่ร้ายแรงสูง ควรอัพเดตทันที","link":"https://www.blognone.com/node/136013","date":1696095743000,"content":"<div><div><div><p>Progress ผู้พัฒนา WS_FTP แจ้งเตือนช่องโหว่ WS_FTP Server ว่ามีช่องโหว่ร้ายแรงสูงหลายรายการ และผู้ใช้ควรเร่งอัพเดตเป็นเวอร์ชั่น 8.7.4 และ 8.8.2 หรือปรับคอนฟิกเพื่อปิดโมดูลที่มีช่องโหว่</p>\n<p>ช่องโหว่ร้ายแรงสองรายการ ได้แก่</p>\n<ul>\n<li>CVE-2023-40044 ช่องโหว่ในโมดูล WS_FTP Server Ad hoc Transfer ผู้ดูแลระบบควรปิดโมดูลนี้หากไม่ได้ใช้งาน หรือเร่งอัพเดต</li>\n<li>CVE-2023-42657 ช่องโหว่ที่เปิดให้คนร้ายที่มีสิทธิ์เข้าถึงบางโฟลเดอร์สามารถส่งคำสั่งในโฟลเดอร์อื่นๆ ที่ไม่มีสิทธิ์ได้</li>\n</ul>\n<p>Progress เป็นผู้พัฒนา WS_FTP ที่พัฒนาโปรแกรม MOVEit ด้วย แม้โปรแกรมเหล่านี้อาจจะไม่เป็นที่รู้จักในวงกว้างนัก แต่ได้รับความนิยมสูงในองค์กรขนาดใหญ่ <a href=\"https://www.blognone.com/node/134201\">เมื่อมีช่องโหว่ก็ทำให้เกิดเหตุข้อมูลรั่วไหล</a></p>\n<p>ที่มา - <a href=\"https://community.progress.com/s/article/WS-FTP-Server-Critical-Vulnerability-September-2023\">Progress</a></p>\n<p><img alt=\"No Description\" src=\"https://www.blognone.com/sites/default/files/externals/5a01f5fd66ccbe0b180b6a18a9d279c5.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a4e22433c138be705bbed17e4ba2bf690575672d4b9ab1fe728ed89f14a7b40","category":"Thai"}