{"title":"Niantic ระดมทุนเพิ่มอีก 300 ล้านเหรียญ เตรียมสร้าง Metaverse ในโลกจริง","link":"https://www.blognone.com/node/125957","date":1637627788000,"content":"<div><div><div><p>Niantic ผู้อยู่เบื้องหลังเกม Pokemon Go ระดมทุนเพิ่มอีก 300 ล้านเหรียญจากบริษัทลงทุน Coatue ส่งผลให้มูลค่าบริษัท Niantic ตอนนี้เป็น 9 พันล้านเหรียญ โดยเงินที่ได้จากการระดมทุนรอบใหม่นั้นทางบริษัทจะนำไปสร้าง Metaverse ในลักษณะที่เป็น real-world Metaverse หรือ Metaverse ในโลกจริง</p>\n<p>ก่อนหน้านี้ไม่นาน Niantic เปิดแพลตฟอร์ม <a href=\"https://www.blognone.com/node/125743\">Lightship AR</a> หรือ  Augmented Reality Developer Kit (ARDK) ให้บริษัทอื่นใช้งาน ความน่าสนใจคือเป็นระบบที่สร้าง Metaverse ในโลกจริง ซึ่งต่างจากการที่เอาตัวเราเข้าไปอยู่ใน Metaverse แต่เป็นการสร้าง Real-World Metaverse ที่ซ้อนทับในโลกจริง การระดมทุนรอบใหม่นี้ จะเข้ามาช่วยเสริมและขยายขอบเขตของ ARDK</p>\n<p>John Hanke ซีอีโอ Niantic พูดถึง Metavers ซึ่งมีนิยามและแนวทางต่างจาก Meta โดยเขาบอกว่า \"ที่ Niantic เราเชื่อว่ามนุษย์จะมีความสุขที่สุดเมื่อโลกเสมือนของพวกเขานำพาพวกเขาไปสู่โลกจริงซึ่งต่างจาก Metaverse ในโลกไซไฟ Metaverse ในโลกจริงนั้นจะใช้เทคโนโลยีเพื่อปรับปรุงประสบการณ์ของเราในโลกจริง ซึ่งเป็นโลกที่เรารู้จักมานับพันปี\"</p>\n<p><img src=\"https://www.blognone.com/sites/default/files/externals/3764d0aa4ec379bf911c6e3c6d44e370.jpg\" /></p>\n<p>ที่มา - <a href=\"https://techcrunch.com/2021/11/22/niantic-raises-300m-at-a-9b-valuation-to-build-the-real-world-metaverse/\">TechCrunch</a></p>\n</div></div></div><div><div>Topics: </div><div><div><a href=\"/topics/niantic-labs\">Niantic Labs</a></div><div><a href=\"/topics/metaverse\">Metaverse</a></div><div><a href=\"/topics/investment\">Investment</a></div><div><a href=\"/topics/augmented-reality\">Augmented Reality</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09067fb37e41f9dece42e080dd18e6bf8fac316ac59df9078be5adc44ad3f1ff","category":"Thai"}