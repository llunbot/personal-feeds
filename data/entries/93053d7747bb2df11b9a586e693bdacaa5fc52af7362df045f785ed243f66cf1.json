{"title":"Duolingo แอปสอนภาษาต่างประเทศ เพิ่มแพ็ก Family Plan ปีละ 4,000 บาท ใช้ได้ 6 คน","link":"https://www.blognone.com/node/124353","date":1629611362000,"content":"<div><div><div><p>ในงาน Duocon หรืองานประชุมของ Duolingo แพลตฟอร์มเพื่อการศึกษา มีประกาศของใหม่ หนึ่งในนั้นคือแพ็กเกจเรียนแบบครอบครัว หรือ Family Plan บัญชีเดียวสามารถเช้าใช้งาน Duolingo Plus หรือฟังก์ชั่นพรีเมียมของ Duolingo ได้ 6 คน เข้าถึงการใช้งานไม่มีโฆษณา</p>\n<p>Duolingo Plus มีฟังก์ชั่นมากกว่าเวอร์ชันธรรมดาคือ หัวใจไม่จำกัด คือสามารถทำแบบฝึกหัดได้อย่างต่อเนื่อง ไม่จำกัดจำนวนครั้ง มีระบบติดตามความคืบหน้าการเรียน และฟีเจอร์ใหม่ที่ประกาศในงาน Duocon คือ ทบทวนข้อผิดพลาดของตัวเองได้ซ้ำๆ และการทดสอบที่ยากขึ้น Duolingo Plus Family Plan ไม่มีแพ็กเกจรายเดือน โดยคิดเป็นรายปี 120 ดอลลาร์ ส่วนแพ็กเกจเดี่ยวอยู่ที่ 80 ดอลลาร์ต่อปี</p>\n<p>Duolingo ประกาศเตรียมเพิ่ม 5 ภาษาใหม่เข้ามาด้วยคือ เฮติ ครีโอล ซูลู โคซ่า ตากาล็อก และเมารี</p>\n<p><img src=\"https://www.blognone.com/sites/default/files/externals/9b17804fae18f5188724fde6505600da.jpg\" /></p>\n<p>ที่มา - <a href=\"https://www.engadget.com/duolingo-family-plan-more-languages-math-app-200429512.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/edtech\">EdTech</a></div><div><a href=\"/topics/languages\">Languages</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93053d7747bb2df11b9a586e693bdacaa5fc52af7362df045f785ed243f66cf1","category":"Thai"}