{"title":"Apple ขายสาย Thunderbolt 5 USB-C ราคา 2,490 บาท ใช้กับ Mac mini ชิป M4 Pro","link":"https://www.blognone.com/node/142845","date":1730256163000,"content":"<div><div><div><p><a href=\"https://www.blognone.com/node/142835\">Mac mini ใหม่ชิป M4</a> ในรุ่นบนที่เป็นชิป <a href=\"https://www.blognone.com/node/142836\">M4 Pro</a> นั้น รองรับการเชื่อมต่อ <a href=\"https://www.blognone.com/node/135694\">Thunderbolt 5</a> ที่ถ่ายโอนข้อมูลได้ความเร็วสูงสุดถึง 120 Gb/s แอปเปิลเลยมีขายสายเชื่อมต่อเพิ่มเติม</p>\n<p>โดยตอนนี้ในร้านค้าออนไลน์ของแอปเปิล มีสาย Thunderbolt 5 USB‑C แบบถักสีดำ ความยาว 1 เมตร <a href=\"https://www.apple.com/th/shop/product/MC9C4ZA/A/%E0%B8%AA%E0%B8%B2%E0%B8%A2-thunderbolt-5-usb%E2%80%91c-pro-1-%E0%B8%A1\">ขายในราคา 2,490 บาท</a> รายละเอียดสินค้าบอกว่าสามารถใช้เชื่อมต่อพอร์ต Thunderbolt 3, 4 หรือ 5 เข้ากับจอภาพและอุปกรณ์ Thunderbolt เช่น Studio Display, Pro Display XDR, แท่นวาง และไดรฟ์ภายนอกได้ รวมทั้งใช้เชื่อมต่อ iPhone และ iPad กับ Mac ผ่าน USB-C ได้ด้วย</p>\n<p>คาดว่า MacBook Pro ที่แอปเปิลน่าจะเปิดตัวในคืนนี้ ก็จะมีจุดขายคือรองรับ Thunderbolt 5 เช่นกัน</p>\n<p>ที่มา: <a href=\"https://9to5mac.com/2024/10/29/thunderbolt-5-usb-c-cable-now-available-in-online-apple-store/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/150fed8694669ea7d522a1f0b7f37a73.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/thunderbolt\">Thunderbolt</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1e967652856e72dc7b7e765911ab27f7bb04467ed5da46b1fc6d7f304961625","category":"Thai"}