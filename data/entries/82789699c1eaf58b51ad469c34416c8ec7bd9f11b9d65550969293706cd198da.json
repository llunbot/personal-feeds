{"title":"ไมโครซอฟท์เปิดให้สมัคร Microsoft 365 Copilot วันที่ 1 พฤศจิกายนนี้, เพิ่มบริการ Microsoft 365 Chat","link":"https://www.blognone.com/node/135863","date":1695317925000,"content":"<div><div><div><p>บริการ Microsoft 365 Copilot ที่รวมเอา ChatGPT เข้ากับโปรแกรมต่างๆ ในชุด Microsoft 365 นับเป็นบริการสำคัญที่หลายคนตั้งหน้าตั้งตารอให้ไมโครซอฟท์เปิดตัว <a href=\"https://www.blognone.com/node/134896\">แม้ว่าจะมีค่าใช้จ่ายถึง 30 ดอลลาร์ต่อคน</a> ที่ผ่านมาไมโครซอฟท์ประกาศฟีเจอร์และราคาออกมาก่อน และตอนนี้ก็ประกาศวันเปิดตัวเป็นทางการแล้ว คือ 1 พฤศจิกายนนี้</p>\n<p>นอกจากการใช้งาน ChatGPT ในแอปพลิเคชั่น เช่น Word, Excel, PowerPoint, Outlook, และ Teams แล้ว ไมโครซอฟท์ยังเปิดตัวแอปใหม่ คือ <strong>Microsoft 365 Chat</strong> ที่เป็นแอปแชตแต่มีความสามารถในการอ่านไฟล์ทั้งหมดในบัญชีของของเรา และยังเข้าถึงแอปพลิเคชั่นระดับองค์กรอื่นๆ เช่น Jira บริการตัวนี้แยกออกไปจาก Bing Chat Enterprise ที่ไม่มีฟีเจอร์เข้าถึงข้อมูลภายนอก แต่เน้นความปลอดภัยสำหรับองค์กรเป็นหลัก</p>\n<p>ก่อนที่ Microsoft 365 Copilot จะเปิดตัว ไมโครซอฟท์ก็โชว์ฟีเจอร์ เช่น บริการสรุปประชุมไว้อ่านตามหลัง, เขียนอีเมลให้สไตล์เหมือนเจ้าของบัญชี, สรุปวิดีโอในบริการ Stream, ถามข้อมูลจากไฟล์ใดๆ ใน OneDrive</p>\n<p>ที่มา - <a href=\"https://www.microsoft.com/en-us/microsoft-365/blog/2023/09/21/announcing-microsoft-365-copilot-general-availability-and-microsoft-365-chat/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/83f25307edbb744e657b70ebb26f218a.png\" /></p>\n<p><img alt=\"No Description\" src=\"https://www.blognone.com/sites/default/files/externals/bd9d08addee1537417e305dbc4b4b9a8.png\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82789699c1eaf58b51ad469c34416c8ec7bd9f11b9d65550969293706cd198da","category":"Thai"}