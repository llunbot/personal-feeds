{"title":"[ไม่ยืนยัน] Instagram มีผู้ใช้งานมากกว่า 2 พันล้านบัญชีแล้ว","link":"https://www.blognone.com/node/126316","date":1639520885000,"content":"<div><div><div><p>CNBC รายงานข้อมูลโดยอ้างแหล่งข่าวภายในบริษัท ว่าตอนนี้ Instagram ได้ผ่านหลักไมล์สำคัญอีกครั้ง มีจำนวนผู้ใช้งานเป็นประจำทุกเดือน (MAUs - Monthly Active Users) มากกว่า 2 พันล้านบัญชีแล้ว</p>\n<p>ที่ผ่านมา Instagram ไม่พูดถึงจำนวนผู้ใช้งานบนแพลตฟอร์มนัก ครั้งสุดท้ายที่มีรายงานคือ 1 พันล้าน เมื่อเดือน<a href=\"https://www.blognone.com/node/103387\">มิถุนายนปี 2018</a> เท่ากับว่า Instagram ใช้เวลาอีก 3 ปี จึงมีผู้ใช้งานเพิ่มอีกเท่าตัว แหล่งข่าวบอกว่าจำนวนผู้ใช้งานนั้นมีจำนวน 2 พันล้าน ประมาณ 1 สัปดาห์ ก่อนที่บริษัทแม่ Facebook <a href=\"https://www.blognone.com/node/125543\">ประกาศเปลี่ยนชื่อเป็น Meta</a></p>\n<p>ด้วยอัตราการเติบโตนี้ Instagram จึงน่าสนใจในการสร้างรายได้ใหม่ให้ Meta เนื่องจากแอปหลักอย่าง Facebook <a href=\"https://www.blognone.com/node/125459\">ตัวเลขผู้ใช้งานล่าสุด</a>คือ 2.9 พันล้านบัญชี และมีอัตราการเติบโตที่ตัวเลขเปอร์เซ็นต์หนึ่งหลัก</p>\n<p>ตัวแทนของ Meta ปฏิเสธที่จะให้ความเห็นต่อข่าวตัวเลขดังกล่าว</p>\n<p>ที่มา: <a href=\"https://www.cnbc.com/2021/12/14/instagram-surpasses-2-billion-monthly-users.html\">CNBC</a></p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b42e6674abff4816ceccd4b33d9914eabc8aa4c4df428dd28b0927cc5c7ec3c","category":"Thai"}