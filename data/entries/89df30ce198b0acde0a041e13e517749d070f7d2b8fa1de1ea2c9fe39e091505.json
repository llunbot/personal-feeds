{"title":"TSMC รายงานผลประกอบการ รายได้โต 42% บอกยังไม่เห็นสัญญาณว่าดีมานด์ลดลง","link":"https://www.blognone.com/node/145902","date":1744874895000,"content":"<div><div><div><p>TSMC รายงานผลประกอบการประจำไตรมาสที่ 1 ปี 2025 มีรายได้รวม 839.25 พันล้านดอลลาร์ไต้หวัน เพิ่มขึ้น 41.6% เทียบกับไตรมาสเดียวกันในปีก่อน <a href=\"https://www.blognone.com/node/139273\">ไตรมาส 1/2024</a> มีกำไรสุทธิ 361.56 พันล้านดอลลาร์ไต้หวัน เพิ่มขึ้น 60.3% แต่ถ้าเทียบกับไตรมาสก่อนหน้านี้ <a href=\"https://www.blognone.com/node/144144\">ไตรมาส 4/2024</a> รายได้ลดลง 3.4% และกำไรสุทธิลดลง 3.5%</p>\n<p>รายได้จากธุรกิจเวเฟอร์ เป็นเทคโนโลยี 3 นาโนเมตร 22%, 5 นาโนเมตร 36% และ 7 นาโนเมตร 15% ทำให้เทคโนโลยีขั้นสูง (7 นาโนเมตรขึ้นไป) คิดเป็น 73% ของรายได้เวเฟอร์ทั้งหมด</p>\n<p>Wendell Huang ซีเอฟโอ TSMC กล่าวว่ารายได้ในไตรมาสที่ 1 ได้รับผลกระทบจากสินค้ากลุ่มสมาร์ทโฟนตามปัจจัยฤดูกาล แต่ได้การเติบโตจากสินค้ากลุ่ม AI ที่มีความต้องการเพิ่มมากขึ้น ในไตรมาสที่ 2 บริษัทยังมองแนวโน้มรายได้เพิ่มขึ้น จากความต้องการสินค้า 3 และ 5 นาโนเมตรที่มากขึ้น จนถึงตอนนี้ยังไม่เห็นสัญญาณการเปลี่ยนแปลงจากฝั่งลูกค้า แม้มีความเสี่ยงและความไม่แน่นอนจากการขึ้นภาษีนำเข้าสินค้า ซึ่งบริษัทยังจับตาดูอย่างใกล้ชิด</p>\n<p>ที่มา: <a href=\"https://pr.tsmc.com/english/news/3222\">TSMC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89df30ce198b0acde0a041e13e517749d070f7d2b8fa1de1ea2c9fe39e091505","category":"Thai"}