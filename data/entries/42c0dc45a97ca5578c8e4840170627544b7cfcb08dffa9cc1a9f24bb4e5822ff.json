{"title":"Dragon’s Dogma 2 ไม่มีตัวเลือกปรับกราฟิกในคอนโซล สื่อที่พรีวิวเผยเล่นได้เฉลี่ยที่ 31fps","link":"https://www.blognone.com/node/138568","date":1709722196000,"content":"<div><div><div><p>Hideaki Itsuno ผู้กำกับเกม Dragon’s Dogma 2 โพสต์ผ่าน X ว่าตัวเกมที่วางขายมาพร้อมกับการไม่จำกัดเฟรมเรต (uncapped framerate) ซึ่งระหว่างโพสต์นั้น Itsuno อยู่ระหว่างช่วงก่อน Game Informer เข้ามาขอสัมภาษณ์พอดี</p>\n<p>ทีมงาน Game Informer จึงได้ถาม Itsuno ถึงประเด็นดังกล่าวว่ามันมีความหมายกับผู้เล่นบนคอนโซลอย่างไร ซึ่งคำตอบที่ได้คือ เกม Dragon’s Dogma 2 ไม่มีตัวเลือกปรับกราฟิกในเวอร์ชันคอนโซล (ปกติเกมในคอนโซลยุคนี้จะมี 2 โหมดคือเน้นกราฟิกหรือประสิทธิภาพ) แต่ตัวเกมจะไม่จำกัดเฟรมเรตแต่อย่างใด</p>\n<p>Itsuno บอกว่าทีมงานตั้งเป้าให้เกมที่เล่นได้ที่ประมาณ 30fps หรือสูงกว่า ซึ่งในเวอร์ชันคอนโซลจะมีตัวเลือกบางอย่างที่ผู้เล่นสามารถเปิดและปิดได้ แต่จะไม่มีโหมดประสิทธิภาพ หรือกราฟิกให้เลือก</p>\n<p>ช่วงนี้ตัวเกมใกล้วางจำหน่ายแล้วหลายสื่อได้ตัวเกมไปพรีวิวโดย IGN บอกว่าตัวเกมสนุกจนรอไม่ไหวที่จะได้เล่นอีก แต่เล่นเล่นได้เฉลี่ยที่ 31fps ตั้งค่าเอาต์พุตที่ 4K แต่ไม่ได้ลองเล่นที่เอาต์พุตต่ำกว่านั้นหรือการเปิด VRR ว่าจะช่วยให้เกมเล่นได้ลื่นขึ้นไหม</p>\n<p><img src=\"https://www.blognone.com/sites/default/files/externals/3b97915594fb04cd966dd5ecb0c4372b.jpg\" /></p>\n<p>ที่มา - <a href=\"https://www.gameinformer.com/news/2024/03/05/dragons-dogma-2-has-an-uncapped-framerate-but-no-visual-presets-or-modes-on\">Game Informer</a>, <a href=\"https://www.ign.com/articles/dragons-dogma-2-impressions-didnt-play-the-first-one-no-problem-youll-love-it-anyway\">IGN</a></p>\n</div></div></div><div><div>Topics: </div><div><div><a href=\"/topics/dragons-dogma\">Dragon's Dogma</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42c0dc45a97ca5578c8e4840170627544b7cfcb08dffa9cc1a9f24bb4e5822ff","category":"Thai"}