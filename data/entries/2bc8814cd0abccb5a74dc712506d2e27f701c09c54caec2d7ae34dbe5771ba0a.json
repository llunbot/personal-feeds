{"title":"Cisco เตือนภัยช่องโหว่ร้ายแรงของระบบปฏิบัติการ IOS XE พบการโจมตีจริงแล้ว","link":"https://www.blognone.com/node/136251","date":1697499633000,"content":"<div><div><div><p>Cisco เตือนภัยช่องโหว่ระดับวิกฤต (critical) ในระบบปฏิบัติการ IOS XE ที่ใช้กับอุปกรณ์เครือข่ายของตัวเอง เปิดทางให้แฮ็กเกอร์สามารถควบคุมเครื่องได้เต็มรูปแบบ (full control) และพบการโจมตีจริงแล้ว</p>\n<p>IOS XE เป็นระบบปฏิบัติการย่อยตัวหนึ่งของ Cisco IOS (<a href=\"https://www.cisco.com/c/en/us/products/ios-nx-os-software/index.html\">ระบบปฏิบัติการทั้งหมดของ Cisco</a>) โดยเวอร์ชัน XE พัฒนาอยู่บนเคอร์เนลลินุกซ์ และใช้กับอุปกรณ์เครือข่ายตระกูล Catalyst, ASR, ISR บางรุ่นย่อย</p>\n<p>ช่องโหว่นี้เกี่ยวข้องกับ Web UI ที่ใช้จัดการอุปกรณ์ มีคะแนนความเสี่ยงระดับสูงสุด 10/10 โดยเบื้องต้นยังไม่มีแพตช์ และ Cisco แนะนำให้ลูกค้าปิดฟีเจอร์ HTTP Server ไปก่อน หรืออย่างน้อยคือจำกัดการเข้าถึง Web UI เฉพาะจากเครือข่ายที่เชื่อถือได้เท่านั้น</p>\n<p>Cisco บอกว่าพบพฤติกรรมการโจมตีที่ใช้ช่องโหว่นี้มาตั้งแต่วันที่ 18 กันยายน และพบพฤติกรรมลักษณะนี้มากขึ้นเรื่อยๆ ในเดือนตุลาคม หลังทีมเข้าไปสอบสวนแล้วพบว่าเป็นช่องโหว่ใหม่ที่ถูกใช้งาน จึงรีบออกมาประกาศเตือน</p>\n<p>ที่มา - <a href=\"https://blog.talosintelligence.com/active-exploitation-of-cisco-ios-xe-software/\">Cisco</a></p>\n<p><img alt=\"No Description\" src=\"https://www.blognone.com/sites/default/files/externals/742977457ba94e5766758d714936cc46.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/security\">Security</a></div><div><a href=\"/topics/networking\">Networking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bc8814cd0abccb5a74dc712506d2e27f701c09c54caec2d7ae34dbe5771ba0a","category":"Thai"}