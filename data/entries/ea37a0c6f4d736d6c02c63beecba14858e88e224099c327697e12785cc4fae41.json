{"title":"Microsoft Teams เพิ่มฟีเจอร์ประชุมไฮบริด กล้องในห้องประชุมจับภาพรายคน แยกใบหน้าให้ด้วย","link":"https://www.blognone.com/node/124692","date":1631280601000,"content":"<div><div><div><p>ไมโครซอฟท์ออกฟีเจอร์ใหม่ให้ Microsoft Teams สำหรับการประชุมแบบไฮบริด ที่ผู้เข้าร่วมประชุมมีทั้งรีโมทเข้ามาจากที่บ้าน และคนที่นั่งในห้องประชุมที่ออฟฟิศ</p>\n<p>ปัญหาของการประชุมแบบนี้คือ ในห้องประชุมมักมีกล้องตัวเดียว ไมโครโฟนชุดเดียว แต่มีคนอยู่ในห้องหลายคน คนที่รีโมทจากบ้านจึงมองไม่เห็นหน้าของผู้เข้าร่วมประชุมทุกคน ไม่รู้ว่าใครกำลังพูดอยู่บ้าง</p>\n<p>แนวทางแก้ปัญหาของไมโครซอฟท์เรียกว่า \"intelligent cameras\" โดยต้องใช้อุปกรณ์กล้องแบบใหม่ติดตั้งในห้องประชุมด้วย กล้องชุดนี้จะมีเลนส์หลายตัว แยกจับภาพผู้เข้าร่วมประชุมในห้องแต่ละคน (ในคลิปสาธิตมี 4 เลนส์ 4 คน) ทำให้แต่ละคนมีวิดีโอสตรีมของตัวเองส่งเข้าไปในห้องประชุม Teams Rooms พร้อมฟีเจอร์แยกแยะใบหน้าอัตโนมัติ ระบุชื่อได้เลยว่าคนที่นั่งอยู่ในห้องคือใครบ้าง (ดูคลิปเห็นภาพกว่า)</p>\n<p><img src=\"https://www.blognone.com/sites/default/files/externals/586183a99f9e9f67f96c5f9ba307e815.jpg\" /></p>\n<p>มุมมองแบบรวมทุกคนในห้อง</p>\n<p><img src=\"https://www.blognone.com/sites/default/files/externals/db7beea9ecc4f4fede0f815e01451c82.jpg\" /></p>\n<p>มุมมองแบบแยกรายคน พร้อมแท็กชื่อ</p>\n<p><img src=\"https://www.blognone.com/sites/default/files/externals/b6604fc5275cee665945680ceed26ffa.jpg\" /></p>\n<p>กล้องแบบใหม่จะวางขายโดยหลายแบรนด์ ได้แก่ Jabra, Neat, Poly, Yealink ภายในปีนี้ ยังไม่ระบุราคา ในภาพตัวอย่างคือกล้องของ Jabra</p>\n<p><img src=\"https://www.blognone.com/sites/default/files/externals/de4b9f9a36e7ecbb259ab4666cf207d7.jpg\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea37a0c6f4d736d6c02c63beecba14858e88e224099c327697e12785cc4fae41","category":"Thai"}