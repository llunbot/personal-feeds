{"title":"Adobe รายงานผลประกอบการทำสถิติสูงสุดอีกครั้ง - Firefly ทำให้คนอัปเกรด Plan มากขึ้น","link":"https://www.blognone.com/node/140372","date":1718324419000,"content":"<div><div><div><p>Adobe รายงานผลประกอบการประจำไตรมาส สิ้นสุดเดือนพฤษภาคม 2024 รายได้เติบโตทำสถิติสูงสุดอีกไตรมาส เพิ่มขึ้น 10% จากช่วงเวลาเดียวกันในปีก่อนเป็น 5,309 ล้านดอลลาร์ และมีกำไรสุทธิตามบัญชี GAAP 1,573 ล้านดอลลาร์</p>\n<p>รายได้จากกลุ่ม Digital Media เพิ่มขึ้่น 11% เป็น 3.91 พันล้านดอลลาร์ โดย Creative เพิ่มขึ้น 10% เป็น 3.13 พันล้านดอลลาร์ และ Document Cloud เพิ่มขึ้น 19% เป็น 782 ล้านดอลลาร์ ตัวเลขสำคัญคือรายรับต่อเนื่อง 1 ปี (ARR) เพิ่มขึ้นเป็น 16.25 พันล้านดอลลาร์ เป็นรายได้ใหม่สุทธิ 487 ล้านดอลลาร์</p>\n<p>กลุ่มธุรกิจ Digital Experience รายได้เพิ่มขึ้น 9% เป็น 1.33 พันล้านดอลลาร์ รายได้ส่วน Subscription เพิ่มขึ้น 13% เป็น 1.20 พันล้านดอลลาร์</p>\n<p>David Wadhwani ประธานส่วนธุรกิจ Digital Media ของ Adobe กล่าวในช่วงแถลงผลประกอบการว่าบริษัทมีนวัตกรรมใหม่ออกมาอย่างรวดเร็ว ในกลุ่มผลิตภัณฑ์สาย Digital Media ซึ่งมีฟังก์ชันด้าน AI รวมทั้ง Firefly ที่ทำให้ผู้ใช้งาน Creative Cloud อัปเกรดแผนเพื่อรองรับฟีเจอร์นี้มากขึ้น</p>\n<p>ที่มา: <a href=\"https://news.adobe.com/news/news-details/2024/Adobe-Reports-Record-Revenue-in-Q2-Fiscal-2024/default.aspx\">Adobe</a> และ <a href=\"https://www.cnbc.com/2024/06/13/adobe-adbe-q2-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/7a00873253a61dd71e4bfc1e778ee5c9.jpeg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67fae5296be3befe56e635b151cf29340eff3accd1d49f300b6426f24ff07970","category":"Thai"}