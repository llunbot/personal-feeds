{"title":"LINE BK ชี้แจงกรณีโฆษณาสินเชื่อคล้ายข้อความมิจฉาชีพ, ยืนยันลบโฆษณาแล้ว","link":"https://www.blognone.com/node/134239","date":1686215603000,"content":"<div><div><div><p>จากกรณีคุณแชมป์ ทีปกร  <a href=\"https://twitter.com/tpagon/status/1666628632263925760?s=46&amp;t=UpoS0V0ZhzVXzleBy8GhDg\">ทวีต</a>รูปภาพข้อความโฆษณาสินเชื่อโดย LINK BK ในรูปแบบคล้ายกับแชท พร้อมรูปของ เบิ้ล ปทุมราช ศิลปินค่าย อาร์สยาม พร้อมข้อความ “ร้อนเงินเมื่อไหร่ ยืม LINE ง่ายกว่า” และปรากฎอยู่บริเวณด้านบนสุดของหน้าแชท (ซึ่งเป็นพื้นที่โฆษณาปกติใน LINE)  ทำให้เกิดเสียงวิจารณ์ถึงความเหมาะสมในการโฆษณาว่าหลอกให้คนกด ไปจนถึงมีคนคิดว่าเป็นมิจฉาชีพหลอกโอนเงิน</p>\n<p>ล่าสุด เพจเฟซบุ๊ก LINK BK ได้โพสต์ชี้แจงเรื่องนี้ พร้อมยืนยันว่าสื่อโฆษณาดังกล่าวผลิตขึ้นโดยบริษัทฯ เพื่อให้บริการสินเชื่อเป็นที่รู้จัก โดยการใช้ภาพของเบิ้ล ปทุมราช ซึ่งเป็นพรีเซนเตอร์ของแบรนด์ แต่ไม่ได้มีส่วนเกี่ยวข้องในการผลิตผลงานและการให้บริการสินเชื่อของบริษัท ซึ่งหลังจากบริษัทรับทราบเรื่องก็ได้ลบโฆษณาดังกล่าวไปเรียบร้อย</p>\n<p>ด้านบริษัท กสิกร ไลน์ จำกัด ยังแสดงความรับผิดชอบและขอโทษไปยังทางเบิ้ล ปทุมราช ที่ได้รับความเสียหาย รวมถึงประชาชนทุกคนที่ได้รับสื่อโฆษณาตัวนี้</p>\n<p>ที่มา: <a href=\"https://www.facebook.com/linebkth/photos/a.196777725265053/798546221754864/?type=3&amp;mibextid=DcJ9fc\">LINE BK</a></p>\n<p><img alt=\"alt=&quot;LINE BK&quot;\" src=\"https://www.blognone.com/sites/default/files/externals/5e8e0c3a9ab9766543e723d75bf5f56b.png\" /></p>\n</div></div></div><div><div>Topics: </div><div><div><a href=\"/topics/line-bk\">LINE BK</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f57485bd2f48e9a9c1da5922851aea55bd7d8beb841f2c1536d3976151e900eb","category":"Thai"}