{"title":"Apple รายงานผลประกอบการไตรมาส ยอดขายรวมโต 5%ทำสถิติใหม่ แม้ iPhone ลดลง 1%","link":"https://www.blognone.com/node/141200","date":1722556017000,"content":"<div><div><div><p>แอปเปิลรายงานผลประกอบการประจำไตรมาสที่ 3 ตามปีการเงินบริษัท 2024 สิ้นสุดวันที่ 29 มิถุนายน รายได้รวม 85,777 ล้านดอลลาร์ เพิ่มขึ้น 5% เทียบกับช่วงเดียวกันในปีก่อน กำไรสุทธิเพิ่มขึ้นเป็น 21,448 ล้านดอลลาร์</p>\n<p>Tim Cook ซีอีโอแอปเปิลกล่าวว่ารายได้นี้เป็นสถิติสูงสุดใหม่ของบริษัทสำหรับไตรมาสเดือนมิถุนายน ในช่วงไตรมาสที่ผ่านมาบริษัทได้เปิดซอฟต์แวร์รุ่นใหม่ในงาน WWDC รวมทั้ง Apple Intelligence ระบบอัจฉริยะที่ให้ทำงานอย่างทรงพลัง มี Generative AI ที่ให้ความเป็นส่วนตัวกับผู้ใช้งาน</p>\n<p>ตัวเลขผลการดำเนินงานอื่นที่น่าสนใจมีดังนี้</p>\n<ul>\n<li>iPhone ยอดขายลดลง 1% เป็น 39,296 ล้านดอลลาร์</li>\n<li>iPad ซึ่ง<a href=\"https://www.blognone.com/node/139618\">ออกรุ่นใหม่</a>ใน<a href=\"https://www.blognone.com/node/139619\">เดือนพฤษภาคม</a> เพิ่มขึ้น 24% เป็น 7,162 ล้านดอลลาร์</li>\n<li>ธุรกิจ Services เพิ่มขึ้น 14% เป็น 24,213 ล้านดอลลาร์ ซึ่งเป็นปัจจัยหลักทำให้ภาพรวมรายได้เติบโต</li>\n<li>ยอดขายในจีนลดลง 6.5% เป็น 14,728 ล้านดอลลาร์</li>\n</ul>\n<p>ที่มา: <a href=\"https://www.apple.com/newsroom/2024/08/apple-reports-third-quarter-results/\">แอปเปิล</a></p>\n<p><img src=\"https://www.blognone.com/sites/default/files/externals/e34ef6b56857ee975a6a8f1b7b42626b.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc24c4ff41e71a6066bb2be17ef94794d8eeb1186dce21618dc3bff76b7fa436","category":"Thai"}