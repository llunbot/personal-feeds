{"title":"JD.com เปิดตัว AI LLM สำหรับอุตสาหกรรมค้าปลีก-ขนส่ง-การเงิน โดยเฉพาะ","link":"https://www.blognone.com/node/134823","date":1689293039000,"content":"<div><div><div><p>JD.com เปิดตัว ChatRhino หรือชื่อภาษาจีน Yanxi โมเดลภาษาขนาดใหญ่หรือ Large Language Model (LLM) ซึ่งอิงพื้นฐานจากข้อมูลทั่วไป 70% และข้อมูลเฉพาะด้านอีก 30% สำหรับใช้ในงานเฉพาะกลุ่มอุตสาหกรรม เช่น ค้าปลีก ขนส่งสินค้า การเงิน สุขภาพ และงานบริหารจัดการเมือง ที่มีพารามิเตอร์ในโมเดลมากกว่า 1 แสนล้านพารามิเตอร์</p>\n<p>ก่อนหน้านี้ JD.com <a href=\"https://www.blognone.com/node/132593\">ประกาศแผน</a>เปิดตัวแชตบอท AI ดังกล่าว ซึ่งระบุว่าจะใช้สำหรับงานเฉพาะอุตสาหกรรม ซึ่งเกี่ยวข้องกับธุรกิจในเครือของ JD.com นอกจากนี้ยังเปิดตัวแพลตฟอร์ม ChatRhino สำหรับให้นักพัฒนาภายนอกเข้ามาใช้งานด้าน AI อีกด้วย</p>\n<p>ChatRhino จะเริ่มต้นโดยนำมาใช้งานภายในธุรกิจเครือ JD.com ก่อน แล้วจะเปิดให้ผู้ใช้งานภายนอกเข้าถึงในครึ่งแรกของปีหน้า ส่วนแพลตฟอร์มของนักพัฒนาจะเปิดตัวในรายละเอียดเพิ่มเติมเดือนหน้า และทยอยให้ลงทะเบียนขอรับการใช้งาน</p>\n<p>ที่มา: <a href=\"https://jdcorporateblog.com/jd-com-introduces-chatrhino-empowering-industry-innovations-with-an-advanced-large-language-model/\">JD.com</a></p>\n<p><img alt=\"No Description\" src=\"https://www.blognone.com/sites/default/files/externals/f1a82ffb0affb93a3548e30711340660.png\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/chatbot\">Chatbot</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c634e484e70729fdedcd93d566d23dceb60246f7bc84f5a116386b7d010dfd42","category":"Thai"}