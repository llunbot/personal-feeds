{"title":"Ray-Ban Meta Smart Glasses เพิ่มฟีเจอร์ใหม่ด้าน AI และการทำงานแทนสมาร์ทโฟน","link":"https://www.blognone.com/node/142220","date":1727330507000,"content":"<div><div><div><p>Meta เพิ่มฟีเจอร์ใหม่ให้แว่นตาอัจฉริยะ Ray-Ban Meta Smart Glasses โดยเป็นฟีเจอร์ที่ทำงานร่วมกับ AI มากขึ้น และฟีเจอร์ที่ดึงการใช้งานจากสมาร์ทโฟนเพิ่มเข้ามา</p>\n<p>อย่างแรกเป็นการปรับปรุง Meta AI โดยสามารถสนทนาโต้ตอบต่อเนื่องได้เลย และสามารถตั้งคำถามกับสิ่งที่ปรากฏตรงหน้าของแว่นตา ไม่ต้องระบุคำสั่งซ้ำให้ดูภาพ ซึ่งทำให้การใช้งานลื่นไหลและเป็นธรรมชาติมากขึ้น รวมทั้งเพิ่มเครื่องมือเตือนความจำ เช่น ช่วยระบุตำแหน่งที่จอดรถได้จากภาพที่บันทึกไว้</p>\n<p>ในอนาคต Meta AI จะรองรับวิดีโอในแว่นตาอัจฉริยะด้วย ซึ่งทำให้มีความสามารถแนะนำเส้นทาง สถานที่น่าสนใจ เมื่อเดินทางไปยังพื้นที่ใหม่ และจะเพิ่มความสามารถการแปลภาษาเรียลไทม์ รองรับภาษาฝรั่งเศส อิตาลี และสเปน แปลกลับมาเป็นภาษาอังกฤษ</p>\n<p>Ray-Ban Meta Smart Glasses ยังเพิ่มเครื่องมือใหม่ เพื่อให้แว่นตานี้ทำหน้าที่แทนสมาร์ทโฟนได้ เช่นการเชื่อมต่อกับบริการฟังเพลงค่ายต่าง ๆ ทั้ง Spotify, Amazon Music, Audible และ iHeart, การสั่งสแกนคิวอาร์โค้ด แล้วให้เปิดบนสมาร์ทโฟนได้ทันที</p>\n<p>สุดท้ายเป็นเรื่องของแว่นตา โดย Ray-Ban Meta Smart Glasses จะเพิ่มตัวเลือกเลนส์แบบ Transition ที่ปรับสีตามความสว่างโดยรอบให้ผู้สวมใส่</p>\n<p>ที่มา: <a href=\"https://techcrunch.com/2024/09/25/meta-updates-ray-ban-smart-glasses-with-real-time-ai-video-reminders-and-qr-code-scanning/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e2d703b8ed6f1b5abf12ddf79ab7df4b.jpg\" /></p>\n</div></div></div><div><div>Topics: </div><div><div><a href=\"/topics/ray-ban\">Ray-Ban</a></div><div><a href=\"/topics/meta\">Meta</a></div><div><a href=\"/topics/smart-glass\">Smart Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73ee763ab93faefddd9da39d74d32b1b088e2f1c8c908f1244f8a1a2717a1a15","category":"Thai"}