{"title":"ผู้กำกับ Final Fantasy XIV ตอบคำถามเรื่องลง Xbox บอกพูดคุยกับไมโครซอฟท์อยู่","link":"https://www.blognone.com/node/125288","date":1634280675000,"content":"<div><div><div><p><a href=\"https://www.blognone.com/node/123704\">Final Fantasy XIV เป็นเกมออนไลน์ที่ได้รับความนิยมสูงในช่วงหลัง</a> แต่ด้วยข้อจำกัดด้านแพลตฟอร์มที่มีเฉพาะบนพีซี/แมค และ PlayStation ทำให้แฟนๆ เกมฝั่ง Xbox ถามหามาตลอดว่าจะได้เล่นหรือไม่</p>\n<p>Naoki Yoshida ผู้กำกับของ FFXIV ไปออกรายการสัมภาษณ์ของช่อง Easy Allies และได้รับคำถามนี้เช่นกัน เขาจึงถือโอกาสบอกว่ายังพูดคุยกับไมโครซอฟท์อยู่ และการพูดคุยไปในทิศทางบวก แม้เขายังไม่สามารถบอกได้ว่าจะมีหรือไม่มีเกมเวอร์ชัน Xbox ก็ตาม และหวังว่าจะสามารถประกาศข่าวกับแฟนๆ ได้ในเร็วๆ นี้</p>\n<p>เกม FFXIV มีภาคเสริมมาแล้วหลายภาค โดยภาคล่าสุดคือ Endwalker มีกำหนดวางขายในวันที่ 23 พฤศจิกายน 2021</p>\n<p><img src=\"https://www.blognone.com/sites/default/files/externals/a5584d37a79907a16a4de17883233398.jpg\" /></p>\n<p><img src=\"https://www.blognone.com/sites/default/files/externals/1d4d8cc4fb937df594ad6d86d373c355.jpg\" /></p>\n<p>ที่มา - <a href=\"https://www.windowscentral.com/ffxiv-xbox-discussions-microsoft-are-positive-says-game-director-naoki-yoshida\">Windows Central</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3de11b9d63fe70ae51627975ced85ba32bd5c9dab4ad2281060e81a155444f8b","category":"Thai"}