{"title":"[Gartner] ตลาดพีซีไตรมาส 1/2025 เติบโต 4.8% จากปัจจัย Windows 11 และภาษีนำเข้า","link":"https://www.blognone.com/node/145841","date":1744619913000,"content":"<div><div><div><p>บริษัทวิจัยตลาด Gartner รายงานข้อมูลตลาดพีซีของไตรมาสที่ 1 ปี 2025 จำนวนส่งมอบรวม 59 ล้านเครื่อง เพิ่มขึ้น 4.8% จากไตรมาสที่ 1 ปี 2024</p>\n<p>Rishi Padhi นักวิจัยจาก Gartner บอกว่ามีสองตลาดหลักในโลกที่ส่งผลต่อการเติบโตพีซีสูงในไตรมาสที่ผ่านมาคือ สหรัฐอเมริกาและญี่ปุ่น โดยในอเมริกาเติบโต 12.6% จากการที่ผู้จัดจำหน่ายสต็อกสินค้าล่วงหน้าก่อน<a href=\"https://www.blognone.com/node/145630\">คำสั่งขึ้นภาษีนำเข้าสินค้า</a></p>\n<p>ขณะที่ญี่ปุ่นการเติบโตมาจากประเด็นการอัปเกรดอุปกรณ์ให้รองรับ Windows 11 รวมทั้งความต้องการ Chromebook ที่เพิ่มสูงในภาคการศึกษา ทำให้ตลาดรวมเติบโตถึง 15.6%</p>\n<p>ส่วนแบ่งแยกตลาดตามความแบรนด์ลำดับที่ 1-6 ยังเหมือนเดิม โดย Lenovo อยู่ในอันดับ 1 ที่ 25.9%, อันดับ 2 HP 21.6%, อันดับ 3 Dell 16.3%, อันดับ 4 Apple 10.1%, อันดับ 5 Acer 6.5% และอันดับ 6 ASUS 6.3%</p>\n<p>ที่มา: <a href=\"https://www.gartner.com/en/newsroom/press-releases/2025-04-14-gartner-says-worldwide-pc-shipments-increased-4-point-8-percent-in-first-quarter-of-2025\">Gartner</a></p>\n<p><img alt=\"No Description\" src=\"https://www.blognone.com/sites/default/files/externals/b78a85b8d83c8df975ee3f6e72bad1e2.png\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/pc\">PC</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09dbcdbcfdd60423c926de8dd675597b1de04124a3b8fd7ef9ae44b9c172bc5f","category":"Thai"}