{"title":"Netflix เปิดตัวแอปจอยเกม Netflix Game Controller สำหรับเล่นเกมผ่านทีวี","link":"https://www.blognone.com/node/135187","date":1691538824000,"content":"<div><div><div><p>Netflix ออกแอปใหม่ชื่อว่า <strong>Netflix Game Controller</strong> โดยตอนนี้มีเฉพาะใน <a href=\"https://apps.apple.com/th/app/netflix-game-controller/id6447582581\">iPhone และ iPad</a> ส่วน Android ยังไม่มา</p>\n<p>รายละเอียดของแอปอธิบายว่า เร็ว ๆ นี้ใน Netflix จะสามารถเล่นเกมในทีวีผ่านแอป Netflix Game Controller ได้ โดยการจับคู่อุปกรณ์กับทีวี หน้าตาของแอปมีเพียงภาพเดียวคือหน้าตาของจอยเล่นเกม</p>\n<p>ก่อนหน้านี้มีรายงานว่า Netflix <a href=\"https://www.blognone.com/node/133247\">เตรียมออกแอปจอยเกม</a> เพื่อใช้เล่นเกมบนทีวี ตามแนวทางที่บริษัทต้องการ<a href=\"https://www.blognone.com/node/133096\">มุ่งสู่บริการคลาวด์เกมมิ่ง</a> หลังจาก Netflix เริ่มให้บริการ<a href=\"https://www.blognone.com/node/125629\">เล่นเกมผ่านมือถือ</a>มาตั้งแต่ปี 2021 และทยอยเพิ่มเกมมากขึ้นเรื่อย ๆ ทิศทางนี้จึงไม่เกินคาดเดานัก</p>\n<p>ที่มา: <a href=\"https://bgr.com/entertainment/netflix-is-a-step-closer-to-launching-its-own-cloud-gaming-service/\">BGR</a></p>\n<p><img alt=\"No Description\" src=\"https://www.blognone.com/sites/default/files/externals/f475066fad00c683e126b946966bada0.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0dfdaed29c7303006983d8637d45190327c170122b77d899414e53e65ef3e363","category":"Thai"}