{"title":"ซัมซุงเปิดตัว Galaxy Book 4, ใช้ Core Ultra, เชื่อมต่อ Copilot, เปลี่ยนสมาร์ทโฟนให้เป็นกล้องพีซี","link":"https://www.blognone.com/node/137597","date":1704908726000,"content":"<div><div><div><p>ซัมซุงเปิดตัว <a href=\"https://news.samsung.com/global/introducing-galaxy-book4-series-the-most-intelligent-and-powerful-galaxy-book-yet\">Galaxy Book 4</a> แล็ปท็อปซีรีส์ล่าสุด ได้แก่</p>\n<ul>\n<li><strong>Galaxy Book 4 Pro:</strong> ใช้โปรเซสเซอร์ Intel Core Ultra 5/7 กราฟิก Intel Arc มีหน้าจอขนาด 14 และ 16 นิ้ว</li>\n<li><strong>Galaxy Book 4 Pro 360:</strong> อุปกรณ์ 2-in-1 ที่พับครึ่งได้ สเปกเหมือนรุ่น Pro และมีหน้าจอขนาด 16 นิ้ว พร้อมปากกา S Pen</li>\n<li><strong>Galaxy Book 4 Ultra:</strong> ใช้โปรเซสเซอร์ Intel Core Ultra 7/9 มีหน้าจอขนาด 16 นิ้ว การ์ดจอ NVIDIA GeForce RTX 4050/4070 ที่เก็บข้อมูล SSD จุสูงสุด 2TB หน่วยความจำสูงสุด 64GB แบตเตอรี่ 76Wh และชาร์จเร็ว 140W</li>\n</ul>\n<p><img alt=\"No Description\" src=\"https://www.blognone.com/sites/default/files/externals/42ecbd4bc9a15cd863205c431fb3b347.png\" /></p>\n<p>ตัวเครื่องมาพร้อมกับ Windows 11 Home หน้าจอสัมผัส Dynamic AMOLED 2X ความละเอียดภาพสูง 2880×1800 และกล้อง 2 ล้านพิกเซล รวมถึงมีพอร์ต Thunderbolt 4 สำหรับถ่ายโอนข้อมูลและชาร์จ 2 ช่อง พอร์ต USB-A พอร์ต HDMI 2.1 พอร์ตแจ็คหูฟัง และช่องอ่านการ์ด MicroSD</p>\n<p>Galaxy Book 4 เป็น AI PC ที่มาพร้อมกับ<a href=\"https://www.blognone.com/node/137489\">ปุ่ม Copilot ใหม่บนคีย์บอร์ด</a>และฟีเจอร์การเชื่อมต่อ AI โดยความร่วมมือกับไมโครซอฟท์ที่งาน <a href=\"https://youtu.be/X6zHlVwkD7s\">CES 2024</a> ช่วยให้ Copilot สามารถค้นหา อ่าน หรือสรุปข้อความจากสมาร์ทโฟน Samsung Galaxy หรือแม้แต่เขียนและส่งข้อความ รวมทั้งใช้ประโยชน์จากฟังก์ชันอื่น ๆ ของสมาร์ทโฟนได้โดยตรงจากพีซี</p>\n<p>ทั้งนี้ ซัมซุงเป็นพันธมิตรกับไมโครซอฟท์มาโดยตลอดและเป็นบริษัทแรกที่ได้ใช้ฟีเจอร์ <a href=\"https://www.blognone.com/topics/phone-link\">Phone Link</a> ก่อน จึงไม่ชัดเจนว่าการเชื่อมต่อกับ Copilot จะเป็นฟีเจอร์พิเศษเฉพาะสมาร์ทโฟน Samsung Galaxy หรือไม่</p>\n<p>นอกจากนี้ก็ยังสามารถเปลี่ยนกล้องในสมาร์ทโฟน Galaxy ให้เป็นเว็บแคมสำหรับพีซีได้แล้ว รวมถึงฟีเจอร์ต่าง ๆ เช่น การเบลอพื้นหลังและการจัดเฟรมอัตโนมัติ</p>\n<p><img alt=\"No Description\" src=\"https://www.blognone.com/sites/default/files/externals/379a2f1184824cefae7b18bdbc9b651e.jpg\" /></p>\n<p>สินค้าจะวางจำหน่ายในสหรัฐอเมริกาเร็ว ๆ นี้และยังไม่ได้ระบุราคา</p>\n<p>ที่มา - <a href=\"https://news.samsung.com/global/samsung-introduces-new-intelligent-connectivity-features-on-galaxy-book4-series-in-collaboration-with-microsoft\">Samsung Global Newsroom</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-book\">Galaxy Book</a></div><div><a href=\"/topics/laptop\">Laptop</a></div><div><a href=\"/topics/core-ultra\">Core Ultra</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/ces-2024\">CES 2024</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d5695e459cbb8d24c822004ae54bf384282ccfea0a2c692658b0988e250bd99","category":"Thai"}