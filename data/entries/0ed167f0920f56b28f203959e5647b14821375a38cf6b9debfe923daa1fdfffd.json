{"title":"Autodesk ประกาศปลดพนักงาน 9% ส่วนใหญ่เป็นฝ่ายขาย ให้สอดคล้องกับวิธีขายซอฟต์แวร์ที่เปลี่ยนไป","link":"https://www.blognone.com/node/144992","date":1740742538000,"content":"<div><div><div><p>Autodesk ประกาศแผนปลดพนักงานจำนวน 1,350 คน คิดเป็น 9% ของจำนวนพนักงานทั้งหมด</p>\n<p>Andrew Anagnost ซีอีโอ Autodesk อธิบายเหตุผลว่าปัจจุบันโมเดลการขายซอฟต์แวร์เปลี่ยนไปเป็นแบบ Subscription ส่วนการทำสัญญาแบบต่อเนื่องหลายปีก็เปลี่ยนเป็นระบบให้ลูกค้าบริหารจัดการเอง จึงทำให้บริษัทต้องปรับโครงสร้างในฝ่ายที่เกี่ยวข้อง เพื่อให้เหมาะสมสอดคล้องมากขึ้น นอกจากนี้บริษัทยังให้เหตุผลเรื่องการรักษาความสามารถในการแข่งขัน ท่ามกลางภาวะเศรษฐกิจที่ผันผวน</p>\n<p>Anagnost บอกว่าการตัดสินใจนี้เกิดจากตัวเขาและทีมผู้บริหารใต้ซีอีโอ โดยไม่มีแรงกดดันจากบุคคลภายนอก เนื่องจากมีรายงานข่าวก่อนหน้านี้ว่ากลุ่มนักลงทุนได้กดดันให้บริษัทเร่งลดค่าใช้จ่าย</p>\n<p>ที่มา: <a href=\"https://www.bloomberg.com/news/articles/2025-02-27/autodesk-to-cut-jobs-in-focus-on-boosting-profitability\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/8814d0800bba46d768b5385fa484102c.png\" /></p>\n</div></div></div><div><div>Topics: </div><div><div><a href=\"/topics/autodesk\">Autodesk</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ed167f0920f56b28f203959e5647b14821375a38cf6b9debfe923daa1fdfffd","category":"Thai"}