{"title":"Meta เปิดตัว Orion แว่นตา AR มีจอแสดงผล ที่ออกแบบเหมือนแว่นตาสวมใส่ประจำวัน","link":"https://www.blognone.com/node/142210","date":1727308828000,"content":"<div><div><div><p>Meta เปิดตัว <strong>Orion</strong> แว่นตา AR ที่ระบุว่ามีเทคโนโลยีล้ำหน้าที่สุดที่เคยมีมา ตัวเลนส์เป็นหน้าจอแสดงข้อมูลต่าง ๆ จึงสามารถเชื่อมต่อระหว่างโลกภายนอกกับสิ่งที่แสดงในโลกเสมือนได้กลมกลืนที่สุด</p>\n<p>โครงการพัฒนาแว่นตา AR นี้ Mark Zuckerberg ซีอีโอเคยพูดถึงมาแล้วเมื่อสามปีที่แล้วในชื่อ <a href=\"https://www.blognone.com/node/125562\">Project Nazare</a></p>\n<p>Meta บอกว่าแว่นตา AR จะเป็นคำตอบของระบบประมวลผลแบบใหม่ที่คนสามารถควบคุมได้ เพราะสามารถอยู่กับผู้ใช้งานได้ตลอดวัน ต่างจากจอสมาร์ทโฟน สามารถเพิ่มวัตถุหรือคอนเทนต์ไม่ว่าจะเป็น 2D หรือ 3D ได้ทุกที่ติดตามตัว แว่น Orion ยังรองรับการเชื่อมต่อกับ Meta AI จึงสามารถทำงานได้ตามที่ออกคำสั่ง และการเป็นแว่นตาจึงลดข้อจำกัดในการใช้งาน คนจะไม่แยกตัวเองออกจากโลกภายนอก</p>\n<p>Orion ยังไม่มีจำหน่ายสำหรับลูกค้าทั่วไป แต่ Meta ยืนยันว่าตอนนี้ไม่ได้เป็นสินค้าต้นแบบสถานะงานวิจัย แต่พร้อมนำมาพัฒนาเป็นสินค้าจริงแล้ว ซึ่งยังอยู่ในขั้นตอนการปรับปรุงสินค้าภายในก่อน เพื่อให้มีความพร้อมเมื่อเริ่มขายกับลูกค้าทั่วไป</p>\n<p>ในตอนนี้ Orion จะเริ่มทดสอบสินค้าต้นแบบกับพนักงานของ Meta และผู้ร่วมงาน Connect บางราย เพื่อศึกษารูปแบบการใช้งาน และจะเปิดขายทั่วไปในอนาคต เป้าหมายของ Meta สำหรับการทำ Orion ขายกับลูกค้าทั่วไปคือ AR แสดงผลได้ชัดเจนกว่าสินค้าอื่น, ทำงานได้ดีแม้อุปกรณ์มีขนาดเล็ก และสามารถทำราคาขายที่คนเข้าถึงได้</p>\n<p>ที่มา: <a href=\"https://about.fb.com/news/2024/09/introducing-orion-our-first-true-augmented-reality-glasses/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/a8a4a35bd90d5fff7d7a57c738938893.jpg\" /></p>\n<blockquote><p>Here’s a sneak peek at Meta’s new small form glasses, called Orion. They’re fully standalone and feature eye, hand, and even neural tracking. Can’t wait to try these! <a href=\"https://t.co/gIN2NOllMW\">pic.twitter.com/gIN2NOllMW</a></p>\n<p>— Nathie @ Meta Connect (@NathieVR) <a href=\"https://twitter.com/NathieVR/status/1839001358940385780?ref_src=twsrc%5Etfw\">September 25, 2024</a></p></blockquote>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/augmented-reality\">Augmented Reality</a></div><div><a href=\"/topics/smart-glass\">Smart Glass</a></div><div><a href=\"/topics/wearable-computing\">Wearable Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c13e0491d2d7104cdede556e3f3950bb8ba8b4373fe6d3544e1b8b4d89115a68","category":"Thai"}