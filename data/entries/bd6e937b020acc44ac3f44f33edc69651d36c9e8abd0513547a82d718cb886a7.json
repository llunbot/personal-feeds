{"title":"Apple แจ้งนักพัฒนาให้ปฏิบัติตามข้อกำหนดใหม่ App Store ตามกฎใหม่ของรัฐบาลจีน","link":"https://www.blognone.com/node/136059","date":1696379873000,"content":"<div><div><div><p>มีรายงานว่าแอปเปิลได้เริ่มแจ้งนักพัฒนาถึงการปรับข้อกำหนดของแอปที่จะอยู่ใน App Store ประเทศจีน เพื่อให้เป็นไปตามกฎใหม่ของทางหน่วยงานกำกับดูแลจีนแล้ว ที่ระบุว่าผู้พัฒนาแอปจะต้องส่งรายละเอียดข้อมูลการทำงานให้กับรัฐบาลก่อน จึงจะได้รับใบอนุญาตให้แอปอยู่ในสโตร์ได้</p>\n<p>ก่อนหน้านี้ CAC หรือหน่วยงานกำกับดูแลด้านไซเบอร์ของจีน <a href=\"https://www.blognone.com/node/135972\">ประกาศ</a>รายชื่อแอปพลิเคชันสโตร์ที่ลงทะเบียนให้ข้อมูลกับหน่วยงาน แต่ไม่ปรากฏ App Store ของแอปเปิล</p>\n<p>คาดว่าข้อกำหนดใหม่ของจีนนี้ ออกมาเพื่อแก้ไขปัญหาที่แม้จะมีการจำกัดการเข้าถึงโซเชียลเช่น Facebook, Instagram แต่พอแอปพลิเคชันสโตร์ยังคงมีแอปเหล่านี้ให้ดาวน์โหลด ผู้ใช้งานในจีนก็ยังสามารถหาช่องทางใช้งานแอปได้ผ่านมือถือ จีนจึงต้องการลบแอปเหล่านี้ออกจากสโตร์ด้วยนั่นเอง</p>\n<p>แอปเปิลแจ้งนักพัฒนาว่าแอปใหม่ที่ส่งเข้ามาใน App Store จีน จะต้องแนบเอกสารว่าแอปผ่านการตรวจสอบจากหน่วยงานจีนแล้วด้วย มีผลตั้งแต่สิ้นเดือนกันยายนที่ผ่านมา ส่วนแอปที่มีในสโตร์อยู่แล้ว จะเริ่มมีผลบังคับใช้ในเดือนมีนาคม 2024 ซึ่ง Facebook คงเป็นหนึ่งในแอปที่ได้รับผลกระทบด้วยนั่นเอง</p>\n<p>ที่มา: <a href=\"https://appleinsider.com/articles/23/10/03/apple-bows-to-china-starts-enforcing-app-store-rules\">Apple Insider</a></p>\n<p><img src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" alt /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd6e937b020acc44ac3f44f33edc69651d36c9e8abd0513547a82d718cb886a7","category":"Thai"}