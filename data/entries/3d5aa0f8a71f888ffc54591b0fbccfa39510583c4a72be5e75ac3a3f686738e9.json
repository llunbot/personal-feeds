{"title":"PyTorch ออกเวอร์ชันใหญ่ 2.0 รุ่นเสถียร ปรับสถาปัตยกรรม API ครั้งใหญ่","link":"https://www.blognone.com/node/133038","date":1678939093000,"content":"<div><div><div><p>โครงการ PyTorch (<a href=\"https://www.blognone.com/node/130362\">ที่ปัจจุบัน Meta ยกให้ Linux Foundation ไปดูแลต่อแล้ว</a>) เปิดตัว PyTorch 2.0 เวอร์ชันอัพเกรดครั้งใหญ่ที่รอคอยกันมานาน และทดสอบแบบพรีวิวมาสักระยะหนึ่งแล้ว</p>\n<p>ฟีเจอร์ใหม่ที่สำคัญที่สุดคือ <strong>torch.compile</strong> ที่เป็น API หลักตัวใหม่ของ PyTorch ที่ช่วยเพิ่มประสิทธิภาพของโมเดล (เฉลี่ย 21% บนทศนิยม Float32 และ 51% บนทศนิยม AMP/Float16) และจะเป็นแกนหลักของ PyTorch ซีรีส์ 2.x ต่อไปในอนาคต ตอนนี้ torch.compile ยังเป็น \"ตัวเลือก\" (optional) เลือกใช้ได้ตามต้องการ และเข้ากันได้กับโค้ดเก่า 100%</p>\n<p><img alt=\"No Description\" src=\"https://www.blognone.com/sites/default/files/externals/9f25c609875a982fdbac6d306c10f27c.jpg\" /></p>\n<p>เบื้องหลัง torch.compile ประกอบด้วยเทคโนโลยีหลายอย่าง ได้แก่ TorchDynamo, AOTAutograd, PrimTorch, TorchInductor ที่เขียนขึ้นมาใหม่ด้วย Python แทนชิ้นส่วนเดิมที่เป็น C++ (PyTorch บอกว่าจะพยายามมุ่งไปในทิศที่เป็น Python มากขึ้น) ชิ้นส่วนหนึ่งที่น่าสนใจคือ TorchInductor เป็น deep learning compiler ที่สร้างโค้ดขึ้นมาให้ทำงานได้บนสถาปัตยกรรมหลายแบบ โดยการทำงานบนจีพียู NVIDIA/AMD จะใช้ผ่าน <a href=\"https://openai.com/research/triton\">OpenAI Triton</a> อีกที</p>\n<p><img alt=\"No Description\" src=\"https://www.blognone.com/sites/default/files/externals/6a21b5e111330afca528b5bc3cca455c.jpg\" /></p>\n<p>ของใหม่อีกอย่างคือ  Accelerated Transformers หรือชื่อเดิม Better Transformer เป็นการเขียน Transformer API เวอร์ชันใหม่ให้มีประสิทธิภาพดีขึ้นกว่าเดิม รองรับรูปแบบการใช้งานใหม่ๆ และออกแบบสถาปัตยกรรมให้รองรับเคอร์เนล (ของ PyTorch) แบบคัสตอมด้วย</p>\n<p><img alt=\"No Description\" src=\"https://www.blognone.com/sites/default/files/externals/78050a076a2155e1240490272553a4b7.png\" /></p>\n<p>รายละเอียดของฟีเจอร์ใหม่ทั้งหมดอ่านได้จาก <a href=\"https://pytorch.org/blog/pytorch-2.0-release\">PyTorch 2.0</a></p>\n<p>ที่มา - <a href=\"https://pytorch.org/blog/pytorch-2.0-release/\">PyTorch</a></p>\n</div></div></div><div><div>Topics: </div><div><div><a href=\"/topics/pytorch\">PyTorch</a></div><div><a href=\"/topics/machine-learning\">Machine Learning</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d5aa0f8a71f888ffc54591b0fbccfa39510583c4a72be5e75ac3a3f686738e9","category":"Thai"}