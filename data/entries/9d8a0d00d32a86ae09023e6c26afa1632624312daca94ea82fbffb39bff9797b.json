{"title":"เปิดตัว Microsoft Start เว็บ-แอพอ่านข่าวตัวใหม่ แหล่งข่าวเดียวกับใน Microsoft Edge","link":"https://www.blognone.com/node/124640","date":1631114375000,"content":"<div><div><div><p>ไมโครซอฟท์เปิดตัวบริการใหม่ชื่อ Microsoft Start เป็นหน้าเว็บ (<a href=\"https://www.microsoftstart.com/\">MicrosoftStart.com</a>) และแอพบน Android/iOS สำหรับอ่านข่าวสารจากทั่วโลก</p>\n<p>ข่าวที่แสดงบน Microsoft Start เป็นเนื้อหาชุดเดียวกับที่แสดงในหน้าแท็บใหม่ของ Microsoft Edge และในปุ่ม News and Interests บนทาสก์บาร์ของ Windows 10 ในปัจจุบัน รวมถึงจะใช้ใน Widgets ของ Windows 11 ด้วย</p>\n<p>เดิมที ไมโครซอฟท์มีบริการอ่านข่าวออนไลน์อยู่แล้วบน MSN และแอพ Microsoft News ของ Windows 10 ซึ่งไมโครซอฟท์ระบุว่า Microsoft Start เป็นการนำข่าวมาคัดเลือกให้ถูกใจผู้ใช้ ด้วยเทคโนโลยี AI ร่วมกับบรรณาธิการข่าวที่เป็นมนุษย์ และปรับเรื่อง personalization ให้ดีขึ้น</p>\n<p>ไมโครซอฟท์บอกว่าบริการ MSN จะมีอยู่ดังเดิม แต่ไม่ได้พูดถึงแอพ Microsoft News ว่าจะมีชะตากรรมอย่างไรต่อไป</p>\n<p><img src=\"https://www.blognone.com/sites/default/files/externals/d940824fd7b1b8164937ff466415c066.jpg\" /></p>\n<p><img src=\"https://www.blognone.com/sites/default/files/externals/e8a790464149210113fcc54b24cec02f.jpg\" /></p>\n<p>ที่มา - <a href=\"https://blogs.windows.com/windowsexperience/2021/09/07/the-content-you-care-about-simplified-and-reinvented-introducing-microsoft-start/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/news\">News</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d8a0d00d32a86ae09023e6c26afa1632624312daca94ea82fbffb39bff9797b","category":"Thai"}