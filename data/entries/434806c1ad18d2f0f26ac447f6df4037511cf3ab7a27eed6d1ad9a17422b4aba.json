{"title":"Amazon รายงานผลประกอบการ - AWS และธุรกิจโฆษณา ยังคงเติบโตโดดเด่น","link":"https://www.blognone.com/node/142885","date":1730416925000,"content":"<div><div><div><p>Amazon รายงานผลประกอบการของไตรมาสที่ 3 ปี 2024 มียอดขายสุทธิเพิ่มขึ้น 11% จากช่วงเดียวกันในปีก่อนเป็น 158,877 ล้านดอลลาร์ และมีกำไรสุทธิเพิ่มขึ้นเป็น 15,328 ล้านดอลลาร์</p>\n<p>รายได้ของ AWS ได้ไตรมาสที่ผ่านมาเพิ่มขึ้นถึง 19% เป็น 27,452 ล้านดอลลาร์ เฉพาะส่วนธุรกิจนี้มีกำไรจากการดำเนินงานเพิ่มขึ้นเป็น 10,447 ล้านดอลลาร์</p>\n<p>ตัวเลขของ AWS สะท้อนว่าธุรกิจบริการคลาวด์ยังมีความต้องการจากลูกค้าสูง เมื่อเทียบกับ<a href=\"https://www.blognone.com/node/136427\">ปีที่แล้ว</a> AWS รายได้โตที่อัตรา 12% เป็นทิศทางเดียวกับผู้ให้บริการคลาวด์รายอื่นที่เพิ่งรายงานตัวเลขไป โดยไมโครซอฟท์ <a href=\"https://www.blognone.com/node/142860\">รายได้ Azure เพิ่มขึ้น 33%</a> และกูเกิลมีรายได้ <a href=\"https://www.blognone.com/node/142839\">Google Cloud เพิ่มขึ้น 35%</a></p>\n<p>อีกส่วนธุรกิจที่มีการเติบโตสูงโดดเด่นในช่วงที่ผ่านมาของ Amazon คือโฆษณา ในไตรมาสที่ผ่านมารายได้ส่วนนี้เพิ่มขึ้น 19% เป็น 14,331 ล้านดอลลาร์</p>\n<p>ที่มา: <a href=\"https://ir.aboutamazon.com/news-release/news-release-details/2024/Amazon.com-Announces-Third-Quarter-Results/default.aspx\">Amazon</a></p>\n<p><img src=\"https://www.blognone.com/sites/default/files/externals/50fccf62583088194f0a15c3fb3d629d.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/aws\">AWS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"434806c1ad18d2f0f26ac447f6df4037511cf3ab7a27eed6d1ad9a17422b4aba","category":"Thai"}