{"title":"อินเทลเปิดตัว Xeon Scalable Gen 5 ออกปลายปี 2023, ออก Xeon รุ่น E-core ปี 2024","link":"https://www.blognone.com/node/133223","date":1680179605000,"content":"<div><div><div><p>อินเทลประกาศแผนการออกซีพียูเซิร์ฟเวอร์ตระกูล Xeon Scalable ในอนาคต ถัดจาก <a href=\"https://www.blognone.com/node/132207\">4th Gen Xeon Scalable  (Sapphire Rapids)</a> ที่เพิ่งวางขายเมื่อเดือนมกราคม 2023</p>\n<ul>\n<li><strong>Emerald Rapids</strong> ออก Q4 2023 เป็น Xeon แบบ P-core เหมือน Sapphire Rapids ใช้แพลตฟอร์มเดียวกัน อัพเกรดง่าย, ตอนนี้ตั้งชื่ออย่างเป็นทางการแล้วว่า 5th Gen Xeon Scalable ตอนนี้ส่งตัวอย่างให้ลูกค้าผู้ผลิตเซิร์ฟเวอร์แล้ว</li>\n<li><strong>Sierra Forest</strong> ออก H1 2024 เป็น Xeon แบบ E-core รุ่นแรก จะมี 144 คอร์ต่อซ็อคเก็ต สำหรับงานที่ต้องการความหนาแน่นของซีพียูสูงๆ, ใช้กระบวนการผลิต Intel 3</li>\n<li><strong>Granite Rapids</strong> เป็น Xeon P-core ที่จะออกปี 2024 ตามหลัง Sierra Forest ไม่นานนัก ใช้เทคโนโลยีและการออกแบบร่วมกัน, ผลิตด้วย Intel 3, มี memory interface แบบใหม่ที่เรียกว่า Multiplexer Combined Rank (MCR) ส่งข้อมูลได้ 8,800 mega transfers per second เพิ่มขึ้น 80% จากปัจจุบัน</li>\n<li><strong>Clearwater Forest</strong> เป็น Xeon E-core รุ่นที่สอง ออกปี 2025 ใช้การผลิตแบบ 18A</li>\n</ul>\n<p>หน้าตาชิป Emerald Rapids ของจริง</p>\n<p><img alt=\"No Description\" src=\"https://www.blognone.com/sites/default/files/externals/44791c055451a15f422b8787ab81ccb7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/25a3ef81fde2ce3d0fac55795a7debf3.jpg\" /></p>\n<p>แผนการออก Xeon ของอินเทล</p>\n<p><img alt=\"No Description\" src=\"https://www.blognone.com/sites/default/files/externals/f2da0b7efb941c6ca58b5c87d91b4b2a.jpg\" /></p>\n<p>นอกจากนี้ อินเทลยังประกาศออกชิปเร่งความเร็ว AI (accelerator) รุ่นใหม่คือ Habana Gaudi 3 ต่อจาก <a href=\"https://www.blognone.com/node/128404\">Habana Gaudi 2 ที่เปิดตัวในปี 2022</a> แต่ยังไม่เผยรายละเอียด และช่วงเวลาวางขาย รวมถึงบอกว่าจะออกสินค้ากลุ่ม FGPA อีก 15 อย่างภายในปีนี้เช่นกัน</p>\n<p>ที่มา - <a href=\"https://www.intel.com/content/www/us/en/newsroom/news/four-takeaways-from-intel-investor-webinar.html\">Intel</a></p>\n</div></div></div><div><div>Topics: </div><div><div><a href=\"/topics/xeon\">Xeon</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4d2ce351a7ce94844bc3199c19de0c2738af0dbe8065ccb589c92c87c12d673","category":"Thai"}