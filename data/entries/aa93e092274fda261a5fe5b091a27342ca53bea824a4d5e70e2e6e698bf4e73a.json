{"title":"AMD เลื่อนวันขาย Ryzen 9000 เป็นเดือนสิงหาคม หลังพบปัญหาคุณภาพสินค้าล็อตแรกๆ","link":"https://www.blognone.com/node/141067","date":1721866331000,"content":"<div><div><div><p>AMD ประกาศเลื่อนวันวางขาย<a href=\"https://www.blognone.com/node/140106\">ซีพียูเดสก์ท็อป Ryzen 9000 แกน Zen 5</a> ที่เดิมประกาศขาย 31 กรกฎาคม ออกไปเป็นเดือนสิงหาคม โดยระบุว่าพบปัญหาคุณภาพในสินค้าล็อตแรกๆ (we found the initial production units that were shipped to our channel partners did not meet our full quality expectations.) แต่ไม่บอกรายละเอียดว่าคืออะไร</p>\n<p>ตามข่าวบอกว่า AMD เรียกคืนซีพียู Ryzen 9000 ที่ส่งมอบตามช่องทางค้าปลีกและผู้ผลิตฮาร์ดแวร์ OEM ไปแล้ว และจะเปลี่ยนเป็นสินค้าล็อตใหม่ให้ ทำให้วันวางขายต้องเลื่อนออกไปเล็กน้อย</p>\n<ul>\n<li>Ryzen 7 9700X และ Ryzen 5 9600X จะวางขาย 8 สิงหาคม</li>\n<li>Ryzen 9 9950X และ Ryzen 9 9900X จะวางขาย 15 สิงหาคม</li>\n</ul>\n<p>ที่มา - <a href=\"https://www.tomshardware.com/pc-components/cpus/amd-delays-its-ryzen-9000-launch-due-to-unspecified-quality-issue-new-launch-in-august-chipmaker-pulls-back-all-units-shipped-globally-for-quality-checks\">Tom's Hardware</a></p>\n<p><img src=\"https://www.blognone.com/sites/default/files/externals/75d08ef5bc21d7fa2aa3772221035060.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa93e092274fda261a5fe5b091a27342ca53bea824a4d5e70e2e6e698bf4e73a","category":"Thai"}