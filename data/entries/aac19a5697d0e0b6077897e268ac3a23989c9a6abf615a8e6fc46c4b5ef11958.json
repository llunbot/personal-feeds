{"title":"Amazon เปิดตัว Nova Act โมเดลที่เทรนมาพิเศษเพื่อเป็น Agentic AI ควบคุมหน้าเว็บ","link":"https://www.blognone.com/node/145585","date":1743480656000,"content":"<div><div><div><p><a href=\"https://www.blognone.com/node/143444\">Amazon เปิดตัวโมเดลภาษาขนาดใหญ่ของตัวเองชื่อ Nova ในเดือนพฤศจิกายน 2024</a> หลังจากนั้น<a href=\"https://www.blognone.com/node/144956\">เริ่มนำมาใช้ในผลิตภัณฑ์คอนซูเมอร์อย่าง Alexa+</a> บ้างแล้ว</p>\n<p>ล่าสุด Amazon เปิดตัว <strong>Amazon Nova Act</strong> โมเดลย่อยในตระกูล Nova ที่เทรนมาเพื่องานควบคุมการท่องเว็บผ่านเบราว์เซอร์โดยเฉพาะ เปิดทางให้เกิดงานสาย Agentic AI ที่นำ Nova Act ไปควบคุมหน้าเว็บต่างๆ ได้ง่ายผ่าน Nova Act SDK ที่เปิดให้นักพัฒนาภายนอกเข้ามาเชื่อมต่อ</p>\n<p>Nova Act นั้นทำงานคล้ายๆ กับ <a href=\"https://www.blognone.com/node/144276\">OpenAI Operator</a> หรือ <a href=\"https://www.blognone.com/node/143586\">Gemini Mariner</a> ที่เปิดตัวไปก่อนแล้ว จุดเด่นของ Nova Act คือเป็นโมเดลที่ปรับแต่งมาเพื่องานลักษณะนี้ งานอ่านเว็บ ควบคุมเว็บ รู้จักไอคอนต่างๆ บนหน้าเว็บ (เช่น ระบบรีวิวแบบ 5 ดาวที่นิยมกัน) ควบคุม UI ที่พบบ่อยๆ หน้าเว็บ เช่น ตัวเลือกวันที่ ตัวเลือกเมืองจากแผนที่ ฯลฯ จึงทำได้ดีกว่าโมเดลคู่แข่งระดับเดียวกัน</p>\n<p>Nova Act ยังมาพร้อมกับ SDK ที่เตรียมมาพร้อมสำหรับการสั่งงานหน้าเว็บที่ใช้บ่อยๆ (search, checkout, answer questions about the screen) สั่งเงื่อนไขพิเศษที่ซับซ้อน (don’t accept the insurance upsell) รวมถึงการทำงานแบบ headless โดยไม่ต้องโชว์ภาพให้เห็นตลอดเวลา</p>\n<p>ที่มา - <a href=\"https://www.aboutamazon.com/news/innovation-at-amazon/amazon-nova-website-sdk\">Amazon</a>, <a href=\"https://labs.amazon.science/blog/nova-act\">Amazon AGI Blog</a></p>\n<p><img alt=\"No Description\" src=\"https://www.blognone.com/sites/default/files/externals/8907ef11e44441ce6931b8da39e1819e.png\" /></p>\n<p><img alt=\"No Description\" src=\"https://www.blognone.com/sites/default/files/externals/b14f80858bf5d61025ff79bc99a53999.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aac19a5697d0e0b6077897e268ac3a23989c9a6abf615a8e6fc46c4b5ef11958","category":"Thai"}