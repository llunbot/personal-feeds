{"title":"AYANEO เปิดตัวเครื่องเล่นเกมพกพารุ่น Next Lite ใช้ SteamOS เวอร์ชันไม่เป็นทางการ","link":"https://www.blognone.com/node/137643","date":1705063139000,"content":"<div><div><div><p>AYANEO ผู้ผลิตเครื่องเล่นเกมพีซีพกพาจากฮ่องกง เปิดตัวเครื่องเล่นเกมรุ่นใหม่ AYANEO Next Lite เป็นเวอร์ชันย่อยของเครื่อง AYANEO Next ที่เคยเปิดตัวมาก่อนหน้านี้ แต่เปลี่ยนระบบปฏิบัติการจาก Windows 11 มาเป็น... SteamOS เพื่อให้ราคาถูกลง</p>\n<p>อ่านมาถึงตรงนี้หลายคนอาจสงสัยว่า Valve ยอมให้บริษัทอื่นนำ SteamOS ไปใช้ด้วยงั้นหรือ คำตอบคือระบบปฏิบัติการที่ AYANEO เลือกใช้งานคือ <a href=\"https://github.com/HoloISO/holoiso\">HoloISO</a> โครงการโอเพนซอร์สที่พยายามแกะ SteamOS เวอร์ชันของ Steam Deck (<a href=\"https://en.wikipedia.org/wiki/SteamOS\">โค้ดเนมภายในคือ Holo</a>) ออกมาเป็นลินุกซ์ดิสโทรที่ไปติดตั้งบนพีซีเครื่องอื่นๆ ได้ด้วย (ตัว Steam client ไม่ได้โอเพนซอร์ส แต่สามารถดาวน์โหลดมาใช้เองได้) หน้าเว็บของโครงการระบุว่า HoloISO ไม่ได้เหมือนกับ SteamOS ทั้งหมด 100% แต่ก็คล้ายคลึงกันมาก โดยมีข้อจำกัดทางฮาร์ดแวร์บางอย่าง เช่น ไม่สามารถรันได้บนจีพียู NVIDIA เพราะปัญหาไดรเวอร์ เป็นต้น</p>\n<p>AYANEO Next Lite ใช้ดีไซน์แบบเดียวกับรุ่น Next ส่วนสเปกยังบอกคร่าวๆ แค่ว่าใช้หน้าจอ 7\" 800p, แบตเตอรี่ขนาด 47 Wh (เท่ากับรุ่น Next) โดยยังไม่บอกข้อมูลสเปกส่วนอื่นและราคา แต่ที่แน่ๆ คือจะถูกกว่า<a href=\"https://www.ayaneo.com/goods/7640045551861\">รุ่น Next ที่ราคา 1,315 ดอลลาร์</a> (Ryzen 7 5825U, 16GB, 1TB)</p>\n<p><img alt=\"No Description\" src=\"https://www.blognone.com/sites/default/files/externals/d735ad5389f3b8dd6d23de87f09bc211.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ef8048561697c35ecae38ded9db9e34b.jpg\" /></p>\n<p>ที่มา - <a href=\"https://www.ayaneo.com/article/806\">AYANEO</a>, <a href=\"https://www.gamingonlinux.com/2024/01/ayaneo-next-lite-handheld-announced-with-steamos-linux/\">Gaming on Linux</a></p>\n</div></div></div><div><div>Topics: </div><div><div><a href=\"/topics/ayaneo\">AYANEO</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/steamos\">SteamOS</a></div><div><a href=\"/topics/steam-deck\">Steam Deck</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07d9e23b6bc118b003e85bfd33b3a453dedaba5abe0f8c5fd9b60c7f873c6a84","category":"Thai"}