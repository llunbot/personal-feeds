{"title":"หน่วยงานกำกับดูแลการแข่งขันบราซิล ออกคำสั่งให้ Apple ต้องเปิด In-App สามารถจ่ายเงินผ่านเว็บภายนอกได้","link":"https://www.blognone.com/node/143362","date":1732752998000,"content":"<div><div><div><p>บราซิลเป็นประเทศล่าสุดที่แจ้งความผิดแอปเปิลประเด็นการห้ามนักพัฒนาใช้ระบบจ่ายเงินภายนอก หรือเปิดให้เชื่อมต่อไปเว็บไซต์เพื่อชำระเงิน โดยหน่วยงานกำกับดูแลการแข่งขันของบราซิลบอกว่าแอปเปิลต้องยกเลิกข้อห้ามนี้กับนักพัฒนาสำหรับแอปของผู้ใช้งานในประเทศ</p>\n<p>รายละเอียดคำสั่งบอกว่า แอปเปิลกำหนดให้นักพัฒนาที่ขายสินค้าดิจิทัลหรือคอนเทนต์ภายในแอป ต้องใช้ระบบ In-App ของ App Store ในการจ่ายเงินเท่านั้น ไม่สามารถเชื่อมต่อไปยังระบบจ่ายเงินอื่น หรือไปยังเว็บไซต์ผู้พัฒนาได้ มิฉะนั้นแอปจะถูกแบน ซึ่งหน่วยงานระบุว่าเป็นพฤติกรรมต่อต้านการแข่งขัน คำสั่งนี้กำหนดให้แอปเปิลต้องอนุญาตให้ผู้ใช้งานเลือกชำระเงินผ่านวิธีการอื่นภายนอกแอปได้ เช่น การแทรกลิงก์เพื่อออกไปยังภายนอก หรือเปิดให้ใช้ระบบจ่ายเงินในแอปแบบอื่นที่ไม่ต้องเป็น In-App ของแอปเปิล เป็นต้น</p>\n<p>แอปเปิลมีเวลา 20 วัน ในการแก้ไขให้เป็นไปตามคำสั่งนี้ โดยอาจมีโทษปรับสูงสุด 250,000 เรอัลต่อวัน (ประมาณ 1.5 ล้านบาท) หากไม่สามารถปฏิบัติตามคำสั่งได้</p>\n<p>ก่อนหน้านี้มีข่าวว่าสหภาพยุโรปอาจสั่งปรับแอปเปิล <a href=\"https://www.blognone.com/node/140553\">ประเด็นการจำกัดวิธีการจ่ายเงิน</a>ในแอปนี้เช่นกัน</p>\n<p>ที่มา: <a href=\"https://www.reuters.com/technology/brazil-antitrust-body-rules-apple-must-lift-restrictions-in-app-payments-2024-11-26/\">Reuters</a></p>\n<p><img src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" /></p>\n</div></div></div><div><div>Topics: </div><div><div><a href=\"/topics/brazil\">Brazil</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a7fa504401bcc09de76d0b7a475af4cf247bea88f326a96c1d488bb14601844","category":"Thai"}