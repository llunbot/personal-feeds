{"title":"Thunderbird for Android มาแล้ว เปิดทดสอบแบบ Beta","link":"https://www.blognone.com/node/142355","date":1727942774000,"content":"<div><div><div><p>หลังจากรอคอยกันมายาวนานหลายปี Mozilla ก็ออก Thunderbird เวอร์ชัน Android มาให้ทดสอบกันแบบ Beta แล้ว</p>\n<p>Thunderbird for Android เป็นการนำ<a href=\"https://k9mail.app/\">อีเมลไคลเอนต์โอเพนซอร์สชื่อ K-9</a> มาพัฒนาต่อ โดย <a href=\"https://blog.thunderbird.net/2022/06/revealed-thunderbird-on-android-plans-k9/\">Christian Ketterer (cketti) นักพัฒนาหลักของ K-9 เข้ามาเป็นพนักงานเต็มเวลาของ Mozilla ตั้งแต่ปี 2022</a> เพื่อต่อยอด K-9 ให้มีฟีเจอร์เท่ากับที่ Mozilla ต้องการ ตัวโครงการยังพัฒนาแบบโอเพนซอร์สต่อไป เปิดซอร์สบน <a href=\"https://github.com/thunderbird/thunderbird-android\">GitHub</a></p>\n<p>เวลาผ่านมาสองปี ตอนนี้ Thunderbird for Android พร้อมทดสอบในวงกว้างแล้ว (<a href=\"https://play.google.com/store/apps/details?id=net.thunderbird.android.beta\">Google Play</a>) มีฟีเจอร์ที่ผู้ใช้ต้องการอย่าง unified inbox, ตั้งค่าบัญชีอีเมลอัตโนมัติ รองรับผู้ให้บริการอีเมลดังๆ หลายราย</p>\n<p>ทีมพัฒนา Thunderbird for Android มีระยะเวลาทดสอบแบบ Beta ประมาณหนึ่งเดือน และจะออกรุ่นเสถียรช่วงปลายเดือนตุลาคมนี้</p>\n<p>ที่มา - <a href=\"https://blog.thunderbird.net/2024/09/help-us-test-the-thunderbird-for-android-beta/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/6d878d1bf4a39c8ae72445d3d0c41853.png\" /></p>\n</div></div></div><div><div>Topics: </div><div><div><a href=\"/topics/thunderbird\">Thunderbird</a></div><div><a href=\"/topics/e-mail\">E-mail</a></div><div><a href=\"/topics/open-source\">Open Source</a></div><div><a href=\"/topics/mozilla\">Mozilla</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2467bb312b10b78c3ad071ade2c09e4ef892d2762fcbdde42094ade31d86bb9a","category":"Thai"}