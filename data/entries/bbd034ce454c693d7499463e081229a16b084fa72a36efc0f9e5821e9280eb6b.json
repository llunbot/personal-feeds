{"title":"อย่าเชื่อ Agentic เกินไป ผู้ใช้รายงาน Claude Code ทำเครื่องพังหลังปล่อยให้รันคำสั่งในสิทธิ์ root","link":"https://www.blognone.com/node/145158","date":1741522888000,"content":"<div><div><div><p>เมื่อปลายเดือนกุมภาพันธ์ที่ผ่านมา Anthropic เปิดบริการ Claude Code เป็นบริการแบบ Agentic ที่อ่านโค้ด, แก้ไขไฟล์, และสั่งคำสั่งต่างๆ ได้ด้วยตัวเอง แต่ก็เริ่มมีรายงานว่าผู้ใช้เชื่อใจบริการนี้จนปล่อยให้มันรันคำสั่งอันตราย</p>\n<p>ผู้ใช้ชื่อว่า BumbleTree รายงานว่า Claude Code สั่งเปลี่ยนสิทธิ์ในโฟลเดอร์ <code>/usr</code> ส่งผลให้เครื่องบูตไม่ขึ้น และการซ่อมให้เครื่องกลับมาใช้งานได้น่าจะยุ่งยากมาก</p>\n<p>ทาง Anthropic เตือนผู้ใช้แต่แรกว่าควรระวังการใช้งาน โดยไม่ควรติดตั้ง Claude Code แบบ global หรือใช้สิทธิ์ root ในการรัน พร้อมกับเตือนว่าบริการนี้เป็นโครงการทดลอง</p>\n<p>บริการปัญญาประดิษฐ์แบบ Agentic แทบทุกตัวมีแนวทางจำกัดความเสียหาย เช่น การรันโค้ดใน sandbox ที่มีสิทธิ์จำกัด หรือการถามผู้ใช้ก่อนรันคำสั่งอันตราย แต่ในความเป็นจริงก็มักจะมีคนเชื่อใจบริการเหล่านี้เกินควรจนสร้าความเสียหายได้</p>\n<p>ที่มา - <a href=\"https://github.com/anthropics/claude-code/issues/168#issue-2883122723\">GitHub: claude-code</a></p>\n<p><img alt=\"No Description\" src=\"https://www.blognone.com/sites/default/files/externals/0f983ef1a4175bc09cf58a6de6c7ca97.png\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbd034ce454c693d7499463e081229a16b084fa72a36efc0f9e5821e9280eb6b","category":"Thai"}