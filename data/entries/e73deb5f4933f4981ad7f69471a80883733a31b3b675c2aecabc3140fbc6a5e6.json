{"title":"GitHub Copilot Chat เปิดให้ใช้งานทั่วไปสำหรับนักพัฒนาและองค์กรแล้ว","link":"https://www.blognone.com/node/137429","date":1703898857000,"content":"<div><div><div><p>GitHub ประกาศว่าบริการ Copilot Chat ตอนนี้เปิดให้ใช้งานสำหรับองค์กรและผู้ใช้งานทุกคนแล้ว หลังจาก<a href=\"https://www.blognone.com/node/135846\">ทดสอบในกลุ่มจำกัด</a>สถานะเบต้าก่อนหน้านี้</p>\n<p>GitHub Copilot Chat รองรับการใช้งานทั้งบน Visual Studio Code และ Visual Studio สำหรับผู้ใช้งานและองค์กรทุกแผนที่สมัคร ตลอดจนกลุ่มผู้ใช้งานด้านการศึกษา และโครงการโอเพนซอร์สที่ยืนยันตัวตน</p>\n<p>โมเดลที่รองรับการทำงานของ GitHub Copilot Chat คือ GPT-4 ของ OpenAI มีความสามารถหลายอย่างสำหรับนักพัฒนา เช่น ช่วยอธิบายการทำงานของโค้ด, ให้คำแนะนำการปรับปรุงโค้ด, ตรวจสอบปัญหาในโค้ดและแนะนำวิธีแก้ไข ส่วนข้อจำกัดในการใช้งานที่ GitHub ระบุเช่น อาจทำงานได้ไม่ดี หากเป็นภาษาหรือโครงสร้างที่ไม่ค่อยมีผู้ใช้งาน รวมทั้งไม่รองรับการถาม-ตอบ คำถามที่ไม่เกี่ยวกับการเขียนโปรแกรม</p>\n<p>ที่มา: <a href=\"https://github.blog/2023-12-29-github-copilot-chat-now-generally-available-for-organizations-and-individuals/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/046c8d9d279ba6ab3568678341ff58d1.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/ide\">IDE</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/visual-studio\">Visual Studio</a></div><div><a href=\"/topics/visual-studio-code\">Visual Studio Code</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e73deb5f4933f4981ad7f69471a80883733a31b3b675c2aecabc3140fbc6a5e6","category":"Thai"}