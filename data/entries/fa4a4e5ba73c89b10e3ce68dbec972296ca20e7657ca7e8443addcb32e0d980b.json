{"title":"ธนาคาร DBS ประกาศลดคน 4,000 คนใน 3 ปี ชี้ AI ทำงานแทนคนได้","link":"https://www.blognone.com/node/144884","date":1740408940000,"content":"<div><div><div><p>Piyush Gupta ซีอีโอ DBS Group Holdings ประกาศเตรียมลดกำลังคน 4,000 คนในช่วงเวลา 3 ปีข้างหน้า โดยเชื่อว่าปัญญาประดิษฐ์จะสามารถเข้ามาทำงานแทนคนได้มากขึ้นเรื่อยๆ</p>\n<p>การลดคนครั้งนี้จะเริ่มจากลูกจ้างชั่วคราวและพนักงานสัญญาจ้างที่จะปล่อยให้หมดสัญญาไป ตอนนี้ DBS มีลูกจ้างกลุ่มนี้ 8,000-9,000 คน และมีพนักงานรวม 41,000 คน ตอนนี้ทาง DBS ยืนยันว่าลูกจ้างประจำจะไม่ได้รับผลกระทบ</p>\n<p>เมื่อเดือนมกราคม Bloomberg Intelligence เผยผลสำรวจธนาคารระบุว่าภายใน 3-5 ปีข้างหน้าวงการ<a href=\"https://www.bloomberg.com/news/newsletters/2025-01-09/wall-street-banks-poised-for-biggest-boost-to-bonuses-in-years\">ธนาคารโดยรวมน่าจะลดคนได้ 3% รวม 200,000 คน</a></p>\n<p>ที่มา - <a href=\"https://www.straitstimes.com/business/banking/dbs-ceo-piyush-gupta-sees-job-cuts-of-4000-temp-staff-as-ai-replaces-roles\">Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/c40a8fa17d076ee865b66ed670ed95a7.jpg\" /></p>\n</div></div></div><div><div>Topics: </div><div><div><a href=\"/topics/dbs\">DBS</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa4a4e5ba73c89b10e3ce68dbec972296ca20e7657ca7e8443addcb32e0d980b","category":"Thai"}