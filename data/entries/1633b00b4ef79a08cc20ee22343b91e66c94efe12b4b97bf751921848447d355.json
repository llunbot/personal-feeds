{"title":"[ลือ] Meta เจรจาซื้อเทคโนโลยีจาก Magic Leap เข้ามาใช้ทำแว่น AR","link":"https://www.blognone.com/node/133955","date":1684808274000,"content":"<div><div><div><p>Financial Times รายงานข่าวลือว่า Meta กำลังเจรจากับ Magic Leap บริษัทสตาร์ตอัพด้านแว่น AR เพื่อซื้อไลเซนส์เทคโนโลยีของ Magic Leap มาใช้งาน รวมถึงอาจจ้าง Magic Leap ที่มีฐานผลิตในอเมริกาเหนือเป็นผู้ผลิตแว่น AR แทนการจ้างบริษัทผู้ผลิตจากจีน</p>\n<p>Magic Leap เป็นเจ้าของชิ้นส่วนสำคัญๆ ในแว่น AR ที่บริษัทพัฒนาขึ้นเอง (<a href=\"https://www.blognone.com/node/113557\">แม้ไม่ประสบความสำเร็จในแง่ธุรกิจมากนัก</a>) เช่น เลนส์ ซอฟต์แวร์ และเทคโนโลยี waveguide ที่นำกระจกบางๆ มาวางอยู่ด้านหน้านัยน์ตา แล้วแสดงภาพที่มีระยะลึกแตกต่างกัน</p>\n<p>ช่วงหลัง Magic Leap เริ่มปรับโมเดลธุรกิจของตัวเองหันมาเน้นการขายเทคโนโลยีให้ลูกค้าองค์กรแทน หลังโมเดลเดิมที่เน้นลูกค้าทั่วไปไม่ประสบความสำเร็จ (แว่นราคาแพงเกินไป) ซึ่ง Meta อาจถือเป็นตัวอย่างลูกค้าที่ดีของ Magic Leap ในยุทธศาสตร์ใหม่นี้</p>\n<p>ทั้ง Meta และ Magic Leap ปฏิเสธไม่แสดงความเห็นต่อข่าวนี้</p>\n<p>ที่มา - <a href=\"https://www.ft.com/content/476dd2ca-8dd9-4b75-9d74-7b978c250fef\">Financial Times</a></p>\n<p><img src=\"https://www.blognone.com/sites/default/files/externals/938582405e1e846d4b5e025d8af969c6.jpg\" alt /></p>\n<p>แว่น Magic Leap 2 ที่เปิดตัวในปี 2022</p>\n</div></div></div><div><div>Topics: </div><div><div><a href=\"/topics/magic-leap\">Magic Leap</a></div><div><a href=\"/topics/meta\">Meta</a></div><div><a href=\"/topics/augmented-reality\">Augmented Reality</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1633b00b4ef79a08cc20ee22343b91e66c94efe12b4b97bf751921848447d355","category":"Thai"}