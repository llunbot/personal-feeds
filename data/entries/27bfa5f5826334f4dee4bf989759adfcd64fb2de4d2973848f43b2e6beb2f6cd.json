{"title":"โซนี่ญี่ปุ่นเพิ่มเงื่อนไข ผู้จอง PS5 Pro รุ่น 30th Anniversary ต้องเคยออนไลน์ PSN อย่างน้อย 30 ชม.","link":"https://www.blognone.com/node/142308","date":1727791295000,"content":"<div><div><div><p><a href=\"https://www.blognone.com/node/142085\">โซนี่เริ่มเปิดจอง PS5 Pro ลายพิเศษ 30th Anniversary Collection</a> ในประเทศญี่ปุ่น พร้อมกับเงื่อนไขที่ไม่มีในประเทศอื่นว่า ผู้จองต้องเคยออนไลน์ PlayStation Network บนเครื่อง PS4/PS5 อย่างน้อย 30 ชั่วโมง ถึงมีสิทธิจองได้ และตอนจองต้องแสดง My Sony ID ประกอบด้วย</p>\n<p>เงื่อนไขนี้น่าจะถูกกำหนดขึ้นมาเพื่อให้ผู้ซื้อ PS5 Pro รุ่น 30th Anniversary Collection เป็นเกมเมอร์ตัวจริง ไม่ใช่คนที่ซื้อไปขายต่อนั่นเอง อย่างไรก็ตาม โซนี่ไม่ได้มีเงื่อนไขนี้กับการเปิดจอง PS5 Pro ในประเทศอื่นๆ</p>\n<p>PS5 Pro 30th Anniversary Collection ถูกผลิตขึ้นมาทั้งหมดเพียง 12,300 เครื่องเท่านั้น จึงไม่น่าแปลกใจที่มีการจองเพื่อนำไปขายต่อทำราคาในภายหลัง</p>\n<p><img alt=\"No Description\" src=\"https://www.blognone.com/sites/default/files/externals/86a3af3cbf944509620c0d9b0e165d77.jpeg\" /></p>\n<p><a href=\"https://www.playstation.com/ja-jp/local/campaigns/ps5-30th-register-to-pre-order/?\">เงื่อนไขบนหน้าเว็บ PlayStation Japan</a> แปลเป็นภาษาอังกฤษแล้ว</p>\n<p><img alt=\"No Description\" src=\"https://www.blognone.com/sites/default/files/externals/3898d16da0f64000eee0cf4dfcd6cf1d.png\" /></p>\n<p>ที่มา - <a href=\"https://www.videogameschronicle.com/news/playstation-has-put-conditions-on-30th-anniversary-ps5-pro-pre-orders-in-japan/\">VGC</a></p>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/japan\">Japan</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27bfa5f5826334f4dee4bf989759adfcd64fb2de4d2973848f43b2e6beb2f6cd","category":"Thai"}