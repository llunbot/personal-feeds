{"title":"Stability AI เปิดตัวโมเดลสร้างเสียง Stable Audio Open เวอร์ชันโอเพนซอร์ส สร้างได้ยาว 47 วินาที","link":"https://www.blognone.com/node/140193","date":1717676403000,"content":"<div><div><div><p>Stability AI เปิดตัวโมเดล Stable Audio Open เป็นโมเดลสร้างเสียงจากข้อความ (text-to-audio) แบบโอเพนซอร์ส เวอร์ชันตัดทอนความสามารถลงจาก <a href=\"https://www.blognone.com/node/139050\">Stable Audio เวอร์ชันใช้งานเชิงพาณิชย์</a></p>\n<p>ความแตกต่างสำคัญของ Stable Audio Open กับ Stable Audio ตัวเต็มคือเวอร์ชัน Open สามารถสร้างเสียงได้ 47 วินาที เทียบกับตัวเต็ม 3 นาที โดยทาง Stability AI ระบุว่าโมเดล Open ออกแบบมาสำหรับเพื่อสร้างเสียงตัวอย่างและซาวน์เอฟเฟคต์ มากกว่าเป็นการสร้างเพลงแบบเต็มเพลง ตัวอย่างเสียงสามารถฟังได้จากที่มา</p>\n<p>โมเดลแบบ Open ยังเทรนข้อมูลด้วยเสียงเพลงจาก FreeSound และ Free Music Archive จึงไม่มีปัญหาลิขสิทธิ์ โมเดลสามารถใช้งานได้แล้วบน <a href=\"https://huggingface.co/stabilityai/stable-audio-open-1.0\">Hugging Face</a></p>\n<p>ที่มา - <a href=\"https://stability.ai/news/introducing-stable-audio-open\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/d8ad015567bd0530798880f64e828309.jpg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bbf3bb48d9f6b7d6635100ce06f421a98014bfbf856cd1c33a201475e153218","category":"Thai"}