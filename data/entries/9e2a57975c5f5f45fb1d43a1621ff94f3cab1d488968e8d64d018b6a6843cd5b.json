{"title":"Alibaba Cloud อัปเดตโมเดล AI Qwen2.5 ฉลาดขึ้นจากเวอร์ชันก่อนหน้า มีลูกค้าองค์กรใช้งานกว่า 9 หมื่นแห่ง","link":"https://www.blognone.com/node/139665","date":1715350561000,"content":"<div><div><div><p>Alibaba Cloud ประกาศว่า Tongyi Qianwen หรือ Qwen โมเดลปัญญาประดิษฐ์ภาษาขนาดใหญ่หรือ LLM มีหน่วยงานนำไปติดตั้งใช้งานแล้วมากกว่า 90,000 แห่ง สะท้อนความต้องการใช้งานที่เพิ่มต่อเนื่องจาก ทั้งจากกลุ่มอุตสาหกรรมอิเล็กทรอนิกส์, ยานยนต์ จนถึงเกม</p>\n<p>โดย Alibaba Cloud ได้อัปเดตโมเดล Qwen นี้ในเวอร์ชันล่าสุด Qwen2.5 โดยมีจุดเด่นคือการให้เหตุผล ประเมินโค้ด และทำความเข้าใจภาษาได้ดีกว่าเวอร์ชันก่อนหน้า Qwen2.0</p>\n<p>Alibaba Cloud เปิดตัว Qwen <a href=\"https://www.blognone.com/node/133377\">ตั้งแต่ปีที่แล้ว</a> โดยบอกว่าตอนนี้มีผู้ใช้งานผ่านบัญชีลูกค้าองค์กรมากกว่า 2.2 ล้านคน ที่ใช้งาน Qwen ผ่านบริการต่าง ๆ รวมทั้งโปรแกรมแชท DingTalk ส่วนโมเดล <a href=\"https://www.blognone.com/node/135454\">Qwen ที่โอเพนซอร์ส</a> มีจำนวนดาวน์โหลดแล้วมากกว่า 7 ล้านครั้ง</p>\n<p>ที่มา: <a href=\"https://www.alibabacloud.com/en/press-room/qwen-models-attract-over-90000-enterprise-adoption\">Alibaba Cloud</a></p>\n<p><img alt=\"No Description\" src=\"https://www.blognone.com/sites/default/files/externals/6afacf4cdd697a08f2cdb5e802466a00.jpeg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e2a57975c5f5f45fb1d43a1621ff94f3cab1d488968e8d64d018b6a6843cd5b","category":"Thai"}