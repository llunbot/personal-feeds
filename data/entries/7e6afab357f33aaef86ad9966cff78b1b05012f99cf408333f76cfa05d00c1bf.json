{"title":"เกมเมอร์ไทยมีเฮ ราชกิจจานุเบกษา ออกประกาศจัดอีสปอร์ตเป็นกีฬาอาชีพแล้ว","link":"https://www.blognone.com/node/124853","date":1632199972000,"content":"<div><div><div><p>เว็บไซต์ราชกิจจานุเบกษา ประกาศให้อีสปอร์ต หรือการแข่งขันกีฬาอิเล็กทรอนิกส์  ขึ้นทะเบียนเป็น \"กีฬาอาชีพ\" ในประเทศไทยอย่างเป็นทางการ ในประกาศ เล่ม ๑๓๘ ตอนพิเศษ ๒๒๔ ง ชื่อ \"ประกาศคณะกรรมการกีฬาอาชีพ เรื่อง กำหนดชนิดหรือประเภทกีฬาที่เป็นกีฬาอาชีพ (ฉบับที่ 2) พ.ศ.2564\" เผยแพร่เมื่อวันที่ 20 กันยายนที่ผ่านมา มีผลบังคับใช้ในวันถัดจากประกาศเป็นต้นไป</p>\n<p>หลังจากนี้ผู้สนับสนุน หรือผู้เกี่ยวข้องในวงการแข่งขันอีสปอร์ต จะสามารถใช้สิทธิ์ในการขอความสนับสนุนจากทางคณะกรรมการกีฬาอาชีพ และหน่วยงานส่งเสริมกีฬาอาชีพด้านต่างๆ ในประเทศไทยได้ รวมถึงสามารถขอรับการสนับสนุนด้านสวัสดิการ ในการแข่งขันระดับชาติ รวมถึงจัดตั้งสโมสรต่างๆ ได้อย่างเป็นทางการ ถือเป็นอีกก้าวที่สำคัญของวงการอีสปอร์ตไทย</p>\n<p>ก่อนหน้านี้ประเทศไทยมีกีฬาที่ถูกจัดเป็นกีฬาอาชีพ 13 ชนิด คือ ฟุตบอล, กอล์ฟ, เจ็ตสกี, วอลเลย์บอล, ตะกร้อ, โบว์ลิ่ง, แข่งรถจักรยานยนต์, จักรยาน, แข่งรถยนต์, สนุกเกอร์, แบดมินตัน, เทนนิส และบาสเกตบอล ซึ่งเมื่อราชกิจจานุเบกษามีผลบังคับใช้ อีสปอร์ตจะกลายเป็นกีฬาอาชีพชนิดที่ 14 ของประเทศไทย</p>\n<p><img src=\"https://www.blognone.com/sites/default/files/externals/7a5320213995bc143e85d9f37397d694.jpg\" /><em>ภาพจาก <a href=\"https://unsplash.com/photos/Mf23RF8xArY\">Unsplash</a></em></p>\n<p>ที่มา - <a href=\"http://www.ratchakitcha.soc.go.th/DATA/PDF/2564/E/224/T_0052.PDF\">เว็บไซต์ราชกิจจานุเบกษา</a></p>\n</div></div></div><div><div>Topics: </div><div><div><a href=\"/topics/esports-0\">eSports</a></div><div><a href=\"/topics/thailand\">Thailand</a></div><div><a href=\"/topics/gaming\">Gaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e6afab357f33aaef86ad9966cff78b1b05012f99cf408333f76cfa05d00c1bf","category":"Thai"}