{"title":"ออราเคิลแจ้งลูกค้าหลังระบบล็อกอินถูกแฮก แฮกเกอร์ประกาศขายข้อมูล 6 ล้านบัญชี","link":"https://www.blognone.com/node/145663","date":1743703109000,"content":"<div><div><div><p>สำนักข่าว Bloomberg อ้างแหล่งข่าวไม่เปิดเผยตัวตน ระบุว่าออราเคิลกำลังแจ้งลูกค้าถึงเหตุการณ์เซิร์ฟเวอร์ของบริษัทถูกแฮก และแฮกเกอร์ที่ใช้ชื่อบัญชี rose87168 ประกาศขายข้อมูลจากฐานข้อมูล LDAP รวม 6 ล้านรายการ โดยแหล่งข่าวระบุว่าออราเคิลแจ้งลูกค้าว่ากำลังให้ FBI และ CrowdStrike เข้ามาสอบสวนเหตุการณ์ครั้งนี้</p>\n<p>ทาง BleepingComputer ได้รับตัวอย่างไฟล์จากแฮกเกอร์ พบว่าไฟล์ประกอบไปด้วยชื่อบัญชี, อีเมล, ชื่อจริง, และข้อมูลระบุตัวตนได้อื่นๆ รวมถึงรหัสผ่านที่แฮชไว้</p>\n<p>แฮกเกอร์<a href=\"https://web.archive.org/web/20250301161225/https://login.us2.oraclecloud.com/oamfed/x.txt?mail\">ทิ้งหลักฐานไว้บนเซิร์ฟเวอร์เมื่อวันที่ 1 มีนาคมที่ผ่านมา</a> เป็นเครื่องยืนยันว่าเซิร์ฟเวอร์ถูกแฮกจริง</p>\n<p>ที่มา - <a href=\"https://www.reuters.com/technology/cybersecurity/oracle-tells-clients-second-recent-hack-log-in-data-stolen-bloomberg-news-2025-04-02/\">Reuters</a>, <a href=\"https://www.bleepingcomputer.com/news/security/oracle-privately-confirms-cloud-breach-to-customers/\">BleepingComputer</a></p>\n<p><img alt=\"No Description\" src=\"https://www.blognone.com/sites/default/files/externals/4cd6905f184966d782f6d1c4f758f0a1.png\" /></p>\n<p>ภาพไฟล์ที่ rose87168 วางไว้บนเซิร์ฟเวอร์ออราเคิลเมื่อวันที่ 1 มีนาคมที่ผ่านมาบนเว็บ archive.org</p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fe54943329983caabef4bb82085044939659356c0b0d48b749e9db562f79184","category":"Thai"}