{"title":"PUBG: New State เกมใหม่ในจักรวาล PUBG ประกาศวันเปิดให้เล่น 11 พ.ย. นี้","link":"https://www.blognone.com/node/125397","date":1634890453000,"content":"<div><div><div><p>Krafton ประกาศวันเปิดบริการเกม PUBG: New State เกมใหม่ใน<a href=\"https://www.blognone.com/node/124107\">จักรวาล PUBG และถือเป็นเกมที่สองต่อจาก PUBG: Battlegrounds</a> อย่างเป็นทางการ</p>\n<p>PUBG: New State มีเฉพาะบนมือถือเท่านั้น (Android/iOS) รูปแบบการเล่นยังเป็นเกมแบทเทิลรอยัล 100 คนเหมือนเดิม คำอธิบายของ Krafton คือ Battlegrounds เป็นเกมแบทเทิลรอยัลกระแสหลัก (mainstream) แบบดั้งเดิม ในขณะที่ New State เป็นการเปิดทางเกมแนวแบทเทิลรอยัลสู่ยุคใหม่ โดยปรับกราฟิกใหม่ให้ดีขึ้นกว่าเกมมือถือยุคปัจจุบัน และปรับระบบการยิง (gunplay) ให้เทียบเท่า Battlegrounds เวอร์ชันพีซี</p>\n<p>เนื้อเรื่องของภาค New State เป็นเหตุการณ์ในปี 2051 โดยมีแผนที่ให้เล่น 4 แผนที่ (ระบุชื่อแล้วสองคือ Troi, Erangel) และจะมีเนื้อหาใหม่อัพเดตเรื่อยๆ</p>\n<p>เกมจะเปิดให้เล่นพร้อมกัน 200 ประเทศทั่วโลกวันที่ 11 พฤศจิกายน รองรับ 17 ภาษา มีเซิร์ฟเวอร์ 9 แห่งทั่วโลกเพื่อรองรับผู้เล่นจำนวนมาก Krafton ระบุว่าตั้งแต่เปิดให้ลงทะเบียนล่วงหน้าเมื่อต้นปี มีคนมาลงทะเบียนรอเล่นแล้วกว่า 50 ล้านคน</p>\n<p><img src=\"https://www.blognone.com/sites/default/files/externals/9b4a50ddbf760e90b5e44fe2bd1b2460.jpg\" /></p>\n<p><img src=\"https://www.blognone.com/sites/default/files/externals/724a8f70a07942ec75f35b0623824eaf.jpg\" /></p>\n<p><img src=\"https://www.blognone.com/sites/default/files/externals/cd68429d7bafc3d85d46788419c43f21.jpg\" /></p>\n<p>ที่มา - <a href=\"https://newstate.pubg.com/en\">PUBG: New State</a></p>\n</div></div></div><div><div>Topics: </div><div><div><a href=\"/topics/pubg\">PUBG</a></div><div><a href=\"/topics/games\">Games</a></div><div><a href=\"/topics/krafton\">Krafton</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90f99f7bc582b14f642fe929c4b61ce2f938fb0ae92338be850758ee9786b900","category":"Thai"}