{"title":"Kevin Systrom ผู้ก่อตั้ง Instagram บอก ปัจจุบันแอปเปลี่ยนไปมาก เน้นโฆษณา สูญเสียจิตวิญญาณของแอป","link":"https://www.blognone.com/node/133069","date":1679230269000,"content":"<div><div><div><p>ถ้าจะมีใครสักคนบอกว่า Instagram เปลี่ยนไปมากแค่ไหน นับจาก<a href=\"https://www.blognone.com/news/25445/instagram-9-%E0%B9%80%E0%B8%94%E0%B8%B7%E0%B8%AD%E0%B8%99-150-%E0%B8%A5%E0%B9%89%E0%B8%B2%E0%B8%99%E0%B8%A3%E0%B8%B9%E0%B8%9B-7-%E0%B8%A5%E0%B9%89%E0%B8%B2%E0%B8%99%E0%B8%9C%E0%B8%B9%E0%B9%89%E0%B9%83%E0%B8%8A%E0%B9%89%E0%B8%87%E0%B8%B2%E0%B8%99-15-%E0%B8%A3%E0%B8%B9%E0%B8%9B%E0%B8%95%E0%B9%88%E0%B8%AD%E0%B8%A7%E0%B8%B4%E0%B8%99%E0%B8%B2%E0%B8%97%E0%B8%B5-%E0%B9%81%E0%B8%A5%E0%B8%B0%E0%B8%9E%E0%B8%99%E0%B8%B1%E0%B8%81%E0%B8%87%E0%B8%B2%E0%B8%99%E0%B9%81%E0%B8%84%E0%B9%88-4-%E0%B8%84%E0%B8%99\">วันแรกที่เป็นแอปแชร์รูปถ่าย มีให้ใช้เฉพาะ iPhone</a> ในตอนนั้น ก็คงต้องเป็น Kevin Systrom หนึ่งในผู้ก่อตั้ง Instagram ซึ่งเขาพูดถึงประเด็นนี้ ในการให้สัมภาษณ์ในพอดคาสต์รายการตอนล่าสุดของ Kara Swisher ซึ่งบันทึกจากการสนทนาบนเวทีในงาน SXSW 2023</p>\n<p>Kevin บอกว่าตอนนี้ Instagram สูญเสียจิตวิญญาณที่ทำให้ Instagram เป็น Instagram เนื่องจาก Meta พยายามสร้างโมเดลทำเงินบนแพลตฟอร์มากเกินไป ทำให้แอปไม่มีคุณค่าในการติดต่อกับเพื่อนและครอบครัวผ่านโพสต์ต่าง ๆ แล้ว สิ่งที่เขาเสียใจที่สุดคือแอปตอนนี้เป็นเรื่องการตลาด-โฆษณามากไป</p>\n<p>เขาอธิบายเพิ่มเติมว่าผลประโยชน์ที่มีมากขึ้น ทำให้แพลตฟอร์มเน้นการสร้างรายได้ ภาพที่ออกมาในโซเชียลนี้จึงเป็นความสวยงาม ความหรูหรา และต้องมีการใส่แฮชแท็ก ที่ล้วนเป็น #ads จึงทำให้เกิดโซเชียลทางเลือกเช่น BeReal ที่ให้ผู้ใช้งานแชร์ภาพที่เป็นอยู่จริงในตอนนั้น</p>\n<p>Kevin Systrom <a href=\"https://www.blognone.com/node/105470\">ลาออกจาก Instagram</a> ในปี 2018 หลังขายกิจการให้ Meta ซึ่งตอนนั้นยังชื่อบริษัท Facebook <a href=\"https://www.blognone.com/node/37433\">เมื่อปี 2012</a> ด้วยมูลค่าถึง 715 ล้านดอลลาร์ ปัจจุบันเขาและ Mike Krieger ผู้ก่อตั้ง Instagram อีกคน มาพัฒนา<a href=\"https://www.blognone.com/node/132741\">แอปอ่านข่าว Artifact</a></p>\n<p>สามารถฟังพอดคาสต์ On with Kara Swisher ตอนนี้ได้ทาง <a href=\"https://podcasts.apple.com/us/podcast/svb-ig-ai-with-instagram-co-founder-kevin-systrom/id1643307527?i=1000604459765\">Apple Podcasts</a> และ <a href=\"https://open.spotify.com/show/42ntT7XnfdbbYetUQu0vu5\">Spotify</a></p>\n<p>ที่มา: <a href=\"https://www.businessinsider.com/instagram-cofounder-kevin-systrom-says-app-has-lost-soul-2023-3\">Business Insider</a> ภาพ <a href=\"https://www.instagram.com/p/BamdzE9BwHK/\">@Kevin</a></p>\n<p><img alt=\"No Description\" src=\"https://www.blognone.com/sites/default/files/externals/ad693e1e9c328152062f82bbe0c0fd2e.jpg\" /></p>\n</div></div></div><div><div>Topics: </div><div><div><a href=\"/topics/kevin-systrom\">Kevin Systrom</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10d64f8103f2408a513ee19d1c995d938a5df3e765e34f2245a994b2f13f0e95","category":"Thai"}