{"title":"สหรัฐฯ ประกาศแผนพลังงานปี 2024 แหล่งใหม่เป็นลม, แสงแดด, แบตเตอรี่ เกือบทั้งหมด","link":"https://www.blognone.com/node/138264","date":1708314393000,"content":"<div><div><div><p>สำนักงานข้อมูลพลังงานสหรัฐฯ (U.S. Energy Information Administration - EIA) ประกาศแผนการสร้างแหล่งพลังงานใหม่ในปี 2024 พบว่าพลังงานแสงอาทิตย์คิดเป็นสัดส่วนถึง 58% ขณะที่พลังงานลมอยู่ที่ 13% ที่น่าสนใจคือพลังงานแบตเตอรี่ที่กักเก็บพลังงานไว้ คิดเป็น 23% โดยแหล่งพลังงานทั้งหมดนี้จ่ายพลังงานได้รวม 62.8GW</p>\n<p>พลังงานแบตเตอนี่นั้นกระจุกอยู่ในรัฐเท็กซัส (6.4GW) และแคลิฟอร์เนียร์ (5.2GW) จากทั้งหมด 14.3GW โดยปริมาณนี้นับว่าเพิ่มเร็วมากเพราะเดิมพลังงานแบตเตอรี่ทั้งประเทศมีอยู่ 15.5GW</p>\n<p>พลังงานลมนั้นเพิ่มขึ้นด้วยอัตราที่ช้าลงมาสองปีแล้ว โดยปีนี้จะมีฟาร์มลมขนาดใหญ่เปิดตัวอีกสองแห่ง</p>\n<p>แม้ว่าแหล่งพลังงานใหม่ของสหรัฐฯ จะเป็นพลังงานหมุนเวียนเป็นส่วนใหญ่แล้ว <a href=\"https://www.eia.gov/energyexplained/us-energy-facts/\">แต่สัดส่วนรวมพลังงานหมุนเวียนยังคงเป็นพลังงานส่วนน้อยเท่านั้น</a> น้ำมันและก๊าซธรรมชาติยังคงเป็นแหล่งพลังงานหลักต่อไป</p>\n<p>ที่มา - <a href=\"https://www.eia.gov/todayinenergy/detail.php?id=61424\">EIA</a></p>\n<p><img alt=\"No Description\" src=\"https://www.blognone.com/sites/default/files/externals/e4291d1c00afd623b6433c177e725cee.png\" /></p>\n</div></div></div><div><div>Topics: </div><div><div><a href=\"/topics/energy\">Energy</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"803bfcdbbedbaa064de608b3e546a7123afa97ec80dd2c0f314a4ebc968c008b","category":"Thai"}