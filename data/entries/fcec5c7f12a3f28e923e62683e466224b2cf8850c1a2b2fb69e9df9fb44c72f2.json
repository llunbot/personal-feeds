{"title":"Drupal 7 หมดอายุซัพพอร์ตต้นปี 2025 รวมซัพพอร์ต 14 ปี","link":"https://www.blognone.com/node/134227","date":1686191763000,"content":"<div><div><div><p>โครงการ Drupal ประกาศหยุดซัพพอร์ต Drupal 7 อย่างสมบูรณ์ในวันที่ 5 มกราคม 2025 หรือวันครบรอบ 14 ปี ที่ออกตัวจริง</p>\n<p>เดิม Drupal 7 มีกำหนดหมดอายุซัพพอร์ตตั้งแต่ปลายปี 2022 แต่ก็เลื่อนมาเป็นปลายปี 2023 และประกาศเลื่อนครั้งนี้จะเป็นครั้งสุดท้าย ทำให้อายุซัพพอร์ตโดยรวมใกล้เคียงกับ Drupal 6 ที่เพิ่งหมดซัพพอร์ตสมบูรณ์ไปเมื่อปีที่แล้ว แต่ในกรณี Drupal 6 นั้นไม่มีซัพพอร์ตฟรีมาตั้งแต่ปี 2016 ทำให้ Drupal 7 เป็นซอฟต์แวร์ที่มีการซัพพอร์ตฟรียาวนานอย่างมาก</p>\n<p>การซัพพอร์ตหลังจากนี้จะเป็นการซัพพอร์ตอย่างจำกัด โมดูลต่างๆ ที่เกี่ยวข้องจะแสดงว่าหมดซัพพอร์ตแล้ว, เวอร์ชั่นวินโดวส์จะไม่มีการซัพพอร์ตใดๆ อีก, ไม่สามารถดาวน์โหลดแพ็กเกจจากเว็บ Drupal.org ได้, และเลิกซัพพอร์ต PHP 5.5</p>\n<p>ที่มา - <a href=\"https://www.drupal.org/psa-2023-06-07\">Drupal</a></p>\n<p><img src=\"https://www.blognone.com/sites/default/files/externals/72925cc0aff3d431e7a06e30a02ea7b4.png\" alt /></p>\n</div></div></div><div><div>Topics: </div><div><div><a href=\"/topics/drupal\">Drupal</a></div><div><a href=\"/topics/security-patch\">Security Patch</a></div><div><a href=\"/topics/cms\">CMS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcec5c7f12a3f28e923e62683e466224b2cf8850c1a2b2fb69e9df9fb44c72f2","category":"Thai"}