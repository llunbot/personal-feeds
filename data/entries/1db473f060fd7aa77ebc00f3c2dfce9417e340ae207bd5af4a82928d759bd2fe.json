{"title":"Dell และ Palantir ถูกเพิ่มเข้าในดัชนี S&P 500 ของตลาดหุ้นสหรัฐ","link":"https://www.blognone.com/node/141878","date":1725666791000,"content":"<div><div><div><p>S&amp;P Global ประกาศเพิ่มหุ้นบริษัทเทคโนโลยี 2 แห่ง ในดัชนี S&amp;P 500 ของตลาดหุ้นสหรัฐ ได้แก่ Palantir Technologies บริษัทซอฟต์แวร์วิเคราะห์ข้อมูลขนาดใหญ่ และ Dell Technologies โดยมีหุ้นบริษัทเทคโนโลยีที่ถูกปรับออกด้วยจากการเปลี่ยนแปลงนี้คือ Etsy โดยไปอยู่ดัชนี S&amp;P SmallCap 600 แทน ทั้งหมดมีผลตั้งแต่ 23 กันยายน เป็นต้นไป</p>\n<p>Dell Technologies เคยอยู่ในดัชนี S&amp;P 500 แต่ถูกถอดออกในปี 2013 หลังจากบริษัท<a href=\"https://www.blognone.com/node/40706\">ซื้อหุ้นคืนทั้งหมดและออกจากตลาดหุ้น</a> แล้วกลับมาอีกครั้งใน<a href=\"https://www.blognone.com/node/107255\">ปี 2018</a> ส่วน Palantir เข้าตลาดหุ้นในปี 2020</p>\n<p>S&amp;P 500 เป็นดัชนีที่จัดทำโดยรวบรวมบริษัทในตลาดหุ้นสหรัฐขนาดใหญ่ตามมูลค่ากิจการ 500 บริษัท และเป็นดัชนีที่ถูกใช้อ้างอิงสะท้อนภาพรวมตลาดหุ้นสหรัฐเป็นประจำ บริษัทเทคโนโลยีที่ถูกเพิ่มเข้ามาใน S&amp;P 500 ช่วงที่ผ่านมาได้แก่ CrowdStrike, GoDaddy, Supermicro และ Uber</p>\n<p>ที่มา: <a href=\"https://www.cnbc.com/2024/09/06/dell-and-palantir-to-join-sp-500-shares-of-both-jump.html\">CNBC</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/palantir\">Palantir</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1db473f060fd7aa77ebc00f3c2dfce9417e340ae207bd5af4a82928d759bd2fe","category":"Thai"}