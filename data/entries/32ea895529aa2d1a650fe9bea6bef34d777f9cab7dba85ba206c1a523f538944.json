{"title":"Tesla มีมูลค่ากิจการตามราคาหุ้นทะลุ 1 ล้านล้านดอลลาร์ อีกครั้ง","link":"https://www.blognone.com/node/143012","date":1731108375000,"content":"<div><div><div><p>ราคาหุ้นของ Tesla ยังคงปรับเพิ่มขึ้นต่อเนื่อง เมื่อคืนนี้ปิดการซื้อขายที่ 321.22 ดอลลาร์ต่อหุ้น เพิ่มขึ้น 8.19% ทำให้มูลค่ากิจการของ Tesla กลับมาสูงกว่า 1 ล้านล้านดอลลาร์ อีกครั้ง อยู่ที่ 1.031 ล้านล้านดอลลาร์</p>\n<p>Tesla เคยมีมูลค่ากิจการสูงกว่า 1 ล้านล้านดอลลาร์ มาแล้วครั้งหนึ่ง<a href=\"https://www.blognone.com/node/125457\">เมื่อปี 2021</a> ก่อนราคาหุ้นจะลดลงมาแล้วกลับมาเพิ่มขึ้นสูงในช่วงสัปดาห์ที่ผ่านมาถึง 29% ปัจจัยหนึ่งคือ Elon Musk ซีอีโอและผู้ก่อตั้ง Tesla เป็นผู้สนับสนุนหลักของ Donald Trump ว่าที่ประธานาธิบดีสหรัฐคนใหม่ โดยให้เงินสนับสนุนถึง 130 ล้านดอลลาร์ ในช่วงการหาเสียง</p>\n<p>ถึงแม้นโยบายของ Trump กับรถยนต์ไฟฟ้าจะยังไม่ชัดเจนนัก แต่นักวิเคราะห์คาดว่าที่เกิดขึ้นแน่คือการขึ้นภาษีนำเข้ารถไฟฟ้าจากจีนมาขายในสหรัฐ ซึ่งจะเป็นประโยชน์กับ Tesla ในขณะที่ Musk เคยบอกกับนักวิเคราะห์ว่าหาก Trump ชนะเลือกตั้ง เขาจะเสนอให้ขั้นตอนการอนุมัติใช้งานรถยนต์เคลื่อนที่อัตโนมัติ สามารถทำได้ที่ระดับรัฐบาลกลาง จากปัจจุบันเป็นอำนาจของแต่ละรัฐ</p>\n<p>ปัจจุบันบริษัทเทคโนโลยีรายใหญ่มีมูลค่ากิจการสูงกว่า 1 ล้านล้านดอลลาร์ ได้แก่ NVIDIA, Apple, Microsoft, Alphabet, Amazon และ Meta</p>\n<p>ที่มา: <a href=\"https://www.cnbc.com/2024/11/08/tesla-hits-1-trillion-market-cap-as-stock-rallies-after-trump-win.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d3b185fa98860d17e075b242f9d52029.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/market-capitalization\">Market Capitalization</a></div><div><a href=\"/topics/elon-musk\">Elon Musk</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32ea895529aa2d1a650fe9bea6bef34d777f9cab7dba85ba206c1a523f538944","category":"Thai"}