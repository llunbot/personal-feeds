{"title":"Apple Watch Series 4 เข้าสู่สถานะสินค้า Vintage แล้ว","link":"https://www.blognone.com/node/143916","date":1735950202000,"content":"<div><div><div><p>แอปเปิลอัปเดตรายการสินค้าที่เข้าสู่สถานะสินค้ารุ่นเก่าหรือ Vintage เพิ่ม Apple Watch Series 4 ทั้งสองขนาด 40 มม. และ 44 มม. โดยสินค้า Vintage คือสินค้าที่แอปเปิลหยุดขายมามากกว่า 5 ปี แต่ยังไม่เกิน 7 ปี สินค้ายังสามารถรับการซ่อมได้ที่ Apple Store และตัวแทน AASP ไปจนกว่าอะไหล่จะหมด</p>\n<p>Apple Watch Series 4 <a href=\"https://www.blognone.com/node/105219\">เปิดตัวเมื่อปี 2018</a> ซึ่งมีการเปลี่ยนแปลงหลายอย่างจากรุ่นก่อนหน้า ทั้งขนาดหน้าจอที่ใหญ่ขึ้น รวมทั้งเครื่องก็บางลง</p>\n<p>ระบบปฏิบัติการเวอร์ชันล่าสุด watchOS 11 ที่ออกมาเมื่อปีที่แล้ว ได้<a href=\"https://www.blognone.com/node/140288\">หยุดการรองรับ</a> Apple Watch Series 4 เป็นปีแรก รวมทั้ง Apple Watch Series 5 และ Apple Watch SE รุ่นแรก</p>\n<p>สินค้าอื่นที่เข้าสถานะ Vintage ในรอบนี้ด้วยคือ <a href=\"https://www.blognone.com/node/109886\">MacBook Pro จอ 15 นิ้ว รุ่นสุดท้าย</a> ที่ออกมาปี 2019 ซึ่งหลังจากแอปเปิลเปลี่ยน<a href=\"https://www.blognone.com/node/113122\">ขนาดจอเป็น 16 นิ้ว</a> ในปีเดียวกัน</p>\n<p>ที่มา: <a href=\"https://www.macrumors.com/2025/01/02/apple-watch-series-4-now-vintage/\">MacRumors</a></p>\n<p><img src=\"https://www.blognone.com/sites/default/files/externals/d430bb32478b653460fe05cdb2fd1b6a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-pro\">MacBook Pro</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a49b7683c38f4f35e9b49b39ded267c2fd8d0048852615afb61cbc998f18cf1e","category":"Thai"}