{"title":"Byju's สตาร์ทอัป EdTech รายใหญ่ของอินเดีย ถูกปรับมูลค่ากิจการลงจาก 2.2 หมื่นล้านดอลลาร์ เหลือศูนย์","link":"https://www.blognone.com/node/140244","date":1717901158000,"content":"<div><div><div><p>Byju's สตาร์ทอัปแพลตฟอร์มการศึกษา EdTech ที่เคยมีมูลค่ากิจการสูงถึง 22,000 ล้านดอลลาร์ จากการเพิ่มทุน และเคยเป็นสตาร์ทอัปที่มีมูลค่ากิจการสูงที่สุดในอินเดีย ถูกบริษัทการลงทุน BlackRock ที่ถือหุ้นใน Byju's ด้วย รายงานพอร์ตโฟลิโอการลงทุนล่าสุด โดยระบุว่ามูลค่าหุ้น Byju's ที่ถือครองมีมูลค่าเป็นศูนย์แล้ว</p>\n<p>BlackRock เคยให้มูลค่ากิจการ Byju's ที่ 22,000 ล้านดอลลาร์ ช่วงต้นปี 2022 แต่หลังจากนั้นบริษัทประสบปัญหาหลายอย่าง เมื่อปลายปีที่แล้ว BlackRock จึงปรับมูลค่าเหลือ 1,000 ล้านดอลลาร์ และล่าสุดคือศูนย์</p>\n<p>Byju's เป็นแพลตฟอร์มการศึกษาที่เติบโตสูงจากช่วงการระบาดของโควิด เนื่องจากนักเรียนไม่สามารถไปโรงเรียนได้ บริษัทได้รับเงินเพิ่มทุนรวมกว่า 5,000 ล้านดอลลาร์ บริษัทมีแผนนำบริษัทเข้าตลาดหุ้นช่วงปี 2022 แต่แผนถูกระงับจากสถานการณ์ตลาดหุ้นที่ไม่ดีเวลานั้น ขณะเดียวกันการเปิดเมืองทำให้แพลตฟอร์มมีรายได้ลดลง เงินกู้จำนวนมากเริ่มผิดนัดชำระ บริษัทส่งงบการเงินปี 2023 ล่าช้า และล่าสุดเจ้าหนี้ได้ยื่นฟ้องขอให้ศาลสั่ง Byju's มีสถานะล้มละลาย</p>\n<p>ผู้ลงทุนรายอื่นใน ได้แก่ บริษัทการลงทุน Prosus (ถือหุ้นประมาณ 10%) และมีหน่วยงานการกุศล Chan-Zuckerberg Initiative, บริษัทการลงทุน Sequoia Capital และ Tencent ที่ลงทุนใน Byju's ด้วย</p>\n<p>ที่มา: <a href=\"https://techcrunch.com/2024/01/11/blackrock-cuts-byjus-valuation-by-95-to-1-billion/\">TechCrunch</a> และ <a href=\"https://www.businessinsider.com/blackrock-hsbc-funds-byjus-startup-valuation-zero-edtech-india-raveendran-2024-6\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/68b69290ffb2323d474f8f703ff802c6.png\" /></p>\n</div></div></div><div><div>Topics: </div><div><div><a href=\"/topics/byjus\">Byju's</a></div><div><a href=\"/topics/india\">India</a></div><div><a href=\"/topics/edtech\">EdTech</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d0faba656052ffc3cc0ced84216ae7d90b7ba492ae1dd5445aa0d701d64e6b4","category":"Thai"}