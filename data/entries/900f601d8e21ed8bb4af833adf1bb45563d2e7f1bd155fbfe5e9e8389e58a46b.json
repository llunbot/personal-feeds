{"title":"Squarespace ขายแพลตฟอร์มจองร้านอาหาร Tock ให้ American Express มูลค่าดีล 400 ล้านดอลลาร์","link":"https://www.blognone.com/node/140541","date":1719157236000,"content":"<div><div><div><p>Squarespace แพลตฟอร์มให้บริการสร้างเว็บไซต์ประกาศปิดดีลขายส่วนธุรกิจ Tock แพลตฟอร์มจองโต๊ะร้านอาหารให้กับ American Express ด้วยมูลค่า 400 ล้านดอลลาร์ ซึ่งเป็นราคาที่เท่ากับที่ Squarespace ไปซื้อกิจการมาเมื่อ 3 ปีที่แล้ว</p>\n<p>การขายธุรกิจ Tock ออกมานั้น เกิดขึ้นหลังจากที่ Squarespace ได้เจ้าของใหม่คือ <a href=\"https://www.blognone.com/node/139727\">บริษัทการลงทุน Permira</a> ซึ่งมาซื้อกิจการทั้งหมดเมื่อเดือนที่แล้วด้วยมูลค่า 6,900 ล้านดอลลาร์</p>\n<p>ในปี 2021 Squarespace ซื้อกิจการ Tock เข้ามา เพื่อเพิ่มเป็นเครื่องมือสำหรับลูกค้ากลุ่มร้านอาหาร-โรงแรม ให้สามารถเพิ่มระบบจองโต๊ะในเว็บไซต์ที่ใช้งานอยู่ได้อย่างสะดวก</p>\n<p>ที่มา: <a href=\"https://techcrunch.com/2024/06/21/squarespace-sells-restaurant-reservation-system-tock-to-american-express-for-400m/\">TechCrunch</a></p>\n<p><img src=\"https://www.blognone.com/sites/default/files/externals/40377c8a19b61a9bb25cc51f94752a4d.jpeg\" /></p>\n</div></div></div><div><div>Topics: </div><div><div><a href=\"/topics/squarespace\">Squarespace</a></div><div><a href=\"/topics/american-express\">American Express</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"900f601d8e21ed8bb4af833adf1bb45563d2e7f1bd155fbfe5e9e8389e58a46b","category":"Thai"}