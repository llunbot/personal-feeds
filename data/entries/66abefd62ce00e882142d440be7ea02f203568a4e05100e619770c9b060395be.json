{"title":"Unity 6 Preview รองรับ Windows on Arm, ทำเกมรันบนเบราว์เซอร์มือถือได้แล้ว","link":"https://www.blognone.com/node/139975","date":1716729298000,"content":"<div><div><div><p>เมื่อต้นเดือนพฤษภาคม Unity ออก Unity 6 Preview ซึ่งเป็นพรีวิวรุ่นแรกของ<a href=\"https://www.blognone.com/node/136784\">เอนจิน Unity 6 ที่เปิดตัวช่วงปลายปี 2023</a></p>\n<p>นอกจากฟีเจอร์ด้านระบบกราฟิกและเครื่องมือช่วยสร้างเกมต่างๆ ในแง่ของแพลตฟอร์มที่รองรับเกม ยังมีของใหม่มากมาย ดังนี้</p>\n<ul>\n<li>เพิ่ม Platform Browser เอาไว้ดูได้ว่า Unity 6 ทำเกมไปลงแพลตฟอ์รมใดได้บ้าง</li>\n<li>รองรับการทำเกมเพื่อเล่นบนเบราว์เซอร์มือถือ (ผ่าน WebAssembly) ขยายเกมบนเบราว์เซอร์เดสก์ท็อปไปยังเบราว์เซอร์มือถือได้ด้วย จุดเด่นคือรองรับฟีเจอร์เข็มทิศและ GPS ทำให้เกมเรียกใช้ฟีเจอร์ที่ไม่มีบนเดสก์ท็อปได้</li>\n<li>ส่วนเกมบนเบราว์เซอร์เดสก์ท็อป เริ่มรองรับ WebGPU เพื่อให้เบราว์เซอร์สามารถเรียกใช้ GPU มาประมวลผลกราฟิกหนักๆ ได้ ตอนนี้ยังมีสถานะ experimental</li>\n<li>เกมบน Android รองรับ Java 17, Android App Bundle ช่วยให้ส่งเกมขึ้น Play Store สะดวกขึ้น</li>\n<li>Unity Editor ตัวสร้างเกม รองรับ Windows on Arm แล้ว หลังจาก <a href=\"https://www.blognone.com/node/134192\">Unity Runtime ตัวเอนจินเกมรองรับตั้งแต่ปี 2023</a> แปลว่าซื้อเครื่อง Arm มาสร้างเกมได้แล้ว</li>\n<li>ปรับปรุงประสิทธิภาพของ DirectX 12 บนวินโดวส์ด้วยเทคนิค Split Graphics Jobs ประมวลผลซีนที่ซับซ้อนได้ดีกว่าเดิม</li>\n<li>รองรับ Microsoft GDK สำหรับเกมที่ทำลงทั้งวินโดวส์และ Xbox แชร์โค้ดระหว่างกันได้ดีขึ้น</li>\n</ul>\n<p>ที่มา - <a href=\"https://blog.unity.com/engine-platform/unity-6-preview-release\">Unity</a>, <a href=\"https://build.microsoft.com/en-US/sessions/9d806202-be61-4b5d-ba0d-59ecfcaf0482\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d575623731ec31b5d7b164e24f89c16c.jpeg\" /></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div><div><a href=\"/topics/games\">Games</a></div><div><a href=\"/topics/development\">Development</a></div><div><a href=\"/topics/arm\">Arm</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66abefd62ce00e882142d440be7ea02f203568a4e05100e619770c9b060395be","category":"Thai"}