{"title":"ยากที่จะครอบครอง - OpenAI ถูกปฏิเสธคำขอจดเครื่องหมายการค้า \"GPT\"","link":"https://www.blognone.com/node/138245","date":1708099967000,"content":"<div><div><div><p>สำนักงานสิทธิบัตรและเครื่องหมายการค้าของสหรัฐอเมริกา ปฏิเสธคำขอของ OpenAI ที่ต้องการจดทะเบียนเครื่องหมายการค้าคำว่า <strong>\"GPT\"</strong> โดยให้เหตุผลว่าเป็นคำอธิบายลักษณะทั่วไป จึงไม่สามารถให้เครื่องหมายการค้าได้</p>\n<p>ด้าน OpenAI มีมุมมองที่ต่างออกไป โดยบอกว่าบริษัทเป็นคนที่ทำให้คำว่า GPT เป็นที่รู้จัก ซึ่งย่อมาจากคำว่า Generative Pre-trained Transformer จึงควรได้รับเครื่องหมายการค้านี้ อย่างไรก็ตามสำนักงานสิทธิบัตรก็มองว่ามีหน่วยงานจำนวนมากที่ใช้คำว่า GPT มานานแล้ว ในความหมายแบบเดียวกัน</p>\n<p>ผลของการที่ OpenAI ไม่สามารถจดเครื่องหมายการค้า GPT ได้ อาจทำให้เราเห็นการตั้งชื่อผลิตภัณฑ์จำนวนมากตามด้วยคำว่า GPT และ OpenAI จะไม่สามารถฟ้องร้องได้นั่น ถึงแม้ OpenAI จะมีผลิตภัณฑ์ที่คนรู้จักกว้างขวางคือ ChatGPT ก็ตาม</p>\n<p>ที่มา: <a href=\"https://techcrunch.com/2024/02/15/no-gpt-trademark-for-openai/\">TechCrunch</a></p>\n<p><img src=\"https://www.blognone.com/sites/default/files/externals/1e82a6cf1ea2f582592f4a3eeae5c82e.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/trademark\">Trademark</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fa8f1eb0dd39837a8344e98cf32045cc6dad51e5c04cf655cae058a91930d75","category":"Thai"}