{"title":"Apple เผยแพร่รายงานความโปร่งใส App Store Transparency Report 2022 เป็นครั้งแรก","link":"https://www.blognone.com/node/133916","date":1684538804000,"content":"<div><div><div><p>แอปเปิลเผยแพร่รายงานประจำปีความโปร่งใสของ App Store ปี 2022 (App Store Transparency Report) ซึ่งเป็นผลจากการ<a href=\"https://www.blognone.com/node/124451\">ยอมความในคดี</a>ที่นักพัฒนาฟ้องร้องเมื่อปี 2021 โดยแอปเปิลระบุว่าจะออกรายงานเป็นประจำทุกปี</p>\n<p>ข้อมูลในภาพรวมของ App Store ระบุว่า มีจำนวนแอปทั้งหมด 1,783,232 แอป มีคำร้องขอส่งแอปขึ้นสโตร์ 6,101,913 คำขอ (หนึ่งแอปส่งซ้ำได้) มีคำขอที่ถูกปฏิเสธ 1,679,694 คำขอ ด้วยสาเหตุยอดนิยมเช่น ประสิทธิภาพการทำงาน, ความปลอดภัย, ประเด็นทางกฎหมาย จนถึงการออกแบบที่ไม่เป็นไปตามข้อกำหนด</p>\n<p>มีแอปที่ผ่านการอนุมัติ หลังถูกปฏิเสธมาก่อน 253,466 แอป และมีแอปที่เคยอนุมัติแต่ถูกถอดออกจากสโตร์ 186,195 แอป หมวดที่ถูกถอดออกมากที่สุดคือ Games, Utilities และ Business สาเหตุที่โดนมากที่สุดคือผิด Guideline 4.0 เรื่องการออกแบบ ตามด้วย DPLA 3.2(f) เรื่องการฉ้อโกง</p>\n<p>แอปเปิลยังรายงานแอปที่ถูกถอดออกจากสโตร์ เนื่องจากตัวแทนรัฐบาลของประเทศนั้นส่งคำขอมา โดยจีนแผ่นดินใหญ่ (China mainland) มีมากที่สุด 1,435 แอป ตามด้วยอินเดีย (14) และปากีสถาน (10) โดยในจีนมีแอปที่กลับเข้าสโตร์ได้หลังอุทธรณ์ 169 แอป</p>\n<p>สุดท้ายเป็นตัวเลขฝั่งนักพัฒนา-ผู้ใช้งาน มีนักพัฒนาลงทะเบียน 36,974,015 บัญชี ถูกปิดบัญชีไป 428,487 บัญชี ส่วนใหญ่จากการฉ้อโกง ส่วนผู้ใช้งานมีการเข้า App Store เฉลี่ยสัปดาห์ละ 656,739,889 ราย มีการอัปเดตแอปแบบอัตโนมัติเฉลี่ย 40,876,798,492 ครั้งต่อสัปดาห์ และแบบ manual 512,545,816 ครั้งต่อสัปดาห์</p>\n<p>ที่มา: <a href=\"https://www.apple.com/legal/more-resources/docs/2022-App-Store-Transparency-Report.pdf\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/dced9f80bb46c07e81d7957bd2bcbeed.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb121e93594001760b376565fbb00eedbf46e083d2efceb67889f88e98340327","category":"Thai"}