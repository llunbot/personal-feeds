{"title":"WhatsApp ใน Android ปรับปรุงส่วนผู้ใช้งาน ย้ายแถบเมนูมาไว้ด้านล่าง","link":"https://www.blognone.com/node/138991","date":1711809796000,"content":"<div><div><div><p>WhatsApp ประกาศปรับปรุงส่วนใช้งานสำหรับแอปบน Android ครั้งใหญ่ โดยย้ายแถบเมนูจากด้านบนของจอ ไปอยู่ที่ด้านล่าง เหมือนกับแอปใน iPhone</p>\n<p>แถบด้านล่างเป็นการยกหัวข้อเดิมมาทั้งแชท อัปเดต Communities และโทรเสียง แต่สลับตำแหน่งกันเล็กน้อย</p>\n<p>WhatsApp ให้เหตุผลการเปลี่ยนแปลงนี้ว่าเพื่อให้การแตะคำสั่งหลักของแอป โดยเฉพาะโทรเสียง ทำได้สะดวกและใกล้นิ้วโป้งมากขึ้น</p>\n<p>ที่มา: <a href=\"https://bgr.com/tech/whatsapp-for-android-suddenly-looks-more-like-the-iphone-app/\">BGR</a></p>\n<p><img alt=\"No Description\" src=\"https://www.blognone.com/sites/default/files/externals/28e9efa7afc0e475e8add9dc3e283af9.jpeg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/ui\">UI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4fc62cdb24e1f8e5d8c795eb2a324331adc6d0faac035279a5097b1c363a939","category":"Thai"}