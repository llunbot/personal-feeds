{"title":"Satya Nadella อยากยกเลิกระบบเอ็กซ์คลูซีฟของเกมคอนโซล แต่ไม่มีอำนาจทำแบบนั้นได้","link":"https://www.blognone.com/node/134595","date":1688006742000,"content":"<div><div><div><p>Satya Nadella ซีอีโอไมโครซอฟท์ไปให้การกับ FTC ในคดีซื้อ Activision Blizzard โดยแสดงความเห็นต่อประเด็นเกมเอ็กซ์คลูซีฟซึ่งเป็นแกนกลางของคดีนี้ว่า ถ้าเขามีอำนาจมากพอ เขาอยากยกเลิกระบบเอ็กซ์คลูซีฟของเกมคอนโซลไปซะทั้งหมดเลย แต่ในตอนนี้เขาไม่อยู่ในสถานะที่จะทำแบบนั้นได้</p>\n<p>Nadella บอกว่าไมโครซอฟท์อยู่ในตลาดเกมคอนโซลที่มีส่วนแบ่งตลาดน้อย และตลาดถูกกำหนดโดยผู้เล่นรายใหญ่ที่จำกัดการแข่งขันด้วยวิธีเอ็กซ์คลูซีฟ นี่คือโลกที่เราอยู่ในปัจจุบัน ซึ่งเขาไม่อยากอยู่ในโลกแบบนี้</p>\n<p>เขาบอกว่าแนวทางแบบกว้างๆ ของเขาคือผลักดันซอฟต์แวร์ไปอยู่ให้มากแพลตฟอร์มที่สุดเท่าที่สามารถทำได้ นี่คือวิถีทางของไมโครซอฟท์ที่เขาเติบโตขึ้นมาแบบนี้ เป็นวิถีทางที่เขาเชื่อมั่น</p>\n<p>ที่มา - <a href=\"https://www.ign.com/articles/microsoft-ceo-if-it-were-up-to-me-id-get-rid-of-exclusives\">IGN</a></p>\n<p><img src=\"https://www.blognone.com/sites/default/files/externals/3f06fd6942bfcd368e403a70bd2bd040.jpg\" alt /></p>\n</div></div></div><div><div>Topics: </div><div><div><a href=\"/topics/satya-nadella\">Satya Nadella</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c591016f188489c8d440637ce4419c322d65a325fd7657973c87d0b57dc1365d","category":"Thai"}