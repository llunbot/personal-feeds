{"title":"เปิดตัวเครื่องเล่นเกมพกพา Zotac Gaming Zone หน้าจอ 7\" AMOLED, เว็บแคมในตัว","link":"https://www.blognone.com/node/141559","date":1724292020000,"content":"<div><div><div><p>Zotac แบรนด์ฮาร์ดแวร์เกมมิ่งจากฮ่องกง เปิดตัวเครื่องเล่นเกมพกพา Zotac Gaming Zone (หรือเรียกสั้นๆ ว่า The Zone) ในงาน Gamescom 2024 ที่เยอรมนี มีสเปกดังนี้</p>\n<ul>\n<li>หน้าจอ 7\" Super AMOLED ความละเอียด Full HD อัตรารีเฟรช 120Hz ความสว่าง 800 nits</li>\n<li>หน่วยประมวลผล AMD Ryzen 7 8840U สถาปัตยกรรม Zen 4 (สังเกตว่าไม่ใช้ Ryzen Z1 แต่ก็มีสเปกใกล้เคียงกัน), จีพียู Radeon 780M</li>\n<li>แรม 16GB LPDDR5X-7500</li>\n<li>สตอเรจ SSD M.2 2280 ความจุ 512GB รองรับ microSD</li>\n<li>พอร์ตชาร์จ USC-C 2 พอร์ต, Wi-Fi 6E, Bluetooth 5.2</li>\n<li>มีกล้องเว็บแคมและไมโครโฟนในตัว สำหรับการสตรีมเกม, ตัวอ่านลายนิ้วมือที่ปุ่ม Power</li>\n<li>มีขาตั้ง kickstand สำหรับวางเป็นจอ แล้วใช้ร่วมกับจอยภายนอก, แถบไฟ RGB ด้านหลัง</li>\n<li>แบตเตอรี่ขนาด 48.5 Wh, น้ำหนักเครื่อง 692 กรัม</li>\n<li>ระบบปฏิบัติการ Windows 11 Home ครอบด้วย UI ชื่อว่า One Launcher</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9eea4aa0765d31e03cef36f8f20580be.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/49dc48fa2070bab531622b15e0dc7721.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3af78179854f5e102069446984f7fc1a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/705db465165a5240375287bc1cdc1f3a.jpg\" /></p>\n<p>จุดเด่นของ Zotac the Zone คือปุ่มควบคุมที่ทำมาเอาใจเกมเมอร์สุดๆ ได้แก่</p>\n<ul>\n<li>แอนะล็อกสติ๊ก และปุ่มทริกเกอร์ (LR ด้านบน) แบบ Hall Effect แก้ปัญหาจอยเลื่อนอย่างจริงจัง</li>\n<li>ทริกเกอร์ปรับระดับได้ 2 ระดับ เหมือนกับจอยรุ่นโปรหลายๆ ตัว รองรับเกมเพลย์ทั้งแบบกดลึกและกดเร็ว</li>\n<li>แถบหมุน Dial รอบก้านแอนะล็อก ใช้ปรับค่าต่างๆ ได้รวดเร็ว</li>\n<li>แทร็คแพดทั้งสองข้าง สำหรับควบคุมเคอร์เซอร์ หรือเล่นเกมพีซีที่ออกแบบมาสำหรับเมาส์</li>\n<li>ปุ่มมาโคร 2 ปุ่มด้านหลัง</li>\n<li>ปุ่มทิศทาง D-pad มีเสียงให้รู้ว่ากดโดนแล้ว ออกแบบมารองรับการเล่นเกมไฟติ้ง</li>\n<li>ออกแบบการจับเครื่องตามหลัก ergonomic ให้ถือเครื่องได้นานๆ โดยไม่เมื่อย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/20b2ae700b06d0b04328017d1263e36e.jpeg\" /><img alt=\"No Description\" src=\"https://www.blognone.com/sites/default/files/externals/e4270b5b2ed0abe71151f07dd093b4ad.jpeg\" /><img alt=\"No Description\" src=\"https://www.blognone.com/sites/default/files/externals/68f1d8f6a6dc583f7e5f527461f1c928.jpg\" /><img alt=\"No Description\" src=\"https://www.blognone.com/sites/default/files/externals/372c74bb58a40e895758370982e7d3b6.jpg\" /></p>\n<p>ราคาเปิดตัวเริ่มต้นที่ 799 ดอลลาร์ จากสเปกและราคาก็ออกมาชนกับ <a href=\"https://www.blognone.com/node/140108\">ASUS ROG Ally X</a> โดย Ally X มีสเปกแรม สตอเรจ แบตเตอรี่ดีกว่า ในขณะที่ Zotac มีสเปกหน้าจอ และระบบควบคุมดีกว่า</p>\n<p>ที่มา - <a href=\"https://www.zotac.com/page/zotac-gaming-zone-portable-handheld\">Zotac</a>, <a href=\"https://www.zotac.com/th/news/zotac-gaming-launches-zone-enthusiast-level-pc-gaming-handheld-gamescom-2024\">Zotac</a>, <a href=\"https://en.overclocking.com/gamescom-zotac-launches-its-zone-portable-pc-console/\">Overclocking</a>, <a href=\"https://www.tomshardware.com/video-games/handheld-gaming/zotac-zone-gaming-handheld-goes-up-for-pre-order-at-dollar799-ryzen-7-8870u-powered-device-features-hall-sensors-macro-switches-and-a-webcam\">Tom's Hardware</a></p>\n<blockquote>\n<p>The Ultimate Gaming Handheld Console for Enthusiasts.Learn More: <a href=\"https://t.co/6BhxVmBRsm\">https://t.co/6BhxVmBRsm</a><a href=\"https://twitter.com/hashtag/ZONE?src=hash&amp;ref_src=twsrc%5Etfw\">#ZONE</a> <a href=\"https://twitter.com/hashtag/Handheld?src=hash&amp;ref_src=twsrc%5Etfw\">#Handheld</a> <a href=\"https://twitter.com/hashtag/Console?src=hash&amp;ref_src=twsrc%5Etfw\">#Console</a> <a href=\"https://t.co/kjSKDyqkDa\">pic.twitter.com/kjSKDyqkDa</a></p>\n<p>— ZOTAC (@ZOTAC) <a href=\"https://twitter.com/ZOTAC/status/1826091916351480082?ref_src=twsrc%5Etfw\">August 21, 2024</a></p></blockquote>\n</div></div></div><div><div>Topics: </div><div><div><a href=\"/topics/zotac\">Zotac</a></div><div><a href=\"/topics/handheld\">Handheld</a></div><div><a href=\"/topics/hardware\">Hardware</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"821e9c63816682eb136bfcd5f91e6dafc176aca1180ecdaf0a50ea73f30fb067","category":"Thai"}