{"title":"ปี 2024 ยอดดาวน์โหลดแอปลดลง 2.3% แต่ผู้บริโภคใช้จ่ายเพิ่มขึ้นถึง 15.7%","link":"https://www.blognone.com/node/143756","date":1734664369000,"content":"<div><div><div><p>ปี 2024 ยอดดาวน์โหลดแอปทั่วโลกลดลง 2.3% จากปีก่อนหน้า เหลือ 1.1 แสนล้านครั้ง ยอดดาวน์โหลดใน App Store อยู่ที่ 2.83 หมื่นล้านครั้ง ลดลง 1.1% จากปีก่อนหน้า ส่วน Google Play อยู่ที่ 8.14 หมื่นล้านครั้ง ลดลง 2.6% จากข้อมูลของ Appfigures</p>\n<p>ยอดดาวน์โหลดที่ลดลงส่วนหนึ่งมาจากการปราบปรามสแปมและแอปคุณภาพต่ำอื่น ๆ ของ Google รวมถึงข้อกำหนดที่ให้นักพัฒนาซอฟต์แวร์ทดสอบและตรวจสอบแอปที่เพิ่มขึ้น ทำให้การเปิดตัวแอปใหม่บน Google Play ลดลงถึง 60%</p>\n<p>นอกจากนี้ ตลาดแอปสหรัฐอเมริกายังผลักดันแนวโน้มนี้ด้วย โดยยอดดาวน์โหลดแอปในสหรัฐฯ ลดลง 3.4% จากปีก่อนหน้า เหลือ 1.06 หมื่นล้านครั้ง การดาวน์โหลดใน iOS ลดลง 5.3% จากปีก่อน เหลือ 6.1 พันล้านครั้ง และใน Google Play ลดลงเล็กน้อยที่ 0.7% เหลือ 4.4 พันล้าน</p>\n<p>แอปที่มียอดดาวน์โหลดมากที่สุดในโลกในปี 2024 คือ Instagram ที่มียอดดาวน์โหลดเกือบ 640 ล้านครั้ง และยังเป็นแอปที่มีการค้นหามากที่สุดในสหรัฐฯ ส่วน Temu กลายเป็นแอปที่ถูกดาวน์โหลดมากที่สุดในสหรัฐฯ มีการติดตั้งทั้งสิ้น 48 ล้านครั้ง</p>\n<p>อย่างไรก็ตาม <strong>ยอดการใช้จ่ายดูจะโตสวนทางยอดดาวน์โหลด</strong> เพราะการใช้จ่ายจากแอปและเกมมือถือของผู้บริโภคทั่วโลกในปี 2024 สูงถึง 1.27 แสนล้านดอลลาร์ เพิ่มขึ้น 15.7% จากปีก่อนหน้า (เป็นรายได้ทั้งจากการซื้อแอป การเติมเงิน หรือการสมัครเป็นสมาชิก)</p>\n<p>ถ้ามองแยกสโตร์หลัก ๆ ยอดใช้จ่ายจะเป็นดังนี้</p>\n<ul>\n<li>App Store มีการใช้จ่ายของผู้บริโภค 9.16 หมื่นล้านดอลลาร์ เพิ่มขึ้น 24% จากปีก่อน</li>\n<li>Google Play มีการใช้จ่ายของผู้บริโภค 3.57 หมื่นล้านดอลลาร์ ลดลง 1.5% จากปีก่อน</li>\n</ul>\n<p>นับวันตลาดแอปพลิเคชันยิ่งอิ่มตัว (mature) ผู้พัฒนาหลายรายจึงเน้นการทำรายได้จากการสมัครสมาชิกบนแอปที่มีการติดตั้งอยู่แล้ว แทนที่จะกระตุ้นให้ผู้ใช้งานดาวน์โหลดแอปใหม่ หรือแอปที่ต้องชำระเงิน</p>\n<p>แม้แอปทั่วโลกเพียง 5% มีระบบการสมัครสมาชิก แต่สามารถทำรายได้ถึง 48% ของรายได้จากแอปทั้งหมดนับรวมทั้ง App Store และ Google Play</p>\n<p>ที่มา: <a href=\"https://techcrunch.com/2024/12/18/app-downloads-decline-2-3-in-2024-but-consumer-spending-grows-to-127b/\">TechCrunch</a> via <a href=\"https://appfigures.com/\">App Figures</a></p>\n<p><img alt=\"alt=&quot;Apps&quot;\" src=\"https://www.blognone.com/sites/default/files/externals/06e7a0da44b29c9d49f0f4266851135e.jpeg\" /></p>\n</div></div></div><div><div>Topics: </div><div><div><a href=\"/topics/app\">App</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a1e395dde2c7b679893cf71a9a033f8ded384d37b1e4a36a18322c42994848d","category":"Thai"}