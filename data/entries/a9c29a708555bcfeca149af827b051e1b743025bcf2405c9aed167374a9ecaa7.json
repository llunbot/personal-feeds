{"title":"Threads เริ่มให้บริการในประเทศกลุ่ม EU แล้ว","link":"https://www.blognone.com/node/137238","date":1702569900000,"content":"<div><div><div><p>Mark Zuckerberg ซีอีโอ Meta <a href=\"https://www.threads.net/@zuck/post/C01LXhDrCAM\">ประกาศ</a>ว่า Threads แพลตฟอร์มโซเชียลตัวหนังสือ ที่หวังแข่งขันกับ X ตอนนี้เริ่มให้บริการในกลุ่มประเทศสหภาพยุโรปหรือ EU แล้ว ซึ่ง<a href=\"https://www.blognone.com/node/134699\">ช้ากว่าประเทศอื่นทั่วโลก</a> 5 เดือน ตามที่มี<a href=\"https://www.blognone.com/node/137023\">รายงานก่อนหน้านี้</a></p>\n<p>สาเหตุที่ Threads ให้บริการใน EU ช้ากว่าที่อื่นนั้น Meta ไม่ได้ออกมาให้เหตุผล แต่คาดเดาว่ากฎระเบียบของ EU มีข้อกำหนดหลายอย่างที่ทำให้ Meta ต้องปฏิบัติตาม โดยส่วนที่สำคัญคือการเปิดให้ผู้ใช้งานใน EU เลือกสร้างโปรไฟล์ที่เชื่อมต่อกับบัญชี Instagram เดิม หรือเลือกสร้างโปรไฟล์ใหม่ไปเลยก็ได้</p>\n<p>ก่อนหน้านี้ Meta ก็<a href=\"https://www.blognone.com/node/136469\">ออกแพ็คเกจใช้งานแบบไม่มีโฆษณา</a> มีผลเฉพาะประเทศในกลุ่ม EU เพื่อให้เป็นไปตามข้อกำหนดที่ต้องให้ทางเลือกกับผู้ใช้งานที่ไม่ต้องการโฆษณาบนแพลตฟอร์ม</p>\n<p>ที่มา: <a href=\"https://www.bbc.com/news/technology-67695643\">BBC</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/eu\">EU</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9c29a708555bcfeca149af827b051e1b743025bcf2405c9aed167374a9ecaa7","category":"Thai"}