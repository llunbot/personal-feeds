{"title":"HP โชว์ระบบซ่อมคอมจากระยะไกล คอมบูตไม่ขึ้น ช่างก็เข้ามาดูเครื่องลูกค้าได้","link":"https://www.blognone.com/node/142293","date":1727710011000,"content":"<div><div><div><p>HP เปิดตัวบริการซัพพอร์ตทางเทคนิคจากระยะไกลแบบใหม่ HP out-of-band remediation service สามารถเข้ามาซ่อมเครื่องให้ลูกค้าได้ แม้พีซีเครื่องนั้นบูตไม่ขึ้นก็ตาม</p>\n<p>HP ระบุว่าตัวเองเป็นผู้ผลิตพีซีรายแรกที่สามารถให้บริการลักษณะนี้ได้ เบื้องหลังของมันคือระบบ KVM (keyboard, video and mouse) ที่สามารถควบคุมได้จากระยะไกล (ผ่านหน่วยประมวลผลขนาดเบาตัวที่สอง ของแพลตฟอร์ม Intel vPro) ช่างเทคนิคของ HP สามารถรีโมทเข้ามาตรวจสอบอาการเสีย เช่น บูตไม่ผ่าน อิมเมจระบบปฏิบัติการพัง หรือปัญหา BIOS ได้โดยไม่ต้องให้ลูกค้าลองทำตามที่บอก (แน่นอนว่าต้องได้รับความยินยอมจากลูกค้าก่อน โดยการกดยืนยัน security code)</p>\n<p>Marcos Razon ผู้บริหารของ HP ระบุว่าเป้าหมายของบริการนี้คือ ซ่อมเครื่องให้ลูกค้าได้ 70-80% ของปัญหาทั้งหมดที่แจ้งเข้ามา</p>\n<p>บริการนี้จะเริ่มในสหรัฐอเมริกาและยุโรปภายในปีนี้ โดยถือเป็น add-on ที่ต้องจ่ายเพิ่มจากบริการซัพพอร์ตปกติ ตัวพีซีต้องเป็น Intel vPro ด้วย และ HP ระบุว่ากำลังพัฒนาระบบเดียวกันสำหรับเครื่องซีพียู AMD ภายในครึ่งแรกของปี 2025</p>\n<p>ที่มา - <a href=\"https://www.hp.com/us-en/newsroom/press-releases/2024/exceptional-employee-experiences.html\">HP</a>, <a href=\"https://www.computerworld.com/article/3542017/hps-new-remote-support-service-can-even-resurrect-unbootable-pcs.html\">Computerworld</a></p>\n<p><img alt=\"No Description\" src=\"https://www.blognone.com/sites/default/files/externals/9247fe4b594b6c662db2cf48f013a3a2.jpeg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/enterprise\">Enterprise</a></div><div><a href=\"/topics/intel-vpro\">Intel vPro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c707c8017517fc0ae0f4be007b41d12c8b0488e263ce2a8d31dceb5861529c5","category":"Thai"}