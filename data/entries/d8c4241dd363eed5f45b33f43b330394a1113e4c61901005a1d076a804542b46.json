{"title":"Airbnb เพิ่มระบบป้องกันผู้เช่าบ้านไปจัดปาร์ตี้ แก้ปัญหาความเดือดร้อนรำคาญ","link":"https://www.blognone.com/node/134045","date":1685272974000,"content":"<div><div><div><p>ปัญหากวนใจประการหนึ่งของวงการ Airbnb โดยเฉพาะฝั่งเจ้าบ้าน (โฮสต์) คือผู้เช่าจัดปาร์ตี้ ทำให้เกิดความเดือดร้อนรำคาญ ทั้งเรื่องเสียงดัง รถจอดเกะกะ บุกรุกพื้นที่เพื่อนบ้าน ควันบุหรี่ ขยะ หรือข้าวของเสียหาย</p>\n<p>นโยบายของ Airbnb จะแบนผู้เช่าเหล่านี้ และเนื่องในโอกาสฤดูร้อน (ฝรั่ง) ที่กำลังใกล้เข้ามา คนเริ่มเดินทางกันเยอะ มีวันหยุดเยอะ (ในสหรัฐอเมริกา) ทำให้ Airbnb ต้องออกมาตรการ \"กระชับพื้นที่\" เพิ่มเติม เช่น</p>\n<ul>\n<li>ระบบบล็อคการจองที่พักบางแห่ง ที่มีความเสี่ยงสูงว่าจะถูกใช้จัดปาร์ตี้ โดยเฉพาะในช่วงวันหยุดยาวของสหรัฐอเมริกา</li>\n<li>ผู้เช่าจะต้องกดปุ่มรับรองว่าเข้าใจนโยบายของ Airbnb ที่ห้ามจัดปาร์ตี้ ซึ่งหากยังละเมิดอีกก็อาจถูกแบนถาวรจากแพลตฟอร์ม</li>\n</ul>\n<p>Airbnb บอกว่าเคยทดลองระบบต่อต้านปาร์ตี้ (anti-party system) มาแล้วช่วงกลางปี 2022 และพบว่าปัญหาการจัดปาร์ตี้มีน้อยลง พอมาถึงปีนี้จึงขยายการใช้งานในวงกว้างมากขึ้น</p>\n<p>ที่มา - <a href=\"https://news.airbnb.com/anti-party-crackdown-for-summer-holidays/\">Airbnb</a></p>\n<p><img alt=\"No Description\" src=\"https://www.blognone.com/sites/default/files/externals/8063ae34c15f4e201a632a4d52c27a74.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8c4241dd363eed5f45b33f43b330394a1113e4c61901005a1d076a804542b46","category":"Thai"}