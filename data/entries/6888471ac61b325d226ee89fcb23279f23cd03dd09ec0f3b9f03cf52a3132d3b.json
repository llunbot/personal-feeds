{"title":"Duolingo เปิดตัว Duolingo Max ตัวช่วยสอนภาษาแชตบอต ทำงานบน GPT-4","link":"https://www.blognone.com/node/133011","date":1678836055000,"content":"<div><div><div><p>Duolingo แอปสอนภาษา ประกาศเทียร์สำหรับ Subscription ตัวใหม่ Duolingo Max เพิ่มความสามารถด้าน AI สนทนาโต้ตอบ โดยใช้ <a href=\"https://www.blognone.com/node/133009\">GPT-4</a> ซึ่ง Duolingo เป็นลูกค้ากลุ่มแรก ๆ ที่นำความสามารถใหม่นี้มาเสริมกับบริการ</p>\n<p>Duolingo Max จะเป็นเทียร์ใหม่ที่มีราคาสูงกว่า Super Duolingo โดยผู้สมัครใช้งานจะได้สองฟีเจอร์ใหม่คือ Explain My Answer และ Roleplay</p>\n<p>ฟีเจอร์ <strong>Explain My Answer</strong> เป็นตัวช่วยในการแชตเพื่อขอคำอธิบายเพิ่มเติม หากเราให้คำตอบที่ถูกหรือไม่ถูกต้อง รวมทั้งให้คำแนะนำเพื่อไม่ให้ผิดพลาดอีกในอนาคต ส่วนฟีเจอร์ <strong>Roleplay</strong> เป็นการเข้าสู่โหมดฝึกสนทนาในสถานการณ์จำลอง เช่น สั่งกาแฟที่ร้านในปารีส, วางแผนการไปเที่ยวกับเพื่อน โดย AI จะสรุปและให้คะแนนคุณภาพการสนทนา</p>\n<p>ทั้งนี้ Duolingo บอกว่ากระบวนการพัฒนาสองฟีเจอร์ ใช้ผู้เชี่ยวชาญด้านภาษามาช่วยปรับแต่งด้วย เช่นใน Roleplay ก็ใช้คนมาเขียนสถานการณ์จำลองเบื้องต้น รวมทั้งเทรนโมเดลให้เริ่มต้นบทสนทนาตามที่กำหนด โดยจะมีการตรวจสอบการทำงานอยู่ตลอด เพื่อให้แน่ใจว่า AI สามารถทำงานได้อย่างที่ควรจะเป็น</p>\n<p>Duolingo Max เปิดให้ทดสอบใช้งานแล้ว เฉพาะผู้ใช้ iOS สำหรับโหมดการเรียนภาษาสเปนและฝรั่งเศส ของผู้ใช้งานที่พูดภาษาอังกฤษ โดยจะขยายไปสู่ภาษาและแพลตฟอร์มอื่นในอนาคต</p>\n<p>ที่มา: <a href=\"https://blog.duolingo.com/duolingo-max/\">Duolingo</a></p>\n<p><img alt=\"No Description\" src=\"https://www.blognone.com/sites/default/files/externals/bd6894f9cb72116693ed3dde9a72dc85.png\" /></p>\n<p>ตัวอย่างการทำงานของ Explain My Answer</p>\n<p><img alt=\"No Description\" src=\"https://www.blognone.com/sites/default/files/externals/ecb1d6613acf941eaad96a3a8f09c978.png\" /></p>\n<p>ตัวอย่าง Roleplay</p>\n<p><img alt=\"No Description\" src=\"https://www.blognone.com/sites/default/files/externals/8ffde5e83fa3be8fd8a453f7e32b5ad5.gif\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6888471ac61b325d226ee89fcb23279f23cd03dd09ec0f3b9f03cf52a3132d3b","category":"Thai"}