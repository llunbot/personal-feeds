{"title":"Arm รายงานผลประกอบการไตรมาส รายได้รวมสูงกว่า 1 พันล้านดอลลาร์ เป็นครั้งแรก","link":"https://www.blognone.com/node/146313","date":1746657066000,"content":"<div><div><div><p>Arm รายงานผลประกอบการของไตรมาสเดือนมีนาคม 2025 มีรายได้รวมเพิ่มขึ้น 34% จากช่วงเวลาเดียวกันในปีก่อนเป็น 1,241 ล้านดอลลาร์ ซึ่งเป็นครั้งแรกที่บริษัทมีรายได้ในไตรมาสมากกว่าพันล้านดอลลาร์ ซึ่งการเติบโตมาจากทั้งสองกลุ่มธุรกิจที่ทำสถิติสูงสุดเช่นกัน โดยรายได้รอยัลตี้เพิ่มขึ้น 18% เป็น 607 ล้านดอลลาร์ และรายได้จากไลเซนส์ เพิ่มขึ้น 53% เป็น 634 ล้านดอลลาร์ เป็นผลจากการทำสัญญารอบใหม่หลายรายการพร้อมกัน</p>\n<p>บริษัทมีกำไรแบบบัญชี GAAP ในไตรมาสที่ผ่านมา 210 ล้านดอลลาร์</p>\n<p>Arm บอกว่าการเติบโตหลักมาจากความต้องการสินค้าสถาปัตยกรรม Armv9 และแพลตฟอร์ม CSS ที่เพิ่มขึ้นจากทั้งลูกค้าสมาร์ทโฟนและเซิร์ฟเวอร์ นอกจากนี้บริษัทยานยนต์ไฟฟ้าก็เริ่มทำสัญญาใช้งาน CSS กันมากขึ้นด้วย</p>\n<p>ที่มา: <a href=\"https://newsroom.arm.com/news/arm-q4-fye25-results\">Arm</a></p>\n<p><img alt=\"No Description\" src=\"https://www.blognone.com/sites/default/files/externals/aee5b43351b49226ad04f68346e3fff5.jpg\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8404699b9e5723dc176b4fe8ab9079fa2d55328a2c9cdfb503b65ae3603c68cd","category":"Thai"}