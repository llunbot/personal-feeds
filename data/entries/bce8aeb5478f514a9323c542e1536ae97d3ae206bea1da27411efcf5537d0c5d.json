{"title":"มุ่งสู่ Everything App - X เพิ่มฟีเจอร์ใหม่ X Hiring ให้บริษัทใช้ประกาศรับสมัครงาน","link":"https://www.blognone.com/node/135455","date":1693008193000,"content":"<div><div><div><p>X หรือ Twitter เดิม ประกาศเพิ่มฟีเจอร์ใหม่ โดยบัญชี @XHiring <a href=\"https://twitter.com/XHiring/status/1695154429828247798\">เปิดตัว</a>ระบบประกาศรับสมัครงาน <strong>X Hiring</strong> ตอนนี้สถานะเป็นเบต้า ซึ่งบัญชีบริษัทหรือองค์กรที่ยืนยันตัวตน (ติ๊กถูกสีทอง) สามารถทดลองใช้งานโพสต์ตำแหน่งงาน เพื่อเข้าถึงแคนดิเดตจำนวนมากที่เป็นผู้ใช้งานบนแพลตฟอร์ม</p>\n<p>X Hiring รองรับการนำเข้าข้อมูลรับสมัครงานอย่างรวดเร็วด้วยฟอร์แมต Applicant Tracking System และ XML</p>\n<p>การที่ฟีเจอร์ใหม่นี้จำกัดเฉพาะบัญชีองค์กรที่ยืนยันตัวตน ก็น่าจะเพิ่มแรงจูงใจอีกทางให้องค์กรหรือบริษัทจ่ายเงินซื้อเครื่องหมายสีทองมากขึ้น เนื่องจากราคาสมาชิกนั้นสูงถึง 1,000 ดอลลาร์ต่อเดือน หรือ<a href=\"https://www.blognone.com/node/133548\">ในราคาไทย</a> 34,100 บาท</p>\n<p>คุณสมบัติระบบรับสมัครงานใน X น่าจะเป็นอีกก้าวให้เห็นภาพที่ Elon Musk เจ้าของ X <a href=\"https://www.blognone.com/node/130769\">เคยบอกไว้</a>ว่าเขาต้องการสร้าง X ให้เป็น Everything App ที่เป็นมากกว่าแพลตฟอร์มโซเชียล โดยมี WeChat เป็นต้นแบบ</p>\n<p>ที่มา: <a href=\"https://bgr.com/business/x-officially-takes-on-linkedin-with-its-new-job-posting-feature/\">BGR</a></p>\n<p><img alt=\"No Description\" src=\"https://www.blognone.com/sites/default/files/externals/eef41cc4c07c2d9ab4f8133f34790c1d.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bce8aeb5478f514a9323c542e1536ae97d3ae206bea1da27411efcf5537d0c5d","category":"Thai"}