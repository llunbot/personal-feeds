{"title":"Roblox ไตรมาส 3/2023 รายได้รวมเติบโต 38% จำนวนผู้เล่นเพิ่มเป็น 70.2 ล้านบัญชี","link":"https://www.blognone.com/node/136645","date":1699489801000,"content":"<div><div><div><p>Roblox รายงานผลประกอบการประจำไตรมาสที่ 3 ปี 2023 มีรายได้รวมเพิ่มขึ้น 38% จากช่วงเดียวกันในปีก่อนเป็น 713.2 ล้านดอลลาร์ รายได้ส่วน Booking ที่มาจากการซื้อของในเกมและบริษัทจะทยอยรับรู้รายได้ในอนาคตเพิ่มขึ้น 20% เป็น 839.5 ล้านดอลลาร์ และขาดทุนสุทธิ 277.2 ล้านดอลลาร์</p>\n<p>จำนวนผู้เล่นเป็นประจำทุกวัน (DAUs) เพิ่มขึ้นเป็น 70.2 ล้านบัญชี จำนวนผู้เล่นที่จ่ายเงินมี 14.7 ล้านบัญชี จำนวนชั่วโมงการเล่นรวมในไตรมาส 1.6 หมื่นล้านชั่วโมง</p>\n<p>Michael Guthrie ซีเอฟโอ Roblox ให้ข้อมูลเพิ่มเติมว่าตัวเลขการใช้จ่ายบนแพลตฟอร์มเติบโตสูงโดดเด่นในกลุ่มประเทศยุโรปตะวันตกและเอเชียตะวันออก ขณะที่รายได้ส่วนใหญ่ยังคงมาจากสหรัฐอเมริกาและแคนาดาเมื่อเทียบในสกุลเงินดอลลาร์</p>\n<p>ที่มา: <a href=\"https://ir.roblox.com/news/news-details/2023/Roblox-Reports-Third-Quarter-2023-Financial-Results/default.aspx\">Roblox</a></p>\n<p><img alt=\"No Description\" src=\"https://www.blognone.com/sites/default/files/externals/81eb4d10198b57ad36d795ca264cbeb2.png\" /></p>\n</div></div></div><div><div>Topics: </div><div><div><a href=\"/topics/roblox\">Roblox</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9297776e76bbb3a25872bc5b826facf4d566a731a6294c9d32d416bae4f0eb7","category":"Thai"}