{"title":"เกมเอาตัวรอดจากซอมบี้ State of Decay 3 โชว์เทรลเลอร์ใหม่ ยังไม่ประกาศวันวางขาย","link":"https://www.blognone.com/node/140256","date":1717992043000,"content":"<div><div><div><p>Undead Labs สตูดิโอในเครือ Xbox เปิดตัวเทรลเลอร์ใหม่ของเกม <strong>State of Decay 3</strong> ภาคใหม่ของเกมแนวเอาตัวรอดจากซอมบี้แบบโอเพนเวิลด์ ที่ออกภาค 1 ในปี 2013 และภาค 2 ในปี 2018</p>\n<p>Undead Labs ประกาศข่าวครั้งแรกว่าจะทำเกมภาค 3 ในปี 2020 และทิ้งช่วงมายาวนานหลายปีถึงมีเทรลเลอร์ตัวนี้ออกมาให้ดูกัน เกมยังคงแนวทางร่วมมือกันเพื่อเอาตัวตัวรอดจากฝูงซอมบี้จำนวนมาก และมีระบบตายถาวร (permadeath) แบบเดิม แต่ขยายขนาดของพื้นที่โอเพนเวิลด์ให้กว้างกว่าเดิม มีเรื่องให้เล่าลึกและกว้างกว่าเดิม</p>\n<p>State of Decay 3 ยังแชร์เทคโนโลยีฝั่ง shared world, online co-op ร่วมกับ Obsidian Entertainment สตูดิโอในเครือไมโครซอฟท์ที่มีเกม Grounded ลักษณะเดียวกัน เพื่อให้มีระบบ co-op สร้างโลกร่วมกันระหว่างผู้เล่นที่เสถียร นอกจากนั้นยังร่วมมือกับสตูดิโอ The Coalition ที่ทำเกม Gears of War เพื่อขอความเชี่ยวชาญเรื่อง Unreal Engine 5 ด้วย</p>\n<p>เกมยังไม่ประกาศวันวางขายในตอนนี้</p>\n<p>ที่มา - <a href=\"https://news.xbox.com/en-us/2024/06/09/state-of-decay-3-interview-details-xbox-games-showcase-2024/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/7ed4b583a4acde2847cf2ee2e824bea0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/57b28e6fbcb9d7a4eefa1420751efe20.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/752924d16647bf9a8ccaf7772e1c7e0e.jpg\" /></p>\n</div></div></div><div><div>Topics: </div><div><div><a href=\"/topics/state-of-decay\">State of Decay</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbb7ddeb92ac2da97e99234f58e5c96012dd67854d12ae4c9189a8441b48663a","category":"Thai"}