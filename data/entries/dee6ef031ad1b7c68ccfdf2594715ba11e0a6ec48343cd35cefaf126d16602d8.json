{"title":"แคนาดาเลิกรายการเทียบเวลาในวิทยุ AM/FM","link":"https://www.blognone.com/node/136259","date":1697525349000,"content":"<div><div><div><p>เครือข่ายช่องวิทยุ CBC Radio One ในแคนาดาเลิกช่วงเทียบเวลาประจำวันตั้งแต่วันที่ 9 ตุลาคมที่ผ่านมา หลังจากถ่ายทอดทุกวันเวลาบ่ายโมงตรงตั้งแต่วันที่ 5 พฤศจิกายน 1939 หรือ 84 ปีมาแล้ว</p>\n<p>ผู้รับผิดชอบส่งสัญญาณเทียบเวลาคือ National Research Council (NRC) ที่รับผิดชอบส่งสัญญาณเทียบเวลา สำหรับการเทียบเวลาในวิทยุ จะส่งเสียง 800Hz ยาว 300ms สิบครั้งก่อนครบชั่วโมง และเสียงสุดท้ายยาว 1 วินาทีระบุว่าถึงบ่ายโมงตรงแล้ว สัญญาณเช่นนี้เคยสำคัญมากในยุคก่อนที่นาฬิกาไม่เที่ยงตรงนัก การเทียบเวลาเป็นกิจกรรมที่ต้องทำต่อเนื่องในทุกๆ ไม่กี่วัน แต่หลังจากยุคโทรศัพท์มือถือการเทียบเวลาก็ไม่จำเป็นนัก</p>\n<p>NRC ยังคงส่งสัญญาณเทียบเวลาช่องทางอื่นอีกหลายช่องทาง ทั้งเว็บแอปเทียบเวลา, สัญญาณวิทยุคลื่นสั้นเทียบเวลา คลื่นความถี่ 3.33kHz, 7.85kHz, และ 14.67kHz, บริการเทียบเวลาผ่านโทรศัพท์ และที่สำคัญคือเซิร์ฟเวอร์ NTP time.nrc.ca และ time.chu.nrc.ca ระดับ stratum-2</p>\n<p>ที่มา - <a href=\"https://hackaday.com/2023/10/13/canada-abruptly-ends-official-time-signal/\">Hackaday</a></p>\n<p><img alt=\"No Description\" src=\"https://www.blognone.com/sites/default/files/externals/7bfbdf23c87481e4d4d0c9f7372f06c5.jpg\" /></p>\n<p>สำนักงาน National Research Council ในเมือง Ottawa ภาพโดย <a href=\"https://commons.wikimedia.org/wiki/File:In_front_of_National_Research_Council_Canada_Laboratories.JPG\">Suwannee.payne</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/networking\">Networking</a></div><div><a href=\"/topics/radio\">Radio</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dee6ef031ad1b7c68ccfdf2594715ba11e0a6ec48343cd35cefaf126d16602d8","category":"Thai"}