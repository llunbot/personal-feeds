{"title":"Dropbox ปลดพนักงาน 20% ซีอีโอบอกเป็นช่วงเปลี่ยนผ่านขององค์กร","link":"https://www.blognone.com/node/142856","date":1730296094000,"content":"<div><div><div><p>Dropbox ประกาศปลดพนักงานจำนวน 528 คน คิดเป็น 20% ของจำนวนพนักงานทั้งหมด โดยซีอีโอ Drew Houston บอกว่าเป็นส่วนหนึ่งของช่วงการเปลี่ยนผ่านองค์กร</p>\n<p>Houston บอกว่าพนักงานกลุ่มที่ได้รับผลกระทบส่วนใหญ่อยู่ในฝ่ายที่ Dropbox ลงทุนขยายฝ่ายมากเกินไป แต่ผลลัพธ์ที่ได้ไม่เป็นไปตามที่บริษัทคาดหวังไว้ แนวทางการปรับโครงสร้างองค์กรหลังการปลดพนักงานรอบนี้คือทำให้มีประสิทธิภาพ และมีลำดับขั้นน้อยลง</p>\n<p>Dropbox เคยประกาศ<a href=\"https://www.blognone.com/node/133593\">ปลดพนักงานไปเมื่อปี 2023</a> ประมาณ 500 ตำแหน่ง ในเวลานั้นบริษัทบอกว่าเพื่อรองรับการเปลี่ยนผ่านสู่ยุค AI</p>\n<p>ที่มา: <a href=\"https://blog.dropbox.com/topics/company/an-update-from-drew\">Dropbox</a></p>\n<p><img src=\"https://www.blognone.com/sites/default/files/externals/67cb0af58799dd53182471e83916cd30.jpg\" /></p>\n</div></div></div><div><div>Topics: </div><div><div><a href=\"/topics/dropbox\">Dropbox</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"737430c03d1be079f65def9d90895fd362a06f5c15550a39ec190b6197d43acd","category":"Thai"}