{"title":"OneDrive for Windows ตั้งค่าสีโฟลเดอร์ได้ใน File Explorer, เพิ่มฟีเจอร์ Copilot Agents","link":"https://www.blognone.com/node/142495","date":1728564664000,"content":"<div><div><div><p>ไมโครซอฟท์ประกาศของใหม่ให้กับ OneDrive หลายอย่าง ที่น่าตื่นเต้นที่สุดคือ OneDrive for Windows รองรับโฟลเดอร์เลือกสีเองได้แล้ว เห็นสีของโฟลเดอร์ใน Windows File Explorer ด้วย</p>\n<p><a href=\"https://www.blognone.com/node/133687\">OneDrive รองรับเลือกสีในโฟลเดอร์ในปี 2023 แต่เฉพาะเวอร์ชันเว็บ</a> และจำกัดเฉพาะบัญชีธุรกิจ-การศึกษาเท่านั้น เวลาผ่านมาปีกว่า ฟีเจอร์นี้ขยายมายังเวอร์ชันวินโดวส์ด้วย สามารถใช้ได้แล้ววันนี้ แต่ยังจำกัดเฉพาะบัญชีธุรกิจ-การศึกษาเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/663dc7d8c8feecdb4efdc0c23a79dc31.png\" /></p>\n<p>ฝั่งของ OneDrive for Web เพิ่มตัวฟิลเตอร์ประเภทของไฟล์ การเรียงไฟล์ใหม่ สามารถใช้ได้กับไฟล์ของเราเอง ไฟล์ที่เพื่อนแชร์มา และไฟล์ขององค์กรด้วย เปิดใช้งานกับบัญชีธุรกิจช่วงปลายปี 2024</p>\n<p>OneDrive for Web ยังปรับปรุงการทำงานให้เร็วขึ้นกว่าเดิม ทำงานได้ทั้งออนไลน์และออฟไลน์ แม้ว่าตอนนั้นไม่ได้ต่อเน็ต ก็ยังสามารถสร้าง แก้ไข จัดเรียงไฟล์ของตัวเองได้</p>\n<p><img alt=\"No Description\" src=\"https://www.blognone.com/sites/default/files/externals/af8edbdc1d783204d69bd4c6b3364703.png\" /></p>\n<p>ฟีเจอร์สำคัญอีกอย่างของ OneDrive คือการเชื่อมต่อกับสารพัด Copilot เช่น</p>\n<ul>\n<li>สร้าง Copilot Agents ที่รู้จักไฟล์ของเราเป็นอย่างดี ช่วยตอบคำถาม และทำงานต่างๆ กับไฟล์ของเรา สร้าง agent แล้วแชร์กันในทีมได้</li>\n<li>บริการ Copilot มาตรฐาน เปิดใช้งานกับลูกค้าองค์กรทุกคนแล้ว ใช้สรุปเอกสาร, เปรียบเทียบความแตกต่างของไฟล์, ตอบคำถามจากเนื้อหาไฟล์</li>\n</ul>\n<p>ที่มา - <a href=\"https://techcommunity.microsoft.com/t5/microsoft-onedrive-blog/welcome-to-the-new-era-of-microsoft-onedrive-ai-productivity-and/ba-p/4265409\">Microsoft</a></p>\n</div></div></div><div><div>Topics: </div><div><div><a href=\"/topics/onedrive\">OneDrive</a></div><div><a href=\"/topics/microsoft\">Microsoft</a></div><div><a href=\"/topics/file-explorer\">File Explorer</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-365\">Microsoft 365</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eae921c2d6d35ba93e8a23e707c549766c4b4cdd3bd17993b72f424893eb627","category":"Thai"}