{"title":"พบผู้เล่นเกม Dragon's Dogma 2 ไล่ฆ่า NPC เพื่อเพิ่มเฟรมเรตของเกม หลังเดินในเมืองแล้วกระตุก","link":"https://www.blognone.com/node/138858","date":1711102044000,"content":"<div><div><div><p>พบผู้เล่นใน Dragon's Dogma 2 หลายคนกำลังวางแผนกำจัด NPC จำนวนมากเพื่อเพิ่มเฟรมเรตของเกมโดยได้ไอเดียมาจากคำอธิบายปัญหาด้านประสิทธิภาพของเกมจาก Capcom ที่เกิดขึ้นทั้งในเกมเวอร์ชัน PC และคอนโซล</p>\n<p>ตามรายงานของ IGN ทาง Capcom อธิบายว่าปัญหาประสิทธิภาพของเกมบางส่วนเกิดจาก CPU ที่ต้องใช้ในการคำนวณการปรากฏตัวทางกายภาพของตัวละครในเกม ในพื้นที่ที่มีตัวละครจำนวนมาก เช่น เมืองและหมู่บ้าน ซึ่งส่งผลให้ใช้ CPU สูงมาก ทำให้เกิดปัญหาด้านประสิทธิภาพและเฟรมเรตในเกม ซึ่งใน Dragon's Dogma 2 นี้มี NPC อยู่มากกว่า 1,000 ตัว และ NPC เหล่านี้สามารถถูกฆ่าตายได้</p>\n<p>NPC ที่ถูกฆ่าตายเมื่อผ่านไป 2-3 วัน ศพจะถูกส่งไปที่สุสาน ผู้เล่นสามารถเข้าไปคุยกับคนเฝ้าสุสาน จ่ายเงิน 50,000 เพื่อขอดูศพ และใช้หิน Wake Stone เพื่อชุบชีวิต NPC ได้</p>\n<p>ปัญหาด้านเฟรมเรตของ Dragon's Dogma 2 ถูกพบตั้งแต่เกม<a href=\"https://www.blognone.com/node/138568\">เวอร์ชันพรีวิวที่สื่อต่าง ๆ ได้ลองเล่นแล้ว</a> แต่เมื่อเกมวางจำหน่ายปัญหานี้ก็ยังคงอยู่ทั้งใน PC และคอนโซลส่งผลให้ผู้เล่นใน Steam ต่างรีวิวเกมนี้ในแง่ลบ แม้คะแนนรีวิวจากบรรดาสื่อจะได้ 89/100 จาก Opencritic และ 87/100 จาก Metacritic ก็ตาม</p>\n<p><img alt=\"No Description\" src=\"https://www.blognone.com/sites/default/files/externals/b1992c33e95e200923e5655cd7d97884.png\" /><img alt=\"No Description\" src=\"https://www.blognone.com/sites/default/files/externals/e81f358e366f5a491351106c54fbd780.png\" /></p>\n<p>ที่มา - <a href=\"https://www.reddit.com/r/DragonsDogma/comments/1bjn8tw/idea_a_community_made_list_of_inconsequential/\">Reddit</a> via <a href=\"https://www.ign.com/articles/dragons-dogma-2-players-are-planning-an-npc-murder-spree-to-boost-the-frame-rate\">IGN</a></p>\n</div></div></div><div><div>Topics: </div><div><div><a href=\"/topics/dragons-dogma\">Dragon's Dogma</a></div><div><a href=\"/topics/capcom\">Capcom</a></div><div><a href=\"/topics/reddit\">Reddit</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81b09a44cf0f98a7262b02fceeb2283e574e15cf8bca3f10d661ce4f83aa424e","category":"Thai"}