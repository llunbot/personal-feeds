{"title":"คนร้ายในไทยเริ่มใช้เทคนิคแอบดู PIN แล้วขโมยไอโฟนเพื่อดูดเงิน","link":"https://www.blognone.com/node/133118","date":1679467836000,"content":"<div><div><div><p>นายแพทย์ประวีณ จันจำปา โพสเตือนถึงกรณีน้องสาวถูกขโมยโทรศัพท์ไอโฟนจากนั้นโอนเงินออกจากบัญชีต่างๆ พร้อมกับเพิ่มวงเงินบัตรเครดิตเพื่อเบิกเงินสด ความเสียหายมูลค่านับล้านบาท โดยคนร้ายจะยึดบัญชี Apple ID ทันทีหลังได้โทรศัพท์ไป</p>\n<p>แนวทางนี้นับตรงกับ<a href=\"https://www.blognone.com/node/132782\">คดีรูปแบบเดียวกันที่ระบาดในสหรัฐฯ และยุโรป</a> โดยคนร้ายจะอาศัยการแอบดู PIN ของโทรศัพท์ที่เหยื่ออาจจะใส่ระหว่างปลดล็อกเครื่องในโอกาสต่างๆ เนื่องจากไอโฟนสามารถเปลี่ยนรหัส Apple ID ได้โดยต้องรู้ PIN ของโทรศัพท์และมีโทรศัพท์อยู่กับตัว</p>\n<p>แนวทางลดความเสี่ยงการโจมตีรูปแบบนี้ทางโฆษกของแอปเปิลเคยระบุว่าสามารถใช้ Touch ID หรือ Face ID ลดความเสี่ยงคนร้ายแอบมองได้ หรืออีกทางหนึ่งคือ<a href=\"https://www.blognone.com/node/132826\">ใช้ฟีเจอร์ Screen Time</a> ล็อกการเปลี่ยนรหัสผ่าน Apple ID อีกชั้น</p>\n<p>ที่มา - <a href=\"https://www.facebook.com/sorrayuth9115/posts/pfbid0maLpa9hmVY6APVDksTKVLFtstUnioCMpCsLK65CGtYujEWUbmKD3vSvXsquFk6YCl\">Facebook: สรยุทธ สุทัศนะจินดา กรรมกรข่าว</a></p>\n<p><img src=\"https://www.blognone.com/sites/default/files/externals/1740a405f409ae0b20c12f7a859dc256.png\" alt /></p>\n</div></div></div><div><div>Topics: </div><div><div><a href=\"/topics/iphone\">iPhone</a></div><div><a href=\"/topics/crime\">Crime</a></div><div><a href=\"/topics/apple\">Apple</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a98c1283316cfa83124add759b40bd8cd69592ea9b6f04732165de232caca36d","category":"Thai"}