{"title":"AMD ออก Ryzen 5600XT และ 5600T แกน Zen 3 รุ่นเพิ่มคล็อคเล็กน้อย สำหรับบอร์ด AM4","link":"https://www.blognone.com/node/142782","date":1729944905000,"content":"<div><div><div><p>ปี 2024 เดินทางเข้ามาใกล้สิ้นปี ในปีนี้เราเห็นการมาถึงของสถาปัตยกรรม Zen 5 ทั้งฝั่งเดสก์ท็อป <a href=\"https://www.blognone.com/node/140106\">Ryzen 9000</a> และฝั่งโน้ตบุ๊ก <a href=\"https://www.blognone.com/node/140107\">Ryzen AI 300</a> แต่ก็มิวาย AMD ยังรักมั่นกับซีพียูสถาปัตยกรรม Zen 3 ที่ออกครั้งแรกในปี 2020 โดยเมื่อกลางปีได้ออก <a href=\"https://www.blognone.com/node/140112\">Ryzen 5900XT และ 5800XT</a> รุ่นอัพเกรดคล็อคเล็กน้อยสำหรับคนที่ยังมีเมนบอร์ดซ็อคเก็ต AM4</p>\n<p>ธรรมเนียมนี้ยังดำเนินต่อไป เพราะ AMD เพิ่งออกซีพียูรุ่นต่ำลงมาคือ <strong>Ryzen 5 5600XT</strong> และ <strong>Ryzen 5 5600T</strong> ตามมาแบบเงียบๆ โดยมันเป็นรุ่นเพิ่มคล็อคของ Ryzen 5600X และ 5600 ที่วางขายในปี 2020 และ 2022 ตามลำดับนั่นเอง สเปกอย่างอื่นเหมือนกันทุกประการ</p>\n<p>ราคาขายของ Ryzen 5600XT และ Ryzen 5600T ไม่น่าประทับใจนัก เพราะแพงกว่ารุ่นดั้งเดิมพอสมควร เช่น 5600XT ขายที่ 192 ดอลลาร์ ในขณะที่ 5600X หาได้ต่ำสุดที่ 128 ดอลลาร์ ส่วนต่างราคานี้แลกกับคล็อคที่เพิ่มมาอีก 100-200 MHz เท่านั้น</p>\n<p>ถ้ามองโลกในแง่ดีคือ AMD ยังขยันออกซีพียูเดสก์ท็อปสำหรับซ็อคเก็ต AM4 ซึ่ง<a href=\"https://www.blognone.com/node/137805\">บริษัทก็เคยสัญญาเอาไว้ว่าจะยังซัพพอร์ตซ็อคเก็ต AM4 ต่อไปเรื่อยๆ จนกว่าต้นทุนแรม DDR4 จะแพงกว่า DDR5</a></p>\n<p>ที่มา - <a href=\"https://videocardz.com/newz/am4-lives-on-amd-launches-ryzen-5-5600xt-and-ryzen-5-5600t\">Videocardz</a>, <a href=\"https://www.neowin.net/news/not-dead-amd-launches-two-more-ryzen-5000-processors-for-am4-socket/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/4a3b32a9e153b9bbbba205b263c8d73d.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66143c7bd2dd5f7f26bd37d42fb8abd1063113a9fd79bdc1ea84b6044cc8427e","category":"Thai"}