{"title":"โซนี่ยืนยัน ยกเลิกโครงการเกม Live Service อีก 2 โครงการ คาดเป็น God of War","link":"https://www.blognone.com/node/144159","date":1737078623000,"content":"<div><div><div><p>Jason Schreier นักข่าวสายเกมของ Bloomberg รายงานว่า โซนี่ยกเลิกโครงการเกม live service อีก 2 โครงการ ได้แก่ เกมใหม่ในซีรีส์ God of War ที่พัฒนาโดย <a href=\"https://www.blognone.com/node/125033\">Bluepoint Games</a> และเกมใหม่ของ Bend Studio สตูดิโอผู้สร้าง Days Gone</p>\n<p>โฆษกของโซนี่ยืนยันข่าวการยกเลิก 2 โครงการนี้ และยืนยันว่าทั้ง 2 สตูดิโอยังไม่ถูกปิด แต่ไม่ได้ให้ข้อมูลว่ามีพนักงานโดนปลดออกด้วยหรือไม่ โซนี่จะยังทำเกมทั้งเล่นคนเดียวและ live service ต่อไป</p>\n<p><a href=\"https://www.blognone.com/node/136663\">โซนี่เคยมีข่าวว่าอนุมัติเกมแนว live service ทั้งหมด 12 โครงการ</a> แต่ก็มีโครงการจำนวนมากถูกยกเลิกไปแล้ว เช่น The Last of Us, Spider-Man, Twisted Metal, เกม Payback ที่แยกมาจาก Destiny ของ Bungie เป็นต้น</p>\n<p>ที่มา - <a href=\"https://www.bloomberg.com/news/articles/2025-01-16/sony-cancels-two-more-playstation-projects\">Bloomberg</a>, <a href=\"https://www.ign.com/articles/playstation-cancels-two-unannounced-live-service-games\">IGN</a></p>\n<p><img src=\"https://www.blognone.com/sites/default/files/externals/6616c795ce96f5e4dc3a93296d86219f.png\" alt=\"\" /></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0faf27554bdc2bf57bf7e252db72d24e043ba4f9950c0b57f0f65c1098fdcd6b","category":"Thai"}