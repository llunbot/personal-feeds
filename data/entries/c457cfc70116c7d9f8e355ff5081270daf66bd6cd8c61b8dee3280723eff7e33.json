{"title":"Apple ประกาศให้นักพัฒนาใช้ Xcode Cloud ฟรี 25 ชั่วโมงต่อเดือน โดยเป็นส่วนหนึ่งใน Developer Program ไปเลย","link":"https://www.blognone.com/node/137142","date":1701997632000,"content":"<div><div><div><p>แอปเปิลประกาศว่าตั้งแต่เดือนมกราคม 2024 เป็นต้นไป นักพัฒนาที่เป็นสมาชิก Apple Developer Program จะได้สิทธิใช้งาน Xcode Cloud จำนวน 25 ชั่วโมงต่อเดือนรวมอยู่ในค่าสมาชิกเลย ไม่มีค่าใช้จ่ายเพิ่มเติม จากก่อนหน้านี้ประกาศเป็นช่วงทดลองใช้งานฟรี</p>\n<p>Xcode Cloud เป็นบริการ CI/CD บนคลาวด์สำหรับนักพัฒนา ใช้คอมไพล์และทดสอบแอพพลิเคชันบนคลาวด์ ซึ่ง<a href=\"https://www.blognone.com/node/123054\">เปิดตัว</a>ในปี 2021 และ<a href=\"https://www.blognone.com/node/128856\">เริ่มให้ใช้งาน</a>ตั้งแต่ปี 2022 ซึ่งในช่วงแรกก็เปิดให้ใช้งานฟรี 25 ชั่วโมงต่อเดือน และกำหนดสิ้นสุดโปรโมชันในปี 2023 ประกาศนี้จึงเป็นการให้ใช้ Xcode Cloud ฟรี 25 ชั่วโมงต่อไป ในส่วนประโยชน์ของสมาชิก</p>\n<p>Xcode Cloud คิดค่าใช้จ่ายเริ่มต้น 100 ชั่วโมงต่อเดือนที่ 49.99 ดอลลาร์ สูงสุดที่ 1,000 ชั่วโมง ในราคา 399.99 ดอลลาร์</p>\n<p>ที่มา: <a href=\"https://developer.apple.com/news/?id=ik9z4ll6\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/50b640f92be2ca30eb3105bcc1125272.jpg\" /></p>\n</div></div></div><div><div>Topics: </div><div><div><a href=\"/topics/xcode\">Xcode</a></div><div><a href=\"/topics/apple\">Apple</a></div><div><a href=\"/topics/development\">Development</a></div><div><a href=\"/topics/cicd\">CI/CD</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c457cfc70116c7d9f8e355ff5081270daf66bd6cd8c61b8dee3280723eff7e33","category":"Thai"}