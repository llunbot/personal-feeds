{"title":"PS5 ขายได้อีก 6.3 ล้านเครื่อง ในไตรมาสที่ผ่านมา ยอดขายรวม 38.4 ล้านเครื่องแล้ว","link":"https://www.blognone.com/node/133614","date":1682688808000,"content":"<div><div><div><p>โซนี่รายงานผลประกอบการประจำไตรมาสที่ 4 ตามปีการเงินบริษัท 2022 สิ้นสุดเดือนมีนาคม ยอดขาย PS5 ในไตรมาสเพิ่มขึ้นอีก 6.3 ล้านเครื่อง เป็นตัวเลขที่เพิ่มมากกว่า 3 เท่า หากเทียบกับไตรมาสเดียวกันในปีก่อนซึ่งขายได้ 2.0 ล้านเครื่อง ยอดขาย PS5 รวมสุทธิตั้งแต่เปิดตัวเพิ่มเป็น 38.4 ล้านเครื่อง</p>\n<p>รายได้ของโซนี่ทั้งหมดในไตรมาสอยู่ที่ 3.06 ล้านล้านเยน เพิ่มขึ้น 35% จากช่วงเดียวกันในปีก่อน และมีกำไรสุทธิ 1.04 แสนล้านเยน</p>\n<p>ธุรกิจเกมซึ่งเป็นรายได้ส่วนใหญ่ของบริษัท มีรายได้เฉพาะส่วนนี้ 1.07 ล้านล้านเยน เพิ่มขึ้นมากกว่า 400% มีกำไรจากการดำเนินงานเฉพาะส่วนนี้ 3.89 หมื่นล้านเยน</p>\n<p>รายได้จากธุรกิจอื่นที่น่าสนใจ กลุ่มเซ็นเซอร์ภาพถ่าย เพิ่มขึ้น 93.5% เป็น 3.49 แสนล้านเยน ธุรกิจเพลง เพิ่มขึ้น 54.9% เป็น 3.50 แสนล้านเยน และ Sony Pictures เพิ่มขึ้น 46.8% เป็น 3.59 แสนล้านเยน</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/22q4_sonypre.pdf\">โซนี่</a> (pdf)</p>\n<p><img src=\"https://www.blognone.com/sites/default/files/externals/e4c669c3b53d08c0834ed8f590ad9122.jpg\" alt /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb35c740b60325eefed746da1736dd7f7d9d6f9d77712ecfb415d28c047255da","category":"Thai"}