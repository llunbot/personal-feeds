{"title":"CD Projekt Red ยืนยัน เกมใหม่ที่พัฒนาอยู่ ย้ายจาก REDengine มาเป็น Unreal Engine 5","link":"https://www.blognone.com/node/136151","date":1696858408000,"content":"<div><div><div><p>PC Gamer มีโอกาสสัมภาษณ์ Gabe Amatangelo ผู้กำกับเกม Cyberpunk 2077 ถึง<a href=\"https://www.blognone.com/node/135993\">เกมภาคใหม่โค้ดเนม Orion หรือเรียกง่ายๆ ว่าเป็น Cyberpunk 2</a> (ยังไม่ใช่ชื่ออย่างเป็นทางการ) ซึ่งยืนยันแล้วว่าเปลี่ยนจากเอนจิน REDengine ของ CD Projekt Red เอง (เริ่มใช้ตั้งแต่ The Witcher 2) มาเป็น Unreal Engine 5 แทน</p>\n<p>ทิศทางของ CD Projekt Red เริ่มขยับจาก REDengine มาสักระยะแล้ว ตั้งแต่ <a href=\"https://www.blognone.com/node/127718\">The Witcher ภาคใหม่ (Polaris)</a> และ <a href=\"https://www.blognone.com/node/131156\">The Witcher 1 Remake (Canis Majoris)</a> เท่ากับว่าตอนนี้บริษัทไม่มีเกมใหม่ที่จะใช้ REDengine เหลืออีกแล้ว เปลี่ยนมาเป็น UE5 ทั้งหมด</p>\n<p>เหตุผลในการเปลี่ยนเอนจินย่อมเป็นเรื่องการลดภาระในการดูแลเอนจินลง ลดโอกาสเกิดบั๊กที่ต้องแก้ไข ทำให้กระบวนการพัฒนาเกมคาดเดาเวลาได้มากขึ้น มีประสิทธิภาพดีขึ้น</p>\n<p>Amatangelo เล่าว่าทีมของ CDPR ได้ร่วมมือกับ Epic Games เพื่อนำฟีเจอร์บางอย่างของ REDengine เข้ามาใส่ใน UE5 ด้วย</p>\n<p>ที่มา - <a href=\"https://www.pcgamer.com/cyberpunk-2077-director-says-studios-switch-from-redengine-to-unreal-engine-5-isnt-starting-from-scratch/\">PC Gamer</a></p>\n<p><img src=\"https://www.blognone.com/sites/default/files/externals/9f726e8dd9a02bffd570220054b6d999.jpg\" alt /></p>\n</div></div></div><div><div>Topics: </div><div><div><a href=\"/topics/cd-projekt\">CD Projekt</a></div><div><a href=\"/topics/game-engine\">Game Engine</a></div><div><a href=\"/topics/unreal\">Unreal</a></div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/the-witcher\">The Witcher</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3183a2492336e0f4d9dbf01070b8ebbe2c27235bde032b47fd3ebae83289ea6","category":"Thai"}