{"title":"Miyamoto บอกตอนนี้นินเทนโดเป็นมากกว่าบริษัทเกม กลายเป็นแบรนด์ความบันเทิงสำหรับครอบครัว","link":"https://www.blognone.com/node/133345","date":1680874348000,"content":"<div><div><div><p>Shigeru Miyamoto แห่งนินเทนโด ให้สัมภาษณ์กับ <a href=\"https://www.gameinformer.com/interview/2023/04/05/interview-shigeru-miyamoto-and-koji-kondo-talk-the-super-mario-bros-movie\">GameInformer</a> เนื่องในโอกาสภาพยนตร์ Super Mario Bros. ออกฉาย มีประเด็นที่น่าสนใจเรื่องการปรับทิศทางของนินเทนโดให้เป็นมากกว่าบริษัทเกม</p>\n<p>Miyamoto บอกว่าในอดีต นินเทนโดมีมุมมองว่าความสำเร็จของตัวเองขึ้นกับว่าเกมที่สร้างขึ้นประสบความสำเร็จแค่ไหน นินเทนโดสร้างคาแรกเตอร์เพื่อให้เกมสนุกที่สุด แต่ก็ไม่ได้คิดอะไรเกินกว่าการทำเกม</p>\n<p>แต่เมื่อราว 10 ปีที่ผ่านมา นินเทนโดมีมุมมองใหม่ว่าความบันเทิงมีหลายรูปแบบ นินเทนโดมองตัวเองเป็นแบรนด์มากกว่า เป็นแบรนด์ที่ปลอดภัยสำหรับครอบครัว แบรนด์ที่ครอบครัวจำเป็นต้องซื้อหามาใช้งาน เมื่อเปลี่ยนยุทธศาสตร์แล้ว เราจึงเห็นการขยายตัวของนินเทนโดไปยังสื่อชนิดอื่นๆ เช่น สวนสนุก Super Nintendo World, ชุดของเล่นที่ทำร่วมกับ Lego และล่าสุดคือภาพยนตร์แอนิเมชัน Super Mario Bros.</p>\n<p>ที่มา - <a href=\"https://www.gameinformer.com/interview/2023/04/05/interview-shigeru-miyamoto-and-koji-kondo-talk-the-super-mario-bros-movie\">GameInformer</a></p>\n<p><img alt=\"No Description\" src=\"https://www.blognone.com/sites/default/files/externals/1499f84b7522e8a51315c4e047ae5475.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/shigeru-miyamoto\">Shigeru Miyamoto</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba8a90b20efae83b97cb5b1e933350f58e93473f4107714107da981591469496","category":"Thai"}