{"title":"Terraform Labs ยอมความก.ล.ต. สหรัฐฯ จ่ายค่าเสียหาย 4.4 พันล้านดอลลาร์ แต่น่าจะไม่ได้จ่ายจริงเพราะล้มละลาย","link":"https://www.blognone.com/node/140352","date":1718246207000,"content":"<div><div><div><p>Terraform Labs ผู้สร้างโทเค็น Luna ยอมความกับก.ล.ต.สหรัฐฯ (SEC) จ่ายค่าเสียหายรวม 4.47 พันล้านดอลลาร์สหรัฐฯ คิดเป็นการคืนผลประโยชน์จากการทำความผิด (disgorgement) 4.05 พันล้านดอลลาร์ และค่าปรับอาญา 420 ล้านดอลลาร์ อย่างไรก็ดีน่าจะไม่มีการโอนเงินจริงเท่าที่ตกลงกันเพราะ Terraform Labs นั้นล้มละลายไปแล้ว</p>\n<p>ตัว Do Kwon ผู้ก่อตั้ง Terraform Labs เองถูกสั่งปรับ 80 ล้านดอลลาร์และสั่งให้โอนเงิน 204.3 ล้านดอลลาร์เข้าไปยังกองทุน</p>\n<p><a href=\"https://www.blognone.com/node/132666\">ข้อกล่าวหาของ SEC</a> คือ Do Kwon และ Terraform Labs หลอกลวงนักลงทุนว่า UST หรือ TerraUSD นั้นสามารถผูกค่ากับดอลลาร์สหรัฐฯ ได้จริง โดยกระบวนการผูกค่าของ TerraUSD นั้นอาศัยการปั้มเหรียญ Luna ออกมาพยุงราคา และ<a href=\"https://www.blognone.com/node/128371\">การเมื่อถูกโจมตีค่าเงินเมื่อปี 2022</a> ก็หลุดการผูกค่าและทำให้ Luna หมดมูลค่าไปด้วย</p>\n<p>ที่มา - <a href=\"https://www.reuters.com/legal/crypto-firm-terraform-labs-agrees-pay-447-bln-resolve-dispute-with-sec-2024-06-12/\">Reuters</a></p>\n<p><img src=\"https://www.blognone.com/sites/default/files/externals/0bbeb72722f3248e3fdddd450a88db91.jpg\" /></p>\n</div></div></div><div><div>Topics: </div><div><div><a href=\"/topics/terra\">Terra</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e9d6fc3742142950a1ccf334dc1e32a815815c9f86823918747938130031c0d","category":"Thai"}