{"title":"Microsoft Edge เพิ่ม AI ในฟีเจอร์ช็อปปิ้ง สร้างคู่มือการซื้อและสรุปรีวิวออนไลน์ให้","link":"https://www.blognone.com/node/134612","date":1688110605000,"content":"<div><div><div><p>Microsoft Edge ประกาศเพิ่มความสามารถด้าน AI ของ Bing (ใช้ GPT ของ OpenAI) เข้าไปในฟีเจอร์ช็อปปิ้ง ที่จะแสดงคู่มือการซื้อ (Buying Guides) ให้ เมื่อผู้ใช้พิมพ์เสิร์ชด้วยข้อความ ที่พอจะเกี่ยวข้องกับการซื้อสินค้า</p>\n<p>ตัวอย่างที่ Microsoft โชว์คือเมื่อเสิร์ชคำว่า College Supplies (อุปกรณ์การเรียน) ก็จะมีกล่อง Buying Guides ขึ้นมาให้ ที่ Bing จะแนะนำรายการสินค้าที่เกี่ยวข้องให้ พร้อมรายละเอียด การเปรียบเทียบกับยี่ห้ออื่นที่คล้ายกัน ไปจนถึงช่องทางการซื้อ</p>\n<p>นอกจาก Buying Guides ตัว Bing ยังมีฟีเจอร์ตรวจสอบราคาในช่วงเวลาต่าง ๆ (Price History) และค้นหาราคาและดีลที่ดีที่สุด (Price Match) แม้ซื้อไปแล้ว ไปจนถึงใช้ AI สรุปรีวิวของสินค้านั้น ๆ จากบนโลกออนไลน์ให้ด้วย</p>\n<p>ฟีเจอร์ใหม่นี้เริ่มปล่อยใช้งานทั่วโลกแล้ว ส่วน Price Match เริ่มในสหรัฐก่อน เพราะต้องพาร์ทเนอร์กับร้านค้า</p>\n<p>ที่มา: <a href=\"https://blogs.bing.com/search/june-2023/New-AI-powered-Microsoft-Shopping-tools-arrive-on-the-new-Bing-and-Edge\">Bing</a></p>\n<p><img alt=\"alt=&quot;Bing_Microsoft Shopping&quot;\" src=\"https://www.blognone.com/sites/default/files/externals/c831fe844043acb926265159e80f6001.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/microsoft-edge\">Microsoft Edge</a></div><div><a href=\"/topics/artificial-intelligence\">Artificial Intelligence</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2362cc3d1c334e22ba4c1f5366f84d2aa6355288a2a68389d9b977f03729b61","category":"Thai"}