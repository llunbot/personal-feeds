{"title":"กสทช. ลงมติอนุญาต ดีลควบรวมกิจการอินเทอร์เน็ตบรอดแบนด์ AIS กับ 3BB","link":"https://www.blognone.com/node/136690","date":1699632651000,"content":"<div><div><div><p>ที่ประชุมบอร์ด กสทช. วันนี้ลงมติอนุญาต ดีลควบรวมกิจการอินเทอร์เน็ตบรอดแบนด์ ระหว่างบริษัท แอดวานซ์ ไวร์เลส เน็ทเวอร์ค จำกัด (AWN) ซึ่งเป็นบริษัทในเครือ AIS กับบริษัท ทริปเปิลที บรอดแบนด์ จำกัด (มหาชน) ผู้ให้บริการอินเทอร์เน็ต 3BB โดยบอร์ด กสทช. 4 เสียง อนุญาตให้ควบรวมกิจการ 1 เสียง งดออกเสียง และอีก 2 เสียง แสดงความเห็นรับทราบเท่านั้น</p>\n<p>ขั้นตอนถัดไปคือการกำหนดมาตรการกำกับดูแลการควบรวมกิจการ รวมทั้งห้ามรวมเป็นแบรนด์เดียวกันในระยะเวลา 3 ปี ลดราคาขั้นต่ำลง 12% และเพิ่มมาตรการดูแลผู้บริโภคหลังการควบรวม</p>\n<p>ผลจากการควบรวมนี้จะทำให้ AIS มีฐานลูกค้าอินเทอร์เน็ตบรอดแบนด์รวมกับ 3BB เป็น 4.69 ล้านครัวเรือน ขึ้นมามีส่วนแบ่งเป็นอันดับ 1 จากเดิมเป็นของ True ซึ่งมี 3.8 ล้านครัวเรือน</p>\n<p>ที่มา: <a href=\"https://www.youtube.com/watch?v=pTpRxJNo32M\">ThaiPBS</a></p>\n<p><img src=\"https://www.blognone.com/sites/default/files/externals/41d4d8513dee1e8213fb3ab00ab9d4ef.png\" /></p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/ais\">AIS</a></div><div><a href=\"/topics/ais-fibre\">AIS Fibre</a></div><div><a href=\"/topics/3bb\">3BB</a></div><div><a href=\"/topics/telecom\">Telecom</a></div><div><a href=\"/topics/broadband\">Broadband</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06e79afb005f7e58a6edeea40c1d8934b690e32a8de813f27209105a11b21bd8","category":"Thai"}