{"title":"Cruise โดนสั่งหยุดให้บริการในแคลิฟอร์เนีย หลังประสบอุบัติเหตุชนคนแล้วลากไปต่อ","link":"https://www.blognone.com/node/136398","date":1698243734000,"content":"<div><div><div><p>หน่วยงานด้านขนส่งทางบกของรัฐแคลิฟอร์เนีย (California Department of Motor Vehicles หรือ DMV) สั่งให้ Cruise บริษัทรถยนต์ไร้คนขับในเครือ GM หยุดให้บริการไม่มีกำหนด ด้วยเหตุผลด้านความปลอดภัย</p>\n<p>DMV ระบุว่า Cruise ไม่ปฏิบัติตามกฎด้านความปลอดภัย 4 ข้อ ข้อที่สำคัญคือรถยนต์ไร้คนขับของ Cruise ไม่ปลอดภัยเพียงพอสำหรับวิ่งบนถนนสาธารณะ</p>\n<p>เว็บไซต์ TechCrunch เปิดเผยว่าสาเหตุมาจากรถยนต์ของ Cruise เกิดอุบัติเหตุในเมืองซานฟรานซิสโกเมื่อวันที่ 2 ตุลาคม เหตุการณ์คือ Cruise จอดรถติดไฟแดงคู่กับรถยนต์อีกคันยี่ห้อ Nissan แล้วมีคนเดินข้ามถนนมาพอดี โดนรถยนต์ Nissan ชนแล้วกระเด็นมายังทิศที่ Cruise กำลังออกตัว ทำให้คนข้ามถนนมาติดอยู่ใต้รถของ Cruise</p>\n<p>สถานการณ์นี้ทำให้ Cruise ตัดสินใจไม่ถูก จึงคิดตามอัลกอริทึมเรื่องการไม่กีดขวางทางจราจร และลากผู้บาดเจ็บต่อไปอีก 20 เมตร ส่วนรถยนต์ Nissan นั้นชนแล้วหนีไป</p>\n<p>หลังจาก DMV เข้ามาสอบสวนเรื่องนี้ และพบว่า Cruise ไม่ยอมแชร์คลิปวิดีโอเหตุการณ์ทั้งหมดให้ DMV ทำให้ DMV ไม่ทราบเหตุการณ์ที่รถ Cruise ลากผู้บาดเจ็บต่อไปอีก 20 เมตร แต่ภายหลัง DMV ทราบข้อมูลนี้จากหน่วยงานอื่นอีกที ทำให้ DMV ไม่พอใจที่ Cruise พยายามปกปิดข้อมูล และออกคำสั่งหยุดการให้บริการของ Cruise ในที่สุด</p>\n<p>คำสั่งนี้ของ DMV ยังอนุญาตให้ Cruise ให้บริการได้หากมีคนขับ (safety driver) นั่งไปกับรถด้วย ส่วน Cruise บอกว่าจะปฏิบัติตามโดยหยุดให้บริการทันที</p>\n<blockquote><p>(1/6) We learned today at 10:30 am PT of the California DMV’s suspension of our driverless permits. As a result, we will be pausing operations of our driverless AVs in San Francisco. <a href=\"https://t.co/A5HAV2WUv7\">https://t.co/A5HAV2WUv7</a></p>\n<p>— cruise (@Cruise) <a href=\"https://twitter.com/Cruise/status/1716877217995894934?ref_src=twsrc%5Etfw\">October 24, 2023</a></p></blockquote>\n<p>ที่มา - <a href=\"https://www.dmv.ca.gov/portal/news-and-media/dmv-statement-on-cruise-llc-suspension/\">California DMV</a>, <a href=\"https://getcruise.com/news/blog/2023/a-detailed-review-of-the-recent-sf-hit-and-run-incident/\">Cruise</a>, <a href=\"https://techcrunch.com/2023/10/24/dmv-immediately-suspends-cruises-robotaxi-permit-in-california/\">TechCrunch</a></p>\n<p><img src=\"https://images.ctfassets.net/95kuvdv8zn1v/6dXJ8R6MwpOEI43AY80vlr/9ae30fcbe60c99046afe500c48934bda/million-miles-blog-header.jpg?fit=fill&amp;f=center&amp;fm=jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/san-francisco\">San Francisco</a></div><div><a href=\"/topics/self-driving-car\">Self-Driving Car</a></div><div><a href=\"/topics/california\">California</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5d5f28f002b66118abac38f6c2815c66d2e6bbd554cb6a4af40dd6b9168607a","category":"Thai"}