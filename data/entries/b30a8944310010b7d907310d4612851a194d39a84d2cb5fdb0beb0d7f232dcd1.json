{"title":"Valve เพิ่มหน้ารายละเอียดเกม Deadlock แล้ว แต่บอกว่ายังอยู่ในขั้นตอนพัฒนา","link":"https://www.blognone.com/node/141615","date":1724481830000,"content":"<div><div><div><p>หลังจากมี<a href=\"https://www.blognone.com/node/139812\">ภาพหลุด</a> และมี<a href=\"https://www.blognone.com/node/141390\">ข้อมูลผู้เล่นแบบวงจำกัด</a> Valve ก็ประกาศรายละเอียดของเกม Deadlock อย่างเป็นทางการแล้ว โดยมี<a href=\"https://store.steampowered.com/app/1422450/Deadlock/\">หน้าข้อมูลเกมใน Steam</a> ซึ่งบอกว่าเกมยังอยู่ในขั้นตอนการพัฒนาช่วงต้น กราฟิกและระบบหลายอย่างยังเป็นการทดสอบ การเล่นต้องได้รับคำเชิญจากกลุ่มผู้เล่นทดสอบเท่านั้น</p>\n<p>อย่างไรก็ตามเนื่องจากเกมมีการระบุไว้ว่าไม่ต้องการให้ผู้เล่นเผยแพร่รายละเอียด รวมทั้งบันทึกหรือไลฟ์ออก ทำให้มีข้อมูลออกมาไม่มากนักก่อนหน้านี้ แต่ล่าสุด Valve ได้แจ้งผู้เล่นแล้วว่าได้ยกเลิกข้อห้ามทั้งหมด จึงสามารถพูดคุยหรือเผยแพร่การเล่นได้แล้ว แต่เกมยังคงจำกัดเฉพาะคนได้คำเชิญเท่านั้น</p>\n<p>ข้อมูลเท่าที่มีออกมาตอนนี้ Deadlock เป็นเกมยิงแบบ 6v6 ซึ่งรวมรูปแบบจากหลายเกมเข้ามา แต่อาจเปลี่ยนแปลงได้ในอนาคต</p>\n<p>ที่มา: <a href=\"https://www.ign.com/articles/deadlock-valve-steam-announcement-page\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/316be960bc5762e180439ffa65c89db2.jpg\" /></p>\n</div></div></div><div><div>Topics: </div><div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b30a8944310010b7d907310d4612851a194d39a84d2cb5fdb0beb0d7f232dcd1","category":"Thai"}