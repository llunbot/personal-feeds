{"title":"เปิดตัว Exynos W920 ชิปตัวใหม่สำหรับนาฬิกาสมาร์ทวอทช์ เริ่มใช้ใน Galaxy Watch 4","link":"https://www.blognone.com/node/124227","date":1628941193000,"content":"<div><div><div><p>นอกจากการเปิดตัว <a href=\"https://www.blognone.com/node/124177\">Galaxy Watch 4</a> ซัมซุงยังเปิดตัวชิป Exynos W920 ที่ใช้ใน Galaxy Watch 4 ออกมาพร้อมกัน</p>\n<p>การมาถึงของ Exynos W920 ถือเป็นจุดเปลี่ยนสำคัญของนาฬิกาสายซัมซุง เพราะ Galaxy Watch 1-3 ล้วนแต่ใช้ชิป Exynos 9110 ตัวเดียวกันหมด การอัพเกรดชิปรอบนี้ทำให้ประสิทธิภาพเพิ่มขึ้นอีกระดับ</p>\n<p>สเปกของ Exynos W920 คือ</p>\n<ul>\n<li>ซีพียูเป็นดูอัลคอร์ Cortex-A55 1.18GHz ประสิทธิภาพดีขึ้น 10% จากซีพียูของ Exynos 9110</li>\n<li>จีพียู Mali-G68 MP2 ประสิทธิภาพขึ้น 10 เท่า</li>\n<li>รองรับการแสดงผล qHD (960x540) ซึ่งความละเอียดสูงกว่าหน้าจอสมาร์ทวอทช์อยู่แล้ว</li>\n<li>มีหน่วยประมวลผลพลังงานต่ำ Cortex-M55 แยกสำหรับการแสดงผลหน้าจอ Always-on-display เพื่อไม่ให้เปลืองพลังซีพียูหลัก</li>\n<li>รองรับ LTE Cat.4 และ Cat.5</li>\n<li>ผลิตด้วยกระบวนการ 5nm EUV ช่วยเรื่องพลังงาน, ใช้แพ็กเกจตัวชิปแบบ Fan-Out Panel Level Packaging (FO-PLP) ให้มีขนาดเล็ก</li>\n</ul>\n<p>Exynos W920 จะถูกใช้งานในนาฬิกา Galaxy Watch 4 เป็นรุ่นแรก แต่ซัมซุงก็บอกว่าจะมีอุปกรณ์สวมใส่ยี่ห้ออื่นๆ สาย Wear OS ใช้ชิปตัวนี้ตามมาในอนาคต (Pixel Watch confirmed!)</p>\n<p><img src=\"https://www.blognone.com/sites/default/files/externals/f7b39ef96bccf02d5848623639b1dec0.jpg\" /></p>\n<p>ที่มา - <a href=\"https://www.samsung.com/semiconductor/minisite/exynos/newsroom/pressrelease/samsung-introduces-the-industrys-first-5nm-processor-powering-the-next-generation-of-wearables/\">Samsung</a></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e012cdf4048dd37590c9f608fb4c13f8bc095a0e39504891c654362898a4aa68","category":"Thai"}