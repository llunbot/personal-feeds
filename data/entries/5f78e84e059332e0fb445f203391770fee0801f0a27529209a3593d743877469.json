{"title":"เปิดตัว Ghost of Yōtei ภาคต่อ Ghost of Tsushima ย้ายมาที่ฮอกไกโด ออกปีหน้า 2025","link":"https://www.blognone.com/node/142174","date":1727220550000,"content":"<div><div><div><p>โซนี่และ Sucker Punch Productions เปิดตัวเกม Ghost of Yōtei ภาคต่อของเกม Ghost of Tsushima มีกำหนดออกปีหน้า 2025</p>\n<p>Ghost of Yōtei เป็นเหตุการณ์ในปี 1603 หลังเกมภาคแรก 300 ปี ตัวเอกคนใหม่ชื่อ Atsu เดินทางท่องไปแถบภูเขา Yōtei บนเกาะ Ezo หรือฮอกไกโดในยุคปัจจุบัน ซึ่งในยุคนั้นญี่ปุ่นยังไม่ได้เข้ามาปกครองเต็มรูปแบบ และสังคมในแถบ Ezo ก็ไม่ได้มีระบบตระกูลที่เข้มแข็งเหมือนกับใน Tsushima</p>\n<p>Sucker Punch บอกว่าต้องการคงรูปแบบเกมเพลย์แบบเดิมเอาไว้ ให้ผู้เล่นรับบทเป็นนักรบพเนจร เดินทางในญี่ปุ่นยุคโบราณ มีอิสระในการสำรวจโลกตามที่ต้องการ และมีทิวทัศน์ที่สวยงาม เกมภาคนี้จะยังเน้นเรื่องความสมจริงของธรรมชาติให้มากยิ่งกว่าเดิม</p>\n<p>เกมยังไม่เปิดเผยเนื้อเรื่องมากนัก และบอกวันวางขายกว้างๆ แค่ปี 2025</p>\n<p>ที่มา - <a href=\"https://blog.playstation.com/2024/09/24/ghost-of-yotei-is-coming-in-2025/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/a3c3c5d8740ec37f13d7abde4ad899a3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f7bacb2c60849f10b4a7518ef7bd4791.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b51c3af17af9aaa75726b10062c2a882.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c1115e7f7caf6020bf10822e22f3323b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1cc0c1f802715cbdc91376f960467174.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2c2460bc9f793677d5313377934e4309.jpg\" /></p>\n</div></div></div><div><div>Topics: </div><div><div><a href=\"/topics/ghost-of-y%C5%8Dtei\">Ghost of Yōtei</a></div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f78e84e059332e0fb445f203391770fee0801f0a27529209a3593d743877469","category":"Thai"}