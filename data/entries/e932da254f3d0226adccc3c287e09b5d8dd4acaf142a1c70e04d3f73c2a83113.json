{"title":"Arm รายงานผลประกอบการครั้งแรกหลัง IPO รายได้รวมโต 28% ผลจากการเติบโตด้าน AI","link":"https://www.blognone.com/node/136646","date":1699488516000,"content":"<div><div><div><p>Arm รายงานผลประกอบการประจำไตรมาสที่ 2 ตามปีการเงินบริษัท 2024 สิ้นสุดเดือนกันยายน ซึ่งเป็นการรายงานผลประกอบการครั้งแรกนับตั้งแต่บริษัท<a href=\"https://www.blognone.com/node/135750\">เข้าตลาดหุ้นในเดือนกันยายน</a> รายได้รวมเพิ่มขึ้น 28% จากช่วงเดียวกันในปีก่อนเป็น 806 ล้านดอลลาร์ ซึ่ง Arm บอกว่าเป็นครั้งแรกที่บริษัทมีรายได้ในไตรมาสเดียวมากกว่า 800 ล้านดอลลาร์ สุทธิแล้วขาดทุนตามบัญชี GAAP 100 ล้านดอลลาร์ เนื่องจากมีรายการพิเศษเกี่ยวกับหุ้นพนักงานจากการไอพีโอ</p>\n<p>Arm แบ่งโครงสร้างรายได้เป็น 2 ส่วนคือ ธุรกิจไลเซนส์และอื่น ๆ เพิ่มขึ้น 106% เป็น 388 ล้านดอลลาร์ ตามการขยายความร่วมมือที่มากขึ้นโดยเฉพาะด้าน AI รายได้อีกส่วนคือรอยัลตี้ที่ได้เป็นส่วนแบ่งยอดขาย ลดลง 5% เป็น 418 ล้านดอลลาร์ สาเหตุหลักจากส่วนสมาร์ทโฟนที่รายได้ลดลง ขณะที่คลาวด์กับยานยนต์ยังคงเติบโตดี</p>\n<p>ในไตรมาสที่ผ่านมาจำนวนอุปกรณ์ที่ใช้ชิปสถาปัตยกรรม Arm มีการส่งมอบ 7.1 พันล้านชิ้น จำนวนสะสมทั้งหมดรวม 272.5 พันล้านชิ้น</p>\n<p>ที่มา: <a href=\"https://newsroom.arm.com/news/arm-releases-second-quarter-fiscal-year-results\">Arm</a></p>\n<p><img alt=\"No Description\" src=\"https://www.blognone.com/sites/default/files/externals/ecdd93ed6782a273a6a845d7ffe6ad62.jpg\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e932da254f3d0226adccc3c287e09b5d8dd4acaf142a1c70e04d3f73c2a83113","category":"Thai"}