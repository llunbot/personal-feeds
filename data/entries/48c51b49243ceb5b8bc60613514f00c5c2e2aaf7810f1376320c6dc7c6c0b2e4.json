{"title":"เปิดตัว Fortnite Festival เกมวงดนตรีเกมใหม่จากผู้สร้าง Guitar Hero และ Rock Band","link":"https://www.blognone.com/node/137063","date":1701612348000,"content":"<div><div><div><p>เกมที่สามในจักรวาล Fortnite นอกจาก <a href=\"https://www.blognone.com/node/137061\">LEGO Fortnite</a> และ <a href=\"https://www.blognone.com/node/137062\">Rocket Racing</a> คือ <strong>Fortnite Festival</strong> เกมดนตรีที่พัฒนาโดย Harmonix สตูดิโอผู้สร้างเกม Guitar Hero และ Rock Band</p>\n<p><a href=\"https://www.blognone.com/node/125979\">Epic ซื้อกิจการ Harmonix ตั้งแต่ปี 2021</a> จากนั้นข่าวของ Harmonix ก็เงียบหายไปสักพักใหญ่ๆ จนกระทั่งมาเปิดตัว Fortnite Festival ในวันนี้</p>\n<p>จากภาพตัวอย่างของเกมเป็นการนำตัวละครใน Fortnite มาเล่นดนตรีกันเป็นวง (แต่เล่นคนเดียวก็ทำได้) โดยมีเพลงของศิลปินดังที่ยังไม่บอกว่ามีใครบ้าง ตอนนี้ยังไม่มีเทรลเลอร์เกมเพลย์ออกมา บอกแค่ว่าจะพร้อมให้เล่นในเกม Fortnite ในวันที่ 9 ธันวาคม (เปิดให้เล่นวันละเกมคือ 7-8-9 ธันวาคม)</p>\n<p><img alt=\"No Description\" src=\"https://www.blognone.com/sites/default/files/externals/757a5d2167d1af1572db976be21c3422.jpg\" /></p>\n<p>ที่มา - <a href=\"https://www.epicgames.com/site/en-US/news/introducing-lego-fortnite-rocket-racing-and-fortnite-festival-new-epic-games-launching-this-week-in-fortnite?sessionInvalidated=true\">Epic Games</a></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/epic-games\">Epic Games</a></div><div><a href=\"/topics/music\">Music</a></div><div><a href=\"/topics/harmonix\">Harmonix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48c51b49243ceb5b8bc60613514f00c5c2e2aaf7810f1376320c6dc7c6c0b2e4","category":"Thai"}