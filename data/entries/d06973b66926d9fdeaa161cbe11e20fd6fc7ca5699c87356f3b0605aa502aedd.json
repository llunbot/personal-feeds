{"title":"ซีอีโอ Salesforce วิจารณ์ Microsoft Copilot ระบุไม่มีใครสนใจใช้, ไม่ได้ทำ AI เองด้วยซ้ำ","link":"https://www.blognone.com/node/144081","date":1736747228000,"content":"<div><div><div><p>Marc Benioff ซีอีโอและผู้ก่อตั้ง Salesforce <a href=\"https://www.youtube.com/watch?v=Bncf1IDIQH8\">ไปออกรายการ The Logan Bartlett Show</a> วิจารณ์ Satya Nadella และไมโครซอฟท์ว่าบริการ Copilot ของไมโครซอฟท์นั้นเป็น \"หายนะ\" เพราะลูกค้าไม่ได้สนใจใช้งานจริงๆ และพอลองใช้งานแล้วก็พบว่าไม่ได้เปลี่ยนแปลงอะไรมากมายนัก เมื่อเขาไปพูดคุยกับลูกค้าก็พบว่าไม่ค่อยมีใครใช้ยกเว้นว่าองค์กรจะไม่มี ChatGPT ให้ใช้งาน</p>\n<p>Benioff ยังระบุว่าลูกค้าไม่ได้มองว่าไมโครซอฟท์เป็นผู้นำด้านปัญญาประดิษฐ์ และตัว Benioff ก็เห็นด้วยเพราะไมโครซอฟท์ไม่ได้ทำ AI เองด้วยซ้ำ</p>\n<p>คำวิจารณ์ของ Benioff เป็นการตอบโต้คำสัมภาษณ์ของ Satya Nadella ที่<a href=\"https://www.youtube.com/watch?v=9NtsnzRFJ_o\">ไปออกรายการ Bg2 เมื่อเดือนที่แล้ว</a> โดยระบุว่าปัญญาประดิษฐ์จะมา disrupt วงการ SaaS เพราะซอฟต์แวร์เหล่านี้เอาเข้าจริงแล้วก็เป็นเพียงฐานข้อมูล CRUD พร้อมกับกฎทางธุรกิจต่างๆ เท่านั้น หากใช้ปัญญาประดิษฐ์มาทดแทนกฎเหล่านี้ได้ก็แทบจะไม่ต้องมีบริการ SaaS</p>\n<p>ที่มา - <a href=\"https://analyticsindiamag.com/ai-news-updates/microsoft-copilot-is-a-huge-disaster-says-salesforce-ceo-marc-benioff/\">Analytics India Mag</a></p>\n<p><img alt=\"No Description\" src=\"https://www.blognone.com/sites/default/files/externals/154b216b53c1aa1a872d3fb2783e0751.jpg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/microsoft-copilot\">Microsoft Copilot</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d06973b66926d9fdeaa161cbe11e20fd6fc7ca5699c87356f3b0605aa502aedd","category":"Thai"}