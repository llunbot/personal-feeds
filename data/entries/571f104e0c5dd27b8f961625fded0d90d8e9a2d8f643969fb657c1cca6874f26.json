{"title":"Google ยื่นอุทธรณ์ต่อคำสั่งจากคดี Play Store ในสหรัฐแล้ว เริ่มพิจารณากุมภาพันธ์ปีหน้า","link":"https://www.blognone.com/node/143381","date":1732795687000,"content":"<div><div><div><p>กูเกิลได้ยื่นอุทธรณ์ต่อศาลอุทธรณ์ Ninth Circuit จากคดีที่ Epic Games ฟ้องเรื่องผูกขาด Play Store ในสหรัฐอเมริกา และศาลรัฐแคลิฟอร์เนียตัดสินให้<a href=\"https://www.blognone.com/node/137188\">กูเกิลแพ้คดี</a> พร้อมออกคำสั่งให้กูเกิลต้องเปิดสโตร์ Google Play ให้รองรับสโตร์ของคู่แข่ง (<a href=\"https://www.blognone.com/node/142432\">รายละเอียด</a>) ซึ่งกูเกิลก็<a href=\"https://www.blognone.com/node/142435\">บอกว่า</a>จะยื่นอุทธรณ์ เบื้องต้นศาลก็ได้<a href=\"https://www.blognone.com/node/142649\">ชะลอการบังคับใช้</a>ในวันที่ 1 พฤศจิกายนที่ผ่านมาออกไปก่อน</p>\n<p>รายละเอียดของเอกสารที่กูเกิลยื่นอุทธรณ์ ให้เหตุผลคล้ายกับที่กูเกิลเคยประกาศก่อนหน้านี้ โดยบอกว่าศาลควรพิจารณายกเลิกคำสั่งที่ออกมาก่อนหน้านี้ เพราะ Epic เคยฟ้องแอปเปิลด้วยเหตุผลเดียวกัน แต่<a href=\"https://www.blognone.com/node/133545\">ศาลตัดสินให้แอปเปิลชนะ</a> ซึ่งกูเกิลก็มีสโตร์ของแอปเปิลเป็นคู่แข่งอยู่แล้ว จะบอกว่าผูกขาดไม่ได้ นอกจากนี้คำสั่งที่ให้กูเกิลต้องเปิดระบบรองรับสโตร์ภายนอกผ่าน Google Play ก็ขัดกับแนวทางของคดีผูกขาด เพราะกูเกิลต้องมาสร้างระบบเพื่อvอำนวยความสะดวกรองรับการทำงานของคู่แข่ง</p>\n<p>กูเกิลยังบอกว่าคำสั่งที่ออกมานั้น เกินกว่าที่ <a href=\"https://www.blognone.com/node/139213\">Epic ร้องขอ</a>เสียด้วยซ้ำ และศาลก็ไม่ได้อธิบายว่าทำไมจึงให้มากกว่าที่ Epic ร้องขอ สุดท้ายกูเกิลบอกว่าคำสั่งนี้เป็นการสร้างความเสี่ยงอย่างมากให้กับผู้ใช้งาน ที่สามารถเข้าถึงแอปภายนอกได้โดยง่ายแบบไม่มีการควบคุม แต่ศาลก็ไม่ได้อธิบายผลกระทบของความเสี่ยงนี้</p>\n<p>กูเกิลจะชี้แจงประเด็นที่อุทธรณ์นี้ต่อศาลในวันที่ 3 กุมภาพันธ์ ปีหน้า</p>\n<p>ที่มา: <a href=\"https://9to5google.com/2024/11/27/google-epic-appeal-opening/\">9to5Google</a></p>\n<p><img src=\"https://www.blognone.com/sites/default/files/externals/fb5c02382ff4fcecc802e66ee8188491.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-play\">Google Play</a></div><div><a href=\"/topics/epic-games\">Epic Games</a></div><div><a href=\"/topics/android\">Android</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"571f104e0c5dd27b8f961625fded0d90d8e9a2d8f643969fb657c1cca6874f26","category":"Thai"}