{"title":"ฟีเจอร์ Look Around หรือ Street View เวอร์ชัน Apple Maps สามารถใช้งานผ่านเว็บได้แล้ว","link":"https://www.blognone.com/node/143717","date":1734500834000,"content":"<div><div><div><p>Apple Maps มี<a href=\"https://www.blognone.com/node/141066\">เวอร์ชันใช้งานผ่านเว็บ</a>มาตั้งแต่เดือนกรกฎาคมที่ผ่านมาและยังเป็นสถานะเบต้า ล่าสุดได้เพิ่มฟีเจอร์ Look Around ให้ใช้งานผ่านเว็บได้แล้ว</p>\n<p>Look Around เป็นฟีเจอร์ซูมรายละเอียดพื้นที่โดยรอบในแผนที่ หรือพูดง่าย ๆ คือ Street View เวอร์ชัน Apple Maps นั่นเอง ซึ่งฟีเจอร์นี้มีมา<a href=\"https://www.blognone.com/node/110111\">ตั้งแต่ iOS 13</a> และ<a href=\"https://www.blognone.com/node/117828\">ทยอยเพิ่มเมือง</a>ที่รองรับมากขึ้นเรื่อย ๆ (แต่ยังไม่มีประเทศไทย) การใช้งานทำได้ผ่านอุปกรณ์แอปเปิลเท่านั้น ซึ่งล่าสุดสามารถใช้งานผ่านเว็บได้แล้วนั่นเอง</p>\n<p>Apple Maps บนเว็บสามารถใช้ได้ผ่านเบราว์เซอร์หลักทั้ง Safari, Chrome, Edge และ Firefox บนระบบปฏิบัติการ Mac, iPad, และ Windows ส่วนเมืองที่รองรับ Look Around <a href=\"https://www.apple.com/th/ios/feature-availability/#maps-look-around\">สามารถดูได้ที่นี่</a></p>\n<p>ที่มา: <a href=\"https://www.macrumors.com/2024/12/17/apple-maps-web-look-around/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/5f493864cfd03a1de3352f4ffd025ea5.jpeg\" /></p>\n</div></div></div><div><div>Topics: </div><div><div><a href=\"/topics/apple-maps\">Apple Maps</a></div><div><a href=\"/topics/apple\">Apple</a></div><div><a href=\"/topics/map\">Map</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c41814092289620df421d0077d16dae28a2bee0e203ce51abdf308ec1bfdb70","category":"Thai"}