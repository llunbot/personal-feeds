{"title":"DeepMind โชว์ AlphaChip ปัญญาประดิษฐ์ออกแบบชิป ใช้งานจริงแล้วกับชิป TPU","link":"https://www.blognone.com/node/142280","date":1727613065000,"content":"<div><div><div><p>DeepMind เผยแพร่งานวิจัยของ AlphaChip โมเดลปัญญาประดิษฐ์ช่วยแบบวงจรในชิป ซึ่งใช้งานจริงมาเงียบๆ สักระยะหนึ่งแล้วกับชิป TPU สามรุ่นหลังสุด, <a href=\"https://www.blognone.com/node/139141\">ซีพียู Google Axion</a> รวมถึงชิปของบริษัทอื่นอย่าง MediaTek Dimensity 5G ด้วย</p>\n<p>DeepMind บอกว่าการออกแบบชิปในปัจจุบันมีความซับซ้อนสูงมาก จึงนำแนวคิด reinforcement learning ให้ปัญญาประดิษฐ์เรียนรู้ด้วยตัวเองผ่านการ \"เล่นเกม\" แบบเดียวกับ <a href=\"https://www.blognone.com/topics/alphago\">AlphaGo</a> และ <a href=\"https://www.blognone.com/node/106909\">AlphaZero</a> แต่แทนที่จะเป็นโกะหรือหมากรุก ก็เป็นเกมออกแบบผังวงจรอิเล็กทรอนิกส์แทน</p>\n<p>เมื่อหลายปีก่อน AlphaChip เคยโชว์ผลงานการออกแบบชิปต้นแบบ Ariane RISC-V โดยไม่ต้องมีความรู้เกี่ยวกับชิปมาก่อน จากนั้นกูเกิลขยายผลมาใช้กับชิป TPU มาตั้งแต่ปี 2020 ซึ่งรวมถึง <a href=\"https://www.blognone.com/node/139761\">Trillium หรือ TPU v6</a> ด้วย</p>\n<p>ความสามารถของ AlphaChip ตอนนี้เลยมนุษย์ไปแล้ว ชิปที่ออกแบบโดย AlphaChip มีความยาวรวมของเส้นวงจร (wirelenth) น้อยกว่าที่ใช้มนุษย์ออกแบบ โดยตัวเลขนี้อยู่ที่ 3.2% ใน TPU v5e, 4.5% ใน TPU v5p, 6.2% ใน Trillium เท่ากับว่าวงจรยิ่งซับซ้อน คุณค่าของ AlphaChip ยิ่งปรากฏให้เห็น</p>\n<p>ที่มา - <a href=\"https://deepmind.google/discover/blog/how-alphachip-transformed-computer-chip-design/\">DeepMind</a></p>\n<p><img alt=\"No Description\" src=\"https://www.blognone.com/sites/default/files/externals/4e4eb6f3f7a9d367009f2b56ee9f9194.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/80a6a2c46eb2dd3aa4ce6c388d3f1951.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/semiconductor\">Semiconductor</a></div><div><a href=\"/topics/tpu\">TPU</a></div><div><a href=\"/topics/processor\">Processor</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3e4a1bd9e7153a2e8d74f05730e776b65fa83ef1a6d46c8586f9b5d951ef485","category":"Thai"}