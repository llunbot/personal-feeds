{"title":"แอปเปิลสแกนภาพโป๊เด็กบน iCloud Mail มาตั้งแต่ปี 2019 แต่ไม่ได้สแกน iCloud Photos","link":"https://www.blognone.com/node/124393","date":1629809055000,"content":"<div><div><div><p>หลังจากแอปเปิลประกาศสแกนภาพหากภาพโป๊เด็ก หรือ CSAM ทาง 9to5mac ก็ไปค้นหน้าประกาศ <a href=\"https://web.archive.org/web/20200110193302/https://www.apple.com/legal/child-safety/en-ww/index.html\">Child Safety เวอร์ชั่นเดิมของแอปเปิล</a>แล้วพบว่าแอปเปิลพูดถึงระบบตรวจจับภาพล่วงละเมิดเด็กมาก่อนหน้านี้แล้ว และหลังจากสอบถามไปยังแอปเปิลก็ได้คำตอบว่าก่อนหน้านี้แอปเปิลสแกน<strong>เฉพาะ iCloud Mail และข้อมูลอื่นๆ</strong> ตั้งแต่ปี 2019</p>\n<p>ประกาศเดิมของแอปเปิลเป็นเพียงประกาศย่อหน้าเดียว โดยระบุว่าระบบทำงานแบบเดียวกับการสแกนอีเมลสแปม และหากพบก็จะปิดบัญชีผู้ใช้ โดยไม่ได้พูดถึงการแจ้งเจ้าหน้าที่แต่อย่างใด</p>\n<p>แนวทางนี้ทำให้เรารู้ว่าแอปเปิลมีตัวสแกนข้อมูลในฝั่งเซิร์ฟเวอร์อยู่แล้ว แต่ตัดสินใจเลือกที่จะย้ายตัวสแกนนี้มาอยู่ในอุปกรณ์ผู้ใช้เพื่อสแกนภาพก่อนส่งขึ้น iCloud Photos</p>\n<p>ที่มา - <a href=\"https://9to5mac.com/2021/08/23/apple-scans-icloud-mail-for-csam/\">9to5mac</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecc6bb70fad2eb1588e481a140ae620dc6061c3d7e94df2afe36544630786f91","category":"Thai"}