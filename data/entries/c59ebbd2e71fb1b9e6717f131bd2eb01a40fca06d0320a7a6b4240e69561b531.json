{"title":"ASUS เปิดตัว Chromebook CR เน้นความอึด ทนมือทนเท้าจากการใช้ในโรงเรียน","link":"https://www.blognone.com/node/144268","date":1737621029000,"content":"<div><div><div><p>ASUS เปิดตัว Chromebook ซีรีส์ CR สำหรับใช้ในโรงเรียน เน้นฟีเจอร์ด้านความอึด ความทนทานของฮาร์ดแวร์ พังยาก ดูแลง่าย ทนมือทนเท้าของเด็กๆ</p>\n<p>ในแง่สเปกฮาร์ดแวร์คงไม่มีอะไรน่าสนใจนัก ใช้ซีพียูตัวล่างๆ ของอินเทลคือ Intel N250, แรม 16GB, สตอเรจ eMMC 128GB, กล้องหลัง 13MP, กล้องหน้า FHD, รองรับ Wi-Fi 6E และตัวเลือก 4G LTE, หน้าจอมีให้เลือก 2 ขนาดคือ 11.6\" 1366x768 และ 12.2\" 1920x1200</p>\n<p>สิ่งที่น่าสนใจคือฟีเจอร์ด้านความทนทาน ที่ ASUS เลือกใช้คำว่า \"invincible\" มาโปรโมทเลยทีเดียว</p>\n<ul>\n<li>ขอบยางรอบทิศทาง ป้องกันแรงกระแทก</li>\n<li>ผ่านมาตรฐานความทนทาน MIL-STD-810H</li>\n<li>ใช้กระจกจอเป็น Corning Gorilla Glass</li>\n<li>คีย์บอร์ดทนทานต่อน้ำหกใส่ ถ้าไม่เอาไปแช่น้ำไม่มีปัญหา ทำน้ำหกใส่เล็กน้อย น้ำจะไหลออกและแห้งอย่างรวดเร็ว</li>\n<li>ตัววัสดุทนทานต่อลายนิ้วมือ ทำให้ตัวเครื่องดูสะอาด</li>\n<li>บานพับจอหมุนได้ 180 องศา มีรุ่นย่อยที่พับจอ 360 องศา เป็นแท็บเล็ตได้</li>\n<li>ออกแบบมาให้ซ่อมง่าย อะไหล่แยกเป็นโมดูล ถอดเปลี่ยนบางโมดูลได้</li>\n</ul>\n<p>ตอนนี้ยังไม่มีข้อมูลราคาและวันวางจำหน่าย</p>\n<p>ที่มา - <a href=\"https://press.asus.com/news/press-releases/asustech-announcing-next-gen-chromebook-cr-series/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/0450fac1adeae0d6bac33ed814813b07.png\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/chromebook\">Chromebook</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c59ebbd2e71fb1b9e6717f131bd2eb01a40fca06d0320a7a6b4240e69561b531","category":"Thai"}