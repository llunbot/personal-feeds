{"title":"FDA เสนอแนวทางทดสอบยา โดยไม่ต้องใช้สัตว์ทดลอง เปลี่ยนมาใช้โมเดล AI แทน","link":"https://www.blognone.com/node/145817","date":1744452703000,"content":"<div><div><div><p>FDA หรือหน่วยงานด้านอาหารและยาของสหรัฐเปิดเผยว่า จะเริ่มแผนงานยกเลิกข้อกำหนดการทดลองในสัตว์สำหรับผลิตภัณฑ์ยาตัวใหม่และที่เกี่ยวข้อง โดยเปลี่ยนมาใช้การทดสอบบนโมเดลปัญญาประดิษฐ์ที่ใกล้เคียงกับมนุษย์แทน</p>\n<p>FDA บอกว่าจะเริ่มแผนนำร่องตั้งแต่ปีหน้าเป็นต้นไป เฉพาะบางบริษัทเท่านั้นที่จะได้ใช้แนวทางรายงานผลการทดสอบโดยต้องไม่มีสัตว์ทดลอง ซึ่งแนวทางนี้มีข้อดีทั้งเรื่องความปลอดภัย ลดต้นทุนในการวิจัยพัฒนา เพิ่มความเร็วในการออกสินค้า รวมทั้งลดปัญหาจริยธรรมในการใช้สัตว์ทดลองด้วย</p>\n<p>โมเดลปัญญาประดิษฐ์ที่นำมาใช้ จะทดสอบพยากรณ์พฤติกรรมของยาที่ร่างกายจะตอบสนอง รวมทั้งผลข้างเคียงที่เกิดขึ้น ผ่านซอฟต์แวร์ซิมูเลชันร่างกายของมนุษย์ นอกจากนี้ยังมีแผนพัฒนาอวัยวะจำลองที่สร้างขึ้นในห้องปฏิบัติการ หรือเทคโนโลยีชิปเลียนแบบการทำงานร่างกายเพื่อวัดผลข้างเคียงที่เกิดขึ้น</p>\n<p>ที่มา: <a href=\"https://www.axios.com/2025/04/10/fda-animal-testing-drug-trials\">Axios</a> ภาพ <a href=\"https://pixabay.com/photos/chemistry-lab-laboratory-chemical-4415979/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/6792a9db42f74d2ea9cfeec6ba389bfb.jpeg\" /></p>\n</div></div></div><div><div>Topics: </div><div><div><a href=\"/topics/fda\">FDA</a></div><div><a href=\"/topics/medicine\">Medicine</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/simulation\">Simulation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc52c09ace4634e259b4daea002fba2c6761089f1179edacc67f90d2dcd3009c","category":"Thai"}