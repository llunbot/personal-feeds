{"title":"เกาหลีใต้ทดลองใช้หุ่นยนต์ ทำหน้าที่วาทยากรควบคุมวงออร์เคสตราเป็นครั้งแรก","link":"https://www.blognone.com/node/134679","date":1688475875000,"content":"<div><div><div><p>เกาหลีใต้ได้นำหุ่นยนต์ EveR 6 ซึ่งเป็นหุ่นยนต์แอนดรอยด์ลักษณะคล้ายมนุษย์ มาทำหน้าที่วาทยากร ในการแสดงดนตรีของวงออร์เคสตราเป็นครั้งแรกในประเทศ ที่โรงละคร National Theater of Korea</p>\n<p>หุ่นยนต์ EveR 6 มีสองแขน ออกแบบและพัฒนาโดย Korea Institute of Industrial Technology เนื่องจากออกแบบให้มีลักษณะคล้ายมนุษย์ หุ่นยนต์นี้มีส่วนใบหน้าที่แสดงอารมณ์แบบมนุษย์ ทักทายผู้ชม ก่อนจะเริ่มใช้แขนกำกับการแสดงดนตรีของวงได้</p>\n<p>Choi Soo-yeoul ผู้ร่วมควบคุมการแสดงวงออร์เคสตรา ให้ข้อมูลว่าหุ่นยนต์ถูกกำหนดทุกการเคลื่อนไหวไว้อย่างละเอียด ให้สามารถควบคุมวงดนตรีได้ ซึ่งผลลัพธ์นั้นออกมาดีกว่าที่เขาคิดไว้ อย่างไรก็ตามการใช้หุ่นยนต์เป็นวาทยากรมีข้อเสียเช่นกัน เนื่องจากหุ่นยนต์ไม่ได้ยินเสียงดนตรี และไม่สามารถแสดงท่าทางการหายใจ ซึ่งเป็นสิ่งจำเป็นที่ช่วยกำหนดจังหวะกับนักดนตรีได้ ในอนาคตอาจต้องเพิ่มความสามารถการฟังเพื่อให้สมจริงมากขึ้น จึงยังไม่เห็นว่าหุ่นยนต์จะมาแทนที่คนได้ทั้งหมดในงานนี้</p>\n<p>ที่มา: <a href=\"https://www.cnn.com/2023/07/03/style/south-korea-robot-orchestra-conductor/index.html\">CNN</a></p>\n<p><img alt=\"No Description\" src=\"https://www.blognone.com/sites/default/files/externals/c7e0de68ae0f062a28589dcfafd817b8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f5094f133575b54577f56986cd6aa653.jpg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/music\">Music</a></div><div><a href=\"/topics/robot\">Robot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a9482e65237098a70e69cfdb6defab829031b940492e0055d42d8f53588bffe","category":"Thai"}