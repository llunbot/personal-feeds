{"title":"Redmonk จัดอันดับภาษาโปรแกรมยอดนิยม JavaScript นำ, Python/Java อันดับสองร่วม","link":"https://www.blognone.com/node/124123","date":1628475260000,"content":"<div><div><div><p>Redmonk บริษัทวิเคราะห์ข้อมูลนักพัฒนา ออกรายงานอันดับภาษาโปรแกรมยอดนิยมประจำไตรมาสสามปี 2021 โดยใช้แหล่งข้อมูลจาก GitHub (จำนวนโค้ด/แกนนอน) และ Stack Overflow (จำนวนการพูดคุย/แกนตั้ง) มาผสมกัน</p>\n<p>ผลจากการจัดอันดับของ Redmonk ไม่ต่างจากอันดับของสำนักอื่นๆ (เช่น <a href=\"https://www.blognone.com/node/123775\">JetBrains</a> หรือ <a href=\"https://www.blognone.com/node/119973\">GitHub</a>) เพราะ Top 3 เป็นภาษายอดนิยมชุดเดียวกัน โดยอันดับหนึ่งคือ JavaScript ตามด้วย Python และ Java เป็นอันดับสองร่วม</p>\n<p>Redmonk บอกว่า Java ตกไปเป็นอันดับสามอยู่พักหนึ่ง และกลับมาตีตื้น Python จนได้เป็นอันดับสองร่วมได้สำเร็จ อีกภาษาที่อันดับขยับขึ้นช้าๆ คือ TypeScript ขึ้นจากอันดับ 9 เป็นอันดับ 8 ในขณะที่ภาษารุ่นใหม่อื่นๆ คือ Go/Kotlin/Rust อันดับไม่ขยับ</p>\n<p>ภาษาใหม่ที่มาแรงในการจัดอันดับรอบนี้คือ Dart ที่เข้ามาติด Top 20 เป็นครั้งแรก จากอิทธิพลของ Flutter ที่เริ่มนิยมมากขึ้น</p>\n<p><img src=\"https://www.blognone.com/sites/default/files/externals/15d1960225e2880a7a619b8db48a215a.png\" /></p>\n<p>20 อันดับแรกจากการจัดอันดับของ Redmonk (มีอันดับ 2 ร่วมและอันดับ 5 ร่วม)</p>\n<p>1 JavaScript<br />\n2 Python<br />\n2 Java<br />\n4 PHP<br />\n5 CSS<br />\n5 C++<br />\n5 C#<br />\n8 TypeScript<br />\n9 Ruby<br />\n10 C<br />\n11 Swift<br />\n12 R<br />\n13 Objective-C<br />\n14 Shell<br />\n14 Scala<br />\n16 Go<br />\n17 PowerShell<br />\n18 Kotlin<br />\n19 Rust<br />\n20 Dart</p>\n<p>ที่มา - <a href=\"https://redmonk.com/sogrady/2021/08/05/language-rankings-6-21/\">Redmonk</a></p>\n</div></div></div><div><div>Topics: </div><div><div><a href=\"/topics/javascript\">JavaScript</a></div><div><a href=\"/topics/programming\">Programming</a></div><div><a href=\"/topics/ranking\">Ranking</a></div><div><a href=\"/topics/python\">Python</a></div><div><a href=\"/topics/java\">Java</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35344c440a8e4e4474d3745e5b1948cd0c077ba9b3ea34770791f7f27f8a7039","category":"Thai"}