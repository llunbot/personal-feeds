{"title":"OpenAI อัปเดตโมเดล GPT-4o เวอร์ชันปรับปรุงประสิทธิภาพการทำงานและแก้ไขบั๊ก","link":"https://www.blognone.com/node/141414","date":1723630576000,"content":"<div><div><div><p>OpenAI <a href=\"https://x.com/ChatGPTapp/status/1823109016223957387\">ประกาศ</a>ว่าได้อัปเดตโมเดล Generative AI เวอร์ชันย่อยของ GPT-4o ในชื่อ chatgpt-4o-latest ซึ่งบอกว่าเริ่มอัปเดตให้ผู้ใช้งาน ChatGPT ตั้งแต่สัปดาห์ที่แล้ว</p>\n<p>ในรายละเอียดเพิ่มเติม (Release Note) OpenAI <a href=\"https://help.openai.com/en/articles/9624314-model-release-notes\">บอกว่า</a>โมเดลใหม่ที่อัปเดตนี้ได้แก้ไขบั๊กและปรับปรุงประสิทธิภาพการทำงาน ซึ่งมาจากที่ OpenAI ค้นพบเองและจากฟีดแบ็กของผู้ใช้งาน โดย OpenAI ไม่ได้ระบุรายละเอียดสิ่งที่แตกต่างไปจากโมเดลก่อนหน้านี้</p>\n<p>OpenAI บอกว่า chatgpt-4o-latest นี้นักพัฒนาสามารถเข้าถึงได้เช่นกันผ่าน API แต่ยังแนะนำให้ใช้งานโมเดลก่อนหน้า gpt-4o-2024-08-06 ต่อไปก่อน ส่วน chatgpt-4o-latest เหมาะกับการทดสอบหรือวิจัยในตอนนี้</p>\n<p>ที่มา: <a href=\"https://www.neowin.net/news/openais-new-chatgpt-4o-latest-model-re-claims-the-no1-position-in-lmsys-chatbot-arena/\">Neowin</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"206c629bf68a9037473bcb3ea4ff97038ea45cc80a6d45f9011c01e39708bd36","category":"Thai"}