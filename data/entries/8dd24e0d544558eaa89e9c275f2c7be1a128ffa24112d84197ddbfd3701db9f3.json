{"title":"[ลือ] Apple เตรียมเปิดตัวแอปใหม่ คล้าย App Store เวอร์ชันเกม ใน iOS 19","link":"https://www.blognone.com/node/146646","date":1748388561000,"content":"<span>[ลือ] Apple เตรียมเปิดตัวแอปใหม่ คล้าย App Store เวอร์ชันเกม ใน iOS 19</span>\n\n  <div>\n    <div>Body</div>\n              <div><p>Mark Gurman แห่ง Bloomberg คนเดิม ยังมีข่าวลือเกี่ยวกับแอปเปิลก่อนงานสัมมนา WWDC ในเดือนหน้า คราวนี้ว่าด้วยแอปเกมตัวใหม่</p>\n<p>รายงานบอกว่าแอปเปิลจะออกแอปใหม่สำหรับเกมโดยเฉพาะใน iOS 19 มีลักษณะคล้าย App Store ที่เป็นเวอร์ชันเกม มีปุ่ม Play Now, ส่วนข้อมูลบัญชีผู้ใช้งานและเพื่อน, หน้าแนะนำเกมที่น่าสนใจทั้งจาก App Store และ Apple Arcade, หัวข้อ Challenge และ Leaderboard เป็นต้น</p>\n<p>ฟีเจอร์อื่นที่อาจมีเพิ่มในแอปนี้ เช่น การใช้ FaceTime, iMessage ภายในเกม หรือส่วนติดต่อระหว่างผู้เล่นในรูปแบบต่าง ๆ</p>\n<p>เมื่อปลายปีที่แล้ว<a href=\"https://www.blognone.com/node/142725\">มีข่าวเกี่ยวกับแอปเกมโดยเฉพาะ</a>มาแล้วครั้งหนึ่ง โดยบอกว่าเป็นการรวม App Store และ Game Center เข้าด้วยกัน</p>\n<p>ที่มา: <a href=\"https://www.bloomberg.com/news/articles/2025-05-27/apple-to-debut-dedicated-gaming-app-within-days-of-switch-2-s-arrival\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 28/05/2025 - 06:29</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dd24e0d544558eaa89e9c275f2c7be1a128ffa24112d84197ddbfd3701db9f3","category":"Thai"}