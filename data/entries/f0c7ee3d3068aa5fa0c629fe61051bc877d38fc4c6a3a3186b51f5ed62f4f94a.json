{"title":"คุณสมบัติ Mail Categorization มีเฉพาะ iOS 18.2 บน iPhone แต่กลับไม่มีใน Mail บน iPad และ Mac","link":"https://www.blognone.com/node/143641","date":1734099068000,"content":"<div><div><div><p>แอปเปิลออกอัปเดต iOS 18.2 สำหรับคนใช้ iPhone ไปเมื่อวันก่อน ของใหม่หนึ่งคือแอป Mail เพิ่มคุณสมบัติ Categorization ที่แยกอีเมลใหม่ออกเป็น 4 หมวดคือ Primary, Transactions, Updates และ Promotion ช่วยผู้ใช้งานจัดการอีเมลใน Inbox ได้ดีขึ้น ในตอนนี้รองรับเฉพาะภาษาอังกฤษ (และความสามารถนี้ก็ไม่ได้เป็น<a href=\"https://www.blognone.com/node/44784\">ของใหม่</a>อะไร)</p>\n<p>อย่างไรก็ตามมีข้อสังเกตว่าคุณสมบัติ Categorization ในแอป Mail นี้ กลับมีเฉพาะใน iOS 18.2 เท่านั้น ระบบปฏิบัติการที่ออกอัปเดตพร้อมกันและมีแอป Mail เช่นกันอย่าง iPadOS 18.2 สำหรับ iPad และ macOS Sequoia 15.2 สำหรับ Mac กลับไม่มีความสามารถใหม่นี้ให้ใช้งาน</p>\n<p>Mark Gurman แห่ง Bloomberg (อีกแล้ว) <a href=\"https://twitter.com/markgurman/status/1867080170089353290\">คาดเดา</a>ว่าน่าจะเป็นปัญหาข้อจำกัดเรื่องเวลาในทีมนักพัฒนาที่แอปเปิล ทำให้ต้องเลือกปล่อยฟีเจอร์นี้เฉพาะบางระบบปฏิบัติการไปก่อน ไม่ใช่ปัญหาทางเทคนิคที่ซับซ้อนจนทำให้เพิ่มใน iPadOS กับ macOS ไม่ได้ตอนนี้ ทั้งนี้แอปเปิลยังไม่ได้บอกว่า iPadOS กับ macOS จะมี Categorization ในแอป Mail ให้ใช้เมื่อใด</p>\n<p>ที่มา: <a href=\"https://www.macrumors.com/2024/12/12/apple-mail-features-missing-mac-ipad/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/c40e282df5c47acf904bd031875e4a2b.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0c7ee3d3068aa5fa0c629fe61051bc877d38fc4c6a3a3186b51f5ed62f4f94a","category":"Thai"}