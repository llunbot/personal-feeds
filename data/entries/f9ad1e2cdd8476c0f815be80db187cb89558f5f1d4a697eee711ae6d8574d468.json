{"title":"องค์การปกครองกรุงโตเกียว ญี่ปุ่น เตรียมออกแอปหาคู่ ส่งเสริมการเพิ่มจำนวนประชากร","link":"https://www.blognone.com/node/140180","date":1717653423000,"content":"<div><div><div><p>องค์การปกครองกรุงโตเกียว ประเทศญี่ปุ่น ประกาศว่าหน่วยงานจะออก \"แอป\" สำหรับหาคู่ (Dating App) กำหนดเปิดตัวช่วงกลางปีนี้ ซึ่งเป็นหนึ่งในแผนงานเพื่อส่งเสริมการเพิ่มจำนวนประชากร</p>\n<p>ทั้งนี้ในประเทศญี่ปุ่น หน่วยงานท้องถิ่นมีการจัดกิจกรรมให้ผู้คนได้มาพบปะพูดคุย เพื่อส่งเสริมการคบหากันอยู่เป็นประจำ แต่กรณีนี้เป็นครั้งแรกที่หน่วยงานรัฐเลือกทำแอปสำหรับการหาคู่เลย โดยทางกรุงโตเกียวให้เหตุผลจากการศึกษา พบว่าประชาชน 70% ที่ยังไม่แต่งงาน มักไม่ค่อยเข้าร่วมกิจกรรมพบปะดังกล่าว จึงต้องการเพิ่มช่องทางหาคู่อีกรูปแบบหนึ่ง</p>\n<p>การใช้งานแอปหาคู่ของทางกรุงโตเกียวนี้ ผู้ใช้งานต้องส่งเอกสารเพื่อยืนยันตัวตนว่ามีสถานะโสด ลงนามว่ามีความประสงค์ที่จะแต่งงาน นอกจากนี้ต้องส่งเอกสารการเสียภาษีประจำปีเพื่อพิสูจน์รายได้ และมีขั้นตอนการสัมภาษณ์ยืนยันตัวตนกับหน่วยงานด้วย</p>\n<p>อัตราการเกิดของประชากรในญี่ปุ่นมีจำนวนลดลงติดต่อกันเป็นปีที่ 8 ขณะที่จำนวนผู้เสียชีวิตต่อปีมีมากกว่าถึงสองเท่า ทำให้ปัญหาจำนวนประชากรที่ลดลงเป็นประเด็นสำคัญของญี่ปุ่น</p>\n<p>ที่มา: <a href=\"https://www.japantimes.co.jp/news/2024/06/05/japan/society/tokyo-dating-app/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/944f2e90bd6b2f0b2ecf7d50a7871fc9.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/tokyo\">Tokyo</a></div><div><a href=\"/topics/dating\">Dating</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9ad1e2cdd8476c0f815be80db187cb89558f5f1d4a697eee711ae6d8574d468","category":"Thai"}