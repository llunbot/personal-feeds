{"title":"ไมโครซอฟท์เปิดตัวชิป Azure Maia 100 สำหรับรัน LLM โดยเฉพาะ พร้อมซีพียู Cobalt 100","link":"https://www.blognone.com/node/136761","date":1700075475000,"content":"<div><div><div><p>ไมโครซอฟท์เปิดตัวชิปรุ่นใหม่ 2 ตัวในงาน Ignite ปีนี้ คือชิป Cobalt 100 ซีพียูสถาปัตยกรรม Arm ที่ไมโครซอฟท์ออกแบบด้วยตัวเอง และชิปปัญญาประดิษฐ์ Azure Maia 100</p>\n<p>ตอนนี้ยังไม่มีรายละเอียดชิปทั้งสองตัวมากนัก โดย Cobalt 100 เป็นมีซีพียูทั้งหมด 128 คอร์ และไมโครซอฟท์ระบุว่าประหยัดพลังงานกว่าชิป Arm อื่นๆ 40% ขณะที่ชิป Azure Maia 100 นั้นออกแบบมาสำหรับการฝึกและรันปัญญาประดิษฐ์กลุ่ม LLM โดยเฉพาะ ชิปทั้งสองตัวมีความพิเศษคือมีเชื่อมต่อเน็ตเวิร์คระดับบ 200Gbps ในตัว</p>\n<p>ตอนนี้ Cobalt 100 เริ่มใช้งานภายในบริการของไมโครซอฟท์เองบางส่วนแล้ว และปีหน้าจะเริ่มใช้งาน Azure Maia 100 สำหรับการให้บริการ Azure OpenAI Service เริ่มต้นปีหน้า</p>\n<p>ที่มา - <a href=\"https://news.microsoft.com/source/features/ai/in-house-chips-silicon-to-service-to-meet-ai-demand/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b4d4b6c38c4928f6755914e3e53e41e3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8222aa8beb4582453b22fe4b302a6027.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cpu\">CPU</a></div><div><a href=\"/topics/arm\">Arm</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc541d1c8647471e2ebe8030feb83b9dc45a51ce562897fed347240b992f737b","category":"Thai"}