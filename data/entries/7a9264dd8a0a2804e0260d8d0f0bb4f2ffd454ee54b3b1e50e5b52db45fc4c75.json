{"title":"PropertyGuru บริษัทแม่ของ DDproperty ขายกิจการให้ EQT มูลค่าดีล 1.1 พันล้านดอลลาร์","link":"https://www.blognone.com/node/141469","date":1723820266000,"content":"<div><div><div><p>PropertyGuru บริษัทให้บริการข้อมูลอสังหาริมทรัพย์ออนไลน์ในภูมิภาคเอเชียตะวันออกเฉียงใต้ ประกาศบรรลุข้อตกลงให้บริษัทการลงทุน EQT Private Capital Asia เข้ามาซื้อกิจการทั้งหมด มูลค่าดีล 1,100 ล้านดอลลาร์ โดยจ่ายเป็นเงินสดทั้งหมด</p>\n<p>PropertyGuru เป็นบริษัทในตลาดหุ้นนิวยอร์ก ซึ่ง<a href=\"https://www.blognone.com/node/123874\">เข้าตลาดหุ้นด้วยวิธี SPAC</a> ในปี 2022 โดยหลังจาก EQT ซื้อกิจการเสร็จสิ้น บริษัทจะถอนออกจากตลาดหุ้นต่อไป</p>\n<p>Janice Leow พาร์ตเนอร์ของ EQT Private Capital Asia บอกว่าจากประสบการณ์ด้านการลงทุนในบริษัทเทคโนโลยี และระบบลงโฆษณาสินค้าออนไลน์ จึงมองว่าสามารถเสริมความแข็งแกร่งให้ PropertyGuru ได้</p>\n<p>PropertyGuru ให้บริการในสิงคโปร์ มาเลเซีย เวียดนาม และไทย โดยในไทยให้บริการภายใต้แบรนด์ DDproperty</p>\n<p>ที่มา: <a href=\"https://www.channelnewsasia.com/singapore/propertyguru-acquisition-eqt-private-capital-asia-4550501\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/9d087914ded97cc64eef0da1c0e84056.jpg\" /></p>\n</div></div></div><div><div>Topics: </div><div><div><a href=\"/topics/propertyguru\">PropertyGuru</a></div><div><a href=\"/topics/real-estate\">Real Estate</a></div><div><a href=\"/topics/southeast-asia\">Southeast Asia</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a9264dd8a0a2804e0260d8d0f0bb4f2ffd454ee54b3b1e50e5b52db45fc4c75","category":"Thai"}