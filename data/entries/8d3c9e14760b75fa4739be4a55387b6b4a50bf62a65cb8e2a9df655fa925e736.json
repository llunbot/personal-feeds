{"title":"พบช่องโหว่ Ingress NGINX เปิดทางแฮกเกอร์รันโค้ดใน Kubernetes โดยไม่ต้องล็อกอิน","link":"https://www.blognone.com/node/145461","date":1742895594000,"content":"<div><div><div><p>ทีมวิจัยความปลอดภัยของ Wiz รายงานถึงชุดช่องโหว่ CVE-2025-1097, CVE-2025-1098, CVE-2025-24514, และ CVE-2025-1974 เรียกรวมๆ ว่า IngressNightmare เป็นช่องโหว่ของ Ingress NGINX Controller ที่ได้รับความนิยมสูง</p>\n<p>Ingress NGINX เป็น<a href=\"https://github.com/kubernetes/ingress-nginx\">โครงการโอเพนซอร์สภายใต้ Kubernetes</a> ทำหน้าที่สร้าง reverse proxy ให้กับบริการภายในของ Kubernetes ปัญหาคือ Controller เปิด Admission Webhook ให้เข้าถึงได้โดยไม่ต้องล็อกอิน และเมื่อผู้ใช้ยิงคำสั่ง AdmissionReview เข้าไปแล้ว NGINX Controller จะตรวจคอนฟิกด้วยคำสั่ง <code>nginx -t</code></p>\n<p>ปัญหาคือ <code>nginx -t</code> ไม่ได้อ่านค่าเฉยๆ แต่หากคนร้ายออกแบบคอนฟิกไว้ดีพอก็จะกลายเป็นการรันโค้ดตามกำหนดได้ เช่น คำสั่ง <code>ssl_engine</code> ในคอนฟิกของ nginx นั้นเป็นการสั่งโหลดไลบรารีเข้ามาในโปรเซส กลายเป็นช่องทางในการรันโค้ด เมื่อประกอบเข้ากับ Ingress NGINX ที่เปิดทางให้แฮกเกอร์ยิงคอนฟิกเข้าไปยังคลัสเตอร์ kubernetes ช่องโหว่ IngressNightmare จึงกลายเป็นช่องโหว่ร้ายแรงสูงที่กระทบเป็นวงกว้าง</p>\n<p>ที่มา - <a href=\"https://www.wiz.io/blog/ingress-nginx-kubernetes-vulnerabilities\">Wiz</a></p>\n<p><img alt=\"No Description\" src=\"https://www.blognone.com/sites/default/files/externals/2b30fd07ca3ef43a8317aa1966c5cf11.png\" /></p>\n</div></div></div><div><div>Topics: </div><div><div><a href=\"/topics/nginx\">nginx</a></div><div><a href=\"/topics/security\">Security</a></div><div><a href=\"/topics/wiz\">Wiz</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d3c9e14760b75fa4739be4a55387b6b4a50bf62a65cb8e2a9df655fa925e736","category":"Thai"}