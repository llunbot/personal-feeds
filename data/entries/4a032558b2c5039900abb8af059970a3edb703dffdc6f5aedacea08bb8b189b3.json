{"title":"AI ตรวจจับเสียงปืนส่งชายคนหนึ่งเข้าคุกข้อหาฆาตกรรม พบว่าระบบตรวจจับผิดพลาดในภายหลัง","link":"https://www.blognone.com/node/124378","date":1629767674000,"content":"<div><div><div><p>Michael Williams วัย 65 ปีถูกตัดสินจำคุกข้อหาฆาตกรรม Safarian Herring วัย 25 ปี และหลักฐานหนึ่งที่บ่งชี้คือ AI ตรวจจับเสียงปืนของบริษัท ShotSpotter</p>\n<p>จากคำให้การของ Williams ระบุว่าเหตุการณ์เกิดขึ้นในชิคาโกช่วงเดือน พ.ค. ปี 2020 Williams ขับรถไปซื้อบุหรี่และเจอกับ Herring และเขาจำได้ว่า Herring เป็นคนในละแวกบ้านจึงรับขึ้นรถมาด้วยกัน แต่แล้วก็มีรถอีกคันขับเข้ามา คนที่อยู่ในรถคันนั้นหยิบปืนมายิง Herring และ Williams พา Herring ไปโรงพยาบาลซึ่งภายหลังเขาเสียชีวิตจากพิษบาดแผล</p>\n<p>Williams ลงเอยด้วยการถูกตั้งข้อหาฆาตกรรม โดยมีหลักฐานสำคัญที่บ่งชี้คือ AI ตรวจจับเสียงปืนของบริษัท ShotSpotter บริษัทจัดการระบบเสียงในสหรัฐฯ ตัว machine-learning ตรวจจับกล้องได้ว่าเป็นเสียงปืน ทางบริษัทได้แจ้งเรื่องนี้อต่อตำรวจ ในคดีนี้ ตำรวจไม่พบอาวุธ ไม่ได้ระบุแรงจูงใจ และ Williams เคยมีประวัติอาชญากรรมสมัยยังอายุน้อย</p>\n<p><img src=\"https://www.blognone.com/sites/default/files/externals/f4d0321013039ebeeaa1be5efefc45c7.png\" /><br />\nภาพจาก <a href=\"https://www.shotspotter.com/\">ShotSpotter</a></p>\n<p>แต่เรื่องเริ่มพลิกผันเมื่อทนายความของ Williams คือ Lisa Boughton และ Brendan Max ชี้ว่า ShotSpotter ได้หยิบเอาเสียงคล้ายดอกไม้ไฟที่อยู่ห่างออกไปหนึ่งไมล์ ซึ่งพนักงาน ShotSpotter ได้จัดประเภทของเสียงใหม่ในภายหลัง และพนักงานคนนั้นเคยทำงานให้กับกรมตำรวจชิคาโก อย่างไรก็ตาม ShotSpotter ยืนยันว่าไม่ได้แก้ไขข้อมูลใดๆ เพื่อสนับสนุนคดีของตำรวจ</p>\n<p>ผู้พิพากษาจึงเพิกถอนรายงานของ ShotSpotter และหยุดคดีนี้ไว้เนื่องจากไม่มีหลักฐานเพียงพอ</p>\n<p>ที่มา - <a href=\"https://www.theregister.com/2021/08/22/in_brief_ai/\">The Register</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/crime\">Crime</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a032558b2c5039900abb8af059970a3edb703dffdc6f5aedacea08bb8b189b3","category":"Thai"}