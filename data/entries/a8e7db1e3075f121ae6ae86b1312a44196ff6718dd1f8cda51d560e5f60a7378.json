{"title":"[ลือ] OpenAI ร่วมมือกับ Broadcom และ TSMC เพื่อผลิตชิป AI ใช้งานเอง และสั่งซื้อชิปจาก AMD มากขึ้น","link":"https://www.blognone.com/node/142842","date":1730247754000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องเผยว่า OpenAI กำลังร่วมมือกับ Broadcom และ TSMC เพื่อพัฒนาชิปของตนเองสำหรับงานประมวลผล AI นอกจากนี้บริษัทยังเริ่มสั่งซื้อชิป AI จาก AMD เพิ่มเติมนอกเหนือจาก NVIDIA เพื่อรองรับความต้องการใช้งานที่มากขึ้น</p>\n<p>ก่อนหน้านี้มีรายงานว่า OpenAI ได้ศึกษาแนวทางเพื่อลดการพึ่งพาชิปประมวลผล AI จากบริษัทภายนอก เพื่อให้มีชิปใช้งานเอง เหมือนที่บริษัทเทคโนโลยีรายใหญ่ทำ โดยแผนแรกนั้น OpenAI ต้องการทำทุกอย่างตั้งแต่ต้นน้ำถึงปลายน้ำ ซึ่งรวมทั้งการมีโรงงานผลิตชิปของตนเองเลย แต่บริษัทก็ยกเลิกแผนนี้เนื่องจากต้นทุนที่สูง และต้องใช้เวลานานมาก</p>\n<p>แหล่งข่าวบอกว่า OpenAI ได้ร่วมมือกับ Broadcom มาหลายเดือนแล้ว ในการออกแบบชิปประมวลผล AI โดยเน้นที่งาน Inference ซึ่งคาดว่าจะมีความต้องการมากขึ้นกว่าเดิมในอนาคต เมื่อมีแอปพลิเคชัน AI ออกมามากขึ้น ทีมงานส่วนนี้ของ OpenAI มีประมาณ 20 คน หลายคนเคยทำงานฝ่ายออกแบบ TPU ที่กูเกิล</p>\n<p>ส่วนการผลิตชิปนั้น OpenAI ได้ทำคำสั่งซื้อกับ TSMC โดยผ่านการเจรจาของ Broadcom คาดว่าชิปตัวแรกจะเริ่มผลิตได้ในปี 2026</p>\n<p>นอกจากนี้ OpenAI ยังมีแผนใช้ชิปประมวลผล AI ของ AMD ให้มากขึ้น ผ่านการใช้งานบน Azure ของไมโครซอฟท์ เพื่อรองรับความต้องการที่มากขึ้น ขณะที่ชิป NVIDIA มีจำนวนไม่เพียงพอ</p>\n<p>OpenAI, Broadcom และ TSMC ปฏิเสธที่จะให้ความเห็นต่อข่าวดังกล่าว</p>\n<p>ที่มา: <a href=\"https://www.reuters.com/technology/artificial-intelligence/openai-builds-first-chip-with-broadcom-tsmc-scales-back-foundry-ambition-2024-10-29/\">Reuters</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chip\">Chip</a></div><div><a href=\"/topics/rumors\">Rumors</a></div><div><a href=\"/topics/broadcom\">Broadcom</a></div><div><a href=\"/topics/tsmc\">TSMC</a></div><div><a href=\"/topics/amd\">AMD</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8e7db1e3075f121ae6ae86b1312a44196ff6718dd1f8cda51d560e5f60a7378","category":"Thai"}