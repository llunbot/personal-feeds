{"title":"ซีอีโอ Twitter บอกสัปดาห์ที่ผ่านมา มีปริมาณการใช้งานบนแพลตฟอร์มสูงสุดรอบหลายเดือน","link":"https://www.blognone.com/node/134773","date":1689054510000,"content":"<div><div><div><p>ถึงแม้สัปดาห์ที่ผ่านมา Threads อาจเป็นแอปที่ดึงความสนใจ จนอาจทำให้การใช้งานรวมของ Twitter ลดลง แต่ดูเหมือนเรื่องราวจะเป็นไปในทางตรงข้าม เพราะ Linda Yaccarino ซีอีโอ Twitter ได้<a href=\"https://twitter.com/lindayacc/status/1678508114339848194\">ทวีต</a>ว่าเมื่อสัปดาห์ที่ผ่านมา Twitter มีปริมาณการใช้งานภายในหนึ่งวัน ทำสถิติสูงสุดนับตั้งแต่เดือนกุมภาพันธ์ พร้อมกับย้ำว่า Twitter มีเพียงหนึ่งเดียว ทุกคนก็รู้</p>\n<p>Elon Musk ซีทีโอ Twitter ก็เข้ามาตอบทวีตดังกล่าว โดยพูดถึงระยะเวลาใช้งานแอปในโทรศัพท์ต่อวัน (Screen Time) ของทั้ง iOS และ Android ว่าเป็นเกมที่ยากที่สุด โดย Twitter น่าจะทำสถิติใหม่สูงสุดได้ในสัปดาห์นี้</p>\n<p>ทวีตของทั้งซีอีโอและซีทีโอ Twitter นี้ ออกมาหลังจาก Threads ประกาศว่ามีจำนวน<a href=\"https://www.blognone.com/node/134757\">ผู้สมัครใช้งานเกิน 100 ล้านบัญชี</a> ซึ่งเป็นตัวเลขที่มีความหมายมาก เพราะแปลว่า Threads มีผู้ใช้งานมากกว่า 1 ใน 3 ของผู้ใช้ Twitter ทั้งหมดแล้ว</p>\n<p>ที่มา: <a href=\"https://www.digitaltrends.com/social-media/twitter-ceo-claims-platform-had-best-day-last-week/\">Digital Trends</a></p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" alt /></p>\n<p><img alt=\"No Description\" src=\"https://www.blognone.com/sites/default/files/externals/24dbff021b92ecd391d350b18fb9dd65.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/linda-yaccarino\">Linda Yaccarino</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"651d3f553f7ac2ff191f9f1ac0f4a3425509733bd8fda50c62c437461b39b858","category":"Thai"}