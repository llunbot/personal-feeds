{"title":"ซีรี่ส์ Tekken มียอดขายรวมถึง 57 ล้านชุดแล้ว","link":"https://www.blognone.com/node/139087","date":1712537937000,"content":"<div><div><div><p>Katsuhiro Harada โปรดิวเซอร์ของซีรีส์ Tekken กล่าวในรายการพอดแคสต์ AIAS Game Maker's Notebook ก่อน Tekken 8 วางจำหน่ายว่าเกมซีรี่ส์ Tekken ทำยอดขายรวมได้ถึง 55 ล้านชุดแล้ว มียอดขาย 51% มาจากยุโรป และอีก 30% มาจากสหรัฐอเมริกา โดย Tekken 7 ภาคเดียวทำยอดขายได้ถึง 11.8 ล้านชุด</p>\n<p>ในขณะที่เกมภาคล่าสุดอย่าง Tekken 8 สามารถทำยอดขายทะลุ 2 ล้านชุดได้ภายในช่วง 3 สัปดาห์แรก ซึ่งถือว่าทำยอดขายได้เร็วกว่า Tekken 7 ในช่วงแรกของการวางขายค่อนข้างมาก (ภาค 7 ใช้เวลา 2 เดือนถึงขายได้ 2 ล้านชุด) ส่งผลให้ยอดขายรวมของซีรี่ส์ Tekken ในปัจจุบันมี 57 ล้านชุดแล้ว</p>\n<p>ปัจจุบันมีผู้เล่นหลายคนแสดงความไม่พอใจที่ Tekken 8 เพิ่มระบบ Tekken Fight Pass เข้ามาโดยไม่บอกล่วงหน้า ระบบดังกล่าวทำงานคล้าย Battle Pass ที่นิยมในเกมประเภท Free to Play โดยผู้เล่นต้องทำภารกิจรายวัน และรายสัปดาห์ในแมตช์ออนไลน์ เพื่อเพิ่มเลเวลของตัวเองในเกม เมื่อเลเวลเพิ่มขึ้น ผู้เล่นจะได้รับรางวัลต่าง ๆ เช่น เครื่องแต่งกายใหม่ ๆ ภายในเกม</p>\n<p><img src=\"https://www.blognone.com/sites/default/files/externals/cc3fb71b59188132324b93fc6c87224d.png\" /></p>\n<p><img alt=\"No Description\" src=\"https://www.blognone.com/sites/default/files/externals/26771c05ed47bafc1340100047d9dea5.png\" /></p>\n<p>ที่มา - <a href=\"https://www.youtube.com/watch?v=VqoFRuFqTHU\">AIAS Game Maker's Notebook</a> via <a href=\"https://gamingbolt.com/tekken-series-has-sold-over-57-million-copies\">Gamingbolt</a></p>\n</div></div></div><div><div>Topics: </div><div><div><a href=\"/topics/tekken\">Tekken</a></div><div><a href=\"/topics/bandai-namco\">Bandai Namco</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be2d94e5594bec858eb9c889c87d8185b1df9440ecba7fae0d3725c70170fb48","category":"Thai"}