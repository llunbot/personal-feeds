{"title":"OpenAI เปิดให้ใช้งานฟีเจอร์ ChatGPT แบบคุยด้วยเสียง กับผู้ใช้งานทุกคนแล้ว","link":"https://www.blognone.com/node/136878","date":1700616397000,"content":"<div><div><div><p>OpenAI ประกาศว่าความสามารถคุยเสียงกับแชตบอท ChatGPT ผ่านแอปบนมือถือ ซึ่ง<a href=\"https://www.blognone.com/node/135924\">เปิดตัวเมื่อเดือนกันยายน</a>เฉพาะลูกค้าที่เสียเงิน ตอนนี้เปิดให้ใช้งานกับทุกคนแล้ว</p>\n<p>โมเดลที่ใช้แปลงเสียงผู้ใช้งานเป็นข้อความคือ Whisper ที่เป็นโมเดล AI อีกตัวของ OpenAI ส่วนการแปลงข้อความกลับมาเป็นเสียงนั้น OpenAI ใช้ทีมพากย์เสียงมืออาชีพ</p>\n<p>ถือเป็นการปล่อยฟีเจอร์ใหม่ให้กับผู้ใช้งาน ท่ามกลางข่าวปัญหารุมเร้า OpenAI ในเวลานี้ ซึ่งดูเหมือนทาง OpenAI ก็ต้องการล้อเลียนเหตุการณ์นี้ด้วย เพราะบัญชี X ของ OpenAI ลงคลิปสาธิตการใช้งานด้วยคำถามว่า ในค่ำคืนที่ยาวนานนี้ จะต้องสั่งพิซซ่ากี่ถาดมาเลี้ยงคน 778 คน (จำนวนพนักงาน OpenAI) แถม Greg Brockman อดีตประธานบอร์ด OpenAI ก็โควทข้อความนี้ด้วย</p>\n<p>ที่มา: <a href=\"https://mspoweruser.com/speak-with-chatgpt-with-voice-availability/\">MSpoweruser</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n<blockquote><p>ChatGPT Voice rolled out for all free users. Give it a try — totally changes the ChatGPT experience: <a href=\"https://t.co/DgzqLlDNYF\">https://t.co/DgzqLlDNYF</a></p>\n<p>— Greg Brockman (@gdb) <a href=\"https://twitter.com/gdb/status/1727067288740970877?ref_src=twsrc%5Etfw\">November 21, 2023</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2657dc9043882c69e720bce825eb07334c687b582111e86ddbac3c4e91940f5","category":"Thai"}