{"title":"Windows 11 อนุญาตให้ตั้งค่าปุ่ม Copilot บนคีย์บอร์ด เปลี่ยนไปเรียกแอพตัวอื่นแทนได้","link":"https://www.blognone.com/node/142114","date":1726909550000,"content":"<div><div><div><p>หลัง<a href=\"https://www.blognone.com/node/137489\">ไมโครซอฟท์ประกาศเพิ่มปุ่ม Copilot ลงมาในคีย์บอร์ดของ Copilot+ PC</a> (<a href=\"https://www.blognone.com/node/139181\">เบื้องหลังการทำงานของปุ่ม</a>) อาจมีทั้งคนที่ชอบและไม่ชอบ แต่ล่าสุดไมโครซอฟท์ผ่อนคลายยอมให้ตั้งค่าปุ่ม Copilot เป็นอย่างอื่นได้แล้ว</p>\n<p>ฟีเจอร์นี้เพิ่มเข้ามาใน Windows 11 Insider Preview Build 22635.4225 ตอนนี้สถานะเป็น Beta Channel ผู้ใช้สามารถเข้าไปยังแอพ Settings &gt; Personalization &gt; Text input เพื่อเปลี่ยนค่าปุ่ม Copilot ให้เรียกแอพตัวอื่นๆ แทนได้ แต่มีเงื่อนไขว่าต้องเป็นแอพยุคใหม่ที่ใช้แพ็กเกจติดตั้งแบบใหม่ MSIX และถูก signed มาแล้วเท่านั้น ซึ่งไมโครซอฟท์ให้เหตุผลว่าเพื่อรักษาความปลอดภัยและข้อมูลส่วนตัวของผู้ใช้</p>\n<p>ในกรณีที่คีย์บอร์ดของเราไม่มีปุ่ม Copilot มาให้ การปรับค่าตรงนี้จะไม่เกิดผลใดๆ</p>\n<p>ที่มา - <a href=\"https://blogs.windows.com/windows-insider/2024/09/20/announcing-windows-11-insider-preview-build-22635-4225-beta-channel/\">Microsoft</a> via <a href=\"https://www.tomshardware.com/software/windows/microsoft-now-allows-you-to-reprogram-the-windows-copilot-key-but-theres-a-catch\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/f72389abbe75752849e4da5f40f0b121.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/950f7f6db2f55619b1dfb8b2b60bcbc0.png\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div><div><a href=\"/topics/keyboard\">Keyboard</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fc64b59541e510dd0151fcc225fa9a5fa221aaae8ccfb6a5e5fd5eb37593f7a","category":"Thai"}