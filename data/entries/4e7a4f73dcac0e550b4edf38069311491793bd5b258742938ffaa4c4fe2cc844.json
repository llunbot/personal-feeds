{"title":"สถาบันวิจัยของสหรัฐอาหรับเอมิเรตส์ปล่อยโมเดล Falcon 40B เป็นโอเพนซอร์ส คะแนนนำ LLaMA ของ Meta","link":"https://www.blognone.com/node/134122","date":1685642265000,"content":"<div><div><div><p>Technology Innovation Institute (TII) หน่วยงานวิจัยภายใต้รัฐบาลสหรัฐอาหรับเอมิเรตส์ปล่อยโมเดล Falcon 40B ที่เป็นโมเดลภาษาขนาดใหญ่ โดยทางสถาบันตัดสินใจยกเว้นการเก็บค่าใช้งานทั้งหมดแล้วปล่อยโมเดลเป็นสัญญาอนุญาตแบบ Apache 2.0 ซึ่งทำให้ผู้สนใจสามารถนำไปใช้งานได้อิสระ</p>\n<p>ตัวโมเดล Falcon 40B ฝึกด้วยชุดข้อมูลขนาด 1 ล้านล้านโทเค็น ใช้ชิปกราฟิก 384 ชุดเป็นระยะเวลาสองเดือน โดยใช้ชุดข้อมูลจาก CommonCrawl แล้วลบข้อมูลซ้ำ, ข้อมูลที่สร้างโดยคอมพิวเตอร์, รวมถึงเนื้อหาสำหรับผู้ใหญ่ ออก คะแนนทดสอบตอนนี้ Falcon 40B นำ LLaMA 65B ที่มีขนาดใหญ่กว่าไปเสียอีก</p>\n<p>Falcon 40B เป็นโมเดลแบบ LLM ที่ได้คะแนนสูงสุดในการจัดอันดับโมเดลแบบเดียวกันโดย Hugging Face ที่ใช้ชุดทดสอบ 4 ชุด ได้แก่</p>\n<ul>\n<li>AI2 Reason ถามปัญหาวิทยาศาสตร์,</li>\n<li>HellaSwag ถามการให้เหตุผลอย่างง่าย</li>\n<li>MMLU ทดสอบถามตอบทั่วไป เช่น ประวัติศาสตร์, วิทยาศาสตร์, กฎหมาย</li>\n<li>TruthfulQA ทดสอบการสร้างคำตอบว่าตรงความจริง</li>\n</ul>\n<p>โมเดลทั้งหมด<a href=\"https://huggingface.co/tiiuae\">เปิดให้ดาวน์โหลดบน Hugging Face</a> โดยสามารถใช้งานได้ทั้ง Falcon 40B และ 7B</p>\n<p>ที่มา - <a href=\"https://www.tii.ae/news/uaes-falcon-40b-worlds-top-ranked-ai-model-technology-innovation-institute-now-royalty-free\">Technology Innovation Institute</a></p>\n<p><img src=\"https://files-prod.tii.ae/styles/article_default_thumbnail/public/2023-05/Royalty-free%20image.jpg.webp?itok=QPbFjYKG\" alt /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e7a4f73dcac0e550b4edf38069311491793bd5b258742938ffaa4c4fe2cc844","category":"Thai"}