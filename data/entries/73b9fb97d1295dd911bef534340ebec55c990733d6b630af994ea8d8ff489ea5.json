{"title":"InfluxDB ปิดบริการในศูนย์ข้อมูลยุโรปและออสเตรเลีย ลูกค้าบางส่วนย้ายออกไม่ทันจนข้อมูลหาย","link":"https://www.blognone.com/node/134756","date":1688973970000,"content":"<div><div><div><p>InfluxDB ผู้พัฒนาฐานข้อมูลแบบ time-series และให้บริการฐานข้อมูลบนคลาวด์ประกาศปิดบริการบนศูนย์ข้อมูล AWS europe-west1 และ GCP ap-southeast-2 เมื่อเดือนกุมภาพันธ์ที่ผ่านมา และเมื่อคืนที่ผ่านมาก็ปิดบริการไปจริงๆ แต่ลูกค้าบางส่วนไม่ได้อ่านอีเมล และพบว่าไม่สามารถเข้าถึงข้อมูลได้แล้ว</p>\n<p>Paul Dix CTO ของ InfluxDB ออกมาระบุว่าบริษัทได้ติดต่อลูกค้าผ่านอีเมลเพื่อแจ้งการปิดศูนย์ข้อมูลล่วงหน้าแล้วสามรอบ ตั้งแต่เดือนกุมภาพันธ์ที่ผ่านมา และหากลูกค้ายังไม่ได้ย้ายออกจากศูนย์ข้อมูลที่ถูกปิดไปก็ขอให้อีเมลหาเขาโดยตรง</p>\n<p>ผู้ใช้จำนวนมากแสดงความไม่พอใจเพราะบริษัทไม่พยายามเตือนให้มากพอ เช่น เพิ่มแบนเนอร์แจ้งเตือนในคอนโซล หรือปิดบริการแต่ยังเปิดให้ลูกค้าย้ายข้อมูลออกไปรันที่อื่นต่อได้ โดยตอนนี้ลูกค้าของ InfluxDB ไม่สามารถเข้าถึงฐานข้อมูลได้เลย</p>\n<p>ที่มา - <a href=\"https://community.influxdata.com/t/getting-weird-results-from-gcp-europe-west1/30615/10\">InfluxDB Community</a></p>\n<p><img alt=\"No Description\" src=\"https://www.blognone.com/sites/default/files/externals/009bfaa10589670410f92ed474111a36.png\" /></p>\n</div></div></div><div><div>Topics: </div><div><div><a href=\"/topics/saas\">SaaS</a></div><div><a href=\"/topics/cloud\">Cloud</a></div><div><a href=\"/topics/database\">Database</a></div><div><a href=\"/topics/service-outage\">Service Outage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73b9fb97d1295dd911bef534340ebec55c990733d6b630af994ea8d8ff489ea5","category":"Thai"}