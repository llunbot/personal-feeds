{"title":"[ลือ] Twitter เบี้ยวไม่ยอมจ่ายค่า Google Cloud เตรียมย้ายระบบออกหลังหมดสัญญา","link":"https://www.blognone.com/node/134277","date":1686451080000,"content":"<div><div><div><p>เว็บข่าว Platformer รายงานว่า Twitter หยุดจ่ายเงินค่าคลาวด์ Google Cloud และเตรียมย้ายระบบออกจากแพลตฟอร์มของกูเกิล หลังหมดสัญญาในวันที่ 30 มิถุนายนนี้</p>\n<p>เดิมที Twitter มีสัญญาใช้บริการ Google Cloud มาหลายปีแล้ว โดยรันระบบต่อต้านสแปม, ระบบลบภาพโป๊เปลือยเด็ก, ระบบป้องกันบัญชี ฯลฯ ตัวอย่างของระบบนี้คือ Smyte บริษัทที่ Twitter ซื้อกิจการมาตั้งแต่ปี 2018 และรันอยู่บนคลาวด์กูเกิล</p>\n<p>ถ้าข่าวนี้อ่านแล้วคุ้นๆ ก็ไม่ต้องแปลกใจ เพราะเมื่อไม่กี่เดือนมานี้ <a href=\"https://www.blognone.com/node/132887\">Twitter ก็เตรียมเบี้ยวค่าคลาวด์ AWS</a> ทำให้ AWS ต้องขู่กลับว่าจะไม่จ่ายเงินค่าโฆษณาให้ Twitter และยังไม่รู้ว่าเรื่องนี้จบลงอย่างไร</p>\n<p>บริษัทไอทีอื่นๆ ที่ Twitter เคยเบี้ยวเงินคือ <a href=\"https://www.blognone.com/node/132785\">Slack</a> และ <a href=\"https://www.blognone.com/node/134052\">Redis</a> ยังไม่รวมบริษัททำความสะอาด ความปลอดภัย และพื้นที่เช่าออฟฟิศ</p>\n<p>ที่มา - <a href=\"https://www.platformer.news/p/twitter-stiffs-google\">Platformer</a></p>\n<p><img alt=\"No Description\" src=\"https://www.blognone.com/sites/default/files/externals/bf4caefecc895ed8e99d382f487315ed.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/google-cloud\">Google Cloud</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54267b56a4bbd592982081366d962cdf083a8ae6774a2acbd9e5d12e830b3b54","category":"Thai"}