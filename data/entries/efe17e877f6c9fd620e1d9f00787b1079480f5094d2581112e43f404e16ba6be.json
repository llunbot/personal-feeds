{"title":"Foxconn ผู้ผลิต iPhone รายใหญ่ เตรียมผลิตรถยนต์ไฟฟ้าให้ Mitsubishi","link":"https://www.blognone.com/node/146325","date":1746691630000,"content":"<div><div><div><p>Foxconn บริษัทยักษ์ใหญ่ผู้ผลิต iPhone ให้ Apple ประกาศแผนเตรียมผลิตรถยนต์ไฟฟ้าให้ Mitsubishi Motors ความตกลงดังกล่าวเป็นการร่วมทุนระหว่างกัน และ Foxconn จะเป็นผู้ออกแบบและทำรถยนต์ในไต้หวัน คาดว่าจะวางจำหน่ายภายในปลายปีหน้า</p>\n<p>นี่คือการร่วมมือกันระหว่าง Mitsubishi Motors และ Foxtron Vehicle Technologies ซึ่งเป็นบริษัทในเครือของ Hon Hai Precision Industry หรือ Foxconn นั่นเอง</p>\n<p>สำหรับโมเดลนี้ ทาง Foxtron จะผลิตในไต้หวันโดยบริษัท Yulon Motor และจะเปิดตัวในออสเตรเลียและนิวซีแลนด์ช่วงครึ่งหลังของปี 2026 โมเดลนี้เป็นหนึ่งในแผนผลิตภัณฑ์ที่ประกาศไว้เมื่อปีที่ผ่านมาสำหรับออสเตรเลียและจะขยายไปถึงปี 2030 ด้วย รถยนต์ไฟฟ้ารุ่นนี้จะใช้ระบบอินโฟเทนเมนต์ขั้นสูง</p>\n<p>ทั้ง Foxconn และ Mitsubishi ยังมีแผนเตรียมปรับแผนผลิตรถยนต์ไฟฟ้าร่วมกันมากขึ้น โดยใช้จุดแข็งของพันธมิตรมาร่วมกันพัฒนา เช่น การรับโมเดลรถยนต์ที่ผลิตมาจาก Renault Group ในยุโรป และ Nissan Motor ในอเมริกาเหนือ และยังเตรียมขยายความร่วมมือกับพันธมิตรทั่วโลก</p>\n<p>ที่มา - <a href=\"https://www.bbc.com/news/articles/cz7974l151po\">BBC</a>, <a href=\"https://www.mitsubishi-motors.com/en/newsroom/newsrelease/2025/20250507_1.html\">Mitsubishi</a></p>\n<p><img alt=\"No Description\" src=\"https://www.blognone.com/sites/default/files/externals/f8bd7dc8d1c01a12abfbd75992247f81.jpeg\" /></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/mitsubishi\">Mitsubishi</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efe17e877f6c9fd620e1d9f00787b1079480f5094d2581112e43f404e16ba6be","category":"Thai"}