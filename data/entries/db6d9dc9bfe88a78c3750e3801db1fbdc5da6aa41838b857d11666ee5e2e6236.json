{"title":"Disney+ vs Hotstar","link":"https://markpeak.net/disney-plus-vs-hotstar/","date":1629634043000,"content":"<p>ตอบคำถามเพื่อนฝูงเรื่องความแตกต่างระหว่าง</p>\n<ul>\n<li>Disney+</li>\n<li>Disney+ Hotstar</li>\n<li>Hotstar</li>\n</ul>\n<p>มาหลายรอบ และคิดว่าเป็นเรื่องที่ชวนสับสนจริงๆ เลยควรเขียนเก็บไว้สักหน่อย เผื่อใครสงสัยอีกจะได้ส่งให้อ่าน</p>\n<h2>Disney+</h2>\n<p>คือบริการสตรีมมิ่งของ Disney ที่ทำมาเพื่อแข่งกับ Netflix เปิดตัวครั้งแรกในปี 2019 โดยปัจจุบันมีให้บริการในอเมริกาเหนือ-ใต้ ยุโรปตะวันตก ออสเตรเลีย-นิวซีแลนด์ ญี่ปุ่น สิงคโปร์</p>\n<h2>Hotstar</h2>\n<p>เป็นบริการสตรีมมิ่งของช่อง Star India (อันเดียวกับช่อง Star ในเคเบิลทีวีบ้านเรา แต่อันนี้สาขาอินเดีย) เปิดบริการมาตั้งแต่ปี 2015 โดยเน้นที่คอนเทนต์อินเดีย เช่น หนังอินเดีย ถ่ายคริกเก็ต (เปิดก่อน Disney+ ตั้งหลายปีนะ)</p>\n<p>คอนเทนต์ของ Hotstar ยังมีไปฉายในสหรัฐอเมริกา แคนาดา และอังกฤษด้วย (เป้าหมายคือให้คนอินเดียในประเทศเหล่านี้ดูนั่นแหละ)</p>\n<p>ตัวอย่างหนังอินเดียบน Hotstar</p>\n<p></p>\n<p>เจ้าของช่อง Star ทั้งหมดคือ 21st Century Fox (ของ Rupert Murdoch) ซึ่งขายกิจการให้กับ Disney ในปี 2017 (เสร็จสิ้นในปี 2019)</p>\n<h2>Disney+ Hotstar</h2>\n<p>สิ่งที่เจ้าของใหม่ Disney ทำกับ Hotstar หลังซื้อกิจการแล้วคือ</p>\n<ul>\n<li>รีแบรนด์ Hotstar ในอินเดียเป็น Disney+ Hotstar โดยยังคงเอนจินเดิมของ Hotstar แล้วเติมหนังของ Disney เข้ามาใส่ (เป็นเหตุว่าทำไม เอนจินของ Disney+ Hotstar จึงไม่เหมือน Disney+ ซะทีเดียว)</li>\n<li>ขยาย Disney+ Hotstar ออกมายังเอเชียตะวันออกเฉียงใต้ ปัจจุบันมีแล้ว 3 ประเทศคือ อินโดนีเซีย ไทย มาเลเซีย และลำดับถัดไปคือ ฟิลิปปินส์ (ไม่รวมสิงคโปร์ที่ได้ Disney+ เวอร์ชันต้นฉบับ)</li>\n<li>ส่วน Hotstar ในสหรัฐ แคนาดา และอังกฤษ ซึ่งมี Disney+ อยู่แล้ว ยังใช้ชื่อว่า Hotstar เหมือนเดิม แยกแบรนด์ แยกกลุ่มเป้าหมายกันชัดเจน แถมล่าสุดประเทศกลุ่มนี้ยังเพิ่มสิงคโปร์ (ที่ก็มี Disney+ เวอร์ชันต้นฉบับ)</li>\n</ul>\n<p><img src=\"https://markpeak.net/wp-content/uploads/2021/08/downloadx.png\" /></p>\n<p>แผนที่ประเทศ Hotstar จาก <a href=\"https://en.wikipedia.org/wiki/Hotstar\">Wikipedia</a></p>\n<ul>\n<li>น้ำเงิน = ประเทศที่มี Disney+ Hotstar</li>\n<li>แดง = ประเทศที่กำลังจะมี Disney+ Hotstar</li>\n<li>เขียว = ประเทศที่มี Hotstar เฉยๆ ไม่ Disney+</li>\n<li>เหลือง = ซื้อไลเซนส์คอนเทนต์ Hotstar ไปฉายต่อทางอื่น</li>\n</ul>\n<p>กล่าวโดยสรุปคือ ประเทศไทย และเพื่อนบ้านแถบนี้ (ยกเว้นสิงคโปร์) จัดอยู่ในกลุ่มประเทศกำลังพัฒนา และไม่ได้ดู Disney+ ตัวเต็ม แต่ได้ดูผ่าน Disney+ Hotstar แทน</p>The post <a href=\"https://markpeak.net/disney-plus-vs-hotstar/\">Disney+ vs Hotstar</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"db6d9dc9bfe88a78c3750e3801db1fbdc5da6aa41838b857d11666ee5e2e6236","category":"Thai"}