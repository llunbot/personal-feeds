{"title":"ไมโครซอฟท์มีมูลค่าบริษัทแซงหน้าแอปเปิล ขึ้นเป็นบริษัทมูลค่าสูงสุดของโลก","link":"https://www.blognone.com/node/125569","date":1635554756000,"content":"<div><div><div><p>เมื่อคืนนี้มูลค่าบริษัทตามราคาหุ้น (market cap) ของไมโครซอฟท์เพิ่มขึ้นจนแซงหน้าแอปเปิล กลายเป็นบริษัทที่มีมูลค่าสูงที่สุดในโลกแล้ว</p>\n<p>มูลค่าของไมโครซอฟท์ตามราคาหุ้น ณ ตอนปิดตลาดเมื่อคืนนี้ (29 ตุลาคม) อยู่ที่ 2.49 ล้านล้านดอลลาร์ ส่วนแอปเปิลอยู่ที่ 2.46 ล้านดอลลาร์</p>\n<p>เหตุผลสำคัญคือมูลค่าหุ้นของแอปเปิลตกลงหลัง<a href=\"https://www.blognone.com/node/125545\">แถลงผลประกอบการ</a> แม้รายได้เติบโตเป็นประวัติการณ์ แต่ยังน้อยกว่าที่นักวิเคราะห์การเงินคาดเอาไว้ ในขณะที่<a href=\"https://www.blognone.com/node/125495\">ผลประกอบการของไมโครซอฟท์ออกมาดีกว่าที่คาด</a></p>\n<p>บริษัทที่ตามมาห่างๆ เป็นอันดับสามคือ Alphabet ที่มูลค่าเกือบก้าวข้ามเส้น 2 ล้านล้านดอลลาร์แล้ว (อยู่ที่ 1.96 ล้านล้านดอลลาร์)</p>\n<p>ที่มา - <a href=\"https://www.cnbc.com/2021/10/29/microsoft-passes-apple-to-become-the-worlds-most-valuable-company-.html\">CNBC</a>, ภาพจาก <a href=\"https://news.microsoft.com/en-gb/2020/01/24/microsoft-at-bett-2020-in-pictures/\">Microsoft</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/apple\">Apple</a></div><div><a href=\"/topics/market-capitalization\">Market Capitalization</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ce3800515a30262e8a15136e1289971dc124c89c2a40e0301dc47a5be594893","category":"Thai"}