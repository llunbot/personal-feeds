{"title":"อังกฤษลงทุนเกือบ 200 ล้าน วางสายไฟเบอร์ออฟติกส์ตามท่อน้ำ พร้อมระบบมอนิเตอร์ท่อน้ำเสียหาย","link":"https://www.blognone.com/node/124124","date":1628476480000,"content":"<div><div><div><p>รัฐบาลอังกฤษลงทุน 4 ล้านปอนด์หรือกว่า 185 ล้านบาทวางสายไฟเบอร์ออฟติกส์ตามท่อน้ำ เพื่อขยายการใช้งานอินเทอร์เน็ตในพื้นที่ห่างไกลแบบไม่ต้องเจาะถนน และส่วนหนึ่งของการลงทุนจะสร้างระบบมอนิเตอร์การชำรุดของท่อน้ำด้วย ลดปริมาณน้ำเพื่อการอุปโภคบริโภคที่ต้องเสียหายไปจากการชำรุด</p>\n<p>Matt Warman รัฐมนตรีกระทรวงโครงสร้างพื้นฐานดิจิทัลกล่าวว่า ค่าใช้จ่ายในการขุดถนนเป็นอุปสรรคใหญ่ที่บริษัทโทรคมนาคมต้องเจอ เมื่อต้องขยายการใช้งานอินเทอร์เน็ตไปในพื้นที่ชนบท แต่ในพื้นดินยังมีเครือข่ายท่อน้ำที่วิ่งไปทั่วประเทศ รัฐบาลอังกฤษจึงเปิดรับผู้สร้างนวัตกรรมมาพัฒนาระบบที่ช่วยให้ประหยัดน้ำ และเสริมสร้างการเข้าถึงอินเทอร์เน็ต</p>\n<p><img src=\"https://www.blognone.com/sites/default/files/externals/a4d6e1042368e8647e1f7f592df46994.jpg\" /><em>ภาพสายไฟเบอร์ออฟติกส์ทั่วไป</em></p>\n<p>พื้นที่กว่า 96% ของสหราชอาณาจักรจะสามารถเข้าถึงบรอดแบนด์ความเร็วสูงได้แล้ว โดยมีความเร็วในการดาวน์โหลดอย่างน้อย 24 Mbps แต่มีเพียง 12% ที่สามารถเข้าถึงความเร็วที่เร็วขึ้นผ่านบรอดแบนด์แบบไฟเบอร์ได้เต็มรูปแบบ</p>\n<p>โซลูชันใดๆ ที่จะใช้ทดสอบสายเคเบิลใยแก้วนำแสงในท่อจ่ายน้ำจะต้องได้รับการอนุมัติจากหน่วยงานตรวจสอบน้ำดื่ม หรือ DWI ก่อนนำไปใช้งานจริง โดยเปิดให้หน่วยงาน หรือบริษัทที่สนใจสร้างนวัตกรรมสมัครเข้ามาภายในวันที่ 4 ตุลาคม</p>\n<p>ที่มา - <a href=\"https://www.theguardian.com/technology/2021/aug/09/uk-launches-4m-fund-to-run-fibre-optic-cables-through-water-pipes\">The Guardian</a>, <a href=\"https://www.gov.uk/government/news/broadband-rollout-trial-to-target-hard-to-reach-homes-through-uks-water-pipes\">Gov.UK</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/cable\">Cable</a></div><div><a href=\"/topics/broadband\">Broadband</a></div><div><a href=\"/topics/fiber-optics\">Fiber Optics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56b08fbabbb19ea7fc23ddeb33a1aebb677cd7a0104daf63adc08465eaeda3be","category":"Thai"}