{"title":"Circle บริษัทที่ออกเหรียญ USDC เตรียมไอพีโอเข้าตลาดหุ้นตัวย่อ CRCL","link":"https://www.blognone.com/node/146648","date":1748391744000,"content":"<span>Circle บริษัทที่ออกเหรียญ USDC เตรียมไอพีโอเข้าตลาดหุ้นตัวย่อ CRCL</span>\n\n  <div>\n    <div>Body</div>\n              <div><p>Circle Internet Group บริษัทผู้ออกเหรียญ stable USDC ประกาศแผนการไอพีโอนำบริษัทเข้าตลาดหุ้น โดยเสนอขายหุ้นคลาส A จำนวน 24 ล้านหุ้น แบ่งเป็นหุ้นเพิ่มทุน 9.6 ล้านหุ้น และหุ้นจากผู้ถือหุ้นเดิม 14.4 ล้านหุ้น ราคาหุ้นสุดท้ายยังไม่กำหนด แต่จะอยู่ในช่วง 24.00-26.00 ดอลลาร์ต่อหุ้น ได้เงินเพิ่มราว 240 ล้านดอลลาร์</p>\n<p>บริษัทมีแผนนำบริษัทเข้าตลาดหุ้นมาตั้งแต่ปี 2022 ตอนแรกจะ<a href=\"https://www.blognone.com/node/127232\">ใช้วิธี SPAC</a> แล้วยกเลิกไป จากนั้นยื่นไฟลิ่งเพื่อเตรียมไอพีโอด้วยการเพิ่มทุนตั้งแต่<a href=\"https://www.blognone.com/node/137631\">ต้นปีที่แล้ว</a> ทั้งนี้ Circle จะนำบริษัทเข้าตลาดหุ้นนิวยอร์ก โดยใช้ตัวย่อในการซื้อขาย <strong>CRCL</strong></p>\n<p>ไอพีโอของ Circle น่าสนใจที่หุ้นเสนอขายทั่วไปนั้นมาจากผู้ถือหุ้นเดิมถึง 60% โดยมีกรณีเทียบเคียงที่ผู้ถือหุ้นเดิมขายหุ้นจำนวนมากขนาดนี้คือ<a href=\"https://www.blognone.com/node/32609\">ไอพีโอของ Facebook ในปี 2012</a> ที่ <a href=\"https://www.blognone.com/node/32592\">57% ของหุ้นเสนอขาย</a>มาจากผู้ถือหุ้นเดิม</p>\n<p>ที่มา: <a href=\"https://www.cnbc.com/2025/05/27/circle-ipo-has-peculiar-facebook-like-characteristic.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 28/05/2025 - 07:22</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac514cb012ace64ba329f00fc6e48ba756ef6a7d44e034f709069489d7ebf82d","category":"Thai"}