{"title":"Boeing ยกเลิกการส่งยาน Starliner ไปยังสถานีอวกาศนานาชาติ หลังพบวาล์วไม่ทำงาน","link":"https://www.blognone.com/node/124228","date":1628942730000,"content":"<div><div><div><p>Boeing ยกยาน Starliner ออกจากจรวด Atlas V เพื่อส่งยานกลับไปตรวจสอบในโรงงาน หลังทดสอบแล้วพบว่าวาล์วระบบขับดันสี่ตัวไม่ทำงาน</p>\n<p>การยกยานกลับไปตรวจสอบในโรงงานทำให้ Boeing ไม่สามารถนำส่งยานได้ในช่วงนี้อีกแล้วเนื่องจากแท่นยิงต้องใช้กับภารกิจอื่นๆ ต่อไป</p>\n<p>ยาน Starliner ในภารกิจ OFT-2 นี้มีกำหนดส่งขึ้นไปยังสถานีอวกาศนานาชาติ<a href=\"https://www.blognone.com/node/124050\">เมื่อวันที่ 4 สิงหาคมที่ผ่านมา</a> แต่ระหว่างการทดสอบและนับถอยหลังไปจนถึงเวลา 2 ชั่วโมงครึ่งก่อนยิง ทาง Boeing ก็ยกเลิกภารกิจออกไป และไม่สามารถเดินหน้าภารกิจได้จนตัดสินใจถอดยานกลับไปทดสอบครั้งนี้</p>\n<p>ที่มา - <a href=\"https://starlinerupdates.com/starliner-returning-to-factory-to-resolve-valve-issue/\">Boeing</a></p>\n<p><img src=\"https://www.blognone.com/sites/default/files/externals/33731820974b9b576d55527586eb9c12.jpg\" /></p>\n<p>ภาพโดย <a href=\"https://twitter.com/BoeingSpace/status/1426218670779420678\">Boeing</a></p>\n</div></div></div><div><div>Topics: </div><div><div><a href=\"/topics/boeing\">Boeing</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11cae7cd8f0bcbd72d58516ada93289725513807203f70fa954148037226feb3","category":"Thai"}