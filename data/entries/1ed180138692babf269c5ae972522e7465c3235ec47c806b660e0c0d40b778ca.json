{"title":"LINE ประเทศไทยแนะนำ LINE ALERT บัญชีแจ้งเตือนภัย รับสถานการณ์น้ำท่วมหนัก","link":"https://www.blognone.com/node/142160","date":1727171972000,"content":"<div><div><div><p>จากสถานการณ์น้ำท่วมฉับพลันและน้ำป่าไหลหลากในภาคเหนือและหลายพื้นที่ทั่วประเทศ LINE ประเทศไทย ชวนคนไทยเพิ่มเพื่อนบัญชีทางการ LINE ALERT (ค้นหา @linealert) เพื่อรับการแจ้งเตือนภัยพิบัติร้ายแรง รู้เร็ว ทั่วถึง ทันเวลา ส่งมอบข้อมูลที่ถูกต้อง น่าเชื่อถือโดยหน่วยงานภาครัฐโดยไม่มีค่าใช้จ่าย</p>\n<p>LINE ALERT ยังสามารถช่วยเตือนประชาชนให้เฝ้าระวังภัยพิบัติทางธรรมชาติอื่น ๆ เช่น พายุ ไฟไหม้ และแผ่นดินไหว ให้ผู้ใช้ LINE กว่า 56 ล้านคนทั่วประเทศเข้าถึงข้อมูลสำคัญอย่างทันท่วงที</p>\n<p>บริการนี้ได้รับความร่วมมือจาก 3 หน่วยงานภาครัฐ ได้แก่</p>\n<ul>\n<li><strong>กรมป้องกันและบรรเทาสาธารณภัย</strong> เป็นหน่วยงานที่มีการเฝ้าระวังและติดตามสถานการณ์มูลเหตุหรือข้อมูลปัจจัยที่อาจทำให้เกิดเป็นภัยพิบัติ</li>\n<li><strong>กรมอุตุนิยมวิทยา</strong> หน่วยงานที่มีหน้าที่ตรวจ เฝ้าระวัง ติดตาม รายงานสภาวะอากาศและปรากฏการณ์ธรรมชาติ พยากรณ์อากาศและเตือนภัยที่เกิดจากธรรมชาติ</li>\n<li><strong>สำนักสิ่งแวดล้อมกรุงเทพมหานคร</strong> ที่จะคอยให้ข้อมูลเกี่ยวกับฝุ่นละออง PM 2.5 ในเขตกรุงเทพฯ เพื่อช่วยให้ประชาชนในพื้นที่เสี่ยงสามารถเตรียมตัวรับมือกับภัยธรรมชาติได้ทันท่วงที</li>\n</ul>\n<p>สามารถเพิ่มเพื่อนบัญชีทางการได้โดยไม่เสียค่าใช้จ่าย จากนั้นเลือกใช้งานเมนูต่างๆ ซึ่งประกอบด้วย 6 เมนูหลัก ได้แก่</p>\n<ul>\n<li>อัปเดตภัยพิบัติ 5 ระดับ (ปกติ, เฝ้าระวัง, เสี่ยงอันตราย, เสี่ยงอันตรายสูง และ อันตรายสูงสุด)</li>\n<li>เช็กพื้นที่เสี่ยง</li>\n<li>รวมเบอร์ติดต่อฉุกเฉิน</li>\n<li>โรงพยาบาลใกล้เคียง</li>\n<li>วิธีการป้องกันตัวเองในสถานการณ์ต่าง ๆ</li>\n</ul>\n<p>ตอนนี้ LINE ALERT มีผู้ติดตามจำนวน 168,415 (ณ วันที่ 24 กันยายน 2567)  เพิ่มเพื่อนได้แล้ววันนี้ เพียงค้นหา @linealert หรือ <a href=\"https://lin.ee/l40xtWN\">https://lin.ee/l40xtWN</a></p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;LINE ALERT&quot;\" src=\"https://www.blognone.com/sites/default/files/externals/41cc8ad83da9e94d140e7a3bd3bd8973.jpeg\" /><img alt=\"alt=&quot;LINE ALERT&quot;\" src=\"https://www.blognone.com/sites/default/files/externals/84be0bce7737b8a23f67d8c14edefd8f.jpeg\" /></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/communication\">Communication</a></div><div><a href=\"/topics/chat\">Chat</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ed180138692babf269c5ae972522e7465c3235ec47c806b660e0c0d40b778ca","category":"Thai"}