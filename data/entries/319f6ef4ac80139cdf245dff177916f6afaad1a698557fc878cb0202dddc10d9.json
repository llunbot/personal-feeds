{"title":"พบแอป Fineasy ออกใบรับรองเข้ารหัสร่วมกับเว็บ OppoMobile.com และกิจการอื่นของ Oppo","link":"https://www.blognone.com/node/144096","date":1736825364000,"content":"<div><div><div><p>กระบวนการตามหาเจ้าของกิจการเว็บ Fineasy ยังคงตามต่อไป ล่าสุดพบเบาะแสใหม่<a href=\"https://www.blognone.com/node/144072#cid-1331057\">จากคุณ jbn1233</a> ที่พบว่าโดเมน <code>fast-wallet.finosfin.com</code> นั้นใช้ใบรับรองร่วมกับเว็บไซต์ OppoMobile.com และเว็บ QponMobile.com ที่เป็นกิจการคูปองออนไลน์ของ Oppo ที่ให้บริการในอินโดนีเซีย</p>\n<p>จากประวัติการออกใบรับรอง เดิมโดเมน <code>finosfin.com</code> <a href=\"https://crt.sh/?id=10477515566\">รายงานตัวว่าเป็นของบริษัท Finshell Financing, INC</a> เริ่มขอใบรับรองตั้งแต่ปี 2023 แต่เมื่อ<a href=\"https://crt.sh/?id=14145910951\">เดือนสิงหาคม 2024 ที่ผ่านมา</a>ก็มีการออกใบรับรองร่วมกับโดเมน <code>intlpic.cdo.oppomobile.com</code>, <code>app.opstatics.com</code>, <code>dgf-bres-gl.qponmobile.com</code>, <code>fast-wallet.fintechind.com</code>, และ <code>qpon-web-id.qponmobile.com</code> แสดงให้เห็นว่าผู้อยู่เบื้องหลังโดเมนเหล่านี้เป็นกลุ่มเดียวกัน</p>\n<p>Qpon Mobile เป็นบริการคูปองของ Oppo ที่ให้บริการในอินโดนีเซีย เมื่อปีที่ผ่านมามีความร่วมมือกับบริษัท Point of Sale (POS) ของอินโดนีเซียชื่อ Olsera โดย<a href=\"https://www.linkedin.com/feed/update/urn:li:activity:7201854164430196737/\">คุณ Chi Zhang พนักงานระดับผู้อำนวยการของ Oppo สำนักงานใหญ่บินไปร่วมงานเปิดตัวครั้งนี้</a></p>\n<p><img alt=\"No Description\" src=\"https://www.blognone.com/sites/default/files/externals/769bfcc3e51ddf4a9db99ce81dcad9cb.png\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"319f6ef4ac80139cdf245dff177916f6afaad1a698557fc878cb0202dddc10d9","category":"Thai"}