{"title":"Dodgeblob เกมที่สร้างจาก GPT-4 เขียนโค้ดเพียง 4 วัน ปล่อยให้โหลดแล้วใน App Store","link":"https://www.blognone.com/node/133208","date":1680094038000,"content":"<div><div><div><p>Josh Pigford ผู้ใช้รายหนึ่งใน Twitter ได้โพสต์เรื่องราวขั้นตอนการสร้างเกมจาก GPT-4 ตั้งแต่เริ่มต้นจนถึงมีการปล่อยเกมออกมาให้คนอื่นสามารถดาวน์โหลดมาเล่นได้ใน App Store จากที่ไม่เคยมีประสบการณ์ด้านนี้มาก่อน</p>\n<p>โดย GPT-4 ล้วนมีส่วนร่วมในทุกขั้นตอนตั้งแต่ตั้งชื่อ, ใช้โค้ดในการสร้างระบบเกม, แอนิเมชัน, โทนสีไปจนถึงการตั้งค่าที่ให้ผู้เล่นสามารถปรับได้ตามต้องการ</p>\n<p>Josh Pigford ยังได้เล่าถึงปัญหาในการสร้างเกมเช่น ต้องแก้ไขหลายครั้ง ตัวระบบไม่ทำงานบ้าง, เขียนโค้ดไม่ตรงคำสั่งก็มี เจอปัญหาในการทำ SKSpriteNode บ้าง แต่ถึงอย่างไรก็ตาม GPT-4 ก็สามารถสร้างเกมนี้ขึ้นมาได้จนสำเร็จโดยใช้เวลาเขียนโค้ดเพียง 4 วันเท่านั้น ซึ่งวิธีการเล่นมีรูปแบบเหมือนกับ flappy bird ที่ให้เคลื่อนที่หลบสิ่งกีดขวางต่างๆ และเก็บแต้ม</p>\n<p>ค่าใช้จ่ายในการสร้างเกมนี้เพียงแค่ 50 ดอลลาร์สหรัฐเท่านั้นสำหรับค่า GPT-4 และตอนนี้ก็ได้ปล่อยให้คนมาดาวน์โหลดได้แล้วใน App Store ชื่อเกมว่า <a href=\"https://apps.apple.com/us/app/dodgeblob/id6446589664?platform=iphone\">Dodgeblob</a>โดยรวมถือว่าหน้าตาออกมาดูดีเลยสำหรับเกมที่สร้างด้วย AI</p>\n<p>ที่มา: <a href=\"https://twitter.com/Shpigford/status/1637303300671275008\">Twitter</a></p>\n<p><img alt=\"alt=&quot;Josh&quot;\" src=\"https://www.blognone.com/sites/default/files/externals/7a978e2877a24e11c46bbcd3f8db252c.png\" /><img alt=\"alt=&quot;Dodgeblob&quot;\" src=\"https://www.blognone.com/sites/default/files/externals/e211b7b112796401399703142204cc8c.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/app-store\">App Store</a></div><div><a href=\"/topics/openai\">OpenAI</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0bc9f9a57302e62d50a47d66e86f8d3410acbe056119c4b1155d7e6b97a2ecf","category":"Thai"}