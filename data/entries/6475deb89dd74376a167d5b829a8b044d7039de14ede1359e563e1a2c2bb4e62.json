{"title":"ไลบรารี urllib3 เริ่มรองรับการรันผ่าน WASM ในเบราว์เซอร์ เปิดทางพอร์ตแอปไพธอนลง Node.js","link":"https://www.blognone.com/node/137950","date":1706638243000,"content":"<div><div><div><p>ไลบรารี urllib3 ออกเวอร์ชั่น 2.2.0 เพิ่มฟีเจอร์สำคัญคือการรองรับการใช้งานบน <a href=\"https://www.blognone.com/node/128284\">Pyodide รันไทม์ภาษาไพธอนสำหรับ WASM</a> ซึ่งทำให้สามารถรันโค้ดไพธอนได้บนเบราว์เซอร์หรือ Node.js</p>\n<p>urllib3 เป็นไลบรารีที่พัฒนาอิสระ แข่งกับโมดูล urllib ที่เป็นไลบรารีมาตรฐานในตัวไพธอนเอง และมันเป็นไบรารีเบื้องหลังโมดูล requests ที่ได้รับความนิยมสูงเนื่องจากออกแบบ API ให้อ่านได้ง่าย</p>\n<p>สำหรับการรองรับการรับผ่าน WASM ครั้งนี้ urllib3 อาศัยการเรียก Fetch API หรือ XMLHttpRequest ของเบราว์เซอร์อีกทีหนึ่ง ทำให้ฟีเจอร์หลายตัวที่เคยรองรับในไพธอนนั้นไม่สามารถใช้งานได้ เช่น การตั้งค่าพรอกซี่, การแก้ไขใบรับรอง CA, หรือการปรับพารามิเตอร์ socket โดยตรง แต่แม้จะมีข้อจำกัดค่อนข้างมาก แต่ก็น่าจะเปิดทางให้โค้ดหลายตัวที่ต้องการเชื่อมต่อเน็ตเวิร์ค สามารถรันในเบราว์เซอร์ได้แล้ว</p>\n<p>urllib3 2.2.0 เปิดให้ดาวน์โหลดแล้ว แต่ฟีเจอร์ WASM นี้ตอนนี้ยังเป็นฟีเจอร์ระดับทดลองเท่านั้น</p>\n<p>ที่มา - <a href=\"https://urllib3.readthedocs.io/en/stable/reference/contrib/emscripten.html\">urllib3</a></p>\n<p><img alt=\"No Description\" src=\"https://www.blognone.com/sites/default/files/externals/56c3c5dae198cc39b40cc6c2e2a4540a.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/webassembly\">WebAssembly</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6475deb89dd74376a167d5b829a8b044d7039de14ede1359e563e1a2c2bb4e62","category":"Thai"}