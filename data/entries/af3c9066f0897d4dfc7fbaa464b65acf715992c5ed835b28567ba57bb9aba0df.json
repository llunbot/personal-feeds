{"title":"กลุ่มผู้พัฒนาเบราว์เซอร์เปิดตัว Speedometer 3.0 ปรับเบนช์มาร์คให้สะท้อนเว็บยุคปัจจุบันกว่าเดิม","link":"https://www.blognone.com/node/138641","date":1710207891000,"content":"<div><div><div><p>กลุ่มผู้พัฒนาเว็บเบราว์เซอร์ 4 รายใหญ่คือ Apple, Google, Microsoft, Mozilla ที่เป็นเจ้าของเอนจิน 3 ตัวหลัก Blink/V8, Gecko/SpiderMonkey, WebKit/JavaScriptCore ร่วมกันเปิดตัวเบนช์มาร์คเวอร์ชันใหม่ <strong>Speedometer 3</strong></p>\n<p>Speedometer เริ่มพัฒนาครั้งแรกในปี 2014 โดยทีม WebKit จากนั้นออกเวอร์ชัน 2 ในปี 2018 และใช้งานเรื่อยมา ในปี 2022 <a href=\"https://www.blognone.com/node/131933\">กลุ่มผู้พัฒนาเว็บเบราว์เซอร์ประกาศร่วมกันทำ Speedometer 3</a> และวันนี้สำเร็จเป็นรูปเป็นร่างมาให้ใช้งานกันแล้ว</p>\n<p>Speedometer 3.0 เปลี่ยนโมเดลการพัฒนาใหม่เป็นการทำงานร่วมกันของพันธมิตรทั้ง 4 รายแบบเท่าเทียมกัน <a href=\"https://github.com/WebKit/Speedometer/\">ตัวซอร์สโค้ดเปิดสู่สาธารณะบน GitHub</a> เพื่อรับการมีส่วนร่วมจากนักพัฒนารายอื่นด้วย</p>\n<p><img alt=\"No Description\" src=\"https://www.blognone.com/sites/default/files/externals/ab1afd6f0f717e96fa12b3ab07238da9.png\" /></p>\n<p>ของใหม่ใน Speedometer 3.0 เพิ่มชุดทดสอบใหม่ๆ ให้สะท้อนรูปแบบของเว็บในโลกความเป็นจริงยุคนี้มากขึ้น เช่น เพิ่มการทดสอบการเรนเดอร์ canvas และชาร์ทแบบ SVG (React Stockcharts, Chart.js, Perf Dashboard, Observable Plot), code editing (CodeMirror), WYSIWYG editing (TipTap), จำลองหน้าเว็บข่าว (Next.js and Nuxt.js)</p>\n<p><img alt=\"No Description\" src=\"https://www.blognone.com/sites/default/files/externals/8e7fb0ce2f4029ac5ab8f101d5c85668.png\" /></p>\n<p>ชุดทดสอบ TodoMVC ปรับเวอร์ชันของเฟรมเวิร์คยอดนิยมให้เป็นปัจจุบัน (Angular, Backbone, jQuery, Lit, Preact, React, React+Redux, Svelte, Vue), ปรับการทดสอบ JavaScript โดยอิงตามสเปก ES5, ES6, WebComponent, ส่วนชุดทดสอบ DOM ก็ขนาดใหญ่ขึ้น ใช้งานกฎ CSS ที่ซับซ้อนขึ้น</p>\n<p>Speedometer 3.0 ยังปรับวิธีการวัดค่า sync และ async ของการรันสคริปต์ใหม่ ตามวิธีการเรนเดอร์เว็บเพจของเอนจินที่เปลี่ยนไป</p>\n<p><img alt=\"No Description\" src=\"https://www.blognone.com/sites/default/files/externals/367da2eccbeb18f3833395c3d94bee9c.png\" /></p>\n<p>ที่มา - <a href=\"https://browserbench.org/announcements/speedometer3/\">BrowserBench.org</a>, <a href=\"https://blog.chromium.org/2024/03/speedometer-3-building-benchmark-that.html\">Chromium</a>, <a href=\"https://hacks.mozilla.org/2024/03/improving-performance-in-firefox-and-across-the-web-with-speedometer-3/\">Mozilla</a>, <a href=\"https://webkit.org/blog/15131/speedometer-3-0-the-best-way-yet-to-measure-browser-performance/\">WebKit</a>, <a href=\"https://blogs.windows.com/msedgedev/2024/03/11/contributing-to-speedometer-30/\">Microsoft Edge Dev</a></p>\n</div></div></div><div><div>Topics: </div><div><div><a href=\"/topics/benchmark\">Benchmark</a></div><div><a href=\"/topics/browser\">Browser</a></div><div><a href=\"/topics/webkit\">WebKit</a></div><div><a href=\"/topics/chrome\">Chrome</a></div><div><a href=\"/topics/mozilla\">Mozilla</a></div><div><a href=\"/topics/microsoft-edge\">Microsoft Edge</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af3c9066f0897d4dfc7fbaa464b65acf715992c5ed835b28567ba57bb9aba0df","category":"Thai"}