{"title":"Anthropic เปิดตัว Claude 3 ปัญญาประดิษฐ์คะแนนเหนือ GPT-4","link":"https://www.blognone.com/node/138534","date":1709574691000,"content":"<div><div><div><p>Anthropic บริษัทปัญญาประดิษฐ์ด้าน LLM เปิดตัวโมเดล Claude 3 โดยจุดเด่นสำคัญคือรุ่นสูงสุดนั้นทำคะแนนชนะ GPT-4 แทบทุกชุดทดสอบ และยังชนะ Gemini Ultra อีกด้วย</p>\n<p>Claude 3 ประกอบด้วยรุ่นย่อย 3 รุ่น จากใหญ่ไปเล็กได้แก่ Opus ที่ชนะ GPT-4, Sonnet ใกล้เคียงกับ GPT-4, และ Haiku ที่อยู่ระดับเหนือกว่า GPT-3.5 โดยตัว Haiku นั้นออกแบบให้รันงานได้เร็ว เช่นการอ่านเอกสารความยาวเกินหมื่นโทเค็นก็ยังใช้เวลาไม่ถึง 3 วินาที โมเดลทั้งสามรุ่นรองรับการอ่านภาพ, ไฟล์เอกสาร, และ flowchart ต่างๆ โดยทำคะแนนใกล้เคียงกับ Gemini Ultra</p>\n<p>โมเดลทุกรุ่นรองรับ context windows ขนาด 200,000 โทเค็นแต่มีรุ่น 1M ให้ขอใช้งานเป็นรายๆ ได้ สิ่งที่พัฒนาในรุ่นนี้คือการอ่านข้อมูลในแต่ละจุดของข้อความสามารถทำได้แม่นยำอย่างมาก ในกรณีการทดสอบ Needle In A Haystack ที่เอาข้อความไปซ่อนไว้ บางครั้ง Claude 3 บอกได้เองว่ามีจุดผิดปกติที่มีคนเอาข้อความไปวาง</p>\n<p>ค่าใช้งาน Claude 3 คือ</p>\n<ul>\n<li>Opus 15 ดอลลาร์ต่อ 1M token input และ 75 ดอลลาร์ต่อ 1M token output</li>\n<li>Sonnet  3 ดอลลาร์ต่อ 1M token input และ 15 ดอลลาร์ต่อ 1M token output</li>\n<li>Haiku  0.25 ดอลลาร์ต่อ 1M token input และ 1.25 ดอลลาร์ต่อ 1M token output</li>\n</ul>\n<p>ตอนนี้ Anthorpic ให้บริการเฉพาะ Opus และ Sonnet ด้วยตัวเอง ส่วน Amazon Bedrock จะให้บริการเฉพาะ Sonnet และ Google Cloud จะให้บริการ Sonnet แบบวงจำกัด</p>\n<p>ที่มา - <a href=\"https://www.anthropic.com/news/claude-3-family\">Claude</a></p>\n<p><img alt=\"No Description\" src=\"https://www.blognone.com/sites/default/files/externals/8ad1037fb736407e8718db0a12c94f16.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1e24be58308e4b913e2f0d549aff311a.jpeg\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6779daeff36c34981e8fa0718a0f14b64563a0511a42e792125d9ecad7ae7e57","category":"Thai"}