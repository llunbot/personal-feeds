{"title":"พาเที่ยวงาน Tokyo Game Show 2024","link":"https://www.blognone.com/node/142335","date":1727873865000,"content":"<div><div><div><p>ผ่านไปอีกครั้งกับนิทรรศการเกมที่ยิ่งใหญ่ที่สุดของประเทศญี่ปุ่น <a href=\"https://tgs.nikkeibp.co.jp/tgs/2024/en/\">Tokyo Game Show 2024</a> สำหรับปีนี้งานจัดขึ้นเมื่อวันที่ 26-28 กันยายนที่ผ่านมา ณ ศูนย์แสดงสินค้า Makuhari Messe โดยมีผู้รวมงานรวม 4 วันทั้งสิ้น 274,739 คน (มากกว่าปีที่แล้วราว ๆ 13%)</p>\n<p>ปีนี้ผมได้รับโอกาสเป็นตัวแทนของ Blognone ไปร่วมงาน และเก็บบรรยากาศมาฝากกันเช่นเคย โดยวันที่ผมไปคือวันที่ 26 ซึ่งเป็น Business Day ครับ</p>\n<p><strong>คำเตือน: ภาพประกอบเยอะมาก</strong></p>\n<p><a href=\"https://ibb.co/r5s9g9h\"><img alt=\"alt=&quot;TGS2024-00009&quot;\" src=\"https://www.blognone.com/sites/default/files/externals/41f8c91a5a9087f392188ed6f658ced8.jpg\" /></a></p>\n<h1>PlayStation</h1>\n<p><a href=\"https://ibb.co/qNPGVG0\"><img alt=\"alt=&quot;TGS2024-00384&quot;\" src=\"https://www.blognone.com/sites/default/files/externals/26f938107bcc3336578f6909c3c0a398.jpg\" /></a></p>\n<p>แน่นอนว่าไฮไลท์ในปีนี้นั้นหนีไม่พ้นเครื่อง <a href=\"https://www.blognone.com/node/141946\">PlayStation 5 Pro</a> ครับ นอกจากนี้ยังมีสินค้าในกลุ่ม <a href=\"https://www.blognone.com/node/142085\">PlayStation 30th Anniversary Collection</a> ทั้งหมดมาจัดแสดงอีกด้วย</p>\n<p>งาน TGS รอบนี้มีเครื่อง PlayStation 5 Pro ให้ทดลองเล่นกันจริงๆ ด้วยครับ เกมที่ PlayStation เลือกนำมาสาธิตประสิทธิภาพของเครื่อง PlayStation 5 Pro คือ <a href=\"https://ffvii.square-enix-games.com/en-us/games/rebirth\">Final Fantasy VII Rebirth</a> และ <a href=\"https://www.gran-turismo.com/us/products/gt7/\">Gran Turismo 7</a> แต่จำนวนเครื่องสาธิตมีเพียง 4 เครื่องเท่านั้น ผมไปรับบัตรคิวทดลองเล่นไม่ทัน เลยได้แค่แอบดูชาวบ้านเล่นจากข้างหลังเอาแทนครับ (แต่จองเครื่องไปแล้ว เดือนหน้าเจอกัน!)</p>\n<p><a href=\"https://ibb.co/48vmv9Z\"><img alt=\"alt=&quot;TGS2024-00295&quot;\" src=\"https://www.blognone.com/sites/default/files/externals/8ac46bb567650dcca6ef95921892b68a.jpg\" /></a></p>\n<p><a href=\"https://ibb.co/VjcDvst\"><img alt=\"alt=&quot;TGS2024-00327&quot;\" src=\"https://www.blognone.com/sites/default/files/externals/3fd84f8fea7cb4c3dea0898ff68ca24a.jpg\" /></a></p>\n<p><a href=\"https://ibb.co/f8S4SGp\"><img alt=\"alt=&quot;TGS2024-00302&quot;\" src=\"https://www.blognone.com/sites/default/files/externals/0763cad0d649e97eb151e2b9a4bc1b35.jpg\" /></a></p>\n<p><a href=\"https://ibb.co/WfBgsfn\"><img alt=\"alt=&quot;TGS2024-00317&quot;\" src=\"https://www.blognone.com/sites/default/files/externals/d0f823c8ee47ad3e984b51d89a3eb1f6.jpg\" /></a></p>\n<p><a href=\"https://ibb.co/TBhHbXq\"><img alt=\"alt=&quot;TGS2024-00325&quot;\" src=\"https://www.blognone.com/sites/default/files/externals/1b3c4e7137bab1f83049663415a8b9c3.jpg\" /></a></p>\n<p>เกมที่ PlayStation ขนมาให้ลองเล่น (นอกเหนือจากส่วนสาธิต PlayStation 5 Pro) แบ่งเป็น 2 กลุ่มง่าย ๆ คือ Monster Hunter Wilds ที่กินพื้นที่ไปครึ่งหนึ่งของบูท และเกมอื่น ๆ รวมกันอื่นครึ่งบูทครับ</p>\n<p>ส่วนตัวผมได้ลองเล่น Monster Hunter Wilds ที่บูท Sony แต่รายละเอียดขอยกยอดไปเขียนรวมกับ Capcom เพราะเป็นเกมของฝั่งนั้นนะครับ</p>\n<p><a href=\"https://ibb.co/7zK3Bgx\"><img alt=\"alt=&quot;TGS2024-00394&quot;\" src=\"https://www.blognone.com/sites/default/files/externals/07e5a5d7a7d7521a137231438901a87d.jpg\" /></a></p>\n<p><a href=\"https://ibb.co/HtmZYD8\"><img alt=\"alt=&quot;TGS2024-00597&quot;\" src=\"https://www.blognone.com/sites/default/files/externals/f2cece255c76f847c1465e26ceae0215.jpg\" /></a></p>\n<p><a href=\"https://ibb.co/F4fSqWN\"><img alt=\"alt=&quot;TGS2024-00304&quot;\" src=\"https://www.blognone.com/sites/default/files/externals/78970d1686b27d9187582f9a03a6ba79.jpg\" /></a></p>\n<p><a href=\"https://ibb.co/t28XtmK\"><img alt=\"alt=&quot;TGS2024-00328&quot;\" src=\"https://www.blognone.com/sites/default/files/externals/54af14e7e8a85e676a78ced00e514e20.jpg\" /></a></p>\n<h1>Capcom</h1>\n<p><a href=\"https://ibb.co/3Bd51WR\"><img alt=\"alt=&quot;TGS2024-00494&quot;\" src=\"https://www.blognone.com/sites/default/files/externals/e3985d98715908962b720d0308120c01.jpg\" /></a></p>\n<p>ไฮไลท์ในปีนี้หนีไม่พ้น <a href=\"https://www.monsterhunter.com/wilds/en-us/\">Monster Hunter Wilds</a> แน่นอนครับ เช่นเดียวกับที่ PlayStation มีพื้นที่ให้ครึ่งบูท ส่วนพื้นที่บูท Capcom เป็น Monster Hunter Wilds ล้วน ๆ แต่แม้มีเครื่องให้ทดลองเล่นมากขนาดไหน ก็ดูเหมือนไม่เพียงพอต่อจำนวนแฟน ๆ ที่มาทดลองเล่นครับ</p>\n<p>หลังงานเปิดราว ๆ ครึ่งชั่วโมง บัตรคิวสำหรับทั้งวันก็แจกหมดเกลี้ยงแล้ว ส่วนตัวผมเองกว่าจะได้เล่นก็ปาเข้าไป 15:20 น. เลยทีเดียว</p>\n<p><a href=\"https://ibb.co/rMtzG3w\"><img alt=\"alt=&quot;TGS2024-00489&quot;\" src=\"https://www.blognone.com/sites/default/files/externals/0d7c3962625630c0d5a3bc6ae18ea032.jpg\" /></a></p>\n<p><a href=\"https://ibb.co/M7zHwvr\"><img alt=\"alt=&quot;TGS2024-00504&quot;\" src=\"https://www.blognone.com/sites/default/files/externals/5edc2b8f92d398529e3ce82ad0c3b0e1.jpg\" /></a></p>\n<p><a href=\"https://ibb.co/nwB51VC\"><img alt=\"alt=&quot;TGS2024-00506&quot;\" src=\"https://www.blognone.com/sites/default/files/externals/b08725f6f27806c7f88bc493ec85eb8f.jpg\" /></a></p>\n<p>จากที่ลองเล่น Monster Hunter Wilds ผมรู้สึกว่าแค่มาเล่นเกมนี้เกมเดียว ก็คุ้มค่าที่มา TGS แล้วครับ งานภาพสวยงามขึ้นจาก Monster Hunter World ตามยุคสมัย</p>\n<p>ระบบใหม่ที่น่าสนใจในภาคนี้คือเราสามารถพกอาวุธได้ 2 ชนิด และเปลี่ยนระหว่างล่าได้ทุกเมื่อ แต่ใช้งานจริงก็มีตะกุกตะกักอยู่บ้าง เพราะดูเหมือนจะเปลี่ยนอาวุธได้ก็ต่อเมื่อขี่ Palamute (หมา) อยู่เท่านั้น ในเกมตัวอย่างสามารถเลือกใช้อาวุธได้ทุกชนิด โดยอาวุธที่ผมเลือกเล่นคือ Hammer และ Greatsword ครับ ความตั้งใจคือจะใช้ Hammer ทุบมอนสเตอร์ให้ล้มก่อน แล้วค่อยใช้ Greatsword โจมตีซ้ำ แต่ปรากฎว่าพอมอนเตอร์ล้มแล้ว กว่าจะเรียก Palamute มาขี่ -&gt; กดเปลี่ยนอาวุธ -&gt; ลงจากหลัง Palamute มาสู้ต่อ มอนสเตอร์ก็ฟื้นแล้วครับ</p>\n<p>ผมพบว่าชุดอาวุธที่น่าจะเวิร์คกว่า (และเป็นชุดที่เกมแนะนำ ถ้าผมไม่เลือกเปลี่ยนอาวุธเอง) คือใช้อาวุธประชิดตัวหนึ่งชนิด กับอาวุธระยะไกลอีกหนึ่งชนิดครับ</p>\n<p><a href=\"https://ibb.co/jVrfCPs\"><img alt=\"alt=&quot;TGS2024-00013&quot;\" src=\"https://www.blognone.com/sites/default/files/externals/ab47bf3396241fa8c00ad26fdaa974cc.jpg\" /></a></p>\n<p>นอกจาก Monster Hunter Wilds แล้ว บูท Capcom ก็ยังมีเกมอื่น ๆ บ้าง แต่ก็ถูกกระแสล่าแย้กลบมิดครับ</p>\n<p><a href=\"https://ibb.co/Bg6QRrF\"><img alt=\"alt=&quot;TGS2024-00530&quot;\" src=\"https://www.blognone.com/sites/default/files/externals/16ef27d972dffa0efb0108c40655a3dd.jpg\" /></a></p>\n<p><a href=\"https://ibb.co/mDfWc7T\"><img alt=\"alt=&quot;TGS2024-00513&quot;\" src=\"https://www.blognone.com/sites/default/files/externals/5e239cc5c8d84f525975439e2c6176f6.jpg\" /></a></p>\n<h1>Konami</h1>\n<p><a href=\"https://ibb.co/K6bdpHB\"><img alt=\"alt=&quot;TGS2024-00274&quot;\" src=\"https://www.blognone.com/sites/default/files/externals/697d6b6a7dc125f43a6e40479bbfc987.jpg\" /></a></p>\n<p>ไฮไลท์ของบูทคือ <a href=\"https://www.konami.com/mg/mgs3r/us/en/\">Metal Gear Solid Δ: Snake Eater</a> (Δ อ่านว่า Delta) ซึ่งเป็น Remake ของ Metal Gear Solid 3 ครับ</p>\n<p>น่าสนใจว่า Metal Gear ที่ไม่มี Hideo Kojima คุมบังเหียนแล้วจะออกมาอย่างไร แม้เกมยังไม่ประกาศวันวางจำหน่าย แต่ก็มีตัวอย่างให้ทดลองเล่นได้แล้ว (เล่นแล้วได้เสื้อด้วย!) คนต่อคิวยาวมาก น้อง ๆ Monster Hunter Wilds เลยครับ</p>\n<p>เห็นคิวแล้วผมต้องยอมแพ้ แอบส่องชาวบ้านเล่นเอาแทน เท่าที่ผมดูผ่าน ๆ ส่วนตัวยังไม่เห็นอะไรที่รู้สึกน่าประทับใจเป็นพิเศษ แต่ไม่ได้เล่นเอง คงยังบอกอะไรมากไม่ได้ครับ</p>\n<p><a href=\"https://ibb.co/FbfVpjM\"><img alt=\"alt=&quot;TGS2024-00358&quot;\" src=\"https://www.blognone.com/sites/default/files/externals/805e1b5cf1ae466b3d4fc19c5f624a92.jpg\" /></a></p>\n<p><a href=\"https://ibb.co/bQkR94d\"><img alt=\"alt=&quot;TGS2024-00283&quot;\" src=\"https://www.blognone.com/sites/default/files/externals/70f0ddc0a268e633b24c3c9bf19d5b01.jpg\" /></a></p>\n<p><a href=\"https://ibb.co/j63YGBm\"><img alt=\"alt=&quot;TGS2024-00362&quot;\" src=\"https://www.blognone.com/sites/default/files/externals/c6363259e048b791505c88500d714e57.jpg\" /></a></p>\n<p>อีกเกมที่มาใหญ่คือ <a href=\"https://www.konami.com/games/silenthill/2r/us/en/\">Silent Hill 2 (Remake)</a> แม้เกมกำลังจะออกวันที่ 8 ตุลาคมนี้แล้ว แต่ในงานมีเพียงวิดีโอตัวอย่างมาให้ชม ไม่มีให้ทดลองเล่นครับ</p>\n<p>ที่น่าสนใจกว่าคือพยาบาลที่แจกใบปลิวอยู่หน้าบูท (ฮา)</p>\n<p><a href=\"https://ibb.co/mBXr9zp\"><img alt=\"alt=&quot;TGS2024-00361&quot;\" src=\"https://www.blognone.com/sites/default/files/externals/470db588b52131a8e3dc14fc4db7ff21.jpg\" /></a></p>\n<p>เช่นเดียวกับทุกปี ด้านหลังบูท Konami เป็นเกมจากค่ายพาร์ทเนอร์ Falcom โดยปีนี้ เกมที่นำมาแสดงคือ <a href=\"https://www.falcom.co.jp/kai/\">The Legend of Heroes: Kai no Kiseki</a> ที่เพิ่งออกวันเดียวกับที่ผมไปร่วมงานเลยครับ</p>\n<p><a href=\"https://ibb.co/CHP0r34\"><img alt=\"alt=&quot;TGS2024-00288&quot;\" src=\"https://www.blognone.com/sites/default/files/externals/d20bae12f44e8f7b0c8c8973e24edde8.jpg\" /></a></p>\n<p><a href=\"https://ibb.co/hmf9Zz0\"><img alt=\"alt=&quot;TGS2024-00291&quot;\" src=\"https://www.blognone.com/sites/default/files/externals/0817b8e614c03c7c172573ad38807b89.jpg\" /></a></p>\n<p><a href=\"https://ibb.co/x2CySQH\"><img alt=\"alt=&quot;TGS2024-00285&quot;\" src=\"https://www.blognone.com/sites/default/files/externals/ceb141376dd815632727170de01fd3c7.jpg\" /></a></p>\n<h1>SEGA Atlus</h1>\n<p><a href=\"https://ibb.co/8g7PM9K\"><img alt=\"alt=&quot;TGS2024-00187&quot;\" src=\"https://www.blognone.com/sites/default/files/externals/62cb3f15b577359d5671280f580ac2c1.jpg\" /></a></p>\n<p>SEGA รอบนี้มีเกมเด่น ๆ มากมายครับ โดดเด่นที่สุดหน้าบูทคือ Shadow (ไม่ใช่ Sonic!) ตัวใหม่มากมาโปรโมทเกม <a href=\"https://sonicxshadowgenerations.com/\">Sonic X Shadow Generations</a> ที่มาสานต่อความสำเร็จจาก Sonic Frontiers เมื่อ 2 ปีก่อนครับ</p>\n<p><a href=\"https://ibb.co/WPvGZCp\"><img alt=\"alt=&quot;TGS2024-00200&quot;\" src=\"https://www.blognone.com/sites/default/files/externals/3a17b47bb6b62fd07f0ef3f6ada1a4eb.jpg\" /></a></p>\n<p><a href=\"https://ibb.co/SdGbmxN\"><img alt=\"alt=&quot;TGS2024-00208&quot;\" src=\"https://www.blognone.com/sites/default/files/externals/68e9306481224e5518f82aa99a647d1e.jpg\" /></a></p>\n<p>นอกจากนั้นก็ยังมีหุ่นขี้ผึ้ง Majima มาโปรโมทเกม Like a Dragon ภาคใหม่ คือ <a href=\"https://ryu-ga-gotoku.com/pirate/asia_en/\">Like a Dragon: Pirate Yakuza in Hawaii</a> (ชื่อบรรเจิดมาก!) ที่กลับมาเป็นเกมแนว Brawler อีกครั้ง</p>\n<p><a href=\"https://ibb.co/7bnL6J3\"><img alt=\"alt=&quot;TGS2024-00219&quot;\" src=\"https://www.blognone.com/sites/default/files/externals/9c65a370c682ec58f8eaae8a753bbc10.jpg\" /></a></p>\n<p>ฝั่ง Atlus เกมที่เด่นที่สุดด้านหน้าคือ <a>Persona 5: The Phantom X</a> ซึ่งเป็น Spin-Off ของ Persona 5 (อีกแล้ว) แต่คราวนี้มาเป็นเกมแนว Gacha บนมือถือ และไม่ได้พัฒนาโดย Atlus เอง แต่เป็น Studio จากประเทศจีน ส่วนตัวผมเลยไม่ค่อยสนใจสักเท่าไหร่ครับ</p>\n<p>ที่ผมสนใจกว่าคือ Persona ต่างโลก <a href=\"https://metaphor.atlus.com/index.html\">Metaphor: ReFantazio</a> เกมนี้มีเดโมออกมาให้ลองเล่นแล้ว (สนุกมาก!) ผมเลยไม่ได้ไปต่อคิวครับ</p>\n<p><a href=\"https://ibb.co/51ThR70\"><img alt=\"alt=&quot;TGS2024-00206&quot;\" src=\"https://www.blognone.com/sites/default/files/externals/58155ed49cafb43e3abd9458b90d17b7.jpg\" /></a></p>\n<p><a href=\"https://ibb.co/YPrMKTM\"><img alt=\"alt=&quot;TGS2024-00238&quot;\" src=\"https://www.blognone.com/sites/default/files/externals/356e1ffbff2d53684f38c796d669641d.jpg\" /></a></p>\n<p><a href=\"https://ibb.co/10VPYZZ\"><img alt=\"alt=&quot;TGS2024-00239&quot;\" src=\"https://www.blognone.com/sites/default/files/externals/fc30068917134b8f8dd03c853860ab84.jpg\" /></a></p>\n<p><a href=\"https://ibb.co/rFCCyR3\"><img alt=\"alt=&quot;TGS2024-00252&quot;\" src=\"https://www.blognone.com/sites/default/files/externals/2f948fbd0d6a6ec2c531d5c3b4f402a3.jpg\" /></a></p>\n<p>นอกจากเกมของ SEGA และ Atlus เองแล้ว ทางด้านหลังบูทมีเกมจากพาร์ทเนอร์มาให้ทดลองเล่นด้วย ที่ผมคิดว่าน่าสนใจก็มี <a href=\"https://www.kingdomcomerpg.com/\">Kingdom Come Deliverance 2</a>, <a href=\"https://www.google.com/search?q=S.T.A.L.K.E.R.+2&amp;pws=0&amp;gl=us&amp;gws_rd=cr\">S.T.A.L.K.E.R. 2</a>, และ <a href=\"https://www.ea.com/games/dragon-age/dragon-age-the-veilguard\">Dragon Age: The Veilguard</a> ครับ</p>\n<p>ผมได้ไปลองเล่น KCD2 มาด้วย กราฟฟิกดีขึ้นกว่าภาคแรกอย่างเห็นได้ชัด หน้าไม้ที่เป็นอาวุธใหม่ในภาคนี้ใช้งานง่ายกว่าธนูจากภาคที่แล้วเยอะมาก ๆ แต่เกมยังปรับแต่งมาไม่ค่อยดีสักเท่าไหร่ แค่ Loading Screen ก่อนเริ่มเกมก็ต้องรออยู่ราว 5 นาที จนผมต้องไปสะกิดพนักงานว่ามีอะไรผิดปกติหรือเปล่า แต่พนักงานบอกว่าเวอร์ชั่นระหว่างพัฒนาก็เป็นแบบนี้แหละ ก็หายห่วง (?) ครับ</p>\n<p><a href=\"https://ibb.co/4Y8TVBS\"><img alt=\"alt=&quot;TGS2024-00235&quot;\" src=\"https://www.blognone.com/sites/default/files/externals/a36920ac6002df2af43d424896130a1e.jpg\" /></a></p>\n<p><a href=\"https://ibb.co/Z8dBvH9\"><img alt=\"alt=&quot;TGS2024-00236&quot;\" src=\"https://www.blognone.com/sites/default/files/externals/53cdd06226eb3e0b59f5377be6855a82.jpg\" /></a></p>\n<p><a href=\"https://ibb.co/zfdkXGY\"><img alt=\"alt=&quot;TGS2024-00237&quot;\" src=\"https://www.blognone.com/sites/default/files/externals/e95e8c06b5a1682da2a3ef7db9905866.jpg\" /></a></p>\n<h1>Square Enix</h1>\n<p><a href=\"https://ibb.co/SNRrNkz\"><img alt=\"alt=&quot;TGS2024-00128&quot;\" src=\"https://www.blognone.com/sites/default/files/externals/68fd711408f61be8b9ed8725dbb8cc98.jpg\" /></a></p>\n<p>รวม ๆ ผมรู้สึกว่าปีนี้ Square Enix ไม่ค่อยมีอะไรน่าสนใจเป็นพิเศษครับ อาจเป็นเพราะไม่มีเกมฟอร์มใหญ่ ๆ เปิดตัวในช่วงนี้ เกมใหม่ที่เอามาลองเล่นในปีนี้ก็เป็น Remake อย่าง <a href=\"https://dragonquest.square-enix-games.com/games/en-us/dragon-quest-123-hd2d-remakes/\">Dragon Quest III HD-2D Remake</a> และ <a href=\"https://saga-franchise.square-enix-games.com/en-us/games/romancing-saga-2-revenge-of-the-seven\">Romancing SaGa 2: Revenge of the Seven</a> ครับ เกมใหม่จริง ๆ มีแค่ <a href=\"https://fantasianneodimension.square-enix-games.com/en-us\">FANTASIAN Neo Dimension</a> ที่ดูแล้วไม่ใช่เกมฟอร์มใหญ่สักเท่าไหร่่ ออกไปทางอินดี้มากกว่าครับ</p>\n<p><a href=\"https://ibb.co/bmy6DdM\"><img alt=\"alt=&quot;TGS2024-00137&quot;\" src=\"https://www.blognone.com/sites/default/files/externals/d1d5967de262fa58def7996279ac3761.jpg\" /></a></p>\n<p><a href=\"https://ibb.co/dtCrB87\"><img alt=\"alt=&quot;TGS2024-00148&quot;\" src=\"https://www.blognone.com/sites/default/files/externals/2a9765e432617676e7eddf55f5ebfb56.jpg\" /></a></p>\n<p><a href=\"https://ibb.co/VSzZdM0\"><img alt=\"alt=&quot;TGS2024-00151&quot;\" src=\"https://www.blognone.com/sites/default/files/externals/bf6bd2751df5889bf1315e131f1dea21.jpg\" /></a></p>\n<p><a href=\"https://ibb.co/hCdBRr1\"><img alt=\"alt=&quot;TGS2024-00142&quot;\" src=\"https://www.blognone.com/sites/default/files/externals/b15c1765aa7120efa4ad4eaf13ca168f.jpg\" /></a></p>\n<p>นอกจากนั้น มีเกมขาประจำอย่าง <a href=\"https://www.finalfantasyxiv.com/\">Final Fantasy XIV</a> ส่วน <a href=\"https://store.steampowered.com/app/2515020/FINAL_FANTASY_XVI\">Final Fantasy XVI</a> ที่เพิ่งจะลง PC นั้นไม่ถูกพูดถึงเลยครับ</p>\n<p><a href=\"https://ibb.co/GF4ZzxM\"><img alt=\"alt=&quot;TGS2024-00141&quot;\" src=\"https://www.blognone.com/sites/default/files/externals/6f76c01a74a1d1df8728d8220fd1b56c.jpg\" /></a></p>\n<p><a href=\"https://ibb.co/QnprLRB\"><img alt=\"alt=&quot;TGS2024-00154&quot;\" src=\"https://www.blognone.com/sites/default/files/externals/b936f53b587f900dfa06f33dcfa980f6.jpg\" /></a></p>\n<h1>Palworld</h1>\n<p><a href=\"https://ibb.co/5s9tDV1\"><img alt=\"alt=&quot;TGS2024-00569&quot;\" src=\"https://www.blognone.com/sites/default/files/externals/1f922c428ddd24d4442ab7ac4a33c925.jpg\" /></a></p>\n<p>ถึงแม้ว่าจะมี<a href=\"https://www.blognone.com/node/142076\">คดีความกับ Nintendo</a> และเพิ่งวาง<a href=\"https://www.blognone.com/node/142181\">ขายบน PlayStation Store</a> ทั่วโลกยกเว้นประเทศญี่ปุ่น แต่ <a href=\"https://www.pocketpair.jp/palworld\">Palworld</a> มาออกบูทใหญ่มาก ๆ บูทมีขนาดเกือบ ๆ ครึ่งหนึ่งของบูทค่ายใหญ่ ๆ อย่าง PlayStation หรือ Capcom เลยทีเดียวครับ</p>\n<p>ภายในบูทมีจำลองสิ่งก่อสร้างจากภายในเกมขนาดเท่าจริง รู้สึกเหมือนได้เข้าไปเปิดโรงงานนรก ใช้แรงงานทาส โปเกมอน Pal ในเกมเลยครับ</p>\n<p><a href=\"https://ibb.co/HPcjG1H\"><img alt=\"alt=&quot;TGS2024-00537&quot;\" src=\"https://www.blognone.com/sites/default/files/externals/b9f0314c8385fd77e040890f8853b292.jpg\" /></a></p>\n<p><a href=\"https://ibb.co/sgYCjQH\"><img alt=\"alt=&quot;TGS2024-00540&quot;\" src=\"https://www.blognone.com/sites/default/files/externals/9fad4da462a79c46fbf7876258601a1e.jpg\" /></a></p>\n<p><a href=\"https://ibb.co/hZctPcg\"><img alt=\"alt=&quot;TGS2024-00555&quot;\" src=\"https://www.blognone.com/sites/default/files/externals/315edc3f720fbbe31a84faa4d8ca7571.jpg\" /></a></p>\n<p><a href=\"https://ibb.co/wY0p3YX\"><img alt=\"alt=&quot;TGS2024-00572&quot;\" src=\"https://www.blognone.com/sites/default/files/externals/1510f9fa070e0819917d8bc5104fd19c.jpg\" /></a></p>\n<p><a href=\"https://ibb.co/9hLM5Ss\"><img alt=\"alt=&quot;TGS2024-00559&quot;\" src=\"https://www.blognone.com/sites/default/files/externals/5d0c224ca71e73ce2d8155a03cf847d6.jpg\" /></a></p>\n<p><a href=\"https://ibb.co/YcJhFxQ\"><img alt=\"alt=&quot;TGS2024-00554&quot;\" src=\"https://www.blognone.com/sites/default/files/externals/635a8cdb0fc2c95f0f1100d9976312d6.jpg\" /></a></p>\n<h1>SNK</h1>\n<p><a href=\"https://ibb.co/3SVKrBy\"><img alt=\"alt=&quot;TGS2024-00456&quot;\" src=\"https://www.blognone.com/sites/default/files/externals/c3915594a2ae3d9c2ea5b03ff4fc5a08.jpg\" /></a></p>\n<p>ปกติค่ายนี้ทุกปีจะเงียบ ๆ แต่ปีนี้ออกบูทโปรโมทเกม <a href=\"https://www.snk-corp.co.jp/us/games/fatalfury-cotw/\">FATAL FURY: City of the Wolves</a> อย่างอลังการงานสร้าง</p>\n<p>เกมภาคนี้มาพร้อมกับตัวละครใหม่อย่าง <a href=\"https://www.blognone.com/node/138756\">Preecha</a> ที่สามารถลองเล่นได้แล้วในงาน ดูแล้วก็สนุกใช้ได้เลยทีเดียวครับ น่าสนใจว่าจะมาเขย่าบัลลังก์ 2.5D Fighting Game ที่ครองอยู่โดย Street Fighter 6 และ Guilty Gear: Strive ได้หรือไม่</p>\n<p><a href=\"https://ibb.co/pPwzHZp\"><img alt=\"alt=&quot;TGS2024-00448&quot;\" src=\"https://www.blognone.com/sites/default/files/externals/1d497bd7253b8b211c2d634c5adba835.jpg\" /></a></p>\n<p><a href=\"https://ibb.co/txJwtx4\"><img alt=\"alt=&quot;TGS2024-00449&quot;\" src=\"https://www.blognone.com/sites/default/files/externals/f287c4bb19055f8f14e2f0cc5e8e2497.jpg\" /></a></p>\n<p><a href=\"https://ibb.co/ZHXbthd\"><img alt=\"alt=&quot;TGS2024-00526&quot;\" src=\"https://www.blognone.com/sites/default/files/externals/62bfb8362881ee55dd5ba0b1307d05d0.jpg\" /></a></p>\n<h1>Level Infinite</h1>\n<p><a href=\"https://ibb.co/7VGRzcF\"><img alt=\"alt=&quot;TGS2024-00056&quot;\" src=\"https://www.blognone.com/sites/default/files/externals/c5bb36eb706f8f4ae9d0bf076170469d.jpg\" /></a></p>\n<p>บูทนี้เป็นความสนใจส่วนตัวของผมเองครับ (ฮา) เกมหลัก ๆ ของค่ายนี้คือ <a href=\"https://nikke-en.com/\">NIKKE</a> ที่กินพื้นที่ไปเกินครึ่งบูท ไฮไลท์ของบูทคือ Real-Life Gacha ที่ให้ผู้ร่วมงานกดปุ่ม จำลองคล้าย ๆ ระบบสุ่มตัวละครภายในเกม แต่ข้างหลังตู้เป็นสาว ๆ คอสเพลย์ครับ อันนี้ผมยอมมาต่อคิวเล่น ป้ายข้างหน้าเขียนว่ารอ 40 นาที แต่เอาจริง ๆ สักครึ่งชั่วโมงก็ถึงคิวได้เล่นแล้วครับ</p>\n<p><a href=\"https://ibb.co/C0VGLtw\"><img alt=\"alt=&quot;TGS2024-00036&quot;\" src=\"https://www.blognone.com/sites/default/files/externals/79f9d9e286bd07f3c6b7490010babeb4.jpg\" /></a></p>\n<p><a href=\"https://ibb.co/sFQg1RP\"><img alt=\"alt=&quot;TGS2024-00014&quot;\" src=\"https://www.blognone.com/sites/default/files/externals/4dab132075a817590597155befc4b701.jpg\" /></a></p>\n<p>สำหรับท่านที่ขี้เกียจต่อคิวเล่น Real-Life Gacha ทางฝั่งเวทีหลักของบูทก็ยังมีคอสเพลย์วนเวียนมาให้ถ่ายรูปเรื่อย ๆ เช่นกัน เรียกได้ว่าถ้าอยากดูคอสเพลย์ มาที่นี่ที่เดียวคุ้มแล้วครับ</p>\n<p><a href=\"https://ibb.co/vZNCzW9\"><img alt=\"alt=&quot;TGS2024-00060&quot;\" src=\"https://www.blognone.com/sites/default/files/externals/90c367925a276e6072e7ced9ffff4518.jpg\" /></a></p>\n<p><a href=\"https://ibb.co/X47G93S\"><img alt=\"alt=&quot;TGS2024-00069&quot;\" src=\"https://www.blognone.com/sites/default/files/externals/071ac4377868672861262fbd4dddaf15.jpg\" /></a></p>\n<p><a href=\"https://ibb.co/C2M4RKB\"><img alt=\"alt=&quot;TGS2024-00078&quot;\" src=\"https://www.blognone.com/sites/default/files/externals/ab3ef81cbd2df4d7c58e51e925fbcf84.jpg\" /></a></p>\n<p><a href=\"https://ibb.co/JdN2hsV\"><img alt=\"alt=&quot;TGS2024-00032&quot;\" src=\"https://www.blognone.com/sites/default/files/externals/b67e6edb229846e8377c0a4dfece86b1.jpg\" /></a></p>\n<p>นอกจาก NIKKE ยังมีเกมอื่น ๆ เช่น <a href=\"https://duneawakening.com/\">Dune Awakening</a>, <a href=\"https://www.pathofexile.com/\">Path of Exile</a>, และ <a href=\"https://www.exoborne.com/en/\">Exoborne</a> มาจัดแสดง แต่คิดว่าความสนใจของคนทั้งบูท (รวมทั้งตัวผมเองด้วย) ไปลงที่ NIKKE หมดแล้วครับ</p>\n<p><a href=\"https://ibb.co/ZgXKkDb\"><img alt=\"alt=&quot;TGS2024-00028&quot;\" src=\"https://www.blognone.com/sites/default/files/externals/58cc05e1bcca34d37c9eec51c07b2946.jpg\" /></a></p>\n<p><a href=\"https://ibb.co/x7kjk1Q\"><img alt=\"alt=&quot;TGS2024-00030&quot;\" src=\"https://www.blognone.com/sites/default/files/externals/6699c392d14a9117891274df43af4b60.jpg\" /></a></p>\n<p><a href=\"https://ibb.co/JHFyNPx\"><img alt=\"alt=&quot;TGS2024-00031&quot;\" src=\"https://www.blognone.com/sites/default/files/externals/cb75ceede351d216adb2baac55660fe6.jpg\" /></a></p>\n<h1>ส่งท้าย</h1>\n<p><a href=\"https://ibb.co/JBmVrBb\"><img alt=\"alt=&quot;TGS2024-00650&quot;\" src=\"https://www.blognone.com/sites/default/files/externals/b1014937e730bb3e4464b08288da592f.jpg\" /></a></p>\n<p>ในภาพรวม งานปีนี้ดูคึกคักกว่าปีก่อน ๆ อย่างรู้สึกได้ครับ นอกจากจำนวนผู้ร่วมงานเจอเยอะขึ้นแล้ว ปีนี้ยังมีเกมใหม่ ๆ ที่น่าสนใจมาให้ทดลองเล่นมากมาย หลายเกมกว่าจะได้เล่นจริงก็ช่วงต้นถึงกลางปีหน้าเลย</p>\n<p>น่าเสียดายที่ผมมีเวลาไปร่วมงานแค่วันเดียว แค่เดินดูงานก็แทบจะหมดเวลาแล้ว เลยได้ลองเล่นเพียงไม่กี่เกม (แต่ล่าแย้เกมเดียวก็คุ้มแล้ว)</p>\n<p>สุดท้ายนี้ผมต้องขอขอบคุณ Blognone ที่ให้โอกาสผมเป็นตัวแทนไปร่วมงานและเก็บบรรยากาศมาฝากกัน แล้วพบกันใหม่ปีหน้า สวัสดีครับ</p>\n<h1>ของแถม</h1>\n<p><a href=\"https://ibb.co/0hVCW1w\"><img alt=\"alt=&quot;TGS2024-00180&quot;\" src=\"https://www.blognone.com/sites/default/files/externals/5bce80a805be9e95b50aa8711a87396b.jpg\" /></a></p>\n<p><a href=\"https://ibb.co/1Knskr6\"><img alt=\"alt=&quot;TGS2024-00182&quot;\" src=\"https://www.blognone.com/sites/default/files/externals/e2fcfd99ed08f88f444ec5e085c362ab.jpg\" /></a></p>\n<p><a href=\"https://ibb.co/9Zw9m6v\"><img alt=\"alt=&quot;TGS2024-00183&quot;\" src=\"https://www.blognone.com/sites/default/files/externals/5be642f781135074c795d88384280f5e.jpg\" /></a></p>\n<p><a href=\"https://ibb.co/V9s0pDD\"><img alt=\"alt=&quot;TGS2024-00184&quot;\" src=\"https://www.blognone.com/sites/default/files/externals/d42020774d23290c77bf45e724e9c5b3.jpg\" /></a></p>\n<p><a href=\"https://ibb.co/XCkZnMp\"><img alt=\"alt=&quot;TGS2024-00603&quot;\" src=\"https://www.blognone.com/sites/default/files/externals/f91e179b14d02d978aa78fcc34432720.jpg\" /></a></p>\n<p><a href=\"https://ibb.co/gmwKbdg\"><img alt=\"alt=&quot;TGS2024-00605&quot;\" src=\"https://www.blognone.com/sites/default/files/externals/7018b53bb6a4bf5913d53c5036c28de3.jpg\" /></a></p>\n<p><a href=\"https://ibb.co/FzY73GQ\"><img alt=\"alt=&quot;TGS2024-00626&quot;\" src=\"https://www.blognone.com/sites/default/files/externals/9a1f636ff9c3c272eef68e68ad839f7a.jpg\" /></a></p>\n<p><a href=\"https://ibb.co/yF3zF9v\"><img alt=\"alt=&quot;TGS2024-00630&quot;\" src=\"https://www.blognone.com/sites/default/files/externals/41a015253f3d4df684254a616bf880b4.jpg\" /></a></p>\n<p><a href=\"https://ibb.co/GkjVcsC\"><img alt=\"alt=&quot;TGS2024-00623&quot;\" src=\"https://www.blognone.com/sites/default/files/externals/bb87b8b5038fd5a0cc84c1c2f1aaacc4.jpg\" /></a></p>\n<p><a href=\"https://ibb.co/JmSGFkw\"><img alt=\"alt=&quot;TGS2024-00638&quot;\" src=\"https://www.blognone.com/sites/default/files/externals/51ca31f42e11be72d0ae38b02c54b596.jpg\" /></a></p>\n</div></div></div><div><div>Topics: </div><div><div><a href=\"/topics/tokyo-game-show\">Tokyo Game Show</a></div><div><a href=\"/topics/japan\">Japan</a></div><div><a href=\"/topics/special-report\">Special Report</a></div><div><a href=\"/topics/games\">Games</a></div></div></div>","author":"KnightBaron","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"905cd3c971fe440fa2669103aa7f5bdb05cefdc78ed45544a699f18781a695e6","category":"Thai"}