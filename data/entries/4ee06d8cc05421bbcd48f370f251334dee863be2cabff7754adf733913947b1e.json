{"title":"FTX ขายหุ้นที่ลงทุนใน Anthropic สตาร์ทอัพ AI เจ้าของ Claude ได้เงิน 884 ล้านดอลลาร์","link":"https://www.blognone.com/node/138903","date":1711433399000,"content":"<div><div><div><p>FTX แพลตฟอร์มซื้อขายคริปโตที่ล้มละลาย<a href=\"https://www.blognone.com/node/131457\">เมื่อปี 2022</a> และอยู่ในแผนฟื้นฟูกิจการ ประกาศบรรลุข้อตกลงขายสินทรัพย์ ที่เป็นหุ้นของ Anthropic สตาร์ทอัพ AI ที่มีผลิตภัณฑ์เด่นคือแชทบอต Claude  ด้วยมูลค่า 884 ล้านดอลลาร์ โดย FTX ไม่ได้ขายหุ้นออกมาทั้งหมด แต่ขายออกมาประมาณ 2 ใน 3 ที่บริษัทลงทุนไว้</p>\n<p>การลงทุนใน Anthropic นี้ เกิดขึ้นตอนที่ Sam Bankman-Fried ผู้ก่อตั้ง FTX ยังเป็นซีอีโอ โดยลงทุนเป็นเงินทั้งหมด 500 ล้านดอลลาร์ เมื่อปี 2021 ซึ่งเวลานั้น Anthropic <a href=\"https://www.blognone.com/node/133355\">เพิ่งเริ่มก่อตั้งโดยอดีตพนักงาน OpenAI</a> และยังไม่มีกระแสของ Generative AI อย่างในปัจจุบัน มูลค่ากิจการของ Anthropic ล่าสุดอยู่ที่ราว 18,000 ล้านดอลลาร์ ทำให้หุ้น 8% ที่ FTX ลงทุนมีมูลค่าประมาณ 1,400 ล้านดอลลาร์</p>\n<p>ผู้ซื้อหุ้น Anthropic ส่วนนี้ เป็นนักลงทุนที่รวมกลุ่มกัน โดยหุ้นส่วนใหญ่เป็นของ ATIC Third บริษัทการลงทุนจากสหรัฐอาหรับเอมิเรตส์ อันดับสองเป็น Jane Street บริษัทการลงทุนที่  Sam Bankman-Fried เคยทำงานก่อนมาตั้ง FTX นอกจากนี้ยังมีบริษัทการลงทุนรวมกันอีกมากกว่า 20 แห่ง ในดีลนี้</p>\n<p>ที่มา: <a href=\"https://www.cnbc.com/2024/03/25/ftx-estate-sells-majority-stake-in-startup-anthropic-for-884-million.html\">CNBC</a></p>\n<p><img src=\"https://www.blognone.com/sites/default/files/externals/0d4a791a05656f27313695e27b375087.png\" /></p>\n</div></div></div><div><div>Topics: </div><div><div><a href=\"/topics/ftx\">FTX</a></div><div><a href=\"/topics/anthropic\">Anthropic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ee06d8cc05421bbcd48f370f251334dee863be2cabff7754adf733913947b1e","category":"Thai"}