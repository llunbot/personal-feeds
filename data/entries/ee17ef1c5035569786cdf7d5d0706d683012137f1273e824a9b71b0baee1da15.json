{"title":"[ลือ] งาน State of Play รอบใหม่ของ PlayStation อาจจัดวันที่ 31 มกราคมนี้","link":"https://www.blognone.com/node/137927","date":1706527028000,"content":"<div><div><div><p>ลือกันมานานว่างาน State of Play ของ PlayStation จะจัดอีกเมื่อไหร่ ล่าสุดข้อมูลจาก Nick Baker ผู้ก่อตั้ง Xbox Era เว็บไซต์ข่าวสารของ Xbox ผู้เคยปล่อยข่าวลือของวงการเกมหลายครั้งใบ้ถึงงาน State of Play รอบนี้ว่าอาจจัดขึ้นในวันที่ 31 มกราคมนี้ โดยคาดว่าจะมีตัวอย่างใหม่ของเกม Rise of the Ronin, Death Stranding 2, Silent Hill 2 Remake และ Judas</p>\n<p>นอกจากนี้มีรายงานว่าในงานอาจมีการเปิดตัวเกมใหม่อีกหลายเกมไม่ว่าจะเป็น Until Dawn Remastered, Sonic Generations Remastered และเกมภาคต่อของซีรี่ส์ Metro</p>\n<p>งาน State of Play ของ PlayStation จัดครั้งแรกเมื่อปี 2019 โดยมีความยาวตั้งแต่ 8 ถึง 40 นาที จัดขึ้นเพื่อนำเสนอเกม และสินค้าที่น่าสนใจของ PlayStation เป็นหลัก</p>\n<p><img alt=\"No Description\" src=\"https://www.blognone.com/sites/default/files/externals/e6bf8b48b35a593c5a9f43866b7e9a9f.jpeg\" /></p>\n<p>ที่มา - Gamingbolt <a href=\"https://gamingbolt.com/playstation-state-of-play-potentially-on-january-31st-february-1st-includes-death-stranding-2-rumor\">1</a>, Gamingbolt <a href=\"https://gamingbolt.com/until-dawn-could-potentially-be-announced-for-ps5-and-pc-at-next-state-of-play-rumor\">2</a>, Gamingbolt <a href=\"https://gamingbolt.com/sonic-generations-announcement-coming-at-state-of-play-rumor\">3</a>, Gamingbolt <a href=\"https://gamingbolt.com/next-metro-game-is-metro-awakening-potential-announcement-at-state-of-play-rumor\">4</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/ps5\">PS5</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee17ef1c5035569786cdf7d5d0706d683012137f1273e824a9b71b0baee1da15","category":"Thai"}