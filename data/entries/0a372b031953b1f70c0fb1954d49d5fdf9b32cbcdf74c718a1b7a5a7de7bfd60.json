{"title":"Android Studio ออกเวอร์ชัน Koala Feature Drop เพิ่มฟีเจอร์ใหม่ หลังอัพเดตแกน IntelliJ ไปแล้ว","link":"https://www.blognone.com/node/141747","date":1725000876000,"content":"<div><div><div><p>จากข่าว <a href=\"https://www.blognone.com/node/139708\">Android Studio ปรับวิธีการออกรุ่นใหม่เมื่อเดือนพฤษภาคม 2024</a> โดยแยกเป็น 2 รุ่นย่อยคือ อัพเดตเวอร์ชันตัวแกน IntelliJ ให้ก่อน และอัพเดตฟีเจอร์ตามมาภายหลัง</p>\n<p>Android Studio Koala เป็นเวอร์ชันแรกที่ใช้นโยบายออกรุ่นแบบนี้ เมื่อเดือนมิถุนายน <a href=\"https://www.blognone.com/node/140413\">กูเกิลได้ออก Koala 2024.1.1 ที่อัพเดตแกน IntelliJ เวอร์ชัน 2024.1</a> ให้แล้ว คราวนี้จึงเป็นคิวของ Koala 2024.1.2 ที่เรียกว่ารุ่น Feature Drop ตามมา</p>\n<p><img alt=\"No Description\" src=\"https://www.blognone.com/sites/default/files/externals/89c7aeba8999e5e9c8ee07b8b927cd9e.png\" /></p>\n<p>ตัวอย่างของใหม่ใน Koala Feature Drop ได้แก่</p>\n<ul>\n<li>Android Device Streaming <a href=\"https://www.blognone.com/node/141416\">การทดสอบแอพบนฮาร์ดแวร์ Android บนเครื่องจริงจากระยะไกล</a> เพิ่มฮาร์ดแวร์กลุ่ม Pixel 9 ทั้งหมด, Pixel 8a, Galaxy Z Fold 5, Galaxy S23 Ultra</li>\n<li>ปรับปรุงการล็อกอิน Google services (เช่น Gemini, Firebase, Google Play) แบบมีผู้ใช้หลายบัญชีจากในตัว Android Studio ได้สะดวกขึ้น</li>\n<li>เพิ่มช่องพรีวิวหน้าจอ tile ของนาฬิกา Wear OS</li>\n<li>ตรวจสอบความเร็วของสาย USB ที่เชื่อมต่อได้ ว่าเป็น USB 2.0 หรือ 3.0</li>\n<li>เพิ่มปุ่มช็อตคัตสำหรับตั้งค่า UI ของอุปกรณ์ที่รันแอพ เช่น สลับเป็น Dark Theme, ปรับขนาดฟอนต์ โดยไม่ต้องกดเข้า Settings ของ Android บ่อยๆ</li>\n<li>ตัว Profiler ทำงานเร็วขึ้น เรียกขึ้นมาได้เร็วสูงสุด 60%</li>\n</ul>\n<p>Android Studio เวอร์ชันหน้าจะใช้โค้ดเนมว่า Ladybug (ตัว L) และจะออกแบบ 2 รุ่นย่อยเหมือนกับของ Koala</p>\n<p>ที่มา - <a href=\"https://android-developers.googleblog.com/2024/08/android-studio-koala-feature-drop-is-stable.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a372b031953b1f70c0fb1954d49d5fdf9b32cbcdf74c718a1b7a5a7de7bfd60","category":"Thai"}