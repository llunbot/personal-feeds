{"title":"อินเทลเปิดตัวซีพียูเดสก์ท็อป Core 14th Gen (Raptor Lake-S Refresh) คล็อคสูงสุด 6GHz, เพิ่ม E-core บางรุ่นย่อย","link":"https://www.blognone.com/node/136250","date":1697496506000,"content":"<div><div><div><p>อินเทลเปิดตัวซีพียู Intel Core 14th Generation สำหรับเดสก์ท็อป โค้ดเนม Raptor Lake-S Refresh <a href=\"https://www.blognone.com/node/135443\">ตามข่าวที่หลุดมาก่อนหน้านี้</a> โดยซีพียูกลุ่มนี้ยังนับ Gen ตามระบบเดิม ต่างจาก<a href=\"https://www.blognone.com/node/135830\">ซีพียูโน้ตบุ๊กที่เปลี่ยนไปใช้แบรนด์ใหม่ Core Ultra แทนแล้ว</a></p>\n<p>ซีพียูชุดแรกมีทั้งหมด 6 รุ่นย่อย โดยแบ่งเป็นรุ่น K ที่มีจีพียู UHD 770 และ KF ที่ไม่มีจีพียู  ได้แก่</p>\n<ul>\n<li><strong>Core i9-14900K</strong> 24 คอร์ (8P+16E) 32 เธร็ด, แคช L2 32MB, แคช L3 36MB บูสต์คล็อคได้สูงสุด 6.0GHz ถือเป็นซีพียูรุ่นมาตรฐานตัวแรกของอินเทลที่ทำได้ (ไม่นับรวม<a href=\"https://www.blognone.com/node/132241\">รุ่น special edition Core i9-13900KS</a> ที่ออกมาก่อนหน้านี้)</li>\n<li><strong>Core i7-14700K</strong> 20 คอร์ (8P+12E) 28 เธร็ด, แคช L2 28MB, แคช L3 33MB</li>\n<li><strong>Core i5-14600K</strong> 14 คอร์ (6P+8E) 20 เธร็ด, แคช L2 20MB, แคช L3 24MB</li>\n</ul>\n<p>จากชื่อโค้ดเนมคงเข้าใจกันดีว่า Core 14th Gen เป็นเวอร์ชัน Refresh ของ Core 13th Gen ดังนั้นส่วนใหญ่คือการเพิ่มคล็อค (i9-14900K/i5-14600K) จากรุ่นเดิม (i9-13900K/i5-13600K) มีเพียงรุ่น Core i7-14700K เท่านั้นที่เพิ่มจำนวนคอร์จากของเดิม 8P+8E ใน i7-13700K มาเป็น 8P+12E ใน 17-14700K (เพิ่ม E อีก 4 คอร์)</p>\n<p><img alt=\"No Description\" src=\"https://www.blognone.com/sites/default/files/externals/1231b0b365075c85f62d0e8c835819dc.jpg\" /></p>\n<p>อินเทลเปรียบเทียบประสิทธิภาพของ Core 14th Gen ว่ามีประสิทธิภาพเกมมิ่งดีขึ้นจาก Core 12th Gen สุงสุด 23% โดยไม่เทียบกับ Core 13th Gen ตรงๆ (แบบนี้ก็ได้เหรอ) ส่วนประสิทธิภาพด้านเกมมิ่งเทียบกับตัวท็อปของคู่แข่ง  Ryzen 9 7950X3D สูงสุด 23% ในบางเกม เช่น Starfield และ Metro Exodus</p>\n<p>ซีพียูเริ่มวางขายวันนี้ 17 ตุลาคม 2023</p>\n<p>ที่มา - <a href=\"https://www.intel.com/content/www/us/en/newsroom/news/intel-core-14th-gen-desktop-processors.html#gs.713a7b\">Intel</a>, <a href=\"https://download.intel.com/newsroom/2023/client-computing/Intel-Core-14th-Gen-S-Series-Media-Presentation.pdf\">Intel (PDF)</a>, <a href=\"https://www.anandtech.com/show/21096/intel-announces-14th-gen-core-series-for-desktop-core-i9-14900k-core-i7-14700k-and-core-i5-14600k\">AnandTech</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/core\">Core</a></div><div><a href=\"/topics/cpu\">CPU</a></div><div><a href=\"/topics/raptor-lake\">Raptor Lake</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57c7dc91540894feb9d69e57df025131f06dddce87614749178922dc952502ff","category":"Thai"}