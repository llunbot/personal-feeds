{"title":"Windows 11 ปรับหน้าตา Start Menu ใหม่ แสดง All Apps ในหน้าแรกแล้ว","link":"https://www.blognone.com/node/146356","date":1746866821000,"content":"<div><div><div><p>สัปดาห์ที่ผ่านมา ไมโครซอฟท์เปิดตัว Start Menu แบบใหม่ของ Windows 11 อย่างเป็นทางการ หลัง<a href=\"https://www.blognone.com/node/145670\">มีคนไปค้นพบโค้ดที่ซ่อนอยู่ใน Windows 11 Insider</a> มาก่อนแล้ว</p>\n<p>Start Menu เวอร์ชันใหม่ต่างจากเวอร์ชันปัจจุบัน ตรงที่แสดง All Apps ทันทีไม่ต้องกดเข้าไปข้างในอีกรอบ ใน Start Menu ของใหม่จึงมี 3 เซ็คชั่น เรียงจากบนลงล่างคือ</p>\n<ul>\n<li>Pinned (ของเดิม)</li>\n<li>Recommended (ของเดิม)</li>\n<li>All (ของใหม่)</li>\n</ul>\n<p>ทีมออกแบบของไมโครซอฟท์เล่าเบื้องหลังว่า Start Menu แบบใหม่เกิดจากการรับฟังความเห็นของผู้ใช้จำนวนมาก (สัมภาษณ์กันเป็นหลักหลายพันคน) ว่าต้องการเข้าถึงแอพได้เร็วกว่าเดิม ทำให้ไมโครซอฟท์ตัดสินใจนำหน้า \"All Apps\" กลับมาอยู่หน้าแรกของ Start Menu</p>\n<p><img alt=\"No Description\" src=\"https://www.blognone.com/sites/default/files/externals/65cd8d4c9adcbe7da8fc7a5eaed4e9d8.jpeg\" /></p>\n<p>ทีมออกแบบได้ลองทำต้นแบบ Start Menu ใหม่มาหลายอย่าง มีแบบแยกคอลัมน์ซ้าย-ขวา และแบบอื่นๆ อีกมาก หลังจากนั้นนำมาทดสอบกับผู้ใช้จำนวนกว่า 300 คน เก็บสถิติการกวาดสายตา (eye-tracking heat maps) และปฏิกิริยาอื่นๆ จากผู้ใช้ จนมาลงตัวแบบที่นำมาโชว์</p>\n<p>เซ็คชั่น All สามารถแสดงแอพได้ 3 แบบ แบบดีฟอลต์คือแยกหมวด (category) ซึ่งไมโครซอฟท์บอกว่าผู้ใช้คุ้นเคยมาจากหน้าโฮมบนสมาร์ทโฟนแล้ว</p>\n<p>แบบกริด (grid) ที่เรียงแอพตามหมวดอักษร A-Z ในแนวนอน</p>\n<p><img alt=\"No Description\" src=\"https://www.blognone.com/sites/default/files/externals/bb115d681741971cca948cf744d0f76f.jpeg\" /></p>\n<p>และแบบลิสต์รายการ (list) ที่เรียกแอพตามลำดับอักษรยาวๆ ไปเลย เหมือน Smart Menu ในอดีต</p>\n<p><img alt=\"No Description\" src=\"https://www.blognone.com/sites/default/files/externals/b0b5b15a4c49dbc921b5e6c19d5d2644.jpeg\" /></p>\n<p>ฟีเจอร์อย่างสุดท้ายคือ การเชื่อมต่อกับสมาร์ทโฟนผ่าน Phone Link ซึ่ง<a href=\"https://www.blognone.com/node/144394\">ใช้ดีไซน์หน้าตาแบบเดิม</a> คือแยกส่วน Phone ออกจาก Start Menu ปกติให้เห็นกันอย่างชัดเจน ไม่ปะปนกัน และสามารถกดปุ่มไอคอนโทรศัพท์ที่มุมขวาบน เพื่อเปิดปิดได้</p>\n<p><img alt=\"No Description\" src=\"https://www.blognone.com/sites/default/files/externals/98a5354d019a40e8dc11a95fd21ef4bd.jpeg\" /></p>\n<p>ที่มา - <a href=\"https://microsoft.design/articles/start-fresh-redesigning-windows-start-menu/\">Microsoft Design</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca617ca5cede93576c23aafdc54262937046f61b861489fd9d7c5d1c93a7507f","category":"Thai"}