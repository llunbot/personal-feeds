{"title":"Samsung เพิ่มโหมด SeeColors สำหรับคนตาบอดสีในทีวีและจอภาพรุ่นปี 2023","link":"https://www.blognone.com/node/134558","date":1687867560000,"content":"<div><div><div><p>Samsung Electronics ประกาศเพิ่มโหมด SeeColors สำหรับคนตาบอดสี (Color Vision Deficiency) ในทีวีและจอภาพรุ่นปี 2023 จากเดิมที่เป็นแค่<a href=\"https://play.google.com/store/apps/details?id=com.samsung.android.seecolors&amp;hl=th&amp;gl=US\">แอป</a></p>\n<p>โหมด SeeColors จะสามารถเลือกพรีเซ็ตสีได้ 9 แบบที่เหมาะกับผู้ใช้ เพื่อแยกสีบนจอภาพตามประเภทและระดับอาการตาบอดสี</p>\n<p>นอกจากทีวีและจอภาพรุ่นปี 2023 แล้ว จอภาพรุ่นก่อนหน้าอย่าง Neo QLED, QLED, OLED, Smart Monitor และ G95SC Gaming monitor ก็จะมีโหมด SeeColors ด้วยเช่นกัน สำหรับผู้ที่ซื้อรุ่น 2023 ไปแล้ว จะมีการอัปเดตซอฟต์แวร์ให้ใช้โหมดนี้ได้ในเมนู Accessibility</p>\n<p>ทั้งนี้ โหมด SeeColors ของ Samsung ได้รับการรับรองมาตรฐานจาก TÜV Rheinland ด้วย</p>\n<p>ที่มา: <a href=\"https://news.samsung.com/global/samsung-introduces-seecolors-mode-on-2023-tv-and-monitor-lineup-to-enhance-experience-for-color-blind-users\">Samsung Newsroom</a></p>\n<p><img alt=\"alt=&quot;SeeColors_1&quot;\" src=\"https://www.blognone.com/sites/default/files/externals/903c47f0e70b8d3230a2546034ab35ee.png\" /><img alt=\"alt=&quot;SeeColors_2&quot;\" src=\"https://www.blognone.com/sites/default/files/externals/4dda1588a51fba40e7ece38396e5187e.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/smart-tv\">Smart TV</a></div><div><a href=\"/topics/accessibility\">Accessibility</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67bf098023c06d5dde749f0a041d1c16df717dc9cdbd5992e8879f9affb170bb","category":"Thai"}