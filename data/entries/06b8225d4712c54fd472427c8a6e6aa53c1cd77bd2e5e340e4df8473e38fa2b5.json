{"title":"ไมโครซอฟท์ย้ำมีสิทธิเอ็กซ์คลูซีฟใน OpenAI ไปถึงปี 2030","link":"https://www.blognone.com/node/144244","date":1737520218000,"content":"<div><div><div><p>หลัง Donald Trump ประกาศโครงการ Stargate ที่จะลงทุน<a href=\"https://www.blognone.com/node/144241\">โครงสร้างพื้นฐานปัญญาประดิษฐ์ 5 แสนล้านดอลลาร์</a> ไมโครซอฟท์ก็ออกมาย้ำถึงข้อตกลงกับ OpenAI ที่ยังมีผลไปถึงปี 2030 ได้แก่</p>\n<ul>\n<li>ไมโครซอฟท์มีสิทธิใช้ทรัพย์สินทางปัญญาของ OpenAI ทั้งโครงสร้างพื้นฐานและโมเดล ในการให้บริการ Copilot</li>\n<li>OpenAI API เป็นสิทธิเอ็กซ์คลูซีฟ ให้บริการผ่านคลาวด์บน Azure หรือขายตรงผ่าน OpenAI เท่านั้น</li>\n<li>การแบ่งรายได้เป็นการแบ่งสองทาง มีผลทั้งโมเดลในปัจจุบันและในอนาคต</li>\n<li>ไมโครซอฟท์ยังคงเป็นผู้ลงทุนหลักของ OpenAI</li>\n<li>ในกรณีที่ต้องการขยายโครงสร้าง ไมโครซอฟท์ถือสิทธิ์ right of first refusal (ROFR) ในการให้บริการ และที่ผ่านมาไมโครซอฟท์ก็ขยายโครงสร้างรองรับความต้องการวิจัยและฝึกโมเดลของ OpenAI เรื่อยมา</li>\n</ul>\n<p>แม้ว่าไมโครซอฟท์จะเป็นพันธมิตรด้านเทคโนโลยีกับโครงการ Stargate แต่ก็เป็นที่น่าสงสัยว่าความสัมพันธ์จะเป็นอย่างไร หากมีการติดตั้งโครงสร้างพื้นฐานในบริษัทใหม่แล้ว ทาง OpenAI จะย้ายไปใช้งานในบริษัทใหม่นี้หรือไม่ โดย<a href=\"https://x.com/OpenAI/status/1881830103858172059\">ประกาศของ OpenAI</a> ระบุเพียงว่าจะใช้บริการ Azure เพิ่มขึ้นต่อไปเพื่อการฝึกโมเดลในอนาคต</p>\n<p>ที่มา - <a href=\"https://blogs.microsoft.com/blog/2025/01/21/microsoft-and-openai-evolve-partnership-to-drive-the-next-phase-of-ai/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c26a0ed8eba58cd0b5a9a35e6930b771.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06b8225d4712c54fd472427c8a6e6aa53c1cd77bd2e5e340e4df8473e38fa2b5","category":"Thai"}