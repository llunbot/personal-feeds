{"title":"MacBook Pro รุ่นใหม่ ใช้พอร์ต HDMI 2.0 ไม่ใช่ HDMI 2.1","link":"https://www.blognone.com/node/125345","date":1634603387000,"content":"<div><div><div><p>ไฮไลท์หนึ่งของ <a href=\"https://www.blognone.com/node/125339\">MacBook Pro รุ่นใหม่</a>ที่เปิดตัวเมื่อคืนนี้ คือการนำพอร์ตสำหรับการเชื่อมต่ออื่นกลับมาคือ HDMI กับ SDXC จากที่<a href=\"https://www.blognone.com/node/86727\">รุ่นปี 2016</a> ตัดออกให้เหลือแค่ Thunderbolt กับช่องหูฟัง</p>\n<p>อย่างไรก็ตามรายละเอียดสเปกของพอร์ต HDMI ที่ให้มานั้นไม่ใช่รุ่นล่าสุด HDMI 2.1 แต่เป็น HDMI 2.0 โดยแอปเปิลไม่ได้พูดถึงเวอร์ชันตรง ๆ แต่บอกว่ารองรับภาพ ความละเอียดสูงสุด 4K ที่ 60Hz ซึ่งเป็นมาตรฐานของ <a href=\"https://www.blognone.com/node/48239\">HDMI 2.0</a> ส่วน <a href=\"https://www.blognone.com/node/97659\">2.1</a> นั้นรองรับ 4K ที่ 120Hz และ 8K และ 60Hz ฉะนั้นหากผู้ใช้งานต้องการเชื่อมต่อแสดงผลที่มากกว่า ก็ต้องใช้ Thunderbolt แทน</p>\n<p>ทั้งนี้ <a href=\"https://www.blognone.com/node/122271\">Apple TV 4K รุ่นล่าสุด</a> ที่เปิดตัวเมื่อต้นปี เป็น HDMI 2.1</p>\n<p>ที่มา: <a href=\"https://www.macrumors.com/2021/10/18/macbook-pro-hdmi-2-0-port/\">MacRumors</a></p>\n<p><img src=\"https://www.blognone.com/sites/default/files/externals/26d163874409469cd8c7bfa7cc7906e4.png\" /></p>\n<p><img src=\"https://www.blognone.com/sites/default/files/externals/1daf3ab982bc48311a0e7656cddf98e0.png\" /></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/hdmi\">HDMI</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7b372e8498d3278073834b58a0cab61e925de259e7d587ac6e072958bdc597f","category":"Thai"}