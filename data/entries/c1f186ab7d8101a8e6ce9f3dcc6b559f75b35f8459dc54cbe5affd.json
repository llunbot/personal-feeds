{"title":"Android 14 ออก Developer Preview 2 เข้มงวดกับแอพที่ทำงานเบื้องหลังมากขึ้น","link":"https://www.blognone.com/node/132940","date":1678325003000,"content":"<div><div><div><p>กูเกิลออก Android 14 Developer Preview 2 ตามมาหลัง <a href=\"https://www.blognone.com/node/132562\">DP1 เมื่อเดือนที่แล้ว</a> โดยกูเกิลบอกว่าตอนนี้ Android แยกการออกฟีเจอร์ใหม่เป็น 2 สาย ได้แก่ <a href=\"https://www.blognone.com/node/131733\">Android 13 QPR</a> ที่ทยอยอัพเดตฟีเจอร์ใหม่ให้ทุกไตรมาส (แถมมีเวอร์ชันทดสอบ Beta ของตัวเอง) และ Android 14 Preview ที่เป็นฟีเจอร์ใหม่ระดับตัวแพลตฟอร์ม</p>\n<p>ของใหม่ใน DP2 มีดังนี้</p>\n<ul>\n<li>เพิ่มสิทธิการเข้าถึงไฟล์มีเดีย READ_MEDIA_IMAGES / READ_MEDIA_VIDEO สำหรับแอพที่ไม่ได้เรียกผ่าน Photo Picker</li>\n<li>ปรับปรุงหน้าจอของ Credential Manager ตัวจัดการการล็อกอินของแพลตฟอร์ม</li>\n<li>แอพ foreground สามารถควบคุมการเรียกทำงานแบบ background ได้ดีขึ้น แต่ต้องขอสิทธิจากผู้ใช้ก่อน</li>\n<li>ปรับปรุงการทำงานของแอพใน background ให้มีประสิทธิภาพมากขึ้นจาก Android 13 ผลคือจัดการทรัพยากรเครื่องได้ดีกว่าเดิม</li>\n<li>จัดการ notification แบบห้ามปัดทิ้ง (non-dismissible) ให้เหลือเฉพาะที่จำเป็นจริงๆ แอพไม่สามารถใช้ช่องทางนี้มาแสดง notification คาไว้ได้อีก</li>\n<li>เพิ่ม PackageInstaller API อีกหลายตัวสำหรับการติดตั้งแอพจากสโตร์ให้ดีกว่าเดิม</li>\n<li>เพิ่มหน้าจอตั้งค่า Regional Preferences กำหนดหน่วยอุณหภูมิ, วิธีการเขียนวันที่, วันแรกของสัปดาห์ ให้ตั้งค่าได้จากที่เดียว</li>\n</ul>\n<p>ตอนนี้ Android 14 DP2 เปิดให้ทดสอบแล้วบน Pixel 4a (5G) ขึ้นไป ตามแผนของกูเกิลจะออก Preview 2 รุ่นและ Beta อีกอย่างน้อย 4 รุ่น ก่อนออกตัวจริงช่วงไตรมาส 3/2023</p>\n<p><img alt=\"No Description\" src=\"https://www.blognone.com/sites/default/files/externals/0eff3882c1909bf5d050cee82430b8c7.png\" /></p>\n<p>ที่มา - <a href=\"https://android-developers.googleblog.com/2023/03/android-14-developer-preview-2.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"c1f186ab7d8101a8e6ce9f3dcc6b559f75b35f8459dc54cbe5affd","category":"Thai"}