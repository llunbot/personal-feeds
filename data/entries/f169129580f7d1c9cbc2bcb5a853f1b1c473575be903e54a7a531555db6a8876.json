{"title":"โครงการ Home Assistant ผ่านการรองรับมาตรฐานสมาร์ทโฮม Matter","link":"https://www.blognone.com/node/145241","date":1741850105000,"content":"<div><div><div><p>Home Assistant ซอฟต์แวร์โอเพนซอร์สสำหรับบ้านสมาร์ทโฮม ผ่านการรับรอง<a href=\"https://www.blognone.com/topics/matter\">มาตรฐาน Matter</a> จาก Connectivity Standards Alliance (CSA) อย่างเป็นทางการ ถือเป็นโครงการโอเพนซอร์สตัวแรกที่ได้รับรองจาก Matter</p>\n<p>Home Assistant รองรับการควบคุมอุปกรณ์สมาร์ทโฮมที่ผ่านมาตรฐาน Matter อยู่ก่อนแล้ว การได้ใบรับรองอย่างเป็นทางการไม่ได้มีความเปลี่ยนแปลงอะไรมากนัก นอกจากทำให้ Home Assistant สามารถไปโฆษณาได้อย่างเต็มที่</p>\n<p>อุปกรณ์สมาร์ทโฮมช่วงหลังๆ เริ่มรองรับมาตรฐาน Matter กันมากขึ้น หลังจาก <a href=\"https://www.blognone.com/node/122633\">Zigbee Alliance เปลี่ยนชื่อเป็น CSA ในปี 2021</a> แล้วออกมาตรฐาน Matter มาเพื่อให้แพลตฟอร์มของกูเกิล, แอปเปิล, ซัมซุง สามารถสื่อสารกับอุปกรณ์สมาร์ทโฮมข้ามกันได้</p>\n<p>Home Assistant รองรับมาตรฐานการสื่อสารที่หลากหลาย เช่น Wi-Fi, Ethernet, Thread, Bluetooth, Zigbee, Z-Wave</p>\n<p>ที่มา - <a href=\"https://www.home-assistant.io/blog/2025/03/10/matter-certification/\">Home Assistant</a>, <a href=\"https://www.theverge.com/news/628324/home-assistant-now-officially-supports-matter-smart-home-standard\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/ee35f5ee9741e8c366deb921b4e9de43.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a6ca977d08ba3c73325011c893bc8f51.png\" /></p>\n</div></div></div><div><div>Topics: </div><div><div><a href=\"/topics/home-assistant\">Home Assistant</a></div><div><a href=\"/topics/smart-home\">Smart Home</a></div><div><a href=\"/topics/matter\">Matter</a></div><div><a href=\"/topics/csa\">CSA</a></div><div><a href=\"/topics/standard\">Standard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f169129580f7d1c9cbc2bcb5a853f1b1c473575be903e54a7a531555db6a8876","category":"Thai"}