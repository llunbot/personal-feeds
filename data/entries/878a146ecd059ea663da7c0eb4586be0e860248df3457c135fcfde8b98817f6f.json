{"title":"Netflix เดินหน้าธุรกิจเกมมากขึ้น เพิ่มเกมที่สร้างจากออริจินัลคอนเทนต์","link":"https://www.blognone.com/node/136252","date":1697502854000,"content":"<div><div><div><p>The Wall Street Journal รายงานว่า Netflix เดินหน้าผลักดันเกมในแพลตฟอร์มมากขึ้น โดยเตรียมเปิดตัวเกมที่สร้างจากรายการออริจินัลเช่น Squid Game หรือ Wednesday ในอีกไม่กี่เดือนข้างหน้า ไปจนถึงพูดคุยเพื่อเตรียมทำเกมจาก Extraction และ Black Mirror</p>\n<p>ไม่เฉพาะเกมที่อิงจากคอนเทนต์ แต่ Netflix จะซื้อไลเซนส์เกมที่เป็นที่รู้จักในตลาดอยู่แล้วมาลงแพลตฟอร์มด้วยแบบที่ตอนนี้มี Bloons TD 6 หรือ Classic Solitaire โดยบริษัทกำลังเจรจากับ Take-Two เพื่อเกมตระกูล Grand Theft Auto มาลง ทั้งนี้ Netflix มีเกมในแคตาลอกรวมปัจจุบันมากกว่า 70 เกม</p>\n<p>ข้อมูลจาก Apptopia พบว่าเกมใน Netflix มีจำนวนดาวน์โหลดรวมทั้งหมด 70.5 ล้านครั้ง ในเดือนกันยายน เพิ่มจากปีก่อนตัวเลขอยู่ที่ 30.4 ล้านครั้ง จำนวนผู้เล่นเป็นประจำทุกวันมีประมาณ 1% ของสมาชิก Netflix ทั้งหมด 238 ล้านบัญชี แนวทางของ Netflix ตอนนี้ไม่ได้หาเงินเพิ่มเติมจากบริการเกม แต่ใช้เกมเป็นตัวดึงดูดให้คนยังเป็นสมาชิกอยู่กับแพลตฟอร์มต่อไปในช่องทางหนึ่ง</p>\n<p>ที่มา: <a href=\"https://www.wsj.com/business/media/netflix-deepens-videogame-push-ripping-page-from-its-hollywood-script-40a8d72c\">The Wall Street Journal</a></p>\n<p><img src=\"https://www.blognone.com/sites/default/files/externals/71609e1036e1a3f26c991ee840010c3e.jpg\" alt /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/games\">Games</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"878a146ecd059ea663da7c0eb4586be0e860248df3457c135fcfde8b98817f6f","category":"Thai"}