{"title":"[ลือ] Xbox Cloud Gaming จะเปิดให้เล่นเกมอะไรก็ได้ผ่านคลาวด์ ไม่จำกัดแค่บางเกม","link":"https://www.blognone.com/node/142526","date":1728717948000,"content":"<div><div><div><p>นับตั้งแต่ไมโครซอฟท์เปิดบริการ Xbox Cloud Gaming หรือที่เรียกกันเล่นๆ ว่า xCloud มานั้น ผู้เล่นสามารถเล่นได้เฉพาะเกมที่ xCloud รองรับเท่านั้น (ต้องเป็นไลบรารีบน Xbox Game Pass) แม้ผู้เล่นเป็นเจ้าของบางเกมเองอยู่ก่อนแล้ว แต่ถ้า xCloud ไม่รองรับก็ไม่สามารถเล่นได้ ไมโครซอฟท์เองก็เคยสัญญาว่าจะเปิดบริการนี้ในปี 2022 แต่สุดท้ายก็ไม่เกิดขึ้น</p>\n<p>ล่าสุดเว็บไซต์ The Verge อ้างแหล่งข่าวใกล้ชิดไมโครซอฟท์ บอกว่าไมโครซอฟท์เตรียมเปิดให้ผู้เล่นนำเกมใดๆ ก็ได้ที่ตัวเองเป็นเจ้าของไปเล่นผ่าน Xbox Cloud Gaming ในเดือนพฤศจิกายนนี้</p>\n<p>ตามข่าวบอกว่าไมโครซอฟท์เตรียมระบบเซิร์ฟเวอร์การสตรีมเกมเวอร์ชันใหม่ชื่อ Project Lapland มานานพอสมควรแล้ว และน่าจะเป็นเรื่องเดียวกับที่ <a href=\"https://www.blognone.com/node/142518\">Sarah Bond ประธานของ Xbox บอกว่าจะเปิดให้ผู้ใช้ Android ในสหรัฐ ซื้อและเล่นเกมของ Xbox ได้ในเดือนพฤศจิกายน</a></p>\n<p>ที่มา - <a href=\"https://www.theverge.com/2024/10/11/24268038/xbox-cloud-gaming-project-lapland-game-library\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/41e33987f12df1314d9067e1d739fab1.png\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xcloud\">xCloud</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39b931e19cfe000f267da3c054bc0ade20fd136b172f7d24a1d792ba02af3c16","category":"Thai"}