{"title":"Metal Gear Solid Delta: Snake Eater ประกาศวันขาย 28 สิงหาคม 2025","link":"https://www.blognone.com/node/144651","date":1739445069000,"content":"<div><div><div><p>Konami ประกาศวันขาย Metal Gear Solid Delta: Snake Eater <a href=\"https://www.blognone.com/node/133997\">เวอร์ชันรีเมคของ Metal Gear Solid 3</a> เป็นวันที่ 28 สิงหาคม 2025 ตรงตามข่าวหลุดก่อนหน้านี้</p>\n<p>Metal Gear Solid Delta หรือภาค 3 ถือเป็นเนื้อเรื่องช่วงแรกสุดของไทม์ไลน์ Metal Gear ทั้งหมด เหตุการณ์เกิดในปี 1964 ยุคสงครามเย็น เป็นเรื่องราวของ Naked Snake ตัวเอกโค้ดเนม \"Snake\" คนแรกของซีรีส์</p>\n<p>Konami เปิดเผยว่าตอนแรกอยากอัพเกรดกราฟิกของเกมให้เป็นไปตามมาตรฐานปัจจุบัน แต่คิดว่าแฟนๆ ต้องการอะไรมากกว่าการอัพเกรดกราฟิก จึงขยายขอบเขตงานมาสู่การทำแอนิเมชันใหม่แทนทั้งหมด ทำลายข้อจำกัดทางเทคนิคที่ไม่สามารถทำได้ในยุคนั้น เกมยังเพิ่มมุมมองแบบ third-person ตามอย่างเกมสมัยใหม่เข้ามา ให้ผู้เล่นเลือกได้ว่าจะเล่นแบบ New Style หรือ Old Style</p>\n<p>เกมเปิดให้พรีออเดอร์แล้ว คนที่ซื้อ Digital Deluxe Edition ยังจะได้สิทธิเล่น Sneaking DLC Pack ซึ่งยังไม่เปิดเผยรายละเอียดในตอนนี้</p>\n<p>ที่มา - <a href=\"https://blog.playstation.com/2025/02/12/metal-gear-solid-delta-snake-eater-releases-august-28-2025-on-ps5/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/10df4e6757a7ddc6388d24c9d48b0d56.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/44da4ae337eb79b522d73c3b20f536cb.jpg\" /></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/games\">Games</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64786eeab6b51b305b38926d4841bd09df068a5126fd07470145796cd37bed9f","category":"Thai"}