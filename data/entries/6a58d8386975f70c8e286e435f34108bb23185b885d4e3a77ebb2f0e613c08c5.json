{"title":"WhatsApp บน iOS รองรับ Passkey แล้ว","link":"https://www.blognone.com/node/139402","date":1714021366000,"content":"<div><div><div><p>WhatsApp ประกาศรองรับการล็อกอินด้วย Passkey สำหรับผู้ใช้งาน iOS แล้ว หลังจากรองรับบน <a href=\"https://www.blognone.com/node/136269\">Android ตั้งแต่ตุลาคมปีที่แล้ว</a> โดยทยอยอัปเดตให้ผู้ใช้งานทุกคนในไม่กี่สัปดาห์ข้างหน้า</p>\n<p>WhatsApp บอกว่าการเปลี่ยนมาล็อกอินด้วย Passkey เป็นการลดความเสี่ยงจากวิธีการยืนยันตัวตนแบบเดิมด้วยรหัสทาง SMS การยืนยันตัวตนบน iOS ผ่าน Passkey สามารถเลือกได้ทั้ง Face ID, Touch ID หรือการใช้พินของอุปกรณ์แอปเปิล</p>\n<p>การเปิดใช้งานทำได้โดยไปที่ Settings ของ WhatsApp เลือก Account และ Passkeys</p>\n<p>ที่มา: <a href=\"https://www.engadget.com/whatsapp-is-enabling-passkey-support-on-ios-182527962.html\">Engadget</a></p>\n<p><img src=\"https://www.blognone.com/sites/default/files/externals/ce8a102aa310605da721034e43269042.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/passkey\">Passkey</a></div><div><a href=\"/topics/ios\">iOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a58d8386975f70c8e286e435f34108bb23185b885d4e3a77ebb2f0e613c08c5","category":"Thai"}