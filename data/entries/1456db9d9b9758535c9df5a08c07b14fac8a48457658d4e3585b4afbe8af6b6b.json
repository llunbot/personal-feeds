{"title":"Ubisoft Singapore โดนสอบสวนเรื่องการคุกคามทางเพศในที่ทำงาน","link":"https://www.blognone.com/node/124275","date":1629247686000,"content":"<div><div><div><p>หน่วยงานด้านคุ้มครองแรงงานของสิงคโปร์ (Tripartite Alliance for Fair and Progressive Employment Practices หรือ Tafep) ระบุว่าเข้าสอบสวนสตูดิโอ Ubisoft Singapore หลังได้รับคำร้องเรียนจากพนักงาน ในประเด็นเรื่องการคุกคามทางเพศและการเหยียดกันในที่ทำงาน</p>\n<p><a href=\"https://www.blognone.com/node/118811\">Ubisoft มีปัญหาเรื่องการคุกคามทางเพศในที่ทำงานมาตั้งแต่ปี 2020</a> ทำให้<a href=\"https://www.blognone.com/node/117418\">ผู้บริหารต้องลาออกกันไปหลายคน</a> และพนักงานในสตูดิโอของ Ubisoft ทั่วโลกหลายแห่งก็ลุกออกมาแฉเรื่องวัฒนธรรมการทำงานที่ไม่เหมาะสม</p>\n<p>Ubisoft Singapore ก่อตั้งในปี 2008 มีพนักงานประมาณ 500 คน มีผลงานคือร่วมพัฒนา Assassin's Creed หลายภาค รวมถึง<a href=\"https://www.blognone.com/node/123839\">เกมโจรสลัด Skull &amp; Bones ที่พัฒนามายืดเยื้อยาวนานและยังไม่เสร็จสักที</a></p>\n<p>ก่อนหน้านี้ เว็บไซต์ Kotaku รายงานปัญหาการคุกคามทางเพศของ Ubisoft Singapore โดยสัมภาษณ์พนักงานและอดีตพนักงานกว่า 20 คน ส่วน Tafep ก็ออกมาประกาศให้พนักงานที่ทราบข้อมูล สามารถส่งเรื่องเข้ามายัง Tafep ได้โดยไม่ต้องระบุตัวตน</p>\n<p><img src=\"https://www.blognone.com/sites/default/files/externals/a106f40ffb40d3c6ff7b8552a6f03ccd.jpg\" /></p>\n<p>ภาพจาก <a href=\"https://twitter.com/ubisingapore/status/1199620307612401664\">@ubisingapore</a></p>\n<p>ที่มา - <a href=\"https://www.straitstimes.com/tech/tech-news/ubisoft-spore-under-probe-over-workplace-complaints\">Strait Times</a>, <a href=\"https://kotaku.com/ubisoft-studio-under-investigation-over-sexual-harassme-1847505575/amp?__twitter_impression=true\">Kotaku</a></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/singapore\">Singapore</a></div><div><a href=\"/topics/sexual-abuse\">Sexual Abuse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1456db9d9b9758535c9df5a08c07b14fac8a48457658d4e3585b4afbe8af6b6b","category":"Thai"}