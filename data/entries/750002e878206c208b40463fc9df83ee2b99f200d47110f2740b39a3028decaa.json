{"title":"AirPods Pro เพิ่มฟีเจอร์ใหม่ โต้ตอบ Siri ด้วยการพยักหน้า-ส่ายหน้า, เพิ่มความสามารถการตัดเสียงรบกวน","link":"https://www.blognone.com/node/140280","date":1718045004000,"content":"<div><div><div><p>แอปเปิลประกาศเพิ่มคำสั่งและความสามารถใหม่ของหูฟังไร้สาย AirPods Pro เพื่อให้สามารถโต้ตอบและใช้งานในสถานการณ์ต่าง ๆ มากขึ้น</p>\n<p>คำสั่งแรกคือ <strong>Siri Interactions</strong> เพราะในบางสถานการณ์ เช่น มีสายโทรเข้า แล้ว Siri ถามว่าให้ตอบโต้หรือไม่ แต่เราไม่สามารถส่งเสียงได้ สามารถตอบ Siri ได้ด้วยการพยักหน้าหรือส่ายหน้า เพื่อตอบว่าใช่หรือไม่ใช่ AirPods Pro จะตรวจจับท่าทางนี้และตอบ Siri</p>\n<p>ความสามารถถัดมาคือ <strong>Voice Isolation</strong> เพื่อตัดเสียงรบกวนทั้งหมดแท้แต่เสียงลมพัด ด้วยการประมวลผลของชิป H2 ใน AirPods Pro รองรับทั้งการเชื่อมต่อกับ Mac, iPhone และ iPad</p>\n<p>สุดท้ายคือ <strong>Personalized Spatial Audio</strong> ระบบเสียงรอบทิศทาง รองรับการใช้งานกับเกมแล้ว ความสามารถนี้รองรับทั้ง AirPods 3rd Gen, AirPods Pro และ AirPods Max</p>\n<p>ฟีเจอร์ใหม่ใน AirPods นี้ ยังอยู่ในสถานะเบต้าสำหรับนักพัฒนา โดยจะเปิดให้ใช้งานทั่วไปปลายปีนี้ โดย Siri Interactions และ Voice Isolation รองรับเฉพาะ AirPods Pro 2nd Gen เท่านั้น</p>\n<p>ที่มา: <a href=\"https://www.apple.com/newsroom/2024/06/airpods-introduce-convenient-ways-to-communicate-and-interact/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/32085f36d881d903b071c21ba735c2c0.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"750002e878206c208b40463fc9df83ee2b99f200d47110f2740b39a3028decaa","category":"Thai"}