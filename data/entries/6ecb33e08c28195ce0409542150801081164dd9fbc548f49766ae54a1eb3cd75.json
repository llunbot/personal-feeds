{"title":"GlobalFoundries อดีตโรงงานผลิตชิปของ AMD ยื่นเอกสารเตรียมขายหุ้น IPO","link":"https://www.blognone.com/node/125113","date":1633443085000,"content":"<div><div><div><p>GlobalFoundries อดีตโรงงานผลิตชิปของ AMD ที่แยกตัวในปี 2009 และปัจจุบันมีเจ้าของเป็นกลุ่มทุน Mubadala จากอาบูดาบีถือหุ้น 100% ยื่นเอกสารขอขายหุ้น IPO ในตลาดหลักทรัพย์ Nasdaq แล้ว ใช้ตัวย่อหุ้นว่า GFS</p>\n<p>บริษัทคาดว่าจะขายหุ้นเพื่อระดมทุนเพิ่มราว 1,000 ล้านดอลลาร์ และบริษัทจะมีมูลค่าตามตลาดหลักทรัพย์ที่ 25 พันล้านดอลลาร์</p>\n<p>เมื่อปี 2018 <a href=\"https://www.blognone.com/node/104871\">GlobalFoundries ประกาศไม่ร่วมสงครามผลิตชิปขนาดเล็กกับ TSMC และ Samsung</a> เพราะใช้เงินลงทุนสูงมากเกินไป ขออยู่ที่ระดับ 12-14 นาโนเมตรไปก่อน แต่ด้วยสถานการณ์ชิปขาดแคลนในช่วงหลังๆ ก็ทำให้ GlobalFoundries มีลูกค้ากลุ่ม IoT หรือรถยนต์ที่ไม่ต้องการชิปที่ใช้กระบวนการผลิตล้ำสมัยมากนัก และปีนี้<a href=\"https://www.blognone.com/node/123333\">เพิ่งประกาศแผนขยายโรงงานในสิงคโปร์</a>กับ<a href=\"https://www.blognone.com/node/123797\">นิวยอร์ก</a> จึงอาจเป็นผลดีที่เข้าระดมทุนในตลาดหลักทรัพย์ช่วงนี้</p>\n<p>ที่มา - <a href=\"https://gf.com/press-release/globalfoundries-files-registration-statement-proposed-initial-public-offering\">GlobalFoundries</a>, <a href=\"https://www.theregister.com/2021/10/04/globalfoundries_files_ipo_us/\">The Register</a></p>\n<p><img src=\"https://www.blognone.com/sites/default/files/externals/55ce061b3a458f019ed56a15d8e2e1b5.jpg\" /></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/ipo\">IPO</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ecb33e08c28195ce0409542150801081164dd9fbc548f49766ae54a1eb3cd75","category":"Thai"}