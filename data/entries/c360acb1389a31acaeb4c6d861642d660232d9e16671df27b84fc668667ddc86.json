{"title":"Apple และ Rivos อาจเจรจายุติการฟ้องร้องคดีจ้างพนักงาน และขโมยความลับทางการค้า","link":"https://www.blognone.com/node/138150","date":1707580507000,"content":"<div><div><div><p>ก่อนหน้านี้แอปเปิลได้ฟ้อง Rivos สตาร์ทอัพด้านการออกแบบชิปเมื่อปี 2022 โดยระบุว่า ได้จ้างอดีตพนักงานของแอปเปิลพร้อมกับขโมยข้อมูลความลับทางการค้า แต่ล่าสุดมีการเจรจาแล้ว</p>\n<p>โดยข้อมูลเอกสารของศาลชั้นต้น เขตทางตอนเหนือของแคลิฟอร์เนีย ระบุว่า แอปเปิลและ Rivos ได้เจรจาข้อตกลงที่อาจนำไปสู่การยุติคดีฟ้องร้อง โดย Rivos ยินยอมให้แอปเปิลตรวจสอบการออกแบบระบบ ตลอดจนการดำเนินงานต่าง ๆ</p>\n<p>ในตอนที่แอปเปิลฟ้องว่า Rivos จ้างพนักงานพร้อมกับขโมยความลับทางการค้านั้น Rivos ก็ทำการฟ้องกลับแอปเปิลเช่นกัน โดยระบุว่าแอปเปิลพยายามกีดกันไม่ให้อดีตพนักงาน ย้ายไปทำงานที่บริษัทใหม่ได้ง่าย เป็นวิธีการกีดกันการแข่งขันในตลาดรูปแบบหนึ่ง</p>\n<p>ในตอนนี้การพิจารณาถูกระงับชั่วคราว โดยทั้งสองบริษัทจะต้องสรุปหาข้อตกลงภายใน 15 มีนาคม</p>\n<p>ที่มา: <a href=\"https://www.engadget.com/apple-reaches-possible-settlement-with-the-startup-it-sued-for-trade-secret-theft-121513902.html\">Engadget</a></p>\n<p><img src=\"https://www.blognone.com/sites/default/files/externals/de1fd86a475c62458079b8ebbfbabb9f.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c360acb1389a31acaeb4c6d861642d660232d9e16671df27b84fc668667ddc86","category":"Thai"}