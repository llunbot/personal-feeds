{"title":"SiFive เผยข้อมูลคอร์ซีพียู RISC-V ตัวใหม่ ประสิทธิภาพดีขึ้น 50% เข้าใกล้ระดับ Arm","link":"https://www.blognone.com/node/125443","date":1635127101000,"content":"<div><div><div><p>SiFive บริษัทออกแบบซีพียู RISC-V เผยข้อมูลกับ The Register ถึงคอร์ซีพียูรุ่นใหม่ที่ยังไม่มีชื่อ ที่มีประสิทธิภาพดีกว่าคอร์ P550 ตัวที่แรงที่สุดของบริษัทในปัจจุบันอีก 50% ทำให้ประสิทธิภาพขึ้นมาใกล้เคียงกับ Arm Cortex-A78 มากขึ้นเรื่อยๆ</p>\n<p>คอร์ซีพียูตัวใหม่ยังใช้สถาปัตยกรรมคล้าย P550 แต่เพิ่มแคช L3 จาก 4MB เป็น 16MB และเพิ่มคล็อคสูงสุดเป็น 3.5GHz จากเดิม 2.4GHz, สามารถวางต่อกันได้สูงสุด 16 คอร์, รองรับแรม DDR5 และ PCIe 5.0 โดยจะเปิดตัวอย่างเป็นทางการในเดือนธันวาคม 2021 ซึ่งต้องรอดูตัวเลขประสิทธิภาพจริงๆ กันอีกที</p>\n<p>โมเดลธุรกิจของ SiFive ขายพิมพ์เขียวของคอร์ซีพียูให้ลูกค้าไปปรับแต่งเองได้ เช่น เพิ่มจีพียู เพิ่มหน่วยประมวลผล ML เพื่อทำเป็นชิป SoC ปัจจุบันบริษัทมีลูกค้ามากกว่า 100 ราย</p>\n<p>ที่มา - <a href=\"https://www.theregister.com/2021/10/21/sifive_riscv_cpu/\">The Register</a></p>\n<p><img src=\"https://www.blognone.com/sites/default/files/externals/37f528890a8f0205ff2533048ad4650d.jpg\" /></p>\n</div></div></div><div><div>Topics: </div><div><div><a href=\"/topics/sifive\">SiFive</a></div><div><a href=\"/topics/risc-v\">RISC-V</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a25598d1f50c5584ed2f7501a2482948731fae74a468abf36eb3d252b4e3438b","category":"Thai"}