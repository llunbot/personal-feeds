{"title":"DeepSeek ประกาศร่วมพัฒนาซอฟต์แวร์รัน LLM แบบโอเพนซอร์ส จะได้เอาเวลาไปพัฒนาโมเดลใหม่","link":"https://www.blognone.com/node/145855","date":1744691922000,"content":"<div><div><div><p>DeepSeek ประกาศแนวทางการพัฒนาซอฟต์แวร์รันโมเดลปัญญาประดิษฐ์ (inference engine) หลังจากก่อนหน้านี้บริษัทใช้ vLLM รุ่นพิเศษที่แก้ไขภายในเพื่อให้บริการ มาเป็นการทำงานร่วมกับโครงการโอเพนซอร์ส</p>\n<p>ก่อนหน้านี้ DeepSeek <a href=\"https://www.blognone.com/node/145004\">เปิดซอฟต์แวร์ที่เกี่ยวข้องกับระบบรันปัญญาประดิษฐ์จำนวนมาก</a> โดยซอฟต์แวร์มักเป็นการออปติไมซ์ประสิทธิภาพการรันปัญญาประดิษฐ์บนชิป NVIDIA Hopper ทาง DeepSeek ระบุว่าเคยพิจารณาว่าจะเปิดเอนจินออกมาทั้งชุด แต่พบปัญหา 3 ประการ</p>\n<ol>\n<li>โค้ด vLLM ของ DeepSeek แยกจากโครงการหลักมานาน และแก้ไขไปเยอะจนแปลงไปใช้งานอื่นๆ ได้ยาก</li>\n<li>ตัวเอนจินถูกออกแบบให้ผูกกับโครงสร้างพื้นฐานของ DeepSeek เอง รวมถึงระบบจัดการคลัสเตอร์ภายใน ทำให้นำไปใช้ที่อื่นได้ยาก</li>\n<li>ทีมงานไม่มีกำลังพอจะเป็นกำลังหลักในการดูแลโครงการโอเพนซอร์สขนาดใหญ่</li>\n</ol>\n<p>แนวทางหลังจากนี้ทาง DeepSeek จะทำงานร่วมกับโครงการโอเพนซอร์สเดิม (น่าจะเป็น vLLM แต่ไม่ได้ประกาศออกมา) โดยจะส่งโค้ดที่เป็นฟีเจอร์เฉพาะทางให้โครงการนำไปใช้ พร้อมกับเข้าไปช่วยออปติไมซ์เอนจินรันปัญญาประดิษฐ์ให้มีประสิทธิภาพสูงขึ้น</p>\n<p>แนวทางนี้จะทำให้เอนจินรันปัญญาประดิษฐ์แบบโอเพนซอร์ส สามารถรันโมเดลของ DeepSeek รุ่นใหม่ๆ ได้เต็มประสิทธิภาพตั้งแต่วันแรกที่ปล่อยโมเดลออกมาทำให้คนภายนอกนำโมเดลไปใช้งานได้ง่ายขึ้น</p>\n<p>ที่มา - <a href=\"https://github.com/deepseek-ai/open-infra-index/tree/main/OpenSourcing_DeepSeek_Inference_Engine\">GitHub:DeepSeek-AI</a></p>\n<p><img alt=\"No Description\" src=\"https://www.blognone.com/sites/default/files/externals/db0936b02272eed9ac71fd3550a608db.jpeg\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bed05ce7f3ee1b761cb820a5973a615ce8cceb56755da9418fb7abf77ec8a89f","category":"Thai"}