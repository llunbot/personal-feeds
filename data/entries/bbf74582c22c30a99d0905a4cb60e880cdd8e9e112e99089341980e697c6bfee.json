{"title":"CA Browser Forum ผ่านมติ จำกัดอายุใบรับรองเข้ารหัสเหลือ 47 วันหลังปี 2029","link":"https://www.blognone.com/node/145869","date":1744772170000,"content":"<div><div><div><p>CA Browser Forum ผ่านมติ SC-081 ที่เสนอโดยแอปเปิล, Sectigo, กูเกิล, และมอซิลล่า ระบุให้จำกัดอายุใบรับรองเข้ารหัสเหลือไม่เกิน 47 วัน ภายในเดือนมีนาคม 2029</p>\n<p>ข้อเสนอนี้เริ่มต้นโดย Clint Wilson วิศวกรผู้ดูแลโครงการ root certification authority ของแอปเปิล โดยข้อเสนอแรกระบุให้จำกัดเวลาเหลือ 45 วันแต่ก็มีการปรับแก้จนเป็น 47 วัน และขยายช่วงเวลาจากเดิมกำหนดเส้นตายไว้ปี 2027 เป็นปี 2029</p>\n<p>ผลการลงคะแนนฝั่งเบราว์เซอร์เห็นด้วยทั้งหมด ขณะที่ฝั่ง CA เห็นด้วย 25 เสียง งดออกเสียง 5 เสียง ไม่มีคนโหวตค้าน</p>\n<p>มตินี้รวมถึงการลดอายุการใช้ข้อมูลยืนยันเจ้าของชื่อ ให้เหลือเพียง 10 วัน ตามข้อเสนอเดิม ไม่มีการแก้ไขแต่อย่างใด</p>\n<p>มตินี้มีการถกเถียงค่อนข้างมาก ในกระทู้บน GitHub มีคนเข้าไปแสดงความไม่เห็นด้วยเป็นวงกว้าง ซึ่งก็น่าจะกระทบกับการทำงานขององค์กรจำนวนมากที่ยังติดตั้งใบรับรองด้วยมืออยู่ รวมถึงบางองค์กร (เช่น <a href=\"https://www.blognone.com/node/144655\">ธนาคารไทย</a>) ที่ยังใช้ Certification Pinning ซึ่งหากมีการเปลี่ยนใบรับรองบ่อยๆ แล้วยังทำ pinning ก็จะทำให้กระบวนการทำงานซับซ้อนขึ้นมาก</p>\n<p>ที่มา - <a href=\"https://groups.google.com/a/groups.cabforum.org/g/servercert-wg/c/9768xgUUfhQ\">CA Browser Forum</a></p>\n<p><img alt=\"No Description\" src=\"https://www.blognone.com/sites/default/files/externals/2d120d923694851cc9ea7fa865378627.jpeg\" /></p>\n</div></div></div><div><div>Topics: </div><div><div><a href=\"/topics/ca-browser-forum\">CA Browser Forum</a></div><div><a href=\"/topics/digital-certificate\">Digital Certificate</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbf74582c22c30a99d0905a4cb60e880cdd8e9e112e99089341980e697c6bfee","category":"Thai"}