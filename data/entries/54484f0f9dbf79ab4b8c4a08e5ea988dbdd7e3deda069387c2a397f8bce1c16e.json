{"title":"Samsung ไตรมาสล่าสุด ทำสถิติรายได้สูงสุดประจำไตรมาสอีกครั้ง จากธุรกิจ Memory","link":"https://www.blognone.com/node/123966","date":1627571324000,"content":"<div><div><div><p>ซัมซุงรายงานผลประกอบการของไตรมาสที่ 2 ปี 2021 รายได้รวม 63.67 ล้านล้านวอน เพิ่มขึ้น 20% จากช่วงเดียวกันในปีก่อน และเป็นสถิติรายได้สูงสุดของไตรมาสที่ 2 กำไรจากการดำเนินงานเพิ่มขึ้น 34% เป็น 12.57 ล้านล้านวอน และมีกำไรสุทธิ 9.63 ล้านล้านวอน</p>\n<p>ซัมซุงบอกว่าปัจจัยสำคัญที่ส่งผลบวกต่อรายได้และกำไร มาจากภาพรวมของตลาดหน่วยความจำที่ดีขึ้น มีความต้องการสูงทั้งจากพีซีและเซิร์ฟเวอร์ ซัพพลายเชนที่มีประสิทธิภาพ และโรงงานในเมืองออสตินที่กลับมาดำเนินการผลิตตามปกติ นอกจากนี้ราคาต่อหน่วยก็ปรับเพิ่มขึ้นอีกด้วย</p>\n<p>รายได้จากธุรกิจโทรศัพท์มือถือลดลงเมื่อเทียบกับไตรมาส 1 ของปีนี้ จากปัญหาชิ้นส่วนขาดแคลนเพราะโควิด-19 แต่ธุรกิจยังมีกำไรดี รวมทั้งมียอดขายที่เพิ่มขึ้นในกลุ่มแท็บเล็ต และอุปกรณ์สวมใส่</p>\n<p>ที่มา: <a href=\"https://news.samsung.com/global/samsung-electronics-announces-second-quarter-2021-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54484f0f9dbf79ab4b8c4a08e5ea988dbdd7e3deda069387c2a397f8bce1c16e","category":"Thai"}