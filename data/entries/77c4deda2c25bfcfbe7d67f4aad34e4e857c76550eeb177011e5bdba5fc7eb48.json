{"title":"Cyberpunk 2077 Phantom Liberty ขายได้ 4.3 ล้านชุด ดันรายได้ CD Projekt เพิ่ม 80%","link":"https://www.blognone.com/node/136995","date":1701261555000,"content":"<div><div><div><p>CD Projekt เปิดเผยยอดขายของเกม Cyberpunk 2077 ภาคเสริม Phantom Liberty ขายได้แล้ว 4.3 ล้านชุด เพิ่มขึ้นอีกพอสมควรจาก<a href=\"https://www.blognone.com/node/136106\">ตัวเลข 3 ล้านชุดเมื่อต้นเดือนตุลาคม</a></p>\n<p>ยอดขายเกมที่ดีทำให้รายได้ไตรมาส 3/2023 ของ CD Projekt เพิ่มขึ้นตามไปด้วย โดยมีรายได้เพิ่มขึ้นถึง 80% จากไตรมาสเดียวกันของปีก่อน</p>\n<p><a href=\"https://www.blognone.com/node/135855\">Phantom Liberty ถือเป็นการกอบกู้ชื่อเสียงของ Cyberpunk 2077 กลับมาได้อย่างเต็มภาคภูมิ คะแนนรีวิวเฉลี่ย 88/100</a> โดยบริษัทยอมรับว่า<a href=\"https://www.blognone.com/node/136662\">นำบทเรียนอันเจ็บปวดมาปรับปรุงภาคเสริมให้ดี</a></p>\n<p>โปรเจคใหญ่ถัดไปของ CD Projekt คือ<a href=\"https://www.blognone.com/node/136992\">เกม The Witcher ภาคใหม่โค้ดเนม Polaris ที่ตอนนี้มีทีมพัฒนาเกือบ 300 คนแล้ว</a> หลังบริษัทโยกคนจากโปรเจคเกม Cyberpunk มาช่วยงาน</p>\n<p>ที่มา - <a href=\"https://www.cdprojekt.com/en/wp-content/uploads-en/2023/11/cd-projekt-group-presentation-q3-2023-earnings.pdf\">CD Projekt</a>, <a href=\"https://www.ign.com/articles/cyberpunk-2077-phantom-liberty-passes-43-million-sales\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/7a40ff01d7fbabad28b3ed6268b4fa61.jpg\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77c4deda2c25bfcfbe7d67f4aad34e4e857c76550eeb177011e5bdba5fc7eb48","category":"Thai"}