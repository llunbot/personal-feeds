{"title":"สภาองค์กรผู้บริโภครายงาน ผู้เสียหายแอปดูดเงินชนะคดีธนาคารไม่ต้องจ่ายเงินที่คนร้ายดูดออกจากบัตรเงินสด","link":"https://www.blognone.com/node/144960","date":1740648272000,"content":"<div><div><div><p>สภาองค์กรผู้บริโภครายงานถึงคดีระหว่างลูกค้าธนาคารที่หลงติดตั้งแอปดูดเงินไปเมื่อปี 2023 โดยคนร้ายสามารถดูดเงินไปทั้งหมด 155,835 บาท ในจำนวนนี้คนร้ายอาศัยการกดเงินสด 100,000 บาท หลังจากนั้นบริษัทบัตรกรุงไทยจำกัดยื่นฟ้องร้องให้ชำระเงินจำนวนนี้  ฐานความผิดสัญญาชำระหนี้บัตรกดเงินสด</p>\n<p>คดีนี้สมาคมผู้บริโภคจังหวัดขอนแก่นเข้าช่วยเหลือด้านทนายให้ต่อสู้คดี โดยศาลแขวงจังหวัดขอนแก่นพิพากษายกฟ้องทำให้ผู้บริโภคไม่ต้องชำระหนี้ เนื่องจากไม่ได้กระทำด้วยตนเอง</p>\n<p>คดีนี้คงเป็นแนวทางเดียวกับ <a href=\"https://www.blognone.com/node/142060\">คดีเมื่อปี 2024</a> ที่คนร้ายอาศัยการเพิ่มวงเงินบัตรเครดิต และถอนเงินสดออกจากบัตรเครดิตหลังเหยื่อติดตั้งแอปดูดเงิน เพื่อให้ได้จำนวนเงินสูงสุด</p>\n<p>การโจมตีด้วยแอปดูดเงิน<a href=\"https://www.blognone.com/node/144776\">ลดลงจนหมดไปเมื่อเดือนมกราคมที่ผ่านมา</a> แต่คดีที่เกิดขึ้นไปแล้วก็น่าจะมีค้างอยู่ในศาลอีกจำนวนหนึ่ง ทางสภาองค์กรผู้บริโภคขอให้ผู้เสียหายติดต่อปรึกษา</p>\n<p>ที่มา - <a href=\"https://www.facebook.com/tccthailand/posts/pfbid0NQh6nYCkotCxFVerokWzFjBzuQHrWiJFJGKK2vEFNoEDPeGu9HfWdnJvNZCM8MVrl\">สภาองค์กรของผู้บริโภค</a></p>\n<p><img alt=\"No Description\" src=\"https://www.blognone.com/sites/default/files/externals/e520518dc42edc55ee9f214cf37a781e.jpg\" /></p>\n<p>ภาพโดย <a href=\"https://pixabay.com/photos/finance-stock-trading-day-trading-5771541/\">TheInvestorPost</a></p>\n</div></div></div><div><div>Topics: </div><div><div><a href=\"/topics/crime\">Crime</a></div><div><a href=\"/topics/scam\">Scam</a></div><div><a href=\"/topics/banking-0\">Banking</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50b5bf1c7664d35a8cbadc1634e6f8f378dbe8739c917f218bc4de970e8ae536","category":"Thai"}