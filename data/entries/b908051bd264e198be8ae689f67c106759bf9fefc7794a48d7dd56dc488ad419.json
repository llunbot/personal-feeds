{"title":"OSI ออกนิยามปัญญาประดิษฐ์โอเพนซอร์ส ต้องใช้งานได้โดยไม่ต้องขออนุญาต ไม่จำกัดการใช้งาน","link":"https://www.blognone.com/node/142820","date":1730169937000,"content":"<div><div><div><p>Open Source Initiative (OSI) หน่วยงานผู้ให้นิยามของซอฟต์แวร์โอเพนซอร์ส ประกาศนิยามของปัญญาประดิษฐ์โอเพนซอร์ส The Open Source AI Definition – 1.0 เพื่อให้อุตสาหกรรมเข้าใจตรงกันว่าการเป็นโอเพนซอร์ส (ตาม OSI) ต้องมีเงื่อนไขใดบ้าง</p>\n<p>แนวทางนิยามของ OSI สำหรับปัญญาประดิษฐ์นั้นไม่ต่างจากซอฟต์แวร์มากนัก แต่เพิ่มนิยามรายละเอียด แยกส่วน  เช่น ข้อมูลที่ใช้ฝึกนั้นต้องให้รายละเอียดเพียงพอ แม้จะไม่ต้องแชร์ข้อมูลออกมาเสมอไป, ตัวโค้ดที่ใช้รันต้องใช้สัญญาอนุญาตที่ OSI รองรับว่าเป็นโอเพนซอร์ส, และตัวพารามิเตอร์ต้องแจกในสัญญาอนุญาตที่ OSI รับรองเช่นกัน</p>\n<p>ด้วยนิยามเช่นนี้ทำให้โมเดล LLM ยอดนิยม ไม่ผ่านนิยามโอเพนซอร์สแทบทั้งหมด โดยโมเดลที่ผ่านนิยาม ได้แก่  Pythia (Eleuther AI), OLMo (AI2), Amber and CrystalCoder (LLM360), และ T5 (กูเกิล) ขณะที่โมเดลบางส่วนไม่ผ่านเพราะส่วนประกอบบางส่วนไม่ครบ เช่น Starcoder2 และ <a href=\"https://www.blognone.com/node/134122\">Falcon</a></p>\n<p>ที่มา - <a href=\"https://opensource.org/ai\">OSI</a></p>\n<p><img alt=\"No Description\" src=\"https://www.blognone.com/sites/default/files/externals/ad6063e14a978860a9a9cd817e9dd30e.png\" /></p>\n</div></div></div><div><div>Topics: </div><div><div><a href=\"/topics/open-source\">Open Source</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b908051bd264e198be8ae689f67c106759bf9fefc7794a48d7dd56dc488ad419","category":"Thai"}