{"title":"เกมการ์ด Marvel Snap ถูกแบนในอเมริกาตาม TikTok ด้วย - ผู้พัฒนาบอกเพิ่งทราบเหมือนกัน","link":"https://www.blognone.com/node/144209","date":1737276843000,"content":"<div><div><div><p>ประเด็น <a href=\"https://www.blognone.com/node/144206\">TikTok ถูกแบน</a>ในสหรัฐอเมริกายังมีเรื่องราวเพิ่มเติม เพราะนอกจากแอปในเครือ ByteDance เช่น TikTok, CapCut หรือ Lemon8 จะถูกแบนแล้ว แอปเกมการ์ด Marvel Snap ก็ถูกแบนจากการใช้งานและโดน<a href=\"https://apps.apple.com/us/app/marvel-snap/id1592081003\">ถอดจากสโตร์</a>ด้วย</p>\n<p>โดยผู้ใช้งาน Marvel Snap ในอเมริกาจะได้รับข้อความเตือนแบบเดียวกับใน TikTok เมื่อเปิดแอป ว่าแอปต้องปิดบริการตามกฎหมายสั่งแบนแอปในเครือ ByteDance</p>\n<p>อย่างไรก็ตาม Marvel Snap ไม่ใช่แอปที่ ByteDance เป็นเจ้าของโดยตรง <a href=\"https://www.blognone.com/node/135401\">เกมถูกพัฒนาโดยสตูดิโอ Second Dinner</a> แต่การจัดจำหน่ายนั้นทำโดย Nuverse บริษัทลูกของ ByteDance ที่ดูแลธุรกิจจัดจำหน่ายเกม และ<a href=\"https://www.blognone.com/node/136955\">ปิดตัวไปเมื่อปลายปี 2023</a> เลยทำให้เกม Marvel Snap ยังถูกโยงว่ามีส่วนเกี่ยวข้องกับ ByteDance ไปด้วยและถูกแบนตาม</p>\n<p>Second Dinner <a href=\"https://x.com/seconddinner/status/1880861537981944300\">บอกว่า</a>พวกเขาก็เซอร์ไพรส์กับเรื่องที่เกิดขึ้น แต่จะทำทุกทางเพื่อให้เกมกลับมาให้บริการได้ต่อไป</p>\n<p>ที่มา: <a href=\"https://www.neowin.net/news/marvel-snap-also-gets-banned-in-the-usa-due-to-its-link-with-bytedance/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/291ba20507c14d8921ad49fb0f98178d.jpg\" /></p>\n</div></div></div><div><div>Topics: </div><div><div><a href=\"/topics/marvel\">Marvel</a></div><div><a href=\"/topics/mobile-games\">Mobile Games</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abb499a465b94434d253056f5bbbea937e5de4a3d9b4f67d808e44739ea1da0c","category":"Thai"}