{"title":"เปิดตัว Dyson V12 Detect Slim เครื่องดูดฝุ่นไร้สาย รุ่นแรกที่มีเลเซอร์ตรวจจับฝุ่น ราคาเริ่มต้น 21,900 บาท","link":"https://www.blognone.com/node/124391","date":1629793841000,"content":"<div><div><div><p>Dyson เปิดตัวเครื่องดูดฝุ่นไร้สายรุ่นใหม่ Dyson V12 Detect Slim หัวแปรงดูดฝุ่นมีไดโอดเลเซอร์สีเขียว ช่วยฉายให้เห็นฝุ่นที่มองเห็นด้วยตาเปล่าได้ยาก เพื่อให้ทำความสะอาดได้ง่ายขึ้น หัวแปรงออกแบบใหม่ แถบแปรงเป็นทรงกรวย แบบ anti-tangle hair screw ลดการติดพันของเส้นผมและเส้นขนต่างๆ</p>\n<p>ที่หัวแปรงยังมีเซ็นเซอร์ Acoustic Piezo ที่จะใช้เส้นใยคาร์บอนไฟเบอร์ตรวจจับและคำนวณจำนวนอนุภาคฝุ่นที่เครื่องกำลังดูดอยู่ถึง 15,000 ครั้งต่อวินาที และไปแสดงขนาดและปริมาณฝุ่นที่เครื่องดูดได้บนจอ LCD</p>\n<p>Dyson V12 Detect Slim ใช้ระบบการกรองของ Dyson ดักจับอนุภาคที่มีขนาดเล็กถึง 0.3 ไมครอนได้ 99.99% รวมถึงมีเทคโนโลยีไซโคลนของ ดูดฝุ่นได้ลึกขึ้น และเก็บกักฝุ่นไม่ให้ฟุ้งกลับออกมาด้านนอก</p>\n<p>Dyson V12 Detect Slim วางแล้ววันนี้ มีสามรุ่นคือ Fluffy แถม 1 หัวดูดทำความสะอาดและ 5 อุปกรณ์เสริม ราคา 21,900 บาท รุ่น Total Clean มีหัวทำความสะอาดไดเร็คไดรฟ์สำหรับพรม เพิ่มเข้ามา ราคา 24,900 บาท และ รุ่น Absolute Extra มีทุกอย่างของรุ่นก่อนหน้า เพิ่มแท่นวางแบบตั้งพื้น และแบตเตอรี่เสริม ราคา 28,900 บาท</p>\n<p>ดูรายละเอียดเพิ่มเติมได้ที่ <a href=\"https://www.dyson.co.th/\">Dyson.co.th</a></p>\n<p><img src=\"https://www.blognone.com/sites/default/files/externals/1edc612e62ec51138f2aeb44d249639d.jpg\" /><img src=\"https://www.blognone.com/sites/default/files/externals/006ad910f4cddcc58d6f3c36bcb1eb94.jpg\" /></p>\n<p>ที่มา - จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/dyson\">Dyson</a></div><div><a href=\"/topics/vacuum-cleaner\">Vacuum Cleaner</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cae97d9042f841c75e277d213ed452e72cd61b912d541822c013928956cf54f1","category":"Thai"}