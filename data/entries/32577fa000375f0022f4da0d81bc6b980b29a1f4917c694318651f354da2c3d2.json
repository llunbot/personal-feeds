{"title":"ห้างในสหราชอาณาจักรหลายแห่งถูกโจมตีมาสองสัปดาห์แล้ว ต้องจำกัดการให้บริการ","link":"https://www.blognone.com/node/146230","date":1746248537000,"content":"<div><div><div><p>ห้างสรรพสินค้าในสหราชอาณาจักรหลายแห่งรายงานว่าถูกโจมตีไซเบอร์ โดยล่าสุดห้าง Harrods ยืนยันว่าถูกโจมตีเพื่อเข้าถึงระบบ แต่ยังสามารถดูแลความปลอดภัยได้ และต้องจำกัดการเชื่อมต่ออินเทอร์เน็ตเพื่อระมัดระวัง อย่างไรก็ดีตัวห้างยังให้บริการได้ รวมถึงบริการเว็บ harrods.com</p>\n<p>ก่อนหน้านี้ Will Thomas ผู้เชี่ยวชาญความปลอดภัยไซเบอร์ออกมาระบุว่ากลุ่มมัลแวร์เรียกค่าไถ่ <a href=\"https://www.sans.org/blog/defending-against-scattered-spider-and-the-com-with-cybercrime-intelligence/\">SCATTERED SPIDER</a> กำลังไล่โจมตีกลุ่มค้าปลีกในสหราชอาณาจักร โดยกลุ่มนี้เคยแฮกบริษัทขนาดใหญ่จำนวนมาก เช่น Twilio, Cloudflare, RiotGames, Coinbase โดยมักเริ่มจากการโจมตีทั้งการทำ SIM swap หรือส่งลิงก์ phishing</p>\n<p>ห้างที่ถูกโจมตีเช่นเดียวกันคือ M&amp;S ได้ถูกโจมตีเช่นกันตั้งแต่สัปดาห์ที่แล้ว จนส่งผลให้ต้องปิดบริการจ่ายเงินผ่านบัตรเครดิตไร้สัมผัส หรือปิดบริการ click &amp; collect ตลอดจนปิดบริการร้านค้าออนไลน์ไป ขณะที่ Co-op จำกัดการเข้าถึงระบบภายนอกสำนักงานเพื่อป้องกันล่วงหน้า รวมถึงการปิดบริการ VPN ไปเลยในช่วงนี้ พนักงานต้องเข้าไปทำงานในร้าน Co-op</p>\n<p>ที่มา - <a href=\"https://www.theregister.com/2025/05/02/ncsc_steps_in_as_harrods/?td=rt-3a\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/3b1287b3848138f890edb803e878f737.jpg\" /></p>\n<p>ภาพโดย <a href=\"https://pixabay.com/illustrations/hacker-hacking-theft-cyber-malware-5027679/\">Hnnng</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32577fa000375f0022f4da0d81bc6b980b29a1f4917c694318651f354da2c3d2","category":"Thai"}