{"title":"Europol ทลายบริการ LabHost สร้างเว็บธนาคาร/ไปรษณีย์ปลอมทั่วโลก ค่าบริการเดือนละหมื่น","link":"https://www.blognone.com/node/145964","date":1745217052000,"content":"<div><div><div><p>Europol หรือตำรวจของสหภาพยุโรปประกาศทลายบริการ  phishing-as-a-service สร้างเว็บหลอกเอารหัสผ่านอย่างง่ายที่เปิดให้บริการมาหลายปี มีลูกค้ากว่าหมื่นราย รวมเว็บหลอกลวงมากกว่า 40,000 โดเมน</p>\n<p>ลูกค้าแต่ละรายจ่ายค่าบริการเริ่มต้นเดือนละ 179 ดอลลาร์สหรัฐฯ หรือประมาณ 6,000 บาท จะสามารถสร้างเว็บหลอกลวงของธนาคารหรือไปรษณีย์ต่างๆ ทั่วโลกจากตัวเลือก 170 เว็บไซต์ได้ทันที นอกจากนี้ยังมีโปรแกรม LabRat สำหรับมอนิเตอร์เหยื่อว่าถูกหลอกหรือยัง เพื่อดึง OTP ล็อกอินขั้นตอนที่สองไปใช้งานได้ทันที</p>\n<p>ค่าบริการ LabHost มี 3 ระดับ เพิ่มขึ้นตามปริมาณเว็บหลอกลวงที่เปิดได้ และจำนวนองค์กรที่ต้องการปลอมเว็บ หากจ่ายแพ็กเกจใหญ่ก็จะมีตัวเลือกมาก อย่างไรก็ดีข้อมูลที่เปิดเผยมาระบุว่า LabHost ยังไม่มีบริการปลอมเว็บในไทย</p>\n<p>ที่มา - <a href=\"https://www.europol.europa.eu/media-press/newsroom/news/international-investigation-disrupts-phishing-service-platform-labhost\">Europol</a>, <a href=\"https://www.trendmicro.com/en_th/research/24/d/labhost-takedown.html\">Trend Micro</a><br />\n<img alt=\"No Description\" src=\"https://www.blognone.com/sites/default/files/externals/1aa6be964cb6bd13e88f48a634692c2b.png\" /></p>\n</div></div></div><div><div>Topics: </div><div><div><a href=\"/topics/europol\">Europol</a></div><div><a href=\"/topics/crime\">Crime</a></div><div><a href=\"/topics/phishing\">Phishing</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e757cb9bc11df7fd282c6e66d9ad53c2bfbeff12f12ffb5d8d2139b13dd33ed4","category":"Thai"}