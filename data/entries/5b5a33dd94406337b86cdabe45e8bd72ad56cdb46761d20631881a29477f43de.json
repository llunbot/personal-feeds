{"title":"ยอดขายเกมในยุโรปพุ่งสูงในเดือนกุมภาพันธ์ Helldivers 2 ขายดีสุด FFVII Rebirth ได้อันดับ 3","link":"https://www.blognone.com/node/138790","date":1710850726000,"content":"<div><div><div><p>จากข้อมูลของ GSD ยอดขายเกมในยุโรปทั้งหมดในเดือนกุมภาพันธ์อยู่ที่ 16.74 ล้านชุด เพิ่มขึ้น 21.2% เมื่อเทียบกับเดือนกุมภาพันธ์ปีก่อน (ปีก่อนมี 4 สัปดาห์ แต่ปีนี้มี 5 สัปดาห์) Helldivers 2 เป็นเกมเป็นผู้นำด้านยอดขายเดือนนี้ ตัวเกมมียอดขายเพิ่มขึ้น 70% ในสัปดาห์ที่สอง และเพิ่มขึ้นอีก 3% ในสัปดาห์ที่สาม ยอดขายเริ่มชะลอตัวลงเล็กน้อยในสัปดาห์ที่สี่ที่ลดลงไป 28%</p>\n<p>10 อันดับเกมขายดีในยุโรปประจำเดือนกุมภาพันธ์ที่รวมทั้งยอดขายแผ่นเกม และดิจิทัลมีดังนี้</p>\n<ul>\n<li>Helldivers 2</li>\n<li>EA Sports FC 24</li>\n<li>Final Fantasy VII Rebirth</li>\n<li>Grand Theft Auto V</li>\n<li>Call of Duty: Modern Warfare 3</li>\n<li>Red Dead Redemption 2</li>\n<li>Hogwarts Legacy</li>\n<li>It Takes Two</li>\n<li>Skull and Bones</li>\n<li>Need for Speed: Heat</li>\n</ul>\n<p>Final Fantasy VII Rebirth แม้จะทำยอดขายได้เป็นอันดับ 3 แต่ถ้าเทียบกับภาค Remake ถือว่าขายได้น้อยกว่า 23% ในช่วงสัปดาห์แรก แต่ถ้าเทียบกับ Final Fantasy XVI ที่วางจำหน่ายเมื่อปีที่แล้วถือว่าขายดีกว่าประมาณ 4%</p>\n<p>ส่วนเกมที่หลุด 10 อันดับแรกที่วางขายในเดือนกุมภาพันธ์มี Suicide Squad: Kill The Justice League ได้อันดับที่ 12 ทำยอดขายแย่กว่าเกม Gotham Knights ที่วางขายเมื่อปี 2022 ในช่วง 5 สัปดาห์แรกของการวางจำหน่ายที่ 33% ในขณะที่เกมรีเมคอย่าง Mario vs Donkey Kong ได้อันดับ 15</p>\n<p>ด้านยอดขายเครื่องเกม PlayStation 5 ยังคงเป็นเครื่องเกมที่มีส่วนแบ่งสูงสุดในตลาดที่ 35% ตามด้วย Xbox Series X/S ที่ 29% ในขณะที่ Nintendo Switch อยู่ที่ 23% และปิดท้ายด้วย PC ที่ 13%</p>\n<p><img alt=\"No Description\" src=\"https://www.blognone.com/sites/default/files/externals/655eb1a7d9a5b0241978548618ee6a8b.png\" /></p>\n<p>ที่มา - <a href=\"https://www.gamesindustry.biz/european-game-sales-strong-in-february-thanks-to-helldivers-2-european-monthly-charts\">Game Industry</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/final-fantasy\">Final Fantasy</a></div><div><a href=\"/topics/suicide-squad\">Suicide Squad</a></div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b5a33dd94406337b86cdabe45e8bd72ad56cdb46761d20631881a29477f43de","category":"Thai"}