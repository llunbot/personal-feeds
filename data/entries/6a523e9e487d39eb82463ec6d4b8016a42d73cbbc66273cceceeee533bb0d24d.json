{"title":"สิงคโปร์บังคับหน่วยงานรัฐทุกหน่วยส่ง SMS หาประชาชนผ่านช่องทางเดียว ใช้ชื่อผู้ส่ง \"gov.sg\" ไม่มีชื่ออื่น","link":"https://www.blognone.com/node/140754","date":1720159884000,"content":"<div><div><div><p>รัฐบาลสิงคโปร์ประกาศความสำเร็จในการสั่งหน่วยงานกว่าร้อยหน่วยงานที่ต้องส่งข้อความหาประชาชน โดย SMS ทั้งหมดจะส่งผ่านระบบกลางด้วยชื่อผู้ส่ง \"gov.sg\" เท่านั้น เพื่อลดความเสี่ยงที่ประชาชนจะถูกหลอกจากคนร้ายปลอมตัวเป็นเจ้าหน้าที่รัฐ</p>\n<p>เนื่องจากหน่วยงานทั้งหมดต้องส่ง SMS ภายใต้ชื่อเดียวกันหมด ข้อความที่ส่งออกไปจะมีชื่อหน่วยงานที่ส่งข้อมูลอยู่ในข้อความเอง</p>\n<p>นอกจากการส่งข้อความด้วย Sender ID เดียวกันหมดเมื่อให้ประชาชนดูได้ง่ายแล้ว ผู้ให้บริการโทรศัพท์มือถือทุกรายในสิงคโปร์จะบล็อคข้อความทั้งหมดที่พยายามส่งข้อความเข้าสิงคโปร์โดยใช้ Sender ID คล้ายกับ gov.sg จากเดิมที่สิงคโปร์เคยสั่งให้ธุรกิจนอกสิงคโปร์ต้องมาลงทะเบียน Sender ID ก่อนแล้ว <a href=\"https://www.blognone.com/node/132407\">ไม่เช่นนั้นข้อความจะแสดงเป็น Likely SCAM</a> เตือนผู้ใช้ว่าอาจจะถูกหลอก</p>\n<p>ระบบนี้เพิ่งเปิดใช้งานเมื่อวันที่ 18 มิถุนายนที่ผ่านมา ก่อนจะเริ่มบังคับใช้งานเต็มระบบ 1 กรกฎาคม และตอนนี้มีการส่งข้อความไปแล้วมากกว่า 9 ล้านข้อความ</p>\n<p>ที่มา - <a href=\"https://www.straitstimes.com/singapore/more-than-9-million-smses-sent-through-new-govsg-sender-id-as-of-july-1\">Strait Times</a>, <a href=\"https://www.sms.gov.sg/\">sms.gov.sg</a></p>\n<p><img src=\"https://www.sms.gov.sg/_next/image?url=%2F_next%2Fstatic%2Fmedia%2Fbento01senderid.0a5021c0.png&amp;w=1080&amp;q=75\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div><div><a href=\"/topics/sms\">SMS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a523e9e487d39eb82463ec6d4b8016a42d73cbbc66273cceceeee533bb0d24d","category":"Thai"}