{"title":"Parallels Desktop 20.2.0 รองรับการรันทดสอบ x86 บน Mac ที่เป็น Apple Silicon","link":"https://www.blognone.com/node/144143","date":1737011086000,"content":"<div><div><div><p>Parallels ซอฟต์แวร์ Virtualization บนระบบปฏิบัติการ macOS ที่นิยมสำหรับคนที่ต้องการรัน Windows ออกอัปเดต Parallels Desktop 20.2.0 โดยมีความสามารถใหม่ที่ผู้ใช้งานเรียกร้องมากคือสภาพแวดล้อม x86 บนเครื่องที่เป็น Apple Silicon</p>\n<p><a href=\"https://www.blognone.com/node/122189\">ก่อนหน้านี้</a> Parallels Desktop บนเครื่อง Mac Apple Silicon จำกัดการใช้งาน Windows หรือ Linux เฉพาะที่เป็นเวอร์ชัน Arm จึงมีข้อจำกัดโดยเฉพาะการทดสอบโปรแกรม 32-bit</p>\n<p>อัปเดตนี้ยังมีสถานะใช้งานเป็น Technology Preview โดยสามารถใช้ Mac ที่เป็น Apple Silicon รันทดสอบระบบปฏิบัติการบน x86_64 เช่น Windows 10, Windows 11, Windows Server 2019/2022 และ Linux บางรุ่นผ่าน Parallels Emulator หากผู้ใช้งานพบปัญหาสามารถรายงานกลับไปที่ Parallels ได้</p>\n<p>ที่มา: <a href=\"https://www.parallels.com/blogs/parallels-desktop-20-2-0/\">Parallels</a></p>\n<p><img alt=\"No Description\" src=\"https://www.blognone.com/sites/default/files/externals/c308db645656ae7d62a2f29d5dd64f92.png\" /></p>\n</div></div></div><div><div>Topics: </div><div><div><a href=\"/topics/parallels\">Parallels</a></div><div><a href=\"/topics/virtualization\">Virtualization</a></div><div><a href=\"/topics/apple-silicon\">Apple Silicon</a></div><div><a href=\"/topics/x86\">x86</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85a52ccecd0644f227e7994e086142f503a5df8c0e2129b82118e16d3a300b88","category":"Thai"}