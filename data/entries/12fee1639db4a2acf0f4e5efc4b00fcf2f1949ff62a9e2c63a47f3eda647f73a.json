{"title":"[ไม่ใช่ April Fools] Razer เปิดตัวถุงสวมนิ้วสำหรับเล่นเกมมือถือ ราคา 9.99 ดอลลาร์","link":"https://www.blognone.com/node/124787","date":1631766043000,"content":"<div><div><div><p>Razer เปิดตัวถุงสวมนิ้วสำหรับเล่นเกมมือถือ ช่วยให้จับสัมผัสได้ดีขึ้น กันลื่น ดูดซึมเหงื่อขณะเล่น ตัวถุงทำจากผ้าไนลอน 60% เส้นใยเงิน 35% และผ้าสแปนเด็กซ์ 5% หนาประมาณ 0.8 มิลลิเมตร น้ำหนักเบา ระบายอากาศได้ดี</p>\n<p>Razer Gaming Finger Sleeves เป็นผลิตภัณฑ์จริง ไม่ใช่มุกตลก April Fools วางขายบนเว็บไซต์ Razer จริง สนนราคา 9.99 ดอลลาร์ หรือราว 330 บาท</p>\n<p>ถึงจะดูตลกไปบ้าง แต่ปัจจุบันวงการเกมมือถือเป็นอีกวงการที่มีการใช้จ่ายสูง ใน<a href=\"https://www.prnewswire.com/news-releases/mobile-gaming-on-track-to-surpass-120b-spend-in-2021-301352612.html\">ระดับที่อาจเกิน 120 พันล้านดอลลาร์ในปี 2021</a> คงไม่ใช่เรื่องแปลกที่ Razer จะพยายามตีตลาดเกมมือถือด้วยผลิตภัณฑ์ที่หลากหลาย เพื่อดึงรายได้มากขึ้น</p>\n<p><img src=\"https://www.blognone.com/sites/default/files/externals/199166971d27c55106368ff009ac4f18.jpg\" /><img src=\"https://www.blognone.com/sites/default/files/externals/aeefe4eacce8b5a73e7aea6cfbbfce92.jpg\" /></p>\n<p>ที่มา - <a href=\"https://www.razer.com/gear-accessories/razer-gaming-finger-sleeve/\">Razer</a></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/gaming\">Gaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12fee1639db4a2acf0f4e5efc4b00fcf2f1949ff62a9e2c63a47f3eda647f73a","category":"Thai"}