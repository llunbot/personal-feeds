{"title":"เกมในแฟรนไชส์ Fallout หลายภาคมีจำนวนผู้เล่นเพิ่มขึ้น หลัง Fallout ฉบับทีวีซีรี่ส์ออกฉาย","link":"https://www.blognone.com/node/139258","date":1713346053000,"content":"<div><div><div><p>เกมในแฟรนไชส์ Fallout ทั้งเกม Fallout Shelter, Fallout New Vegas, Fallout 4 และ Fallout 76<br />\n มีจำนวนผู้เล่นเพิ่มขึ้นหลัง Fallout ฉบับทีวีซีรี่ส์ออกฉาย โดยมีรายละเอียดดังนี้</p>\n<ul>\n<li><strong>Fallout Shelter</strong> ทำรายได้รายวันเฉลี่ยอยู่ที่ 20,000 ดอลลาร์ (ประมาณ 753,800 บาท) พอซีรี่ส์ออกฉาย ตัวเกมทำรายได้เพิ่มขึ้นเป็น 80,000 ดอลลาร์ต่อวัน (ประมาณ 2,943,200 บาท) มียอดดาวน์โหลดเพิ่มขึ้น 20% ในช่วง 1 วันหลังซีรี่ส์ฉาย</li>\n<li><strong>Fallout New Vegas</strong> ก่อนซีรี่ส์ฉายผู้เล่นบน Steam เฉลี่ย 5,000 คนต่อวัน พอซีรี่ส์ฉาย ผู้เล่นเพิ่มขึ้นเฉลี่ยอยู่ที่ 20,000 คนต่อวัน</li>\n<li><strong>Fallout 4</strong> ก่อนซีรี่ส์ฉายมียอดผู้เล่นบน Steam อยู่ที่ประมาณ 20,000 คนต่อวัน พอซีรี่สฉาย ผู้เล่นเพิ่มขึ้นเฉลี่ยอยู่ที่ 80,000 คนต่อวัน</li>\n<li><strong>Fallout 76</strong> ก่อนซีรี่ส์ฉายมียอดผู้เล่นบน Steam อยู่ที่ประมาณ 10,000 คนต่อวัน พอซีรี่ส์ออกฉายปัจจุบันเกมมีผู้เล่นเฉลี่ยอยู่ที่ 40,000 คนต่อวัน</li>\n</ul>\n<p>คาดว่าหลังจากนี้เกม Fallout 4 น่าจะมีจำนวนผู้เล่นเพิ่มขึ้นอีกเนื่องจากตัวเกมจะได้รับการอัปเดตเป็น<a href=\"https://www.blognone.com/node/139195\">เวอร์ชัน Next-Gen</a> ปรับปรุงกราฟิก และเฟรมเรตบน PS5 และ Xbox Series X/S ส่วนฝั่งของพีซีก็ปรับปรุงให้รองรับจอภาพแบบ ultra-widescreen และรองรับการเล่นบน Steam Deck เต็มรูปแบบ ในวันที่ 25 เมษายนนี้</p>\n<p><img alt=\"No Description\" src=\"https://www.blognone.com/sites/default/files/externals/2e1680bc5570c5bd0b647ad180808873.png\" /></p>\n<p>ที่มา - SteamDB <a href=\"https://steamdb.info/app/22380/charts/#1m\">1</a>, SteamDB <a href=\"https://steamdb.info/app/1151340/charts/#all\">2</a>, SteamDB <a href=\"https://steamdb.info/app/377160/charts/\">3</a> และ <a href=\"https://insider-gaming.com/fallout-shelter-daily-revenue-up/\">Insider-Gaming</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6663286d8c7b1b25b629964717270e1269f851865f4bbe1837e1d1156c619b1","category":"Thai"}