{"title":"รวยจริง กูเกิลเปิด Gemini Pro ให้นักพัฒนาใช้งานผ่าน API ฟรีในช่วงทดสอบ ใช้ภาษาไทยก็ได้ ใส่ภาพก็ได้","link":"https://www.blognone.com/node/137212","date":1702485599000,"content":"<div><div><div><p>กูเกิลเปิดให้นักพัฒนาใช้งานโมเดลปัญญาประดิษฐ์ Gemini Pro รุ่นกลางที่ใช้งานใน Bard ตั้งแต่สัปดาห์ที่แล้ว  โดยนักพัฒนาสามารถใช้งานได้ฟรีทุกคนในช่วงทดสอบ จำกัดเพียงแค่ห้ามคิวรีเกิน 60 ครั้งต่อนาทีเท่านั้น</p>\n<p>โมเดลที่ปล่อยให้ใช้งาน มีทั้ง Gemini Pro ตัวปกติรองรับเฉพาะข้อความ รองรับ context ขนาด 32K และ Gemini Pro Vision ใส่ภาพประกอบได้ด้วย ความพิเศษของ Gemini Pro ที่ปล่อยให้ใช้งานผ่าน API คือมันรองรับภาษาอื่นๆ นอกจากภาษาอังกฤษ รวมทั้งหมด  38 ภาษา</p>\n<p>SDK ที่ปล่อยออกมานั้นเปิดให้นักพัฒนาสามารถใช้งานแบบ Generate Content ที่สร้างข้อความต่อจากข้อความที่ผู้ใช้ใส่ลงไป หรือแบบ Chat ที่เป็นการพูดคุยต่อๆ กัน โดยยังไม่มี API แบบ Agent แบบเดียวกับ Assistant API ของ OpenAI</p>\n<p>สำหรับการใช้งานแบบเสียเงิน จะเริ่มคิดเงินหลังบริการเข้าสู่สถานะ GA ในปีหน้า คิดค่าใช้งาน 0.25 ดอลลาร์ต่อ 1 ล้านตัวอักษร  2.5 ดอลลาร์ต่อ 1,000 ภาพสำหรับอินพุต และ 0.5 ดอลลาร์ต่อ 1 ล้านตัวอักษรสำหรับเอาท์พุต  </p>\n<p>ผู้ใช้สามารถใช้งานได้ทาง <a href=\"https://makersuite.google.com\">Google AI Studio</a> หรือ Vertex AI ใน Google Cloud</p>\n<p>ที่มา - <a href=\"https://blog.google/technology/ai/gemini-api-developers-cloud/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4e451abb565de7addb856037118f7724.png\" /></p>\n<p>Gemini Pro ตอบคำถามภาษาไทย</p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9c63ecea7d8d895eb41c3e13100257a008a20d747389f54bf89613ddbab8c32","category":"Thai"}