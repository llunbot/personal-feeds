{"title":"Reliance วางแผนสร้างดาต้าเซ็นเตอร์ที่ใหญ่ที่สุดในโลกในอินเดีย","link":"https://www.blognone.com/node/144296","date":1737711586000,"content":"<div><div><div><p>Reliance บริษัทยักษ์ใหญ่ของอินเดีย วางแผนสร้างดาต้าเซ็นเตอร์ในเมืองชัมนคร ประเทศอินเดีย ด้วยความจุ 3 กิกะวัตต์ สำหรับใช้งาน AI ที่มีความต้องการเพิ่มขึ้นต่อเนื่อง โดยค่าใช้จ่ายอยู่ที่ระหว่าง 2-3 หมื่นล้านดอลลาร์ฯ</p>\n<p>หากสร้างเสร็จ คาดว่าโครงการนี้จะกลายเป็นดาต้าเซ็นเตอร์ที่ใหญ่ที่สุดในโลก แซงหน้าดาต้าเซ็นเตอร์ในรัฐเวอร์จิเนียของ Microsoft ที่มีขนาดความจุ 600 เมกะวัตต์ หรือขนาดใหญ่ที่สุดในตอนนี้</p>\n<p>สำหรับดาต้าเซ็นเตอร์แห่งนี้ จะใช้ชิปของ NVIDIA หลังจากที่ <a href=\"https://www.blognone.com/node/135651\">Reliance และ NVIDIA ประกาศความร่วมมือ</a>เพื่อสร้างโครงสร้างพื้นฐานสำหรับแอปพลิเคชัน AI ในอินเดียในเดือนตุลาคมที่ผ่านมา</p>\n<p>ส่วนด้านพลังงานจะใช้พลังงานหมุนเวียนจากศูนย์พลังงานสีเขียวที่อยู่ติดกัน ซึ่งจะผลิตพลังงานแสงอาทิตย์ ลม และไฮโดรเจน</p>\n<p>นับตั้งแต่ที่ Reliance ระดมทุนได้มากกว่า 2.5 หมื่นล้านดอลลาร์ฯ ในปี 2020 จาก Meta, Google, Silver Lake และอีกมากมาย ทำให้ Reliance กลายเป็นผู้นำด้านค้าปลีกและโทรคมนาคมในอินเดีย รวมทั้งเป็นบริษัทที่มีมูลค่ามากที่สุดในประเทศ</p>\n<p>ที่มา: <a href=\"https://techcrunch.com/2025/01/23/reliance-plans-world-biggest-ai-data-centre-in-india-report-says/\">TechCrunch</a> และ NVIDIA</p>\n<p><img alt=\"alt=&quot;Reliance&quot;\" src=\"https://www.blognone.com/sites/default/files/externals/9a43a16a67247775a5008333370424a4.jpg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/reliance\">Reliance</a></div><div><a href=\"/topics/data-center\">Data Center</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d7d276ce40906b5326febb8042ac926d151e5dc9fffd413c342117a022a6533","category":"Thai"}