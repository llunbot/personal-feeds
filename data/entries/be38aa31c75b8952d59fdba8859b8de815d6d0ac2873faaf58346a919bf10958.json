{"title":"Gmail เพิ่มปุ่มอำนวยความสะดวก แทรกปุ่มเวลานัดที่ต้องการประชุมลงในอีเมลได้เลย","link":"https://www.blognone.com/node/135793","date":1695031018000,"content":"<div><div><div><p>Gmail เริ่มทยอยเปิดใช้ฟีเจอร์ใหม่ แสดงตารางนัดหมายจาก Google Calendar ที่แถบ sidebar ด้านข้าง ให้เราสามารถคลิกเลือกเวลาว่าง เพื่อส่งคำเชิญประชุมไปยังเพื่อนร่วมงานได้ทันที</p>\n<p>ฟีเจอร์นี้ออกมาอำนวยความสะดวกให้ผู้ใช้ Gmail ไม่ต้องสลับไปมาระหว่างแอพอีเมลและปฏิทินเพื่อนัดหมายคนอื่นทุกครั้งไป เพราะทุกอย่างสามารถทำได้จบจากหน้าเว็บ Gmail หน้าเดียว ประหยัดเวลากว่าเดิม</p>\n<p>วิธีการใช้คือกดไอคอนรูปปฏิทินในหน้าเขียนอีเมล เลือก Offer times you're free จากนั้นจะเห็น sidebar ด้านข้างโผล่ขึ้นมา เลือกสล็อตเวลาว่างที่ต้องการแล้วกดปุ่ม Add to email โดยในหน้าอีเมลจะเห็นหน้าจอ Proposed Times เมื่อผู้รับกดปุ่มแล้วก็ลงนัดหมายในปฏิทินได้เลย</p>\n<p><img alt=\"No Description\" src=\"https://www.blognone.com/sites/default/files/externals/fb0d5f5d00c534ce3fc31aec75012f97.png\" /></p>\n<p><img alt=\"No Description\" src=\"https://www.blognone.com/sites/default/files/externals/ab4b81c0970c5615eff11ee92e44ee84.png\" /></p>\n<p>ที่มา - <a href=\"https://blog.google/products/gmail/how-to-schedule-meetings-gmail/\">Google Blog</a></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google-calendar\">Google Calendar</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be38aa31c75b8952d59fdba8859b8de815d6d0ac2873faaf58346a919bf10958","category":"Thai"}