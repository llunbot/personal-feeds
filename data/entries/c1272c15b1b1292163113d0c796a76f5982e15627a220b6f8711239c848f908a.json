{"title":"โปรแกรมต้านโกงเกม Easy Anti-Cheat รองรับ Steam Deck แล้ว BattlEye กำลังตามมา","link":"https://www.blognone.com/node/124942","date":1632554241000,"content":"<div><div><div><p>จากประเด็นจุดอ่อนของ Steam Deck คือ<a href=\"https://www.blognone.com/node/123811\">ไม่รองรับเกมยอดนิยมหลายๆ ตัวโดยเฉพาะเกม FPS ชื่อดังทั้งหลาย</a> ด้วยเหตุผลหลักว่าระบบต้านโกง anti-cheat ยังไม่สามารถทำงานได้บนลินุกซ์</p>\n<p>ล่าสุด เราเริ่มเห็นพัฒนาการเรื่องนี้แล้ว โดย Epic Games ในฐานะเจ้าของเอนจินและเครื่องมือพัฒนาเกม ประกาศว่าระบบต้านโกง Easy Anti-Cheat (EAC) ของตัวเอง (ซื้อกิจการมาในปี 2018) รองรับลินุกซ์และแมคแล้ว แถมยังทดสอบความเข้ากันได้กับเลเยอร์ช่วยรันเกมวินโดวส์ทั้ง Wine และ Proton ด้วย เปิดทางให้เราได้เห็นเกมที่ใช้ EAC บนลินุกซ์ได้อีกมาก ตัวอย่างเกมที่ใช้ EAC ได้แก่ Apex Legends, Dead by Daylight, Fall Guys เป็นต้น</p>\n<p>ส่วนระบบต้านโกงอีกตัวคือ BattlEye ก็ยืนยันข้อมูลกับ The Verge ว่ากำลังพัฒนาให้รองรับ Steam Deck อยู่เช่นกัน ตัวอย่างเกมที่ใช้ BattlEye ได้แก่ PUBG, DayZ, Rainbow Six Siege เป็นต้น</p>\n<p><img src=\"https://www.blognone.com/sites/default/files/externals/2082f08914ab06e839b4ae03cce27f80.png\" /></p>\n<p>ที่มา - <a href=\"https://dev.epicgames.com/en-US/news/epic-online-services-launches-anti-cheat-support-for-linux-mac-and-steam-deck?sessionInvalidated=true\">Epic Games</a>, <a href=\"https://www.theverge.com/2021/9/23/22690670/epic-eac-anti-cheat-linux-valve-steam-deck-support-games\">The Verge</a></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1272c15b1b1292163113d0c796a76f5982e15627a220b6f8711239c848f908a","category":"Thai"}