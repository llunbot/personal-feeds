{"title":"Google Play Games จะนำเกมทั้งหมดจาก Android ให้เล่นบนพีซีเป็นค่าดีฟอลต์","link":"https://www.blognone.com/node/145264","date":1741925289000,"content":"<div><div><div><p><a href=\"https://www.blognone.com/node/126246\">Google Play Games ออกเวอร์ชันพีซีมาได้สักพักใหญ่ๆ</a> (เปิดตัวปี 2021 <a href=\"https://www.blognone.com/node/130024\">เปิดให้ใช้งานจริง 2022</a>) ตอนแรกมีเฉพาะเกมจาก Android เล่นบนวินโดวส์ แต่ภายหลังก็<a href=\"https://www.blognone.com/node/138666\">ขยายมาเป็นเกมพีซีแท้ๆ ด้วย</a></p>\n<p>ล่าสุดกูเกิลประกาศแผนการของ Google Play Games บนพีซีเพิ่มเติม ดังนี้</p>\n<ul>\n<li>Google Play Games บนพีซี จะเข้าสถานะ GA ปลดป้าย Beta ภายในปี 2025</li>\n<li>รองรับการเล่นเกมบนเครื่องที่ใช้ซีพียู AMD เทียบเท่ากับซีพียู Intel แล้ว</li>\n<li>นักพัฒนาเกมพีซี จะได้ใช้ <a href=\"https://play.google.com/console/about/programs/gpgonpc/\">Play Games PC SDK</a> เพื่อนำเกมมาแจกจ่ายบน Play Games (เรียกง่ายๆ ว่าเป็นคู่แข่งของ Steam) บริหารจัดการผ่าน Play Console ตัวอย่างเกมที่มาแล้วคือ Genshin Impact, Game of Thrones: Kingsroad, Sonic Rumble, ODIN: VALHALLA RISING</li>\n<li>เกมจาก Android บน Google Play Games จะเปิดให้เล่นบนพีซี <strong>เป็นดีฟอลต์</strong> นักพัฒนาที่ไม่ต้องการทำตลาดพีซี ต้องไป opt-out เอง โดยเกมจะแสดงป้ายสถานะเป็น playable (เล่นได้) และ optimized (ปรับแต่งมาเพื่อพีซี)</li>\n<li>เพิ่ม game sidebar สำหรับปรับแต่งการควบคุม วางปุ่มเสมือนบนหน้าจอ</li>\n<li>รองรับการเล่นเกมเดียวแบบ multi-account และเล่นพร้อมกันได้ (multi-instance)</li>\n</ul>\n<p>ที่มา - <a href=\"https://blog.google/products/google-play/google-play-android-gdc-2025/\">Google</a>,  <a href=\"https://android-developers.googleblog.com/2025/03/making-google-play-best-place-to-grow-pc-games.html\">Android Developers</a>, <a href=\"https://arstechnica.com/gadgets/2025/03/at-gdc-google-promises-more-pc-games-on-android-more-android-games-on-pc/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/142ccd339ec01a7f0d4e4219a6efaf7c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b13f8f2bd86582665e40f73f1b81e01a.jpeg\" /></p>\n</div></div></div><div><div>Topics: </div><div><div><a href=\"/topics/google-play-games\">Google Play Games</a></div><div><a href=\"/topics/games\">Games</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cdc5ec2e6f892ce983fd4d05582fa6abcc4baac14be6ee46ad791bf1880acc6","category":"Thai"}