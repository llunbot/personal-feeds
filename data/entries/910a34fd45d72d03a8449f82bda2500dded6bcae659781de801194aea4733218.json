{"title":"ซีอีโอ Telegram บอกจะให้ข้อมูลเช่น IP Address, เบอร์โทรศัพท์ หากรัฐบาลร้องขอตามกฎหมายอย่างถูกต้อง","link":"https://www.blognone.com/node/142144","date":1727138940000,"content":"<div><div><div><p>Pavel Durov ซีอีโอ Telegram เปิดเผยว่าบริการส่งข้อความนี้จะเริ่มรองรับการให้ข้อมูลผู้ใช้งานส่วน IP Address และหมายเลขโทรศัพท์ หากถูกร้องขอจากหน่วยงานรัฐอย่างถูกต้องตามกฎหมาย ซึ่ง Telegram ได้ปรับปรุงข้อกำหนดการให้บริการส่วนนี้ด้วย</p>\n<p>ที่ผ่านมา Telegram มีท่าทีไม่ตอบรับหรืออาจปฏิเสธทันทีเมื่อถูกหน่วยงานรัฐร้องขอข้อมูลผู้ใช้งาน ซึ่งเป็นเหตุผลหนึ่งที่ทำให้ Durov ถูก<a href=\"https://www.blognone.com/node/141722\">ทางการฝรั่งเศสจับกุม</a>เมื่อเดือนที่แล้ว</p>\n<p>นอกจากนี้ Telegram ก็กำลังพัฒนาระบบจัดการเนื้อหาบนแพลตฟอร์ม โดยใช้ทั้ง AI และคน ทำการลบเนื้อหาที่เป็นปัญหาออกจากผลการค้นหา ซึ่งก่อนหน้านี้ Telegram ได้<a href=\"https://www.blognone.com/node/141876\">เพิ่มเครื่องมือ</a>ให้ผู้ใช้งานสามารถกดรายงานเนื้อหาที่ผิดกฎหมายหรือไม่ปลอดภัยได้</p>\n<p>ที่มา: <a href=\"https://www.bloomberg.com/news/articles/2024-09-23/telegram-ceo-durov-says-app-to-provide-more-data-to-governments\">Bloomberg</a></p>\n<p><img src=\"https://www.blognone.com/sites/default/files/externals/7f4446072728482d26399dd4c85a31c5.png\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"910a34fd45d72d03a8449f82bda2500dded6bcae659781de801194aea4733218","category":"Thai"}