{"title":"ขอบันทึกเรื่องการลง สว. #สมัครเพื่อโหวต ไว้อ่านทีหลัง","link":"https://iannnnn.com/2024/3123","date":1718590003000,"content":"<figure><img loading=\"lazy\" width=\"1024\" height=\"768\" src=\"https://iannnnn.com/wordpress/wp-content/uploads/2024/06/1000051202-1024x768.jpg\" srcset=\"https://iannnnn.com/wordpress/wp-content/uploads/2024/06/1000051202-1024x768.jpg 1024w, https://iannnnn.com/wordpress/wp-content/uploads/2024/06/1000051202-300x225.jpg 300w, https://iannnnn.com/wordpress/wp-content/uploads/2024/06/1000051202-768x576.jpg 768w, https://iannnnn.com/wordpress/wp-content/uploads/2024/06/1000051202-1536x1152.jpg 1536w, https://iannnnn.com/wordpress/wp-content/uploads/2024/06/1000051202-2048x1536.jpg 2048w\" /></figure>\n\n\n\n<p></p>\n\n\n\n<p>นี่เป็นสิ่งที่จะรู้สึกเสียดายมากที่ไม่ได้ลงมาลุย และในทางกลับกัน มองอย่างเห็นแก่ตัวที่สุด การได้พบมิตรภาพใหม่ๆ (แบบจริงๆ ไม่ใช่แบบนางงาม) ตอนอายุปูนนี้ เฮ้ยมันเป็นประสบการณ์ที่วิเศษนะ</p>\n\n\n\n<p>ได้รู้จักคนที่ชาตินี้ไม่เคยคิดว่าจะได้เจอ ได้เข้าไปสัมผัส แก้ปัญหาเฉพาะหน้าในเกมพิสดาร ที่เชื่อเถอะว่าคนออกแบบก็ไม่ได้คิดว่ามันจะยุ่งขนาดนี้ ได้รู้จักมิติลึกลับมากมายที่มีอยู่จริง แต่เราไม่เคยเห็น<br />ก็ได้เห็นแล้ว และคุ้มค่ามาก</p>\n\n\n\n<p>นี่ยังไม่ได้พูดถึงการพบพลังของผู้คน ทั้งร่วมอุดมการณ์ ต่างอุดมการณ์ ไม่มีอุดมการณ์ ไม่มีเหี้ยอะไรก็มี หรือมีเหี้ยเยอะมากก็มี หวังดีต่อชาติ หวังดีต่ออนาคต หวังดีต่ออดีต หวังดีต่อตัวเองและพวกพ้องก็มี ซึ่งความหวังดีเหล่านั้นของแต่ละคน จะถูกเปลี่ยนแปรเป็นการกระทำแบบไหน</p>\n\n\n\n<p>จะมากันแบบแฟร์ๆ จะกลายร่างเป็นงูพิษ จะแทงตรง แทงหลัง มีหมด มีครบ</p>\n\n\n\n<p>เหมือนย่อประสบการณ์ชีวิตห้าปีสิบปี มารวมกันในสองสัปดาห์ โดยเฉพาะวันออกศึกจริง</p>\n\n\n\n<p>การเลือกรอบอำเภอที่ว่ามีเรื่องเล่านับร้อย พอเจอรอบจังหวัดเข้าไป คราวนี้นับพัน จนรอบอำเภอกลายเป็นสนามเด็กเล่นบุนวมปลอดภัยสำหรับคุณหนูไปเลย</p>\n\n\n\n<p>และทุกอย่างที่ว่ามา คือพิธีกรรมการคัดเลือกกลุ่มคนเข้าไปนั่งในเก้าอี้วุฒิสภา ที่สามารถกำหนดชะตาของประเทศได้ ให้คุณให้โทษ ให้ความหวัง ความฝัน ผลประโยชน์อีกมากมาย โดยที่ลูกหลานเราจะโตไปอยู่ท่ามกลางสิ่งที่คนเหล่านี้เป็นผู้กำหนด</p>\n\n\n\n<p>และเชื่อเถอะ ในสมรภูมิสุดโหดที่เราเพิ่งพลีชีพจากมา เรายังเห็นประกายความหวังอยู่ไม่น้อย</p>\n\n\n\n<p>ขอบคุณเมียที่อนุมัติงบ 2,500 บาท<br />ยอมสละเวลาอยู่กับลูกๆ แทนให้ตลอดที่ผ่านมา<br />ยอมรับได้กับการสูญเสีย productivity ดองงานสารพัด</p>\n\n\n\n<p>ตอนนี้ลีฟกรุ๊ปไลน์ที่มีแต่ใบหน้าผู้สูงวัยเป็นร้อยๆ พันๆ ฟลัดท่วมจออกมาหมดแล้ว</p>\n\n\n\n<p>ตั้งแต่พรุ่งนี้ไป เราจะกลับมา<br />กลับมาดูแลลูกเหรอ<br />เปล่า กลับมาอ่านการ์ตูน! เสี้ยนมาก<br />วันพีซ เชนซอว์แมน อาคาเนะ วางกองจนฝุ่นเกาะแล้ว</p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"7fff56ebce593ac1c5bc649491b04da363e2a8ff6263d66d0e13d4c50525d71f","category":"Thai"}