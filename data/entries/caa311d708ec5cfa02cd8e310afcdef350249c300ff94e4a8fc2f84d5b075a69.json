{"title":"NVIDIA ออกไดรเวอร์จีพียู Windows 11, ฟีเจอร์ใหม่ DLAA ใช้ AI ช่วยลบรอยหยัก","link":"https://www.blognone.com/node/124849","date":1632188923000,"content":"<div><div><div><p>NVIDIA ออกไดรเวอร์จีพียู GeForce สำหรับ Windows 11 อย่างเป็นทางการ เตรียมรับ Windows 11 ตัวจริงที่จะปล่อยในวันที่ 5 ตุลาคมนี้</p>\n<p>ไดรเวอร์ตัวนี้รองรับ <a href=\"https://www.blognone.com/node/115307\">DirectX 12 Ultimate</a> ซึ่งมีใช้ทั้งบน Windows 10/11, รองรับ<a href=\"https://www.blognone.com/node/123392\">ฟีเจอร์ Auto HDR ของ Windows 11</a>, ฟีเจอร์การจัดการหน้าต่างและหลายหน้าจอของ Windows 11, การรัน CUDA บน Windows Subsystem for Linux (WSL)</p>\n<p>ฟีเจอร์ฝั่งเกมของใหม่ที่น่าสนใจคือฟีเจอร์ DLAA (Deep Learning Anti-Aliasing) ดูจากชื่อแล้วน่าจะเดากันได้ว่าเป็นการนำเทคนิค AI แบบเดียวกับ DLSS มาใช้การลบเหลี่ยม-รอยหยัก (anti-alias) เพิ่มเติม เทคนิคนี้ไม่ได้ช่วยเรื่องประสิทธิภาพเหมือน DLSS แต่ช่วยให้ภาพสวยงามขึ้น ตอนนี้ยังใช้ได้ในเกมเดียวคือ Elder Scrolls Online และจะค่อยๆ ขยายผลไปยังเกมอื่นในอนาคต</p>\n<p>เกมใหม่ๆ ที่รองรับมีจำนวน 8 เกม เช่น Alan Wake Remastered, Deathloop, Diablo II Resurrected, Far Cry 6</p>\n<p><img src=\"https://www.blognone.com/sites/default/files/externals/78ec901909bcb105ab82a60ceb44863d.png\" /></p>\n<p>ที่มา - <a href=\"https://www.nvidia.com/en-us/geforce/news/windows-11-game-ready-driver/\">NVIDIA</a>, <a href=\"https://www.nvidia.com/en-us/geforce/news/nvidia-geforce-ready-for-windows-11/\">NVIDIA</a>, <a href=\"https://www.techradar.com/news/nvidia-dlaa-is-a-new-take-on-dlss-and-could-be-seriously-cool-for-rtx-gpus\">TechRadar</a>, <a href=\"https://www.pcgamer.com/uk/the-elder-scrolls-online-will-be-the-first-game-with-nvidias-new-dlaa-tech/\">PCGamer</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/windows-11\">Windows 11</a></div><div><a href=\"/topics/graphic\">Graphic</a></div><div><a href=\"/topics/driver\">Driver</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caa311d708ec5cfa02cd8e310afcdef350249c300ff94e4a8fc2f84d5b075a69","category":"Thai"}