{"title":"แรงจริงหรือจ้อจี้ ผลการทดสอบชิป A17 Pro จาก Geekbench แรงกว่า A16 Bionic เพียง 13-16% เท่านั้น","link":"https://www.blognone.com/node/135796","date":1695037200000,"content":"<div><div><div><p>ชิป A17 Pro เป็นชิปตัวใหม่จาก Apple ที่จะใช้งานใน iPhone 15 Pro และ 15 Pro Max ซึ่งเป็นชิปตัวแรกของ Apple ที่ใช้เทคโนโลยีการผลิตชิปแบบ 3 นาโนเมตรเป็นตัวแรกของ Apple จากการวัดประสิทธิภาพของชิปจากเว็บไซต์ Geekbench ระบุว่า A17 Pro มีความแรงกว่า A16 Bionic ใน Single Core อยู่ที่ 16% และ 13% สำหรับ Multi Core โดยมีคะแนนดังนี้</p>\n<p><img alt=\"No Description\" src=\"https://www.blognone.com/sites/default/files/externals/78d3f3bb60717504deddfc0f059a3ee6.jpg\" /></p>\n<p>A17 Pro</p>\n<ul>\n<li>ประสิทธิภาพ Single Core ได้ 2914 คะแนน</li>\n<li>ประสิทธิภาพ Multi Core ได้ 7199 คะแนน</li>\n</ul>\n<p>A16 Bionic</p>\n<ul>\n<li>ประสิทธิภาพ Single Core ได้ 2554 คะแนน</li>\n<li>ประสิทธิภาพ Multi Core ได้ 6709 คะแนน</li>\n</ul>\n<p>M2 (ใน iPad Pro)</p>\n<ul>\n<li>ประสิทธิภาพ Single Core ได้ 2495 คะแนน</li>\n<li>ประสิทธิภาพ Multi Core ได้ 9435 คะแนน</li>\n</ul>\n<p><em>รูปภาพจากเว็บ Geekbench</em><br />\n<img alt=\"No Description\" src=\"https://www.blognone.com/sites/default/files/externals/f751a7d62e5f40f930d4bcb256cec369.jpg\" /></p>\n<p>จะเห็นได้ว่าถ้าวัดแค่ประสิทธิภาพอย่างเดียว A17 Pro คะแนนหนี A16 Bionic ไม่เท่าไหร่ และถ้าเทียบกับชิป M2 ของ iPad Pro คะแนนของ Multi Core ฝั่ง M2 ยังนำอยู่ดี ทั้งนี้ทั้งนั้นการวัดประสิทธิภาพของ Geekbench อาจไม่ได้ครอบคลุมประสิทธิภาพทั้งหมด เนื่องจากยังมีอีกหลายปัจจัยเป็นตัวชี้วัดไม่ว่าจะเป็นเรื่องการจัดการพลังงาน หรือฟีเจอร์ใหม่ ๆ ที่เพิ่มเข้ามาในชิป</p>\n<p>เพราะในแง่สเปคของ A17 Pro ให้แรมมา 8GB (ใน A16 Bionic ให้มา 6GB), มีตัว Dedicated engines ที่ฝัง Codec วิดีโอ AV1, ProRes มาในชิป, USB Controller ที่รองรับความเร็วในการถ่ายโอนข้อมูลสูงสุด 10 GB/s และ GPU ที่รองรับ Ray Tracing ในระดับฮาร์ดแวร์ ซึ่งอาจจะต้องวัดประสิทธิภาพจากแอปเพิ่มเติมอย่างเช่น 3D Mark</p>\n<p>สำหรับ A17 Pro แอปเปิ้ลเคลมว่าเป็นชิปที่มี GPU ระดับโปรถึงขั้นให้สตูดิโอเกมระดับ AAA พาเกมดัง ๆ มาลงอย่าง <a href=\"https://www.blognone.com/node/135712\">Assassin’s Creed Mirage, Death Stranding, Resident Evil 4 Remake และ Resident Evil: Village</a> ซึ่งพอเกมดังกล่าววางขาย App Store อาจต้องมาวัดประสิทธิภพากันอีกทีว่าเล่นได้กี่เฟรม และความละเอียดเท่าไหร่</p>\n<p>ที่มา - <a href=\"https://9to5mac.com/2023/09/15/a17-pro-vs-a16-bionic-comparison/\">9to5Mac</a></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"441f7ef7cbcdc3a3f1843acdf7b0a062aebfee7c8c38dfe320e7db487d341b82","category":"Thai"}