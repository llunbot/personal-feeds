{"title":"นิ้วเบียดเป็นเหตุ รถไฟฟ้า Rivian อัพเดตซอฟต์แวร์ OTA ผิด บางเคสอาจต้องเปลี่ยนอะไหล่แก้ปัญหา","link":"https://www.blognone.com/node/136751","date":1700024592000,"content":"<div><div><div><p>เรื่องมีอยู่ว่า Rivian บริษัทรถยนต์ไฟฟ้าที่เน้นการพัฒนารถ SUV และรถกระบะ ได้ออกอัพเดตซอฟต์แวร์ระบบแบบ OTA 2023.42 ให้กับผู้ใช้งาน ระบุว่าเป็นการปรับปรุงระบบล็อก/ปลดล็อก แต่พบปัญหาหลังอัพเดต จนทำให้ Rivian ต้องถอดการอัพเดตนี้</p>\n<p>Rivian <a href=\"https://www.reddit.com/r/Rivian/comments/17usikn/202342_ota_update_issue/\">ชี้แจง</a>ว่าปัญหาที่เกิดขึ้นจากนิ้วเบียด (Fat Finger) ทำให้ปล่อยซอฟต์แวร์ผิดเวอร์ชันบิ้วด์ และออกใบรับรองความปลอดภัยผิด ผลกระทบเกิดขึ้นกับรถรุ่น R1T และ R1S โดยระบบข้อมูลและความบันเทิงในรถ (Infotainment) ไม่สามารถใช้งานได้แม้จะรีเซต ขณะที่การขับขี่และส่วนติดต่อกับแอปมือถือยังทำงานได้ตามปกติ</p>\n<p>Rivian ไม่ได้เปิดเผยจำนวนรถที่ได้รับผลกระทบ แต่บอกว่าจะติดต่อรถที่ได้อัพเดตซอฟต์แวร์ผิดตัวไปเป็นกรณีเพื่อหาทางแก้ปัญหา ซึ่งบอกว่าบางเคสอาจต้องขับรถมาเปลี่ยนอะไหล่เลย</p>\n<p>ที่มา: <a href=\"https://techcrunch.com/2023/11/14/a-software-update-bricked-rivian-infotainment-systems/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/b0c7d0dceecf7681a3f00fd9d5a96d08.jpg\" /></p>\n</div></div></div><div><div>Topics: </div><div><div><a href=\"/topics/rivian\">Rivian</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f76ddd9453e4f745f0b4b7fa5d0e17418e02d44ee7fd245f107d45d43af0dc3d","category":"Thai"}