{"title":"AIS Fibre3 ชดเชยเน็ตล่ม ลดค่าบริการ 2 วัน ให้ AIS POINTS 100 แต้ม","link":"https://www.blognone.com/node/141567","date":1724310099000,"content":"<div><div><div><p>AIS Fibre3 ประกาศมาตรการชดเชยแล้ว จากกรณีที่ผู้ใช้บริการพบเจอปัญหาใช้งานอินเทอร์เน็ตไม่ได้ในบางพื้นที่บริการ แม้ทำการเปิดปิดเร้าเตอร์แล้วก็ตาม</p>\n<p>AIS ระบุผ่านบัญชี Facebook อย่างเป็นทางการว่า “AIS Fibre3 ขออภัยอย่างสูง จากกรณีที่ลูกค้าไม่ได้รับความสะดวกจากการใช้บริการบางพื้นที่ในช่วงที่ผ่านมา โดยขณะนี้ระบบได้รับการแก้ไขเรียบร้อยและการใช้งานกลับมาเป็นปกติแล้ว”</p>\n<p><strong>AIS Fibre3 ประกาศมอบการชดเชยให้ลูกค้าที่ได้รับผลกระทบ ดังนี้</strong></p>\n<ul>\n<li>ปรับลดยอดค่าบริการ 2 วัน ในรอบบิลถัดไป</li>\n<li>AIS POINTS 100 คะแนน</li>\n</ul>\n<p>เมื่อได้ปรับลดยอดและมอบคะแนนให้ลูกค้าแล้ว จะมี SMS ยืนยันส่งมาให้</p>\n<p>พร้อมแนะนำเพิ่มเติมเบื้องต้นว่า หากยังพบปัญหาการใช้งาน AIS Fibre3 และ AIS PLAYBOX แนะนำให้ปิด-เปิดอุปกรณ์เราท์เตอร์และอุปกรณ์เชื่อมต่ออินเทอร์เน็ตอื่นๆ แล้วจึง ปิด-เปิด AIS PLAYBOX เพื่อให้สามารถกลับมาใช้บริการและรับชมคอนเทนต์ได้ตามปกติ</p>\n<p>อ้างอิง: <a href=\"https://www.facebook.com/AIS/posts/934254845407997\">Facebook (AIS)</a></p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/8e01f98775a9e146f4c60876c788aaec.jpeg\" /></p>\n</div></div></div><div><div>Topics: </div><div><div><a href=\"/topics/ais-3bb-fibre3\">AIS 3BB Fibre3</a></div><div><a href=\"/topics/ais\">AIS</a></div><div><a href=\"/topics/telecom\">Telecom</a></div><div><a href=\"/topics/internet\">Internet</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba17c2e1b193f4c8781ebfea284f377e564a8f22dcbaa8faac7f0ad128a726cf","category":"Thai"}