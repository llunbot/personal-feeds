{"title":"Google Lens ค้นหาสภาพผิวหนังที่คล้ายกันจากภาพได้แล้ว","link":"https://www.blognone.com/node/134368","date":1686802708000,"content":"<div><div><div><p>Google Lens สามารถใช้ค้นหาสภาพผิวหนังที่คล้ายกันจากภาพได้แล้ว เพียงถ่ายภาพผิวหนังที่มีผื่นแปลก ๆ ไฝ ผมที่ร่วง ตุ่มบนริมฝีปาก หรือรอยนูนบนร่างกาย โดย Lens จะจับคู่รูปภาพสภาพผิวหนังที่คล้ายกัน รวมถึงยังระบุศัพท์ทางการแพทย์และสาเหตุการเกิด เพื่อใช้ค้นหาข้อมูลต่อไปได้</p>\n<p>อีกส่วนหนึ่งคือฟีเจอร์นำภาพจาก Google Lens ไปถามต่อใน Bard ที่<a href=\"https://www.blognone.com/node/133778\">เปิดตัวในงาน Google I/O ที่ผ่านมา</a>จะเริ่มใช้ได้ในสัปดาห์หน้า</p>\n<p>กูเกิลยังแนะนำถึงการใช้ Google Lens เพิ่มเติมในฟีเจอร์ใหม่ ๆ นอกเหนือจากการใช้งานค้นหารูปภาพเพียงอย่างเดียว เช่น การใช้ฟีเจอร์ Multisearch ค้นหาจากภาพร่วมกับคำค้น เช่น การหาเสื้อผ้าสไตล์ที่เราไปพบแต่คนละสี, การค้นเมนูอาหารแล้วกำหนดพื้นที่เพื่อหาร้านอาหารที่ขายเมนูเดียวกับในภาพแถวที่เราอยู่,ไปจนถึงการใช้ Google Lens ช่วยทำการบ้านด้วยฟิลเตอร์ “Homework help”</p>\n<p>ที่มา: <a href=\"https://www.androidcentral.com/apps-software/google-lens-identify-skin-conditions\">Android Central</a>, <a href=\"https://blog.google/products/google-lens/google-lens-features/\">Google</a></p>\n<p><img alt=\"alt=&quot;GoogleLens1&quot;\" src=\"https://www.blognone.com/sites/default/files/externals/3886acaf641f226aff4be97cfcc8de0d.png\" /><img alt=\"alt=&quot;GoogleLens2&quot;\" src=\"https://www.blognone.com/sites/default/files/externals/24f96f6497913566e8c7cec99ce6d35d.png\" /><img alt=\"alt=&quot;GoogleLens3&quot;\" src=\"https://www.blognone.com/sites/default/files/externals/a6e0429f6dbe497449020010d486d043.png\" /><img alt=\"alt=&quot;GoogleLens4&quot;\" src=\"https://www.blognone.com/sites/default/files/externals/dcda0539a0e0eb81b21e3a2604876911.png\" /></p>\n</div></div></div><div><div>Topics: </div><div><div><a href=\"/topics/google-lens\">Google Lens</a></div><div><a href=\"/topics/bard\">Bard</a></div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a762ebc490299587e69e202c383d0d3508f0f9e0db588787962d6d3a4e0d48de","category":"Thai"}