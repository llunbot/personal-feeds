{"title":"[Counterpoint] ปี 2023 ตลาดสมาร์ทโฟนพรีเมียมราคาสูง เติบโต 6% สวนทางกับตลาดรวม","link":"https://www.blognone.com/node/137456","date":1704208610000,"content":"<div><div><div><p>บริษัทวิจัยตลาด Counterpoint รายงานภาพรวมตลาดสมาร์ทโฟนระดับพรีเมียม (ราคาสูงกว่า 600 ดอลลาร์ หรือประมาณ 20,000 บาท) ในปี 2023 ซึ่งปีที่ผ่านมา ภาพรวมตลาดสมาร์ทโฟนหดตัวจากหลายปัจจัย แต่มีสมาร์ทโฟนกลุ่มพรีเมียมราคาสูงนี้ที่้ยังเติบโต โดยคาดว่าเติบโตประมาณ 6% จากปีก่อน ทำให้จำนวนส่งมอบทำสถิติสูงสุดอีกปี และคิดเป็นจำนวนเครื่องเกือบ 1 ใน 4 ที่ขายได้ทั้งหมด ส่วนมูลค่ายอดขายคิดเป็น 60% ของยอดขายรวม</p>\n<p>นักวิเคราะห์ของ Counterpoint ให้ความเห็นว่าตัวเลขที่ออกมานี้ สะท้อนพฤติกรรมผู้ซื้อที่เปลี่ยนไป โดยให้ความสำคัญกับสมาร์ทโฟนที่ใช้งานมากขึ้น เลือกจ่ายเงินมากขึ้นเพื่อให้ได้อุปกรณ์ที่คุณภาพสูง สามารถใช้งานได้นานมากขึ้น ในอีกมุมหลายคนก็ต้องการอัพเกรดสมาร์ทโฟนให้เป็นรุ่นล่าสุดเสมอด้วย ซึ่งในการขาย ก็มีโปรโมชันและโปรแกรมผ่อนชำระต่าง ๆ มารองรับสมาร์ทโฟนระดับบนอยู่แล้ว</p>\n<p>ในตลาดสมาร์ทโฟนกลุ่มนี้ แอปเปิลครองส่วนแบ่งมากเป็นอันดับ 1 ที่ 71% แต่ก็ลดลงจากปีก่อน 2022 ซึ่งอยู่ที่ 75% ตามด้วยอันดับ 2-5 คือ ซัมซุง (17%), หัวเหว่ย (5%), Xiaomi (2%) และ OPPO (1%)</p>\n<p>ที่มา: <a href=\"https://www.counterpointresearch.com/insights/global-premium-smartphone-market-continues-record-growth-2023/\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/e02b8b46a3d575efced8f9647df6865e.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02322512cd0756be5be14b8458325dbe5926720e788939743223a0b49e100a76","category":"Thai"}