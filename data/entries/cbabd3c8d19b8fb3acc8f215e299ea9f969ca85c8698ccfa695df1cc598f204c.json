{"title":"Elon Musk มีแผนนำตัวเลขจำนวน Retweet, Reply, Like แต่ละโพสต์ใน X/Twitter ออกจากหน้าฟีด เหลือแค่ View Count","link":"https://www.blognone.com/node/138591","date":1709857101000,"content":"<div><div><div><p>Elon Musk เจ้าของแพลตฟอร์มโซเชียล X หรือชื่อเดิม Twitter เปิดเผยแผนการเปลี่ยนแปลงข้อมูลที่แสดงในหน้าฟีดผู้ใช้งานแบบใหม่ โดยประเด็นสำคัญคือเขาจะตัดตัวเลขจำนวน Like, Repost (Retweet), Reply ออกไปให้หมด เหลือเพียงตัวเลขเดียวที่แสดงคือยอดวิว (View Count)</p>\n<p>Musk ให้ข้อมูลนี้ผ่านการตอบหลายโพสต์ของผู้ใช้งาน ซึ่งสามารถสรุป<strong>แนวทาง</strong>ที่น่าจะเกิดขึ้นดังนี้</p>\n<ul>\n<li>ตัวเลขจำนวน Like, Repost (Retweet), Reply ของแต่ละโพสต์-ทวีต จะไม่แสดงในหน้าฟีดหลัก</li>\n<li>ตัวเลขที่ยังคงแสดงต่อไปคือจำนวนวิว (View Count) โดยย้ายตำแหน่งไปอยู่ตรงมุมบนขวา ถัดจากวันที่โพสต์</li>\n<li>ผู้ใช้งานยังดูจำนวน Like, Repost (Retweet), Reply แต่ละโพสต์ได้ โดยต้องคลิกเข้าไปดูที่โพสต์นั้น ๆ</li>\n<li>เพิ่มทางลัด ปัดขวาโพสต์เพื่อ Reply, ปัดซ้ายเพื่อ Like, กดค้างเพื่อเรียกคำสั่งอื่น</li>\n</ul>\n<p>Musk ให้เหตุผลของการเปลี่ยนแปลงที่จะเกิดขึ้นนี้ ว่าเขาอยากทำมันมาเป็นปีแล้ว เขาต้องการให้ X <strong>สะอาดตา</strong>มากขึ้น</p>\n<p>ข้อมูลนี้ทำให้ผู้ใช้งาน X จำนวนไม่น้อยไม่เห็นด้วย และเรียกร้องให้ Musk ทำแบบหลายครั้งที่เขาทำคือเปิดโพลล์สอบถามความเห็นผู้ใช้งานก่อน ซึ่งต้องดูต่อไปว่าจะเป็นอย่างไร</p>\n<p>ที่มา: <a href=\"https://gizmodo.com/elon-musk-plan-remove-like-counts-twitter-x-1851315244\">Gizmodo</a></p>\n<p><img alt=\"No Description\" src=\"https://www.blognone.com/sites/default/files/externals/a5f93effd906d48be3baf3b96058393a.jpg\" /></p>\n<blockquote><p>Just time &amp; viewcount in the upper right, nothing on the bottom. Swipe right to reply, left to favorite, tap &amp; hold for all other actions. Very clean.</p>\n<p>— Elon Musk (@elonmusk) <a href=\"https://twitter.com/elonmusk/status/1765657501851124200?ref_src=twsrc%5Etfw\">March 7, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbabd3c8d19b8fb3acc8f215e299ea9f969ca85c8698ccfa695df1cc598f204c","category":"Thai"}