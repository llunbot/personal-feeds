{"title":"Cisco ซื้อกิจการ Epsagon มาเสริมแพลตฟอร์ม Full-Stack Observability","link":"https://www.blognone.com/node/124222","date":1628870388000,"content":"<div><div><div><p>Cisco ประกาศซื้อกิจการ Epsagon ผู้พัฒนาเครื่องมือตรวจสอบการทำงานของแอพพลิเคชัน ที่โดดเด่นเรื่องแอพพลิเคชันบนสภาพแวดล้อมทั้งคอนเทนเนอร์ และเซิร์ฟเวอร์เลส เพื่อนำมาเสริมกับบริการแพลตฟอร์ม Full-Stack Observability ของ Cisco เอง</p>\n<p>ดีลดังกล่าวไม่มีการเปิดเผยมูลค่าอย่างเป็นทางการ แต่ทาง CRN ให้ข้อมูลว่าอยู่ที่ราว 500 ล้านดอลลาร์</p>\n<p>Cisco อธิบายว่าแอพพลิเคชันเข้ามามีบทบาทในชีวิตผู้คนมากขึ้น องค์กรต้องการเครื่องมือที่ช่วยทั้งการพัฒนา ตรวจสอบ สเกล แอพพลิเคชันได้อย่างมีประสิทธิภาพ ซึ่งมาพร้อมกับความซับซ้อนของระบบที่มากขึ้น เครื่องมือตรวจสอบที่สามารถเข้าถึง เชื่อมโยงข้อมูลได้ในทุกจุดจึงมีบทบาทสำคัญ</p>\n<p>ก่อนหน้านี้ Cisco ได้ซื้อกิจการ <a href=\"https://www.blognone.com/node/89514\">AppDynamics</a>, ThousandEyes และ Intersight เพื่อมาเสริมกับแพลตฟอร์ม Full-Stack Observability ตามกลยุทธ์เน้นธุรกิจซอฟต์แวร์แบบ subscription ให้มากขึ้น</p>\n<p>ที่มา: <a href=\"https://www.crn.com/news/networking/cisco-to-buy-app-monitoring-specialist-epsagon-for-a-reported-500m\">CRN</a> และ <a href=\"https://blogs.cisco.com/news/12082021\">Cisco</a></p>\n<p><img src=\"https://www.blognone.com/sites/default/files/externals/770e40192de1a429494163a348c0240c.jpeg\" /></p>\n<p><img src=\"https://www.blognone.com/sites/default/files/externals/bbe3f03097aeaa025fc53d11682130bc.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15e06f5a490d8fd85417dd0edde3614671c66cbd36a9e6b8dfd8c27fe1c79a80","category":"Thai"}