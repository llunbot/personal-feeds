{"title":"Disney+ มีจำนวนสมาชิกล่าสุด 117.6 ล้านบัญชี - กลุ่มธุรกิจสตรีมมิ่งของดิสนีย์เริ่มมีกำไรแล้ว","link":"https://www.blognone.com/node/139633","date":1715122351000,"content":"<div><div><div><p>ดิสนีย์รายงานผลประกอบการประจำไตรมาส โดยได้รายงานจำนวนสมาชิก Disney+ ทั่วโลก เพิ่มขึ้นกว่า 6 ล้านบัญชี เป็น 117.6 ล้านบัญชีทั่วโลก ขณะที่ Hulu เพิ่มขึ้นเป็น 50.2 ล้านบัญชี และ ESPN+ มี 24.8 ล้านบัญชี</p>\n<p>ประเด็นสำคัญคือส่วนธุรกิจสตรีมมิ่ง (เรียกรวมว่า Direct-to-Consumer) มีกำไรจากการดำเนินงานเป็นครั้งแรก หลังจากที่ขาดทุนมาโดยตลอด รายได้เฉพาะส่วนนี้ 5,642 ล้านดอลลาร์ เพิ่มขึ้น 14% และมีกำไรจากการดำเนินงาน 47 ล้านดอลลาร์ ซึ่งดิสนีย์ให้เหตุผลว่ามาจากจำนวนสมาชิกที่เพิ่มขึ้น และราคาสมาชิกที่เพิ่มขึ้น</p>\n<p>Bob Iger ซีอีโอดิสนีย์ กล่าวว่าผลประกอบการในไตรมาสเติบโตดีจากธุรกิจสตรีมมิ่งและสวนสนุก</p>\n<p>ที่มา: <a href=\"https://www.cnbc.com/2024/05/07/disney-dis-earnings-q2-2024.html\">CNBC</a></p>\n<p><img src=\"https://www.blognone.com/sites/default/files/externals/e166bcf0a15c8a3c9a01e408053456ec.jpg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62f75c898ea3193fc5cf0fcd39af428f3c9cefa33e16d531b5d1c90292ed74dc","category":"Thai"}