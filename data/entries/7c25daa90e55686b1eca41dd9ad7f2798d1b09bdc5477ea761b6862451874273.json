{"title":"World ของ Sam Altman เปิดให้บริการ Proof of human ในประเทศไทย 3 จุด ยืนยันความเป็นมนุษย์ด้วยเครื่อง The Orb","link":"https://www.blognone.com/node/145242","date":1741856569000,"content":"<div><div><div><p><a href=\"https://www.blognone.com/node/134985\">World (รีแบรนด์จาก Worldcoin) ระบบยืนยันว่าเป็นมนุษย์จริงไม่ใช่ AI</a> ด้วยการสแกนม่านตากับเครื่อง The Orb เปิดตัวแล้วในประเทศไทย มีจุดเปิดให้บริการ 3 แห่งในกรุงเทพฯ โดย World คือหนึ่งในโปรเจกต์ของซีอีโอคนดังอย่าง Sam Altman</p>\n<p>จุดบริการทั้ง 3 แห่ง ได้แก่</p>\n<ul>\n<li>World Flagship ที่ชั้น 1 ศูนย์การค้า EmSphere</li>\n<li>ศูนย์บริการ NT แจ้งวัฒนะ</li>\n<li>ศูนย์บริการ NT ปทุมวัน</li>\n</ul>\n<p>ในอนาคตจะมีการขยายจุดให้บริการเพิ่มเติมเพื่อรองรับความต้องการที่เพิ่มขึ้น</p>\n<p>Alex Blania ซีอีโอและผู้ร่วมก่อตั้ง Tools for Humanity ซึ่งเป็นบริษัทที่คอยสนับสนุนด้านเทคโนโลยีให้กับ Worldcoin ได้เข้าร่วมงานเปิดตัวในประเทศไทย พร้อมให้สัมภาษณ์ว่าบริการ World’s Proof of Human ถูกออกแบบมาเพื่อยืนยันว่าผู้ใช้เป็นมนุษย์จริงโดยไม่ต้องจัดเก็บข้อมูลส่วนตัว จุดที่ต่างจากระบบการยืนยันตัวตนแบบเดิมคือการที่ World จะใช้หลัก Zero-Knowledge Proofsยืนยันว่าตัวเองเป็นมนุษย์จริงได้ โดยไม่ต้องเปิดเผยข้อมูลส่วนตัว ด้วยการสแกนม่านตากับเครื่อง The Orb</p>\n<p>ตอนนี้ World มีผู้ใช้ทั่วโลกแล้วมากกว่า 11 ล้านคน และให้บริการในกว่า 20 ประเทศ โดย Alex Blania เล่าเพิ่มเติมว่าภารกิจนี้ถือเป็นการจัดการกับปัญหาคือการที่เราไม่รู้เลยว่ากิจกรรมบนโลกออนไลน์นั้นมาจากคนจริง ๆ หรือ AI และบริการนี้จะเป็นส่วนหนึ่งที่ช่วยให้การหลอกลวงทางไซเบอร์ในประเทศไทยลดน้อยลง</p>\n<p><img alt=\"alt=&quot;The Orb&quot;\" src=\"https://www.blognone.com/sites/default/files/externals/f46a65014621177c6d41fe7c0b3be843.jpeg\" /><img alt=\"alt=&quot;World&quot;\" src=\"https://www.blognone.com/sites/default/files/externals/71606cac0b06224cee0e003c28c9e122.jpeg\" /></p>\n</div></div></div><div><div>Topics: </div><div><div><a href=\"/topics/worldcoin\">Worldcoin</a></div><div><a href=\"/topics/sam-altman\">Sam Altman</a></div><div><a href=\"/topics/cyber-security\">Cyber Security</a></div><div><a href=\"/topics/biometric\">Biometric</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c25daa90e55686b1eca41dd9ad7f2798d1b09bdc5477ea761b6862451874273","category":"Thai"}