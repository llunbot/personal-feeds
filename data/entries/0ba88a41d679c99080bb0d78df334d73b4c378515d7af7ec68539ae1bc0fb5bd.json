{"title":"StubHub แพลตฟอร์มรีเซลล์บัตรชมคอนเสิร์ต-กีฬา เตรียมไอพีโอเข้าตลาดหุ้นนิวยอร์ก","link":"https://www.blognone.com/node/145404","date":1742619542000,"content":"<div><div><div><p>StubHub ผู้ให้บริการมาร์เกตเพลสสำหรับซื้อขายต่อบัตรชมกิจกรรมกีฬา คอนเสิร์ต หรืออีเวนต์ต่าง ๆ ยื่นเอกสารไฟลิ่ง S-1 เพื่อนำบริษัทซื้อขายในตลาดหลักทรัพย์นิวยอร์กแล้ว โดยจะใช้ตัวย่อในการซื้อขาย STUB</p>\n<p>ข้อมูลจากไฟลิ่งระบุว่า StubHub มีรายได้ในปี 2024 1,770.6 ล้านดอลลาร์ ขาดทุน 2.8 ล้านดอลลาร์ ส่วนปี 2023 รายได้ 1,367.7 ล้านดอลลาร์ มีกำไรสุทธิ 405.2 ล้านดอลลาร์ ปัจจุบันมีลูกค้าที่ใช้บริการกว่า 200 ประเทศทั่วโลก มีบัตรกิจกรรมที่ขายในปีที่ผ่านมากว่า 40 ล้านใบ จากผู้ขายกว่า 1 ล้านรายบนแพลตฟอร์ม</p>\n<p>StubHub เริ่มให้บริการซื้อขายต่อบัตรชมกิจกรรมมาตั้งแต่ปี 2000 บริษัทถูกซื้อกิจการโดย eBay ที่มูลค่า 310 ล้านดอลลาร์ ในปี 2007 ต่อมาปี 2019 eBay ตัดสินใจ<a href=\"https://www.blognone.com/node/113332\">ขายกิจการ</a>ให้แพลตฟอร์มซื้อขายต่อบัตรชมกิจกรรมจากสวิตเซอร์แลนด์ Viagogo ด้วยมูลค่า 4.05 พันล้านดอลลาร์ ซึ่ง Viagogo นั้นมีผู้ก่อตั้งคือ Eric Baker ที่เป็นหนึ่งในผู้ร่วมก่อตั้ง StubHub ด้วย</p>\n<p>ที่มา: <a href=\"https://www.cnbc.com/2025/03/21/stubhub-files-for-ipo.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/cf4f58b602539597750095088872900a.jpeg\" /></p>\n</div></div></div><div><div>Topics: </div><div><div><a href=\"/topics/stubhub\">StubHub</a></div><div><a href=\"/topics/ipo\">IPO</a></div><div><a href=\"/topics/ticket-service\">Ticket Service</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ba88a41d679c99080bb0d78df334d73b4c378515d7af7ec68539ae1bc0fb5bd","category":"Thai"}