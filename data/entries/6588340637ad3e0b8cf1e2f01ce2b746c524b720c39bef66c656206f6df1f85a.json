{"title":"Silicon Roundabout","link":"https://markpeak.net/silicon-roundabout/","date":1632283961000,"content":"<p>อ่าน<a href=\"https://www.newstatesman.com/science-tech/2021/09/the-last-days-of-silicon-roundabout\">บทความใน New Statesman</a> พูดเรื่องจุดเปลี่ยนของพื้นที่ย่าน “Silicon Roundabout” ในลอนดอน เพราะกูเกิลประกาศถอนตัวย้ายออกไปจากย่านนี้</p>\n<p>ในบทความมีประเด็นถกเถียงว่าเป็นจุดสิ้นสุดของการผลักดัน Silicon Roundabout นับตั้งแต่ยุคของ David Cameron ในปี 2011 หรือเป็นสัญญาณว่า จำนวนบริษัทเทคโนโลยีในลอนดอนเติบโตมากพอ (จากปัจจัย FinTech ที่อาศัยพลังของย่านการเงินใน City of London) จนไม่ต้องสนใจการเกาะกลุ่มเป็นย่านแล้วกันแน่</p>\n<p>ว่าแต่ Silicon Roundabout อยู่ตรงไหน?</p>\n<div>\n\t\t\t<div>\n\t\t\t\t<a href=\"https://www.newstatesman.com/science-tech/2021/09/the-last-days-of-silicon-roundabout\">\n\t\t\t\t\t<img src=\"https://www.newstatesman.com/wp-content/uploads/sites/2/2021/09/GettyImages-505224900-scaled.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.newstatesman.com/science-tech/2021/09/the-last-days-of-silicon-roundabout\">\n\t\t\tThe last days of Silicon Roundabout\t\t</a>\n\t</div>\n\t<div>\n\t\t<a href=\"https://www.newstatesman.com/science-tech/2021/09/the-last-days-of-silicon-roundabout\">\n\t\t\t<p>Nearly a decade after David Cameron launched Tech City, Shoreditch has been dramatically transformed. But what is the initiative’s legacy?</p>\n\t\t</a>\n\t</div>\n\t<div>\n\t\t<img src=\"https://www.newstatesman.com/wp-content/uploads/sites/2/2021/07/cropped-TNS-favicon-1-150x150.png\" />\t\tNew Statesman\t</div>\n</div>\n<p>ผมเหยียบลอนดอนครั้งสุดท้ายในปี 2008 และมีโอกาสอาศัยอยู่ช่วงสั้นๆ 2-3 เดือน เลยตามไม่ทันแล้วเหมือนกันว่าอยู่ตรงไหน</p>\n<p>คำตอบคืออยู่ทางฝั่งตะวันออกเฉียงเหนือของลอนดอน ถ้าเอาแม่น้ำเทมส์เป็นที่ตั้ง ก็จะอยู่แถวๆ วิหารเซนต์ปอล ทาวเวอร์ออฟลอนดอน แล้วเหนือขึ้นไปจากนั้นนิดหน่อย ก็ยังถือว่าอยู่ในตัวเมืองชั้นในอยู่แหละ</p>\n<p>ตรงนั้นมีวงเวียนถนน Old Street (ชื่อช่างสวนทางกับวงการไอที) พอย่านเทคโนโลยีมาอยู่ตรงนี้เลยเรียกกันเล่นๆ ว่า Silicon Roundabout (สถานีรถไฟใต้ดินที่ผ่านคือ Old Street สายสีดำ ซึ่งไม่ค่อยได้นั่งเท่าไร เพราะอาศัยอยู่ฝั่งตะวันตกของลอนดอนมาตลอด)</p>\n<p>แถวนั้นยังมีย่าน Shoreditch ที่ติดๆ กันและเป็นที่ตั้งของบริษัทไอทีหลายแห่งเช่นกัน ชื่ออย่างเป็นทางการของย่านนี้เรียกว่า <a href=\"https://en.wikipedia.org/wiki/East_London_Tech_City\">East London Tech City</a></p>\n<p>หมายเหตุ: ในอังกฤษยังมีอีกย่านที่เรียกว่า <a href=\"https://en.wikipedia.org/wiki/Silicon_Fen\">Silicon Fen</a> เป็นธุรกิจไฮเทคที่อยู่ใกล้ๆ มหาวิทยาลัยเคมบริดจ์ด้วย บริษัทที่อยู่แถวนี้ก็อย่างเช่น Arm และ AstraZeneca</p>The post <a href=\"https://markpeak.net/silicon-roundabout/\">Silicon Roundabout</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"6588340637ad3e0b8cf1e2f01ce2b746c524b720c39bef66c656206f6df1f85a","category":"Thai"}