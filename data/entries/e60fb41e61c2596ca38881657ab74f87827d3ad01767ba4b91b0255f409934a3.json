{"title":"Twitter แก้ไขนโยบายการใช้งาน ยกเลิกการห้ามใช้คำโจมตี LGBTQ","link":"https://www.blognone.com/node/133498","date":1681974697000,"content":"<div><div><div><p>Twitter ถือว่าเป็นแพลตฟอร์มที่ขึ้นชื่อเรื่องการเปิดเสรีทางเพศให้ผู้ใช้งานมาตลอด ก่อนหน้านี้ในนโยบายของ Twitter ระบุไว้ชัดเจนว่า “ห้ามโจมตีผู้อื่นด้วยคำหยาบคาย เหยียดหยามหรือเนื้อหาที่ลดทอนความเป็นมนุษย์, ลดตัวหรือสร้างภาพลักษณ์ผู้อื่นในเชิงลบหรือเป็นอันตราย รวมไปถึงการเปลี่ยนเพศเป้าหมายหรือการใช้ชื่อเก่าของบุคคลข้ามเพศ (การใช้ชื่อเก่า หมายถึง เรียกคนข้ามเพศด้วยชื่อเดิม)” แต่ในวันที่ 8 เมษายนที่ผ่านมา เนื้อหาของนโยบายดังกล่าวได้มีการเปลี่ยนแปลงโดยถูกตัดข้อความบรรทัดสุดท้าย ในส่วนที่เป็นความคุ้มครองบุคคลข้ามเพศโดยเฉพาะออกไป</p>\n<p>Sarah Kate Ellis ประธานเจ้าหน้าที่ CEO of the Gay &amp; Lesbian Alliance Against Defamation (GLAAD) ได้บอกว่าการปรับปรุงนโยบายนี้เป็นสิ่งที่ยอมรับไม่ได้ เนื่องจากการเผยแพร่ข้อมูลข้อมูลที่ผิดและสร้างความเกลียดชังกับบุคคลข้ามเพศจากสื่อ นักการเมือง และกลุ่มหัวรุนแรง” ยังกล่าวอีกว่าการตัดสินใจทำเช่นนี้ของ Twitter เป็นการลดความไว้วางใจให้ผู้ใช้และคนที่จะลงโฆษณา <a href=\"https://www.blognone.com/node/131336\">โดยก่อนหน้านี้ยอดการลงโฆษณาบน Twitter น้อยลง</a></p>\n<p>ถึงแม้ว่า Elon Musk บอกว่าแผนคือ การให้ความสำคัญกับ ตรงกลางที่เหมาะสม โดยที่ Twitter ยังคงเป็นแพลตฟอร์มที่ให้คุณค่าสำหรับแบรนด์ โดยจำกัดการเข้าถึงคำพูดที่แสดงความเกลียดชังแทนที่จะลบออก ซึ่ง Elon Musk ยังกล่าวอีกว่า “หากมีคนพูดแสดงความเกลียดชัง ไม่ได้หมายความว่าคุณควรส่งโทรโข่งให้ประกาศ” แต่เราจะไม่แนะนำเนื้อหาที่แสดงความเกลียดชังให้กับผู้อื่น</p>\n<p>การเปลี่ยนแปลงของนโยบายคุ้มครอง LGBTQ เป็นแค่ส่วนหนึ่งหลังจาก Elon Musk เข้ามาเป็น CEO ของ Twitter เพราะก่อนหน้านี้ก็มีกระแสเรื่อง <a href=\"https://www.blognone.com/node/133343\">Twitter ที่ต่างประเทศมีการปิดกันแสดงพรีวิวลิงก์เว็บที่มีคำว่า “trans, transgender, gay, lesbian, queer, bisexual, และ intersex”</a></p>\n<p>ที่มา: <a href=\"https://arstechnica.com/tech-policy/2023/04/twitter-quietly-edited-its-hateful-conduct-policy-to-drop-transgender-protections/\">arstechnica</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/lqbtq\">LQBTQ</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e60fb41e61c2596ca38881657ab74f87827d3ad01767ba4b91b0255f409934a3","category":"Thai"}