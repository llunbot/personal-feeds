{"title":"สหภาพนักแสดงอเมริกาประท้วงหยุดงาน ส่วนที่เกี่ยวข้องกับวิดีโอเกม หลังหาข้อตกลงเรื่องการใช้ AI ไม่ได้","link":"https://www.blognone.com/node/141094","date":1721946146000,"content":"<div><div><div><p>สหภาพนักแสดง-สมาคมศิลปินโทรทัศน์ และวิทยุแห่งอเมริกา หรือ SAG-AFTRA ประกาศประท้วงนัดหยุดงาน มีผลกับสมาชิกส่วนที่เกี่ยวข้องกับธุรกิจวิดีโอเกมทั้ง นักแสดง, คนให้เสียง, ผู้ควบคุมท่าทางตัวละคร ฯลฯ หลังจากการเจรจาข้อตกลงใหม่มานานกว่า 1 ปีครึ่ง ไม่สามารถหาข้อสรุปได้</p>\n<p>รายชื่อบริษัทเกมที่ SAG-AFTRA เจรจาเพื่อหาข้อตกลงใหม่ได้แก่ Activision, Blindlight, Disney Character Voices, Electronic Arts, Formosa Interactive, Insomniac Games, Llama Productions, Take 2 , VoiceWorks และ WB Games</p>\n<p>ประเด็นสำคัญที่ทำให้การเจรจาต่อรองใหม่นี้ไม่สามารถหาข้อสรุปได้ เป็นหัวข้อเกี่ยวกับการนำ AI มาใช้งานส่วนโปรดักชัน เช่น ข้อกำหนดให้สตูดิโอสามารถนำข้อมูลไปใช้เทรน AI ได้ ไม่ว่าจะเป็นเสียง การแสดง การเคลื่อนไหว ท่าเต้น และอื่น ๆ</p>\n<p>เมื่อปีที่แล้ว SAG-AFTRA ส่วนนักแสดงก็<a href=\"https://www.blognone.com/node/134840\">ประกาศนัดหยุดงาน</a> ซึ่ง AI เป็นหนึ่งในหัวข้อที่การเจรจาล้มเหลว แต่สามารถหาข้อสรุปได้หลังจาก<a href=\"https://www.blognone.com/node/136700\">ผ่านไปหลายเดือน</a></p>\n<p>ที่มา: <a href=\"https://www.sagaftra.org/sag-aftra-members-who-work-video-games-go-strike\">SAG-AFTRA</a></p>\n<p><img alt=\"No Description\" src=\"https://www.blognone.com/sites/default/files/externals/9435f81cb2d67d8a7cccbac1ad68d55a.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbe0e05f2800c016073321010694e5259c434dd4589c82c6bea0014c6a7bea5a","category":"Thai"}