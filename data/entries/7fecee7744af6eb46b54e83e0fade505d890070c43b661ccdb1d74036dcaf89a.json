{"title":"เผยโฉม Reforj เกมแนว Sandbox ของ 4J Studios ผู้พัฒนา Minecraft เวอร์ชันคอนโซล","link":"https://www.blognone.com/node/142413","date":1728194806000,"content":"<div><div><div><p>4J Studios สตูดิโอเกมจากสกอตแลนด์ ที่เคยมีผลงานช่วยพัฒนาเกม Minecraft เวอร์ชันคอนโซลให้ Mojang เปิดตัวเกมของตัวเองเป็นแนว sandbox เหมือนกัน ใช้ชื่อว่า <strong>Reforj</strong> (อ่านเหมือน Reforge)</p>\n<p>รูปแบบเกมเพลย์ของ Reforj เป็นเกมแนว open-world sandbox แบบเดียวกับ Minecraft สามารถนำบล็อคที่ทำจากวัตถุต่างๆ มาก่อสร้างบ้าน แปลงเป็นไอเทม ฯลฯ รูปแบบเกมเพลย์เป็นสำรวจ สร้าง เอาตัวรอด (explore, build, survive) ในสภาพแวดล้อมที่ไม่เป็นมิตร และต้องขุดค้นหาความลับของอารยธรรมที่สาบสูญไป</p>\n<p>ตอนนี้ยังไม่ชัดเจนนักว่า Reforj จะแตกต่างจากเกมแนว sandbox ที่มีจำนวนมากในตลาดได้อย่างไร สิ่งที่น่าติดตามคงเป็นว่า 4J Studios รู้จัก Minecraft ดีกว่าคนอื่นๆ (ยกเว้น Mojang เอง) ก็น่าสนใจว่า 4J จะพัฒนา Reforj ให้ออกมาในรูปแบบไหน</p>\n<p>เกมสร้างด้วยเอนจิน Elements Engine ของ Reforj เอง สถานะเกมตอนนี้เป็น pre-alpha ยังไม่ประกาศวันวางขาย แต่บอกแล้วว่าจะลงพีซี, Xbox, PlayStation</p>\n<p>ที่มา - <a href=\"https://insider-gaming.com/minecrafts-console-developers-show-gameplay-for-new-game-reforj/\">Insider Gaming</a></p>\n<p><img alt=\"No Description\" src=\"https://www.blognone.com/sites/default/files/externals/e2d972b2f3ac1992090d4385a38f57bb.jpeg\" /></p>\n</div></div></div><div><div>Topics: </div><div><div><a href=\"/topics/4j-studios\">4J Studios</a></div><div><a href=\"/topics/games\">Games</a></div><div><a href=\"/topics/minecraft\">Minecraft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fecee7744af6eb46b54e83e0fade505d890070c43b661ccdb1d74036dcaf89a","category":"Thai"}