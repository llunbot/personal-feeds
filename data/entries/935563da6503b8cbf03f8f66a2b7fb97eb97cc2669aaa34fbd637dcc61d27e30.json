{"title":"ผลสำรวจภายในเผย พนักงาน Meta เกินกว่าครึ่งไม่เชื่อมั่นในตัว Mark Zuckerberg","link":"https://www.blognone.com/node/134298","date":1686564253000,"content":"<div><div><div><p>The Washington Post ได้รายงานอ้างอิงผลการสำรวจภายในของบริษัท Meta ระหว่างวันที่ 26 เมษายน-10 พฤษภาคม ซึ่งผลปรากฎว่า มีพนักงานเพียง 26% เท่านั้นที่เชื่อมั่นในซีอีโออย่าง Mark Zuckerberg ซึ่งลดลง 5% จากการสำรวจเมื่อเดือนตุลาคมปีที่แล้ว</p>\n<p>สาเหตุที่นำมาสู่ความไม่มั่นใจของเหล่าพนักงานอาจมาจากแผน ปีแห่งประสิทธิภาพ (Year of Efficiency) ที่ลดค่าใช้จ่ายต่างๆ ของบริษัทลง โดยเฉพาะการปลดพนักงานจำนวนมากถึง 2 ครั้งในช่วงเดือน<a href=\"https://www.blognone.com/node/131415\">พฤศจิกายนปีที่แล้ว</a> และ<a href=\"https://www.blognone.com/node/133006\">ระหว่างเดือนเมษายน-พฤษภาคมที่ผ่านมา</a> ซึ่งการปลดพนักงานทั้ง 2 รอบ ส่งผลกระทบต่อขวัญกำลังใจในการทำงานของพนักงานที่เหลืออยู่ ว่าจะโดนเองมั้ย จะโดนเมื่อไหร่ รวมถึงภาระงานก็ยิ่งหนักขึ้น</p>\n<p>พนักงานบางส่วนก็สงสัยกับการที่ Meta อยู่ๆ ก็ลดต้นทุนค่าใช้จ่าย Metaverse พร้อมกับเปิดรับ AI มากขึ้น ทางโฆษกของบริษัทได้ตอบกลับด้วยสิ่งที่ Zuckerberg กล่าวใน<a href=\"https://www.blognone.com/node/133574\">รายงานผลประกอบการครั้งล่าสุด</a> ว่า \"บริษัทไม่ได้เลิกสนใจใน metaverse ทางบริษัทยืนยันว่าให้ความสำคัญกับทั้ง AI และ metaverse มาหลายปีแล้วและเป็นเช่นนี้ต่อไป\"</p>\n<p>ที่มา ; <a href=\"https://www.washingtonpost.com/technology/2023/06/09/meta-morale-artificial-intelligence/\">The Washington Post</a> via <a href=\"https://www.businessinsider.com/meta-employees-lose-confidence-company-leadership-mark-zuckerberg-layoffs-report-2023-6\">INSIDER</a></p>\n<p><img src=\"https://www.blognone.com/sites/default/files/externals/50e531f15da0fd9823db87aab0e5c521.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"935563da6503b8cbf03f8f66a2b7fb97eb97cc2669aaa34fbd637dcc61d27e30","category":"Thai"}