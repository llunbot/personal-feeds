{"title":"[ลือ] ซัมซุงเตรียมใช้ Exynos ในมือถือ 50-60% ที่จะขายปีหน้า, แก้ปัญหาความร้อนได้แล้ว","link":"https://www.blognone.com/node/125296","date":1634352094000,"content":"<div><div><div><p>ที่ผ่านมา มือถือของซัมซุงใช้ชิปจากหลายค่าย ทั้ง Exynos ของซัมซุงเอง, Snapdragon ของ Qualcomm และชิปจาก MediaTek ในมือถือรุ่นล่างๆ หากคิดสัดส่วนมือถือซัมซุงที่ใช้ Exynos อาจมีเพียง 20% ของมือถือทั้งหมดเท่านั้น</p>\n<p>ปีหน้าแนวทางของซัมซุงอาจเปลี่ยนไป เว็บไซต์ ET News ของเกาหลีใต้รายงานว่า ซัมซุงมีแผนเพิ่มสัดส่วนมือถือที่ใช้ Exynos มาเป็น 50-60% เลยทีเดียว</p>\n<p>เหตุผลหลักๆ คงเป็นว่า ซัมซุงเตรียมคัมแบ็คอย่างยิ่งใหญ่กับ Exynos ของปี 2022 <a href=\"https://www.blognone.com/node/125128\">ที่จะใช้จีพียูจาก AMD บนชิปมือถือเป็นครั้งแรก</a> และน่าจะทยอยใช้งานกับชิประดับรองๆ ตัวอื่นๆ ในระยะถัดไป</p>\n<p>ET News ยังอ้างแหล่งข่าวในอุตสาหกรรมว่าซัมซุงแก้ปัญหาเรื่องประสิทธิภาพ 5G และปัญหาความร้อนของ Exynos ได้แล้วด้วย</p>\n<p>ที่มา - <a href=\"https://english.etnews.com/20211012200002\">ET News</a>, ภาพจาก <a href=\"https://www.samsung.com/semiconductor/minisite/exynos/newsroom/pressrelease/samsungs-multi-mode-exynos-chipsets-help-bring-the-5g-era-to-mobile-consumers/\">Samsung</a></p>\n<p><img src=\"https://www.blognone.com/sites/default/files/externals/7398aa37e81d4de9b38198aba657a9d2.jpg\" /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/soc\">SoC</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d1126396b465b764573714e163526216091062022035257589b088b37b01dff","category":"Thai"}