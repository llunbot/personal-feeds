{"title":"เปิดตัว Surface Laptop Go 3 หน้าตาเหมือนเดิม, ซีพียู 12th Gen, ราคาเริ่มต้นแพงขึ้น","link":"https://www.blognone.com/node/135861","date":1695311563000,"content":"<div><div><div><p>ไมโครซอฟท์เปิดตัว Surface Laptop Go 3 ที่ยังคงดีไซน์โน้ตบุ๊กแบบฝาพับดั้งเดิม ใช้หน้าจอทัชสกรีนขนาด 12.4\" (1536x1024) โดยอัพเกรดมาใช้ซีพียู Intel 12th Gen Core แทน<a href=\"https://www.blognone.com/node/128780\">ของเดิม Surface Laptop Go 2 ที่เป็น 11th Gen</a> ส่วนดีไซน์อย่างอื่นเหมือนเดิมทั้งหมด รวมถึงมีสีให้เลือก 4 สีเหมือนเดิมเป๊ะคือ Ice Blue, Sage, Sandstone, Platinum</p>\n<p>ซีพียูของ Surface Laptop Go 3 มีให้เลือกรุ่นย่อยเดียวคือ Core i5-1235U มีแรม 8GB/16GB, สตอเรจขนาด 256GB (รุ่นขายองค์กรใส่ได้ 512GB), แบตเตอรี่อยู่ได้นาน 15 ชั่วโมง, รองรับ Windows Hello แบบสแกนนิ้วมือ</p>\n<p>จุดต่างสำคัญอีกข้อคือราคาเริ่มต้นแพงขึ้นเป็น 799.99 ดอลลาร์ (ของเดิมเริ่มต้น 599.99 ดอลลาร์) แต่ก็ได้สเปกเริ่มต้นที่ดีขึ้นคือ แรม 8GB/256GB แทนของเดิมที่เริ่มต้นแรม 4GB/128GB</p>\n<p>ที่มา - <a href=\"https://blogs.windows.com/devices/2023/09/21/new-surface-devices-bring-more-value-to-business/\">Microsoft</a>, <a href=\"https://news.microsoft.com/wp-content/uploads/prod/sites/664/2023/09/Surface-Laptop-Go-3-Fact-Sheet.pdf\">Microsoft (PDF)</a>, <a href=\"https://www.windowscentral.com/hardware/surface/microsoft-announces-surface-laptop-go-3-with-last-gen-intel-processor-and-increased-starting-price\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/aa223e8edb243c6b7927445faea25fab.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a01a65e9b86483b48dfc49448c2c2fe3.jpg\" /></p>\n</div></div></div><div><div>Topics: </div><div><div><a href=\"/topics/surface-laptop\">Surface Laptop</a></div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fe338993fe940372b2126ea35c5a5536fb9afee399168642b79062b937315f5","category":"Thai"}