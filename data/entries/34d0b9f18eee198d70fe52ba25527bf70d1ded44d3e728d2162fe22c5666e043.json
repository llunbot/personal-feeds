{"title":"Humane แจ้งลูกค้า AI Pin ให้หยุดใช้เคสชาร์จทันที หลังมีรายงานปัญหาแบตเตอรีระเบิดติดไฟ","link":"https://www.blognone.com/node/140176","date":1717632256000,"content":"<div><div><div><p>Humane บริษัทผู้พัฒนา <a href=\"https://www.blognone.com/node/138996\">AI Pin</a> อุปกรณ์ติดเสื้อผู้ช่วยอัจฉริยะ แจ้งลูกค้าให้หยุดใช้งานเคสชาร์จ (Charging Case) ที่ให้มากับอุปกรณ์ทันที เนื่องจากพบปัญหาแบตเตอรี 3rd Party ที่ใช้กับเคสชาร์จนี้มีความเสี่ยงระเบิดติดไฟได้</p>\n<p>Humane บอกว่าได้ยกเลิกการใช้แบตเตอรีจากผู้ผลิตที่มีปัญหาแล้ว และกำลังหาซัพพลายเออร์รายอื่น ทั้งนี้อุปกรณ์อื่นทั้งตัว AI Pin, แบตเตอรีเสริม Booster และแผงชาร์จแบตเตอรี ไม่ได้รับผลกระทบ</p>\n<p>ในตอนนี้ Humane บอกว่าจะชดเชยผลกระทบจากปัญหานี้โดยให้ Subscription ในการใช้งานฟรี 2 เดือน แต่ยังไม่ได้บอกแผนการเปลี่ยนสินค้า</p>\n<p>ก่อนหน้านี้ AI Pin สินค้าตัวแรกของ Humane ได้รับเสียงตอบรับที่ไม่ดีนัก และเป็นประเด็นแรงขึ้นเมื่อยูทูบเบอร์นักรีวิว MKBHD บอกว่าเป็นสินค้าที่แย่ที่สุดที่เคยเขารีวิวมา ผลกระทบนี้ทำให้มีรายงานข่าวว่า Humane เริ่ม<a href=\"https://www.blognone.com/node/139914\">เจรจาหาคนซื้อกิจการ</a>แล้ว</p>\n<p>ที่มา: <a href=\"https://www.theverge.com/2024/6/5/24172377/humane-ai-pin-battery-case-issue-warning\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/a3e10cf21ff7d5a3c12fc656b0c8d8df.png\" /></p>\n<blockquote><p>Luckily I stopped using it weeks ago</p>\n<p>— Marques Brownlee (@MKBHD) <a href=\"https://twitter.com/MKBHD/status/1798459700713050339?ref_src=twsrc%5Etfw\">June 5, 2024</a></p></blockquote>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/ai-pin\">AI Pin</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34d0b9f18eee198d70fe52ba25527bf70d1ded44d3e728d2162fe22c5666e043","category":"Thai"}