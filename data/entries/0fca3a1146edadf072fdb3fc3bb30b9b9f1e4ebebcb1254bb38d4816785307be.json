{"title":"เกม Alan Wake 2 ทำยอดขายได้ 1.3 ล้านชุดแล้ว เป็นเกมที่ขายได้เร็วที่สุดของ Remedy","link":"https://www.blognone.com/node/138238","date":1708077838000,"content":"<div><div><div><p>Remedy Entertainment Plc หรือ Remedy ประกาศยอดขายของเกม Alan Wake 2 แล้วหลังจากที่เป็นปริศนามานานเนื่องจากตัวเกมที่ไม่ขายแบบแผ่น และไม่ขายบน Steam ทำให้บรรดานักวิเคราะห์ตลาดหลายเจ้าไม่สามารถบอกตัวเลขยอดขายของเกมนี้ได้ ซึ่ง Remedy บอกว่ายอดขายปัจจุบันนับตั้งแต่วันวางขายจนถึงต้นเดือนกุมภาพันธ์ 2024 ขายได้ 1.3 ล้านชุดแล้ว พร้อมระบุว่าเป็นเกมที่ทำยอดขายได้เร็วที่สุดของ Remedy</p>\n<p>หากเปรียบเทียบระหว่างเกม Control เกม Alan Wake 2 ขายได้มากกว่า 50% ทำยอดขายแบบดิจิทัลมากกว่า 3 เท่าในช่วง 2 เดือนแรก ขายดีกว่าเกม Control ในช่วง 4 เดือนแรกของการวางจำหน่าย โดย Control มียอดขายมากกว่า 4 ล้านชุด สร้างรายได้สุทธิให้ Remedy ประมาณ 100 ล้านยูโร ซึ่ง Remedy คาดหวังว่าเกม Alan Wake 2 จะทำยอดขายได้ถึงระดับนั้นเช่นกัน โดยทีมงานจะสนับสนุน Alan Wake 2 ผ่านการอัปเดต และกำลังสร้าง DLC ขยายเรื่องราวอีก 2 ตัว เพื่อสนับสนุนเกม และชุมชนของเกมนี้ต่อไป</p>\n<p><img src=\"https://www.blognone.com/sites/default/files/externals/abaa3e5945ba25ea143e85f92952a817.jpg\" /></p>\n<p>ที่มา - <a href=\"https://investors.remedygames.com/announcements/remedy-entertainment-plc-remedy-announces-sales-information-for-alan-wake-2/\">Remedy</a> via <a href=\"https://twitter.com/Wario64/status/1758396116117369254\">Wario64 on X</a></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fca3a1146edadf072fdb3fc3bb30b9b9f1e4ebebcb1254bb38d4816785307be","category":"Thai"}