{"title":"เปิดตัวสวยหรู Marvel’s Spider-Man 2 ทำยอดขาย 2.5 ล้านชุดใน 24 ชั่วโมงแรก","link":"https://www.blognone.com/node/136359","date":1698072006000,"content":"<div><div><div><p>โซนี่เปิดเผยว่าเกม Marvel’s Spider-Man 2 ที่พัฒนาโดยสตูดิโอ Imsomniac สามารถทำยอดขาย 2.5 ล้านชุดได้ใน 24 ชั่วโมงแรกที่วางขาย ถือเป็นเกมเปิดตัวที่มียอดขายสูงสุดของ PlayStation Studios ในเครือโซนี่เอง</p>\n<p>สถิติเกมเปิดตัวสวยหรูเกมอื่นๆ ของโซนี่คือ God of War: Ragnarök 5.1 ล้านชุดใน 1 สัปดาห์แรก และ  The Last of Us Part 2 ขายได้ 4 ล้านชุดใน 3 วันแรก ต้องรอดูกันว่า Spider-Man 2 จะทำยอดขายได้แค่ไหนใน 3 วันแรกที่วางขาย</p>\n<p><a href=\"https://www.blognone.com/node/136270\">Marvel's Spider-Man 2 ได้คะแนนรีวิวเฉลี่ย 91/100</a> ถือว่าประสบความสำเร็จอย่างมากในแง่เสียงวิจารณ์ ส่วนยอดขายก็มีสัญญาณเริ่มต้นที่ดีมาก สถิติยอดขายรวมของภาคแรกทำไว้ที่ 33 ล้านชุด</p>\n<p>ที่มา - <a href=\"https://www.videogameschronicle.com/news/sony-says-spider-man-2-is-the-fastest-selling-playstation-studios-game-in-history/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/bac6144cbc806559b633e7e2fc67b1c7.jpeg\" /></p>\n<blockquote><p>Great news, Spidey fans -- Marvel's <a href=\"https://twitter.com/hashtag/SpiderMan2PS5?src=hash&amp;ref_src=twsrc%5Etfw\">#SpiderMan2PS5</a> has sold more than 2.5 million copies in the first 24 hours. Thanks for making this a high-flying launch! <a href=\"https://t.co/k3KdioW6x7\">pic.twitter.com/k3KdioW6x7</a></p>\n<p>— PlayStation (@PlayStation) <a href=\"https://twitter.com/PlayStation/status/1716439458419974366?ref_src=twsrc%5Etfw\">October 23, 2023</a></p></blockquote>\n</div></div></div><div><div>Topics: </div><div><div><a href=\"/topics/spider-man\">Spider-Man</a></div><div><a href=\"/topics/marvel\">Marvel</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/insomniac\">Insomniac</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7e76705036b6e3c55263ebc280ad14fba3521ec28b80863069a828625a21cc9","category":"Thai"}