{"title":"Mario Kart Tour ประกาศหยุดอัพเดตคอนเทนต์เพิ่ม 4 ตุลาคม เป็นต้นไป","link":"https://www.blognone.com/node/135677","date":1694450259000,"content":"<div><div><div><p>นินเทนโดประกาศว่า <a href=\"https://www.blognone.com/node/111547\">Mario Kart Tour</a> เกมแข่งรถจากซีรี่ส์ Mario Kart ในมือถือ จะหยุดการอัพเดตคอนเทนต์ใหม่ มีผลตั้งแต่ 4 ตุลาคม เป็นต้นไป</p>\n<p>สิ่งที่เกิดขึ้นหลัง 4 ตุลาคม คือ จะไม่มีเส้นทางแข่งใหม่ ตัวละคร รถแข่งแบบใหม่เพิ่มเติมอีกจากนี้ ปัจจุบันเกมมีเส้นทางให้เลือกกว่า 50 แบบ หลายเส้นทางอิงมาจากในเกม Mario Kart</p>\n<p>Mario Kart Tour เปิดตัวในเดือนกันยายน 2019 เกมทำ<a href=\"https://www.blognone.com/node/112226\">สถิติยอดดาวน์โหลดสูง</a> และเป็นหนึ่งในเกมมือถือที่ทำเงินจำนวนมากให้กับนินเทนโด ระยะเวลา 4 ปี ที่ทำให้นินเทนโดตัดสินใจหยุดอัพเดตเพิ่มเติม ก็น่าจะบ่งบอกอายุของเกมในมือถือ ที่นินเทนโดจะออกซัพพอร์ตได้อยู่บ้าง</p>\n<p>ที่มา: <a href=\"https://www.gamespot.com/articles/mario-kart-tour-wont-get-new-content-after-next-month/1100-6517603/\">GameSpot</a></p>\n<p><img alt=\"No Description\" src=\"https://www.blognone.com/sites/default/files/externals/273acfa007ac432657519b1344d702af.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/mario-kart\">Mario Kart</a></div><div><a href=\"/topics/nintendo\">Nintendo</a></div><div><a href=\"/topics/mobile-game\">Mobile Game</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"083573fb6d79f413bf84d8a5607aa51c60c9a4dd0edb0727e4ae22f29e065427","category":"Thai"}