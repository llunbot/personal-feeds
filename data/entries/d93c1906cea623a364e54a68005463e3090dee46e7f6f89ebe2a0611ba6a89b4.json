{"title":"OPPO ออกแผนเร่งเยียวยา-ดูแลผู้บริโภค ขยายเวลารับประกันเครื่อง","link":"https://www.blognone.com/node/144335","date":1737964736000,"content":"<div><div><div><p>หลังจากที่โพสเซฟี่ กรุ๊ป ตัวแทนจำหน่ายสมาร์ตโฟน OPPO ประเทศไทย <a href=\"https://www.blognone.com/node/144291\">ออกแถลงกรณีการละเมิดข้อมูลต่อ PDPC Eagle Eye</a> ล่าสุด บริษัทออกแผนการช่วยเหลือ และดูแลผู้บริโภคจากการติดตั้งแอปพลิเคชันล่วงหน้า</p>\n<p>ผู้บริโภคสามารถลงทะเบียนรับแผนการช่วยเหลือและดูแล ตามรายละเอียดผ่านเว็บไซต์ แอปพลิเคชัน และร้านค้าตัวแทนจำหน่าย OPPO ทั่วประเทศ ดังนี้:</p>\n<p><strong>การขยายระยะเวลาการรับประกันเครื่อง</strong></p>\n<p>สำหรับผู้บริโภคที่ซื้อโทรศัพท์มือถือ OPPO ระหว่างวันที่ 1 มกราคม 2023 - 27 มกราคม 2025 บริษัทจะขยายระยะเวลาการรับประกันเครื่องให้กับผู้บริโภคดังนี้:</p>\n<ul>\n<li>ผู้บริโภคที่ซื้อเครื่องระหว่างวันที่ 1 มกราคม 2023 - 27 มกราคม 2024: บริษัทจะขยายระยะเวลาการรับประกันเครื่อง 2 ปีนับตั้งแต่วันนี้ หรือถึงวันที่ 27 มกราคม 2026</li>\n<li>ผู้บริโภคที่ซื้อเครื่องระหว่างวันที่ 28 มกราคม 2024 - 27 มกราคม 2025: บริษัทขยายเวลาการรับประกันเครื่องจาก 1 ปี เป็น 2 ปี</li>\n</ul>\n<p>ส่วนรายการโทรศัพท์มือถือที่ครอบคลุม มีดังนี้:</p>\n<ul>\n<li><strong>OPPO A Series</strong>: OPPO A78 5G, OPPO A98 5G, OPPO A58, OPPO A38, OPPO A18, OPPO A79 5G, OPPO A60, OPPO A3 Pro 5G, OPPO A3x, และ OPPO A3</li>\n<li><strong>OPPO Reno Series</strong>: OPPO Reno8 T 5G, OPPO Reno10 5G, OPPO Reno10 Pro 5G, OPPO Reno10 Pro+ 5G, OPPO Reno11 5G, OPPO Reno11 Pro 5G, OPPO Reno11 F 5G, OPPO Reno12 5G, OPPO Reno12 Pro 5G, และ OPPO Reno12 F 5G</li>\n<li><strong>OPPO Find Series</strong>: OPPO Find N2 Flip, OPPO Find N3 Flip, OPPO Find N3, OPPO Find X8, และ OPPO Find X8 Pro</li>\n</ul>\n<p><strong>สิทธิพิเศษเก่าแลกใหม่</strong></p>\n<p>ผู้บริโภคสามารถใช้สิทธิพิเศษเก่าแลกใหม่ โดยบริษัทมีบริการหลังการขายพิเศษเพิ่มเติม ดังนี้:</p>\n<ul>\n<li>ผู้บริโภคที่ซื้อเครื่องผ่านสิทธิพิเศษ ระหว่างวันที่ 28 มกราคม 2025 - 31 มกราคม 2026: บริษัทจะขยายระยะเวลาการประกันเครื่องเพิ่ม 2 ปี</li>\n<li>ผู้บริโภคที่ซื้อเครื่องผ่านสิทธิพิเศษ ระหว่างวันที่ 28 มกราคม 2025 - 28 กุมภาพันธ์ 2025: บริษัทจะรับประกันจอแตก 1 ครั้งต่อปี</li>\n</ul>\n<p>ทั้งนี้ ผู้บริโภคสามารถรับสิทธิพิเศษทั้งหมดเริ่มตั้งแต่ 28 มกราคม 2025 (พรุ่งนี้) เป็นต้นไป สำหรับข้อมูลและรายละเอียดเพิ่มเติม สามารถติดต่อศูนย์บริการ OPPO ที่เบอร์ 1800-019-097</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;OPPO&quot;\" src=\"https://www.blognone.com/sites/default/files/externals/63aa7ac0d40d6112ea3c3a8a6262115e.jpeg\" /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/information\">Information</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d93c1906cea623a364e54a68005463e3090dee46e7f6f89ebe2a0611ba6a89b4","category":"Thai"}