{"title":"Salesforce รายงานผลประกอบการไตรมาส เติบโตทำสถิติต่อเนื่องอีกไตรมาส","link":"https://www.blognone.com/node/138471","date":1709205353000,"content":"<div><div><div><p>Salesforce รายงานผลประกอบการของไตรมาสที่ 4 ตามปีการเงินบริษัท 2024 สิ้นสุดเดือนมกราคม รายได้รวม 9,287 ล้านดอลลาร์ เพิ่มขึ้น 11% จากช่วงเดียวกันในปีก่อน มีกำไรสุทธิตามบัญชี GAAP 1,446 ล้านดอลลาร์ Salesforce ยังมีรายได้ที่ยังไม่รับรู้จากภาระผูกพันตามสัญญาสุทธิ (ไลเซนส์ยังไม่ครบกำหนด, รายได้รอบันทึกตามสัญญา) เพิ่มขึ้น 17% เป็น 5.69 หมื่นล้านดอลลาร์</p>\n<p>Marc Benioff ซีอีโอ Salesforce กล่าวว่าตลอดปีการเงินที่ผ่านมา บริษัทมีผลการดำเนินงานที่แข็งแกร่งในทุกตัวชี้วัด กระแสเงินสดทำสถิติใหม่ และอัตราการทำกำไรก็เติบโตสูง นอกจากนี้ Salesforce ยังประกาศจ่ายเงินปันผลเป็นครั้งแรก 0.40 ดอลลาร์ต่อหุ้น และเพิ่มวงเงินในโครงการซื้อหุ้นคืนเป็น 1 หมื่นล้านดอลลาร์</p>\n<p>Salesforce มีรายได้จากส่วน Subscription และ Support เพิ่มขึ้น 12% เป็น  8,748 ล้านดอลลาร์ และส่วน Professional Services และอื่น ๆ รายได้ลดลง 9% เป็น 539 ล้านดอลลาร์</p>\n<p>ที่มา: <a href=\"https://investor.salesforce.com/press-releases/press-release-details/2024/Salesforce-Announces-Strong-Fourth-Quarter-Fiscal-2024-Results/default.aspx\">Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/f11dfa1f3ab9a6da220ac6c94b64f9fd.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"656ad5a6b10b6e804492a6a1dc5d6bd7e04ee13f5361cc99f2db9fd9da04e1de","category":"Thai"}