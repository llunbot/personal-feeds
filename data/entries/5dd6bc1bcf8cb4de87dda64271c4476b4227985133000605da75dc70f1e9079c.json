{"title":"กูเกิลเปิดตัวชิปควอนตัม Willow ขนาด 105 คิวบิต แก้ปัญหาที่ซูเปอร์คอมพิวเตอร์ใช้เวลา 10,000,000,000,000,000,000,000,000 ปีใน 5 นาที","link":"https://www.blognone.com/node/143546","date":1733772429000,"content":"<div><div><div><p>กูเกิลเปิดตัวชิปคอมพิวเตอร์ควอนตัม Willow ขนาด 105 คิวบิตที่มีอัตราความผิดพลาด (error rate) ต่ำเพียงพอ ทำให้แก้ปัญหาขนาดใหญ่มากๆ ได้</p>\n<p>เมื่อปี 2019 กูเกิลเคยรายงานถึงชิป Sycamore ขนาด 53 คิวบิตมาก่อนแล้ว โดยระบุว่าชิปสามารแก้ปัญหาระดับ Quantum Supremacy (ปัญหาที่ไม่สามารถสร้างคอมพิวเตอร์ปกติมาคำนวณได้จริงในทางปฎิบัติ แสดงให้เห็นว่าคอมพิวเตอร์ควอนตัมเหนือกว่า) แต่ก็ถูกวิจารณ์ว่าบางเงื่อนไขสามารถสร้างคอมพิวเตอร์ปกติมาแก้ปัญหาได้ รอบนี้กูเกิลวัดประสิทธิภาพของ Willow โดยระบุเวลาที่ใช้คำนวณหากใช้คอมพิวเตอร์ปกติรัน พร้อมเพิ่มเงื่อนไขว่าหากคอมพิวเตอร์มีแรมไม่จำกัด</p>\n<p>ในกรณีนี้กูเกิลแก้ปัญหา random circuit sampling (RCS) โดยระบุว่าหากใช้ซูเปอร์คอมพิวเตอร์ที่เร็วที่สุดในตอนนี้ จะใช้เวลาแก้ปัญหา 10<sup>25</sup> ปี หรือหากใช้คอมพิวเตอร์ที่หน่วยความจำไม่จำกัดก็ยังใช้เวลาระดับสิบล้านปี</p>\n<p>ปัญหาที่แสดง Quantum Supremacy เช่นนี้มักเป็นปัญหาที่ไม่มีแนวทางใช้งานจริง ขณะที่ปัญหาที่คอมพิวเตอร์ควอนตัวทำได้และมีประโยชน์ก็มักใช้คอมพิวเตอร์ธรรมดาทำได้เหมือนกัน ตอนนี้จึงเป็นการหางานเฉพาะทางที่เริ่มมีประโยชน์ไปพร้อมๆ กับการพัฒนาคอมพิวเตอร์ควอนตัมให้ขยายขึ้น</p>\n<p>ที่มา - <a href=\"https://blog.google/technology/research/google-willow-quantum-chip/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/eaf94d177937351ac994cacce9eee345.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9e2a3b7c8f87e5c1fe46eced17556f78.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/quantum-computer\">Quantum Computer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5dd6bc1bcf8cb4de87dda64271c4476b4227985133000605da75dc70f1e9079c","category":"Thai"}