{"title":"Oracle รายงานผลประกอบการไตรมาส ระบุความต้องการใช้งาน AI ยังมีมหาศาล Data Center ขยายเท่าตัวในปีนี้","link":"https://www.blognone.com/node/145185","date":1741653271000,"content":"<div><div><div><p>Oracle รายงานผลประกอบการของไตรมาสที่ 3 ตามปีการเงินบริษัท 2025 สิ้นสุดเดือนกุมภาพันธ์ รายได้รวม 14,130 ล้านดอลลาร์ เพิ่มขึ้น 6% จากช่วงเวลาเดียวกันในปีก่อน มีกำไรสุทธิตามบัญชี GAAP 2,936 ล้านดอลลาร์</p>\n<p>Oracle มีรายได้จากธุรกิจคลาวด์ (IaaS และ SaaS) ทั้งหมด 6,210 ล้านดอลลาร์ เพิ่มขึ้น 23% แบ่งเป็น IaaS 2.7 พันล้านดอลลาร์ เพิ่มขึ้น 49% และ SaaS 3.6 พันล้านดอลลาร์ เพิ่มขึ้น 9%</p>\n<p>Larry Ellison ประธานและซีทีโอ Oracle กล่าวว่าบริษัทยังคงอยู่ในแผนการขยายขนาดศูนย์ข้อมูลอีกเท่าตัวภายในปีนี้ จากความต้องการของลูกค้าที่ทำสถิติสูงสุด รายได้ของ Database MultiCloud ที่มาจากพาร์ตเนอร์ Microsoft, Google และ Amazon เพิ่มขึ้นถึง 92% ในสามเดือนที่ผ่านมา การใช้จีพียูสำหรับฝึกฝน AI เพิ่มขึ้น 244%</p>\n<p>นอกจากนี้ Oracle เห็นความต้องการมหาศาลจากลูกค้าที่ต้องการทำ AI Inference บนข้อมูลส่วนตัวของลูกค้า จึงเพิ่มการเชื่อมต่อกับโมเดลยอดนิยมในตลาดทั้ง ChatGPT, Grok, Llama กับฐานข้อมูล Oracle 23ai เรียกรวมว่า Oracle AI Data Platform ให้สามารถใช้งานโมเดล AI ที่ต้องการกับข้อมูลส่วนตัวได้อย่างปลอดภัย</p>\n<p>ที่มา: <a href=\"https://investor.oracle.com/investor-news/news-details/2025/Oracle-Announces-Fiscal-2025-Third-Quarter-Financial-Results/default.aspx\">Oracle</a></p>\n<p><img src=\"https://www.blognone.com/sites/default/files/externals/a93e4a031ffbc48b3758139c6ff48959.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8af022396e5289c2a95b0506a3dc6456a609a03c8981df8ff32a5e0452e768c0","category":"Thai"}