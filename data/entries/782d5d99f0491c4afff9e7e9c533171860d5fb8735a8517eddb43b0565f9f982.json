{"title":"สรุป 5 แนวโน้มใหญ่เรื่อง AI ที่ IBM บอกว่าจะต้องเจอ ในปี 2025 จาก APAC AI Outlook ล่าสุด","link":"https://www.blognone.com/node/143761","date":1734676388000,"content":"<div><div><div><p>ไม่นานมานี้ IBM ร่วมสนับสนุนการทำรายงาน APAC AI Outlook 2025 จากการศึกษาดังกล่าว ก็ได้พบแนวโน้มว่า ปี 2025 องค์กรในเอเชียแปซิฟิก (APAC) จะเปลี่ยนจากทดลองใช้ AI ไปสู่การสร้างผลลัพธ์สูงสุดจากการลงทุนด้าน AI กันมากขึ้น</p>\n<p>ภาพรวมคือองค์กรต่าง ๆ มองระยะยาวมากขึ้นในเรื่องของ AI มีบริษัทแค่ 11% ที่คาดหวังว่าการลงทุนใน AI จะให้รับผลตอบแทนภายในสองปี พูดง่าย ๆ คือ องค์กรต่าง ๆ พร้อมจะลงทุนใน AI ในระดับฐานรากมากขึ้น ไม่ได้ลงทุนระยะสั้นและหวังผลรายโครงการ</p>\n<p><strong>ตัวเลขน่าสนใจในเรื่องนี้คือ</strong></p>\n<ul>\n<li>องค์กรมากกว่าครึ่ง (54%) หวังว่าจะนำ AI มาใช้เพื่อผลประโยชน์ระยะยาว ไม่ใช่แค่การหา Quick win ระยะใกล้ ๆ อีกต่อไป</li>\n<li>องค์กรมากกว่าครึ่ง (60%) คาดว่าตนจะได้รับ ROI จากการลงทุนด้าน AI ภายในสองถึงห้าปี</li>\n</ul>\n<p>จากรายงานฉบับนี้ IBM แบ่งแนวโน้มการปรับใช้ AI ที่จะต้องเจอในปี 2025 ออกมาเป็น 5 เรื่อง คือ</p>\n<p><strong>1. Strategic AI</strong>: เปลี่ยนจากการใช้ AI ในโครงการเล็ก ๆ ที่ไม่สำคัญ มาสู่การปรับใช้ AI ในโปรเจกต์ระดับยุทธศาสตร์ที่มีความสำคัญขององค์กร สะท้อนว่าหน่วยงานต่าง ๆ มั่นใจใน AI มากยิ่งขึ้นและพร้อมลงทุนใน AI มากยิ่งขึ้น และหวังผลในระยะยาวมากขึ้น</p>\n<p><strong>2. Rightsizing AI</strong>: หันมาใช้โมเดลโอเพนซอร์สขนาดเล็กและเฉพาะทาง ตอบวัตถุประสงค์เฉพาะเจาะจงขององค์กร รวมถึงโมเดลที่ออกแบบเฉพาะสำหรับภาษาท้องถิ่น ตอบโจทย์บริบทของแต่ละภูมิภาค มีภาระทางการคำนวณที่ซับซ้อนน้อยกว่าและสร้างคาร์บอนฟุตพริ้นต์น้อยกว่าโมเดลภาษาขนาดใหญ่</p>\n<p><strong>3. Unified AI</strong> องค์กรพยายามวางกรอบการทำงานสำหรับ AI ในองค์กรให้เป็นมาตรฐานเดียวเพื่อสร้างความโปร่งใส การดำเนินงานที่ไร้รอยต่อ และเพิ่มความปลอดภัยทางไซเบอร์ให้กับข้อมูลที่ใช้ภายในองค์กร</p>\n<p><strong>4. Agentic AI</strong> วางเวิร์คโฟล์วการทำงานมากโดยมี AI agent (การผสาน AI กับระบบอัตโนมัติ) ที่สามารถทำหน้าที่ต่างๆ ได้อัตโนมัติด้วยตัวเองคอยสนับสนุนร่วมกับพนักงานในองค์กรเพื่อสร้างคุณค่าให้กับธุรกิจ สร้างประสิทธิภาพการดำเนินงาน</p>\n<p><strong>5. Human-Centric AI</strong> ออกแบบการใช้ประโยชน์จาก AI เพื่อเป้าหมายสูงสุดในการยกระดับประสบการณ์และความสามารถของมนุษย์ทั้งที่เป็นคนทำงานและลูกค้าขององค์กร เพื่อเพิ่มประสิทธิภาพการทำงานของคนทำงาน เสริมความสัมพันธ์กับลูกค้า และรักษาความภักดีต่อแบรนด์</p>\n<p>สำหรับกรณีของไทย IBM เผยว่าในปีหน้า การลงทุน AI จะอยู่ในเรื่องหลัก 3 เรื่อง คือ การสร้างระบบอัตโนมัติในงานแบ็คออฟฟิศ (29%) การปรับปรุงประสิทธิภาพการทำงานด้านไอที (18%) การสร้างระบบอัตโนมัติในงานขายและการจัดการวงจรชีวิตของลูกค้า (16%)</p>\n<p>ที่มา: <a href=\"https://www.ibm.com/downloads/documents/gb-en/115dcc76ce363165\">IBM</a></p>\n<p><img src=\"https://www.blognone.com/sites/default/files/externals/02179116fdfcf4318162a6015c6776e8.jpg\" alt=\"IBM\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/artificial-intelligence\">Artificial Intelligence</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"782d5d99f0491c4afff9e7e9c533171860d5fb8735a8517eddb43b0565f9f982","category":"Thai"}