{"title":"GM เปลี่ยนรุ่นรถยนต์ไร่คนขับของ Cruise จากรถที่ออกแบบเอง มาเป็น Chevy Bolt","link":"https://www.blognone.com/node/141051","date":1721786328000,"content":"<div><div><div><p>Mary Barra ซีอีโอของ GM เปิดเผยในจดหมายถึงผู้ถือหุ้นว่า Cruise บริษัทรถยนต์ไร้คนขับในเครือ <a href=\"https://www.blognone.com/node/139172\">กลับมาให้บริการอีกครั้ง</a> และกำลังจะเปลี่ยนรุ่นรถยนต์ที่ใช้จากเดิมคือ Cruise Origin ที่ Cruise พัฒนาเอง มาเป็นรถยนต์ไฟฟ้า Chevrolet Bolt รุ่นใหม่ที่ยังไม่เปิดตัวแทน</p>\n<p>Barra บอกว่าการเปลี่ยนรุ่นรถยนต์จะแก้ปัญหาที่ Cruise พบเจอได้ เพราะปัญหามาจากการออกแบบของรถรุ่น Origin เป็นหลัก นอกจากนี้การเปลี่ยนมาใช้ Bolt ยังช่วยลดต้นทุนต่อหน่วยได้ด้วย เพราะใช้กำลังการผลิตของ GM ที่ผลิตรถออกมาเป็นจำนวนมากกว่า</p>\n<p>Cruise ประสบปัญหาอย่างหนักในปี 2023 <a href=\"https://www.blognone.com/node/135370\">หลังประสบอุบัติเหตุ</a> <a href=\"https://www.blognone.com/node/136398\">โดนพักใบอนุญาต</a> <a href=\"https://www.blognone.com/node/136853\">ซีอีโอและผู้ร่วมก่อตั้งลาออก</a> <a href=\"https://www.blognone.com/node/137240\">ปลดพนักงาน 900 คน</a> และ<a href=\"https://www.blognone.com/node/140610\">ต้องแต่งตั้งซีอีโอใหม่ที่เป็นคนนอก</a> เข้ามากอบกู้วิกฤต</p>\n<p>ที่มา - <a href=\"https://investor.gm.com/news-releases/news-release-details/q2-2024-letter-shareholders\">GM</a></p>\n<p>หน้าตาของรถยนต์ Cruise Origin ที่ให้บริการในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/9e466fc686aa2ca6376d7bf69a7104f4.jpeg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/gm\">GM</a></div><div><a href=\"/topics/self-driving-car\">Self-Driving Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58b0015a51d934fdea2a8c3a55cd5cf7fcaeacf76aac0fdb7b0320784d176cc9","category":"Thai"}