{"title":"มาหารยูทูบกันไหม? YouTube ทดสอบแพ็คเกจ Premium ใหม่ สำหรับ 2 คน","link":"https://www.blognone.com/node/146278","date":1746534605000,"content":"<div><div><div><p>มีรายงานว่า YouTube ได้ทดสอบแพ็คเกจ YouTube Premium แบบใหม่ ที่มีสมาชิกเพียง 2 คนเท่านั้น โดยต้องพ่วงบัญชี Google แบบครอบครัวเหมือนกับแพ็คเกจ Family เพียงแต่รูปแบบนี้ใช้สมาชิก 2 คน ไม่ต้องรวมกลุ่มกันให้ถึง 6 คนแบบ Family ถึงจะคุ้มค่า</p>\n<p>YouTube ยืนยันการทดสอบแพ็คเกจนี้ โดยให้ข้อเสนอกับผู้ใช้งานบางคนเฉพาะในอินเดีย ฝรั่งเศส ไต้หวัน และฮ่องกง ซึ่งแพ็คเกจคู่นี้มีราคาสูงกว่าสมัครรายบุคคลเล็กน้อย แต่ก็ถูกกว่าการสมัคร Family ที่ต้องมีสมาชิกหลายคนจึงจะคุ้มค่า ตัวเลือกนี้จึงเหมาะกับการสมัครแบบคู่กันสองคน, รูมเมท หรือบ้านที่มีสมาชิกไม่กี่คน</p>\n<p>ที่ผ่านมา YouTube ทดสอบแพ็คเกจ Premium รูปแบบที่แตกต่างกันไป เช่น Premium Lite ราคา 89 บาทต่อเดือน ซึ่ง<a href=\"https://www.blognone.com/node/145104\">ไทยเป็นหนึ่งในประเทศกลุ่มแรก</a>ที่ได้สมัครใช้งาน</p>\n<p>ที่มา: <a href=\"https://www.androidauthority.com/youtube-premium-two-person-test-3550657/\">Android Authority</a></p>\n<p><img src=\"https://www.blognone.com/sites/default/files/externals/a20eb976f6ea08ee276c34eaf44d26d0.png\" alt=\"\" /></p>\n</div></div></div><div><div>Topics: </div><div><div><a href=\"/topics/youtube-premium\">YouTube Premium</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c82a7b8311488357edb8c272716390dcee355ae7d90a6d539a720a269860d757","category":"Thai"}