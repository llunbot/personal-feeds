{"title":"AWS เปิดบริการซัพพอร์ต FreeRTOS ต่อจากช่วง LTS เพิ่มอีก 10 ปี","link":"https://www.blognone.com/node/126132","date":1638506125000,"content":"<div><div><div><p>AWS เปิดบริการ FreeRTOS Extended Maintenance Plan (EMP) บริการแพตช์ความปลอดภัยให้กับ FreeRTOS รุ่น LTS ต่อเนื่องหลังหมดอายุซัพพอร์ตไปอีก 10 ปี</p>\n<p>ปกติแล้ว FreeRTOS รุ่น LTS มีอายุซัพพอร์ตเพียง 2 ปีเท่านั้น แต่อายุการใช้งานอุปกรณ์ IoT มักยาวนานนับสิบปี และผู้พัฒนาหลายรายก็ไม่พร้อมพอร์ตแอปพลิเคชั่นข้ามเวอร์ชั่นบ่อยๆ รวมถึงตัว API ของระบบปฎิบัติการก็อาจจะมีความเปลี่ยนแปลง</p>\n<p>รุ่น LTS ที่มีการใช้งานอยู่ตอนนี้เช่น  FreeRTOS 202012.01 LTS จะหมดอายุซัพพอร์ตปี 2023 หากซื้อบริการ EMP ก็จะใช้งานได้ถึงปี 2033 เลยทีเดียว</p>\n<p>บริการนี้ไม่ฟรีแต่ทาง AWS ยังไม่เปิดเผยค่าบริการ ผู้ใช้ต้องสมัครเข้าบริการ EMP แบบรายปี และต้องยอมรับข้อตกลงไม่เปิดเผยข้อมูล จากนั้นจะได้รับซอร์สโค้ดที่อุดช่องโหว่ของ FreeRTOS จาก repository ส่วนตัว และหากมีปัญหาในการใช้งานก็ต้องซื้อบริการซัพพอร์ตแยกออกไป</p>\n<p>ที่มา - <a href=\"https://aws.amazon.com/blogs/aws/new-freertos-extended-maintenance-plan-for-up-to-10-years/\">AWS</a></p>\n<p><img src=\"https://www.blognone.com/sites/default/files/externals/18c1b575d961d55cd7d449430c1f0100.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/internet-things\">Internet of Things</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf4c7b9fee7c9a60954150b5752aaf61d41db2f8b3923f96c504137abe404faa","category":"Thai"}