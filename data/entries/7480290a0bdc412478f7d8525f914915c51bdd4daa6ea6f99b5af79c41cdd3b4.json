{"title":"ตู้เย็นเล็ก Xbox Mini Fridge เปิดราคา 99.99 ดอลลาร์ เตรียมเปิดพรีออเดอร์แล้ว","link":"https://www.blognone.com/node/125302","date":1634370477000,"content":"<div><div><div><p><a href=\"https://www.blognone.com/node/123192\">ตู้เย็นเล็ก Xbox Mini Fridge ที่เปิดตัวเมื่อกลางปีนี้</a> ประกาศราคาขายแล้วที่ 99.99 ดอลลาร์ เริ่มเปิดรับพรีออเดอร์ในวันที่ 19 ตุลาคมนี้ และจะวางขายตามร้านค้าปลีกในประเทศต่างๆ ช่วงเดือนธันวาคม 2021</p>\n<p>ตู้เย็น Xbox สร้างล้อตาม<a href=\"https://www.blognone.com/node/119216\">มุขตู้เย็นยักษ์ Xbox Series X เมื่อปี 2020</a> โดยยังคงสัดส่วน 1:1 ตามต้นฉบับ สามารถใส่น้ำได้ 10 กระป๋อง มีช่องเสียบ USB ให้สามารถชาร์จอุปกรณ์อื่นๆ ต่อได้ด้วย</p>\n<p>ไมโครซอฟท์บอกว่าในอดีตเคยมีคำพูดกันว่า “Xbox and Chill” (เปิด Xbox แล้วนั่งเล่นเกมสนุกๆ) แต่หลังจากตู้เย็นนี้วางขาย เราจะได้ความหมายว่า \"เปิด Xbox แล้วกินน้ำเย็นๆ\" สักที</p>\n<p><img src=\"https://www.blognone.com/sites/default/files/externals/f789b3085f37273f3ecd2d2003b9d336.png\" /></p>\n<p>ที่มา - <a href=\"https://news.xbox.com/en-us/2021/10/15/xbox-series-x-mini-fridge/\">Xbox</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7480290a0bdc412478f7d8525f914915c51bdd4daa6ea6f99b5af79c41cdd3b4","category":"Thai"}