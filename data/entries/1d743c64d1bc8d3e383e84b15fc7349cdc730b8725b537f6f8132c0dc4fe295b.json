{"title":"[ลือ] แอปเปิลพัฒนาจอภาพ Pro Display รุ่นใหม่ มีชิป SoC A13 ฝังมาให้ในตัว","link":"https://www.blognone.com/node/123875","date":1627113787000,"content":"<div><div><div><p>9to5mac รายงานข่าวว่า แอปเปิลกำลังพัฒนาจอมอนิเตอร์รุ่นใหม่ที่จะอัพเดตจาก Apple Pro Display XDR โดยจุดต่างสำคัญคือการมีชิป A13 Bionic (ตัวเดียวกับ iPhone 11) และชิป Neural Engine ฝังมาในตัวจอเลย</p>\n<p>ประโยชน์ของการใส่ SoC มาในจอ มีตั้งแต่การรองรับฟีเจอร์อย่าง AirPlay ในตัว, ลดภาระการประมวลผลภาพของคอมพิวเตอร์ที่นำมาต่อด้วย และอาจไปถึงขั้นการใช้ชิป 2 ตัว (ทั้งฝั่งจอและคอมพิวเตอร์) ช่วยประมวลผลเพื่อให้ได้ความละเอียด-ประสิทธิภาพที่ดีขึ้น</p>\n<p>9to5mac ชี้ว่าในปี 2016 ก็เคยมีข่าวลือลักษณะคล้ายๆ กันนี้ แต่พอ Apple Pro Display XDR วางขายก็ไม่เป็นไปตามข่าวลือ จึงมีโอกาสเช่นกันที่แผนการนี้ไม่เวิร์ค และแอปเปิลเปลี่ยนใจในภายหลัง</p>\n<p>ที่มา - <a href=\"https://9to5mac.com/2021/07/23/exclusive-apple-testing-new-external-display-with-a-dedicated-a13-chip-and-neural-engine/\">9to5mac</a></p>\n<p><img src=\"https://www.blognone.com/sites/default/files/externals/1b72d96df58d0d1727b07f65dd1bef5e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumor\">Rumor</a></div><div><a href=\"/topics/display\">Display</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d743c64d1bc8d3e383e84b15fc7349cdc730b8725b537f6f8132c0dc4fe295b","category":"Thai"}