{"title":"กูเกิลปรับโลโก้ Android ใหม่ ใช้ A ตัวใหญ่, หุ่นยนต์กลายเป็น 3D มีหลากสีสันมากกว่าเดิม","link":"https://www.blognone.com/node/135588","date":1693966984000,"content":"<div><div><div><p>กูเกิลเปิดตัวโลโก้และไอคอนหุ่นยนต์แบบใหม่ของ Android <a href=\"https://www.blognone.com/node/134553\">หลังจากที่เคยพรีวิวมาก่อนแล้วตั้งแต่งาน Google I/O 2023</a></p>\n<p>การเปลี่ยนแปลงสำคัญคือข้อความ Android ใช้ตัว A ใหญ่แทน a เล็ก, และหัวหุ่นยนต์ bugdroid กลายเป็น 3D แทน 2D ถือเป็นการเลิกใช้<a href=\"https://www.blognone.com/node/111487\">โลโก้เดิมที่เปลี่ยนในปี 2019 (รอบ Android 10)</a></p>\n<p>กูเกิลให้เหตุผลของการปรับโลโก้ครั้งนี้ว่าต้องการแสดงออกถึง \"อิสรภาพในการสร้างสรรค์\" (the freedom to create) ของแพลตฟอร์ม Android ส่วนเรื่องสีสันได้อิทธิพลมาจากชุดสี Material design และพยายามให้หุ่นยนต์ปรับสีแบบไดนามิกได้ตามสถานการณ์ต่างๆ ความเป็น 3D ทำให้หุ่นดูมีชีวิตชีวามากกว่าเดิม</p>\n<p>ส่วนเหตุผลที่ใช้ A ใหญ่เพื่อให้วางคู่กับโลโก้ Google ที่ใช้ G ตัวใหญ่แล้วสวยงาม ดูไปในทิศทางเดียวกันมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/d864fc329420e07cb6fa743b2a434ad6.jpg\" /></p>\n<p>ที่มา - <a href=\"https://blog.google/products/android/modern-look/\">Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/logo\">Logo</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26f6f791d1c98f0a9f234a18d9f089abe79438e5c835d691b8779b264dfb48d9","category":"Thai"}