{"title":"โรงงาน TSMC ในรัฐแอริโซนา เตรียมเดินสายการผลิตตามแผน ยีลด์ออกมาใกล้เคียงโรงงานที่ไต้หวัน","link":"https://www.blognone.com/node/141906","date":1725860018000,"content":"<div><div><div><p>Bloomberg รายงานโดยอ้างแหล่งข่าวใน TSMC พูดถึงความก้าวหน้าของโรงงานผลิตชิปในรัฐแอริโซนา สหรัฐอเมริกา ว่าน่าจะสามารถเริ่มการผลิตได้เร็ว ๆ นี้ โดยจากการทดสอบเดินสายการผลิตเป็นครั้งแรก ได้อัตราการผลิตสำเร็จหรือ Yield ที่ใกล้เคียงกลับโรงงานในไต้หวัน</p>\n<p>ก่อนหน้านี้ TSMC ประกาศแผนเลื่อนการเริ่มสายการผลิตโรงงานในแอริโซนาจากปลายปี 2024 ออกไปเป็นปี 2025 ด้วยปัญหาขาดแคลนแรงงาน อย่างไรก็ตามผลจากการทดสอบสายการผลิตนี้ ทำให้ TSMC เตรียมเดินสายการผลิตภายในเมษายนปีหน้า เทคโนโลยี 4 นาโนเมตร</p>\n<p>ตัวแทนของ TSMC ให้ความเห็นต่อรายงานข่าวนี้ว่าทุกอย่างยังคงดำเนินงานไปได้ตามแผนด้วยแนวโน้มที่ดี ทั้งนี้โรงงาน TSMC ในสหรัฐอเมริกาเป็นการก่อสร้างด้วยเงินสนับสนุนจากรัฐบาลสหรัฐ ตามกฎหมาย CHIPS Act ซึ่ง<a href=\"https://www.blognone.com/node/131755\">แอปเปิล</a>เป็นหนึ่งในบริษัทที่ประกาศแล้วว่าจะสั่งซื้อชิปจากโรงงานนี้</p>\n<p>ที่มา: <a href=\"https://www.bloomberg.com/news/articles/2024-09-06/tsmc-s-arizona-trials-put-plant-productivity-on-par-with-taiwan\">Bloomberg</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f51c099122a305bbfdf18cdabe0c97827b82e884dbc59a5aad202f16395a2318","category":"Thai"}