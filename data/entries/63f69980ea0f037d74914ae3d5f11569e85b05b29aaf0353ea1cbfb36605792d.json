{"title":"Google Cloud ประกาศลงทุน 1 พันล้านดอลลาร์ เพิ่มเคเบิ้ลใต้น้ำเชื่อมต่อญี่ปุ่น-สหรัฐอเมริกา","link":"https://www.blognone.com/node/139223","date":1713079008000,"content":"<div><div><div><p>กูเกิลประกาศแผนลงทุนวงเงิน 1 พันล้านดอลลาร์ เพื่อปรับปรุงโครงข่ายการเชื่อมต่อเคเบิ้ลใต้น้ำระหว่างสหรัฐอเมริกาและญี่ปุ่น โดยมีทั้งการขยายโครงข่ายในพื้นที่มหาสมุทรแปซิฟิก และเพิ่มเคเบิ้ลใต้น้ำสาย Proa และ Taihei ที่มีปลายทางที่ญี่ปุ่น ซึ่งเป็นความร่วมมือกับพาร์ตเนอร์หลายรายทั้ง KDDI, ARTERIA, Citadel Pacific และ CNMI</p>\n<p>เคเบิ้ลใต้น้ำ Proa เป็นการเชื่อมต่อจาก NEC ประเทศญี่ปุ่น ไปยังเครือรัฐหมู่เกาะนอร์เทิร์นมาเรียนา (CNMI) และเกาะกวม เป็นการขยายโครงข่ายของ NEC ที่เชื่อมต่อไต้หวัน-ฟิลิปปินส์-อเมริกา (TPU) ให้ขยายมายัง CNMI ด้วย</p>\n<p>ส่วนเคเบิ้ลอีกเส้นทางคือ Taihei เชื่อมต่อออกจาก NEC ประเทศญี่ปุ่นไปสู่เกาะฮาวาย เมื่อเชื่อมต่อกับเคเบิ้ล Tabua ระหว่างฮาวายกับสหรัฐอเมริกา จะทำให้มีโครงข่ายสมบูรณ์เพิ่มเติมอีกเส้นจากสหรัฐอเมริกาไปญี่ปุ่น เพิ่มเสถียรภาพโครงข่ายและลด Latency</p>\n<p>ที่มา: <a href=\"https://cloud.google.com/blog/products/infrastructure/pacific-connect-initiative-to-expand/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/128066573c0cb26dabe3059d8a7fe6f3.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/submarine-cable\">Submarine cable</a></div><div><a href=\"/topics/network\">Network</a></div><div><a href=\"/topics/japan\">Japan</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63f69980ea0f037d74914ae3d5f11569e85b05b29aaf0353ea1cbfb36605792d","category":"Thai"}