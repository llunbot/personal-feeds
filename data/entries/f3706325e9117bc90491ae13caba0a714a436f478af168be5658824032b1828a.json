{"title":"Frame.io V4 - เร็วขึ้น, มีระบบแท็ก รองรับกล้อง Canon, Nikon และ Leica สำหรับ Camera to Cloud","link":"https://www.blognone.com/node/142562","date":1728971179000,"content":"<div><div><div><p>Adobe อัปเดต <strong>Frame.io V4</strong> แพลตฟอร์มสำหรับการทำงานร่วมกันในการผลิตคอนเทนต์ภาพถ่าย-วิดีโอ (collaboration) บนคลาวด์ ซึ่งเวอร์ชันล่าสุดนี้ นอกจากมีการทำงานที่เร็วขึ้น ปรับปรุงเวิร์กโฟลว์ใหม่ ยังเพิ่มแบรนด์กล้องที่รองรับการเชื่อมต่อข้อมูลจากกล้องส่งตรงขึ้นคลาวด์ด้วย</p>\n<p>ฟีเจอร์ใหม่อย่างแรกคือ metadata ที่ทีมสามารถร่วมกันแท็กข้อมูลในไฟล์ภาพ-วิดีโอ เช่น กำหนดประเภท ผู้รับผิดชอบ กำหนดวัน โซเชียลที่ใช้ และอื่น ๆ และสามารถแยกย่อยดูรายละเอียดของข้อมูลที่เกี่ยวข้องได้</p>\n<p>Adobe ยังปรับปรุงระบบเล่นตัวเล่นวิดีโอ ลดบัฟเฟอร์ แสดงภาพได้ละเอียดขึ้น เพื่อให้ทีมผู้ใช้งานสามารถตรวจสอบรายละเอียดของวิดีโอได้แม่นยำถูกต้องมากขึ้น</p>\n<p>สุดท้ายคือฟีเจอร์การส่งไฟล์โดยตรงจากกล้องถ่ายรูปขึ้นไปบนคลาวด์ทันที (Camera to Cloud, C2C) โดยรองรับแบรนด์กล้องเพิ่มเติมได้แก่ Canon, Nikon และ Leica ทำให้ C2C รองรับกล้องยอดนิยมที่ใช้ในอุตสาหกรรมครอบคลุมมากขึ้น (เดิมมี Fujifilm, Panasonic และ RED) ฟีเจอร์ C2C นี้ยังเพิ่มการเชื่อมต่อกับ Lightroom ทำให้สามารถแก้ไขรูปภาพได้ทันทีผ่านโปรแกรมนี้ด้วย</p>\n<p>Frame.io V4 ใหม่ เริ่มอัปเดตให้ลูกค้า Frame.io ทุกเทียร์ตั้งแต่วันนี้เป็นต้นไป</p>\n<p>ที่มา: <a href=\"https://blog.adobe.com/en/publish/2024/10/14/frameio-v4-the-fully-reimagined-platform-is-now-available-for-all\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/c4ff46c3622a1cc2b1421be9e6e631d6.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/frameio\">Frame.io</a></div><div><a href=\"/topics/collaboration\">Collaboration</a></div><div><a href=\"/topics/canon\">Canon</a></div><div><a href=\"/topics/nikon\">Nikon</a></div><div><a href=\"/topics/leica\">Leica</a></div><div><a href=\"/topics/lightroom\">Lightroom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3706325e9117bc90491ae13caba0a714a436f478af168be5658824032b1828a","category":"Thai"}