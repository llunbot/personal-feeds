{"title":"Spotify และซีอีโอ Epic Games บอกกฎพัฒนาแอปใน EU ฉบับแก้ไขของ Apple อันตราย สับสน ไม่สามารถยอมรับได้","link":"https://www.blognone.com/node/141342","date":1723204577000,"content":"<div><div><div><p>ต่อเนื่องจากที่แอปเปิล<a href=\"https://www.blognone.com/node/141329\">ประกาศเปลี่ยนกฎการพัฒนาแอป สำหรับนักพัฒนาในภูมิภาคยุโรป</a>เพื่อให้เป็นไปตามกฎหมายดิจิทัล DMA ที่คณะกรรมการธิการยุโรปทักท้วงและบอกอาจมีความผิดก่อนหน้านี้ ซึ่งกฎการพัฒนาแอปใหม่ก็มาพร้อมกับค่าธรรมเนียมใหม่สองอย่างคือ Initial Acquisition Fee และ Store Services Fee ถึงแม้แอปเปิลบอกว่าโดยรวมแล้วนักพัฒนาจะจ่ายเงินน้อยลง แต่ขาประจำคู่ปรับกับแอปเปิลสองรายก็ไม่เห็นด้วย</p>\n<p>เริ่มที่ขาประจำคนแรก Tim Sweeney ซีอีโอ Epic Games (ที่เพิ่งบอกว่า <a href=\"https://www.blognone.com/node/141167\">Find My เป็นสิ่งน่าขยะแขยง</a>) <a href=\"https://x.com/TimSweeneyEpic/status/1821594291602649143\">เขาบอกว่า</a>ระเบียบใหม่นี้อันตราย เพราะมีค่าธรรมเนียมขยะ (Junk Fee) เพิ่มเข้ามา 15% หากต้องการย้ายแอปไปที่สโตร์อื่น แถมแอปเปิลยังต้องตรวจสอบธุรกรรมได้อีกด้วย</p>\n<p>ในกฎการพัฒนาแอปที่ปรับปรุงใหม่นี้ แอปเปิลบอกว่านักพัฒนาสามารถเลือกไม่จ่ายค่า Core Technology Fee ได้ แต่มีค่าธรรมเนียมใหม่เพิ่มมาสองรายการคิดรวมที่ 15%</p>\n<p>ส่วนขาประจำอีกรายคือ Spotify บอกว่าบริษัทกำลังทำความเข้าใจกฎใหม่ที่น่าสับสนนี้อยู่ การให้จ่ายค่าธรรมเนียมรวมถึง 25% เพื่อให้บริษัทสามารถสื่อสารการตลาดตรงกับผู้ใช้งานได้ สิ่งนี้สะท้อนว่าแอปเปิลไม่ได้ต้องการทำตามหลักการของกฎหมาย DMA ซึ่งที่ผ่านมาคณะกรรมการธิการยุโรปมีความเห็นชัดเจน ว่าการคิดค่าธรรมเนียมต่าง ๆ เพิ่ม เป็นเรื่องที่ยอมรับไม่ได้ บริษัทได้ติดต่อไปที่คณะกรรมการธิการให้ตรวจสอบ และเสนอให้ปรับเงินแอปเปิลเป็นรายวันแล้ว</p>\n<p>ทั้งนี้คณะกรรมการธิการยุโรปยังไม่ได้ออกมาแสดงความเห็นต่อประกาศการเปลี่ยนแปลงกฎของแอปเปิล</p>\n<p>ที่มา: <a href=\"https://techcrunch.com/2024/08/08/spotify-and-epic-games-call-apples-revised-dma-compliance-plan-confusing-illegal-and-unacceptable/\">TechCrunch</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/spotify\">Spotify</a></div><div><a href=\"/topics/epic-games\">Epic Games</a></div><div><a href=\"/topics/european-commission\">European Commission</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5677cc7e06ee08db0bb4d2b17cb151a15501a60a324d6e13542ce8d33d025d5a","category":"Thai"}