{"title":"คาด Apple เปิดตัว Mac ชิป M4 ในสัปดาห์หน้า","link":"https://www.blognone.com/node/142712","date":1729644319000,"content":"<div><div><div><p>Mark Gurman แห่ง Bloomberg คนเดิม โพสต์<a href=\"https://x.com/markgurman/status/1848762199675965773\">ข้อความ</a>ใน X ว่าแอปเปิลเตรียมเปิดตัว Mac ชิป M4 ในสัปดาห์หน้า โดยมี<a href=\"https://x.com/markgurman/status/1848748246799429753\">รายละเอียดเพิ่มเติม</a>คือ แอปเปิลได้จัดงานเชิญสื่อและครีเอเตอร์ในวันพุธหน้าที่ลอสแอนเจลิส เพื่อทดสอบและใช้งานสินค้า จึงคาดว่า Mac M4 จะประกาศก่อนหน้านั้น</p>\n<p>Gurman บอกว่าสัปดาห์หน้าจะเป็นสัปดาห์ที่เรื่องราวแอปเปิลน่าจะมีมากมาย เพราะนอกจาก Mac M4 แล้ว <a href=\"https://www.blognone.com/node/142417\">Apple Intelligence</a> ก็จะเริ่มอัปเดตให้ผู้ใช้งานทั่วไป รวมทั้งปลายสัปดาห์แอปเปิลจะรายงานผลประกอบการไตรมาสด้วย</p>\n<p>Mac M4 รุ่นที่คาดว่าแอปเปิลจะเปิดตัวได้แก่ <a href=\"https://www.blognone.com/node/141686\">MacBook Pro</a> ใหม่ ซึ่งมี<a href=\"https://www.blognone.com/node/142429\">คลิปรีวิวหลุด</a>ออกมาก่อนหน้านี้ ซึ่งคาดว่ามีชิปทั้ง M4, M4 Pro, M4 Max ส่วนสินค้าอื่นตามรายงานก่อนหน้านี้คือ iMac M4 และ <a href=\"https://www.blognone.com/node/141326\">Mac mini M4</a> ที่เป็นดีไซน์ใหม่ขนาดเล็กลง</p>\n<p>ที่มา: <a href=\"https://www.macrumors.com/2024/10/22/m4-mac-launch-timing-rumors/\">MacRumors</a></p>\n<p><img src=\"https://www.blognone.com/sites/default/files/externals/62598ffb1de7f809982f35ae25489977.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-pro\">MacBook Pro</a></div><div><a href=\"/topics/mac-mini\">Mac Mini</a></div><div><a href=\"/topics/imac\">iMac</a></div><div><a href=\"/topics/apple-m4\">Apple M4</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f1118b8f3fa34178aa0eac698c3c3ba08bb2582da01a65dd0e99fb262a68fdb","category":"Thai"}