{"title":"AIS Cloud X ทางเลือกสำหรับองค์กรที่ต้องการวางฐานข้อมูล SQL Server ในประเทศโดยไม่ต้องดูแลเอง","link":"https://www.blognone.com/node/133041","date":1679049059000,"content":"<div><div><div><p>ระบบฐานข้อมูลนับเป็นหัวใจสำหรับของธุรกิจจำนวนมาก ข้อมูลทางธุรกิจ และข้อมูลลูกค้าล้วนอยู่บนระบบฐานข้อมูลนี้และต้องอาศัยการดูแลที่วางใจได้ มีการรักษาความปลอดภัยที่ดี มีการแก้ไขช่องโหว่ต่างๆ อย่างต่อเนื่อง และต้องสามารถทำงานได้รวดเร็ว งานเหล่านี้นับเป็นความยุ่งยากของทีมไอทีในองค์กรที่ต้องคอยดูแลระบบฐานข้อมูลให้ทำงานต่อเนื่อง อีกทั้งต้องวางแผนว่าซอฟต์แวร์จะหมดอายุซัพพอร์ตในช่วงเวลาใด ทำให้ต้องมีการย้ายระบบและทดสอบครั้งใหญ่เมื่อต้องเปลี่ยนเวอร์ชั่นซอฟต์แวร์ในแต่ละครั้ง</p>\n<p><img alt=\"No Description\" src=\"https://i.imgur.com/WULMkGj.png\" /></p>\n<p>ที่ผ่านมาไมโครซอฟท์มีทางเลือกให้กับผู้ใช้ฐานข้อมูล Microsoft SQL Server ให้สามารถลดภาระการดูแลฐานข้อมูลของตัวเองไปได้ด้วยบริการ Azure SQL ที่ให้ไมโครซอฟท์เป็นผู้ดูแลฐานข้อมูลเอง ลดภาระงานฝ่ายไอที และเปลี่ยนความยุ่งยากในการดูแลระบบและย้ายซอฟต์แวร์ให้กลายเป็นบริการที่คิดค่าใช้จ่ายตามการใช้งาน</p>\n<p>แต่สำหรับองค์กรจำนวนมาก การต้องย้ายฐานข้อมูลไปคลาวด์ที่อยู่ต่างประเทศทำให้มีเงื่อนไขต้องพิจารณาเพิ่มเติม ทั้งกฎระเบียบการกำกับดูแลจากหน่วยงานต่างๆ ที่อาจจะต้องขออนุญาตเพิ่มเติม หรือในแง่ของประสิทธิภาพ ที่แอปพลิเคชันบางส่วนอาจจะยังอยู่ในเซิร์ฟเวอร์ในประเทศและต้องเชื่อมต่อกับส่วนที่ย้ายขึ้นไปคลาวด์ทำให้ประสิทธิภาพการเชื่อมต่ออาจจะไม่ดีนัก หรือหากมีข้อมูลต้องส่งไปมาปริมาณมากๆ ก็จะเกิดค่าแบนวิดท์จนน่าตกใจได้</p>\n<p><img alt=\"No Description\" src=\"https://i.imgur.com/rP1Bkgl.png\" /></p>\n<p>AIS Cloud X บริการคลาวด์จาก AIS Business นำบริการคลาวด์ Azure มาถึงองค์กรในไทยด้วย Azure Arc บริการที่ไมโครซอฟท์เปิดสิทธิให้ AIS สามารถนำบริการบน Azure มาอยู่ใกล้กับองค์กรในไทยยิ่งขึ้น โดยผู้ใช้สามารถเข้าถึง Azure Arc บน AIS Cloud X ได้ง่ายๆผ่าน Azure Portal เดิมที่ใช้งานอยู่  และสามารถเปิดบริการและจัดการได้เหมือนการใช้ Azure ตามปกติ สามารถเรียกใช้ resource ต่างๆ บน Azure เช่น การเปิดใช้ virtual machine หรือบริการเพิ่มเติมหรือต้องการแยก Account ของ Azure สำหรับ Azure Arc ก็ทำได้เช่นกัน เพื่อเป็นการบริหารจัดการ resource แต่ละโครงการแยกออกจากกันก็สามารถทำได้</p>\n<p>บริการ Azure SQL PaaS บน AIS Cloud X นั้นยังได้รับสิทธิประโยชน์ด้านการจัดการที่องค์กรไม่ต้องจัดการระบบฐานข้อมูลเองเหมือนบน Azure ปกติ และยังได้รับแพตช์ต่อเนื่องทำให้ลดความกังวลเรื่องซอฟต์แวร์หมดอายุซัพพอร์ตไปได้ โดย Azure SQL Managed Instance นั้นสามารถตั้งค่าให้ทำงานร่วมกับแอปพลิเคชันที่พัฒนากับ SQL Server 2008 ขึ้นมาได้ ทำให้แน่ใจได้ว่าแอปพลิเคชันทั้งหมดยังสามารถงานต่อเนื่องได้เช่นเดิม หรือจะเปิดใช้ฟีเจอร์ใหม่ๆ ของ SQL Server เมื่อพร้อมก็สามารถทำได้ตามช่วงเวลาที่ต้องการ</p>\n<p>สำหรับองค์กรที่มีไลเซนส์ SQL Server พร้อมกับ Software Assurance อยู่แล้ว สามารถนำไลเซนส์มาใช้งานใน Azure SQL Managed Instance ต่อไปได้ ทำให้ค่าใช้จ่ายรวมลดลง นอกจากนี้ระหว่างการย้ายฐานข้อมูลขึ้นสู่ AIS Cloud X องค์กรยังสามารถใช้ฐานข้อมูลทั้งบนคลาวด์และในศูนย์ข้อมูลของตัวเองได้นานถึง 180 วัน เพื่อให้แน่ใจว่ากระบวนการย้ายแอปพลิเคชันไร้ปัญหาอย่างแท้จริง มีเวลาทดสอบระบบต่างๆ นานเพียงพอ</p>\n<p><img alt=\"No Description\" src=\"https://i.imgur.com/v439exQ.png\" /></p>\n<p>นอกจากการใช้งานระบบฐานข้อมูลเดิมได้อย่างต่อเนื่องแล้ว การใช้ Azure SQL PaaS บน AIS Cloud X ยังลดภาระการดูแลระบบฐานข้อมูล โดย AIS เป็นผู้ดูแลโครงสร้างพื้นฐานให้มีความพร้อม ขณะที่ไมโครซอฟท์ดูแลความปลอดภัยของระบบปฎิบัติการเครื่องและระบบฐานข้อมูล ทำให้องค์กรใช้เวลากับการพัฒนาแอปพลิเคชันได้เต็มที่</p>\n<p>การใช้จัดการทรัพยากรของ Azure Arc PaaS บน AIS Cloud X ยังคงทำผ่าน Azure Portal ทำให้ได้ฟีเจอร์ด้านความปลอดภัยแบบเดียวกัน สามารถตรวจสอบการใช้งานและกำหนดสิทธิการเข้าถึงระบบต่างๆ ตลอดจนสามารถเก็บล็อกการเข้าถึงระบบได้ผ่านทางบริการของ Azure เอง</p>\n<p>องค์กรที่ใช้ Azure SQL PaaS บน AIS Cloud X มีข้อได้เปรียบหลายประการ ตั้งแต่การมีวิศวกรคนไทยจาก AIS เป็นผู้ซัพพอร์ตเมื่อเกิดปัญหา ทั้งยังสามารถติดต่อ AIS Business ได้ตลอดเวลา การเชื่อมต่อที่อยู่ในประเทศ ทำให้สามารถเชื่อมต่อได้เต็มแบนวิดท์ ให้บริการคนไทยได้เต็มประสิทธิภาพ, และที่สำคัญคือทาง AIS Cloud X ไม่คิดค่าแบนวิดท์เหมือนการใช้คลาวด์ปกติ</p>\n<p>การเชื่อมต่อโดยไม่ต้องกังวลค่าแบนวิดท์และยังอยู่บนเครือข่ายของ AIS ที่เชื่อมต่อไปยังทุกเครือข่ายในประเทศไทยด้วยประสิทธิภาพสูงเปิดทางให้องค์กรสามารถจัดรูปแบบการใช้งานได้อย่างอิสระ ทั้งการยกโครงสร้างทั้งหมดขึ้นไปอยู่กับ AIS Cloud X และยังให้บริการผู้ใช้ในประเทศไทยได้เป็นอย่างดี หรือจะย้ายแอปพลิเคชันบางส่วน แต่ยังต้องการเชื่อมต่อกับแอปพลิเคชันในองค์กรอยู่ ก็สามารถแน่ใจได้ว่าแอปพลิเคชันจะทำงานร่วมกันได้โดยไม่เสียประสิทธิภาพ และไม่ต้องกังวลกับค่าแบนวิดท์หากมีการรับส่งข้อมูลปริมาณมากๆ</p>\n<p>การใช้งาน SQL Server บน AIS Cloud X จึงเป็นบริการที่สร้างข้อได้เปรียบในหลายมุม เปิดแนวทางการใช้งานใหม่ๆ ให้องค์กรมีตัวเลือกที่ตรงความต้องการขึ้นกว่าเดิม</p>\n<p>สำหรับองค์กรที่สนใจใช้บริการ Azure SQL PaaS บน AIS Cloud X สามารถศึกษารายละเอียดเพิ่มเติมได้ที่ <a href=\"https://business.ais.co.th/solution/azure_sql_paass.html\">https://business.ais.co.th/solution/azure_sql_paass.html</a> หรือปรึกษาทีมงาน AIS Business ได้ที่ email : business@ais.co.th</p>\n<p>AIS Business พร้อมเป็นพันธมิตรดิจิทัล ที่มั่นใจได้ เพื่อพัฒนาธุรกิจและสังคมไทย<br />\n\"Your Trusted Smart Digital Partner\"<br />\nเติบโต อุ่นใจ ไปด้วยกัน</p>\n<p>ปรึกษาและวางแผนพัฒนาเทคโนโลยี เพื่อรองรับการทำงานและต่อยอดธุรกิจได้ที่<br />\nEmail : business@ais.co.th<br />\nWebsite : <a href=\"https://business.ais.co.th/\">https://business.ais.co.th</a></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/ais-business\">AIS Business</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d294af1dd9644ecec12725670f444cd81d0997afa1b1cd869e6af03893894e9","category":"Thai"}