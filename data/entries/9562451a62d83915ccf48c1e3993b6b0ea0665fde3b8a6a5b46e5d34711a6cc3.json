{"title":"Xiaomi เปิดตัว Xuanjie O1 ชิปสมาร์ทโฟนที่ออกแบบเอง เป็นการกลับมาในรอบ 8 ปี","link":"https://www.blognone.com/node/146470","date":1747541475000,"content":"<span>Xiaomi เปิดตัว Xuanjie O1 ชิปสมาร์ทโฟนที่ออกแบบเอง เป็นการกลับมาในรอบ 8 ปี</span>\n\n  <div>\n    <div>Body</div>\n              <div><p>Lei Jun ซีอีโอ Xiaomi <a href=\"https://weibo.com/1749127163/PrYfduSL4\">เปิดตัว</a>ชิป Xuanjie O1 หรือชื่อในต่างประเทศคือ Xring O1 ซึ่งเป็นชิป SoC พัฒนาขึ้นเองเพื่อใช้กับสมาร์ทโฟน โดยจะให้รายละเอียดเพิ่มเติมในช่วงปลายเดือนพฤษภาคม</p>\n<p>ในตอนนี้ Xiaomi ยังไม่ได้ให้ข้อมูลสเป็ก หรือแม้แต่โรงงานที่ผลิตชิป Xuanjie O1 ให้ แต่คาดว่า Xiaomi จะใช้ชิปนี้กับสมาร์ทโฟนเรือธงรุ่นใหม่ Xiaomi 15S Pro ที่จะเปิดตัวเร็ว ๆ นี้</p>\n<p>Xiaomi เคยพัฒนาชิปประมวลผลใช้งานเองกับสมาร์ทโฟนมาแล้วเมื่อ 8 ปีที่แล้วคือ <a href=\"https://www.blognone.com/node/90475\">Surge S1</a> ที่ใช้กับ Mi 5c แต่ไม่ประสบความสำเร็จ ทำให้ Xiaomi กลับมาเลือกใช้ชิปจากผู้ผลิตภายนอกเหมือนสมาร์ทโฟนหลายราย</p>\n<p>ที่มา: <a href=\"https://technode.com/2025/05/16/xiaomi-unveils-xuanjie-o1-a-self-developed-phone-chip-to-launch-in-late-may/\">TechNode</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sun, 05/18/2025 - 11:11</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9562451a62d83915ccf48c1e3993b6b0ea0665fde3b8a6a5b46e5d34711a6cc3","category":"Thai"}