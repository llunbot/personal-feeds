{"title":"ผู้กำกับภาพยนตร์ The Legend of Zelda อยากให้หนังเป็นเหมือนผลงานของ Hayao Miyazaki","link":"https://www.blognone.com/node/137108","date":1701915578000,"content":"<div><div><div><p>Wes Ball ผู้กำกับภาพยนตร์เรื่อง The Legend of Zelda ที่เพิ่ง<a href=\"https://www.blognone.com/node/136628\">ประกาศสร้างเมื่อเดือนก่อน</a> ให้สัมภาษณ์กับ Entertainment Weekly ว่าเขาได้รับแรงบันดาลใจจากงานของ Hayao Miyazaki ผู้ก่อตั้ง Studio Ghibli และผู้กำกับแอนิเมชันเรื่อง Spirited Away</p>\n<p>Wes Ball บอกว่า The Legend of Zelda จะเป็นภาพยนตร์ผจญภัยแฟนตาซีที่เป็นตัวของตัวเองไม่เหมือน หรือคล้ายกับ The Lord of the Rings โดยที่เขาอยากเห็นภาพยนตร์ที่มีสไตล์เหมือนกับงานของ Hayao Miyazaki แต่เป็นภาพยนตร์คนแสดง</p>\n<p><img src=\"https://www.blognone.com/sites/default/files/externals/085acf10c625c2214f30e9317e204c1a.jpg\" /></p>\n<p>นอกจากนี้ Wes พูดถึงข้อความที่เขาเคยโพสต์ใน X เมื่อปี 2010 ที่อยากสร้างภาพยนตร์ The Legend of Zelda ที่ใช้เทคโนโลยี Motion Capture แบบเดียวกับ Avatar พร้อมเสริมว่านี่เป็นช่วงเวลาที่เขารอคอยมาตลอดทั้งชีวิต เพราะตัวเขาโตมากับ Zelda และมองว่า Zelda เป็นทรัพย์สินทางปัญญาที่สำคัญที่สุด ตอนนี้ทีมงานกำลังทำงานอย่างหนักเพื่อสร้างสิ่งพิเศษ ไม่ใช่แค่สร้างเพราะได้รับมอบหมายให้สร้าง</p>\n<blockquote><p>Since I could never even hope to have the chance to direct it... the next big mo-cap Avatar-like movie should be... THE LEGEND OF ZELDA.</p>\n<p>— Wes Ball (@wesball) <a href=\"https://twitter.com/wesball/status/8362170683?ref_src=twsrc%5Etfw\">January 29, 2010</a></p></blockquote>\n<p>ภาพยนตร์เรื่อง The Legend of Zelda เป็นการร่วมทุนของ Nintendo และ Sony Pictures โดยได้ Shigeru Miyamoto หนึ่งในผู้ให้กำเกิดซีรี่ส์ Zelda และ Avi Arad อดีตซีซีโอของ Marvel Entertainment มาเป็นผู้อำนวยการสร้าง ส่วนผู้กำกับได้ Wes Ball ที่ผลงานเด่นอย่างภาพยนตร์ไตรภาค Maze Runner และ Kingdom of the Planet of the Apes ที่จะเข้าฉายในโรงภาพยนตร์ปี 2024 มากำกับให้</p>\n<p>ที่มา - <a href=\"https://ew.com/the-legend-of-zelda-wes-ball-live-action-miyazaki-8410558\">Entertainment Weekly</a> via <a href=\"https://www.videogameschronicle.com/news/the-legend-of-zelda-movie-director-would-love-it-to-be-like-a-live-action-miyazaki/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/nintendo\">Nintendo</a></div><div><a href=\"/topics/sony-pictures\">Sony Pictures</a></div><div><a href=\"/topics/movies\">Movies</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef623cbf40114f6a6d00f8f6bfad3ffa158ef0967618df647bece9eea75cd75d","category":"Thai"}