{"title":"เปิดตัวจีพียูรุ่นโปร Intel Arc Pro B60 และ B50 สถาปัตยกรรม Xe2 ให้แรมสูงสุด 24GB","link":"https://www.blognone.com/node/146482","date":1747659276000,"content":"<span>เปิดตัวจีพียูรุ่นโปร Intel Arc Pro B60 และ B50 สถาปัตยกรรม Xe2 ให้แรมสูงสุด 24GB</span>\n\n  <div>\n    <div>Body</div>\n              <div><p>อินเทลเปิดตัวจีพียู Intel Arc Pro B60 และ B50 สำหรับตลาดเวิร์คสเตชัน ถือเป็นจีพียูกลุ่ม Pro ชุดแรกของสถาปัตยกรรม Arc Battlemage B-Series ที่เปิดตัว<a href=\"https://www.blognone.com/node/143443\">จีพียูฝั่งเกมมิ่ง B570/B580 ออกมาก่อนหน้านี้</a></p>\n<p>Intel Arc Pro B60 และ B50 ใช้แกนจีพียู Xe2 เช่นเดียวกับ B-Series ฝั่งเกมมิ่ง มีหน่วยประมวลผล Xe Matrix Extensions (XMX) คำนวณเมทริกซ์เพื่อเร่งความเร็ว AI และรองรับ ray tracing</p>\n<p>จุดเด่นของจีพียูกลุ่ม Pro คือให้แรมมาเยอะกว่าจีพียูเกมมิ่ง โดย B60 มาพร้อมแรม 24GB และ B50 แรม 16GB, รองรับการเชื่อมต่อจีพียูสูงสุด 8 ตัวเพื่อขยายผืนแรมเป็น 192GB เพื่อรันโมเดล AI ขนาดใหญ่ได้</p>\n<ul>\n<li><strong>Intel Arc Pro B50</strong> 16 Xe Core, แรม 16GB, Peak TOPS 170, พลังงาน 70W (Total Board Power)</li>\n<li><strong>Intel Arc Pro B60</strong> 20 Xe Core, แรม 24GB, Peak TOPS 197, พลังงาน 120-200W (Total Board Power)</li>\n</ul>\n<p>Intel Arc Pro B50 จะเริ่มวางขายก่อนในเดือนกรกฎาคม 2025 ราคา 299 ดอลลาร์ ส่วน B60 จะตามมาภายหลัง เริ่มส่งตัวอย่างให้ผู้ผลิตบอร์ดแล้ว ยังไม่มีข้อมูลราคา</p>\n<p>ที่มา - <a href=\"https://newsroom.intel.com/client-computing/computex-intel-unveils-new-gpus-ai-workstations\">Intel</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 05/19/2025 - 19:54</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65afd28b212d6baafd06cffd7afb6fa84606be9e412232e5a01d3abe2474a4d5","category":"Thai"}