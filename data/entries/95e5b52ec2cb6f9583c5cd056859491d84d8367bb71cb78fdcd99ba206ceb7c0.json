{"title":"Threads อัพเดต: ปรับปรุง Feed ให้เหมาะกับแต่ละคน, แสดงผลเรียงเวลา และระบบเสิร์ชหา Topic","link":"https://www.blognone.com/node/134766","date":1689032246000,"content":"<div><div><div><p>Threads โซเชียลตัวใหม่จาก Meta ที่อิงฐานจากคนใช้ Instagram อัพเดตข้อมูลล่าสุดผ่านบัญชีทางการของแพลตฟอร์ม หลังจากจำนวน<a href=\"https://www.blognone.com/node/134757\">ผู้ใช้งานทะลุ 100 ล้านบัญชี</a> เป็นที่เรียบร้อย โดยคราวนี้ว่าด้วยการคัดเลือกโพสต์มาแสดงในฟีด ซึ่งเป็นประเด็นที่ผู้ใช้งานมีความเห็นอยู่มาก</p>\n<p>Threads บอกว่าตอนนี้หน้าฟีดเป็นการผสมระหว่างบัญชีที่ผู้ใช้งานติดตามอยู่กับบัญชีจากครีเอเตอร์ที่ระบบแนะนำ โดยสิ่งที่กำลังปรับปรุงเพิ่มเติมได้แก่</p>\n<ul>\n<li>ฟีดที่ปรับแต่งให้เหมาะสมกับแต่ละคน (personalized)</li>\n<li>ฟีดที่แสดงผลเรียงตามเวลา (chronological)</li>\n<li>ระบบเสิร์ชที่ดีขึ้น เพื่อให้ติดตามหัวข้อที่เป็นเทรนด์เวลานั้น</li>\n</ul>\n<p>ทั้งหมด Threads กำลังพัฒนาอยู่ โดยให้คำแนะนำผู้ใช้งานให้กดติดตามบัญชีที่สนใจให้มากขึ้น เพื่อฟีดจะถูกปรับแต่งให้เหมาะสมกับแต่ละคนมากขึ้นนั่นเอง</p>\n<p>ที่มา: <a href=\"https://www.threads.net/t/Cuh8vupuAiW/\">@Theadsapp</a></p>\n<p><img src=\"https://www.blognone.com/sites/default/files/externals/3ed877eb414e9f61d980683d06a20d61.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95e5b52ec2cb6f9583c5cd056859491d84d8367bb71cb78fdcd99ba206ceb7c0","category":"Thai"}