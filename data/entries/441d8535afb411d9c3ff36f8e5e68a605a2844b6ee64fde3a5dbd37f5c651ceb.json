{"title":"Firefox 115 เป็นเวอร์ชันสุดท้ายที่ซัพพอร์ต Windows 7, Windows 8, macOS Mojave หรือเก่ากว่า","link":"https://www.blognone.com/node/134684","date":1688522497000,"content":"<div><div><div><p>Mozilla ออกอัพเดต Firefox เวอร์ชัน 115 โดยมีฟีเจอร์เด่นได้แก่ สามารถย้ายข้อมูลการจ่ายเงินจากเบราว์เซอร์ที่เป็นพื้นฐาน Chrome มา Firefox ได้, ฮาร์ดแวร์ถอดรหัสวิดีโอเปิดให้ใช้สำหรับจีพียูของอินเทลบน Linux, ดร็อปดาวน์ของ Tab Manager มีปุ่มปิด ทำให้ปิดแท็บได้เร็วขึ้น และอื่น ๆ</p>\n<p>ในอัพเดตนี้ Mozilla แจ้งข้อมูลสำคัญเรื่องการสนับสนุนระบบปฏิบัติการเก่า โดย Firefox 115 จะเป็นเวอร์ชันสุดท้ายที่สนับสนุน Windows 7, Windows 8, macOS 10.12, 10.13 และ 10.14 หรือชื่อเวอร์ชัน Sierra, High Sierra และ Mojave ตามลำดับ</p>\n<p>หากผู้ใช้งานไม่สามารถอัพเดตระบบปฏิบัติการได้ Firefox จะอัพเดตเวอร์ชันถัดไปเป็น Firefox ESR 115 ซึ่งจะอัพเดตเฉพาะแพตช์ความปลอดภัยที่สำคัญเท่านั้น</p>\n<p>ที่มา: <a href=\"https://www.mozilla.org/en-US/firefox/115.0/releasenotes/\">Mozilla</a></p>\n<p><img src=\"https://www.blognone.com/sites/default/files/externals/0498fa6474ad6d2d18227c6c018514cb.png\" alt /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"441d8535afb411d9c3ff36f8e5e68a605a2844b6ee64fde3a5dbd37f5c651ceb","category":"Thai"}