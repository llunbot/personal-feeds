{"title":"Blizzard ประกาศยุติ Overwatch League อย่างเป็นทางการ แข่งมาได้ทั้งหมด 6 ฤดูกาล","link":"https://www.blognone.com/node/136653","date":1699498863000,"content":"<div><div><div><p>หลังจาก<a href=\"https://www.blognone.com/node/127709\">ประสบชะตากรรมร่อแร่มานาน</a> ในที่สุด Blizzard ก็ประกาศว่า Overwatch League ในโมเดลแบบปัจจุบันไม่เวิร์คแล้ว และจะแปลงรูปแบบการแข่งขันเป็นอย่างอื่นที่ยังไม่ระบุว่าเป็นอย่างไร แต่จะแชร์รายละเอียดเพิ่มเติมในเร็วๆ นี้</p>\n<p><a href=\"https://www.blognone.com/node/95644\">Overwatch League เริ่มแข่งขันครั้งแรกช่วงต้นปี 2018</a> โดยใช้ระบบคล้ายลีกกีฬา นั่นคือมีทีมประจำเมืองใหญ่ทั่วโลกเพื่อสร้างฐานแฟนๆ ในเมืองนั้น อย่างไรก็ตาม ด้วยปัญหาเงินลงทุนของทีมที่สูงมาก (ค่าสมัครทีมละ 20 ล้านดอลลาร์ในฤดูกาลแรก ช่วงหลังราคาพุ่งสูงถึง 60 ล้านดอลลาร์), ปัญหา COVID ทำให้จัดแข่งในสนามไม่ได้ ขายตั๋วไม่ได้, ความนิยมในเกม Overwatch เองที่ลดลง และ<a href=\"https://www.blognone.com/node/127709\">สปอนเซอร์ถอนตัวเพราะปัญหาคุกคามทางเพศภายในบริษัท Blizzard</a> ทำให้ลีกสามารถแข่งมาได้เพียง 6 ฤดูกาล จบที่ฤดูกาล 2023 แข่งเสร็จเดือนตุลาคม 2023 โดยแชมป์ทีมสุดท้ายคือ Florida Mayhem</p>\n<p>ที่มา - <a href=\"https://www.ign.com/articles/overwatch-league-officially-ending-as-blizzard-focuses-on-new-direction\">IGN</a>, <a href=\"https://kotaku.com/overwatch-league-owl-activision-blizzard-1851004891\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/ad6fd2e4c076b45ac72efee24ca872f1.jpg\" /><img alt=\"No Description\" src=\"https://www.blognone.com/sites/default/files/externals/89c520c5261d426d8131625231ed31bd.jpg\" /></p>\n</div></div></div><div><div>Topics: </div><div><div><a href=\"/topics/overwatch-league\">Overwatch League</a></div><div><a href=\"/topics/esports-0\">eSports</a></div><div><a href=\"/topics/blizzard\">Blizzard</a></div><div><a href=\"/topics/overwatch\">Overwatch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e409863b5200a1abf572c24ca683536651361a8fba0c90da1e42b2f53aab22c","category":"Thai"}