{"title":"JetBrains โอเพนซอร์ส Mellum โมเดลขนาดเล็กเน้นงานเฉพาะทาง เชี่ยวชาญด้านเติมโค้ด","link":"https://www.blognone.com/node/146166","date":1746024860000,"content":"<div><div><div><p>JetBrains ประกาศโอเพนซอร์ส <a href=\"https://www.blognone.com/node/142736\">Mellum โมเดลช่วยเติมโค้ดที่เปิดตัวในปี 2024</a> และใช้กับ IDE ในตระกูล JetBrains โดยมีจุดเด่นเรื่องความเร็วกว่าการใช้โมเดลภาษา LLM ตัวใหญ่</p>\n<p>JetBrains เรียก Mellum ว่าเป็น \"focal model\" สร้างมาเพื่อเขียนโค้ดโดยเฉพาะ ไม่ใช่โมเดลภาษา LLM ที่ปรับมาใช้เขียนโค้ด และแผนการของบริษัทคือการสร้างโมเดล Mellum หลายๆ ตัวที่ทำงานเฉพาะทางต่างกันไป เช่น ช่วยเติมโค้ด (code completion) หรือช่วยพยากรณ์ diff ของโค้ดแต่ละเวอร์ชัน</p>\n<p>ตัวโมเดลหลักมีขนาดพารามิเตอร์ 4B และทำผลงานการเติมโค้ดได้ดีใกล้เคียงกับโมเดลที่ขนาดพารามิเตอร์ใหญ่กว่า ตอนนี้ Mellum รองรับการเติมโค้ดภาษา Java, Kotlin, Python, Go, PHP, C, C++, C#, JavaScript, TypeScript, CSS, HTML, Rust, Ruby</p>\n<p>ส่วนเหตุผลที่ตัดสินใจโอเพนซอร์ส JetBrains บอกว่าเชื่อในความโปร่งใส และมองว่าการโอเพนซอร์สจะเปิดให้เกิดความร่วมมือกันพัฒนาซอฟต์แวร์ต่อไป ตอนนี้<a href=\"https://huggingface.co/JetBrains/Mellum-4b-base\">โค้ดอยู่บน Hugging Face</a> แล้ว สามารถนำมาใช้งานได้ทั้งบนคลาวด์ (ผ่าน vLLM) และรันแบบโลคัล (ผ่าน llama.cpp หรือ Ollama) แต่ JetBrains ก็ใส่หมายเหตุไว้ว่า Mellum อาจไม่เหมาะกับนักพัฒนาซอฟต์แวร์ทั่วๆ ไปนำไปใช้งานโดยตรง แต่เหมาะกับนักวิจัยสาย AI/ML นำไปศึกษาหรือต่อยอดมากกว่า</p>\n<p>ที่มา - <a href=\"https://blog.jetbrains.com/ai/2025/04/mellum-goes-open-source-a-purpose-built-llm-for-developers-now-on-hugging-face/\">JetBrains</a></p>\n<p><img src=\"https://www.blognone.com/sites/default/files/externals/4ee0b1da8131a7b0856d580bdb95c015.jpeg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/a94fd4a83f60e942efa0cbdce423ba63.png\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/programming\">Programming</a></div><div><a href=\"/topics/open-source\">Open Source</a></div><div><a href=\"/topics/llm\">LLM</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"881ee4c49c4416e5b64ad4193dc9bc5345a8f02f4f42ca7e129ba865aa9262f9","category":"Thai"}