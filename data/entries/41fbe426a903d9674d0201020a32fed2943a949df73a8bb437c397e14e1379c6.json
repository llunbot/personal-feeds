{"title":"Microsoft ปรับโครงสร้างฝ่ายบริหาร ส่วนการตลาดและธุรกิจเกม","link":"https://www.blognone.com/node/136425","date":1698362331000,"content":"<div><div><div><p>ไมโครซอฟท์ประกาศปรับตำแหน่งผู้บริหารระดับสูง โดยมีสองส่วนของการเปลี่ยน อย่างแรกคือ Chris Capossela ประธานเจ้าหน้าที่ฝ่ายการตลาด (CMO) ที่ทำงานกับไมโครซอฟท์มานาน 32 ปี จะลาออกจากตำแหน่ง ซึ่งซีอีโอ Satya Nadella บอกเรื่องนี้มีการพูดคุยมาระยะหนึ่งและเตรียมแผนส่งต่องานแล้ว</p>\n<p>Takeshi Numoto ผู้บริหารระดับสูงที่ดูส่วนการตลาดของคลาวด์ จะเป็น CMO คนใหม่ และ Yusuf Mehdi ผู้บริหารส่วนการตลาดที่ดูแลหลายผลิตภัณฑ์ รวมทั้ง Copilot, Search และอื่น ๆ จะเป็นหัวหน้าฝ่ายการตลาดสินค้า Consumer</p>\n<p>การเปลี่ยนแปลงส่วนที่สองมาจากการซื้อกิจการ Activision Blizzard King ทำให้โครงสร้างไมโครซอฟท์มีส่วนธุรกิจเกมที่มากขึ้น Ami Silverman หัวหน้าฝ่ายขายธุรกิจ Consumer จะย้ายมาขึ้นตรงกับ Phil Spencer ซีอีโอฝ่ายธุรกิจเกม เพื่อขยายตลาดการขายเกมสู่กลุ่มลูกค้าใหม่ ๆ</p>\n<p>นอกจากนี้ส่วนธุรกิจเกมยังโปรโมตผู้บริหารอีกหลายคน ได้แก่ Matt Booty มาดูแลส่วนคอนเทนต์และสตูดิโอเกม ซึ่งรวมทั้ง Xbox Game Studios และ <a href=\"https://www.blognone.com/node/121609\">ZeniMax</a> ส่วน Jamie Leder จะเป็นซีอีโอ ZeniMax ต่อไป โดยขึ้นตรงกับ Matt และ Sarah Bond เป็นประธานของส่วน Xbox</p>\n<p>ที่มา: <a href=\"https://blogs.microsoft.com/blog/2023/10/26/a-change-to-microsoft-marketing-leadership/\">ไมโครซอฟท์</a> และ <a href=\"https://www.theverge.com/2023/10/26/23933447/microsoft-gaming-xbox-phil-spencer-leadership-changes-memo\">The Verge</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/management\">Management</a></div><div><a href=\"/topics/xbox\">Xbox</a></div><div><a href=\"/topics/zenimax\">ZeniMax</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41fbe426a903d9674d0201020a32fed2943a949df73a8bb437c397e14e1379c6","category":"Thai"}