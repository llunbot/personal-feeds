{"title":"นานไปไหมเธอ Prince of Persia: The Sands of Time ภาครีเมค ประกาศวันขายใหม่ปี 2026","link":"https://www.blognone.com/node/140293","date":1718069109000,"content":"<div><div><div><p>Ubisoft เคยเปิดตัว <a href=\"https://www.blognone.com/node/118377\">เกม Prince of Persia: The Sands of Time ภาครีเมค</a> ในปี 2020 ตอนแรกบอกว่าจะออกปี 2021 จากนั้นก็<a href=\"https://www.blognone.com/node/123087\">เลื่อน</a> และ<a href=\"https://www.blognone.com/node/134096\">เลื่อน</a> มาหลายรอบ จนเหมือนเงียบหายไปเลย</p>\n<p>ล่าสุดในงาน Ubisoft Forward เมื่อคืนนี้ Ubisoft ประกาศวันวางขายเกมใหม่แล้วว่าเป็นปี 2026 เท่ากับล่าช้ามานานถึง 5 ปีจากแผนเดิม</p>\n<p>สตูดิโอหลักที่รับผิดชอบเกมภาครีเมคคือ Ubisoft Montreal ซึ่งเป็นสตูดิโอเดียวกับที่สร้างภาคต้นฉบับในปี 2003 และได้สตูดิโอในเครือ Ubisoft ทั่วโลก ทั้งจาก Toronto (แคนาดาด้วยกัน), Bucharest (โรมาเนีย), Paris (ฝรั่งเศส), Pune (อินเดีย) มาช่วยสนับสนุนให้โครงการเดินหน้าไปได้</p>\n<p><img alt=\"No Description\" src=\"https://www.blognone.com/sites/default/files/externals/53e26478b42d8d38afb93cdbcb3d4137.jpeg\" /></p>\n<p>ส่วนเกม Prince of Persia ภาคอื่นๆ ที่เปิดตัวทีหลังและขายตัดหน้าไปก่อนแล้ว ก็ประกาศเนื้อหา DLC เพิ่มเติมดังนี้</p>\n<ul>\n<li><strong>Prince of Persia: The Lost Crown</strong> ประกาศออก DLC ตัวแรกชื่อ <strong>Mask of Darkness</strong> ออกเดือนกันยายน 2024</li>\n<li><strong>The Rogue Prince of Persia</strong> ตอนนี้ยังเป็น Early Access ประกาศออกเนื้อหาอัพเดตฟรี <strong>The Temple of Fire</strong> และแผนการออกเวอร์ชัน 1.0 ในปี 2025</li>\n</ul>\n<p>ที่มา - <a href=\"https://news.ubisoft.com/en-gb/article/6vUaPXscA0o1hzebwa5xcW/three-prince-of-persia-games-drop-new-content-and-details-during-ubisoft-forward\">Ubisoft</a></p>\n</div></div></div><div><div>Topics: </div><div><div><a href=\"/topics/prince-of-persia\">Prince of Persia</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc70d418f7d77dce5b32142cab8197af7181d3f6ea1b107f2b5a320324c213b3","category":"Thai"}