{"title":"OpenAI ร่วมกับ MIT Media Lab รายงานการศึกษา ว่าการใช้ AI ส่งผลต่อจิตใจและอารมณ์อย่างไร","link":"https://www.blognone.com/node/145407","date":1742636704000,"content":"<div><div><div><p>ทีมนักวิจัยของ OpenAI และ MIT Media Lab รายงานผลการศึกษาในหัวข้อ การใช้งาน AI ส่งผลต่ออารมณ์และสภาวะจิตใจของผู้ใช้งานอย่างไรบ้าง โดยทำการศึกษาจากบทสนทนาระหว่าง ChatGPT กันเอง เพื่อดูปฏิกิริยาและอารมณ์ในการโต้ตอบ และศึกษาจากผู้ใช้งานกลุ่มเป้าหมายเกือบ 1 พันคน เป็นเวลา 4 สัปดาห์</p>\n<p>ผลการศึกษาในสองประเด็นนี้ทำให้ทีมวิจัยพบว่า</p>\n<ul>\n<li>ChatGPT มีบทสนทนาที่ไม่มีความรู้สึกหรือการแสดงออกทางอารมณ์</li>\n<li>ผู้ใช้งานส่วนน้อยรู้สึกว่า ChatGPT เป็นเพื่อนสนิท โดยพบในกลุ่มที่ใช้ Voice Mode มากกว่า</li>\n<li>การใช้งานแบบ Text ให้ความรู้สึกต่ออารมณ์มากกว่า ขณะที่การใช้งาน Voice Mode ให้ความรู้สึกที่ดีในระยะสั้น แต่เป็นลบเมื่อใช้งานนาน</li>\n<li>การสนทนาเรื่องทั่วไป ทำให้เกิดความรู้สึกต่ออารมณ์มากขึ้น ส่วนการคุยเรื่องส่วนตัวมักสร้างภาวะเหงาได้ง่ายกว่า</li>\n</ul>\n<p>OpenAI บอกว่าจะนำผลการศึกษามาใช้เพื่อพัฒนา AI ให้ได้ประโยชน์สูงสุดกับผู้ใช้งาน ขณะเดียวกันก็ลดผลกระทบที่อาจเกิดขึ้นต่อความรู้สึกและอารมณ์ รวมทั้งความรู้สึกต้องพึ่งพา AI มากเกินไปด้วย</p>\n<p>ที่มา: <a href=\"https://openai.com/index/affective-use-study/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/3f2831611af5fc280f17e71cbdd4e016.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/research\">Research</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/mit\">MIT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"377d6ac114f8a3886d9d6b749e486d982298672e06bbe75fce148ede41662a54","category":"Thai"}