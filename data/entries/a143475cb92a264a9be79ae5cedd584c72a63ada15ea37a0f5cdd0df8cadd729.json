{"title":"Intel รายงานผลประกอบการไตรมาส ภาพรวมรายได้ลดลง ธุรกิจรับผลิตชิปยังเติบโตสูง","link":"https://www.blognone.com/node/136426","date":1698364491000,"content":"<div><div><div><p>อินเทลรายงานผลประกอบการประจำไตรมาสที่ 3 ปี 2023 รายได้รวมลดลง 8% จากช่วงเดียวกันในปีก่อนเป็น 14,158 ล้านดอลลาร์ กำไรสุทธิอยู่ที่ 310 ล้านดอลลาร์ ตามบัญชี GAAP</p>\n<p>ส่วนธุรกิจ Client Computing (พีซี) รายได้ 7,867 ล้านดอลลาร์ ลดลง 3% กลุ่ม Data Center and AI 3,814 ล้านดอลลาร์ ลดลง 10% จากการแข่งขันในตลาดที่มากขึ้น รวมถึงภาพรวมตลาดก็หดตัว กลุ่ม Network and Edge รายได้ 1,450 ลดลง 32% Mobileye รายได้ 530 ล้านดอลลาร์ เพิ่มขึ้น 18% และธุรกิจรับผลิตชิป Intel foundry รายได้โตเกือบ 4 เท่าตัว เป็น 311 ล้านดอลลาร์</p>\n<p>Pat Gelsinger ซีอีโออินเทลให้ความเห็นเพิ่มเติมในช่วงแถลงผลประกอบการกับนักลงทุน ในประเด็น NVIDIA และ AMD <a href=\"https://www.blognone.com/node/136360\">กำลังพัฒนา</a>ซีพียูสถาปัตยกรรม Arm บนพีซี Windows โดยเขามองว่ายังไม่เห็นสัญญาณผลกระทบที่สำคัญ เพราะ Arm กับ Windows ในช่วงที่ผ่านมาตลาดก็ไม่ได้ตอบรับมากนัก อย่างไรก็ตามอินเทลก็มองเป็นโอกาสของธุรกิจรับจ้างผลิตชิป Arm ส่วนนี้ด้วยเช่นกัน</p>\n<p>ที่มา: <a href=\"https://www.intc.com/news-events/press-releases/detail/1655/intel-reports-third-quarter-2023-financial-results\">อินเทล</a> และ <a href=\"https://www.cnbc.com/2023/10/26/intel-intc-earnings-report-q3-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/1c2c7a3be355a372cd33678adee7269e.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a143475cb92a264a9be79ae5cedd584c72a63ada15ea37a0f5cdd0df8cadd729","category":"Thai"}