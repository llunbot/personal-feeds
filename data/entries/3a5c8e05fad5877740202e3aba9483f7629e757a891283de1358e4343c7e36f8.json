{"title":"[ลือ] Apple สั่งลดเป้าหมายจำนวนส่งมอบ Vision Pro ปีนี้ลง เนื่องจากยอดขายในอเมริกาลดลงเร็วกว่าที่คาด","link":"https://www.blognone.com/node/139372","date":1713915002000,"content":"<div><div><div><p>ข้อมูลนี้มาจาก Ming-Chi Kuo นักวิเคราะห์สินค้าใหม่แอปเปิลสายซัพพลายเชนขาประจำคนเดิม รายงานว่าแอปเปิลได้สั่งลดจำนวนส่งมอบ Vision Pro ในปี 2024 นี้ ลงเหลือประมาณ 4-4.5 แสนเครื่อง ต่ำกว่าตัวเลขที่ตลาดคาดไว้ตอนนี้ที่อยู่ประมาณ 7-8 แสนเครื่อง (แต่ Ming <a href=\"https://www.blognone.com/node/137389\">เคยบอก</a>ว่าตัวเลขของแอปเปิลคือ 5 แสน)</p>\n<p>อย่างไรก็ตามเขาให้ข้อสังเกตว่า แอปเปิลสั่งลดจำนวนลงก่อนที่จะเริ่มนำสินค้าขายนอกอเมริกา แปลว่ายอดขายในอเมริกาตอนนี้น่าจะลดลงเร็วกว่าที่คาด ส่วน Vision Pro รุ่นใหม่นั้น จะไม่มีออกมาในปี 2025 แปลว่ายอดขายปีหน้าน่าจะลดลงไปอีก</p>\n<p>สิ่งที่เป็นโจทย์ท้าทายของ Vision Pro สำหรับแอปเปิล คือการขาดแอพพลิเคชันเด่น ราคาที่สูง และปัญหาประสบการณ์ใช้งาน ซึ่งเมื่อเทียบกับตลาด VR ที่เฉพาะกลุ่มเหมือนกัน ยังมีฐานผู้ใช้งานชัดเจนจากเกมอยู่</p>\n<p>ที่มา: <a href=\"https://medium.com/@mingchikuo/apple-cuts-2024-2025-vision-pro-shipment-forecasts-unfavorable-to-mr-headset-pancake-and-micro-38796834f930\">Ming-Chi Kuo</a></p>\n<p><img alt=\"No Description\" src=\"https://www.blognone.com/sites/default/files/externals/8ae59f12e9565673089c21d3623fd896.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a5c8e05fad5877740202e3aba9483f7629e757a891283de1358e4343c7e36f8","category":"Thai"}