{"title":"กูเกิลเปิดตัว Flow เครื่องมือสร้างภาพยนต์ด้วย AI แยกทีละซีน ควบคุมมุมกล้องได้","link":"https://www.blognone.com/node/146535","date":1747818697000,"content":"<span>กูเกิลเปิดตัว Flow เครื่องมือสร้างภาพยนต์ด้วย AI แยกทีละซีน ควบคุมมุมกล้องได้</span>\n\n  <div>\n    <div>Body</div>\n              <div><p>กูเกิลเปิดตัว Flow เครื่องมือสร้างภาพยนตร์ด้วย AI โดยใช้โมเดลหลายตัวร่วมกันทั้ง <a href=\"https://www.blognone.com/node/146519\">Veo 3, Imagen 4, Gemini</a></p>\n<p>การสร้างคลิปวิดีโอด้วย AI ที่ผ่านมาต้องสั่งโมเดลสร้างคลิปวิดีโอขึ้นมาทีละซีน แล้วค่อยนำคลิปมาต่อกันอีกที กูเกิลสร้าง Flow ขึ้นมาอำนวยความสะดวกตรงนี้ โดย Flow เปิดให้เราสร้างวิดีโอทีละซีนแบบต่อเนื่องกันได้ ปรับแต่งความสั้นยาวของแต่ละซีนได้ ในแต่ละซีนยังเปิดให้ใส่พร็อมต์ข้อความ และภาพอ้างอิง (ถ้าไม่มีภาพต้นแบบมา ก็สร้างด้วย Imagen ได้) ควบคุมมุมกล้องได้</p>\n<p>Flow ยังมีฟีเจอร์จัดการ asset ให้สม่ำเสมอกันทุกซีน (ตัวละครเดิม แต่งชุดเดิม) และฟีเจอร์ showcase ดูตัวอย่างคลิปที่คนอื่นสร้างไว้ เพื่อศึกษาเทคนิคการสั่งพร็อมต์ได้ด้วย</p>\n<p>ตอนนี้กูเกิลเริ่มทำงานกับผู้กำกับภาพยนตร์บางราย เช่น Dave Clark, Henry Daubrez, Junie Lau ดูตัวอย่างภาพยนตร์สั้นที่สร้างด้วยเทคโนโลยีของกูเกิลได้ท้ายข่าว</p>\n<p>Flow เปิดให้ใช้งานแล้วกับลูกค้าที่จ่ายแพ็กเกจ Google AI Pro (สั่งสร้างได้ 100 ครั้งต่อเดือน) และ Google AI Ultra ที่ได้ใช้โมเดล Veo 3 ตัวล่าสุดด้วย</p>\n<p>ที่มา - <a href=\"https://blog.google/technology/ai/google-flow-veo-ai-filmmaking-tool/\">Google</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 16:11</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccd9d30c7816c7fd6229e66a6e23e42068bec670557c9113ff256b27d6948675","category":"Thai"}