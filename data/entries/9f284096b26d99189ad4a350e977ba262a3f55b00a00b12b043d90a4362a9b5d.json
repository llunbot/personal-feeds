{"title":"Insta360 เปิดตัว Insta360 Ace Pro แอคชั่นแคมจอพับ ถ่ายวิดีโอ 8K ราคา 16,000 บาท","link":"https://www.blognone.com/node/136873","date":1700617560000,"content":"<div><div><div><p>Insta360 เปิดตัวแอคชั่นแคมรุ่นใหม่ <strong>Insta360 Ace</strong> และ <strong>Insta360 Ace Pro</strong> ที่ปรับปรุงทั้งคุณภาพความละเอียดของภาพ รวมทั้งมีเทคโนโลยี AI ช่วยในการจับภาพ</p>\n<p>เริ่มด้วยรุ่นเรือธง Insta360 Ace Pro ซึ่งร่วมพัฒนาเลนส์ SUMMARIT กับ Leica มีเซ็นเซอร์รับภาพขนาด 1/1.3\", ชิปประมวลผล AI เทคโนโลยี 5 นาโนเมตร สามารถถ่ายวิดีโอความละเอียดสูงสุด 8K, ภาพถ่าย 48MP, PureVideo สำหรับการถ่ายแบบแสงน้อย ชาร์จเร็ว 80% ได้ใน 22 นาที กันน้ำลึก 10 เมตร ถ้าใส่อุปกรณ์เสริมสูงสุด 60 เมตร</p>\n<p>อีกรุ่นคือ Insta360 Ace ที่มีราคาถูกกว่า โดยตัวเครื่องมีขนาดเล็กกว่า มาพร้อมเซ็นเซอร์รับภาพ 1/2\" วิดีโอ 6K, ภาพถ่าย 48MP ใช้เลนส์แบบปกติ และการชาร์จแบบมาตรฐาน</p>\n<p><img alt=\"No Description\" src=\"https://www.blognone.com/sites/default/files/externals/9695191dfc7530e29a993621ad57da46.png\" /></p>\n<p>ทั้งสองรุ่นออกแบบมาให้สะดวกสำหรับทั้งการถ่ายโหมดแอคชั่นแคม และการถ่ายเซลฟี่ Vlog ด้วยหน้าจอพับขนาด 2.4 นิ้ว พร้อมเทคโนโลยี AI ในการถ่ายภาพ สามารถสั่งหยุดหรือบันทึกต่อได้ด้วยวิธีการสั่งด้วยเสียง หรือใช้ท่าทางมือ gesture รวมถึงรองรับการเชื่อมต่อข้อมูลที่ต้องการใส่เข้าไปในวิดีโอกับ Garmin และ Apple Watch</p>\n<p><img alt=\"No Description\" src=\"https://www.blognone.com/sites/default/files/externals/d6ba35169b1c79dda9448b91c1a6fd1a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3b4e84e123529bee1cabec5e565559dd.jpg\" /></p>\n<p>ราคาขาย Insta360 Ace อยู่ที่ 13,500 บาท และ Insta360 Ace Pro อยู่ที่ 16,000 บาท เปิดให้สั่งซื้อในไทยได้แล้วตั้งแต่วันนี้</p>\n<p>ที่มา: <a href=\"https://www.insta360.com/blog/news/insta360-announces-ace-and-ace-pro\">Insta360</a></p>\n</div></div></div><div><div>Topics: </div><div><div><a href=\"/topics/insta360\">Insta360</a></div><div><a href=\"/topics/action-camera\">Action Camera</a></div><div><a href=\"/topics/camera\">Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f284096b26d99189ad4a350e977ba262a3f55b00a00b12b043d90a4362a9b5d","category":"Thai"}