{"title":"[ลือ] Apple เตรียมจัดงานเปิดตัว Mac และ iPad ในเดือนตุลาคม, Apple Watch SE เดินหน้าใช้บอดี้พลาสติกเพื่อให้ราคาถูกลง","link":"https://www.blognone.com/node/142021","date":1726481593000,"content":"<div><div><div><p>ข่าวนี้เป็นการยืนยันข้อมูลที่มีรายงานมาหลายครั้งก่อนหน้านี้อีกครั้ง จากจดหมายข่าว Power On ประจำสัปดาห์ล่าสุดโดย Mark Gurman แห่ง Bloomberg ว่าแอปเปิลเตรียมจัดงานแถลงข่าวเปิดตัว Mac และ iPad รุ่นใหม่ ในอีกไม่กี่สัปดาห์ข้างหน้า ช่วงเดือนตุลาคม</p>\n<p>สินค้าตระกูล Mac จะเปิดตัวได้แก่ <strong>MacBook Pro</strong> <a href=\"https://www.blognone.com/node/139625\">ชิป M4</a> รวมทั้ง M4 Pro และ M4 Max ใช้ดีไซน์เดิม มีตัวเลือก 14 นิ้ว และ 16 นิ้ว, <strong>iMac</strong> ชิป M4 ซึ่งน่าจะเป็นการเปลี่ยนอุปกรณ์เสริม Magic Keyboard, Magic Mouse และ Magic Trackpad <a href=\"https://www.blognone.com/node/141986\">มาเป็น USB-C</a>, <strong>Mac mini</strong> มีรุ่น M4 และ M4 Pro <a href=\"https://www.blognone.com/node/141326\">ดีไซน์ใหม่</a> ขนาดเล็กลงใกล้เคียง Apple TV สินค้าตระกูล Mac ที่เปิดตัวครั้งนี้จะมี Apple Intelligence เป็นจุดขายหลัก</p>\n<p>ส่วน iPad ที่เปิดตัวจะเป็นการเก็บตกสองรุ่นที่ยังไม่ได้ออกรุ่นใหม่จากงานเมื่อกลางปี ได้แก่ <strong>iPad mini 7</strong> ซึ่งแก้ไข<a href=\"https://www.blognone.com/node/125002\">ปํญหาภาพเด้งสั่น</a>เวลาปัดหน้าจอหรือ Jelly scrolling รองรับ Wi-Fi 6E กับ Bluetooth 5.3, <strong>iPad 11</strong> รุ่น Entry แต่ Gurman ไม่ได้ให้รายละเอียดส่วนนี้</p>\n<p>สุดท้าย Gurman มีข้อมูลของ Apple Watch SE เพิ่มเติม โดยยืนยันว่าแอปเปิลยังมีแผน<a href=\"https://www.blognone.com/node/140778\">ใช้วัสดุตัวเรือนจากพลาสติกแข็ง</a>แทนอลูมิเนียม เพื่อให้ราคาถูกลง และจับตลาดกลุ่มเด็กได้มากขึ้น แต่ยังพบปัญหาเรื่องประสิทธิภาพซึ่งแอปเปิลก็ยังไม่ได้ล้มเลิกแผนการนี้แต่อย่างใด</p>\n<p>ที่มา: <a href=\"https://www.bloomberg.com/news/newsletters/2024-09-15/apple-s-hearing-aid-sleep-apnea-saved-iphone-16-event-m4-mac-launch-details-m13kkabb\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/cd0c083618e53ced50e50a413662716c.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-pro\">MacBook Pro</a></div><div><a href=\"/topics/mac-mini\">Mac Mini</a></div><div><a href=\"/topics/imac\">iMac</a></div><div><a href=\"/topics/ipad-mini\">iPad mini</a></div><div><a href=\"/topics/ipad\">iPad</a></div><div><a href=\"/topics/apple-watch-se\">Apple Watch SE</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5490e6142de2425cfb17c65667aa2549ed8a8a337a3b52310b6199283c85d41d","category":"Thai"}