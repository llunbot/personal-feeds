{"title":"ยอดขาย EV สหรัฐ ก.พ. 2025 โต 10.5% แต่ Tesla ลด 10%, BWM กับ Rivian เติบโตสูง","link":"https://www.blognone.com/node/145435","date":1742791161000,"content":"<div><div><div><p>บริษัทวิจัยตลาดรถยนต์ Cox Automotive ให้ข้อมูลตลาดรถยนต์ไฟฟ้า EV ในสหรัฐอเมริกา ประจำเดือนกุมภาพันธ์ 2025 ถ้านับเฉพาะรถใหม่ขายได้ 95,692 คัน เติบโตขึ้น 10.5% จากเดือนกุมภาพันธ์ 2024 และถือเป็นยอดขาย EV สูงสุดของเดือนกุมภาพันธ์เท่าที่เคยเก็บสถิติกันมา</p>\n<p>หากดูภาพรวมทั้งตลาด ยอดขาย EV คิดเป็น 7.7% ของยอดขายรถยนต์ทั้งหมดในสหรัฐ (รถยนต์น้ำมัน 93.8%)</p>\n<p>Tesla ยังครองแชมป์รถยนต์รุ่นที่ขายดี โดย Top 5 ได้แก่</p>\n<ol>\n<li>Tesla Model Y</li>\n<li>Tesla Model 3</li>\n<li>Ford Mustang Mach-E</li>\n<li>Honda Prologue</li>\n<li>Rivian R1S</li>\n</ol>\n<p>อย่างไรก็ตาม ภาพรวมยอดขายของ Tesla ลดลง 10% เป็นผลมาจากยอดขายหลายรุ่นลดลง เช่น Cybertruck (ลด 32.5%), Model 3 (ลด 17.5%), Model Y (ลด 3.1%)</p>\n<p>แบรนด์รถยนต์ที่มีอัตราเติบโตสูงในเดือนนี้คือ BMW เติบโต 20.9% และ Rivian เติบโต 34% ทั้งนี้ Cox Automotive ไม่ได้เปิดเผยข้อมูลยอดขายรวมของแต่ละแบรนด์</p>\n<p>ที่มา - <a href=\"https://www.coxautoinc.com/market-insights/ev-market-monitor-february-2025/\">Cox Automotive</a>, <a href=\"https://caredge.com/guides/us-ev-market-update-march-2025\">CarEdge</a>, <a href=\"https://insideevs.com/news/754163/us-february-ev-sales-record-tesla-falls/\">InsideEVs</a></p>\n<p><img alt=\"No Description\" src=\"https://www.blognone.com/sites/default/files/externals/e7a4aa34f233a90d29515f4fb781a42a.jpg\" /></p>\n<p>ภาพจาก <a href=\"https://x.com/Rivian/status/1894796930037019098\">@Rivian</a></p>\n</div></div></div><div><div>Topics: </div><div><div><a href=\"/topics/electric-car\">Electric Car</a></div><div><a href=\"/topics/tesla\">Tesla</a></div><div><a href=\"/topics/bmw\">BMW</a></div><div><a href=\"/topics/rivian\">Rivian</a></div><div><a href=\"/topics/market-share\">Market Share</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95b142475bdca72438b63c433dcc101e7d7c5abcf35392f9572bdf581f5d39bd","category":"Thai"}