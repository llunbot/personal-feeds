{"title":"Phil Spencer ตอบเรื่องเกม Indiana Jones ลง PS5 ว่า \"พวกเราต้องทำธุรกิจ\"","link":"https://www.blognone.com/node/141578","date":1724338033000,"content":"<div><div><div><p>จาก<a href=\"https://www.blognone.com/node/141534\">กรณี Indiana Jones and the Great Circle ประกาศลง PS5 ด้วย</a> ทำให้สงครามระหว่างแฟนๆ คอนโซลสองค่ายปะทุกลับมาอีกรอบ</p>\n<p>แต่รอบนี้ Phil Spencer ออกมาสยบเสียงวิจารณ์อย่างรวดเร็ว โดยเขาไปออกรายการไลฟ์ของ Xbox ในงาน Gamescom  แล้วเล่าว่า<a href=\"https://www.blognone.com/node/138327\">การออกเกม Xbox ชุดแรก 4 เกมบน PlayStation ช่วยให้ไมโครซอฟท์เรียนรู้อย่างมาก</a> และช่วยให้แฟรนไชส์เกมของไมโครซอฟท์แข็งแกร่งขึ้นกว่าที่เคย แถมจำนวนผู้เล่นบน Xbox ก็สูงเท่าเดิม การออกเกมบนคอนโซลอื่นทำให้ฐานผู้เล่นไมโครซอฟท์บนคอนโซลเยอะขึ้นด้วย และสุดท้าย \"เราทำธุรกิจ\" (we run a business)</p>\n<p>Spencer ขยายความว่าธุรกิจฝั่งเกมของเขาต้องส่งรายได้กลับไปยังบริษัทแม่ด้วย เพราะบริษัทแม่ให้การสนับสนุนทางการเงินกับธุรกิจเกมมาโดยตลอด ทำให้ธุรกิจเกมของเขาสามารถทำสิ่งต่างๆ ในปัจจุบันได้ โจทย์ของเขาจึงเป็นว่าทำอย่างไรจึงจะสร้างการเติบโตของธุรกิจเกม ทั้งบนคอนโซล พีซี คลาวด์ และนี่คือยุทธศาสตร์ของเรา (หมายถึงการทำเกมข้ามแพลตฟอร์ม)</p>\n<p>Spencer ยังพูดถึงสถานการณ์ของอุตสาหกรรมเกมที่ปลดคนออกเป็นจำนวนมาก ว่าเป็น \"ความกดดัน\" (pressure) ต่อทุกบริษัทในอุตสาหกรรม และชี้ว่าวิธีการจัดจำหน่ายเกมแบบดั้งเดิมจะต้องเปลี่ยนแปลงไป</p>\n<p>ที่มา - <a href=\"https://www.videogameschronicle.com/news/theres-going-to-be-more-change-phil-spencer-speaks-on-indy-ps5-news/\">VGC</a>, <a href=\"https://www.gamedeveloper.com/business/phil-spencer-says-indiana-jones-ps5-jump-good-for-xbox-s-health\">Game Developer</a></p>\n<p><img src=\"https://www.blognone.com/sites/default/files/externals/c7aaecd435e09b9061bdc2eb3fa401e1.jpeg\" /></p>\n<blockquote><p>Phil Spencer tries to explain Indiana Jones coming to PS5 so soon after Xbox. \"We run a business, it's definitely true inside of Microsoft the bar is high for us in terms of the delivery we have to give back to the company\" <a href=\"https://t.co/U9z5MWxxAe\">pic.twitter.com/U9z5MWxxAe</a></p>\n<p>— AmericanTruckSongs9 (@ethangach) <a href=\"https://twitter.com/ethangach/status/1826253543491453381?ref_src=twsrc%5Etfw\">August 21, 2024</a></p></blockquote>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/indiana-jones\">Indiana Jones</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9be7e3def18ea610f61fa357bee12d275b251fc0b52f9fb42c412f60add3354","category":"Thai"}