{"title":"กูเกิลหยุดขายสินค้าสมาร์ทโฮม Nest Protect และ Nest x Yale Lock","link":"https://www.blognone.com/node/145573","date":1743428451000,"content":"<div><div><div><p>กูเกิลประกาศยุติการซัพพอร์ตสินค้าแบรนด์ Nest สองตัวคือ <a href=\"https://www.blognone.com/node/57435\">Nest Protect เครื่องดักควันที่วางขายในปี 2013-2014</a> (<a href=\"https://www.blognone.com/node/69520\">มีรุ่นที่สองขายในปี 2015</a>) และ Nest x Yale ล็อคอัจฉริยะที่ร่วมกับบริษัทกุญแจ Yale ออกขายในปี 2018</p>\n<p>กูเกิลอธิบายว่าเซ็นเซอร์ดักคาร์บอนมอนอกไซด์ (CO) ของ Nest Protect มีอายุ 10 ปีนับจากวันผลิต ซึ่งเขียนไว้อยู่ที่สติ๊กเกอร์บนเครื่อง เมื่อกูเกิลไม่ได้ออก Nest Protect รุ่นใหม่ๆ มาแทนอีกแล้ว ตัวเครื่องจึงหมดอายุการใช้งานไปเอง ดังนั้น Nest Protect ที่ซื้อไปแล้วก็จะใช้งานได้จนถึงวันสิ้นอายุของแต่ละเครื่องที่ระบุไว้</p>\n<p>กูเกิลใช้วิธีจับมือกับพาร์ทเนอร์ออกสินค้าลักษณะเดียวกันมาทดแทน โดยจะมีสินค้าชื่อ <a href=\"https://www.resideo.com/us/en/corporate/newsroom/all-articles/first-alert-and-google-nest-announce-connected-life-safety-partnership/\">First Alert Smart Smoke &amp; Carbon Monoxide Alarm</a> ออกมาขายในเร็วๆ นี้</p>\n<p>ส่วน Nest x Yale Lock จะยังใช้งานได้ต่อไปเรื่อยๆ แต่ไม่ขายสินค้าใหม่แล้ว โดยกูเกิลได้ออกสินค้ารุ่นใหม่ชื่อ Yale Smart Lock with Matter มาขายแทน</p>\n<p>ที่มา - <a href=\"https://www.googlenestcommunity.com/t5/Blog/Upcoming-changes-to-our-device-portfolio-featuring-Nest-Protect-and-Nest-x/ba-p/708064\">Nest</a>, <a href=\"https://www.theverge.com/news/638171/google-discontinuing-nest-protect-smoke-alarm-nest-x-yale-smart-lock\">The Verge</a>, <a href=\"https://www.pcworld.com/article/2652011/google-is-moving-on-from-smoke-detectors-and-smart-locks.html\">PC World</a></p>\n<p><img alt=\"No Description\" src=\"https://www.blognone.com/sites/default/files/externals/00f23777a6e0b547b3ea05982210f550.jpeg\" /></p>\n</div></div></div><div><div>Topics: </div><div><div><a href=\"/topics/nest\">Nest</a></div><div><a href=\"/topics/google\">Google</a></div><div><a href=\"/topics/smart-home\">Smart Home</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f37d1c13d94e28172980c22a816f0d3432c97ce172a757a13b13bda41f85637","category":"Thai"}