{"title":"Tweeten ประกาศปิดบริการ เป็นผลจากนโยบายใหม่ของ TweetDeck ที่ให้เฉพาะลูกค้า Twitter Blue","link":"https://www.blognone.com/node/134682","date":1688514868000,"content":"<div><div><div><p>Tweeten ไคลเอนต์ของ Twitter สำหรับผู้ใช้งานบนเดสก์ท็อป ซึ่งรองรับทั้ง Windows, macOS และ Chrome ประกาศว่าแอปไม่สามารถใช้งานได้อีกต่อไป และจะหยุดพัฒนาซึ่งเคยอัพเดตไปก่อนหน้านี้</p>\n<p>สาเหตุที่ Tweeten ไม่สามารถใช้งานได้ เนื่องจากแอปเป็นการครอบฟังก์ชันของ TweetDeck อีกที ซึ่งผลจากการปรับแนวทาง <a href=\"https://www.blognone.com/node/134664\">TweetDeck ให้ไปใช้เวอร์ชัน ที่รองรับเฉพาะลูกค้า Twitter Blue</a> เท่านั้น ก็ทำให้ Tweeten เพิ่งได้รับผลกระทบนั่นเอง ต่างจากกรณีแอปอื่นที่ปิดตัวไปก่อนหน้านี้เพราะ Twitter <a href=\"https://www.blognone.com/node/132318\">เปลี่ยนนโยบายการใช้งาน API</a></p>\n<p>Mehedi Hassan ผู้พัฒนา Tweeten ยังประกาศให้ผู้ใช้งานตามไปสนับสนุนโปรเจกต์ใหม่ของเขา movienight โปรแกรมแสดงคอมเมนต์จากหลายแหล่งข้อมูลเมื่อชมคอนเทนต์ใน Netflix</p>\n<p>ที่มา: <a href=\"https://www.theverge.com/2023/7/4/23783869/tweeten-developer-moves-on-as-twitter-forces-everyone-onto-the-new-tweetdeck\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/96e76190af60b91c342a71889f352b48.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/tweetdeck\">TweetDeck</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21cab3d0c7d90ec89acedb355af0491c2dbee878b0f8505a83aac246eba22372","category":"Thai"}