{"title":"ผู้ใช้แพลตฟอร์มสตรีมมิ่งท้องถิ่นในเกาหลีใต้สูงกว่าแพลตฟอร์มข้ามชาติ ผู้ใช้สมัครเฉลี่ย 1.8 แพลตฟอร์ม","link":"https://www.blognone.com/node/139413","date":1714052527000,"content":"<div><div><div><p>Mobile Index รายงานจำนวนบัญชีผู้ใช้แพลตฟอร์มสตรีมมิ่งในเกาหลีใต้ พบว่าแพลตฟอร์มของบริษัทท้องถิ่น อย่าง Coupang Play, Tving, Wavve มีผู้ใช้เพิ่มขึ้นจนแซงหน้าแพลตฟอร์มข้ามชาติอย่าง Netflix และ Disney+ ได้แล้ว</p>\n<p>รายงานพบว่าเดือนมีนาคมที่ผ่านมา มีบัญชีสตรีมมิ่งในเกาหลีใต้รวม 20.1 ล้านบัญชี เฉลี่ยผู้ตอบแบบสอบถามสมัครบริการคนละ 1.8 แพลตฟอร์ม</p>\n<p>ก่อนหน้านี้แพลตฟอร์มข้ามชาติกินส่วนแบ่งตลาดเกินครึ่ง เฉพาะ Netflix เคยมีส่วนแบ่งถึง 47% เมื่อปี 2023 แต่ปีนี้เหลือเพียง 35% แต่แพลตฟอร์มท้องถิ่นอย่าง Coupang Play และ Tving เพิ่มขึ้นโดยเฉพาะ Coupang Play ที่มีผู้ใช้เพิ่มขึ้นถึง 1.7 ล้านบัญชีจากช่วงปลายปี 2023 หลังมีซีรีส์ดัง Boyhood และถ่ายทอดสดฟุตบอล AFC</p>\n<p>ที่มา - <a href=\"https://www.koreaherald.com/view.php?ud=20240425050661\">Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/1974544c73483e2a81537262eee624ba.jpeg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/streaming\">Streaming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f23f643da791b2b6ca77a89cbd8918170b0fd16715e2e7bc1a177ba32d1e651d","category":"Thai"}