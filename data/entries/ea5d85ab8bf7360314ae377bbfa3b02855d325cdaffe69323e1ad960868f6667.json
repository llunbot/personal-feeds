{"title":"ไปโรงงานเลย Ford ประกาศความร่วมมือ GlobalFoundries แก้ปัญหาชิปรถยนต์ขาดแคลน","link":"https://www.blognone.com/node/126033","date":1637987041000,"content":"<div><div><div><p>Ford พยายามแก้ปัญหาการขาดแคลนชิปสำหรับรถยนต์ โดยประกาศความร่วมมือกับ GlobalFoundries (GF) อดีตโรงงานผลิตชิปของ AMD เพื่อหาทางออกเรื่องการผลิตชิปร่วมกัน</p>\n<p>ความร่วมมือนี้ยังอยู่ในชั้นเริ่มต้น โดยทั้งสองบริษัทจะร่วมกันวิจัยและพัฒนาชิปสำหรับรถยนต์ แต่ยังไม่ชัดเจนว่าจะไปถึงขั้น Ford มีทีมออกแบบชิปของตัวเองแล้วสั่ง GlobalFoundries ผลิตเลยหรือไม่</p>\n<p><a href=\"https://www.blognone.com/node/104871\">GlobalFoundries เคยประกาศยอมแพ้ ไม่ลงทุนแข่งกับ TSMC หรือซัมซุง</a> ในเทคโนโลยีผลิตชิปที่ใหม่ที่สุด เพราะต้องลงทุนมหาศาล แต่ด้วยเทคโนโลยีระดับ 14-22 นาโนเมตรที่ GlobalFoundries มีอยู่ก็ถือว่าเหลือเฟือสำหรับชิปสำหรับรถยนต์ หรืออุปกรณ์สำหรับอุตสาหกรรม</p>\n<p><img src=\"https://www.blognone.com/sites/default/files/externals/79a40d99485b204ae19dbfe3317593d7.jpg\" /></p>\n<p>ที่มา - <a href=\"https://s23.q4cdn.com/799033206/files/doc_downloads/2021/11/GlobalFoundries-Ford-to-Address-Auto-Chip-Supply-and-Meet-Growing-Demand.pdf\">Ford</a>, <a href=\"https://www.theregister.com/2021/11/18/ford_globalfoundries_chips/\">The Register</a>, ภาพจาก <a href=\"https://www.ford.com/suvs-crossovers/escape/gallery/?gnav=footer-all-vehicles#2022-escape-gallery-image-d07b203f3c8284955037999db1051069-ai\">Ford</a></p>\n</div></div></div><div><div>Topics: </div><div><div><a href=\"/topics/ford\">Ford</a></div><div><a href=\"/topics/globalfoundries\">GlobalFoundries</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea5d85ab8bf7360314ae377bbfa3b02855d325cdaffe69323e1ad960868f6667","category":"Thai"}