{"title":"Valve ช่วยสปอนเซอร์โครงการ Arch Linux หลังนำดิสโทรไปใช้พัฒนา SteamOS","link":"https://www.blognone.com/node/142289","date":1727698429000,"content":"<div><div><div><p>ทีมพัฒนา Arch Linux ประกาศว่าได้สปอนเซอร์จาก Valve สนับสนุนให้พัฒนาโครงการย่อย 2 โครงการ ได้แก่ build service infrastructure และ secure signing enclave โดย Valve จะสนับสนุนการเงินให้กับนักพัฒนาเหล่านี้ในฐานะฟรีแลนซ์</p>\n<p>Arc Linux บอกว่าการสนับสนุนของ Valve มีคุณค่ามาก เพราะเหล่าอาสาสมัครสามารถลงมือพัฒนาโครงการเหล่านี้ได้ทันที แทนการใช้แค่ช่วงเวลาว่างเท่านั้น โครงการเหล่านี้ยังจะช่วยแก้ปัญหาระยะยาวหลายๆ อย่างของ Arch Linux ได้ด้วย</p>\n<p><a href=\"https://www.blognone.com/node/123755\">Valve ใช้ Arch Linux เป็นแกนกลางสำหรับพัฒนา SteamOS เวอร์ชัน 3.x ที่ใช้กับเครื่องเกมพกพา Steam Deck</a> โดย SteamOS เวอร์ชันก่อนหน้านั้น (ยุคที่ใช้กับ Steam Machine) พัฒนาบน Debian</p>\n<p>Arch Linux เป็นดิสโทรลินุกซ์ที่ใช้แนวคิด <a href=\"https://en.wikipedia.org/wiki/Rolling_release\">rolling release</a> คือไม่มีการออกรุ่นใหม่ที่นับเลขเวอร์ชัน แต่ตัวแพ็กเกจซอฟต์แวร์จะอัพเดตให้ใหม่ที่สุดเสมอ เท่ากับรุ่นเสถียรของโครงการต้นน้ำรุ่นนั้นๆ</p>\n<p>ที่มา - <a href=\"https://lists.archlinux.org/archives/list/arch-dev-public@lists.archlinux.org/thread/RIZSKIBDSLY4S5J2E2STNP5DH4XZGJMR/\">Arch Linux</a>, <a href=\"https://www.phoronix.com/news/Valve-Arch-Linux-Collaboration\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/c32a985e4b0cf666ba9a6cd8191d9b7c.png\" /></p>\n</div></div></div><div><div>Topics: </div><div><div><a href=\"/topics/arch-linux\">Arch Linux</a></div><div><a href=\"/topics/linux\">Linux</a></div><div><a href=\"/topics/steamos\">SteamOS</a></div><div><a href=\"/topics/valve\">Valve</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95d107ada275b642b19b088a7699ad055d7fb82eb78a9dc032e3115283fa6deb","category":"Thai"}