{"title":"อินเทลยืดระยะเวลารับประกันซีพียู 13th/14th Gen แบบขายแยกกล่อง ให้อีก 2 ปี รวมเป็น 5 ปี","link":"https://www.blognone.com/node/141218","date":1722601463000,"content":"<div><div><div><p>อินเทลประกาศยืดระยะเวลารับประกันซีพียู Core 13th/14th Gen ให้เพิ่มอีก 2 ปี สำหรับซีพียูกลุ่มที่ขายเป็นกล่องแยก ซึ่งปกติแล้วมีระยะเวลารับประกัน 3 ปี (ขยายเพิ่มเป็น 5 ปี)</p>\n<p><a href=\"https://www.blognone.com/node/141027\">ซีพียูกลุ่มนี้ของอินเทลเจอปัญหาทำงานไม่เสถียร ซึ่งอินเทลประกาศว่าจะแก้ผ่าน microcode เพื่อป้องกันปัญหาศักย์ไฟฟ้าเกิน</a> แต่<a href=\"https://www.blognone.com/node/141120\">ซีพียูที่เกิดปัญหาไปแล้ว แพตช์ microcode ช่วยอะไรไม่ได้</a> จึงเป็นที่มาของประกาศยืดระยะเวลารับประกันในครั้งนี้</p>\n<p>การยืดระยะเวลารับประกันครั้งนี้มีผลเฉพาะซีพียูแบบขายแยกเป็นกล่อง ส่วนซีพียูที่มาพร้อมเครื่องพีซีแบรนด์ อินเทลบอกว่าให้ติดต่อฝ่ายซัพพอร์ตของแต่ละแบรนด์โดยตรง</p>\n<p>ที่มา - <a href=\"https://www.theverge.com/2024/8/1/24211616/intel-crashing-13th-14th-gen-cpus-warranty-two-more-years\">The Verge</a></p>\n<p><img src=\"https://www.blognone.com/sites/default/files/externals/1962f9e2cd63c24166615a65e179f8f4.jpg\" /></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8af97d9cd9ff90c3a66266ffdcb51eb4eb5b0948705b24bdc103767e93ec91a","category":"Thai"}