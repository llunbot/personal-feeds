{"title":"หุ้น Tech บวกแรง หลังสหรัฐเลื่อนคำสั่งเก็บภาษีนำเข้าออกไป 90 วัน ยกเว้นจีน, Tesla +22%","link":"https://www.blognone.com/node/145767","date":1744241516000,"content":"<div><div><div><p>ประธานาธิบดี Donald Trump <a href=\"https://truthsocial.com/@realDonaldTrump/posts/114309144289505174\">ประกาศ</a>เลื่อน<a href=\"https://www.blognone.com/node/145630\">คำสั่งเก็บภาษีนำเข้าสินค้าจากต่างประเทศ</a>เพิ่มเติมออกไป 90 วัน โดยยังเก็บภาษีนำเข้าขั้นต่ำ 10% มีผลกับทุกประเทศ ยกเว้นจีนที่จะขึ้นภาษีนำเข้าสินค้าเป็น 125% และให้มีผลทันที</p>\n<p>Trump บอกว่ามีมากกว่า 75 ประเทศ ที่ติดต่อมายังหน่วยงานในสหรัฐเพื่อหารือเรื่องการค้าและภาษีนำเข้า ขณะที่จีนเลือกประกาศขึ้นภาษีนำเข้าสินค้าสหรัฐตอบโต้ จึงเป็นเหตุผลที่ Trump เลือกขึ้นภาษีตอบโต้อีกครั้งเช่นกัน</p>\n<p>ดัชนีหุ้นสหรัฐปรับเพิ่มขึ้นทันทีหลังประกาศนี้ โดยดัชนี Nasdaq เพิ่มขึ้น 12%, S&amp;P 500 เพิ่มขึ้น 9% ส่วนหุ้นบริษัทเทคโนโลยีรายใหญ่ต่างปรับเพิ่มขึ้นสูงนำโดย Tesla +22.7%, Apple +15.3%, NVIDIA +18.7%, Microsoft +10.1%, Google +9.9%, Amazon +12% และ Meta +14.8%</p>\n<p>ที่มา: <a href=\"https://www.cnbc.com/2025/04/09/trump-announces-90-day-tariff-pause-for-at-least-some-countries.html\">CNBC</a>, <a href=\"https://www.investopedia.com/tesla-nvidia-lead-magnificent-7-stocks-higher-as-tech-drives-broad-relief-rally-11712263\">Investopedia</a></p>\n<p><img alt=\"No Description\" src=\"https://www.blognone.com/sites/default/files/externals/937b1737686120012ff485bb65f3e432.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5528cad437acbd28b53bea326b903a20.jpeg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div><div><a href=\"/topics/stock\">Stock</a></div><div><a href=\"/topics/tesla\">Tesla</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9ca128ba33293091db381362aa2dcaea2a110d0f15fedf0fa65086af887739e","category":"Thai"}