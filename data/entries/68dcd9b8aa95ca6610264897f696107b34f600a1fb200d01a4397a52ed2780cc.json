{"title":"Accenture ซื้อกิจการดิจิทัลเอเยนซี่สัญชาติไทย Rabbit's Tale","link":"https://www.blognone.com/node/136990","date":1701251269000,"content":"<div><div><div><p>Accenture ประกาศซื้อกิจการ <a href=\"https://www.rabbitstale.com/\">Rabbit's Tale ดิจิทัลเอเยนซี่สัญชาติไทย</a> โดยไม่เปิดเผยมูลค่า</p>\n<p>หลายคนอาจคุ้นภาพ Accenture ในฐานะบริษัทไอทีระดับโลกที่รับพัฒนาซอฟต์แวร์ให้องค์กรขนาดใหญ่ แต่จริงๆ แล้ว Accenture มีธุรกิจเอเยนซี่-ครีเอทีฟด้วยเช่นกันในชื่อ <a href=\"https://www.accenture.com/us-en/about/accenture-song-index\">Accenture Song</a> โดยก่อนหน้านี้ Accenture Song ทยอยไล่ซื้อกิจการดิจิทัลเอเยนซี่ในภูมิภาคเอเชียตะวันออกเฉียงใต้มาแล้วคือ <a href=\"https://newsroom.accenture.com/news/2021/accenture-interactive-expands-experience-led-transformation-services-in-southeast-asia-with-acquisition-of-award-winning-agency-entropia\">Entropia ของมาเลเซีย (ซื้อปี 2021)</a> และ <a href=\"https://www.accenture.com/us-en/about/accenture-song-index\">Romp ของอินโดนีเซีย (ซื้อปี 2022)</a> การซื้อ Rabbit's Tale จึงถือเป็นการซื้อกิจการครั้งที่สามในภูมิภาคนี้</p>\n<p>Thomas Mouritzen หัวหน้าภูมิภาคเอเชียตะวันออกเฉียงใต้ของ Accenture Song ระบุว่าซื้อกิจการ Rabbit's Tale ตามยุทธศาสตร์ขยายธุรกิจในภูมิภาคนี้ และแสดงให้เห็นถึงความมุ่งมั่นของบริษัทที่ต้องการลงทุนและทำธุรกิจในภูมิภาคนี้เพิ่มขึ้น ส่วนสุนาถ ธนสารอักษร ซีอีโอของ Rabbit's Tale บอกว่าการมาอยู่ในเครือ Accenture จะช่วยผสมผสานพลังความสร้างสรรค์และเทคโนโลยีเพื่อช่วยแก้ปัญหาให้ลูกค้าได้ดีขึ้น ได้รับการสนับสนุนด้านข้อมูลและเทคโนโลยีจาก Accenture มากขึ้น</p>\n<p>ปัจจุบัน Rabbit's Tale มีพนักงานประมาณ 120 คน</p>\n<p>ที่มา - <a href=\"https://newsroom.accenture.com/news/2023/accenture-to-acquire-rabbits-tale-to-strengthen-its-creative-and-digital-customer-experience-capabilities-in-southeast-asia\">Accenture</a></p>\n<p><img alt=\"No Description\" src=\"https://www.blognone.com/sites/default/files/externals/93adaf91b727d1f859710e4d9936c344.jpg\" /></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/acquisition\">Acquisition</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68dcd9b8aa95ca6610264897f696107b34f600a1fb200d01a4397a52ed2780cc","category":"Thai"}