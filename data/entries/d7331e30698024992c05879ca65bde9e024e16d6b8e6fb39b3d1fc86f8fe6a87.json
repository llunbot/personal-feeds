{"title":"ผู้บริหาร Sega บอกเอง ปีนี้ไม่มีเกมคอนโซลย้อนยุคขนาดเล็กตัวใหม่ออกมาขาย","link":"https://www.blognone.com/node/140126","date":1717469582000,"content":"<div><div><div><p>ช่วงหลายปีที่ผ่านมา Sega ได้ออกเครื่องเกมย้อนยุคต่อเนื่องตั้งแต่ <a href=\"https://www.blognone.com/node/101503\">Mega Drive Mini</a> ปี 2018, <a href=\"https://www.blognone.com/node/116713\">Game Gear Micro</a> ปี 2020 และ <a href=\"https://www.blognone.com/node/128824\">Mega Drive Mini 2</a> ปี 2022 พอเข้าปี 2024 ก็คงมีคำถามว่า<a href=\"https://www.youtube.com/watch?v=GBXjxiizM5c\">แล้วยังไงต่อ?</a></p>\n<p>Yosuke Okunari ผู้บริการ Sega คงทราบถึงคำถามนี้เช่นกัน เขาจึงโพสต์ใน X และบอกแฟนของ Sega ว่า ปีนี้บริษัทไม่มีแผนออกฮาร์ดแวร์ขนาดเล็กย้อนยุค แถมยังแนะนำให้ดูประกาศของบริษัทในปี 2022 อีกครั้ง เผื่อจะลืมว่าบริษัทประกาศอะไรไปเยอะมากเมื่อสองปีที่แล้ว</p>\n<p>ก่อนหน้านี้ Okunari เคยเปรยเองว่าเครื่องเล่นเกมขนาดเล็กตัวหน้าขนาดเล็กอาจเป็น <a href=\"https://www.blognone.com/node/118914\">Dreamcast Mini</a> ขณะเดียวกัน Sega ก็ทำแบบสอบถามว่าอยากให้ทำเครื่องเล่นเกมขนาดเล็กตัวใดออกมาและคำตอบคือ Sega Saturn ซึ่งบริษัท<a href=\"https://www.blognone.com/node/134869\">บอกเมื่อปีที่แล้วว่าทำได้ยาก</a></p>\n<p>ที่มา: <a href=\"https://www.timeextension.com/news/2024/06/sega-wants-you-to-know-it-isnt-announcing-any-new-mini-hardware-in-2024\">Time Extension</a></p>\n<p><img alt=\"No Description\" src=\"https://www.blognone.com/sites/default/files/externals/636288d3d259efb7b44a4f9bfb9f6fc0.jpeg\" /></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/games\">Games</a></div><div><a href=\"/topics/dreamcast\">Dreamcast</a></div><div><a href=\"/topics/sega-saturn\">Sega Saturn</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7331e30698024992c05879ca65bde9e024e16d6b8e6fb39b3d1fc86f8fe6a87","category":"Thai"}