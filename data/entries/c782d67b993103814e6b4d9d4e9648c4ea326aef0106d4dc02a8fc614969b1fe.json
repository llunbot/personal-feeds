{"title":"เกม Diablo 1 สามารถเล่นได้ผ่านเว็บเบราว์เซอร์ ใช้วิธีแปลงไฟล์เป็น WebAssembly","link":"https://www.blognone.com/node/141459","date":1723780832000,"content":"<div><div><div><p>มีนักพัฒนาซอฟต์แวร์ที่ใช้ชื่อ d07RiV บน GitHub สามารถแปลงไฟล์ของเกม Diablo 1 มาเล่นผ่านเว็บเบราว์เซอร์ได้แล้ว โดยแปลงโค้ดไบนารีของเกม Diablo 1 ที่ออกในปี 1996 มาเป็น WebAssembly และ JavaScript บางส่วน</p>\n<p>โครงการนี้เป็นการพัฒนาต่อยอดจาก<a href=\"https://github.com/diasurgical/devilution\">โครงการ Devilution ที่มีอยู่ก่อนแล้ว</a> ซึ่งเป็นการนำไฟล์เกม Diablo 1 มารันบนพีซีสมัยใหม่</p>\n<p>d07RiV นำไฟล์จากโครงการ Devilution มาดัดแปลงต่อให้รันบนเว็บเบราว์เซอร์ได้ ภายใต้ชื่อ<a href=\"https://github.com/d07RiV/diabloweb\">โครงการ Diabloweb</a> โดยผู้เล่นจำเป็นต้องมีไฟล์ DIABDAT.MPQ ของเกม Diablo ต้นฉบับ (ยังซื้อได้จาก GOG) จึงจะสามารถเล่นเกมได้ทั้งหมด หรือจะลองเล่นเวอร์ชัน Shareware ได้จาก<a href=\"https://d07riv.github.io/diabloweb/\">หน้าเว็บของโครงการ</a></p>\n<p>ที่มา - <a href=\"https://arstechnica.com/gaming/2024/08/behold-diablo-is-fully-playable-in-your-browser/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/09f163d21739a849815019c5ca9b934c.jpeg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/webassembly\">WebAssembly</a></div><div><a href=\"/topics/games\">Games</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c782d67b993103814e6b4d9d4e9648c4ea326aef0106d4dc02a8fc614969b1fe","category":"Thai"}