{"title":"Musk ทวีตแซะ New York Times ว่า “ปากว่าตาขยิบ” หลังสำนักข่าว ไม่จ่าย Twitter แต่มีสมัครสมาชิก","link":"https://www.blognone.com/node/133297","date":1680595861000,"content":"<div><div><div><p>เมื่อสัปดาห์ที่ผ่านมา Twitter ได้ประกาศว่าจะทำการลบเครื่องหมาย Verified แบบเก่าและเริ่มเปิดใช้ Twitter Blue โดยการให้ผู้ใช้จ่ายเงินรายเดือน ซึ่งตามมาด้วยกระแสของบุคคลที่มีชื่อเสียงไม่พึงพอใจต่อเงื่อนไขดังกล่าวจำนวนมาก  และเมื่อวันอาทิตย์ที่ผ่านมา Washington Post ได้รายงานว่า Elon Musk ได้สั่ง<a href=\"https://www.blognone.com/node/133285\">ลบเครื่องหมายติ๊กถูกของสำนักข่าว New York Times</a> หลังจากทราบว่าสำนักข่าวดังกล่าวไม่มีแผนชำระเงิน Twitter Blue</p>\n<p>หลังจากนั้น <a href=\"https://twitter.com/elonmusk/status/1642598123964088320\">Elon Musk ได้ทวีตโจมตี New York Times</a> ว่า “ปากว่าตาขยิบ” (hypocritical) เพราะสำนักข่าวก็พยายามบีบให้คนไปสมัคร subscription ของตัวเอง รวมถึงโจมตีด้วยว่า propaganda ของ NYT ไม่ได้น่าสนใจ ฟีดเหมือนอุจจาระ (FYI สำนักข่าว NYT นับเป็นสื่อที่เอนไปทางก้าวหน้า เทียบกับอุดมการณ์ของ Musk ที่อนุรักษนิยม)</p>\n<p>ทั้งนี้ Musk เคยบอกว่า ตัวเองอยากให้ Twitter เป็นแพลตฟอร์มที่น่าเชื่อถือได้มากที่สุด ขณะเดียวกันปัญหาของติ๊กถูกสีฟ้า ที่เคยเป็นเครื่องหมาย “ยืนยันตัวตน” และสื่อถึงความน่าเชื่อถือของผู้โพสต์ข้อมูล กลายเป็นเครื่องหมายที่ถูกซื้อขายได้ และไม่ได้เป็นการยืนยันอะไรใดๆ ทั้งสิ้น</p>\n<p>ที่มา: <a href=\"https://www.forbes.com/sites/mattnovak/2023/04/02/elon-musk-calls-new-york-times-hypocritical-for-selling-subscriptions-but-refusing-to-pay-for-twitter/?sh=57cc4356be35\">Forbes</a></p>\n<p><img alt=\"alt=&quot;Twitter&quot;\" src=\"https://www.blognone.com/sites/default/files/externals/395a6fc7c4dbd68273e97394b884970e.png\" /></p>\n</div></div></div><div><div>Topics: </div><div><div><a href=\"/topics/new-york-times\">New York Times</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24cc8bffbd128681bfd4b9c92391ba77fdd4d40eaa3298d6248ddc35b877af69","category":"Thai"}