{"title":"รัฐบาลออสเตรเลียทำข้อตกลงกับ AWS มูลค่า 4.9 หมื่นล้านบาท ใช้งานคลาวด์ระดับ Top Secret","link":"https://www.blognone.com/node/140762","date":1720191898000,"content":"<div><div><div><p>Amazon Web Services หรือ AWS ประกาศทำข้อตกลงร่วมกับรัฐบาลออสเตรเลีย เพื่อให้บริการคลาวด์ระดับความลับสุดยอดบน AWS (Top Secret Cloud) สำหรับงานข่าวกรองและความมั่นคง มูลค่าของสัญญา 2 พันล้านดอลลาร์ออสเตรเลีย หรือประมาณ 4.9 หมื่นล้านบาท</p>\n<p>TS Cloud นี้จะเก็บรวบรวมข้อมูลสำคัญไว้อย่างปลอดภัย รองรับการแลกเปลี่ยนข้อมูลระหว่างหน่วยงานข่าวกรองกับกองทัพของออสเตรเลีย โดยยังรองรับการนำ AI และ ML มาเสริมประสิทธิภาพการจัดการข้อมูล ลดขั้นตอนบางอย่างที่ไม่จำเป็น และยังใช้งานได้อย่างปลอดภัยรัดกุม</p>\n<p>AWS ไม่ได้บอกว่าศูนย์ข้อมูลสำหรับ TS Cloud นี้จะตั้งอยู่ที่ใด แต่บอกว่าบริการโฮสติ้งของ AWS ในออสเตรเลียสองแห่งคือ Sydney และ Melbourne ให้บริการภายใต้ข้อกำหนดของรัฐบาลออสเตรเลีย ด้านความปลอดภัยของข้อมูลดิจิทัล</p>\n<p>ที่มา: <a href=\"https://www.aboutamazon.com.au/news/company-news/partnering-with-the-australian-government-to-deliver-cloud-innovation-in-national-security-defence\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/e92f4e225cbda3795c2a9c9a2a1e3e83.jpeg\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/cloud-computing\">Cloud Computing</a></div><div><a href=\"/topics/aws\">AWS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9c2e752513f7021a275ed4fe1a6a8e065b61d5e233e4551122feac9b56a3c4e","category":"Thai"}