{"title":"SpaceX ซื้อกิจการ Swarm ผู้พัฒนาดาวเทียมขนาดเล็กสำหรับ IoT","link":"https://www.blognone.com/node/124138","date":1628520816000,"content":"<div><div><div><p>SpaceX ได้เข้าซื้อกิจการ Swarm Technologies สตาร์ทอัพผู้ให้บริการระบบดาวเทียมขนาดเล็กแบบกลุ่ม (constellation) สำหรับอุปกรณ์ IoT โดยข้อมูลนี้มีการเปิดเผยจากเอกสารที่ทาง Swarm ยื่นขอคำอนุมัติต่อ FCC หน่วยงานกำกับดูแลในสหรัฐ เนื่องจากต้องโอนย้ายดาวเทียมและสถานีฐานให้กับ SpaceX</p>\n<p>ดีลนี้มีความน่าสนใจเพราะปกติ SpaceX มักไม่ซื้อกิจการเพื่อขยายธุรกิจ แต่เลือกพัฒนาเทคโนโลยีขึ้นมาเอง ทั้งนี้เอกสารระบุว่าดีลนี้เกิดขึ้นตั้งแต่วันที่ 16 กรกฎาคมที่ผ่านมา โดยไม่มีการเปิดเผยมูลค่าของดีล</p>\n<p>ปัจจุบัน Swarm มีดาวเทียมขนาดเล็กทั้งหมด 120 ดวง ให้บริการรับส่งข้อมูลขนาดเล็ก เน้นกลุ่มลูกค้าทั้งภาคการเกษตร พลังงาน และขนส่ง ผ่าน IoT ซึ่งบริษัทมองว่าจะสามารถแย่งส่วนแบ่งจากบริการดาวเทียมแบบเดิมได้</p>\n<p>Swarm เปิดเผยการเพิ่มทุนครั้งล่าสุดในปี 2019 โดยตอนนั้นบริษัทมีมูลค่ากิจการราว 85 ล้านดอลลาร์</p>\n<p>ที่มา: <a href=\"https://spacenews.com/spacex-to-acquire-swarm-technologies/\">Space News</a> และ <a href=\"https://www.cnbc.com/2021/08/09/spacex-acquiring-satellite-data-start-up-swarm-technologies.html\">CNBC</a></p>\n<p><img src=\"https://www.blognone.com/sites/default/files/externals/ab19036a85b4fe70bc41d7a663d40cd0.jpg\" /></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/acquisition\">Acquisition</a></div><div><a href=\"/topics/satellite\">Satellite</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2f79118b2073380ba102fa33158c8c94ff823b35756d2ef6b353eae4a1e04e7","category":"Thai"}