{"title":"Valve แบนผู้เล่น Dota 2 ล็อตใหญ่ 90,000 บัญชี เป็นบัญชีสำรองที่ไปเล่นกับคนระดับต่ำกว่า","link":"https://www.blognone.com/node/135556","date":1693627138000,"content":"<div><div><div><p>Valve ประกาศแบนบัญชีผู้เล่น Dota 2 ล็อตใหญ่ 90,000 บัญชี โดยเป็นบัญชีที่เรียกว่า smurf หรือบัญชีสำรองของผู้เล่นที่มีทักษะสูง บัญชีหลักมีค่า MMR (Matchmaking Rating) สูง แต่อยากเล่นกับผู้เล่นที่ฝีมือต่ำกว่า เพื่อหาประโยชน์ในด้านต่างๆ เช่น ชนะเอาสะใจ หรือเหยียดยามผู้เล่นอีกฝ่าย จนเกิดปัญหา toxic ต่อชุมชนผู้เล่นในภาพรวม</p>\n<p>Valve ไม่ได้เปิดเผยว่าตามรอยบัญชี smurf เหล่านี้ได้อย่างไร แต่บอกว่าตรวจเจอบัญชีหลักด้วย และบัญชีหลักอาจโดนลงโทษบางอย่าง ตั้งแต่ปรับคะแนนความประพฤติไปจนถึงแบนถาวร</p>\n<p>เมื่อต้นปีนี้ <a href=\"https://www.blognone.com/node/132748\">Valve แบนบัญชีผู้เล่นที่ใช้โปรแกรมโกงไปล็อตใหญ่ 40,000 บัญชี</a></p>\n<p>ที่มา - <a href=\"https://www.dota2.com/newsentry/3692442542242977036\">Valve</a></p>\n<p><img alt=\"No Description\" src=\"https://www.blognone.com/sites/default/files/externals/dc2a42bf96d9dc42978f26f25669e17c.png\" /></p>\n</div></div></div><div><div>Topics: </div><div><div><a href=\"/topics/dota-2\">Dota 2</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"427ae4a24a063c91584d60c67ebd5f9ec05a4b8e9801f860be0b0644d59aca47","category":"Thai"}