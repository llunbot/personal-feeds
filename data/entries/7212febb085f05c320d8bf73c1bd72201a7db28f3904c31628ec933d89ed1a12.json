{"title":"หลุดฟีเจอร์ใหม่ Pixel 9 เพิ่มฟีเจอร์ AI ค้นหา Screenshots ที่เคยเก็บไว้ในเครื่อง","link":"https://www.blognone.com/node/140708","date":1719967065000,"content":"<div><div><div><p>Android Authority ได้ข้อมูลหลุดฟีเจอร์ใหม่ของ Google Pixel 9 ว่าจะมีฟีเจอร์ด้าน AI ชุดใหญ่ เรียกชื่อรวมๆ ว่า \"Google AI\" จำนวน 5 อย่าง</p>\n<p>2 อย่างแรกเป็นสิ่งที่มีอยู่แล้วคือแช็ทบ็อท Gemini และ Circle to Search ส่วนของใหม่ 3 อย่างคือ</p>\n<ul>\n<li><strong>Add Me</strong> คาดว่าเป็นฟีเจอร์แต่งภาพ โดยนำภาพบุคคลเข้าไปรวมในภาพหมู่ แม้ไม่ได้เข้าไปถ่ายในเฟรมด้วย</li>\n<li><strong>Pixel Screenshots</strong> ค้นหาข้อมูลในภาพ screenshot โดยใช้โมเดลแบบ on-device ฟีเจอร์นี้คล้ายกับ <a href=\"https://www.blognone.com/node/139862\">Recall ของ Windows 11</a> ต่างกันตรงที่ Pixel จะไม่แอบบันทึกภาพหน้าจอเอง และค้นหาเฉพาะภาพหน้าจอที่เราเป็นคนบันทึกไว้ในเครื่องเท่านั้น</li>\n<li><strong>Studio</strong> คาดว่าเป็นฟีเจอร์ด้าน generative image แบบครบวงจร โดยใช้โมเดลสร้างภาพของกูเกิลที่มีอยู่แล้ว เช่น <a href=\"https://www.blognone.com/node/139144\">Imagen</a></li>\n</ul>\n<p>ที่มา - <a href=\"https://www.androidauthority.com/google-ai-recall-pixel-9-3456399/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/337f81a042f54f91b2122d2a15717942.png\" /></p>\n</div></div></div><div><div>Topics: </div><div><div><a href=\"/topics/google-pixel-9\">Google Pixel 9</a></div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7212febb085f05c320d8bf73c1bd72201a7db28f3904c31628ec933d89ed1a12","category":"Thai"}