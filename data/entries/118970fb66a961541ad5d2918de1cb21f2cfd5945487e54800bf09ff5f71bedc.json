{"title":"หลุด Windows Handheld Mode โครงการปรับ Windows ให้เหมาะกับเครื่องเกมพกพา","link":"https://www.blognone.com/node/133417","date":1681429588000,"content":"<div><div><div><p>บัญชีทวิตเตอร์ WalkingCat (@<em>h0x0d</em>) นักปล่อยข้อมูลหลุดสายไมโครซอฟท์ โพสต์คลิปโปรเจคภายใน Microsoft Hackathon ช่วงเดือนกันยายน 2022 เป็นการทดลองทำ Windows Handheld Mode สำหรับเครื่องเล่นเกมพกพาแบบ Steam Deck</p>\n<p>ในวิดีโออธิบายว่าตอนนี้อุปกรณ์จำพวก Steam Deck มาแรง แม้มันสามารถรัน Windows 11 ได้ แต่ตัว Windows เองก็ไม่ได้ปรับแต่งมาดีสำหรับอุปกรณ์ขนาดหน้าจอ 7\" ในหลายแง่มุม ทั้งเรื่องขนาดของ UI, คีย์บอร์ดแบบสัมผัสบนหน้าจอ, การรองรับอินพุตแบบคอนโทรลเลอร์, ไดรเวอร์ฮาร์ดแวร์ ฯลฯ</p>\n<p>โครงการ hackathon ครั้งนี้ได้ลองสร้าง Windows Handheld Mode ที่แก้ปัญหาบางอย่าง เช่น ปรับขนาดของ Taskbar และ UI เดสก์ท็อปให้พอดีกับหน้าจอ Steam Deck, มีปุ่มกดเพื่อติดตั้งไดรเวอร์ที่จำเป็นในคลิกเดียว, รองรับการใช้คอนโทรลเลอร์ Steam Deck สั่งงานหน้าจอเดสก์ท็อป เป็นต้น</p>\n<p>เอกสารของโครงการยังรวบรวมปัญหาอื่นๆ ที่ต้องแก้ไขเพิ่มเติม เช่น คีย์บอร์ดแบบสัมผัส, UI scaling, การสร้าง Launcher สำหรับเรียกเกมแบบรวดเร็ว, ปรับแต่งแอพ Xbox และ Game Bar ให้พอดีกับหน้าจอ</p>\n<p>ตอนนี้ยังไม่มีข้อมูลว่าโครงการ  Windows Handheld Mode ได้รับการอนุมัติให้เดินหน้าต่อหรือไม่ หรือเป็นเพียงแค่ hackathon แล้วจบกันแค่นี้</p>\n<p><img alt=\"No Description\" src=\"https://www.blognone.com/sites/default/files/externals/e8a631c6035d0a12893d2fa0e10c3c02.png\" /></p>\n<p><img alt=\"No Description\" src=\"https://www.blognone.com/sites/default/files/externals/0d2a88e0193577e9da521b57a7230525.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f3ee00d365b090df2eb8444ec4bc649f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c65748777879c54b85fb05424c44c138.png\" /></p>\n<blockquote><p><a href=\"https://t.co/OWiw0f2k2v\">https://t.co/OWiw0f2k2v</a> <a href=\"https://t.co/RdSGMmhgBd\">pic.twitter.com/RdSGMmhgBd</a></p>\n<p>— WalkingCat (@_h0x0d_) <a href=\"https://twitter.com/_h0x0d_/status/1646339289230483458?ref_src=twsrc%5Etfw\">April 13, 2023</a></p></blockquote>\n<blockquote><p><a href=\"https://t.co/9C61zrSQ3v\">pic.twitter.com/9C61zrSQ3v</a></p>\n<p>— WalkingCat (@_h0x0d_) <a href=\"https://twitter.com/_h0x0d_/status/1646339302341890048?ref_src=twsrc%5Etfw\">April 13, 2023</a></p></blockquote>\n<p>ที่มา - <a href=\"https://www.theverge.com/2023/4/13/23681492/microsoft-windows-handheld-mode-gaming-xbox-steam-deck\">The Verge</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/steam-deck\">Steam Deck</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"118970fb66a961541ad5d2918de1cb21f2cfd5945487e54800bf09ff5f71bedc","category":"Thai"}