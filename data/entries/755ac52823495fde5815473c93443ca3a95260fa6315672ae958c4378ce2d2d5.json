{"title":"OpenAI ปิดรับสมัคร waitlist ของ SearchGPT ชั่วคราว บอกจะเพิ่มเติมภายหลัง แต่ไม่มีกำหนด","link":"https://www.blognone.com/node/141501","date":1724054246000,"content":"<div><div><div><p>ก่อนหน้านี้ OpenAI ได้<a href=\"https://www.blognone.com/node/141093\">เปิดตัว SearchGPT</a> ซึ่งเป็นบริการค้นหาข้อมูลแบบเรียลไทม์จากอินเทอร์เน็ตพลัง AI ที่หลายคนมองว่าทำให้การแข่งขันกับกูเกิลดูเข้าใกล้มากขึ้น อย่างไรก็ตาม SearchGPT เป็นบริการสถานะต้นแบบ ที่ใครต้องการต้องลงชื่อ waitlist ก่อน</p>\n<p>ล่าสุดคนที่สมัครรอใน waitlist แต่ยังไม่ได้คำเชิญทดสอบใช้งาน ต่างได้รับอีเมลจาก OpenAI โดยบอกว่าตอนนี้ผู้ใช้งานที่ยังไม่ได้รับคำเชิญ ก็จะต้องรอต่อไปก่อน ซึ่งหากบริการขยายจำนวนผู้ใช้งานก็จะแจ้งอีกครั้ง ใน<a href=\"https://chatgpt.com/search\">หน้าสมัคร waitlist</a> ตอนนี้ก็ปิดรับสมัครเพิ่มเติมด้วย</p>\n<p>OpenAI บอกว่าจำนวนผู้ใช้งานทดสอบช่วงแรกจะมีประมาณ 10,000 บัญชีเท่านั้น ซึ่งน่าสนใจว่าทำไม OpenAI เลือกประกาศและปิดรับสมัครเพิ่มเติมไปเลย ไม่ได้ใช้วิธีทยอยเพิ่มหรือปล่อยไปให้รอไปเรื่อย ๆ แบบการทดสอบที่ใช้ waitlist นิยมทำกัน</p>\n<p>ที่มา: <a href=\"https://www.theverge.com/2024/8/18/24223163/openai-is-fresh-out-of-searchgpt\">The Verge</a></p>\n<p><img src=\"https://www.blognone.com/sites/default/files/externals/876e50fb561fd82d8c183fa44404525e.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/searchgpt\">SearchGPT</a></div><div><a href=\"/topics/search-engine\">Search Engine</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"755ac52823495fde5815473c93443ca3a95260fa6315672ae958c4378ce2d2d5","category":"Thai"}