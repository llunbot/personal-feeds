{"title":"จำนวนผู้ชมมวย Jake Paul vs. Mike Tyson มากกว่า 60 ล้านครัวเรือนทั่วโลก เป็นสถิติสูงสุดของ Netflix","link":"https://www.blognone.com/node/143165","date":1731806092000,"content":"<div><div><div><p>Netflix ประกาศสถิติจำนวนผู้ชมการถ่ายทอดสดมวยระหว่าง Jake Paul กับ Mike Tyson ว่ามีมากกว่า 60 ล้านครัวเรือน (Household) ทั่วโลก มีจำนวนการชมพร้อมกันสูงสุดที่ 65 ล้านครัวเรือน ส่วนช่วงการชกระหว่าง Serrano vs. Taylor 2 มีคนดู 50 ล้านครัวเรือน</p>\n<p>Netflix บอกว่าสถิติการรับชมที่ 60 ล้านครัวเรือนนี้ เป็นการชมการถ่ายทอดสดสูงที่สุดที่เคยมีมาบน Netflix ขณะที่ Serrano vs. Taylor 2 ก็เป็นสถิติคนดูมวยหญิงมากที่สุดในประวัติศาสตร์ทีวีสหรัฐ</p>\n<p>อย่างไรก็ตามในช่วงการถ่ายทอดสดซึ่งตรงกับเช้าวันเสาร์ตามเวลาในไทย มีรายงานปัญหาว่าไม่สามารถดู Netflix ได้เป็นจำนวนมาก แต่ส่วนใหญ่อยู่ในพื้นที่สหรัฐอเมริกา ซึ่ง Mark Gurman แห่ง Bloomberg <a href=\"https://www.threads.net/@markgurman/post/DCcrGjyzZNJ\">บอกว่า</a>ได้สอบถาม Elizabeth Stone ซีทีโอของ Netflix ยืนยันปัญหาที่เกิดขึ้น และบอกว่าเหตุการณ์นี้ทำให้ Netflix เรียนรู้ว่ามีสิ่งที่ต้องปรับปรุงอีกมากในการถ่ายทอดสด</p>\n<p>สถิติการชมการแข่งกีฬาทางสตรีมมิ่งที่สูงสุดซึ่งเคยบันทึกไว้ก่อนหน้านี้คือ การ<a href=\"https://www.blognone.com/node/136830\">แข่งขันคริกเกต ICC World Cup ปีที่แล้ว</a> ทาง Hotstar มีคนดู 59 ล้านคน ซึ่งสถิตินี้ถูกทำได้อีกครั้งในการแข่งขันคริกเกตเมื่อเดือนมิถุนายน และไม่กี่วันก่อนในปีนี้ด้วย</p>\n<p>ที่มา: <a href=\"https://about.netflix.com/en/news/60-million-households-tuned-in-live-for-jake-paul-vs-mike-tyson\">Netflix</a> และ <a href=\"https://www.theverge.com/2024/11/16/24298338/netflix-mike-ttyson-vs-jake-paul-fight-netflix-60-million-households-streaming-quality-buffering\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/c21154d821bcf8305c95ac2355306d24.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/online-streaming\">Online streaming</a></div><div><a href=\"/topics/live-streaming\">Live Streaming</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af10c655b54279049804b54b2819d409ed0e71967b459ab4edbe4b36a780bd48","category":"Thai"}