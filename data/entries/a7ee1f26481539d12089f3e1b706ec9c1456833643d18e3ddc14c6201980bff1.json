{"title":"Mark Zuckerberg Asia Tour อัพเดต: พบนายกฯ ญี่ปุ่น แล้วบินไปคุยกับผู้บริหาร LG ที่เกาหลีใต้","link":"https://www.blognone.com/node/138448","date":1709120193000,"content":"<div><div><div><p>ยังคงเกาะติดการเดินสายในเอเชียของ Mark Zuckerberg ซีอีโอ Meta กันต่อ หลังจากเขาไป<a href=\"https://www.blognone.com/node/138427\">เล่นสกี ตีดาบ และกินแมคโดนัลด์</a> ก็ถึงเวลาเรื่องจริงจัง โดยเขาได้เข้าพบนายกรัฐมนตรีญี่ปุ่น Kishida Fumio ที่โตเกียว เมื่อวันอังคารที่ผ่านมา ซึ่งตัวแทนของสำนักนายกรัฐมนตรีบอกว่ามีการพูดคุยกันเป็นเวลา 30 นาที ในเรื่องความเสี่ยงของ Generative AI และ Zuckerberg ก็ให้สัมภาษณ์กับนักข่าวเพิ่มเติม ว่าเขายังมีความสนใจเพิ่มการลงทุนในญี่ปุ่นอีกด้วย</p>\n<p>ส่วนวันนี้ Zuckerberg อยู่ที่กรุงโซล ประเทศเกาหลีใต้ โดยได้หารือกับ William Cho ซีอีโอ LG Electronics และ Park Hyoung-sei ประธานกลุ่ม Home Entertainment เป็นเวลา 2 ชั่วโมง ทั้งเรื่องกลยุทธ์ทางธุรกิจ และการพัฒนาอุปกรณ์ XR (Extended Reality) ในยุคถัดไป ซึ่ง LG มีความสนใจทั้งการพัฒนาอุปกรณ์ XR ตลอดจนกันนำ AI มาใส่ในสินค้าต่าง ๆ เพิ่มเติมด้วย</p>\n<p>ทั้งนี้แผนการเดินทางของ Zuckerberg ไม่มีออกมาอย่างเป็นทางการ แต่สื่อเกาหลีใต้คาดว่าเขาจะมีโปรแกรมพบกับผู้บริหารของซัมซุงในเย็นวันนี้ และเตรียมพบประธานาธิบดี Yoon Suk Yeol ของเกาหลีใต้ในวันพฤหัสบดี</p>\n<p>ที่มา: <a href=\"https://www3.nhk.or.jp/nhkworld/en/news/20240228_03/\">NHK World</a>, <a href=\"https://www.straitstimes.com/asia/metas-zuckerberg-in-south-korea-expected-to-discuss-ai\">The Straits Times</a> และ <a href=\"https://www.prnewswire.com/news-releases/lg-and-meta-forge-collaboration-with-meta-to-accelerate-xr-business-302073794.html\">LG Electronics</a></p>\n<p><img alt=\"No Description\" src=\"https://www.blognone.com/sites/default/files/externals/e404c8983aa9e7c68bc50ae0f8638331.jpeg\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div><div><a href=\"/topics/ceo\">CEO</a></div><div><a href=\"/topics/lg\">LG</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7ee1f26481539d12089f3e1b706ec9c1456833643d18e3ddc14c6201980bff1","category":"Thai"}