{"title":"Naoki Yoshida โปรดิวเซอร์ FFXVI ระบุเกมหน้าที่เขาจะสร้าง เขาอยากกำกับเอง","link":"https://www.blognone.com/node/138657","date":1710248634000,"content":"<div><div><div><p>Naoki Yoshida โปรดิวเซอร์ของเกม Final Fantasy XVI และ Final Fantasy XIV (เกมหลังควบตำแหน่งผู้กำกับด้วย) เผยกับ Famitsu ว่าเกมต่อไปถ้าเขามีโอกาสได้สร้างเขาอยากกำกับเกมนั้นด้วยเอง</p>\n<p>ก่อนหน้านี้ Yoshida เคยบอกว่าอยากจะส่งไม้ต่อให้กับคนรุ่นต่อไป แต่ก็คิดว่า อย่างน้อยก็น่าจะเพิ่มชื่อของตัวเองได้อีกสักเกม โดยตัวเขามองว่าไม่อยากจะมีผลงานการกำกับเกม (ใหญ่ ๆ) เพียงแค่เกมเดียว และไม่อยากจะถูกมองว่า Final Fantasy XIV เป็นผลงานชิ้นเอกของเขา</p>\n<p>Yoshida ยกตัวอย่างว่าตอนนี้เขาอายุ 50 ปีแล้ว แต่ก็ยังเล่นสโนว์บอร์ดได้อยู่ และยิ่งเล่นมากเท่าไหร่ก็ยิ่งเก่งขึ้นเท่านั้น เลยคิดว่าตัวเองกำลังอยู่ในช่วงพีค และรู้สึกเหมือนยังสามารถพัฒนาตัวเองต่อไปได้อีก ดังนั้นจึงไม่อยากตั้งเพดานให้ตัวเอง</p>\n<p><img alt=\"No Description\" src=\"https://www.blognone.com/sites/default/files/externals/4aa3b014098c6db53580b2582d191bd3.png\" /></p>\n<p>ที่มา - <a href=\"https://www.famitsu.com/news/202403/11336660.html\">Famitsu</a> via <a href=\"https://www.eurogamer.net/final-fantasys-naoki-yoshida-keen-to-direct-another-major-title\">Eurogamer</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfa4b354e93319163b39363f81544584caef7ba1a10e3412e10515947ae30c46","category":"Thai"}