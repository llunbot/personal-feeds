{"title":"ไมโครซอฟท์เปิด Bing Chat ให้สมัครได้ทุกคน ไม่ต้องรอคิว, ตอบเป็นภาพ/กราฟได้, เตรียมรองรับ plug-in","link":"https://www.blognone.com/node/133697","date":1683224160000,"content":"<div><div><div><p>ไมโครซอฟท์ประกาศยกระดับบริการ Bing Chat ที่ใช้ GPT-4 ของ OpenAI อยู่เบื้องหลัง โดยแนวทางสำคัญที่สุดคือการเปิดบริการเป็นสาธารณะ ไม่ต้องเข้าคิวรอใช้งานอีกแล้ว พร้อมกันนั้นเพิ่มฟีเจอร์เข้ามาอีกหลายอย่าง จนน่าจะใกล้เคียง ChatGPT ในตอนนี้</p>\n<ul>\n<li>การตอบด้วยภาพและวิดีโอได้ในแชตโดยตรง ทำให้ผู้ใช้เห็นคำตอบได้ทันทีไม่ต้องกดลิงก์ไปดูภาพภายนอก</li>\n<li>ปรับแชตให้มีประวัติการใช้งาน และแยกเรื่องราวที่กำลังคุยกันอยู่ออกจากกันได้ แบบเดียวกับ ChatGPT นอกจากนี้ยัง import/export แชตได้ด้ว</li>\n<li>เตรียมเพิ่มฟีเจอร์อ่านเอกสารขนาดยาว ผู้ใช้สามารถใส่ PDF หรือเว็บที่ข้อความยาวมากๆ (ไม่ระบุข้อจำกัดว่ายาวเพียงใด) และขอให้ Bing Chat สรุปออกมาได้</li>\n<li>เตรียมเปิดใช้ส่วนขยายแบบเดียวกับ <a href=\"https://www.blognone.com/node/133144\">ChatGPT Plugins</a> โดยยังไม่พูดถึงว่าจะมีปลั๊กอินอะไรบ้าง แต่ที่พูดถึงแล้ว เช่น OpenTable จองร้านอาหารจากในแชต หรือ Wolfram|Alpha สำหรับการแสดงสมการหรือกราฟที่ซับซ้อน</li>\n<li>รวมเอา Image Creator เข้ามาในตัว ทำให้สร้างภาพจากในแชตได้เลย</li>\n</ul>\n<p>บริการในกลุ่มแชตในช่วงหลังมีการอัพเดตความเปลี่ยนแปลงระดับสัปดาห์ เช่นปลายเดือนเมษายนที่ผ่านมา Bing Chat ก็เพิ่งปรับปรุงการตอบสูตรอาหารไป แต่ฟีเจอร์หนึ่งของ GPT-4 คือ multi-modal ที่สามารถรับภาพจากผู้ใช้ได้ด้วยจนตอนนี้ก็ยังไม่มีบริการตัวใดรองรับ</p>\n<p>ที่มา - <a href=\"https://blogs.bing.com/search/april-2023/Bing-Preview-Release-Notes-Travel-and-Recipe-Grounding-Improvements\">Bing Blog</a></p>\n<p><img alt=\"No Description\" src=\"https://www.blognone.com/sites/default/files/externals/c2be139044e9ba5f7c9b169dd21a810c.jpg\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/chatgpt\">ChatGPT</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c11d57c3547e169c0d5554e39410396939934d6e7b2f5fb26c9897d75019596","category":"Thai"}