{"title":"ครบรอบ 10 ปีดีลประวัติศาสตร์ ไมโครซอฟท์ซื้อกิจการโทรศัพท์มือถือจากโนเกีย","link":"https://www.blognone.com/node/139611","date":1715050295000,"content":"<div><div><div><p>ช่วงปลายเดือนเมษายนที่ผ่านมา ถือเป็นการครบรอบ 10 ปี ที่<a href=\"https://www.blognone.com/node/55681\">ไมโครซอฟท์ซื้อกิจการโทรศัพท์มือถือของโนเกีย</a> (<a href=\"https://www.blognone.com/node/48162\">ประกาศข่าวเดือนกันยายน 2013</a>, <a href=\"https://www.blognone.com/node/48162\">กระบวนการเสร็จสิ้นเดือนเมษายน 2014</a>) ถือเป็นหนึ่งในดีลซื้อกิจการที่ล้มเหลวครั้งหนึ่งของวงการเทคโนโลยี เพราะ<a href=\"https://www.blognone.com/node/85411\">ไมโครซอฟท์ยอมแพ้ในธุรกิจสมาร์ทโฟนในเวลาเพียง 2 ปีต่อมา</a> และ<a href=\"https://www.blognone.com/node/81217\">ขายธุรกิจส่วนฟีเจอร์โฟนต่อให้ HMD Global</a></p>\n<p>เว็บไซต์ The Register มีบทความย้อนอดีตมหากาพย์สมาร์ทโฟนของโนเกียและไมโครซอฟท์ (ที่ล้มเหลวทั้งคู่ มารวมกันก็กลายเป็นล้มเหลวคู่) ใครอยากระลึกความหลังก็ตามไปอ่านกันได้</p>\n<p>ดีลการซื้อธุรกิจโทรศัพท์ของโนเกีย ยังอยู่ในช่วงเปลี่ยนผ่านซีอีโอของไมโครซอฟท์ เพราะคนตัดสินใจซื้อคือ Steve Ballmer แต่ดีลมาเสร็จในช่วงที่ Satya Nadella ขึ้นมารับตำแหน่งซีอีโอหมาดๆ ซึ่ง <a href=\"https://www.blognone.com/node/95764\">Satya เขียนเล่าในหนังสือ Hit Refresh ของเขาว่า เขาคัดค้านการซื้อกิจการครั้งนี้แต่ไม่สำเร็จ</a></p>\n<p>ตัวละครสำคัญอีกคนในดีลนี้คือ Stephen Elop อดีตผู้บริหารของไมโครซอฟท์ที่ย้ายไปเป็น<a href=\"https://www.blognone.com/news/18494/%E0%B9%82%E0%B8%99%E0%B9%80%E0%B8%81%E0%B8%B5%E0%B8%A2%E0%B9%80%E0%B8%9B%E0%B8%A5%E0%B8%B5%E0%B9%88%E0%B8%A2%E0%B8%99%E0%B8%95%E0%B8%B1%E0%B8%A7%E0%B8%8B%E0%B8%B5%E0%B8%AD%E0%B8%B5%E0%B9%82%E0%B8%AD%E0%B9%81%E0%B8%A5%E0%B9%89%E0%B8%A7-stephen-elop-%E0%B8%A2%E0%B9%89%E0%B8%B2%E0%B8%A2%E0%B8%82%E0%B9%89%E0%B8%B2%E0%B8%A1%E0%B8%A7%E0%B8%B4%E0%B8%81%E0%B8%88%E0%B8%B2%E0%B8%81%E0%B9%84%E0%B8%A1%E0%B9%82%E0%B8%84%E0%B8%A3%E0%B8%8B%E0%B8%AD%E0%B8%9F%E0%B8%97%E0%B9%8C\">ซีอีโอของโนเกียในปี 2010</a>, <a href=\"https://www.blognone.com/node/48165\">ขายธุรกิจมือถือให้ไมโครซอฟท์ปี 2013 แล้วลาออกจากตำแหน่ง</a> จากนั้นเขาได้ตำแหน่งเป็น<a href=\"https://www.blognone.com/node/53743\">หัวหน้าสายงงานฮาร์ดแวร์ของไมโครซอฟท์</a> แต่ก็<a href=\"https://www.blognone.com/node/69502\">ลาออกไปในปี 2015</a> หลังจากนั้นเขาไปอยู่กับ Telstra โอเปอเรเตอร์ของออสเตรเลีย, บริษัทข้อมูลอากาศยาน APiJET, บริษัทซอฟต์แวร์ Digital.ai ตามลำดับ</p>\n<p>ที่มา - <a href=\"https://www.theregister.com/2024/05/05/microsoft_nokia_anniversary/\">The Register</a></p>\n<p><img src=\"https://www.blognone.com/sites/default/files/externals/d8421dda749a514c2e7687a7c546dbf1.jpg\" /></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/microsoft\">Microsoft</a></div><div><a href=\"/topics/smartphone\">Smartphone</a></div><div><a href=\"/topics/windows-phone\">Windows Phone</a></div><div><a href=\"/topics/lumia\">Lumia</a></div><div><a href=\"/topics/stephen-elop\">Stephen Elop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e530d78d1d6970cdc500cec95fbf13879cdf8cb3a31c60b991a40f6553f1294","category":"Thai"}