{"title":"ก.ล.ต. กล่าวโทษอินฟลูเอนเซอร์ไทยฐานช่วยโฆษณาตลาดคริปโตไม่ได้รับอนุญาต","link":"https://www.blognone.com/node/137365","date":1703260854000,"content":"<div><div><div><p>สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) ประกาศกล่าวโทษ นายอารมณ์ โพธิ์หาญรัตนกุล หรือคัตโตะ นักร้องนักแต่งเพลง พร้อมกับนายณธัช คลังเปรมจิตต์ เจ้าของเพจ ไม่มีmoon หมาไม่ซื้อ ฐานช่วยประชาสัมพันธ์เว็บไซต์ Bybit.com ศูนย์บริการซื้อขายคริปโตที่พยายามทำตลาดในไทย</p>\n<p>ก.ล.ต.ระบุว่า Bybit ทำผิดมาตรา 66 ของพ.ร.ก. สินทรัพย์ดิจิทัลฯ เป็นการทำศูนย์ซื้อขายคริปโตโดยไม่ได้รับอนุญาต ขณะที่อินฟลูเอนเซอร์ทั้งสองคนนั้นถูกกล่าวโทษฐานช่วยเหลือให้ผู้อื่นกระทำความผิด ซึ่งมีโทษ 2 ใน 3 ของผู้กระทำผิดตามมาตรา 86 ของประมวลกฎหมายอาญา</p>\n<p>Bybit นั้นมีเพจเป็นภาษาไทย และมีโฆษณาตลอดจนโปรโมชั่นที่เจาะจงกับลูกค้าชาวไทยเท่านั้น</p>\n<p>การกล่าวโทษครั้งนี้เป็นจุดเริ่มต้นของกระบวนการบังคับใช้กฎหมายเท่านั้น โดยพนักงานสอบสวนต้องวินิจฉัยว่าใครเข้าข่ายทำผิดกฎหมาย, พนักงานอัยการพิจารณาสั่งฟ้อง, และการพิจารณาของศาลยุติธรรม อย่างไรก็ดี ก.ล.ต. เตือนให้ประชาชนระมัดระวังการใช้บริการกับผู้ประกอบกิจการโดยไม่ได้รับอนุญาต</p>\n<p>ที่มา - <a href=\"https://www.sec.or.th/TH/Pages/News_Detail.aspx?SECID=10372\">ก.ล.ต.</a></p>\n<p><img src=\"https://www.blognone.com/sites/default/files/externals/bcdd7871f842ab1d08fab177d039c720.jpg\" /></p>\n</div></div></div><div><div>Topics: </div><div><div><a href=\"/topics/thai-sec\">Thai SEC</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a751652ec962602a7c80497f54f76a904db9a12a942c0432145f7a2b73668df","category":"Thai"}