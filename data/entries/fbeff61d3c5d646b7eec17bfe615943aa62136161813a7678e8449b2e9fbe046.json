{"title":"Stormgate เกม RTS จากอดีตทีม Blizzard เผยโฉมเกมเพลย์ ที่หน้าตาเหมือน StarCraft","link":"https://www.blognone.com/node/134397","date":1686966653000,"content":"<div><div><div><p><a href=\"https://www.blognone.com/node/119192\">Frost Giant บริษัทเกมที่ก่อตั้งโดยอดีตทีมงาน StarCraft II และ Warcraft III</a> เผยโฉมเกมเพลย์ของ<a href=\"https://www.blognone.com/node/128920\">เกม Stormgate เกมแนว RTS ที่กำลังพัฒนาอยู่ (สถานะเป็น Pre-Alpha)</a> ซึ่งแน่นอนว่าหน้าตาและกลิ่นอายของเกมเหมือน StarCraft อยู่มาก</p>\n<p>ในคลิปตัวอย่างเกมเพลย์ยังโชว์เฉพาะเผ่ามนุษย์ (Human) ที่มีเทคโนโลยีหุ่นยนต์สมัยใหม่ราวกับเป็น Terran มาสู้กันเองโดยยังไม่มีเผ่าอื่นเพราะยังทำไม่เสร็จ ทางทีมพัฒนาบอกว่ามีเผ่าเอเลี่ยนต่างดาวชื่อ Infernal Hosts และจะมีเผ่าอื่นๆ ที่เป็นสายแฟนตาซีเพิ่มเติมด้วย</p>\n<p>ทีมผู้สร้างบอกว่าจะยังคง UI แบบฉบับของ Blizzard เอาไว้ แต่อาจมีปรับปรุงบางส่วนบ้างเล็กน้อย ไม่ได้มีแผนจะเปลี่ยนแปลงใหญ่แต่อย่างใด โดยเกมอื่นที่ทีมพัฒนาดูเป็นแบบอย่างยังมี Age of Empires และทีมหลายคนเคยพัฒนา ซีรีส์ Command and Conquer ด้วย ตอนนี้ทีมพัฒนามีราว 50 คน และเอาท์ซอร์สอีก 20 คน ซึ่งถือว่ามีขนาดเท่ากับทีมพัฒนา StarCraft II ในอดีต</p>\n<p>เกมจะเปิดทดสอบ Closed Beta เดือนกรกฎาคม 2023 และเปิดบริการเต็มรูปแบบในปี 2024</p>\n<p><img alt=\"No Description\" src=\"https://www.blognone.com/sites/default/files/externals/e5c1f21b7b92a69c830b394874584ca9.jpg\" /></p>\n<p>ที่มา - <a href=\"https://venturebeat.com/games/frost-giant-cofounders-finally-talk-about-gameplay-for-their-real-time-strategy-title-stormgate/\">VentureBeat</a></p>\n</div></div></div><div><div>Topics: </div><div><div><a href=\"/topics/stormgate\">Stormgate</a></div><div><a href=\"/topics/frost-giant\">Frost Giant</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbeff61d3c5d646b7eec17bfe615943aa62136161813a7678e8449b2e9fbe046","category":"Thai"}