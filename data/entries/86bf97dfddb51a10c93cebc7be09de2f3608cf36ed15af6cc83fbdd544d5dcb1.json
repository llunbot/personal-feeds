{"title":"[ไม่ยืนยัน] Elon Musk ซื้อหุ้น X/Twitter จากผู้ถือหุ้นเพิ่มเติม ให้มูลค่าเท่ากับที่ซื้อกิจการในปี 2022","link":"https://www.blognone.com/node/145340","date":1742342196000,"content":"<div><div><div><p>Elon Musk ซื้อกิจการ Twitter (แล้ว<a href=\"https://www.blognone.com/node/134969\">เปลี่ยนชื่อเป็น X</a>) <a href=\"https://www.blognone.com/node/128179\">มาที่มูลค่า 44,000 ล้านดอลลาร์</a> อย่างไรก็ตาม Musk ไม่ได้ซื้อ X/Twitter เพียงคนเดียว แต่มีผู้ร่วมลงทุนกับเขาหลายราย ซึ่งเวลาต่อมามีบริษัทการลงทุนบางแห่ง<a href=\"https://www.blognone.com/node/134084\">รายงาน</a>ว่าได้ปรับลดมูลค่ากิจการ X/Twitter ลดลง โดยตัวเลขล่าสุดลดลงมาถึง 72% จากราคาที่ซื้อ</p>\n<p>อย่างไรก็ตามมีข้อมูลจากรายงานประจำปีของบริษัทการลงทุน Kingdom Holding แห่งซาอุดีอาระเบีย ซึ่งเป็นผู้ลงทุนใน X/Twitter เช่นกัน บอกว่า \"บริษัทโซเชียลมีเดียนอกตลาดหุ้น\" แห่งหนึ่งที่ลงทุนไว้ ได้มีการซื้อขายหุ้นบริษัทล่าสุด ทำให้มูลค่ากิจการกลับมาใกล้เคียงกับราคาที่ Kingdom Holding ลงทุนไว้</p>\n<p>รายงานประจำปีไม่ได้ระบุชื่อบริษัทและคนที่ทำธุรกรรมซื้อขายนี้ แต่มีข้อมูลจากคนที่เกี่ยวข้องบอกว่าบริษัทนี้ก็คือ X/Twitter นั่นเอง ส่วนคนที่ทำธุรกรรมคือ Elon Musk ที่ซื้อหุ้นคืนจากผู้ถือหุ้นบางส่วนรวม 150 ล้านดอลลาร์ ที่มูลค่ากิจการ 44,000 ล้านดอลลาร์ เท่าเดิม และเขาก็แสดงความประสงค์จะซื้อหุ้นเพิ่มเติมในอนาคตด้วย</p>\n<p>ข้อมูลเมื่อปี 2023 Elon Musk เป็นผู้ถือหุ้นใน X/Twitter อยู่ 74% ซึ่งเงินลงทุนของเขามาจากเงินทุนส่วนตัวและ<a href=\"https://www.blognone.com/node/132890\">เงินกู้จากสถาบันการเงิน</a></p>\n<p>ที่มา: <a href=\"https://www.bloomberg.com/news/articles/2025-03-18/musk-has-been-buying-up-x-shares-near-his-initial-purchase-price\">Bloomberg</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/twitter\">Twitter</a></div><div><a href=\"/topics/x-company\">X.com</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86bf97dfddb51a10c93cebc7be09de2f3608cf36ed15af6cc83fbdd544d5dcb1","category":"Thai"}