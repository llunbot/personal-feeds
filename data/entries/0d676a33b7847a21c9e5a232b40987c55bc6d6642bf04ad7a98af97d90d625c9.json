{"title":"[ไม่ยืนยัน] Apple ทดสอบเครื่องมือโฆษณาตัวใหม่พลัง AI สำหรับใช้ใน App Store","link":"https://www.blognone.com/node/138645","date":1710221312000,"content":"<div><div><div><p>Business Insider อ้างแหล่งข่าวที่เกี่ยวข้อง 2 คน เผยว่าแอปเปิลกำลังพัฒนาเครื่องมือสำหรับลงโฆษณาใน App Store ที่ทำงานบน AI ซึ่งตอนนี้เริ่มทดสอบแล้วกับผู้ลงโฆษณาบางราย</p>\n<p>รูปแบบการทำงานนั้น ระบบจะแนะนำตำแหน่งที่ควรลงโฆษณาใน App Store ซึ่งรายงานบอกว่าคล้ายกับเครื่องมือจัดการใน Performance Max ของกูเกิล และ Advantage+ ของ Meta</p>\n<p>ปัจจุบันรูปแบบโฆษณาใน App Store มีทั้งในแถบการค้นหา, แสดงผลประกอบการค้นหา, ส่วน Today และส่วนแนะนำแอปคล้ายกัน เครื่องมือตัวใหม่ของแอปเปิลนี้ออกแบบมาให้ประสิทธิภาพการลงโฆษณาทำได้ดีขึ้น โดยเฉพาะส่วนแสดงผลในการค้นหา</p>\n<p>ปี 2023 คาดการณ์ว่าแอปเปิลมีรายได้จากธุรกิจโฆษณาประมาณ 1 พันล้านดอลลาร์ แต่ในอนาคตสามารถเติบโตไปสูงระดับ 7 พันล้านดอลลาร์ ได้ โดยขยายความสามารถเครื่องมือนี้ออกไปนอกเหนือจาก App Store</p>\n<p>ที่มา: <a href=\"https://www.businessinsider.com/apple-tests-ai-app-store-ads-performance-max-2024-3\">Business Insider</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/advertising\">Advertising</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d676a33b7847a21c9e5a232b40987c55bc6d6642bf04ad7a98af97d90d625c9","category":"Thai"}