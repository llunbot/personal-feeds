{"title":"[ลือ] Apple ให้ภารกิจ 3 ผู้บริหารระดับสูง ผลักดัน AI ในผลิตภัณฑ์","link":"https://www.blognone.com/node/136352","date":1697989195000,"content":"<div><div><div><p>Mark Gurman แห่ง Bloomberg รายงานข่าวลือล่าสุดของแอปเปิลในจดหมายข่าว Power On คราวนี้ว่าด้วยแผนงานการพัฒนา AI ในผลิตภัณฑ์</p>\n<p>รายงานบอกว่าแอปเปิลได้ให้อำนาจผู้บริหารระดับสูง เพื่อทำให้สินค้าและบริการของแอปเปิลมี AI มากขึ้น ตามกระแสในปัจจุบัน ด้วยงบสนับสนุนระดับ 1 พันล้านดอลลาร์ต่อไป</p>\n<p>แอปเปิลใช้วิธีแบ่งภารกิจนี้ให้ 3 ผู้บริหารระดับสูง โดย John Giannandrea หัวหน้าฝ่าย AI ดูแลการพัฒนาเทคโนโลยีหลัก ให้ AI สามารถประยุกต์ใช้กับทุกผลิตภัณฑ์ ขณะที่ Craig Federighi หัวหน้าฝ่ายซอฟต์แวร์ดูแลการใส่ฟีเจอร์ AI ใน iOS ซึ่งแผนเบื้องต้นคือปรับปรุง Siri และ Message รวมถึงนำ AI มาใส่ใน Xcode เพื่อช่วยนักพัฒนา แบบเดียวกับ Copilot ของไมโครซอฟท์</p>\n<p>ส่วนธุรกิจ Service ที่ Eddy Cue ดูแล แนวทางคือใส่ AI ในทุกบริการ เช่น Apple Music มีระบบสร้างเพลย์ลิสต์จาก AI หรือฟีเจอร์ช่วยเขียนเนื้อหาใน Pages, Keynote</p>\n<p>ส่วนอีกประเด็นคือแอปเปิลจะควบคุมความเป็นส่วนตัวผู้ใช้งานอย่างไร แนวทางตอนนี้คือการให้ AI ประมวลผลที่ระดับอุปกรณ์ ควบคู่กับการประมวลผลบนคลาวด์ตามที่<a href=\"https://www.blognone.com/node/136331\">มีรายงานก่อนหน้านี้</a></p>\n<p>ที่มา: <a href=\"https://www.bloomberg.com/news/newsletters/2023-10-22/what-is-apple-doing-in-ai-revamping-siri-search-apple-music-and-other-apps-lo1ffr7p\">Bloomberg</a></p>\n<p><img src=\"https://www.blognone.com/sites/default/files/externals/2499bd91c4f314b19d08527d578d0c5f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"124aca5370aad486b4d9561c92490b18d4903f068a0c45a6dde774e3639111c7","category":"Thai"}