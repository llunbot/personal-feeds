{"title":"นักวิทยาศาสตร์ Hugging Face บอก AI ทำหน้าที่เป็นผู้ช่วยมากเกินไป ควรตั้งคำถามหรือเสนอวิธีแก้ปัญหาใหม่ ๆ ได้ดีกว่านี้","link":"https://www.blognone.com/node/145181","date":1741611909000,"content":"<div><div><div><p>Thomas Wolf หัวหน้าฝ่ายวิทยาศาสตร์และผู้ร่วมก่อตั้ง Hugging Face มองว่า AI ในปัจจุบันทำหน้าที่เป็นผู้ช่วยที่ปฏิบัติตามคำสั่งมากเกินไป ไม่มีการตั้งคำถามหรือความท้าทายสิ่งใด ๆ แทนที่จะเสนอแนวคิดหรือวิธีแก้ปัญหาใหม่ ๆ ที่สร้างสรรค์กว่านี้</p>\n<p>หากต้องการให้ AI ขับเคลื่อนความก้าวหน้าทางวิทยาศาสตร์ โมเดลต้องตั้งคำถามเกี่ยวกับข้อมูลการฝึกอบรม สร้างแนวคิดใหม่จากต้นทุนที่ต่ำ และตั้งคำถามที่ไม่คาดคิดและเปิดเส้นทางการวิจัยใหม่ ๆ ได้</p>\n<p>แม้ผู้นำบิ๊กเทคฯ เช่น Sam Altman จาก OpenAI และ Dario Amodei จาก Anthropic เชื่อว่า AI เร่งการค้นพบทางวิทยาศาสตร์ได้มาก แต่ Wolf กลับไม่เชื่อและมองว่า หากการวิจัยด้าน AI ไม่มีการเปลี่ยนแปลง AI จะไม่สามารถแก้ปัญหาเชิงสร้างสรรค์ที่จำเป็นสำหรับการค้นพบครั้งใหญ่ได้</p>\n<p>นอกจากนี้ Wolf วิจารณ์วิธีการประเมิน AI ในปัจจุบัน ซึ่งมักใช้คำถามง่าย ๆ ตรงไปตรงมา พร้อมคำตอบที่ชัดเจน เขามองว่าอุตสาหกรรม AI ควรหาวิธีใหม่ ๆ ในการวัดความรู้ และทักษะการคิดของ AI โดยเน้นที่ความสามารถในการก้าวไปข้างหน้าอย่างกล้าหาญ และถามคำถามที่ไม่เหมือนใคร และคาดไม่ถึง</p>\n<p>ที่มา: <a href=\"https://www.businessinsider.com/ai-not-revolutionaries-thomas-wolf-science-breakthrough-agent-hugging-face-2025-3\">Business Insider</a></p>\n<p><img src=\"https://www.blognone.com/sites/default/files/externals/6cc5c0d7464e571b572c20bc13a19589.jpeg\" alt=\"Hugging Face\" /></p>\n</div></div></div><div><div>Topics: </div><div><div><a href=\"/topics/hugging-face\">Hugging Face</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/training\">Training</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8236be91c9febe6e048d1e4ae7f2fdfbbfc3ebf310b7d581722f74e2ef2ab94a","category":"Thai"}