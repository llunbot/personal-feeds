{"title":"[ลือ] กูเกิลสั่งผลิต Pixel 6 จำนวน 7 ล้านเครื่อง เพิ่มจากยอดขายปีที่แล้วเกินเท่าตัว","link":"https://www.blognone.com/node/125357","date":1634647728000,"content":"<div><div><div><p>ข่าวลือรอบสุดท้ายก่อนเปิดตัว Pixel 6 คืนนี้ Nikkei Asia อ้างแหล่งข่าวจากอุตสาหกรรมการผลิตว่ากูเกิลสั่งผลิต Pixel 6 และ Pixel 6 Pro รวมกันถึง 7 ล้านเครื่อง ถือว่ามากกว่ายอดขายมือถือตระกูล Pixel ทุกรุ่นในปี 2020 กว่าเท่าตัว</p>\n<p>นอกจากนี้ Nikkei ยังได้ตัวเลขว่ากูเกิลสั่งผลิต Pixel 5a ถึง 5 ล้านเครื่องด้วย เท่ากับว่าปีนี้กูเกิลสั่งผลิต Pixel รวมกันประมาณ 12 ล้านเครื่อง เทียบกับตัวเลขของปี 2020 ที่ราว 3-4 ล้านเครื่องเท่านั้น ถือเป็นท่าทีที่ดุดันของกูเกิล ที่ก่อนหน้านี้ดูไม่จริงจังกับตลาดมือถือสักเท่าไรนัก</p>\n<p>ตัวเลขนี้ยังห่างไกลกับยอดผลิต iPhone 13 ที่ประมาณ 80 ล้านเครื่องต่อปี แต่ระดับกูเกิลมาตั้งยอดผลิตที่ท้าทายแบบนี้ ก็คงมั่นใจว่า Pixel 6 น่าจะกอบโกยยอดขายได้มากกว่าเดิมมาก</p>\n<p>ตามข่าวบอกว่ากูเกิลตั้งใจวางตัวเองเป็นผู้ผลิตสมาร์ทโฟน Android สัญชาติอเมริกันเพียงรายเดียวในตอนนี้ และจะเน้นที่ตลาดสหรัฐอเมริกา ยุโรป และญี่ปุ่น ที่กำลังกังวลเรื่องข้อมูลส่วนตัวจากมือถือจีน โดยตั้งเป้าแย่งชิงส่วนแบ่งตลาดจากแอปเปิล ซัมซุง และเสียวหมี่</p>\n<p>ที่มา - <a href=\"https://asia.nikkei.com/Business/Technology/Google-aims-to-double-smartphone-output-with-new-Pixel-6\">Nikkei</a></p>\n<p><img src=\"https://www.blognone.com/sites/default/files/externals/e0512180fd2a21fb24359d8b0cde58d1.jpeg\" /></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/google\">Google</a></div><div><a href=\"/topics/mobile\">Mobile</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01f97d00b85a450e1d7a1a7583f4d9e0939e84952b7246cd1813f069855be3f2","category":"Thai"}