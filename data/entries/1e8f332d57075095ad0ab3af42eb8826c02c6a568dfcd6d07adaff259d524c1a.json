{"title":"Etsy ปรับปรุงเงื่อนไขผู้ขาย ต้องแยกหมวดสินค้าทำมือให้อยู่ใน 4 ประเภทย่อย","link":"https://www.blognone.com/node/140807","date":1720537383000,"content":"<div><div><div><p>Etsy แพลตฟอร์มขายสินค้าทำมือ ประกาศการเปลี่ยนแปลงบนแพลตฟอร์ม โดย Josh Silverman ซีอีโอ Etsy บอกว่าเพื่อให้สะท้อนค่านิยมการเป็นแพลตฟอร์มสำหรับสินค้าทำมือ ใส่ความคิดสร้างสรรค์ ผลิตจากแรงงานคน ท่ามกลางกระแสที่นิยามคำว่างานสร้างสรรค์ มีการนำเครื่องมือต่าง ๆ มาช่วยเหลือมากขึ้น จนเกิดปัญหาความไม่ชัดเจนว่าอะไรที่เป็นสินค้าทำมือ</p>\n<p>การเปลี่ยนแปลงนี้ Etsy บอกว่าสินค้าที่ขายบนแพลตฟอร์ม ต้องใส่ป้ายกำกับว่าเป็นอย่างใดอย่างหนึ่งใน 4 หัวข้อ ซึ่งมีรายละเอียดระบุเพิ่มเติม ได้แก่</p>\n<ul>\n<li><strong>Made by a seller</strong> เป็นสินค้าที่สร้างขึ้น ดัดแปลง ประกอบ โดยผู้ขายเอง ไม่ว่าจะทำมือ หรือใช้เครื่องมือของตน ครอบคลุมถึงเครื่องพิมพ์ 3D และเครื่องตัดลวดลาย</li>\n<li><strong>Designed by a seller</strong> ต้นฉบับออกแบบโดยผู้ขาย (ใช้ Prompt AI ก็ได้) สินค้าเป็นได้ทั้งงานดิจิทัล หรืองานผลิต-พิมพ์โดย 3rd Party</li>\n<li><strong>Sourced by a seller</strong> สินค้าที่รวบรวมใส่ความคิดสร้างสรรค์จากผู้ขาย เช่น ชุดงานประดิษฐ์, ชุดตกแต่งงานปาร์ตี้ ได้ทั้งผลิตเองหรือสั่งผลิต</li>\n<li><strong>Handpicked by a seller</strong> สินค้าเก่า ของจากธรรมชาติ หรือของสะสมของผู้ขาย</li>\n</ul>\n<p>ที่มา: <a href=\"https://www.etsy.com/news/protecting-and-strengthening-etsys-brand-mission\">Etsy</a></p>\n<p><img alt=\"No Description\" src=\"https://www.blognone.com/sites/default/files/externals/019916e0334dbaedab7d1455d73e9ba4.jpg\" /></p>\n</div></div></div><div><div>Topics: </div><div><div><a href=\"/topics/etsy\">Etsy</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e8f332d57075095ad0ab3af42eb8826c02c6a568dfcd6d07adaff259d524c1a","category":"Thai"}