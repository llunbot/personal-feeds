{"title":"แอปเปิลประกาศระยะเวลาซัพพอร์ต iPhone 15 ได้แพตช์ความปลอดภัย \"อย่างน้อย 5 ปี\"","link":"https://www.blognone.com/node/140177","date":1717639520000,"content":"<div><div><div><p>ที่ผ่านมา แอปเปิลไม่เคยประกาศนโยบายออกมาชัดเจนว่า iPhone จะได้รับซัพพอร์ตแพตช์ความปลอดภัยนานเท่าไร ถึงแม้ประวัติของแอปเปิลค่อนข้างดีเรื่องการซัพพอร์ตที่ยาวนานก็ตาม</p>\n<p>ล่าสุดมีความชัดเจนขึ้นในเรื่องนี้ หลังสหราชอาณาจักรออกกฎ Product Security and Telecommunications Infrastructure กำหนดให้ผู้ผลิตอุปกรณ์ที่เชื่อมต่ออินเทอร์เน็ตได้ ต้องแถลงนโยบายด้านแพตช์ความปลอดภัยของตัวเอง ซึ่งรวมถึง iPhone ด้วย</p>\n<p>แอปเปิลได้ปฏิบัติตามกฎข้อนี้ และชี้แจงว่า iPhone 15 Pro Max ที่เริ่มวางขายในเดือนกันยายน 2023 มีระยะซัพพอร์ต \"อย่างน้อย 5 ปี\" (minimum five years) หลังวันวางขาย ซึ่งถือเป็นครั้งแรกที่แอปเปิลประกาศตัวเลขนี้ออกมาชัดๆ ให้เห็นกัน</p>\n<p>ถึงแม้ในทางปฏิบัติแล้ว ระยะเวลาซัพพอร์ตของ iPhone 15 อาจยาวนานกว่านั้น แต่หากเทียบกับคู่แข่งร่วมวงการตอนนี้ ก็ยังน้อยกว่า Google Pixel และ Samsung Galaxy ที่ประกาศระยะเวลาซัพพอร์ตให้นาน 7 ปี</p>\n<p>ที่มา - <a href=\"https://www.androidauthority.com/iphone-software-support-commitment-3449135/\">Android Authority</a></p>\n<p><img alt=\"No Description\" src=\"https://www.blognone.com/sites/default/files/externals/0566e8d067a4a7b873080895a67cef7c.png\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/apple\">Apple</a></div><div><a href=\"/topics/iphone-15\">iPhone 15</a></div><div><a href=\"/topics/security\">Security</a></div><div><a href=\"/topics/united-kingdom\">United Kingdom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24fe8721f18abdc49579fa1b87a2c2582f527501f80cfb044ff8d1ffd3e2d160","category":"Thai"}