{"title":"NVIDIA แจ้งนักลงทุน ต้องบันทึกค่าใช้จ่ายพิเศษ 5.5 พันล้านดอลลาร์ จากคำสั่งจำกัดการส่งออกชิป H20 ไปจีน","link":"https://www.blognone.com/node/145862","date":1744761351000,"content":"<div><div><div><p>NVIDIA ยื่นเอกสาร 8-K ต่อ ก.ล.ต. สหรัฐฯ (SEC) รายงานว่าทางรัฐบาลสหรัฐแจ้งกับบริษัท ว่าการส่งออกสินค้าไปยังประเทศจีนต้องมีใบอนุญาตในการส่งออกเท่านั้น ซึ่งรวมทั้ง<a href=\"https://www.blognone.com/node/136931\">ชิป H20</a> รุ่นที่บริษัทผลิตเพื่อขายในจีนโดยเฉพาะด้วย</p>\n<p>บริษัทบอกว่าผลจากคำสั่งนี้ ทำให้ NVIDIA อาจต้องบันทึกค่าใช้จ่ายพิเศษในงบการเงินของไตรมาสปัจจุบันสิ้นสุดวันที่ 27 เมษายน ประมาณ 5.5 พันล้านดอลลาร์ ส่วนของสินค้าคงคลัง ข้อตกลงในการสั่งซื้อสินค้าล่วงหน้า และส่วนอื่นที่เกี่ยวข้อง</p>\n<p>NVIDIA บอกว่าใบอนุญาตนี้ทางการสหรัฐแจ้งว่ามีผลต่อเนื่อง โดยยังไม่มีกำหนดสิ้นสุด</p>\n<p>ที่มา: <a href=\"https://www.wsj.com/tech/nvidia-says-u-s-implements-chip-export-restrictions-to-china-warns-of-5-5-billion-charge-583c83ef\">The Wall Street Journal</a> และ <a href=\"https://investor.nvidia.com/financial-info/sec-filings/sec-filings-details/default.aspx?FilingId=18371656\">NVIDIA</a></p>\n<p><img src=\"https://www.blognone.com/sites/default/files/externals/2be1fc661efc00bf47a7f799d60ee532.png\" alt=\"\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/usa\">USA</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2168adc5bdbe5277f6faa52a6f34ce1489dc3c0c02a2bb84d9d6ee64acce7488","category":"Thai"}