{"title":"Google ประกาศหยุดซัพพอร์ต Chromecast 1st gen ที่วางขายเมื่อปี 2013 แล้ว","link":"https://www.blognone.com/node/134093","date":1685509868000,"content":"<div><div><div><p>กูเกิลอัพเดตข้อมูลในหน้าซัพพอร์ตของสินค้ากลุ่ม Chromecast ระบุว่า Chromecast (1st gen) ได้ยุติการสนับสนุนแล้ว โดยจะไม่มีซอฟต์แวร์อัพเดตทั้งส่วนของฟีเจอร์ และอัพเดตความปลอดภัย นอกจากนี้ผู้ใช้งานอาจพบประสิทธิภาพการใช้งานที่ลดลงด้วย</p>\n<p>อัพเดตสุดท้ายของ Chromecast 1st Gen คือเวอร์ชัน 1.36.159268 ซึ่งออกมาในเดือนพฤศจิกายน 2022 เป็นการแก้ไขบั๊กและปรับปรุงประสิทธิภาพทั่วไป</p>\n<p>กูเกิลเปิดตัว Chromecast <a href=\"https://www.blognone.com/node/46741\">ในปี 2013</a> โดยตอนนั้นเป็น dongle ขนาดเล็กที่ย่อส่วนมาจาก <a href=\"https://www.blognone.com/node/33712\">Nexus Q</a> ใช้เป็นตัวกลางในการสตรีมคอนเทนต์จากอุปกรณ์ขึ้นจอโทรทัศน์ และออกรุ่นใหม่ในอีกสองปีต่อมา รวมทั้งขยายความสามารถการแคสต์คอนเทนต์ไปยัง Google TV ด้วย</p>\n<p>ที่มา: <a href=\"https://9to5google.com/2023/05/30/chromecast-no-updates/\">9to5Google</a></p>\n<p><img src=\"https://www.blognone.com/sites/default/files/externals/368dae95ad95f7a8be45231c93caff9e.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/chromecast\">Chromecast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"897499a6a900601c02e5f9f0b397de8fdf8c8fd00d36ec14a35fc122b6cb9ce9","category":"Thai"}