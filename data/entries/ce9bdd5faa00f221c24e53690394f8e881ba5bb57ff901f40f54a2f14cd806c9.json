{"title":"Clubhouse ประกาศปรับแนวทางใหม่ เป็นแอปแชตแบบข้อความเสียง","link":"https://www.blognone.com/node/135603","date":1694043917000,"content":"<div><div><div><p>Clubhouse ประกาศปรับปรุงแอปครั้งใหญ่โดยใช้คำว่า <strong>new clubhouse</strong> ระบุว่าต้องการเป็นเหมือนแอปรับส่งข้อความให้มากขึ้น โดยเน้นฟีเจอร์ Chats ที่ใช้ส่งข้อความเสียงเท่านั้นในกลุ่มกับเพื่อน ๆ การใช้งานเหมือนตั้งห้องคุย แต่เป็นการรับ-ส่งข้อความเสียงทิ้งไว้ ไม่ต้องโต้ตอบกันทันที</p>\n<p>จุดขายของ Chats คือการกดบันทึกและส่งข้อความเสียงได้ทันที สามารถเร่งความเร็วการฟังข้อความเสียง 2x ได้ ใช้การปัดเพื่อฟังข้อความเสียงถัดไป และสามารถโต้ตอบด้วยการส่งข้อความเสียงหาเฉพาะบุคคลได้ทันที</p>\n<p>Clubhouse บอกว่าข้อดีของการใช้การรับส่งข้อความเสียงเพียงอย่างเดียว คือมีความเร็วมากกว่าการพิมพ์ข้อความ การแชร์เนื้อหาจึงทำได้ง่ายและมากขึ้น รวมทั้งน้ำเสียงที่ได้ยินก็ช่วยให้สัมผัสความรู้สึกจากคนนั้นได้ดีกว่าตัวหนังสือ</p>\n<p>ถึงแม้จะประกาศแนวทางมุ่งสู่แอปแชตแบบเสียง แต่ Clubhouse บอกว่าห้องคุยสดยังคงมีให้ใช้งานต่อไปตามเดิม</p>\n<p>ที่มา: <a href=\"https://blog.clubhouse.com/the-new-clubhouse/\">Clubhouse</a></p>\n<p><img alt=\"No Description\" src=\"https://www.blognone.com/sites/default/files/externals/97741dade651d51ac8f5477a61addccf.png\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/instant-messenger\">Instant Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce9bdd5faa00f221c24e53690394f8e881ba5bb57ff901f40f54a2f14cd806c9","category":"Thai"}