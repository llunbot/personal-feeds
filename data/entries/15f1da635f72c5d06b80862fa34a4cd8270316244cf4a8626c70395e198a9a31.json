{"title":"จับทุกตลาด JetBrains ออก Rider IDE สำหรับสร้างเกมด้วย Unreal Engine","link":"https://www.blognone.com/node/125181","date":1633700771000,"content":"<div><div><div><p>JetBrains เจ้าพ่อแห่งวงการ IDE เติบโตมาจากสาย Java โดยผลิตภัณฑ์เรือธงคือ IntelliJ แต่ภายหลังก็ขยายมาทำ IDE สำหรับภาษาอื่นๆ ด้วย</p>\n<p>หลายคนอาจไม่รู้ว่า JetBrains ทำ IDE สาย .NET กับเขาด้วยในชื่อว่า Rider ที่ออกครั้งแรกในปี 2017 เน้นใช้เขียน C#, ASP.NET, Xamain, WinForms และเทคโนโลยีสายไมโครซอฟท์</p>\n<p>อย่างไรก็ตาม การที่โลกของเกมนิยมใช้ภาษา C# จาก Unity ทำให้ JetBrains ออก Rider for Unity มาจับตลาดนักพัฒนาเกมด้วย และเมื่อไปได้ดีกับ Unity ก็ตามมาด้วย Rider for Unreal Engine ที่เป็นภาษา C++ ส่งผลให้ Rider กลายเป็น IDE ที่รองรับเอนจินเกมยอดนิยมทั้งสองค่าย</p>\n<p>ตอนนี้ Rider for Unreal Engine ยังอยู่ในช่วงการทดสอบพรีวิว และมีนักพัฒนาเกมเข้ามาลงทะเบียนถึง 32,000 ราย โดยนักพัฒนาบอกว่าประทับใจในการผสาน IDE เข้ากับระบบและเครื่องมือของ Unreal ด้วย</p>\n<p><img src=\"https://www.blognone.com/sites/default/files/externals/6c3ab21c24f6c031bc3ed3425c3bd407.png\" /></p>\n<p>ที่มา - <a href=\"https://blog.jetbrains.com/dotnet/2021/10/06/testing-with-rider-for-unreal-engine/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/unreal\">Unreal</a></div><div><a href=\"/topics/games\">Games</a></div><div><a href=\"/topics/development\">Development</a></div><div><a href=\"/topics/ide\">IDE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15f1da635f72c5d06b80862fa34a4cd8270316244cf4a8626c70395e198a9a31","category":"Thai"}