{"title":"Disney ประกาศนำคอนเทนต์ประสบการณ์แบบ Immersive ให้ผู้ใช้งานเฮดเซต Apple Vision Pro","link":"https://www.blognone.com/node/134180","date":1686030661000,"content":"<div><div><div><p>ในงานเปิดตัวเฮดเซต Mixed Reality (MR) <a href=\"https://www.blognone.com/node/134171\">Vision Pro ของแอปเปิล</a> แอปเปิลได้นำเสนอคำตอบ ของหนึ่งในโจทย์ที่ท้าทายทุกผลิตภัณฑ์โลกเสมือน ก็คือคอนเทนต์ที่นำมาใส่จะน่าสนใจแค่ไหน โดยแอปเปิลประกาศความร่วมมือกับดิสนีย์ และได้ซีอีโอ Bob Iger มาเป็นผู้นำเสนอเอง</p>\n<p>ดิสนีย์ประกาศว่าจะนำคอนเทนต์ต่าง ๆ มาให้รับชมในรูปแบบประสบการณ์ Immersive แบบครบทุกมิติ ผ่านบริการสมัครสมาชิก Disney+ (ในอเมริกา) ซึ่งสามารถรับชมได้ตั้งแต่วันแรกที่เฮดเซต Vision Pro ขาย</p>\n<p>ตัวอย่างที่นำเสนอ เช่น การสร้างบรรยากาศโดยรอบแบบเสมือน ให้ได้อรรถรสพร้อมกับการรับชมคอนเทนต์ยิ่งกว่าเดิม เช่น ขณะดู The Mandalorian ก็สร้างบรรยากาศโดยรอบว่าอยู่ที่ดาว Tatooine ได้ หรือการชมถ่ายทอดสดกีฬา ก็แสดงข้อมูลประกอบในระหว่างการแข่งขัน ไปจนถึงการดูภาพรีเพลย์แบบ 3D ที่เลือกมุมมองได้</p>\n<p><img alt=\"No Description\" src=\"https://www.blognone.com/sites/default/files/externals/e5be703319284f97b241b5dbad43ed42.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8db02cd8a63d4f956803adbdc15bc8f5.jpg\" /></p>\n<p>นอกจากนี้ยังมีคอนเทนต์แบบโต้ตอบ interactive เช่น การผจญภัยในป่าแบบ National Geographic หรือประสบการณ์ในสวนสนุกดิสนีย์ ที่เล่นไปกับวัตถุในโลกจริงที่บ้าน หรือจะเป็นคอนเทนต์ของ Marvel ก็มีให้เลือกเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/75538b4d3224bc12028e72bc07fea118.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/34c30b5c34a4c6d200f3332f4ffcb9a0.jpg\" /></p>\n<p>ทั้งนี้ดิสนีย์บอกว่าตัวอย่างที่นำเสนอเป็นส่วนหนึ่งเท่านั้น และจะมีรายละเอียดมากขึ้นเมื่อ Vision Pro ส่งมอบให้กับลูกค้าในปีหน้า</p>\n<p>ที่มา: <a href=\"https://www.theverge.com/2023/6/5/23749382/apple-vision-pro-headset-disney-plus-tv-movies-sports-wwdc\">The Verge</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/mixed-reality\">Mixed Reality</a></div><div><a href=\"/topics/metaverse\">Metaverse</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0da8eb2197eed66cbbceeb0b54f0d717f68b027297890cd139e0865bea7847bc","category":"Thai"}