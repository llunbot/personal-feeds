{"title":"Google ปลดพนักงานหลายร้อยคนในฝ่าย Recruitment เหตุบริษัทรับพนักงานเพิ่มเติมลดลง","link":"https://www.blognone.com/node/135730","date":1694651006000,"content":"<div><div><div><p>CNBC รายงานว่ากูเกิลได้ประกาศปลดพนักงานหลายร้อยอัตรา ในฝ่ายสรรหาบุคลากรหรือ Recruitment โดยให้เหตุผลว่าจำนวนพนักงานที่กูเกิลต้องการรับเพิ่มเติมในอีกหลายไตรมาสต่อจากนี้ มีจำนวนที่ลดลง ฝ่ายสรรหาบุคลากรจึงต้องปรับขนาดลงให้เหมาะสมตาม</p>\n<p>ก่อนหน้านี้ใน<a href=\"Recruitment\">เดือนมกราคม</a> Alphabet บริษัทแม่ของกูเกิลได้ปลดพนักงานจำนวน 12,000 คน คิดเป็น 6% ของพนักงานทั้งหมด ซึ่งหลังจากนั้นบริษัทมีนโยบายควบคุมค่าใช้จ่ายมากขึ้น</p>\n<p>ตัวแทนของกูเกิลยืนยันรายงานดังกล่าว โดยบอกว่าในช่วงที่ผ่านมาความต้องการบุคลากรจากแผนกต่าง ๆ ซึ่งจะส่งต่อให้ฝ่าย Recruitment จัดหามีจำนวนลดลง บริษัทจึงจำเป็นต้องตัดสินใจในเรื่องยากที่จะลดขนาดของแผนกให้เหมาะสม</p>\n<p>ที่มา: <a href=\"https://www.cnbc.com/2023/09/13/google-is-cutting-hundreds-of-jobs-in-its-recruiting-organization.html\">CNBC</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50bff6f2b7d2551e6b6ca252ef276c83de5559ffd81e6fb306d14164a715a64d","category":"Thai"}