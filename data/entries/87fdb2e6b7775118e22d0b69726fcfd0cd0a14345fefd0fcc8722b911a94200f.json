{"title":"SoundHound เตรียมเข้าตลาดหุ้นด้วยวิธี SPAC มูลค่ากิจการ 2.1 พันล้านดอลลาร์","link":"https://www.blognone.com/node/125930","date":1637425495000,"content":"<div><div><div><p>SoundHound แพลตฟอร์มสั่งงานด้วยเสียง ประกาศเตรียมนำบริษัทเข้าตลาดหุ้น Nasdaq ด้วยวิธีการ SPAC ใช้ชื่อย่อในการซื้อขาย SOUN โดยบริษัทที่จะเข้ามาซื้อกิจการคือ Archimedes ซึ่งจะทำให้ SoundHound ได้เงินเพิ่ม 244 ล้านดอลลาร์ ผ่านการขายหุ้นเพิ่มทุนแบบเฉพาะเจาะจง 111 ล้านดอลลาร์ และอีก 133 ล้านดอลลาร์จากบริษัท Archimedes เอง มูลค่ากิจการของ SoundHound จากดีลนี้อยู่ที่ราว 2.1 พันล้านดอลลาร์</p>\n<p>รายชื่อผู้ลงทุนในรอบเพิ่มทุนแบบเฉพาะเจาะจงได้แก่ Oracle, Koch Industries และ MKaNN Ventures</p>\n<p>SoundHound ก่อตั้งเมื่อปี 2005 เริ่มต้นเป็นที่รู้จักจาก<a href=\"https://www.blognone.com/node/36275\">แอปค้นหาเพลงด้วยเสียง</a> แต่ต่อมาได้เปลี่ยนมาเน้นการพัฒนาซอฟต์แวร์สั่งงานด้วยเสียง สำหรับลูกค้าองค์กรให้นำไปใช้งานกับสินค้าบริการของตน ซึ่งมีลูกค้ารายใหญ่ อาทิ Hyundai, <a href=\"https://www.blognone.com/node/105280\">Mercedes-Benz</a>, Mastercard และ Snap ตัวแพลตฟอร์มรองรับ 22 ภาษา และมีแผนเพิ่มเติมในอนาคต</p>\n<p>ที่มา: <a href=\"https://www.businesswire.com/news/home/20211116005518/en/SoundHound-Inc.-Global-Leader-in-Voice-AI-Technology-to-Become-Publicly-Traded-Through-Proposed-Merger-With-Archimedes-Tech-SPAC-Partners-Co\">SoundHound</a> และ <a href=\"https://www.reuters.com/technology/voice-ai-platform-soundhound-go-public-via-21-bln-spac-merger-2021-11-16/\">Reuters</a></p>\n<p><img src=\"https://www.blognone.com/sites/default/files/externals/00cff477384ba3c5324f154426ba2ac3.jpg\" /></p>\n</div></div></div><div><div>Topics: </div><div><div><a href=\"/topics/soundhound\">SoundHound</a></div><div><a href=\"/topics/spac\">SPAC</a></div><div><a href=\"/topics/voice-recognition\">Voice Recognition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87fdb2e6b7775118e22d0b69726fcfd0cd0a14345fefd0fcc8722b911a94200f","category":"Thai"}