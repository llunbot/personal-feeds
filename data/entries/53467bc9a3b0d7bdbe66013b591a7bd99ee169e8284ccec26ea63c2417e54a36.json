{"title":"Cloudflare ยกเลิกข้อกำหนดห้ามใช้งานกับไฟล์ที่ไม่ใช่ HTML","link":"https://www.blognone.com/node/133859","date":1684253909000,"content":"<div><div><div><p>Cloudflare ประกาศปรับข้อตกลงการใช้งานเสียใหม่ จากเดิมที่การใช้งานทุกบริการของบริษัทจะมีเงื่อนไขรวมครอบคลุมทุกบริการ โดยข้อสำคัญข้อหนึ่งคือข้อ 2.8 ที่ระบุว่าต้องใช้บริการ CDN ส่งไฟล์ HTML เป็นหลักไม่เช่นนั้นจะถูกบีบแบนวิดท์ จนกระทั่งเกิดความผิดพลาดที่<a href=\"https://www.blognone.com/node/132573\">วิศวกรของบริษัทไปบีบแบนวิดท์ลูกค้าเมื่อต้นเดือนที่ผ่านมา</a></p>\n<p>แนวทางใหม่ย้ายข้อกำหนดการ “ส่งไฟล์ขนาดใหญ่” (ไม่ระบุประเภทไฟล์แล้ว) ไว้กับบริการ CDN เท่านั้น ทำให้ไม่ต้องไปประกาศยกเว้นข้อจำกัดนี้กับบริการอื่นๆ อีก และการส่งไฟล์ภาพ, วิดีโอ, หรือไฟล์ขนาดใหญ่อื่นๆ ผ่านบริการของ Cloudflare เช่น Stream, Images, หรือบริการสตอเรจ R2 ก็สามารถใช้งานได้ทั้งหมด แม้จะใช้งานผ่าน CDN แต่หากหลังบ้านเป็นบริการเหล่านี้ก็ใช้งานได้</p>\n<p>นอกจากนี้ Cloudflare ยังยกเลิกข้อตกลงการใช้งานที่ห้ามทำ benchmark ไปพร้อมกัน บริษัทระบุเหตุผลว่ามั่นใจในประสิทธิภาพเน็ตเวิร์คและบริการต่างๆ แล้วทำให้กล้ายอมให้ benchmark เช่นนี้ ขณะที่ผู้ให้บริการคลาวด์หลายรายยังห้ามทำ benchmark อยู่</p>\n<p>ที่มา - <a href=\"https://blog.cloudflare.com/updated-tos/\">Cloudflare Blog</a></p>\n<p><img src=\"https://blog.cloudflare.com/content/images/2023/05/image1-37.png\" alt /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53467bc9a3b0d7bdbe66013b591a7bd99ee169e8284ccec26ea63c2417e54a36","category":"Thai"}