{"title":"Panasonic เปิดตัว Lumix BS1H กล้องฟูลเฟรม Mirrorless สไตล์กล่องสำหรับคนทำภาพยนตร์","link":"https://www.blognone.com/node/125187","date":1633749842000,"content":"<div><div><div><p>Panasonic เปิดตัว Lumix BS1H กล้องฟูลเฟรมแบบ Mirrorless สไตล์กล่อง เน้นงานด้านภาพยนตร์ใหม่ สามารถถ่ายวิดีโอได้สูงสุด 6K ที่ 24 เฟรมต่อวินาที, 5.9K ที่ 30 เฟรมต่อวินาที</p>\n<p>Panasonic ระบุว่า BS1H นำระบบวิดีโอระดับภาพยนตร์ของ S1H เข้ามาใส่ไว้ในตัวบอดี้แบบกล่อง คือใช้เซนเซอร์ CMOS 24.2 ล้านพิกเซลแบบฟูลเฟรม ให้ภาพที่ 6,024 x 4,016 พิกเซล มี Optical Low Pass Filter ที่คอยจัดการ moire และสีเพี้ยน พร้อม Dual Native ISO ที่จะลดสัญญาณรบกวนในภาพ ทำให้กล้องสามารถถ่ายภาพได้สูงสุดที่ ISO 51200 โดยมีสัญญาณรบกวนในภาพต่ำ และตัวกล้องยังให้ dynamic range สูงถึง 14+ สต็อป สามารถเก็บรายละเอียดได้หมดทั้งที่มืดและสว่าง</p>\n<p>ในด้านความสามารถการถ่ายวิดีโอ Panasonic ระบุว่า BS1H ถ่ายวิดีโอ 6K ได้ที่ 24 เฟรมต่อวินาที (3:2), 5.4K ได้ที่ 30 เฟรมต่อวินาที (3:2) หรือ 5.9K ได้ที่ 30 เฟรมต่อวินาที (16:9) รองรับการต่อเอาท์พุต HDMI ที่ 10-bit 4K 60 หรือ 50 เฟรมต่อวินาที, สามารถส่งเอาท์พุตเป็น 12-bit RAW ผ่าน HDMI บันทึกเป็น Apple ProRes RAW หรือ Blackmagic RAW ได้ (แต่ตัวกล้องเองไม่มีจอ ต้องต่อจอนอกเท่านั้น) พร้อมโครงสร้างบอดี้ที่กระจายความร้อนทำให้อัดวิดีโอโดยไม่ต้องหยุดพัก</p>\n<p>Panasonic เตรียมวางจำหน่ายน Lumix BS1H ที่ราคา 3,499.99 ดอลลาร์ หรือราว 118,000 บาทในเดือนหน้า</p>\n<p>ที่มา - <a href=\"https://www.dpreview.com/news/7573808406/panasonic-bs1h-brings-s1h-full-frame-performance-to-box-format-camera\">dpreview</a></p>\n<p><img src=\"https://www.blognone.com/sites/default/files/externals/bd1df4af5622bcdbf54b319515d1d120.jpg\" /></p>\n<p><img src=\"https://www.blognone.com/sites/default/files/externals/556d2b355c952eeea4b77fa9d68014a1.jpg\" /></p>\n<p><img src=\"https://www.blognone.com/sites/default/files/externals/cfe6ec10abf5750c726b06529ebc9eaf.jpg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/camera\">Camera</a></div><div><a href=\"/topics/lumix\">Lumix</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e908067d12faf83546c38d5478594c62a711bf03fc6b958670e92eebfbba9248","category":"Thai"}