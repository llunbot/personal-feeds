{"title":"แพลตฟอร์มออนไลน์จีนเดินหน้าแบนบัญชีอวดรวย บางบัญชีคนตามนับล้านถูกแบน","link":"https://www.blognone.com/node/139957","date":1716614904000,"content":"<div><div><div><p>แพลตฟอร์มโซเชียลมีเดียรายใหญ่ของจีน เช่น Tencent, Douyin, Kuaishou, Sina Weibo, Bilibili, และ Xiaohongshu (คล้าย Instagram) ประกาศนโยบายแบนการอวดรวย โดยหลังจากประกาศนโยบายนี้เมื่อสัปดาห์ที่ผ่านมาตอนนี้ก็เริ่มมีบัญชีที่ผู้ติดตามจำนวนมากถูกแบนกันแล้ว</p>\n<p>บัญชีที่ถูกแบนเช่น บัญชี wanghongquanxing บน Douyin ของ Wang Hongquan ที่ทำวิดีโอโชว์เครื่องประดับจำนวนมาก มีผู้ตามถึง 4 ล้านราย, บัญชี Bo Gongzi ที่มักโชว์กระเป๋า Hermes แลกของขวัญกับแฟนหนุ่มของเขาทีละนับล้านบาทบน Douyin จนผู้ติดตามมากกว่า 3 ล้านราย, Baoyu Jiajie ไฮโซหญิงวัย 50 ปีที่มักทานหอยเป๋าฮื้อครั้งละเป็นแสนจนได้ชื่อว่า Sister Abalone ผู้ติดตาม 2.3 ล้านคน</p>\n<p>Weibo ระบุว่าแบนหรือระงับบัญชีชั่วคราว รวม 27 บัญชี ลบโพสไปแล้ว 1,110 โพส ขณะที่ Tencent ลบ mini program ไป 21 โปรแกรม แบนบัญชีไป 36 บัญชี และลบโพส 6,041 โพส Douyin ลบโพส 4,701 โพสและจัดการบัญชีไป 11 บัญชี</p>\n<p>บัญชีที่ถูกแบนและมีการเปิดเผยออกมาเป็นบัญชีไฮโซจีนที่มักโชว์ชีวิตหรูหรา บ้านขนาดใหญ่, กินอาหารราคาแพง, และเครื่องแต่งกายแบรนด์หรู แม้การประกาศนโยบายครั้งนี้จะเป็นการประกาศโดยตัวแพลตฟอร์มเอง แต่การที่แพลตฟอร์มต่างๆ ออกนโยบายในเวลาเดียวกันหมดก็แสดงให้เห็นว่าแนวทางนี้น่าจะเป็นนโยบายรัฐบาล</p>\n<p>ที่มา - <a href=\"https://www.channelnewsasia.com/east-asia/china-influencers-social-media-accounts-shut-down-wealth-flaunting-content-4360871\">Channel News Asia</a>, <a href=\"https://www.globaltimes.cn/page/202405/1312456.shtml\">Global Times</a>, <a href=\"https://www.scmp.com/news/people-culture/china-personalities/article/3263781/wealth-flaunting-top-china-kols-have-social-media-accounts-shut-down-ongoing-official-crackdown\">South China Morning Post</a></p>\n<p><img src=\"https://cdn.pixabay.com/photo/2020/11/06/07/42/girl-5717067_1280.jpg\" /></p>\n<p>ภาพโดย <a href=\"https://pixabay.com/photos/girl-smartphone-social-media-5717067/\">MarieXMartin</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/social-media\">Social Media</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fec04a2e363aee4873ce32c8c7edf0e7ed5dd0727ce7df046a7a658a2935129","category":"Thai"}