{"title":"ประธาน Alibaba มองการลงทุน AI ของบริษัทในสหรัฐเริ่มมีสัญญาณฟองสบู่","link":"https://www.blognone.com/node/145497","date":1743034385000,"content":"<div><div><div><p>Joe Tsai ประธาน Alibaba Group ออกมาแสดงความเห็นเกี่ยวกับการลงทุนโครงสร้างพื้นฐาน AI ซึ่งบริษัทเองก็ลงทุนด้วยเงินจำนวนมาก แต่มองว่าบริษัทเทคโนโลยีหลายรายในสหรัฐอเมริกาลงทุนสูงจนน่าตกใจ</p>\n<p>เขามองว่าตอนนี้คนพากันพูดถึงตัวเลขเวลาลงทุนด้าน AI ที่ระดับ 5 แสนล้านดอลลาร์ หรือหลายแสนล้าน ซึ่งไม่ได้จำเป็นทั้งหมด เขามองว่าตอนนี้การลงทุนเกิดขึ้นล่วงหน้าเกินไปก่อนที่จะมีความต้องการจริงด้วยซ้ำ เมื่อเป็นการลงทุนที่ยังไม่รู้ว่าลูกค้าจะมีหรือไม่ เขาก็มองว่านี่อาจเป็นจุดเริ่มต้นของฟองสบู่ได้</p>\n<p>ทั้งนี้แผนการลงทุนด้าน AI ของ Alibaba อยู่ที่อย่างน้อย 3.8 แสนล้านหยวน หรือประมาณ 5.2 หมื่นล้านดอลลาร์ ภายใน 3 ปีข้างหน้า</p>\n<p>Tsai ยังพูดถึงการได้เข้าร่วมประชุมหารือกับประธานาธิบดี Xi Jinping ว่าเป็นการส่งสัญญาณที่ดีจากฝั่งรัฐบาล ถึงการสนับสนุนบริษัทเทคโนโลยี ทำให้บริษัทมีความเชื่อมั่นและเตรียมกลับมารับพนักงานเพิ่ม หลังจากปลดพนักงานไปจำนวนมากก่อนหน้านี้</p>\n<p>ที่มา: <a href=\"https://www.reuters.com/technology/alibaba-chairman-says-china-business-more-confident-since-xis-tech-summit-2025-03-25/\">Reuters</a></p>\n<p><img src=\"https://www.blognone.com/sites/default/files/externals/fea2c3ab16559f7143f895e3d1f7ccde.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99baf47ed32241c6e899b261c0dd6bd6a61ba99f9e02374fdbc696e120fac2bf","category":"Thai"}