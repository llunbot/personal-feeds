{"title":"Edge บน Windows 11 แสดงข้อมูลโพรเซสใน Task Manager ละเอียดขึ้น แยกหมวดหมู่","link":"https://www.blognone.com/node/125322","date":1634528855000,"content":"<div><div><div><p>ไมโครซอฟท์อธิบายการปรับปรุง Task Manager ของ Windows 11 ให้แสดงผลโพรเซสของ Microsoft Edge ละเอียดขึ้นกว่าเดิม <a href=\"https://www.blognone.com/node/122331\">ตามที่เคยโชว์ไว้ก่อนหน้านี้</a></p>\n<p>ในอดีต Task Manager แสดงโพรเซสของ Microsoft Edge โดยจัดกลุ่มรวมกัน ปัญหาคือแต่ละโพรเซสย่อยๆ ใช้ชื่อ Microsoft Edge เหมือนกันหมด ดูไม่รู้ว่าเป็นโพรเซสเกี่ยวกับอะไรบ้าง</p>\n<p>ส่วน Task Manager เวอร์ชันปรับปรุงใหม่ แยกรายละเอียดของโพรเซสให้เห็นชัดๆ ว่าเป็นโพรเซสของเบราว์เซอร์ ส่วนขยายตัวไหน จีพียู และแท็บย่อยๆ ตัวไหนบ้าง</p>\n<p>ในกรณีที่เป็นโพรเซสที่แชร์ทรัพยากรร่วมกัน จะถูกจัดกลุ่มอยู่ในโพรเซสเดียวกันที่มีลูกศรด้านหน้า (ตัวอย่างในภาพคือ Tab: Office 365)</p>\n<p><img src=\"https://www.blognone.com/sites/default/files/externals/1d68ec06545a64183d592f433cbd4c84.png\" /></p>\n<p>ไมโครซอฟท์ยังอธิบายว่าการสั่ง End Task โพรเซสแต่ละประเภทจะได้ผลลัพธ์ต่างกัน</p>\n<ul>\n<li>โพรเซสเบราว์เซอร์ เป็นการปิดโปรแกรมไปเลย</li>\n<li>โพรเซสจีพียู จะรีสตาร์ตโพรเซสใหม่</li>\n<li>โพรเซสเรนเดอร์ แท็บที่เกี่ยวข้องกับโพรเซสนั้นจะแสดงข้อความว่ามีปัญหา หรือซับเฟรมแครช</li>\n<li>โพรเซสส่วนขยายและปลั๊กอิน จะมีข้อความลอยขึ้นมาที่มุมขวาล่าง ว่าส่วนขยายหรือปลั๊กอินแครช</li>\n</ul>\n<p>ฟีเจอร์นี้ใช้งานได้แล้วกับ Windows 11 ที่ใช้ Edge 94 Stable</p>\n<p>ที่มา - <a href=\"https://blogs.windows.com/msedgedev/2021/10/12/improving-edge-processes-task-manager/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afe90a2112bb507c505d5fcb96e14392113d06b6d62ec2b7c2468c105adf6ce1","category":"Thai"}