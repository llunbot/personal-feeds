{"title":"Sony เตรียมเปิดตัวกล้องรุ่นใหม่ จับกลุ่ม Vlogger วันที่ 29 มีนาคมนี้","link":"https://www.blognone.com/node/133135","date":1679550801000,"content":"<div><div><div><p>Sony ประกาศเตรียมเปิดตัวกล้องรุ่นใหม่ ในวันที่ 29 มีนาคมนี้ เวลา 21.00น. ตามเวลาในไทย โดยมีคำโปรยว่า \"Vlog to your full potential\" บอกใบ้ว่ากล้องรุ่นใหม่นี้น่าจะมีคุณสมบัติต่าง ๆ สำหรับผู้ใช้งานกลุ่ม Vlogger</p>\n<p>คาดว่ากล้องรุ่นใหม่นี้คือ Sony ZV-E1 ซึ่งมีข่าวลือมาค่อนข้างมากก่อนหน้านี้ โดยรายละเอียดสเป็กที่มีข้อมูลหลุดออกมา บอดี้จะคล้ายกับ <a href=\"https://www.blognone.com/node/123922\">ZV-E10</a> กล้อง Mirrorless รุ่นก่อนหน้าที่เน้นจับตลาด Vlogger ด้วยฟีเจอร์เช่นการปรับชัดเบลอพื้นหลัง หรือการปรับให้จับวัตถุสินค้าแทนบุคคล</p>\n<p>เทคโนโลยีฐานที่ใช้คาดว่านำมาจาก A7S III ซึ่งมีจุดเด่นเรื่องการอัดวิดีโอสูงสุด 4K 120p</p>\n<p>ที่มา: <a href=\"https://www.digitalcameraworld.com/news/official-sony-is-launching-a-new-camera-next-week\">Digital Camera World</a></p>\n<p><img alt=\"No Description\" src=\"https://www.blognone.com/sites/default/files/externals/36f0cbcc42a23c3a9f5463f06e82f2fa.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/sony-alpha\">Sony Alpha</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e22dad04db2d462600434912a80a4339da441bf60584843c92bf8e6c17979ee0","category":"Thai"}