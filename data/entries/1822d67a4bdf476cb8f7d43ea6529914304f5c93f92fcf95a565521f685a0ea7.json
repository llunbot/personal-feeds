{"title":"TIOBE ประกาศผล ภาษา C# เป็นภาษาโปรแกรมแห่งปี 2023","link":"https://www.blognone.com/node/137611","date":1704959738000,"content":"<div><div><div><p>TIOBE Software ประกาศผล TIOBE Index ประจำเดือนมกราคม 2024 โดยภาษา C# เป็นภาษาโปรแกรมแห่งปี 2023 ซึ่งถือเป็นครั้งแรกในประวัติศาสตร์ของดัชนี TIOBE ที่ให้คะแนนความนิยมของภาษาการเขียนโปรแกรมทุกเดือน</p>\n<p>C# เป็นภาษา 10 อันดับแรกมานานกว่า 2 ทศวรรษที่สามารถใช้ได้ฟรี มีการพัฒนาอย่างต่อเนื่อง และได้รับความนิยมมากขึ้นเรื่อย ๆ ในการพัฒนาแบ็คเอนด์เว็บแอปและเกมของ Unity โดยล่าสุด C# มีความนิยมเพิ่มขึ้นมากที่สุดในปี 2023 (+1.43%) และ<a href=\"https://www.blognone.com/node/136235\">กำลังกินส่วนแบ่งการตลาดจาก Java มากขึ้น</a></p>\n<p><img alt=\"No Description\" src=\"https://www.blognone.com/sites/default/files/externals/b642482120e6e5a3f17ba057ef35a2ec.png\" /></p>\n<p><strong>คะแนนความนิยมของภาษาอื่น ๆ และการเปลี่ยนแปลงที่น่าสนใจ</strong></p>\n<ul>\n<li>ภาษาที่มีความนิยมเพิ่มขึ้นมากเป็นอันดับที่ 2 และ 3 ได้แก่ Scratch (+0.83%) และ Fortran (+0.64%)</li>\n<li>4 ภาษาใหญ่ ๆ ที่มีความนิยมมากที่สุด ได้แก่ Python (13.97%), C (11.44%), C++ (9.96%) และ Java (7.87%)</li>\n<li>Fortran (1.09%) และ Kotlin (0.85%) มีความนิยมเพิ่มขึ้น กลายเป็นภาษา 20 อันดับแรก แทนที่ภาษา R (0.74%) และ Perl (0.52%)</li>\n<li>ภาษา C (-4.81%) และ Java (-4.34%) มีความนิยมลดลงในปี 2023</li>\n</ul>\n<p><img alt=\"No Description\" src=\"https://www.blognone.com/sites/default/files/externals/37242426dc6c7d4d46eca542551cf0b9.png\" /></p>\n<p>ที่มา - <a href=\"https://www.tiobe.com/tiobe-index\">TIOBE Index</a></p>\n</div></div></div><div><div>Topics: </div><div><div><a href=\"/topics/tiobe\">TIOBE</a></div><div><a href=\"/topics/programming\">Programming</a></div><div><a href=\"/topics/ranking\">Ranking</a></div><div><a href=\"/topics/c-sharp\">C#</a></div><div><a href=\"/topics/java\">Java</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1822d67a4bdf476cb8f7d43ea6529914304f5c93f92fcf95a565521f685a0ea7","category":"Thai"}