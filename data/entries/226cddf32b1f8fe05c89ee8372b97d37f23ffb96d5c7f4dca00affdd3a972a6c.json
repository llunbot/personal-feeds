{"title":"กูเกิลรายงานคำค้นยอดนิยม ของไทยมีหมวดเงินคริปโตให้เฉพาะ, Popcat/Squid Game ติดอันดับโลก","link":"https://www.blognone.com/node/126219","date":1638986141000,"content":"<div><div><div><p>วันนี้กูเกิลรายงานคำค้นยอดนิยมประจำปี โดยบอก 5 อันดับคำค้น ที่เหลือเป็นอันดับแยกตามหมวดหมู่โดยไม่ได้ระบุเงื่อนไขของการเลือกแต่ละหมวดหมู่มาแสดง</p>\n<p>สำหรับประเทศไทยนั้น คำค้น 10 อันดับแรกเป็นโครงการช่วยเหลือของรัฐถึง 3 อันดับ คือ เราชนะ, คนละครึ่ง, และ ม.33 เรารักกัน และอีก 3 รายการเป็นคำค้นเกี่ยวกับโควิด สำหรับการแยกตามหมวดหมู่ กูเกิลประเทศไทยเลือกแสดง หมวดหมู่ ข่าว, สถานที่ท่องเที่ยว, ร้านอาหาร, บุคคล, การบริจาค, วิธี (how to), บริจาค, ต้นไม้, และเงินคริปโต</p>\n<p>ในหมวดคริปโตของไทยนั้น อันดับหนึ่งเป็น Bitkub ที่ SCB เพิ่งประกาศเข้าซื้อหุ้น, Binance ผู้ให้บริการตลาดซื้อขายที่ไม่ได้รับใบอนุญาตในไทยแต่มีผู้ใช้จำนวนมาก และยังมีเกม NFT ติดอันดับถึงสี่อันดับ ได้แก่ Morning Moon Village, Axie Infinity, BombCrypto, และ CryptoCars</p>\n<p>ในอันดับโลกนั้นน่าสนใจว่า Popcat ขึ้นเป็นอันดับหนึ่งของหมวดเกม แซงหน้า FIFA 22 และ Battle Field 2042 ขณะที่ Squid Game จาก Netflix  ขึ้นอันดับหนึ่งหมวดโทรทัศน์</p>\n<p>ที่มา - <a href=\"https://docs.google.com/document/d/1KaXIIsBt1Kqad5lhQrWH0mjJcD3QhA8HrOVYXekZSo4/edit\">จดหมายข่าวกูเกิลประเทศไทย</a></p>\n<p><strong><img src=\"https://www.blognone.com/sites/default/files/externals/958e6d7758ddd12a39f5ff2e7adbe4be.jpg\" /></strong></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/thailand\">Thailand</a></div><div><a href=\"/topics/google-search\">Google Search</a></div><div><a href=\"/topics/search-engine\">Search Engine</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"226cddf32b1f8fe05c89ee8372b97d37f23ffb96d5c7f4dca00affdd3a972a6c","category":"Thai"}