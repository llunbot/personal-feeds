{"title":"NVIDIA เปิดตัวการ์ดจอเวิร์คสเตชันรุ่นรองท็อป RTX 5880 ลดจำนวนคอร์ลงจาก RTX 6000","link":"https://www.blognone.com/node/137511","date":1704462989000,"content":"<div><div><div><p>NVIDIA ออกการ์ดจอเวิร์คสเตชันใหม่ RTX 5880 Ada Generation ซึ่งถือเป็นรุ่นรองท็อปลงมาจาก <a href=\"https://www.blognone.com/node/130515\">RTX 6000 ที่ออกเมื่อปี 2022</a> และเหนือกว่า <a href=\"https://www.blognone.com/node/135202\">RTX 5000 ที่ออกในปี 2023</a></p>\n<p>RTX 5880 เรียกว่าเป็นการนำ RTX 6000 นั่นแหละมาลดจำนวนคอร์ลง เพราะใช้ชิปจีพียู AD102 ตัวเดียวกัน แรม 48GB 384-bit 20 Gbps เท่ากันทุกประการ สิ่งที่ต่างคือจำนวนคอร์ CUDA ลงจาก 18,176 คอร์ เหลือ 14,080 คอร์, คอร์  Tensor ลดลงจาก 568 คอร์เหลือ 440 คอร์, ค่า TDP ลดลงจาก 300W เหลือ 285W</p>\n<p>ตอนนี้ยังไม่มีข้อมูลราคาของ RTX 5880 ว่าขายตัวละเท่าไร ส่วนรุ่นท็อป RTX 6000 ขายอยู่ที่ตัวละ 6,800 ดอลลาร์</p>\n<p>ที่มา - <a href=\"https://www.nvidia.com/en-us/design-visualization/rtx-5880/\">NVIDIA</a> via <a href=\"https://videocardz.com/newz/nvidia-launches-rtx-5880-ada-workstation-gpu-with-14k-cores-and-48gb-memory\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/55b6798c2608b60ee5549021d30bb290.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/workstation\">Workstation</a></div><div><a href=\"/topics/ada-lovelace\">Ada Lovelace</a></div><div><a href=\"/topics/quadro\">Quadro</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58cfa3a98eb8fa3a9a187eeae89ca4fbac925d437a305843d6b4aa86eee18215","category":"Thai"}