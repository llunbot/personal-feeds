{"title":"Broadcom ประกาศแผนซื้อหุ้นคืนวงเงิน 1 หมื่นล้านดอลลาร์","link":"https://www.blognone.com/node/145730","date":1744088877000,"content":"<div><div><div><p>Broadcom ประกาศแผนซื้อหุ้นคืนเพิ่มเติมสูงสุด 10,000 ล้านดอลลาร์ โดยจะทยอยซื้อหุ้นคืนไปจนถึงสิ้นปีนี้</p>\n<p>Hock Tan บอกว่าแผนซื้อหุ้นคืนเพิ่มเติมนี้ เป็นการสะท้อนความมั่นใจของผู้บริหารว่า Broadcom มีการกระจายธุรกิจครบทั้งเซมิคอนดักเตอร์ และซอฟต์แวร์สำคัญสำหรับโครงสร้างพื้นฐานทางเทคโนโลยี บริษัทยังเพิ่มการลงทุนในด้านที่เกี่ยวข้องกับปัญญาประดิษฐ์ด้วย</p>\n<p>การประกาศซื้อหุ้นคืนของบริษัท เป็นวิธีส่งสัญญาณแบบหนึ่งโดยเฉพาะเมื่อราคาหุ้นบริษัทปรับลดลงมาก ว่าบริษัทยังมีพื้นฐานที่ดีและมีโอกาสเติบโต ซึ่ง Broadcom มีราคาหุ้นปรับลดลงมาในช่วงไม่กี่วันที่ผ่านมาจากผลกระทบขอคำสั่งเก็บภาษีนำเข้าเพิ่มขึ้นเช่นกัน</p>\n<p>ที่มา: <a href=\"https://www.broadcom.com/company/news/financial-releases/63036\">Broadcom</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97e9b3de857621ee79e318343bf58ca598ef65c2eb9a22eb0feb80bd16dbfcad","category":"Thai"}