{"title":"ซัมซุงเปิดตัว microSD มาตรฐานใหม่ SD Express ความเร็วสูง 800 MBps","link":"https://www.blognone.com/node/138515","date":1709458704000,"content":"<div><div><div><p>ซัมซุงเปิดตัว microSD ใหม่ 2 รุ่น การ์ดรุ่นแรกเป็น SD Express microSD ตาม<a href=\"https://www.blognone.com/node/108314\">มาตรฐานใหม่ SD Express ที่ออกในปี 2019</a> ใช้การส่งข้อมูลผ่าน PCIe 3.1 ทำให้แบนด์วิดท์ส่งข้อมูลสูงสุด 985 MBps ในทางทฤษฎี ส่วนการ์ดของซัมซุงมีแบนด์วิดท์ 800 MBps ถือว่าเพิ่มขึ้นมากจาก microSD อินเทอร์เฟซ UHS-1 แบบเดิมที่ความเร็วสูงสุด 104 MBps</p>\n<p>ซัมซุงถือเป็นผู้ผลิต microSD รายแรกที่ออกการ์ดแบบ SD Express โดยการ์ดชุดแรกมีความจุ 256GB เริ่มส่งสินค้าตัวอย่างให้พาร์ทเนอร์แล้ว และจะเริ่มผลิตแบบเป็นจำนวนมากภายในปี 2024 นี้</p>\n<p><img alt=\"No Description\" src=\"https://www.blognone.com/sites/default/files/externals/448e4d801c731a3472fccb979833034f.jpg\" /></p>\n<p>การ์ดอีกรุ่นที่เปิดตัวเป็นการ์ดที่ใช้อินเทอร์เฟซ UHS-1 แบบเดิม ความจุ 1TB แต่ใช้ชิปหน่วยความจำแบบใหม่ V-NAND ขนาด 1-terabit (Tb) วางเรียงซ้อนกัน 8 เลเยอร์ให้ได้ความจุ 1TB โดยซัมซุงบอกว่าชิปแบบใหม่นี้มีเสถียรภาพและความทนทานสูง การ์ดรุ่นนี้จะเริ่มวางขายช่วงไตรมาส 3 ปี 2024</p>\n<p><img alt=\"No Description\" src=\"https://www.blognone.com/sites/default/files/externals/c95c9d6b978f981d0a094ae0cd0550a7.jpg\" /></p>\n<p>ที่มา - <a href=\"https://news.samsung.com/global/samsungs-new-microsd-cards-bring-high-performance-and-capacity-for-the-new-era-in-mobile-computing-and-on-device-ai\">Samsung</a></p>\n</div></div></div><div><div>Topics: </div><div><div><a href=\"/topics/microsd\">microSD</a></div><div><a href=\"/topics/samsung\">Samsung</a></div><div><a href=\"/topics/storage\">Storage</a></div><div><a href=\"/topics/sd-card\">SD Card</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"886d98df4d06a86f5c98ed6ed5ecbb973731052fe15be493e5506cf698a1ad17","category":"Thai"}