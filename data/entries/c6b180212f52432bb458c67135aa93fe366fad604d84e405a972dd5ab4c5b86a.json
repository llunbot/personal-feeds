{"title":"Meta เตรียมเปิดบริการ Llama API ให้บริการเองพร้อมกับผู้ให้บริการภายนอก","link":"https://www.blognone.com/node/146151","date":1745994894000,"content":"<div><div><div><p>Meta ประกาศเปิดบริการ Llama API ในงาน LlamaCon 2025 ให้บริการนักกับนักพัฒนาภายนอก ทำให้สามารถสร้างแอปพลิเคชั่นบน Llama 4 ได้ทันทีผ่านทาง OpenAI SDK</p>\n<p>แม้ว่าจะเปิดบริการแพลตฟอร์มของตัวเอง แต่ทาง Meta ก็ยืนยันว่าจะร่วมกับผู้ให้บริการรายอื่นๆ เพื่อให้บริการ Llama 4 ไปพร้อมกัน โดยตอนนี้มี Cerebras และ Groq ให้บริการ Llama 4 แบบทดสอบผ่านทาง Llama API ด้วย ผู้ใช้สามารถเลือกว่าจะรันโมเดลผ่านผู้ให้บริการรายใดก็ได้ โดยระบุใน API</p>\n<p>สำหรับการทำ fine-tuning บริการ Llama API ยังมีเครื่องมือช่วยฝึก Llama 3.3 8B ให้ในตัว ผู้ใช้สามารถสร้างชุดข้อมูลได้เองแล้วฝึกโมเดล พร้อมกับสร้างชุดทดสอบเพื่อวัดผล เมื่อได้โมเดลที่ต้องการแล้วผู้ใช้สามารถโหลดโมเดลไปรันที่ไหนก็ได้ตามใจชอบ</p>\n<p>ตอนนี้ Llama API ยังเป็นการทดสอบวงปิด ต้องกรอกแบบฟอร์มขอใช้งานล่วงหน้า</p>\n<p>ที่มา - <a href=\"https://ai.meta.com/blog/llamacon-llama-news/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/d48545b75a15fc9e1303231f500f1e47.jpeg\" /></p>\n</div></div></div><div><div>Topics: </div><div><div><a href=\"/topics/meta-ai\">Meta AI</a></div><div><a href=\"/topics/llama\">Llama</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6b180212f52432bb458c67135aa93fe366fad604d84e405a972dd5ab4c5b86a","category":"Thai"}