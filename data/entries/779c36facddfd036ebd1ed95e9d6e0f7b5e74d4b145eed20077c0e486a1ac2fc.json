{"title":"[ลือ] MacBook Pro 16 นิ้ว ชิป M1X อาจเตรียมเปิดตัวเดือนพฤศจิกายนนี้","link":"https://www.blognone.com/node/124265","date":1629195159000,"content":"<div><div><div><p>Mark Gurman นักข่าว Bloomberg ที่มีประวัติให้ข้อมูลเกี่ยวกับ Apple ถูกต้องมาหลายครั้ง ให้ข้อมูลเกี่ยวกับวันวางจำหน่าย MacBook Pro ที่ใช้ชิป M1X ผ่านจดหมายข่าว Power On ระบุว่าแม้จะมีการล่าช้าในการผลิตเล็กน้อย แต่ MacBook Pro M1X น่าจะวางขายในช่วงที่ MacBook Pro 16 นิ้ว มีอายุครบ 2 ปีพอดี</p>\n<p>MacBook Pro 16 นิ้วรุ่นล่าสุด วางจำหน่ายไปเมื่อวันที่ 13 พฤศจิกายน ปี 2019 ทำให้คาดเดาได้ว่า MacBook Pro M1X อาจจะออกในช่วงเดือนพฤศจิกายนเช่นเดียวกัน</p>\n<p>ชิปรุ่นตระกูล M รุ่นใหม่ของ Apple ยังไม่มีชื่อเรียกอย่างเป็นทางการ ว่าจะเป็น M1X หรือ M2 แต่ในจดหมายข่าวของ Gurman ยังเรียกว่า M1X อยู่</p>\n<p>ส่วนข่าวลือ MacBook Pro M1X ก่อนหน้านี้ก็หลากหลายพอสมควร ทั้งเรื่อง<a href=\"https://www.blognone.com/node/120642\">การกลับมาใช้สายชาร์จ MagSafe, ตัด Touch Bar ออก</a>, และ<a href=\"https://www.blognone.com/node/121338\">เพิ่มพอร์ตเชื่อมต่อมากขึ้น</a> ข่าวลือไหนจะจริงไม่จริงบ้าง คงต้องติดตามต่อไป</p>\n<p>ที่มา - <a href=\"https://www.bloomberg.com/news/newsletters/2021-08-15/what-s-new-about-the-next-apple-aapl-iphone-airpods-and-macs-ksdike4t\">Mark Gurman: Power On</a></p>\n<p><img src=\"https://www.blognone.com/sites/default/files/externals/989c59b1c371a91d84dfc26cde78f515.jpg\" /></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"779c36facddfd036ebd1ed95e9d6e0f7b5e74d4b145eed20077c0e486a1ac2fc","category":"Thai"}