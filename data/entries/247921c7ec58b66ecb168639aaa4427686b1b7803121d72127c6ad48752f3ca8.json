{"title":"SK Hynix รายงานผลประกอบการทำสถิติสูงสุดอีกไตรมาส จากความต้องการ Memory ของเซิร์ฟเวอร์ AI","link":"https://www.blognone.com/node/142746","date":1729768373000,"content":"<div><div><div><p>SK Hynix รายงานผลประกอบการประจำไตรมาสที่ 3 ปี 2024 โดยทำสถิติใหม่สูงสุดทุกบรรทัดอีกหนึ่งไตรมาส รายได้รวม 17.5731 ล้านล้านวอน เพิ่มขึ้น 94% จากไตรมาสเดียวกันในปีก่อน, กำไรจากการดำเนินงาน 7.03 ล้านล้านวอน และกำไรสุทธิ 5.7534 ล้านล้านวอน ซึ่งดีกว่าปีก่อนที่ขาดทุน</p>\n<p>SK Hynix บอกว่าความต้องการหน่วยความจำสำหรับเซิร์ฟเวอร์ AI ยังคงเพิ่มขึ้นอย่างแข็งแกร่ง โดยเฉพาะหน่วยความจำที่มีราคาขายสูงอย่าง HBM ซึ่งยอดขายเพิ่มขึ้นถึง 330% จากปีก่อน รวมทั้งสินค้ากลุ่ม RAM และ NAND รุ่นพรีเมียมก็มีความต้องการเพิ่มขึ้นด้วย ทำให้บริษัทประเมินแนวโน้มความต้องการสินค้ากลุ่มนี้ยังคงสูงต่อไปถึงปีหน้า ส่วนสินค้าสำหรับพีซีและสมาร์ทโฟนก็เติบโตเช่นกัน แต่ด้วยอัตราที่น้อยกว่ากลุ่มเซิร์ฟเวอร์ AI</p>\n<p>Kim Woohyun ซีเอฟโอ SK Hynix กล่าวว่าบริษัทแสดงให้เห็นแล้วว่าเป็นเบอร์หนึ่งของโลกด้านหน่วยความจำสำหรับงาน AI ทำให้บริษัทยังคงรักษาผลกำไรต่อเนื่อง รวมทั้งรายได้และการจัดส่งสินค้าตามความต้องการ</p>\n<p>ที่มา: <a href=\"https://news.skhynix.com/sk-hynix-announces-3q24-financial-results/\">SK Hynix</a></p>\n<p><img src=\"https://www.blognone.com/sites/default/files/externals/949a53bf3d79fa70450f1fb96e7a8128.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"247921c7ec58b66ecb168639aaa4427686b1b7803121d72127c6ad48752f3ca8","category":"Thai"}