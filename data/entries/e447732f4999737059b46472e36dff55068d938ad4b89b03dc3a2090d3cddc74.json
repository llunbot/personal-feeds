{"title":"Huawei รายงานผลการดำเนินงาน 9 เดือน รายได้รวมเพิ่มขึ้น 2.4%","link":"https://www.blognone.com/node/136444","date":1698421177000,"content":"<div><div><div><p>Huawei ประกาศผลการดำเนินงานสำหรับ 3 ไตรมาสแรก (9 เดือน) ของปี 2023 โดยมีรายได้รวมทั้งหมด 4.566 แสนล้านหยวน เพิ่มขึ้น 2.4% เมื่อเทียบกับระยะเวลาเดียวกันในปีก่อน มีอัตรากำไรสุทธิอยู่ที่ 16.0%</p>\n<p>Ken Hu ประธานตามวาระของ Huawei คนปัจจุบัน กล่าวว่าผลการดำเนินงานที่ออกมาเป็นไปตามที่บริษัทคาดการณ์ไว้ก่อนหน้านี้ โดยในการนี้เขาได้ขอบคุณลูกค้าและพันธมิตรทางธุรกิจสำหรับการสนับสนุนและความไว้วางใจ จากนี้บริษัทจะเพิ่มการลงทุนวิจัยพัฒนา เพื่อให้พอร์ตโฟลิโอของธุรกิจสามารถแข่งขันได้ในระดับสูงสุด และส่งมอบคุณค่าให้กับทั้งลูกค้า พันธมิตร ตลอดจนสังคม</p>\n<p>Huawei แบ่งรายได้ตามกลุ่มธุรกิจได้แก่ กลุ่มลูกค้าผู้ให้บริการเครือข่าย กลุ่มลูกค้าองค์กร และกลุ่มลูกค้าบุคคล ซึ่งรายงานในรอบ 9 เดือนนี้ Huawei ไม่ได้จำแนกตัวเลขดังกล่าว</p>\n<p>ที่มา: <a href=\"https://www.huawei.com/en/news/2023/10/businessresults-threequarters\">Huawei</a></p>\n<p><img src=\"https://www.blognone.com/sites/default/files/externals/21a127e87cb43d030a9e150398b33fb9.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e447732f4999737059b46472e36dff55068d938ad4b89b03dc3a2090d3cddc74","category":"Thai"}