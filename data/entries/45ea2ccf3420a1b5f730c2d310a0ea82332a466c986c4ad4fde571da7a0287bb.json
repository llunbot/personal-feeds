{"title":"พบข้อความ Quake 6 ในคลิปเปิดตัวเกม Indiana Jones ของ MachineGames","link":"https://www.blognone.com/node/137765","date":1705720403000,"content":"<div><div><div><p>ในคลิป Developer_Direct 2024 ของ Xbox ที่<a href=\"https://www.blognone.com/node/137746\">เปิดตัวเกม Indiana Jones and the Great Circle</a> มีฉากแสดงให้เห็นสำนักงานของสตูดิโอ MachineGames ในสวีเดน เป็นกระดานไวท์บอร์ดวาดไอเดียต่างๆ ตามปกติ สิ่งสำคัญคือมีคำว่า \"AKE 6\" พร้อมโลโก้โค้งๆ ที่คุ้นเคย</p>\n<p>บรรดาเกมเมอร์ย่อมไม่พลาดจังหวะนี้ และตีความว่านี่คือการบอกใบ้ว่า MachineGames กำลังพัฒนาเกม Quake ภาคที่ 6 อยู่ในตอนนี้</p>\n<p>ซีรีส์เกม Quake พัฒนาโดย id Software สตูดิโอในสังกัด Bethesda ด้วยกัน ภาคก่อนหน้านี้คือ</p>\n<ul>\n<li>Quake (1996)</li>\n<li>Quake II (1997)</li>\n<li>Quake III Arena (1999)</li>\n<li>Quake 4 (2005)</li>\n</ul>\n<p>ส่วนเกมภาคที่ 5 นั้นไม่มีเลขภาคชัดเจน แต่ถือกันว่า <a href=\"https://www.blognone.com/node/84210\">Quake Champions (2017)</a> ที่มีเฉพาะโหมดมัลติเพลเยอร์อย่างเดียว ถือเป็นเกมภาคที่ 5 ของซีรีส์</p>\n<p>การที่ MachineGames ได้รับสิทธิในการทำภาคต่อ Quake 6 ไม่ใช่เรื่องน่าแปลกใจนัก เพราะก่อนหน้านี้ MachineGames ก็รับผิดชอบเกมซีรีส์ Wolfenstein ที่ริเริ่มทำโดย id Software ด้วยเหมือนกัน และทำออกมาได้ดีทั้งภาค The New Order (2014), The Old Blood (2015) และ The New Colossus (2017)</p>\n<p><img alt=\"No Description\" src=\"https://www.blognone.com/sites/default/files/externals/81b59395ccc0609c7132f8d2e7b2332f.jpg\" /></p>\n<p>คลิปอยู่นาที 44:46</p>\n<p>ที่มา - <a href=\"https://www.pcgamer.com/quake-6-tease-indiana-jones/\">PCGamer</a></p>\n</div></div></div><div><div>Topics: </div><div><div><a href=\"/topics/quake\">Quake</a></div><div><a href=\"/topics/games\">Games</a></div><div><a href=\"/topics/machinegames\">MachineGames</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45ea2ccf3420a1b5f730c2d310a0ea82332a466c986c4ad4fde571da7a0287bb","category":"Thai"}