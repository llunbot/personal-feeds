{"title":"Airbus ทดสอบยานบินไร้คนขับใช้พลังงานแสงอาทิตย์บินนาน 18 วัน","link":"https://www.blognone.com/node/125213","date":1633976967000,"content":"<div><div><div><p>Aisbus ประกาศความสำเร็จในการทดสอบยานบิน  Airbus Zephyr S ยานบินไร้คนขับที่สามารถบินในชั้นบรรยากาศได้นานถึง 18 วันต่อเนื่องโดยอาศัยพลังงานแสงอาทิตย์ โดยการทดสอบนี้ยาน Zephyr ติดตั้งกล้อง Optical Advanced Earth Observation system for Zephyr (OPAZ) ไปด้วย เพื่อทดสอบการสำรวจสภาพบนพื้นดิน</p>\n<p>Jana Rosenmann หัวหน้าฝ่ายยานบินไร้คนขับของ Airbus ระบุว่า Airbus คาดหวังจะสร้างยานบินที่บินได้ต่อเนื่องระดับเดือน โดยมั่นใจว่าน่าจะบินได้นานถึง 3 เดือน และอาจจะถึง 6 เดือนในอนาคต</p>\n<p>การใช้งานยาน Zephyr สามารถใช้งานได้ทั้งการทหาร เช่น การติดกล้องตรวจการเพื่อบินสำรวจต่อเนื่อง หรือการใช้งานพลเรือน เช่น การบินสำรวจพื้นที่ภัยพิบัติ หรือให้บริการอินเทอร์เน็ตในพื้นที่ห่างไกล ข้อจำกัดของ Zephyr คือมันไม่สามารถใช้งานในพื้นที่ห้ามบินได้เหมือนดาวเทียม และต้องใช้น่านฟ้าร่วมกับเครื่องบินพาณิชย์</p>\n<p>ที่มา - <a href=\"https://www.airbus.com/newsroom/press-releases/en/2021/10/airbus-zephyr-solar-high-altitude-platform-system-haps-reaches-new-heights-in-its-successful-2021-summer-test-flights.html\">Airbus</a>, <a href=\"https://eandt.theiet.org/content/articles/2021/10/solar-powered-aircraft-flown-for-nearly-three-weeks-without-landing/\">E&amp;T</a></p>\n<p><img src=\"https://www.blognone.com/sites/default/files/externals/a60a24ea51621e24699778e7425a6d0c.jpg\" /></p>\n</div></div></div><div><div>Topics: </div><div><div><a href=\"/topics/airbus\">Airbus</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56cb9226fabe985569c91c4e818f311298c1fa6e135aede1db8082edb95e9dbd","category":"Thai"}