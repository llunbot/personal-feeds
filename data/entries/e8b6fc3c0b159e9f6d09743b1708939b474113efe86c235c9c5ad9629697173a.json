{"title":"Volkswagen เปิดตัว ID. 2all ต้นแบบรถยนต์ไฟฟ้าราคาต่ำกว่า 9.2 แสนบาท ขายจริงปี 2026","link":"https://www.blognone.com/node/133054","date":1679021764000,"content":"<div><div><div><p>Volkswagen เปิดตัวต้นแบบรถยนต์ไฟฟ้ารุ่นราคาถูก \"ID. 2all\" (สะกดแบบนี้จริงๆ มีวรรคตรงก่อนเลข 2) โดยระบุกรอบราคาว่าจะต่ำกว่า 25,000 ยูโร (ประมาณ 9.2 แสนบาท) แต่ต้องรอขายจริงปี 2026 โน่นเลย</p>\n<p>ID. 2all หรือที่เวอร์ชันวางขายจริงน่าจะเรียกว่า ID.2 ให้เข้าชุดกับรุ่นพี่ๆ เป็นรถยนต์ขับเคลื่อน 2 ล้อหน้า, ระยะทางสูงสุด 450 km, กำลังมอเตอร์ 166 kW, ความเร็วสูงสุด 160 km พัฒนาอยู่บนแพลตฟอร์ม modular electric drive (MEB) Entry ตัวใหม่ของบริษัท</p>\n<p>หน้าตาภายนอกใช้แนวทางใหม่ที่เรียกว่า C-pillar, ภายในเน้นความเรียบง่าย ชัดเจน มีปุ่มควบคุมเสียงและแอร์แยกต่างหากจากหน้าจอ</p>\n<p>Volkswagen จะเปิดตัว ID. 2all รุ่นขายจริงอีกครั้งในปี 2025 ซึ่งจะเริ่มจากตลาดยุโรปก่อน บริษัทยังบอกว่าตั้งเป้าจะกดราคารถยนต์ไฟฟ้าให้ต่ำกว่า 20,000 ยูโร (7.3 แสนบาท) ให้ได้ในระยะถัดไป</p>\n<p><img alt=\"No Description\" src=\"https://www.blognone.com/sites/default/files/externals/d074bee470a6eadc35229f47bdc2f00b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0b557833202114ef444d6fa6c073522c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/327d92b4151bbe5efba897a3f0b4daef.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b57d135b0033607f2a5ee89d42b503f2.jpg\" /></p>\n<p>ภาพแบบเต็มๆ ดูได้จาก <a href=\"https://www.volkswagen-newsroom.com/en/images/albums/id-2all-concept-car-6641\">Volkswagen</a></p>\n<p>ที่มา - <a href=\"https://www.volkswagen-newsroom.com/en/press-releases/world-premiere-of-the-id-2all-concept-the-electric-car-from-volkswagen-costing-less-than-25000-euros-15625\">Volkswagen</a></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8b6fc3c0b159e9f6d09743b1708939b474113efe86c235c9c5ad9629697173a","category":"Thai"}