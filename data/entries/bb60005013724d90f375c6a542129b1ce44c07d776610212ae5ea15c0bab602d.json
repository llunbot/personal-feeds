{"title":"Apple ซื้อกิจการ WaveOne สตาร์ทอัพพัฒนาการเข้ารหัสวิดีโอโดยใช้ AI ตรวจสอบคอนเทนต์","link":"https://www.blognone.com/node/133186","date":1679960870000,"content":"<div><div><div><p>แอปเปิลซื้อกิจการ WaveOne สตาร์ทอัพพัฒนาอัลกอริทึมบีบอัดวิดีโอโดยใช้ AI ซึ่งแอปเปิลไม่ได้ยืนยันดีลการซื้อกิจการดังกล่าว แต่พบว่าเว็บไซต์ของ WaveOne ปิดลงตั้งแต่เดือนมกราคม ขณะที่อดีตพนักงานหลายคนรวมทั้งผู้ร่วมก่อตั้ง ปัจจุบันทำงานที่แอปเปิล และอดีตหัวหน้าฝ่ายขายก็<a href=\"https://www.linkedin.com/posts/bob-stankosh-2736794_after-almost-2-years-at-waveone-last-week-activity-7028343745553014785-hFq_/\">โพสต์บอกเอง</a>ว่าแอปเปิลได้ซื้อ WaveOne ไปแล้ว</p>\n<p>WaveOne ก่อตั้งในปี 2016 โดยสองผู้ก่อตั้ง Lubomir Bourdev และ Oren Rippel ที่ต้องการสร้างการเข้ารหัสบีบอัดไฟล์วิดีโอแบบใหม่ ใช้ AI ประเมินว่าเนื้อหาในวิดีโอส่วนไหนที่สำคัญ เช่น ใบหน้าบุคคล ป้ายตัวหนังสือ จะให้ความสำคัญในการเก็บรายละเอียดมากกว่าองค์ประกอบอื่น ซึ่งช่วยลดการใช้แบนด์วิธ</p>\n<p>การใช้ AI ช่วยลดแบนด์วิธวิดีโอไม่ใช่ของใหม่ YouTube เองก็ใช้เครื่องมือจาก DeepMind มาตั้่งแต่ปีที่แล้ว ซึ่งลดการใช้ข้อมูลได้ประมาณ 4% จึงคาดว่าแอปเปิลซื้อกิจการ WaveOne เพื่อนำเทคโนโลยีมาใช้กับบริการวิดีโอสตรีมมิ่ง Apple TV+ นั่นเอง</p>\n<p>ที่มา: <a href=\"https://techcrunch.com/2023/03/27/apple-acquired-a-startup-using-ai-to-compress-videos/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e2453334be53b56a499c04e576e3fd8a.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/acquisition\">Acquisition</a></div><div><a href=\"/topics/codec\">Codec</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb60005013724d90f375c6a542129b1ce44c07d776610212ae5ea15c0bab602d","category":"Thai"}