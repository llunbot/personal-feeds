{"title":"SEC อนุมัติ ETF Bitcoin แล้ว - 11 กองทุนพร้อมเริ่มซื้อขายทันที","link":"https://www.blognone.com/node/137601","date":1704929198000,"content":"<div><div><div><p>คณะกรรมการของ SEC หรือ ก.ล.ต. สหรัฐ ได้ลงมติเมื่อคืนที่ผ่านมา อนุมัติให้นักลงทุนสามารถซื้อขายสินทรัพย์แลกเปลี่ยนที่อ้างอิงราคา Bitcoin ได้บนกระดานซื้อขายสินทรัพย์ทั่วไปแล้ว ซึ่งเป็นประเด็นสำคัญที่ผู้ลงทุน Bitcoin รอคอยผลกันมาหลายสัปดาห์</p>\n<p>ตอนนี้มีกองทุนที่ยื่นขอรอจัดตั้ง ETF ที่อ้างอิงราคา Bitcoin แล้ว 11 ราย ซึ่งมีทั้งกองทุนของ BlackRock, Fidelity Investments, ARK Investment, Invesco, WisdomTree และ Grayscale โดยทั้งหมดน่าจะเริ่มซื้อขายกองทุนผ่านกระดานซื้อขายหลักได้เร็วที่สุดในวันพรุ่งนี้</p>\n<p>Gary Gensler ประธาน SEC ย้ำว่า การอนุมัตินี้เป็นการให้ซื้อขายสินทรัพย์แลกเปลี่ยนที่อ้างอิงราคา Spot ของ Bitcoin เท่านั้น ไม่ได้เป็นการอนุมัติหรือสนับสนุนตัว Bitcoin พร้อมแนะนำนักลงทุนให้ระมัดระวังถึงความเสี่ยงสูงของทั้ง Bitcoin และเงินคริปโตตัวอื่น</p>\n<p>ราคา Bitcoin ซื้อขายล่าสุดอยู่ที่ประมาณ 47,400 ดอลลาร์ เพิ่มขึ้นจากประมาณ 46,000 ดอลลาร์ หลังมีรายงานข่าวว่า SEC อนุมัติการตั้งสินทรัพย์แลกเปลี่ยนที่อ้างอิงราคา Bitcoin</p>\n<p>ที่มา: <a href=\"https://www.wsj.com/livecoverage/stock-market-today-dow-jones-01-10-2024\">The Wall Street Journal</a> และ <a href=\"https://www.sec.gov/news/statement/gensler-statement-spot-bitcoin-011023\">SEC</a></p>\n<p><img src=\"https://www.blognone.com/sites/default/files/externals/213ee6bf3ca02dd21d2d0c99c6698c10.jpg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/sec\">SEC</a></div><div><a href=\"/topics/cryptocurrency\">Cryptocurrency</a></div><div><a href=\"/topics/stock-market\">Stock Market</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51a7d723a8e7782bdb8c0f83175e5fd505e9a3173841b268d1f97993e26932e4","category":"Thai"}