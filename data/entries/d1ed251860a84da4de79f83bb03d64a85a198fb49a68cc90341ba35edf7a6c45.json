{"title":"กูเกิลสู้คดีผูกขาด Android ที่โดน EU สั่งปรับ, บอกไม่ได้ผูกขาดเพราะมีแอปเปิลเป็นคู่แข่ง","link":"https://www.blognone.com/node/124985","date":1632813005000,"content":"<div><div><div><p>กูเกิลสู้คดี<a href=\"https://www.blognone.com/node/103947\">สหภาพยุโรปสั่งปรับ 4.34 พันล้านยูโรในปี 2018</a> ข้อหาผูกขาด Android ในแง่ว่าบังคับผู้ผลิตฮาร์ดแวร์ต้องลง Google Search/Chrome และกีดกันผู้ผลิตที่พยายาม fork Android เวอร์ชันของตัวเอง</p>\n<p>ทนายของกูเกิลโต้ข้อกล่าวหาเหล่านี้ในชั้นศาล โดยบอกว่าคณะกรรมการยุโรป (European Commission หรือ EC) จงใจมองข้ามประเด็นว่ากูเกิลแข่งขันกับแอปเปิลอย่างดุเดือด ตลาดสมาร์ทโฟนไม่ได้ถูกผูกขาดแต่อย่างใด และการเลือกมองแค่ Android เพียงอย่างเดียวเป็นการตีกรอบเพื่อให้กูเกิลผิดให้ได้</p>\n<p>ส่วนทนายของ EC โต้กลับว่าส่วนแบ่งตลาดของแอปเปิลเล็กกว่า โมเดลธุรกิจก็ต่างกัน และการดึงแอปเปิลมาเอี่ยวก็ไม่ได้ช่วยให้กูเกิลพ้นผิดเรื่องการผูกขาด search/browser ไปได้</p>\n<p>คดีนี้ของ EC เกิดจากการร้องเรียนของกลุ่ม FairSearch ที่ต่อสู้เรื่องส่วนแบ่งตลาดค้นหา และมองว่ากูเกิลมีพฤติกรรม \"ขายเหล้าพ่วงเบียร์\" บริการค้นหาของตัวเองด้วยวิธีการต่างๆ ซึ่งปิดทางไม่ให้คู่แข่งหน้าใหม่ๆ ได้เกิด</p>\n<p><img src=\"https://www.blognone.com/sites/default/files/externals/a93495d5430836dda0c01115d22edeb1.jpg\" /></p>\n<p>ที่มา - <a href=\"https://www.reuters.com/technology/google-fight-against-record-eu-fine-slams-regulators-ignoring-apple-2021-09-27/\">Reuters</a></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/lawsuit\">Lawsuit</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1ed251860a84da4de79f83bb03d64a85a198fb49a68cc90341ba35edf7a6c45","category":"Thai"}