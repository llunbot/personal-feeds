{"title":"IBM เปิดตัวเมนเฟรม z17 ออกแบบมาสำหรับการประมวลผล AI","link":"https://www.blognone.com/node/145760","date":1744202347000,"content":"<div><div><div><p>IBM เปิดตัวเมนเฟรมรุ่นใหม่ IBM z17 ซึ่งโฆษณาว่าแบบเมนเฟรมที่ออกแบบสำหรับยุค AI ทั้งส่วนฮาร์ดแวร์ ซอฟต์แวร์ และระบบปฏิบัติการ</p>\n<p>IBM z17 ใช้ซีพียูรุ่นใหม่ Telum II ซึ่งเป็นรุ่นถัดจาก <a href=\"https://www.blognone.com/node/127960\">Telum ที่ใช้ใน z16</a> รองรับการรันโมเดล AI ได้มากขึ้น 50% ต่อวัน เมื่อเทียบกับ z16 และออกแบบมาให้สามารถใช้งานกับ use case ด้าน AI มากกว่า 250 แบบ เช่น คำนวณความเสี่ยงสินเชื่อ, จัดการแชทบอต, วิเคราะห์รูปภาพ ฯลฯ</p>\n<p>ซีพียู Telum II มี 8 คอร์ขั้นสูง 5.5GHz, 36MB, แคช L2 เพิ่มขึ้น 40% จาก Telum มีหน่วยประมวลผลดีพียู (DPU) สำหรับเร่งการทำงานเวิร์กโหลด และความสามารถจัดการข้อมูล 24 TOPS ผลิตโดยซัมซุงด้วยเทคโนโลยี 5HPP</p>\n<p>IBM ยังเปิดตัวระบบปฏิบัติการใหม่ z/OS 3.2 คาดว่าออกมาได้ในไตรมาส 3/2025 รองรับฮาร์ดแวร์เร่งการประมวลผล AI บนเทคโนโลยีใหม่ และชุดซอฟต์แวร์เร่งการประมวลผล IBM Spyre สำหรับการ์ด PCIe ในไตรมาสที่ 4/2025</p>\n<p>IBM z17 จะเริ่มส่งมอบได้ตั้งแต่วันที่ 18 มิถุนายน 2025</p>\n<p>ที่มา: <a href=\"https://newsroom.ibm.com/z17\">IBM</a></p>\n<p><img alt=\"No Description\" src=\"https://www.blognone.com/sites/default/files/externals/208a9eaece06276ff5d0ba816abd75ea.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/mainframe\">Mainframe</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ffd18d26067e2ccd569163c4137faae105662941c82499ade78a83f0d68dd39","category":"Thai"}