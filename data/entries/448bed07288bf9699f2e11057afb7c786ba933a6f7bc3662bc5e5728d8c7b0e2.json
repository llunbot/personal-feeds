{"title":"Redbox ธุรกิจเช่า DVD รายใหญ่ สนใจซื้อกิจการเช่า DVD ของ Netflix","link":"https://www.blognone.com/node/133526","date":1682145750000,"content":"<div><div><div><p>จากข่าวก่อนหน้านี้ที่ Netflix ประกาศเตรียม<a href=\"https://www.blognone.com/node/133476\">ปิดธุรกิจเช่าดีวีดี</a> ซึ่งเป็นธุรกิจเริ่มต้นของบริษัท เนื่องจากความนิยมที่ลดลง ล่าสุด Bill Rouhana ซีอีโอของบริษัทแม่ที่เป็นเจ้าของ Redbox ผู้ให้บริการเช่าดีวีดีรายใหญ่ในอเมริกา บอกว่าสนใจซื้อกิจการนี้จาก Netflix</p>\n<p>ทั้งนี้ Redbox เป็นผู้ให้บริการเช่าดีวีดีผ่านตู้อัตโนมัติที่วางอยู่ทั่วประเทศมากกว่า 32,000 จุด และมีส่วนแบ่งการตลาดที่ใหญ่กว่าธุรกิจดีวีดีของ Netflix</p>\n<p>Rouhana บอกว่าจริง ๆ บริษัทติดต่อขอซื้อกิจการจาก Netflix มาแล้ว 3-4 ครั้ง เมื่อ Netflix ประกาศปิดธุรกิจเองแบบนี้ เขาก็สนใจจะเปิดการเจรจาอีกครั้ง อย่างไรก็ตามตัวแทนของ Netflix ของยืนยันว่าบริษัทไม่มีแผนที่จะขายกิจการส่วนนี้</p>\n<p>Bill Rouhana ให้ความเห็นต่อธุรกิจเช่าดีวีดี โดยมองว่าดีวีดีจะยังคงมีอยู่ต่อไป เหมือนกับสื่อรูปแบบเก่าหลายอย่างที่ยังมีการใช้อยู่ นอกจากนี้การปรับไทม์ไลน์ของค่ายภาพยนตร์ ที่จะเริ่มลดการฉายหนังแบบลงพร้อมสตรีมมิ่ง มาเป็นเว้นช่วงระยะเวลาหนึ่งเหมือนในอดีต ยังมีผลทำให้ธุรกิจดีวีดีจะกลับมาเติบโตได้อีกครั้งด้วย</p>\n<p>ที่มา: <a href=\"https://www.hollywoodreporter.com/business/digital/redbox-wants-buy-netflix-dvd-business-1235392145/\">The Hollywood Reporter</a> ภาพ <a href=\"https://commons.wikimedia.org/wiki/File:Redbox1.JPG\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/ad3422049863beacc97c314453de9c48.jpg\" /></p>\n<blockquote><p>heard someone was saying goodbye to the red envelopes. well in that case, we'll step in and give you a free movie night* to help you clear out your queue <a href=\"https://t.co/IpdQoZLHbF\">pic.twitter.com/IpdQoZLHbF</a></p>\n<p>— Redbox (@redbox) <a href=\"https://twitter.com/redbox/status/1649537702000197633?ref_src=twsrc%5Etfw\">April 21, 2023</a></p></blockquote>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/dvd\">DVD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"448bed07288bf9699f2e11057afb7c786ba933a6f7bc3662bc5e5728d8c7b0e2","category":"Thai"}