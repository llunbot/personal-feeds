{"title":"Intel รายงานผลประกอบการไตรมาส กลุ่ม PC เห็นสัญญาณฟื้นตัวในปีนี้","link":"https://www.blognone.com/node/137880","date":1706231575000,"content":"<div><div><div><p>อินเทลรายงานผลประกอบการของไตรมาสที่ 4 ปี 2023 รายได้รวมเพิ่มขึ้น 10% เมื่อเทียบกับช่วงเดียวกันในปีก่อนเป็น 15,406 ล้านดอลลาร์ และมีกำไรสุทธิตามบัญชี GAAP 2,660 ล้านดอลลาร์ ทำให้รายได้ในไตรมาสเพิ่มขึ้นเป็นครั้งแรก หลังจากลดลงต่อเนื่อง 7 ไตรมาส</p>\n<p>Pat Gelsinger ซีอีโออินเทลให้ข้อมูลเพิ่มเติมในช่วงแถลงผลประกอบการ ว่าธุรกิจหลักของอินเทลคือพีซีและเซิร์ฟเวอร์ ยังคงแข็งแกร่ง ไม่สูญเสียส่วนแบ่งการตลาด สะท้อนการดำเนินงานได้ตามแผนเปลี่ยนผ่านองค์กรที่ประกาศไปก่อนหน้านี้</p>\n<p>รายได้ใน Client Computing (พีซี) เพิ่มขึ้น 33% เป็น 8,844 ล้านดอลลาร์ กลุ่ม Data Center and AI 3,985 ล้านดอลลาร์ ลดลง 10% กลุ่ม Network and Edge รายได้ 1,471 ลดลง 24% Mobileye รายได้ 637 ล้านดอลลาร์ เพิ่มขึ้น 13% และธุรกิจรับผลิตชิป Intel foundry รายได้ 291 ล้านดอลลาร์ เพิ่มขึ้น 63%</p>\n<p>ที่มา: <a href=\"https://www.intc.com/news-events/press-releases/detail/1672/intel-reports-fourth-quarter-and-full-year-2023-financial\">อินเทล</a> และ <a href=\"https://www.cnbc.com/2024/01/25/intel-intc-earnings-report-q4-2023.html\">CNBC</a></p>\n<p><img src=\"https://www.blognone.com/sites/default/files/externals/1c2c7a3be355a372cd33678adee7269e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/11e34d8811a32364454f04b879f6baed.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7113ad2cd92c04a720bbbbe88d5258e4d772a758c0acffb75064d22af6e1a11e","category":"Thai"}