{"title":"Remedy ยื่นจดทะเบียนชื่อ FBC: Firebreak คาดเป็นเกมใหม่จักรวาลเดียวกับ Control","link":"https://www.blognone.com/node/137593","date":1704896825000,"content":"<div><div><div><p>Remedy Entertainment ค่ายเกมชื่อดังจากฟินแลนด์ผู้สร้าง Alan Wake ยื่นขอจดเครื่องหมายการค้าชื่อ <strong>FBC: Firebreak</strong> กับสำนักงานทรัพย์สินทางปัญญาของสหภาพยุโรป (EUIPO) โดยระบุว่าชื่อนี้เกี่ยวข้องกับซอฟต์แวร์เกมคอมพิวเตอร์, เสื้อผ้า, การผลิตเสียง, วิดีโอและมัลติมีเดีย และการถ่ายภาพ คาดว่าเกมนี้เป็น<a href=\"https://www.blognone.com/node/136498\">เกมยิงสำหรับเล่นหลายคนที่อยู่ในจักรวาลเดียวกับ Control ที่มีโค้ดเนมว่า Project Condor</a></p>\n<p>ชื่อ FBC ย่อมาจาก Federal Bureau of Control องค์กรที่พยายามควบคุมเหตุการณ์เหนือธรรมชาติ มีบทบาทหลักในเกม Control และปรากฎตัวในเกม Alan Wake 2 ด้วยส่วน Firebreak คาดว่าเป็นชื่อปรากฎการณ์เหนือธรรมชาติ แบบเดียวกับ AWE (Altered World Events) ที่เกิดขึ้นใน Remedy Connected Universe</p>\n<p>เกมที่อยู่ในจักรวาล Remedy Connected Universe ประกอบไปด้วย Alan Wake, Alan Wake 2 และ Control ส่วนเกม Max Payne และ Quantam Break เนื่องจากลิขสิทธิ์เกมอยู่กับ Rockstar Games และ Microsoft เลยทำให้ไม่ถูกนับว่าอยู่จักรวาลเดียวกัน แม้ว่า Quantam Break มี Easter Eggs ที่อ้างอิงถึง Alan Wake และเหตุการณ์ AWE ก็ตาม</p>\n<p><img src=\"https://www.blognone.com/sites/default/files/externals/9aac5efb75d0595052ff7f999005bc2b.jpg\" /><em>ภาพจากเกม Control ภาคแรก</em></p>\n<p>ที่มา - <a href=\"https://euipo.europa.eu/eSearch/#details/trademarks/018971751\">EUIPO</a> via <a href=\"https://insider-gaming.com/remedy-trademark-fbc-firebreak/\">Insider Gaming</a></p>\n</div></div></div><div><div>Topics: </div><div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div><div><a href=\"/topics/trademark\">Trademark</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af89f14514e86a0b18de6c3ebee23277d58cbb361b6f0670f92203b1fe08664e","category":"Thai"}