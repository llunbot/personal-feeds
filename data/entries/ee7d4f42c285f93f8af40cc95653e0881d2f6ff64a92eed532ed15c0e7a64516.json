{"title":"บทสรุป LK-99 ยังไม่ใช่ตัวนำยิ่งยวด คาดทีมวิจัยเข้าใจผิดเพราะตัวอย่างปนเปื้อน","link":"https://www.blognone.com/node/135313","date":1692207215000,"content":"<div><div><div><p>หลังจากทีมวิจัยจากบริษัท Q-Centre <a href=\"https://www.blognone.com/node/135078\">ระบุว่าสาร LK-99 (CuO<sub>25</sub>P<sub>6</sub>Pb<sub>9</sub>) เป็นตัวนำยิ่งยวด (superconductor) ที่อุณหภูมิห้อง</a> ตอนนี้ห้องวิจัยจำนวนมากก็รายงานผลการสังเคราะห์ของตัวเอง และทดสอบคุณสมบัติของสารนี้ พบว่ามันไม่ใช่ตัวนำยิ่งยวดแต่อย่างใด</p>\n<p>รายงานที่น่าเชื่อถือที่สุดตอนนี้มาจาก <a href=\"https://arxiv.org/pdf/2308.06256.pdf\">Max Planck Institute for Solid State Research</a> ที่สังเคราะห์สารนี้ออกมาได้ แต่ก็พบว่าสารนี้มีความต้านทาน และมีความเป็นแม่เหล็กอ่อนๆ ขณะที่ทีมวิจัยอื่นๆ ก็พบผลแบบเดียวกัน</p>\n<p>กระแสข่าว LK-99 นั้นดังขึ้นมาเพราะทีมวิจัยแสดงวิดีโอสาธิตถึง LK-99 ที่ลอยอยู่เหนือแม่เหล็กว่าเป็นผลจาก Meissner effect แต่ก็เป็นไปได้ว่าอาจจะเป็นผลจากที่ LK-99 มีความเป็นแม่เหล็กอ่อนๆ เท่านั้น ขณะที่ผลอีกอย่างหนึ่งคือ ความต้านทานของ LK-99 ลดลงที่อุณหภูมิ 104.8ºC ทีมวิจัยจาก Chinese Academy of Sciences (CAS) ก็ลองเจือ LK-99 ด้วย Cu<sub>2</sub>S พบว่าได้คุณสมบัติแบบเดียวกัน ซึ่งก็ทำให้คาดได้ว่าตัวอย่างของทีมงาน Q-Centre นั้นปนเปื้อน โดยคุณสมบัติของ Cu<sub>2</sub>S นี้รายงานกันมาตั้งแต่ปี 1951</p>\n<p>ที่มา - <a href=\"https://www.nature.com/articles/d41586-023-02585-7\">Nature</a></p>\n<p><img alt=\"No Description\" src=\"https://www.blognone.com/sites/default/files/externals/bcf774c37a4fc279b8976389ff507e31.png\" /></p>\n</div></div></div><div><div>Topics: </div><div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee7d4f42c285f93f8af40cc95653e0881d2f6ff64a92eed532ed15c0e7a64516","category":"Thai"}