{"title":"Apple อธิบายขั้นตอนพรีออเดอร์ Vision Pro - ต้องใช้ Face ID วัดขนาดสายรัด และอัปโหลดใบวัดค่าสายตา","link":"https://www.blognone.com/node/137647","date":1705103955000,"content":"<div><div><div><p>มีข้อมูลน่าสนใจของเฮดเซต Vision Pro ของแอปเปิล ที่จะเริ่มเปิดให้สั่งจองล่วงหน้าเฉพาะในอเมริกาสัปดาห์หน้า โดยแอปเปิลอธิบายสิ่งที่ลูกค้าต้องเตรียมเพิ่มเติมก่อนสั่งจองล่วงหน้า เนื่องจากสินค้าต้องออกแบบให้พอดีเข้ากับศีรษะผู้ใช้งานแต่ละคนด้วย</p>\n<p>อย่างแรกคือต้องใช้งานฟีเจอร์ Face ID ฉะนั้นการสั่งจองต้องทำผ่าน iPhone หรือ iPad ที่มี Face ID แอปเปิลบอกว่าเมื่อทำคำสั่งซื้อ Vision Pro แล้ว ผู้ใช้งานต้องสแกนใบหน้าด้วย Face ID เพื่อให้แอปเปิลสามารถเลือกขนาดของสายรัดศีรษะได้ใกล้เคียงที่สุดด้วย ขั้นตอนนี้จะทำผ่านแอป Apple Store</p>\n<p>อีกอย่างที่ต้องทำ เนื่องจาก Vision Pro ออกแบบมาพอดี ไม่รองรับการใส่แว่นตา หากลูกค้าใส่แว่นก็ต้องซื้อเลนส์เสริมของ ZEISS เพื่อติดตั้งเพิ่มเติม แอปเปิลกำหนดให้ลูกค้าต้องอัปโหลดใบสั่งค่าสายตาของผู้เชี่ยวชาญในอเมริกา และใบสั่งนั้นต้องยังไม่หมดอายุด้วย</p>\n<p>ที่มา: <a href=\"https://9to5mac.com/2024/01/12/apple-vision-pro-pre-order-process/\">9to5Mac</a></p>\n<p><img src=\"https://www.blognone.com/sites/default/files/externals/74d4c5d43fec97e64ece9f712a55dd7d.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2e7d36b045a97279842d0a80e05e6000ac6724c1e1f2cd7d76e4372a53dd64e","category":"Thai"}