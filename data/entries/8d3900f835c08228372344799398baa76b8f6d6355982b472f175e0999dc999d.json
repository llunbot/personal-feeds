{"title":"หลุดเครื่องเกมพกพา Project Q ของ PlayStation คาดใช้ AOSP มาปรับแต่ง","link":"https://www.blognone.com/node/134968","date":1690185304000,"content":"<div><div><div><p>เครื่องเล่นเกมสตีมมิ่งตัวใหม่จาก Sony อย่าง <strong>Project Q</strong> นั้น ได้สร้างคำถามให้กับเกมเมอร์มากมายว่าจะใช้งานยังไง ตอนเล่นจะเป็นแบบไหน แม้คำถามนั้น Sony จะยังไม่ตอบ และบอกเพียงว่าจะมีรายละเอียดเพิ่มเติมในอนาคต แต่ล่าสุดมีผู้ใช้งานนาม <strong>Zuby_Tech</strong> ได้นำรูปหลุด และวิดีโอของ Project Q มาปล่อยทาง Reddit, Imgur และ Twitter</p>\n<p>ซึ่งเราจะได้เห็นระบบปฏิบัติการของ Project Q ว่าใช้ Android เป็นรากฐาน นอกจากนี้เรายังได้เห็นชิ้นส่วนภายในของตัวเครื่องด้วย ไม่แน่ว่าตอนเครื่องออกวางจำหน่ายจริง อาจจะถูกนำไปดัดแปลงเพื่อใช้แอปสตรีมมิ่งเกมอื่น ๆ ได้ เช่น GeForce หรือ Amazon Luna ก็เป็นได้</p>\n<p><img alt=\"No Description\" src=\"https://www.blognone.com/sites/default/files/externals/c4d3506e34fedb29effe6ff6b1f4c915.jpg\" /><img alt=\"No Description\" src=\"https://www.blognone.com/sites/default/files/externals/aeb9274f1316fd7293d310a49f016502.jpg\" /></p>\n<p>Project Q เป็นอุปกรณ์สำหรับเล่นเกมสตีมมิ่งของ PS5 หน้าจอเป็น LCD ความละเอียด 1080p 60fps <a href=\"https://www.blognone.com/node/133999\">เปิดตัวภายในงาน PlayStation Showcase</a> ที่ถ่ายทอดสดไปเมื่อเดือนพฤษภาคมที่ผ่านมา</p>\n<blockquote><p>PlayStation Project Q Leaks:<a href=\"https://twitter.com/hashtag/PlayStation?src=hash&amp;ref_src=twsrc%5Etfw\">#PlayStation</a> <a href=\"https://twitter.com/hashtag/ProjectQ?src=hash&amp;ref_src=twsrc%5Etfw\">#ProjectQ</a> <a href=\"https://t.co/gyFrsW7xkN\">https://t.co/gyFrsW7xkN</a> <a href=\"https://t.co/0R0yQIdr0I\">pic.twitter.com/0R0yQIdr0I</a></p>\n<p>— @Zuby_Tech (@Zuby_Tech) <a href=\"https://twitter.com/Zuby_Tech/status/1682660832340058112?ref_src=twsrc%5Etfw\">July 22, 2023</a></p></blockquote>\n<p>ที่มา - <a href=\"https://www.videogameschronicle.com/news/playstations-project-q-handheld-runs-android-leaked-images-suggest/\">Video Games Chronicle</a>, <a href=\"https://www.theverge.com/2023/7/22/23804130/the-sony-project-q-leak-handheld-playstation-ps5-android\">The Verge</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/game-streaming\">Game Streaming</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d3900f835c08228372344799398baa76b8f6d6355982b472f175e0999dc999d","category":"Thai"}