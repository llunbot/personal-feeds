{"title":"รอมาชาติกว่า Microsoft Teams ในคอมมีฟีเจอร์ Reply ข้อความแชทแล้ว","link":"https://www.blognone.com/node/124906","date":1632385536000,"content":"<div><div><div><p>ในโลกยุค Work from Home หลายองค์กรได้หันมาใช้ Microsoft Teams ในการทำงานร่วมกัน ซึ่งทุกคนก็พบว่ามันขาดฟีเจอร์สำคัญไปหนึ่งอย่าง คือการ \"ตอบกลับ\" หรือ Reply ข้อความแชท ซึ่งเป็นฟีเจอร์ที่มีคน<a href=\"https://microsoftteams.uservoice.com/forums/555103-public/suggestions/39353152-reply-to-specific-message-in-chat-on-desktop-app\">ร้องขอ</a>กันมากเป็นอันดับหนึ่งมานานหลายปี</p>\n<p>ล่าสุด Microsoft ได้เริ่มปล่อยฟีเจอร์นี้แบบ public preview แล้ว หลังถูกเพิ่มเข้ามาในโร้ดแมพตั้งแต่เดือนมีนาคมที่ผ่านมา และอยู่ในขั้นตอนการทดสอบภายในตั้งแต่เดือนสิงหาคม โดยการใช้งานคือเอาเมาส์ไปชี้บนข้อความที่ต้องการตอบกลับ กดปุ่ม \"...\" แล้วกด Reply สามารถใช้ได้ทั้งในห้องแชท 1:1 และห้องแชทกลุ่ม</p>\n<p><img src=\"https://www.blognone.com/sites/default/files/externals/f71f40b5f9889b3e8e96ce484445bad6.jpg\" /></p>\n<p>อย่างไรก็ตาม แม้ Microsoft จะบอกว่าเป็น public preview และต้องกดเข้าร่วมโครงการก่อน แต่เช็คในคอมพิวเตอร์ของผู้เขียนเองก็ได้รับฟีเจอร์ดังกล่าวแล้วแม้จะไม่ได้ร่วมโครงการก็ตาม (โปรแกรมเวอร์ชัน 1.4.00.22976 บน Windows 10)</p>\n<p>เดิมทีฟีเจอร์นี้มีเฉพาะบนอุปกรณ์พกพา คือ iOS และ Android แต่ขณะนี้จะรองรับบนแอพในคอมพิวเตอร์แล้ว ทั้ง Windows, macOS และ Linux โดยแพลตฟอร์มสุดท้ายที่ยังไม่มีฟีเจอร์นี้คือบนเว็บ ซึ่งจะตามมาในอนาคต</p>\n<p>ที่มา - <a href=\"https://techcommunity.microsoft.com/t5/microsoft-teams-public-preview/now-in-public-preview-quoted-reply-for-desktop-web-coming-soon/m-p/2761594\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00d6259c8d7d8a74026486fc7a65476f52f971543711adfe3ed3485357d95cca","category":"Thai"}