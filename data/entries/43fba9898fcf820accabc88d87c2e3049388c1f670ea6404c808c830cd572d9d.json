{"title":"เดือนหน้าค่อยจอง Google Flights เพิ่มฟีเจอร์ทำนายว่าเที่ยวบินที่กำลังจองจะถูกสุดเมื่อใด, เริ่มทดลองบริการประกันราคา","link":"https://www.blognone.com/node/135476","date":1693239846000,"content":"<div><div><div><p>กูเกิลเพิ่มฟีเจอร์ Google Flights โดยฟีเจอร์สำคัญคือการทำนายว่าเที่ยวบินที่เรากำลังสนใจจะจองนั้นจะมีราคาถูกสุดในช่วงไหน เช่นหากเรากำลังจองเที่ยวบินล่วงหน้า 4 เดือน แต่ Google Flights พบว่าที่ผ่านมาช่วง 1-3 เดือนก่อนบิน ราคาตั๋วจะถูกลงบริการก็จะเตือนขึ้นมาระหว่างค้นหาเที่ยวบิน</p>\n<p>บริการนี้ประกอบกับบริการติดตามราคาที่มีก่อนหน้านี้ก็จะทำให้ผู้ใช้รอราคาเที่ยวบินได้ดีขึ้น ขณะเดียวกันกูเกิลก็เริ่มทดลองฟีเจอร์รับประกันราคาเที่ยวบินในเที่ยวบินจากสหรํฐฯ บางส่วน หาก Google Flights ยืนยันว่าราคาถูกที่สุดแล้วพบว่าราคาเที่ยวบินตกลงไปอีกเราก็จะได้เงินส่วนต่างคืนมา</p>\n<p>ที่มา - <a href=\"https://blog.google/products/travel/google-flights-find-deals/\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/29d42f04b1cb53f72a451d604f7bc5d7.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/airline\">Airline</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43fba9898fcf820accabc88d87c2e3049388c1f670ea6404c808c830cd572d9d","category":"Thai"}