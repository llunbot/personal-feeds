{"title":"ซีพียู Ryzen 7950X ขาดตลาดหนัก เหตุเพราะใช้ขุดเหมืองได้กำไรกว่า GeForce 4090","link":"https://www.blognone.com/node/138744","date":1710677806000,"content":"<div><div><div><p>หลังราคาเงินคริปโตกลับมาพุ่งอีกครั้งในช่วงนี้ ทำให้เกิดกระแสคาดเดาว่าจะส่งผลกระทบต่อราคาจีพียูหรือไม่ แต่สิ่งที่เกิดขึ้นกลับกลายเป็นว่า \"ซีพียูขาดตลาดแทน\"</p>\n<p>ซึพียูรุ่นที่ว่านี้คือ <a href=\"https://www.blognone.com/node/130634\">AMD Ryzen 9 7950X รุ่นท็อปสุดของ Ryzen 7000</a> เหตุผลเป็นเพราะมันคือซีพียูยุคใหม่ที่มีชุดคำสั่ง AVX512 สำหรับประมวลผลเวกเตอร์ ซึ่งถูกนำไปใช้ขุดเหรียญคริปโตบางประเภท (เช่น Qubic/QBIC) ได้ดีกว่าการใช้จีพียู NVIDIA GeForce RTX 4090 ด้วยซ้ำ</p>\n<p>สิ่งที่ย้อนแย้งคือชุดคำสั่ง AVX คิดค้นโดยอินเทล แต่<a href=\"https://www.blognone.com/node/124344\">อินเทลกลับเลิกใช้งานแล้วนับตั้งแต่ซีพียู Alder Lake (12th Gen)</a> เป็นต้นมา กลายเป็นว่าถ้าอยากได้ซีพียูที่มี AVX512 ตอนนี้ต้องซื้อซีพียู AMD เท่านั้น</p>\n<p>การที่ซีพียู Ryzen 9 7950X ขุดเหรียญแล้วมีอัตรากำไรดีกว่า GeForce RTX 4090 (เทียบจากทั้งประสิทธิภาพ ราคาชิป และค่าไฟ) ทำให้ตอนนี้ซีพียู 7950X ขาดตลาดหนัก และต้องรอดูกันว่ามันจะส่งผลกระทบต่อซีพียูแกน Zen 5 ที่น่าจะเปิดตัวในปีนี้ด้วยหรือไม่</p>\n<p>ที่มา - <a href=\"https://wccftech.com/amd-ryzen-9-7950x-cpu-profitable-in-mining-fastest-gpus-crypto-see-rise-bitcoin-jump/\">Wccftech</a>, <a href=\"https://www.extremetech.com/computing/amd-ryzen-9-7950x-cpus-are-out-of-stock-thanks-to-crypto-mining\">ExtremeTech</a></p>\n<p><img src=\"https://www.blognone.com/sites/default/files/externals/4b5055533b87ce8651fb6182986d3d52.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cryptocurrency\">Cryptocurrency</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfbbb448c2bd35f0d6ea0b02824b23d66d4f08b9e954e3de1f713b375fae1f12","category":"Thai"}