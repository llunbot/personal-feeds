{"title":"Apple ประกาศผู้ชนะ Apple Design Awards ประจำปี 2024","link":"https://www.blognone.com/node/140209","date":1717728648000,"content":"<div><div><div><p>แอปเปิลประกาศรายชื่อ 14 แอปและเกม ที่ได้รับรางวัล Apple Design Awards ประจำปี 2024 ก่อนงาน WWDC24 ที่จะจัดขึ้นในสัปดาห์หน้า</p>\n<p>การให้รางวัลนั้นแอปเปิลพิจารณาจากทั้งการออกแบบที่โดดเด่น เทคนิคที่ใช้งาน ตลอดจนนวัตกรรมที่ใส่เข้ามา โดย Susan Prescott รองประธานฝ่ายนักพัฒนาสัมพันธ์ทั่วโลกบอกว่าผู้ได้รับรางวัลในปีนี้ ต่างนำเสนอแนวทางว่าแอปที่ทรงพลังและมีความก้าวหน้าเป็นอย่างไร</p>\n<p>ผู้ชนะทั้งหมด 14 แอปและเกมในหมวดต่าง ๆ ซึ่งแอปเปิลคัดเลือกจากรายชื่อรอบสุดท้าย 42 แอป มีดังนี้</p>\n<h4>หมวดสนุกสนามและพึงพอใจ</h4>\n<ul>\n<li><a href=\"https://apps.apple.com/us/app/bears-gratitude/id6443609622\"><strong>Bears Gratitude</strong></a> แอปจดบันทึกที่ให้กำลังใจและให้ผู้ใช้งานยอมรับเข้าใจตนเอง</li>\n<li><a href=\"https://apps.apple.com/us/app/nyt-games-word-games-sudoku/id307569751\"><strong>NYT Games</strong></a> แอปรวบรวมเกมในหลายแบบจาก New York Times</li>\n</ul>\n<h4>หมวดการยอมรับความแตกต่าง (Inclusivity)</h4>\n<ul>\n<li><a href=\"https://apps.apple.com/us/app/oko-accessible-navigation/id1583614988\"><strong>oko</strong></a> แอปเตือนคนเดินเท้าให้ทราบสถานะของไฟจราจร ด้วยการส่งเสียงและสั่น สำหรับผู้ใช้งานที่มีปัญหาการมองเห็น</li>\n<li><a href=\"https://apps.apple.com/us/app/crayola-adventures/id6444109249\"><strong>Crayola Adventures</strong></a> เกมผจญภัยที่ให้ผู้เล่นเลือกตัวละครได้หลากหลาย</li>\n</ul>\n<h4>หมวดนวัตกรรม</h4>\n<ul>\n<li><a href=\"https://apps.apple.com/us/app/procreate-dreams/id1595520602\"><strong>Procreate Dreams</strong></a> แอปสำหรับงานออกแบบ 2D ที่พัฒนาเพิ่มเติมจาก Procreate เพิ่มลูกเล่นในงานสร้างสรรค์</li>\n<li><a href=\"https://apps.apple.com/us/app/lost-in-play/id6449434958\"><strong>Lost in Play</strong></a> แอปเกมที่มีลูกเล่นและมินิเกมมากมาย</li>\n</ul>\n<h4>หมวดการโต้ตอบ (Interaction)</h4>\n<ul>\n<li><a href=\"https://apps.apple.com/us/app/crouton-recipe-manager/id1461650987\"><strong>Crouton</strong></a> แอปจดสูตร และสร้างลิสต์ซื้อวัตถุดิบ ที่มีหน้าตาใช้งานง่ายและสะดวก</li>\n<li><a href=\"https://apps.apple.com/us/app/rytmos/id1673697954\"><strong>Rytmos</strong></a> เกมพัซเซิลที่ใช้นิ้วลากสร้างเส้นทาง โดยมีอุปสรรค์เพิ่มขึ้นมาเรื่อย ๆ</li>\n</ul>\n<h4>หมวดผลกระทบต่อสังคม</h4>\n<ul>\n<li><a href=\"https://apps.apple.com/us/app/gentler-streak-fitness-tracker/id1576857102\"><strong>Gentler Streak Fitness Tracker</strong></a> แอปส่งเสริมการเตือนความจำเพิ่มพลังบวกให้กับผู้ใช้งาน</li>\n<li><a href=\"https://apps.apple.com/us/app/the-wreck/id6450220805\"><strong>The Wreck</strong></a> เกมแนวเล่นตามเนื้อเรื่อง ซึ่งพูดถึงการตัดสินใจที่ส่งผลกระทบทั้งกับครอบครัวและสังคม</li>\n</ul>\n<h4>หมวดภาพและกราฟิก</h4>\n<ul>\n<li><a href=\"https://apps.apple.com/us/app/rooms/id6443548715\"><strong>Rooms</strong></a> แอปสำหรับสร้างห้องในฝัน และสามารถแชร์กับเพื่อน ๆ ได้</li>\n<li><a href=\"https://apps.apple.com/us/app/lies-of-p/id6459738231?mt=12\"><strong>Lies of P</strong></a> เกมผจญภัยที่มีลูกเล่นด้านภาพ และสามารถปรับแต่งเอฟเฟกต์ได้มากมายผ่าน MetalFX</li>\n</ul>\n<h4>หมวด Spatial Computing</h4>\n<ul>\n<li><a href=\"https://apps.apple.com/us/app/djay-dj-app-ai-mixer/id450527929\"><strong>djay pro - DJ App &amp; AI Mixer</strong></a> แอปดีเจที่สร้างสภาพแวดล้อมเสมือน</li>\n<li><a href=\"https://apps.apple.com/us/app/blackbox-for-vision/id6458588937\"><strong>Blackbox</strong></a> แอปพัซเซิลที่เล่นกับสภาพแวดล้อมของผู้ใช้งาน ให้ค้นหาสิ่งที่ซ่อนอยู่</li>\n</ul>\n<p>ที่มา: <a href=\"https://www.apple.com/newsroom/2024/06/apple-announces-winners-of-the-2024-apple-design-awards/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/a0b67422ab6d04e8a8d9b3ad8d341960.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/wwdc24\">WWDC24</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8d1116becb2197197dfd74f0d40d443b7284df09d648600cdd82c56d56cc140","category":"Thai"}