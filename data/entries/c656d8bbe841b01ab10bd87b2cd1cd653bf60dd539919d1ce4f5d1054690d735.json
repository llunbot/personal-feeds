{"title":"ขึ้นราคากันหมด - Peacock เป็นสตรีมมิ่งรายล่าสุดที่ประกาศขึ้นราคาสมาชิก","link":"https://www.blognone.com/node/134885","date":1689685799000,"content":"<div><div><div><p>Peacock <a href=\"https://www.blognone.com/node/114185\">บริการสตรีมมิ่ง</a>ของ NBCUniversal ที่ยังไม่มีบริการในประเทศไทย ประกาศขึ้นราคาสมาชิก โดยแพ็คเกจ Premium ที่มีโฆษณาเพิ่มขึ้น 1 ดอลลาร์ เป็น 5.99 ดอลลาร์ต่อเดือน ส่วน Premium Plus ที่ไม่มีโฆษณาและดาวน์โหลดคอนเทนต์ออฟไลน์ได้ เพิ่มขึ้นอีก 2 ดอลลาร์ เป็น 11.99 ดอลลาร์ต่อเดือน</p>\n<p>NBCUniversal ให้เหตุผลของการปรับขึ้นราคาแบบเดียวกับค่ายอื่นนั่นคือ แพลตฟอร์มมีการลงทุนเพื่อปรับปรุงประสบการณ์ และพัฒนาคอนเทนต์คุณภาพสูง เพื่อให้แข่งขันในตลาดได้</p>\n<p>Peacock มีจำนวนสมาชิกล่าสุดประมาณ 22 ล้านบัญชี ส่วนธุรกิจนี้ยังคงขาดทุน การขึ้นราคาค่าสมาชิกของ Peacock เป็นไปในทิศทางเดียวกับสตรีมมิ่งรายอื่นในอเมริกาทั้ง Paramount+ Disney+ Netflix Apple TV+ และ Amazon Prime Video ที่ต่างขึ้นราคาค่าสมาชิกไปก่อนแล้ว</p>\n<p>ที่มา: <a href=\"https://www.hollywoodreporter.com/business/business-news/peacock-price-hike-nbcuniversal-1235538523/\">Hollywood Reporter</a></p>\n<p><img src=\"https://www.blognone.com/sites/default/files/externals/6887a44c294eaad5ff4ecbbcc99af174.jpg\" alt /></p>\n</div></div></div><div><div>Topics: </div><div><div><a href=\"/topics/nbcuniversal\">NBCUniversal</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c656d8bbe841b01ab10bd87b2cd1cd653bf60dd539919d1ce4f5d1054690d735","category":"Thai"}