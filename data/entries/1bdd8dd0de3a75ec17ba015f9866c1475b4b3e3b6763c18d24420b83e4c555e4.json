{"title":"Xiaomi ไตรมาส 3/2021 รายได้รวมเติบโต 8% ท่ามกลางการแข่งขันสูง","link":"https://www.blognone.com/node/125980","date":1637710513000,"content":"<div><div><div><p>Xiaomi รายงานผลประกอบการของไตรมาส 3 ปี 2021 รายได้รวมเพิ่มขึ้น 8.2% จากช่วงเดียวกันในปีก่อนเป็น 78,062.9 ล้านหยวน และมีกำไรสุทธิ 5,175.6 ล้านหยวน</p>\n<p>บริษัทกล่าวว่าในไตรมาสที่ผ่านมา บริษัทยังเสริมความแข็งแกร่งตามกลยุทธ์หลักคือ Smartphone × AIoT รวมทั้งบุกตลาดสมาร์ทโฟนพรีเมียมมากขึ้น ส่งผลให้บริษัทมีส่วนแบ่งการตลาดเป็นอันดับ 1 ใน 11 ประเทศ รายได้จากกลุ่ม Services ของบริษัทก็ทำสถิติใหม่สูงสุด ตัวเลขสำคัญคือผู้ใช้งาน MIUI ทั่วโลกมีมากกว่า 500 ล้านบัญชีแล้ว</p>\n<p>Xiaomi ให้ข้อมูลกลุ่มธุรกิจสมาร์ทโฟนว่ามียอดขาย 4.7 หมื่นล้านหยวน อัตรากำไรขั้นต้นเพิ่มเป็น 12.8% ส่วนแบ่งการตลาดในโลกอยู่ในอันดับ 3 สมาร์ทโฟนระดับราคาสูงกว่า 3,000 หยวน (15,000 บาท) คิดเป็น 12% ของสมาร์ทโฟนที่ขายได้</p>\n<p>กลุ่ม IoT และสินค้าไลฟ์สไตล์ รายได้เพิ่มขึ้นเป็น 2.09 หมื่นล้านหยวน ทำสถิติใหม่สูงสุด มีสินค้าเด่นคือโทรทัศน์ที่โต 19.5% แม้ตลาดรวมของโทรทัศน์จะลดลง</p>\n<p>Xiaomi ให้ข้อมูลการลงทุนในธุรกิจรถยนต์ไฟฟ้า โดยตอนนี้ทีมมีขนาด 500 คน คาดว่าจะเริ่มเปิดการผลิตหลักได้ในครึ่งแรกของปี 2024</p>\n<p>ที่มา: <a href=\"https://blog.mi.com/en/2021/11/23/xiaomi-reports-steady-revenue-and-profit-growth-in-2021-q3/\">Xiaomi</a></p>\n<p><img src=\"https://www.blognone.com/sites/default/files/externals/a36d38824f4634833d3ce29d8531c5a8.jpeg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bdd8dd0de3a75ec17ba015f9866c1475b4b3e3b6763c18d24420b83e4c555e4","category":"Thai"}