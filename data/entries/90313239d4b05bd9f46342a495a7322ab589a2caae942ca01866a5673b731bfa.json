{"title":"AMD เปิดตัวชิป APU เดสก์ท็อป Ryzen 8000G แกน Zen 4, RDNA 3, มี NPU ในตัว","link":"https://www.blognone.com/node/137555","date":1704770801000,"content":"<div><div><div><p>AMD มีชิป APU กลุ่ม Ryzen G ที่เป็นการยกเอาชิปโน้ตบุ๊กมาใช้งานกับฝั่งเดสก์ท็อป ตอบโจทย์ผู้ใช้งานเดสก์ท็อปเกมมิ่งที่ต้องการชิปเดียวครบจบในตัว และเป็นการ์ดจอออนบอร์ดตัวแรง ใช้แคชแยกจากซีพียู โดย Ryzen G ตัวล่าสุดที่ขายในปัจจุบันคือ <a href=\"https://www.blognone.com/node/122971\">Ryzen 5000G ที่ใช้ซีพียูแกน Zen 3 และจีพียูแกน Vega เปิดตัวในปี 2021</a></p>\n<p>ปีนี้ AMD เปิดตัว Ryzen 8000G โดยเป็นการยกเอา <a href=\"https://www.blognone.com/node/132135\">Ryzen 7040 ของฝั่งโน้ตบุ๊ก (โค้ดเนม \"Phoenix\")</a> มาใช้งาน แต่เรียกเป็นซีรีส์ 8000 ให้ตัวเลขเท่ากับ <a href=\"https://www.blognone.com/node/137122\">Ryzen 8040 \"Hawk Point\" ที่เป็นการย้อมแมว 7040 อีกที</a></p>\n<p>สเปกของ Ryzen 8000G คือซีพียูแกน Zen 4, จีพียูแกน RDNA 3 (Radeon ซีรีส์ 700M) โดยบางรุ่นย่อยมีชิป NPU ให้ด้วย (ถือเป็นครั้งแรกที่ชิปเดสก์ท็อปมี NPU) ทุกรุ่นย่อยมีค่า TDP เท่ากันคือ 65W</p>\n<ul>\n<li><strong>Ryzen 7 8700G</strong> ซีพียู 8 คอร์ 16 เธร็ด, แคชรวม 24MB, จีพียู Radeon 780M 12CU, มี NPU, ราคา 329 ดอลลาร์</li>\n<li><strong>Ryzen 5 8600G</strong> ซีพียู 6 คอร์ 12 เธร็ด, แคชรวม 22MB, จีพียู Radeon 760M 8CU, มี NPU, ราคา 229 ดอลลาร์</li>\n<li><strong>Ryzen 5 8500G</strong> ซีพียู 6 คอร์ 12 เธร็ด, แคชรวม 22MB, จีพียู Radeon 740M 4CU, ไม่มี NPU, ราคา 179 ดอลลาร์ (คล็อกซีพียูต่ำกว่า 8600G เล็กน้อย)</li>\n<li><strong>Ryzen 3 8300G</strong> ซีพียู 4 คอร์ 8 เธร็ด, แคชรวม 12MB, จีพียู Radeon 740M 4CU, ไม่มี NPU, ไม่ขายปลีกทั่วไป</li>\n</ul>\n<p>จุดที่น่าสนใจคือสองรุ่นล่างคือ 8500G และ 8300G มีบางส่วนที่ใช้<a href=\"https://www.blognone.com/node/136546\">คอร์ซีพียูแบบ Zen 4c</a> ซึ่งเป็นคอร์ Zen 4 ที่ฟีเจอร์เท่ากัน แต่ขนาดเล็กกว่า ประหยัดพลังงานกว่าด้วย โดย 8500G ใช้สูตร Zen 4 x2 + Zen4c x2 ส่วน 8300G เป็นสูตร 1+3</p>\n<p>สินค้าเริ่มวางขาย 31 มกราคม 2024 และกลุ่มผู้ผลิต OEM จะวางขายพีซีที่ใช้ Ryzen 8000G ในช่วงไตรมาส 2/2024</p>\n<p>ที่มา - <a href=\"https://www.amd.com/en/newsroom/press-releases/2024-1-8-amd-reveals-next-gen-desktop-processors-for-extrem.html\">AMD</a>, <a href=\"https://www.tomshardware.com/pc-components/cpus/amd-launches-ryzen-8000g-phoenix-apus-brings-ai-to-the-desktop-pc-reveals-zen-4c-clocks-for-the-first-time\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/563ef991829f7d1abc79d3016f534c95.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6fc8d2817b9525f90f3e74f8eb7ff645.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/ces-2024\">CES 2024</a></div><div><a href=\"/topics/apu\">APU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90313239d4b05bd9f46342a495a7322ab589a2caae942ca01866a5673b731bfa","category":"Thai"}