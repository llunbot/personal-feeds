{"title":"Meta เปิดตัว Horizon OS ซอฟต์แวร์จาก Meta Quest ให้ผู้ผลิตอื่นสร้างฮาร์ดแวร์ได้เอง","link":"https://www.blognone.com/node/139352","date":1713807458000,"content":"<div><div><div><p>Meta ประกาศเปิดระบบปฎิบัติการ Meta Horizon OS ถอดมาจากซอฟต์แวร์ใน Meta Quest แต่เปิดให้ผู้ผลิตอื่นๆ สามารถใช้งานได้ โดยตอนนี้มีผู้สนใจพัฒนาฮาร์ดแวร์แล้ว 3 ราย คือ ASUS, Lenovo, และ Microsoft</p>\n<p>ภายใน Meta Horizon OS มีเทคโนโลยี mixed-reality พร้อมใช้งาน เช่น ระบบ Passthrough ภาพ, Scene Understanding, และ Spatial Anchors ส่วนหน้าร้านแอปจะเปลี่ยนชื่อเป็น Meta Horizon Store</p>\n<p>สำหรับผู้ผลิตที่เปิดตัวในครั้งนี้ ได้แก่</p>\n<ul>\n<li>ASUS ROG เตรียมพัฒนาฮาร์ดแวร์ใหม่สำหรับเกมมิ่งโดยเฉพาะ</li>\n<li>Lenovo ผู้ร่วมออกแบบ Oculus Rift S เตรียมสร้างอุปกรณ์สำหรับการทำงาน, การศึกษา, หรือบันเทิง</li>\n<li>Microsoft Xbox เตรียมออก Meta Quest เวอร์ชั่นพิเศษ</li>\n</ul>\n<p>แม้จะไม่มีสเปคชัดเจนแต่ก็ระบุว่าอุปกรณ์จากผู้ผลิตเหล่านี้สามารถใช้ชิป Qualcomm XR2 Gen2 ที่ใช้ใน Meta Quest 3</p>\n<p>สำหรับการพัฒนาแอป จะเพิ่มส่วน App Lab ให้เข้าถึงง่ายขึ้น โดยผู้ใช้ต้องผ่านเงื่อนไขทางเทคนิคเบื้องต้นเท่านั้น พร้อมกับชวนให้กูเกิลส่ง Google Play มาอยู่บน Meta Horizon OS ด้วย</p>\n<p>ที่มา - <a href=\"https://www.meta.com/blog/quest/meta-horizon-os-open-hardware-ecosystem-asus-republic-gamers-lenovo-xbox/\">Meta Quest Blog</a></p>\n<p><img src=\"https://scontent.fbkk8-4.fna.fbcdn.net/v/t39.2365-6/438925457_755278050044906_778773150524739163_n.png?_nc_cat=100&amp;ccb=1-7&amp;_nc_sid=d61bc9&amp;_nc_ohc=jkfrmFSUhpoAb76UPL5&amp;_nc_ht=scontent.fbkk8-4.fna&amp;oh=00_AfASeKyiHcu94OGWrz-F4MIJWq3Dotp_LTXXLl-oxKArFA&amp;oe=662C66C7\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/meta\">Meta</a></div><div><a href=\"/topics/mixed-reality\">Mixed Reality</a></div><div><a href=\"/topics/virtual-reality\">Virtual Reality</a></div><div><a href=\"/topics/operating-system\">Operating System</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e26c0a6898023acf8d2828d507f835893a7f767dbdeaa487ec6ef26cd192cd75","category":"Thai"}