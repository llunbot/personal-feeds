{"title":"ภาษา Go เตรียมรองรับอาร์กิวเมนต์ใน URL ไม่ต้องใช้เฟรมเวิร์คภายนอก","link":"https://www.blognone.com/node/136717","date":1699879846000,"content":"<div><div><div><p>โครงการ Go รับข้อเสนอ “enhanced ServeMux routing” ที่ปรับปรุง <code>ServeMux</code> ตัวจัดการเลือกว่าฟังก์ชั่นใดจะเป็นผู้ตอบรีเควส HTTP จากเดิมเลือก path ได้ง่ายๆ เท่านั้น มาเป็นการเลือกตามรูปแบบที่กำหนดได้ละเอียดขึ้น</p>\n<p>ปกติแล้วการเลือกฟังก์ชั่นอย่างละเอียดเป็นฟีเจอร์มาตรฐานในเฟรมเวิร์คสำหรับการพัฒนาเว็บแอปพลิเคชั่น ตัวภาษา Go เองก็มีเฟรมเวิร์ค Fiber ที่ได้รับความนิยมค่อนข้างมาก หรือไลบรารีขนาดเล็กกว่า เช่น Gorilla ก็ได้รับความนิยมสูงเช่นกัน การที่ภาษา Go รับฟีเจอร์นี้เข้าไว้ในไลบรารีมาตรฐานเลยทำให้สามารถพัฒนาเว็บแอปพลิเคชั่นง่ายๆ ได้โดยไม่ต้องดึงไลบรารีภายนอกที่อาจจะไม่มีการพัฒนาต่อเนื่อง</p>\n<p>ตอนนี้โค้ดได้รับอิมพลีเมนต์ใน respository ของ Go แล้ว คาดว่าคงออกเวอร์ชั่นจริงเร็วๆ นี้</p>\n<p>ที่มา - <a href=\"https://github.com/golang/go/issues/61410\">GitHub: golang/go</a></p>\n<p><img alt=\"No Description\" src=\"https://www.blognone.com/sites/default/files/externals/f8f1e5a91c0d89053ffcd58832b38977.png\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da1c23d205ca28a432f9d2d9b0e0a51f8465c62b4d535bf960f8d8d1b0fb6199","category":"Thai"}