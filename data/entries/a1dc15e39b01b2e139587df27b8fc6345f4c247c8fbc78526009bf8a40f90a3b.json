{"title":"Lenovo เปิดตัว Chromebook Duet 11\" แท็บเล็ตเน้นจดบันทึก Goodnotes พลัง ChromeOS","link":"https://www.blognone.com/node/142385","date":1728023298000,"content":"<div><div><div><p>Lenovo เปิดตัว Chromebook Duet 11\" เป็นอุปกรณ์แท็บเล็ตมีขาตั้งในตัว มาพร้อมคีย์บอร์ดและปากกา (ลักษณะเดียวกับ Surface) ออกแบบมาใช้จดบันทึกผ่านแอพอย่าง Goodnotes แต่ระบบปฏิบัติการเป็น ChromeOS</p>\n<p>Lenovo เคยมีสินค้าลักษณะนี้มาก่อนบ้างแล้ว เช่น <a href=\"https://www.blognone.com/node/124635\">IdeaPad Duet 5 Chromebook ในปี 2021</a> หรือ <a href=\"https://www.lenovo.com/us/en/p/laptops/lenovo/lenovo-edu-chromebooks/lenovo-chromebook-duet-10/zziczctct1x\">Chromebook Duet 10.1\"</a> สิ่งที่ปรับปรุงในรอบนี้คือปรับขนาดจอให้ใหญ่ขึ้น ซีพียูแรงขึ้น, เพิ่มตัวเลือกแรม, เพิ่มสเปกกล้อง</p>\n<p><img alt=\"No Description\" src=\"https://www.blognone.com/sites/default/files/externals/03792734ce2042e16a3172caa9dfe96a.jpg\" /></p>\n<p>สเปกของ Chromebook Duet 11\"</p>\n<ul>\n<li>หน้าจอ 10.95\" WUXGA (1920 x 1200) 16:10 400nits, Corning Gorilla Glass 3</li>\n<li>ชิป MediaTek Kompanio 838 มี NPU ในตัว รองรับฟีเจอร์ AI ของ ChromeOS</li>\n<li>แรม LPDDR4X 4GB/8GB</li>\n<li>สตอเรจ eMMC 64GB/128GB</li>\n<li>กล้องหลัง 8MP, กล้องหน้า 5MP</li>\n<li>น้ำหนัก 510g + คีย์บอร์ด 288 กรัม</li>\n<li>แบตเตอรี่ 12 ชั่วโมง</li>\n<li>รองรับปากกา Lenovo USI Pen 2 (ขายแยก)</li>\n</ul>\n<p>ตัวอย่างการใช้งานของ Chromebook Duet 11\" ที่กูเกิลนำมาโชว์คือแอพจดโน้ตยอดนิยม Goodnotes โดยเป็นเวอร์ชันเว็บ หากซื้อเครื่องรุ่นนี้จะได้ฟรีค่าสมาชิก Goodnotes เป็นเวลา 3 เดือนด้วย</p>\n<p>Lenovo ยังมีอุปกรณ์คู่ขนาน  Chromebook Duet EDU G2 สำหรับตลาดการศึกษา สเปกเหมือนกันทุกอย่าง แต่ใช้เคส TPU อีกรุ่นที่ทนทานต่อการกระแทกและน้ำหกรด ออกมาเจาะกลุ่มโรงเรียนด้วย</p>\n<p>สินค้าเริ่มขายในสหรัฐอเมริกาแล้ว ราคาเริ่มต้น 339 ดอลลาร์</p>\n<p>ที่มา - <a href=\"https://news.lenovo.com/pressroom/press-releases/flexibility-two-new-lenovo-chromebooks/\">Lenovo</a>, <a href=\"https://blog.google/products/chromebooks/google-chromebook-update-october-2024/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/2a5daf1a1cca87fffabea8cdb3d49a58.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/8c4347e25e134de61d48343ad8b5863f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/149657441b9bfc42d6296597583a2ed2.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/chromebook\">Chromebook</a></div><div><a href=\"/topics/notebook\">Notebook</a></div><div><a href=\"/topics/tablet\">Tablet</a></div><div><a href=\"/topics/goodnotes\">GoodNotes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1dc15e39b01b2e139587df27b8fc6345f4c247c8fbc78526009bf8a40f90a3b","category":"Thai"}