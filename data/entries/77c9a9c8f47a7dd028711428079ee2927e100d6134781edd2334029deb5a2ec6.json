{"title":"Adobe เปิดตัว Adobe GenStudio แพลตฟอร์มจัดการแคมเปญสำหรับแบรนด์ มี Generative AI ให้ใช้","link":"https://www.blognone.com/node/138931","date":1711544038000,"content":"<div><div><div><p>Adobe เปิดตัวแพลตฟอร์ม <strong>Adobe GenStudio</strong> เพื่อเป็นศูนย์กลางในการจัดการเวิร์กโฟลว์ของคอนเทนต์ สำหรับลูกค้าองค์กร เช่น Brand Kit, Copy Guidance คอลเลกชันของสินทรัพย์คอนเทนต์ที่อนุมัติให้ใช้งานได้ และยังมีเครื่องมือ Generative AI เพื่อให้สามารถนำโลโก้หรือคอนเทนต์ไปปรับแต่งส่วนต่าง ๆ โดยยังรักษาโทนสีและองค์ประกอบของแบรนด์ไว้ได้ ช่วยให้องค์กรสามารถสร้างคอนเทนต์เพื่อใช้งานได้รวดเร็วมากขึ้น</p>\n<p>เครื่องมือที่มีใน Adobe GenStudio ครอบคลุมขั้นตอนการผลิตคอนเทนต์ของแบรนด์ ตั้งแต่ การวางแผนแคมเปญ, การอนุมัติส่วนของงาน, เครื่องมือแต่งภาพทั้ง Express และ Firefly ที่รักษาโทนของแบรนด์ ไปจนถึงเครื่องมือ Analytics ประเมินผลของแคมเปญนั้น</p>\n<p>Adobe GenStudio ยังมีสถานะเป็นอัลฟา จะเปิดให้ใช้งานสำหรับองค์กรทั่วไปภายในปีนี้ และเนื่องจากเป็นแพลตฟอร์มสำหรับลูกค้าองค์กรราคาจึงขึ้นอยู่กับข้อตกลงขององค์กรนั้น</p>\n<p>ที่มา: <a href=\"https://news.adobe.com/news/news-details/2024/Adobe-Announces-Generative-AI-Solutions-to-Jumpstart-Content-Supply-Chain-for-Enterprises-/default.aspx\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/0e3ec563d04782737fe23574174d782f.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/marketing\">Marketing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77c9a9c8f47a7dd028711428079ee2927e100d6134781edd2334029deb5a2ec6","category":"Thai"}