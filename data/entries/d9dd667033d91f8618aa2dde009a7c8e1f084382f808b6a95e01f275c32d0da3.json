{"title":"Tata Group เตรียมปิดดีลซื้อโรงงานประกอบ iPhone ในอินเดียจาก Wistron","link":"https://www.blognone.com/node/136447","date":1698447211000,"content":"<div><div><div><p>Tata Group กลุ่มธุรกิจรายใหญ่ของอินเดียเตรียมเป็นเจ้าของกิจการโรงงานผลิต iPhone ในอินเดีย หลังจากบอร์ดบริหารของ Wistron อนุมัติให้ขายส่วนธุรกิจ Wistron InfoComm Manufacturing ให้กับ Tata ด้วยมูลค่า 125 ล้านดอลลาร์</p>\n<p>Wistron เป็นหนึ่งในบริษัทของไต้หวันที่มีโรงงานประกอบ iPhone อยู่ในอินเดีย อีกสองบริษัทที่มีโรงงานเช่นกันคือ Pegatron และ Foxconn โดยโรงงานที่ขายให้ Tata Group นั้นตั้งอยู่ใกล้เมือง Bengaluru ช่วงที่ผ่านมา Wistron มีแผนขายโรงงานดังกล่าวอยู่แล้ว เนื่องจากต้องการโฟกัสสินค้าที่มีอัตรากำไรดีกว่า iPhone</p>\n<p>ดีลนี้สำหรับ Tata Group เป็นแผนงานที่ต้องการเพิ่มธุรกิจกับแอปเปิลให้มากขึ้น ปัจจุบันบริษัทมีโรงงานผลิตชิ้นส่วนสำหรับ iPhone ในอินเดียอยู่แล้ว บริษัทยังมีแผนเปิดร้านสำหรับขายสินค้าของแอปเปิลมากกว่า 100 แห่ง อีกด้วย</p>\n<p>ที่มา: <a href=\"https://www.bloomberg.com/news/articles/2023-10-27/tata-to-become-first-india-iphone-maker-as-wistron-approves-sale\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/476feb05144bd2962044e3fdc8449cf8.jpg\" /></p>\n</div></div></div><div><div>Topics: </div><div><div><a href=\"/topics/tata\">Tata</a></div><div><a href=\"/topics/wistron\">Wistron</a></div><div><a href=\"/topics/acquisition\">Acquisition</a></div><div><a href=\"/topics/manufacturing\">Manufacturing</a></div><div><a href=\"/topics/apple\">Apple</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9dd667033d91f8618aa2dde009a7c8e1f084382f808b6a95e01f275c32d0da3","category":"Thai"}