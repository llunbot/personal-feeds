{"title":"หนีไม่พ้นห้างสักที Tesla เตรียมเปิด Supercharger ในไทยเพิ่มที่ ICONSIAM และพัทยา","link":"https://www.blognone.com/node/134095","date":1685516386000,"content":"<div><div><div><p>Tesla ยังคงเดินหน้าเปิดสถานีชาร์จ Supercharger ในประเทศไทยอย่างต่อเนื่อง เมื่อสิ้นเดือนมีนาคมที่ผ่านมาเปิดเพิ่ม 2 แห่งที่ห้างเซ็นทรัลพระราม 2 และพระราม 3 ล่าสุดประกาศเปิดเพิ่มอีกสองแห่งที่ห้าง ICONSIAM และพัทยา โดยสถานีชาร์จที่พัทยาจะเป็นที่แรกที่อยู่นอกกรุงเทพมหานคร</p>\n<p>นอกจากนี้ยังระบุว่าจะสร้างสถานีชาร์จ 7 แห่งทั่วประเทศภายในไตรมาสที่ 2 ด้วย</p>\n<p>สุดท้ายยังยืนยันข่าวที่ออกมาก่อนหน้านี้ว่า Tesla กำลังจะเปิดศูนย์บริการและโชว์รูมเต็มรูปแบบที่แรกในประเทศไทย ณ รามคำแหง โดยก่อนหน้านี้มีผู้พบว่าศูนย์บริการและโชว์รูม Toyota ที่ The Paseo Town รามคำแหงได้ย้ายไปอยู่อาคารอื่น และ Tesla ขึ้นป้ายว่าจะเปิดศูนย์บริการแทน</p>\n<p>Tesla ระบุว่าจะเปิดสถานี Supercharger ในประเทศไทยให้ได้อย่างน้อย 13 แห่งภายในปี 2023 ขณะนี้ยืนยันแล้ว 5 แห่ง อยู่ในห้างไปแล้ว 4 แห่ง โดยยังไม่มีข้อมูลว่าที่พัทยาจะอยู่ในห้างหรือไม่</p>\n<p>ที่มา - จดหมายข่าว</p>\n<p><img alt=\"alt=&quot;FXSihu.jpg&quot;\" src=\"https://www.blognone.com/sites/default/files/externals/1d67f835e1f92ada6a9d14dcbb421de0.jpg\" /><em>ภาพโดย Tesla</em></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div><div><a href=\"/topics/thailand\">Thailand</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"694e4a19f19621f7dcc5b9b810836621d515095dafbff869f4b9f8f72a72f6c2","category":"Thai"}