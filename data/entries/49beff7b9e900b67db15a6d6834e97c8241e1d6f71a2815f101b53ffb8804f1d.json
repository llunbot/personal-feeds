{"title":"NVIDIA ประกาศเข้าซื้อ Run:ai สตาร์ตอัพแพลตฟอร์มรัน AI บน Kubernetes","link":"https://www.blognone.com/node/139395","date":1713975064000,"content":"<div><div><div><p>NVIDIA ประกาศลงนามข้อตกลงเข้าซื้อบริษัท Run:ai สตาร์ตอัพจากอิสราเอลที่ทำหน้าที่จัดการโครงสร้างรันปัญญาประดิษฐ์บน Kubernetes โดยประกาศนี้ไม่ระบุมูลค่าและระยะเวลาควบควมบริษัท <a href=\"https://www.blognone.com/node/138759\">แม้ว่าก่อนหน้านี้จะเคยมีข่าวลือว่าระดับหลายร้อยล้านดอลลาร์จนถึงพันล้านดอลลาร์</a></p>\n<p>แพลตฟอร์มของ Run:ai ใช้จัดการว่าบริการใดกินทรัพยากรมากน้อยแค่ไหน สามารถกำหนดโควต้า, แบ่งจีพียูข้ามแอป หรือรวบจีพียูจากหลายเครื่องมาใช้ในแอปเดียว โดยรวมแพลตฟอร์มนี้พยายามบริหารการใช้จีพียูในองค์กรให้เต็มประสิทธิภาพที่สุดเท่าที่เป็นไปได้</p>\n<p>ลูกค้าเดิมของ Run:ai ยังใช้งานได้ต่อไป แต่ประกาศครั้งนี้แสดงให้เห็นว่า NVIDIA ต้องการนำแพลฟอร์มของ Run:ai มาใช้งานใน NVIDIA DGX Cloud</p>\n<p>ที่มา - <a href=\"https://blogs.nvidia.com/blog/runai/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/1467ab37fcf0b6248ed42e77f5da1bab.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/acquisition\">Acquisition</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49beff7b9e900b67db15a6d6834e97c8241e1d6f71a2815f101b53ffb8804f1d","category":"Thai"}