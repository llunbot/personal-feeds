{"title":"Waymo รายงาน รถไร้คนขับเกิดอุบัติเหตุน้อยกว่าคน 85% อิงข้อมูลจาก 7.1 ล้านไมล์ที่รถตัวเองวิ่ง","link":"https://www.blognone.com/node/137341","date":1703133525000,"content":"<div><div><div><p>Waymo ออกรายงานวิเคราะห์ข้อมูลจากการขับขี่ของรถไร้คนขับของตัวเองในเมือง Phoenix แอริโซนา, Los Angeles และ San Francisco กว่า 7.1 ล้านไมล์ โดยเป็นข้อมูลรถไร้คนขับล้วนๆ แบบไม่รวมการขับแบบมีคนนั่งหลังพวงมาลัย เพื่อเฝ้าระวัง</p>\n<p>Waymo พบว่ารถไร้คนขับของตัวเอง มีโอกาสเกิดอุบัติเหตุร้่ายแรงที่ที่ทำให้เกิดการบาดเจ็บ ได้น้อยกว่าคนขับถึง 85% และมีโอกาสเกิดอุบัติเหตุเล็กน้อย (เช่น เฉี่ยวชน) ได้น้อยกว่าคนขับ 57% หรือคิดเป็นจำนวนอุบัติเหตุที่น้อยกว่าคนขับ 17 ครั้งและ 20 ครั้งตามลำดับ หากเปรียบเทียบให้คนขับเส้นทางเดียวกันระยะทางเดียวกันกับที่ Waymo ให้บริการ</p>\n<p>อย่างไรก็ตาม ชุดข้อมูลและรายงานของ Waymo อาจไม่ใช่การเปรียบเทียบแบบที่ตรงไปตรงมามากนัก ไม่ว่าจะด้วยเหตุผลเรื่องของสภาพแวดล้อมการขับขี่ในช่วงการเกิดอุบัติเหตุแต่ละครั้ง ไปจนถึงเส้นทางที่ Waymo ให้บริการ ที่เน้นแต่ในเมือง ไม่ค่อยมีเส้นทางไฮเวย์ระหว่างเมือง หรือกระทั่งกรณีที่คนขับไม่ได้รายงานอุบัติเหตุเล็กๆ น้อยๆ แต่ Waymo ต้องรายงานอุบัติเหตุทุกครั้ง แม้จะเพียงเล็กน้อย</p>\n<p>ที่มา - <a href=\"https://www.theverge.com/2023/12/20/24006712/waymo-driverless-million-mile-safety-compare-human\">The Verge</a></p>\n<p><img src=\"https://www.blognone.com/sites/default/files/externals/85a07e8c3417ff3ea416753c4f694317.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/self-driving-car\">Self-Driving Car</a></div><div><a href=\"/topics/automobile\">Automobile</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"606bc25e33d33e133c3a36a48e91e81b475394c72c76628de6af1e8372ee19c3","category":"Thai"}