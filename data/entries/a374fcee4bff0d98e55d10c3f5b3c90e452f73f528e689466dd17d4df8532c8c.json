{"title":"JD.com เปิดตัวบริการ JD Pet Hospital โรงพยาบาลสัตว์แบบ O2O ครบวงจร","link":"https://www.blognone.com/node/125190","date":1633770148000,"content":"<div><div><div><p>JD Health ธุรกิจด้านสุขภาพของ JD.com ประกาศเพิ่มบริการใหม่ JD Pet Hospital เพื่อให้บริการด้านสุขภาพสัตว์เลี้ยงในแบบ O2O ครบวงจร</p>\n<p>บริการ JD Pet Hospital มีสัตวแพทย์ในระบบมากกว่า 3 พันคน ให้บริการคำปรึกษาทั้งผ่านการแชต, การส่งรูปภาพ และวิดีโอคอล ตลอด 24 ชั่วโมง เน้นไปที่สัตว์เลี้ยงอย่าง สุนัข แมว รวมถึงสัตว์เลี้ยงอื่น รวมทั้งให้บริการออกใบสั่งยา หรือนัดหมายเพื่อตรวจรักษาอาการ</p>\n<p>JD Pet Hospital บอกว่ามีแผนต่อยอดบริการนี้ไปสู่ด้านอื่นสำหรับสัตว์เลี้ยงด้วย เช่น กลุ่มสัตว์เลี้ยงพิเศษ (exotic pets), การฝึกฝนสัตว์เลี้ยง, โปรแกรมควบคุมอาหารสัตว์เลี้ยง ไปจนถึงการรักษาสัตว์เลี้ยงด้วยแพทย์แผนจีน ขณะที่ฝั่ง JD.com มองว่าบริการส่วนนี้สามารถเสริมกับธุรกิจอีคอมเมิร์ซ เช่นการขายอาหารสัตว์ที่เหมาะสมกับสุขภาพ รวมทั้งธุรกิจสัตว์เลี้ยงเองก็มีการเติบโตสูง ทั้งนี้มีข้อมูลว่าประชากรสัตว์เลี้ยงอย่างสุนัขและแมว มีมากกว่า 100 ล้านตัวในจีน ณ ปี 2020 มีค่าใช้จ่ายด้านการรักษาพยาบาลราว 1,500 หยวนต่อปีต่อตัว</p>\n<p>ที่มา: <a href=\"https://jdcorporateblog.com/jd-launches-internet-hospital-for-pets/\">JD.com</a></p>\n<p><img src=\"https://www.blognone.com/sites/default/files/externals/7a708bfea309f9b5a8e829420f4e1f48.png\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/e-commerce\">E-commerce</a></div><div><a href=\"/topics/telemedicine\">Telemedicine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a374fcee4bff0d98e55d10c3f5b3c90e452f73f528e689466dd17d4df8532c8c","category":"Thai"}