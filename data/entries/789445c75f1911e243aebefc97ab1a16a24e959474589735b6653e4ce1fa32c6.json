{"title":"Netflix ยกเลิกแพ็คเกจดูฟรีผ่านมือถือ แต่มีคอนเทนต์จำกัด ที่ทดสอบตลาดในเคนย่าแล้ว","link":"https://www.blognone.com/node/136154","date":1696895657000,"content":"<div><div><div><p>เมื่อ 2 ปีที่แล้ว Netflix <a href=\"https://www.blognone.com/node/124850\">ทดสอบตลาด</a>ด้วยแพ็คเกจแบบใหม่ ให้ดูได้ฟรีเฉพาะผ่านมือถือ โดยมีคอนเทนต์ให้เลือกจำกัด ประมาณ 25% ของคอนเทนต์ทั้งหมดที่ Netflix มี ซึ่งทดสอบเฉพาะในประเทศเคนย่า เพื่อหวังว่าผู้ใช้งานจะเปลี่ยนมาสมัครแบบเสียเงินต่อในภายหลัง</p>\n<p>ล่าสุดมีรายงานว่า Netflix เปลี่ยนใจไม่ใช้วิธีการนี้แล้ว โดยได้ยกเลิกแผนรับชมแบบฟรีดังกล่าวในเคนย่า ซึ่งตัวแทนของ Netflix ให้เหตุผลว่าบริษัทได้เรียนรู้หลายอย่างจากการทดลองตลาดนี้ และจะให้บริการตามแพ็คเกจอื่นที่มีต่อไป ซึ่งได้แก่ แบบจ่ายเงินไม่มีโฆษณา และแบบจ่ายค่าสมาชิกน้อยลงแลกกับมีโฆษณา ซึ่งเริ่มให้บริการแล้วในหลายประเทศ</p>\n<p>ทั้งนี้โมเดลวิดีโอสตรีมมิ่งแบบรับชมคอนเทนต์ได้ฟรีส่วนหนึ่ง และหากต้องการชมเพิ่มต้องจ่ายเงินค่าสมาชิก ในไทยมีรูปแบบดังกล่าวจากหลายผู้ให้บริการอยู่ก่อนหน้านี้แล้ว</p>\n<p>ที่มา: <a href=\"https://cordcuttersnews.com/netflix-shuts-down-its-free-option-for-mobile-devices-ending-its-beta-test-as-a-free-streaming-service/\">Cord Cutters News</a></p>\n<p><img src=\"https://www.blognone.com/sites/default/files/externals/5fa68ccc969c821b48df9c7c631eee14.jpg\" alt /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/video-streaming\">Video Streaming</a></div><div><a href=\"/topics/kenya\">Kenya</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"789445c75f1911e243aebefc97ab1a16a24e959474589735b6653e4ce1fa32c6","category":"Thai"}