{"title":"ทีมงาน Wireguard พยายามส่งแพตช์ฟังก์ชั่นสุ่มค่าความเร็วสูงเข้าลินุกซ์รอบที่ 20 คาดได้ใช้ในลินุกซ์ 6.11","link":"https://www.blognone.com/node/140747","date":1720151777000,"content":"<div><div><div><p>Jason Donenfeld จากโครงการ Wireguard ซอฟต์แวร์ VPN ประสิทธิภาพสูง ส่งแพตช์เพิ่มฟังก์ชั่น <code>getrandom()</code> เพื่อให้โปรแกรมระดับ userspace สามารถขอค่าสุ่มความเร็วสูง</p>\n<p>ฟังก์ชั่น <code>getrandom()</code> เร็วกว่าฟังก์ชั่นขอค่าสุ่มเดิมๆ ประมาณ 15 เท่า <a href=\"https://www.blognone.com/node/43969\">โดยฟังก์ชั่นขอค่าสุ่มนี้มีความจำเป็นสำหรับซอฟต์แวร์เข้ารหัสต่างๆ</a> เช่น VPN อย่าง Wireguard เอง</p>\n<p>ฟังก์ชั่นใหม่นี้อาศัยฟีเจอร์ <a href=\"https://man7.org/linux/man-pages/man7/vdso.7.html\">vDSO (virtual dynamic shared object)</a> เป็นการดึงพื้นที่หน่วยความจำจากเคอร์เนลเข้ามาเป็นส่วนหนึ่งของแอปพลิเคชั่นแทนที่การเรียก system call แบบเดิมๆ ที่ทุกครั้งที่เรียกจะกลายเป็นการสร้าง interrupt ซึ่งเสียเวลาซีพียูไปมาก ก่อนหน้านี้มีฟังก์ชั่นในลินุกซ์ที่เปลี่ยนจาก system call ไปเป็น vDSO แล้วเช่น <code>gettimeofday</code></p>\n<p>Donenfeld พยายามส่งแพตช์นี้เข้าโครงการมาตั้งแต่ปี 2022 และแก้ไขไปแล้ว 20 รอบ หากแพตช์นี้ได้รับการยอมรับก็น่าจะเข้าไปในลินุกซ์ 6.11</p>\n<p>ที่มา - <a href=\"https://www.phoronix.com/news/getrandom-vDSO-RNG-Linux-6.11\">Phoronix</a>, <a href=\"https://lore.kernel.org/lkml/20240703183115.1075219-1-Jason@zx2c4.com/\">linux-kernel mailing list</a></p>\n<p><img alt=\"No Description\" src=\"https://www.blognone.com/sites/default/files/externals/49c4f671a84523a3462f804b35689db2.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/operating-system\">Operating System</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"878aef24287b06802e757bf4cbf43913884bc4c83cf73b89a44754f9f185cb80","category":"Thai"}