{"title":"Bridgestone Americas ซื้อกิจการ Azuga แพลตฟอร์ม Fleet Management มูลค่าดีล 391 ล้านดอลลาร์","link":"https://www.blognone.com/node/124027","date":1627928567000,"content":"<div><div><div><p>Bridgestone Americas ประกาศซื้อกิจการ Azuga สตาร์ทอัพแพลตฟอร์มสำหรับเชื่อมต่อกับยานพาหนะ เพื่อบริหารจัดการฟลีต มูลค่าดีล 391 ล้านดอลลาร์ โดย Bridgestone จะจ่ายเป็นเงินและหุ้นของบริษัท หลังดีลเสร็จสิ้นทีมงานทั้งหมดจะมาอยู่ในทีม Mobility Solutions ของบริษัท</p>\n<p>Bridgestone อาจเป็นที่คุ้นเคยในฐานะผู้ผลิตยางรถยนต์ แต่ช่วงที่ผ่านมาบริษัทก็ขยายธุรกิจไปด้านเทคโนโลยีด้านการขนส่ง โดยมีเป้าหมายเพิ่มเป็นรายได้ 25% ของรายได้รวมบริษัทในปี 2025 ซึ่งธุรกิจบริหารจัดการฟลีตเป็นหนึ่งในตลาดที่ Bridgestone ประเมินว่ามีโอกาสเติบโตได้ ถึงระดับหมื่นล้านดอลลาร์เฉพาะในอเมริกา ภายใน 3-5 ปี</p>\n<p>Azuga เป็นสตาร์ทอัพที่นำ GPS มาพัฒนาเพื่อวิเคราะห์ข้อมูลการใช้งานยานพาหนะ บริหารจัดการเส้นทาง ไปจนถึงมีข้อมูลสำหรับบริษัทประกันภัยในการประเมินความเสี่ยง และยังมีลูกค้าเป็นหน่วยงานรัฐ เพื่อใช้ประเมินสภาพการจราจรและสิ่งแวดล้อม</p>\n<p>ที่มา: <a href=\"https://www.bridgestoneamericas.com/en/newsroom/press-releases/2021/bridgestone-acquires-azuga\">Bridgestone</a> ผ่าน <a href=\"https://venturebeat.com/2021/08/02/bridgestone-acquires-fleet-tracking-platform-azuga-for-391m/\">VentureBeat</a></p>\n<p><img src=\"https://www.blognone.com/sites/default/files/externals/0784b3a94ff3a145a1c2959514646f8d.jpg\" /></p>\n</div></div></div><div><div>Topics: </div><div><div><a href=\"/topics/bridgestone\">Bridgestone</a></div><div><a href=\"/topics/logistics\">Logistics</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"974a1c17d92ec3b90b1150f5fc42298d66bf834b3e869a9767489b3b0f4887ee","category":"Thai"}