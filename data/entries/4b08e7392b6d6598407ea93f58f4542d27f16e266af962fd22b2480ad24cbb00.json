{"title":"[ลือ] Valve กำลังสร้างแว่น VR ไร้สายตัวใหม่ โค้ดเนม Deckard","link":"https://www.blognone.com/node/125026","date":1633009576000,"content":"<div><div><div><p>ยูทูบเบอร์ Brad Lynch ค้นพบข้อมูลของแว่น VR ไร้สายตัวใหม่ของ Valve ที่ใช้โค้ดเนม \"Deckard\" ในซอร์สโค้ดของ SteamVR และเอกสารสิทธิบัตรของ Valve ด้วย</p>\n<p>ปัจจุบัน Valve มีแว่น VR ของตัวเองคือ <a href=\"https://www.blognone.com/node/109512\">Valve Index ที่เปิดตัวในปี 2019</a> โดยเป็นแว่นแบบมีสายที่ต้องเชื่อมต่อกับพีซี</p>\n<p>เว็บไซต์ Ars Technica อ้างแหล่งข่าวใกล้ชิด Valve ว่าบริษัทกำลังพัฒนาแว่น VR ไร้สายอยู่ 2 ตัว โดยตัวแรกยังต้องเชื่อมต่อกับพีซี และมีลักษณะคล้ายแว่น Index แต่แว่นอีกตัวสามารถทำงานได้ครบจบในตัว (standalone ที่ใช้ inside tracking) เหมือนกับแว่น Oculus Quest อย่างไรก็ตาม ยังไม่มีข้อมูลว่าแว่นทั้ง 2 ตัวนี้จะได้กลายเป็นผลิตภัณฑ์ออกมาขายจริงๆ หรือไม่</p>\n<p>ที่มา - <a href=\"https://arstechnica.com/gaming/2021/09/a-new-standalone-valve-vr-headset-teased-by-deep-steamvr-file-dive/\">Ars Technica</a></p>\n<p>ภาพแว่น Valve Index</p>\n<p><img src=\"https://www.blognone.com/sites/default/files/externals/96653827e8882e92b3179d4b4b4382e3.jpg\" /></p>\n</div></div></div><div><div>Topics: </div><div><div><a href=\"/topics/valve\">Valve</a></div><div><a href=\"/topics/virtual-reality\">Virtual Reality</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b08e7392b6d6598407ea93f58f4542d27f16e266af962fd22b2480ad24cbb00","category":"Thai"}