{"title":"Final Fantasy 14 ประกาศทำเวอร์ชัน Mobile, พัฒนาโดย Tencent","link":"https://www.blognone.com/node/143232","date":1732079311000,"content":"<div><div><div><p>เกมออนไลน์ MMORPG แห่งยุคสมัย Final Fantasy XIV เปิดตัวเวอร์ชันมือถือ ใช้ชื่อตรงไปตรงมาว่า <strong>Final Fantasy XIV Mobile</strong> พัฒนาโดย Tencent</p>\n<p>Naoki Yoshida โปรดิวเซอร์และผู้กำกับของ FF16 บอกว่าเกมเวอร์ชันนี้ปรับแต่งมาสำหรับการเล่นบนมือถือ โดย Square Enix ร่วมมือกับ Lightspeed Studios ในเครือ Tencent (ที่มีผลงานทำ PUBG Mobile) อย่างใกล้ชิด เพื่อให้เกมเวอร์ชันมือถือเคารพเวอร์ชันต้นฉบับให้มากที่สุด</p>\n<p>ตอนนี้ยังขาดรายละเอียดของเกมหลายอย่าง เช่น สามารถเล่นร่วมกับเวอร์ชันพีซี-คอนโซลได้หรือไม่ (น่าจะไม่ได้แต่ก็ยังไม่ระบุชัด) และเนื้อหาในเกมเวอร์ชันมือถือมีแค่ไหน (คาดว่าจะเท่ากับภาค A Realm Reborn โดยยังไม่มีเนื้อหาภาคเสริม) เป็นต้น</p>\n<p>FF14 Mobile จะเปิดบริการในจีนก่อนเป็นประเทศแรก (ยังไม่ประกาศวันที่ชัด แต่บอกว่าจะมี playtest ในเร็วๆ นี้) แล้วจะขยายไปยังตลาดโลกในระยะถัดไป</p>\n<p>ที่มา - <a href=\"https://ffxivmobile.com/web202409/index.html#/news/detail?lang=en&amp;id=6902e2b0-8ec9-4c15-ab88-a81935362931\">FFXIVMobile</a></p>\n<p><img alt=\"No Description\" src=\"https://www.blognone.com/sites/default/files/externals/c367597c98db6840e587eac63ef152f2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ebb117237bc554b70130cf9642b923dc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9a894b137489a10dfe874bf63688dee2.jpeg\" /></p>\n<blockquote><p>FINAL FANTASY XIV MOBILE is revealed! Licensed by SQUARE ENIX and developed by Lightspeed Studios <a href=\"https://twitter.com/__lightspeed___?ref_src=twsrc%5Etfw\">@__lightspeed___</a> ,this game brings the vibrant world of Eorzea to your mobile devices.In this reveal trailer, <a href=\"https://twitter.com/hashtag/FFXIV?src=hash&amp;ref_src=twsrc%5Etfw\">#FFXIV</a> Producer &amp; Director Naoki Yoshida shares an exciting message,… <a href=\"https://t.co/2yaS42zIjO\">pic.twitter.com/2yaS42zIjO</a></p>\n<p>— FFXIV_MOBILE (@FFXIV_MOBILE_EN) <a href=\"https://twitter.com/FFXIV_MOBILE_EN/status/1859054054086693332?ref_src=twsrc%5Etfw\">November 20, 2024</a></p></blockquote>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/mmorpg\">MMORPG</a></div><div><a href=\"/topics/tencent\">Tencent</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9380e904c192bc337a03bb4e49a7d3188b7c9ccde010e251cbfbaa536fc71286","category":"Thai"}