{"title":"Meta เปิดซอร์ส Buck2 ซอฟต์แวร์จัดการระบบคอมไพล์ขนาดใหญ่ที่ใช้ภายในบริษัท","link":"https://www.blognone.com/node/133350","date":1680922704000,"content":"<div><div><div><p>Meta เปิดซอร์สโค้ดของ <a href=\"https://buck2.build/\">Buck2</a> ซอฟต์แวร์จัดการระบบคอมไพล์ขนาดใหญ่ (large-scale build system) ออกให้สาธารณะใช้งาน <a href=\"https://github.com/facebook/buck2\">ซอร์สโค้ดอยู่บน GitHub</a></p>\n<p>เดิมที Meta มีซอฟต์แวร์ <a href=\"https://buck.build/\">Buck</a> หรือปัจจุบันเรียก Buck1 เปิดซอร์สมานานหลายปีแล้ว แต่ Buck2 เป็นการเขียนระบบใหม่ขึ้นมาทั้งหมด แยกจาก Buck1 อย่างชัดเจน โดยออกแบบสถาปัตยกรรมใหม่ให้ประมวลผลแบบขนานได้ดีขึ้น แยกส่วนแกนหลักกับระบบรองรับแต่ละภาษาโปรแกรมออกจากกัน เป็นต้น ส่งผลให้ประสิทธิภาพดีขึ้นจาก Buck1 สองเท่า</p>\n<p>ตอนนี้วิศวกร Meta หลายพันคนใช้งาน Buck2 กับงานภายในอยู่แล้ว ต้องสั่ง build ซอฟต์แวร์หลายล้านครั้งต่อวัน ซึ่ง Buck2 สามารถรองรับได้สบาย</p>\n<p>ตัวแกนของ Buck2 เขียนด้วยภาษา Rust ส่วนโค้ดจัดการคอมไพล์แต่ละภาษาเขียนด้วยภาษา <a href=\"https://github.com/bazelbuild/starlark/blob/master/spec.md\">Starlark</a> (เป็นภาษาสไตล์ Python ที่สร้างมาสำหรับ <a href=\"https://bazel.build/\">Bazel</a> ซอฟต์แวร์จัดการระบบคอมไพล์ของกูเกิล), ฟีเจอร์อื่นคือรองรับ remote execution การสั่งรันงานในเครื่องระยะไกล, รองรับระบบไฟล์เสมือน virtual file system สั่งดึงไฟล์ที่ต้องการคอมไพล์จาก repository ได้แบบออนดีมานด์</p>\n<p>ที่มา - <a href=\"https://engineering.fb.com/2023/04/06/open-source/buck2-open-source-large-scale-build-system/\">Meta Engineering</a></p>\n<p><img alt=\"No Description\" src=\"https://www.blognone.com/sites/default/files/externals/dda0644c5d481ac5b43700385666980e.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/open-source\">Open Source</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e25a64f6b616a92e6ec1e63a10089a8bc641f4957c7878aa878552489d79a60","category":"Thai"}