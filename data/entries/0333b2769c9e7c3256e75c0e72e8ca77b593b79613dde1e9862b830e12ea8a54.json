{"title":"Canonical เปิดตัว Ubunu Frame โซลูชันสำหรับใช้ทำ Kiosk หรือป้ายโฆษณาดิจิทัล","link":"https://www.blognone.com/node/125149","date":1633590804000,"content":"<div><div><div><p>Canonical เปิดตัว Ubunu Frame ระบบปฏิบัติการแบบคัสตอมสำหรับอุปกรณ์ kiosk จอสัมผัส หรือป้ายโฆษณาดิจิทัล</p>\n<p>Ubunu Frame เป็นการนำแกนของ Ubuntu Core มารวมกับโซลูชันการแสดงผลจอภาพข้ามเครื่องจากระยะไกล (graphic server) รองรับแอพหลากหลายรูปแบบ ได้แก่  GTK 3/4, Qt 5/6, Flutter, Electron, SDL2 รวมถึง HTML5 และ Java</p>\n<p>จุดเด่นของ Ubuntu Frame คือเป็นโซลูชันที่พร้อม จัดการเรื่องการแสดงผลและอินพุตมาให้แล้ว นักพัฒนามีหน้าที่แค่สร้างแอพไปรันเท่านั้น บวกด้วยฟีเจอร์ด้านความปลอดภัย การจัดการที่เป็นระบบแพ็กเกจ Snap รันอยู่ในคอนเทนเนอร์</p>\n<p>Canonical บอกว่าก่อนหน้านี้ การพัฒนาระบบ kiosk มีความยุ่งยากตรงที่นักพัฒนาต้องมาประกอบชิ้นส่วนซอฟต์แวร์ต่างๆ เอง เสียเวลามาจัดการความปลอดภัยเอง บริษัทเห็นช่องว่างตรงนี้จึงเข้ามาทำโซลูชันตรงกลางให้ อีกทั้งยังได้รับการสนับสนุนจากบริษัทฮาร์ดแวร์อย่าง Lenovo ที่นำโซลูชันนี้ไปใช้งาน</p>\n<p>Ubuntu Frame สามารถใช้ได้กับฮาร์ดแวร์หลากหลาย ตั้งแต่ Rapsberry Pi ไปจนถึงฮาร์ดแวร์ x86 ทั่วไป</p>\n<p><img src=\"https://www.blognone.com/sites/default/files/externals/56ace1b07a7e245b0a1c9cc9f3028540.png\" /></p>\n<p><img src=\"https://www.blognone.com/sites/default/files/externals/ae2187b7a930a3674d88b5970aede374.png\" /></p>\n<p>ที่มา - <a href=\"https://ubuntu.com/blog/canonical-launches-ubuntu-frame-the-foundation-for-embedded-displays\">Ubuntu</a></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div><div><a href=\"/topics/embedded\">Embedded</a></div><div><a href=\"/topics/canonical\">Canonical</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0333b2769c9e7c3256e75c0e72e8ca77b593b79613dde1e9862b830e12ea8a54","category":"Thai"}