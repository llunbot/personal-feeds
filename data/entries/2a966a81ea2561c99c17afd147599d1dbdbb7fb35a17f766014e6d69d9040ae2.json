{"title":"Outlook บนมือถือเพิ่มฟีเจอร์ย่อหน้าต่างเขียนเมล สลับไปดูอีเมลเก่า-ปฏิทินง่ายขึ้น","link":"https://www.blognone.com/node/144703","date":1739754920000,"content":"<div><div><div><p>ไมโครซอฟท์เพิ่มฟีเจอร์เล็กๆ แต่น่าสนใจให้ Outlook เวอร์ชันมือถือทั้งบน Android/iOS นั่นคือฟีเจอร์ \"ย่อ\" (minimize) หน้าต่างการเขียนอีเมลให้เล็กลงเป็นไอคอนกลมๆ ลอยอยู่ได้ (เหมือนกับการใช้งานแอพแชทบางตัว เช่น Messenger ที่รองรับฟีเจอร์ Bubble)</p>\n<p>ข้อดีของการย่อหน้าต่างเขียนอีเมลคือ เราสามารถกดสลับ (task switching) ไปอ่านเนื้อหาบนหน้าจออื่นของ Outlook เช่น อ่านอีเมลเก่าเพื่ออ้างอิง, เปิดตารางนัดหมายเพื่อดูว่าว่างหรือไม่ แล้วค่อยกลับมาพิมพ์อีเมลบนมือถือได้ต่อเนื่อง</p>\n<p>ฟีเจอร์นี้เปิดให้ผู้ใช้กลุ่ม Beta/Insider ใช้งานแล้ว และกำลังทยอยเปิดให้ผู้ใช้กลุ่มเสถียรใช้งานต่อไป</p>\n<p>ที่มา - <a href=\"https://techcommunity.microsoft.com/blog/microsoft365insiderblog/minimize-email-drafts-in-outlook-for-android-and-ios-to-easily-task-switch/4375165\">Microsoft</a> via <a href=\"https://www.zdnet.com/article/outlook-just-added-a-brilliant-feature-that-i-cant-wait-for-gmail-to-steal/\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/d32a1b023b0492f0aef354390b86458b.jpeg\" /></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a966a81ea2561c99c17afd147599d1dbdbb7fb35a17f766014e6d69d9040ae2","category":"Thai"}