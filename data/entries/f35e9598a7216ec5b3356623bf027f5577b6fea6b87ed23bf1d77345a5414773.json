{"title":"ไม่ต้องแย่งกันกดแล้ว ซีอีโอ AMD บอก PS5 น่าจะวางขายในร้านทั่วไปได้ กลางปี 2022","link":"https://www.blognone.com/node/125180","date":1633688608000,"content":"<div><div><div><p>Lisa Su ซีอีโอของ AMD ผู้ผลิตชิปประมวลผลให้กับทั้ง PS5 และ Xbox Series X|S ให้สัมภาษณ์กับสำนักข่าว <a href=\"https://www.spieltimes.com/news/ps5-restock-more-units-by-second-half-of-2022-says-amd/\">Spieltimes</a> ว่าเธอคาดว่าการเดินไปซื้อเครื่อง PS5 หรือ Xbox Series X|S ได้ในร้านทั่วไป น่าจะเกิดขึ้นได้ในช่วงเดือนมิถุนายน-กันยายน ปี 2022</p>\n<p>อิงตามข้อมูลนี้ Su อาจจะคาดการณ์ว่าวิกฤตชิปขาดแคลนที่เกิดจากภาคการผลิตและซัพพลายเชนถูกรบกวน ที่เป็นผลมาตั้งแต่ช่วงการระบาดของ COVID-19 น่าจะจบลงหรือเบาลงในช่วงครึ่งปีหลังของปี 2022 ซึ่งจะเร็วกว่าที่ <a href=\"https://www.blognone.com/node/125046\">Phil Spencer</a> บอสใหญ่ของ Xbox และ <a href=\"https://www.blognone.com/node/122198\">TSMC</a> คาดการณ์ไว้ก่อนหน้านี้เล็กน้อย ว่าปัญหาจะส่งผลถึงปี 2023</p>\n<p>สุดท้ายแล้วเหล่าเกมเมอร์ก็คงต้องลุ้นกันต่อไปอยู่ดี หลังช่วงไม่นานมานี้เริ่มมีข่าวปัญหา<a href=\"https://asia.nikkei.com/Business/China-tech/China-power-outages-spur-new-wave-of-supply-chain-shifts\">พลังงานไฟฟ้าในประเทศจีน</a> เริ่มไม่พอใช้ ซึ่งอาจส่งผลกระทบต่อภาคการผลิตชิปด้วย แต่จะมากแค่ไหน คงต้องดูกันต่อไป</p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n<p>ที่มา - <a href=\"https://www.spieltimes.com/news/ps5-restock-more-units-by-second-half-of-2022-says-amd/\">Spieltimes</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/amd\">AMD</a></div><div><a href=\"/topics/console\">Console</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f35e9598a7216ec5b3356623bf027f5577b6fea6b87ed23bf1d77345a5414773","category":"Thai"}