{"title":"Trump ตั้งคณะทำงานเรื่องเงินคริปโต ออกกฎระเบียบที่สนับสนุน และห้ามธนาคารกลางออก CBDC","link":"https://www.blognone.com/node/144278","date":1737677745000,"content":"<div><div><div><p>ประธานาธิบดี Donald Trump ลงนามคำสั่งจัดตั้งคณะทำงานเกี่ยวกับเงินคริปโต โดยมีเป้าหมายเพื่อออกระเบียบกำกับดูแลสินทรัพย์ดิจิทัลใหม่ เปิดส่งเสริมการใช้เงินคริปโตที่กว้างขวางมากขึ้น</p>\n<p>ประเด็นสำคัญของคำสั่งนี้คือการระบุว่า ไม่ต้องการให้ธนาคารกลางสหรัฐออกสกุลเงินดอลลาร์ดิจิทัลหรือ CBDC ของตนเอง เพราะเป็นการแทรกแซงระบบหมุนเวียนของเงินคริปโตจากภาคเอกชนที่มีอยู่ในปัจจุบัน ซึ่ง <a href=\"https://www.blognone.com/node/137801\">Trump แสดงออกเรื่องนี้มาตั้งแต่ตอนหาเสียง</a></p>\n<p>คณะทำงานจะประเมินแนวทางต่าง ๆ เพื่อส่งเสริมเทคโนโลยี และคุ้มครองบล็อกเชน ไปจนถึงการศึกษาโอกาสที่อเมริกาจะสะสมเงินคริปโตด้วย ซึ่งคณะทำงานประกอบด้วยหน่วยงานที่เกี่ยวข้องด้านการกำกับดูแลสถาบันการเงินรวมทั้งธนาคารกลางสหรัฐ และ SEC</p>\n<p>ที่มา: <a href=\"https://www.reuters.com/business/finance/trump-signs-order-create-cryptocurrency-working-group-2025-01-23/\">Reuters</a></p>\n<p><img src=\"https://www.blognone.com/sites/default/files/externals/49c4ff16811b7de781da35a98f649c99.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/cryptocurrency\">Cryptocurrency</a></div><div><a href=\"/topics/usa\">USA</a></div><div><a href=\"/topics/cbdc\">CBDC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b737b722a2b0161eaf83ffd4307c52235dd3a55884c402acdea8f90cd69f9086","category":"Thai"}