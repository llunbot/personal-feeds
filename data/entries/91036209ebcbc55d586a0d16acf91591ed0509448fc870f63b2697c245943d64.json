{"title":"Meta ร่วมมือกับ UFC เป็นพันธมิตรด้านเทคโนโลยีสำหรับแฟนกีฬา","link":"https://www.blognone.com/node/145681","date":1743783851000,"content":"<div><div><div><p>UFC สมาคมศิลปะการต่อสู้แบบผสมผสาน (MMA) ซึ่งเป็นหน่วยงานในเครือ TKO Group (เจ้าของสมาคมมวยปล้ำ WWE ด้วย) ประกาศความร่วมมือเป็นเวลาหลายปีกับ Meta ในฐานะพันธมิตรด้านเทคโนโลยีสำหรับแฟนกีฬาการต่อสู้นี้</p>\n<p>Meta จะนำเทคโนโลยีต่าง ๆ ในแพลตฟอร์มซึ่งรวมทั้ง Meta AI, Meta Glassess, Meta Quest, Facebook, Instagram, WhatsApp, Threads มาเสริมในทุกช่องทางให้แฟนของ UFC ได้ติดตามคอนเทนต์มากขึ้นและลึกขึ้นกว่าเดิม นอกจากนี้ Meta จะเป็นผู้สนับสนุนหลักส่วนแว่นตา AI เพื่อให้ UFC ใช้สร้างสรรค์แนวทางใหม่สำหรับกิจกรรมกีฬานี้</p>\n<p>ดีลนี้อาจเป็นความชื่นชอบส่วนตัวของซีอีโอ Mark Zuckerberg ด้วยส่วนหนึ่ง โดยเขาบอกว่าตนเองเป็นแฟนของกีฬานี้อยู่แล้ว จึงพร้อมร่วมมือกับ UFC เพื่อสร้างประสบการณ์ในรูปแบบใหม่</p>\n<p>ที่มา: <a href=\"https://investor.tkogrp.com/news/news-details/2025/UFC-Announces-Comprehensive-Multiyear-Partnership-With-Meta/default.aspx\">TKO Group</a> รูป <a href=\"https://www.instagram.com/p/CukZy18hHAZ/\">Instagram: Mark Zuckerberg</a></p>\n<p><img alt=\"No Description\" src=\"https://www.blognone.com/sites/default/files/externals/5f8addc7264cdbf1f59d3d3057f84a75.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/ufc\">UFC</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91036209ebcbc55d586a0d16acf91591ed0509448fc870f63b2697c245943d64","category":"Thai"}