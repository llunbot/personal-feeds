{"title":"Apple แจ้งนักพัฒนา จะปิดคุณสมบัติ SharePlay ใน iOS 15 ที่ให้ดาวน์โหลดช่วงแรก ปลายปีนี้","link":"https://www.blognone.com/node/124292","date":1629299241000,"content":"<div><div><div><p>แอปเปิลได้แจ้งกับนักพัฒนาว่าในอัพเดต iOS 15 ล่าสุดที่เป็นสถานะเบต้า 6 รวมทั้ง iPadOS 15, tvOS 15 และ macOS Monterey เบต้า 6 ที่ยังไม่ออกมา จะปิดคุณสมบัติ SharePlay ในการใช้งาน ซึ่งรวมทั้งซอฟต์แวร์เวอร์ชันสำหรับผู้ใช้งานทั่วไปที่จะออกมาตอนแรกช่วงปลายปี ก็จะไม่รองรับการใช้งาน SharePlay ด้วยเช่นกัน</p>\n<p>แอปเปิลไม่ได้ให้เหตุผลเพิ่มเติม แต่บอกว่าฟีเจอร์ SharePlay จะมีให้ใช้งานในอัพเดตของระบบปฏิบัติการเวอร์ชันย่อยที่จะออกมาในภายหลัง ส่วนนักพัฒนายังสามารถพัฒนาแอปให้ทำงานกับ API ของ SharePlay ได้ต่อไป</p>\n<p>SharePlay เป็นหนึ่งในฟีเจอร์ที่แอปเปิลนำมาเป็นจุดขายของ <a href=\"https://www.blognone.com/node/123050\">iOS 15</a> ให้ผู้ใช้งานสามารถชมคอนเทนต์วิดีโอ หรือฟังเพลงไปพร้อมกันระหว่าง FaceTime กับคนอื่น รวมทั้งแชร์หน้าจอได้อีกด้วย</p>\n<p>ที่มา: <a href=\"https://9to5mac.com/2021/08/17/shareplay-delay-ios-15-feature/\">9to5Mac</a></p>\n<p><img src=\"https://www.blognone.com/sites/default/files/externals/c0700b5e84ce731bbcfbf5f4704a0cdb.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-15\">iOS 15</a></div><div><a href=\"/topics/ipados-15\">iPadOS 15</a></div><div><a href=\"/topics/tvos\">tvOS</a></div><div><a href=\"/topics/monterey\">Monterey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fcb27d4537664407bd58fc6a7dff60861ef5c3f23784151277d72b1d01bc8b7","category":"Thai"}