{"title":"Amazon Q บริการแชทบ็อทพลัง AI สำหรับลูกค้าองค์กร AWS เปิดให้บริการ GA แล้ว","link":"https://www.blognone.com/node/139504","date":1714565530000,"content":"<div><div><div><p><a href=\"https://www.blognone.com/node/136979\">Amazon Q แชทบ็อทพลัง AI ที่เปิดตัวในเดือนพฤศจิกายน 2023</a> ล่าสุดประกาศสถานะ general availability (GA) เปิดให้ใช้งานทั่วไป</p>\n<p>Amazon Q ต่างจากแชทบ็อทพวก ChatGPT, Copilot หรือ Gemini ที่เน้นลูกค้าคอนซูเมอร์ เพราะกลุ่มเป้าหมายของ Amazon Q คือลูกค้าฝั่งองค์กรของ AWS ที่อยากได้แชทบ็อทที่มีความสามารถสนทนาพื้นฐาน เพื่อนำไปรวมกับฐานข้อมูลขององค์กรอีกที</p>\n<p>รูปแบบการใช้งาน Amazon Q มีหลากหลาย เช่น การให้ Q อ่านซอร์สโค้ดทั้งหมดขององค์กรแล้วช่วยตอบคำถามโปรแกรมเมอร์ภายในบริษัท (Amazon Q Developer) หรือ การให้ Q อ่านข้อมูลลูกค้าจากระบบ CRM แล้วไปตอบคำถามลูกค้า หรือวิเคราะห์ข้อมูลธุรกิจให้เรา (Amazon Q Business)</p>\n<p>หนึ่งเดโมที่ Amazon นำมาโชว์คือการใช้ Amazon Q Developer เข้ามาช่วยทดสอบและแก้บั๊กของโค้ด เพื่อลดภาระงานของโปรแกรมเมอร์ลง ลดการทำงานแก้บั๊กที่ต้องใช้เวลามาก เพื่อนำเวลาไปใช้งานด้านอื่นแทน</p>\n<p>Amazon ยังเปิดตัวฟีเจอร์ใหม่ชื่อ Amazon Q Apps ที่เปิดให้สร้างแอพภายในองค์กร อิงกับข้อมูลภายในบริษัท ใช้ Q มาช่วยวิเคราะห์ข้อมูลแล้วสร้างเป็นแอพให้พนักงานใช้ โดยที่ไม่ต้องโค้ดดิ้งเลย</p>\n<p>ที่มา - <a href=\"https://www.aboutamazon.com/news/aws/amazon-q-generative-ai-assistant-aws\">Amazon</a>, <a href=\"https://aws.amazon.com/blogs/aws/amazon-q-developer-now-generally-available-includes-new-capabilities-to-reimagine-developer-experience/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/b7793bbd27748b8ec2a6243d6205c48e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1f1219d18c84243c93584676b045c167.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/beceb44b995db5c362b6f04590caa242.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1233f938d1d16f087bb95c4860a50d96a8c3de5d553f92314e5ee889f2ae9189","category":"Thai"}