{"title":"Apple ออกอัพเดต iPadOS 14.7 แก้ไขบั๊กต่อหูฟัง 3.5 มม. กับอะแดปเตอร์ USB-C","link":"https://www.blognone.com/node/123828","date":1626917556000,"content":"<div><div><div><p>แอปเปิลออกอัพเดตระบบปฏิบัติการ iPadOS 14.7 สำหรับอุปกรณ์ iPad สองวันหลังจากที่<a href=\"https://www.blognone.com/node/123793\">มีอัพเดต iOS 14.7</a> ออกมา ผู้ใช้งานสามารถอัพเดตได้โดยไปที่แอป Settings เลือก General และ Software Update</p>\n<p>ของใหม่ที่เพิ่มมาในอัพเดตนี้หลายอย่างเหมือนกับ iOS 14.7 เช่น นาฬิกาจับเวลาบน HomePod, เครดิตลิมิตใน Apple Card Family แต่มีที่ระบุว่าเฉพาะบน iPad คือแก้ไขบั๊กการเล่นเสียงที่อาจสะดุด เมื่อใช้อะแดปเตอร์ USB-C เชื่อมต่อหูฟัง 3.5 มม. กับ iPad</p>\n<p>นอกจากนี้ แอปเปิลยังเพิ่มข้อมูลใน<a href=\"https://support.apple.com/th-th/HT212601\">เอกสารสนับสนุน</a>ของ iOS 14.7 และ iPadOS 14.7 ซึ่งยืนยันข้อมูลว่าอัพเดตนี้ได้แก้ไข<a href=\"https://www.blognone.com/node/123299\">บั๊ก Wi-Fi %p%s%s%s%s%n</a> แล้ว</p>\n<p>ที่มา: MacRumors <a href=\"https://www.macrumors.com/2021/07/21/apple-releases-ipados-14-7/\">[1]</a>, <a href=\"https://www.macrumors.com/2021/07/21/ios-14-7-wifi-bug-fix-confirmed/\">[2]</a></p>\n<p><img src=\"https://www.blognone.com/sites/default/files/externals/a28aa251fdde69581c00acc793f7c9bc.jpg\" /></p>\n</div></div></div><div><div>Topics: </div><div><div><a href=\"/topics/ipados-14\">iPadOS 14</a></div><div><a href=\"/topics/ipados\">iPadOS</a></div><div><a href=\"/topics/apple\">Apple</a></div><div><a href=\"/topics/ios-14\">iOS 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aef0866b15d9a4d63e6bfa4bf98701ac67ccec5be7861a52abc50d9a526d23fc","category":"Thai"}