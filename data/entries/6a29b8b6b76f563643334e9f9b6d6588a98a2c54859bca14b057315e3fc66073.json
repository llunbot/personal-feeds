{"title":"หลุดภาพ Lenovo Legion Play เครื่องคอนโซลแบบพกพา เน้นเล่นเกมผ่านระบบคลาวด์","link":"https://www.blognone.com/node/125083","date":1633341093000,"content":"<div><div><div><p>ผู้ใช้ TheSpearGuy ในเว็บบอร์ด <a href=\"https://gbatemp.net/threads/new-handheld-from-lenovo-leaked.600614/\">GBATemp</a> ค้นพบภาพอุปกรณ์เล่นเกมแบบพกพาจาก Lenovo หลังเสิร์ชคำว่า “Lenovo handheld” โดยภาพนั้นลิงก์กลับไปยังหน้าเว็บหลักของ Lenovo แต่กลับไม่มีข้อมูลอื่น</p>\n<p>เว็บไซต์ <a href=\"https://liliputing.com/2021/10/lenovo-legion-play-is-a-handheld-game-console-running-android-leaks.html\">Liliputing</a> ตามสืบข้อมูลต่อ พบว่าภาพนี้ถูกอัพโหลดบนเว็บไซต์ Lenovo ประเทศเยอรมณี และประเทศญี่ปุ่น ในส่วนของงาน Mobile World Congress 2021 ทำให้คาดเดาได้ว่า Lenovo อาจเคยเตรียมเปิดตัวเครื่องนี้ในงาน MWC 2021 ช่วงเดือนมิถุนายน-กรกฎาคมที่ผ่านมา แต่พับแผนนี้ไปโดยไม่ทราบสาเหตุ</p>\n<p><img src=\"https://www.blognone.com/sites/default/files/externals/ad905c7182053e27b3374d3dab480d01.jpg\" /></p>\n<p>คำโปรยในเว็บไซต์เพิ่มเติมระบุว่าอุปกรณ์นี้มีชื่อว่า Lenovo Legion Play ออกแบบมาเพื่อเล่นเกมแบบ AAA และเป็นคอนโซล Android เครื่องแรกสำหรับเน้นเล่นเกมบนคลาวด์</p>\n<p>คำโปรยบอกว่าเครื่องใช้หน้าจอไร้ขอบ (แต่ในภาพมีขอบหนาพอๆ กับ Nintendo Switch) ความละเอียด FHD อัตราส่วน 16:9 รองรับ HDR10 มีลำโพงคู่ ไมค์และคอนโทรลเลอร์ในตัว มีรูหูฟัง 3.5 มม. มอเตอร์สั่นคู่ แบตเตอรี่ 7000mAh ชาร์จผ่าน USB-C แต่ไม่มีข้อมูลชิปเซ็ตหรือแรม</p>\n<p>ส่วนหน้าตาของ UI ที่มี Google Play Store รวมถึง YouTube, Google Drive และแอปอื่น ทำให้คาดเดาได้ว่าระบบปฏิบัติการหลักน่าจะเป็น Android เวอร์ชั่นปรับแต่ง และบนหน้าจอมีแอป GeForce Now แปลว่าระบบคลาวด์สำหรับเกม AAA ที่พูดถึง น่าจะอิงจาก GeForce Now เป็นหลัก</p>\n<p><img src=\"https://www.blognone.com/sites/default/files/externals/40f4aa02a3a11f63b78a40a7690c238b.jpg\" /><img src=\"https://www.blognone.com/sites/default/files/externals/d51981a491f75584ec11f3d764be6eb9.jpg\" /></p>\n<p>เว็บไซต์ Android Authority สอบถามไปยัง Lenovo แล้ว แต่ยังไม่ได้คำตอบ คงต้องรอติดตามกันต่อว่าเครื่องเกมรุ่นนี้ถูกเลื่อนกำหนดเปิดตัวออกไปเฉยๆ หรือถูกพับไปโดยสิ้นเชิง แต่ดูจากสถานการณ์แล้ว การขายเครื่องเล่นเกมระบบ Android ที่เน้นเล่นเกมบนคลาวด์ ในยุคที่เทคโนโลยีเล่นเกมผ่านคลาวด์ยังพัฒนาไม่ถึงขั้น อีกทั้งยังมีคู่แข่งที่แข็งแกร่งอย่าง Nintendo Switch และ Steam Deck น่าจะเป็นเรื่องที่ลำบากพอตัว</p>\n<p>ที่มา - <a href=\"https://www.androidauthority.com/lenovo-legion-play-3033467/\">Android Authority</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/android\">Android</a></div><div><a href=\"/topics/cloud-gaming\">Cloud Gaming</a></div><div><a href=\"/topics/console\">Console</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a29b8b6b76f563643334e9f9b6d6588a98a2c54859bca14b057315e3fc66073","category":"Thai"}