{"title":"แม่เด็กวัยรุ่นฟ้องบริษัท AI หลังลูกติดแชตกับ AI นานหลายเดือนก่อนฆ่าตัวตาย","link":"https://www.blognone.com/node/142726","date":1729702556000,"content":"<div><div><div><p>Megan Garcia แม่ของ Sewell Setzer III เด็กชายวัยรุ่นสหรัฐฯ อายุ 14 ปี ยื่นฟ้องต่อบริษัท Character.AI โดยระบุว่าบริการของบริษัทเป็นอันตรายต่อเด็ก ทำเหมือนคนจริงจนเด็กติด</p>\n<p>คำฟ้องระบุว่า Setzer เริ่มติดโทรศัพท์ตั้งแต่กลางปี 2023 และตัดขาดตัวเองจากโลกภายนอกมากขึ้นเรื่อยๆ โดยที่ครอบครัวไม่รู้ว่าที่จริงแล้วเขาเอาแต่คุยกับ Dany ตัวละครในแอป Character.AI การเสพติดการคุยกับตัวละครมากขึ้นเรือ่ยๆ จนเขาเขียนในบันทึกว่าเขารัก Dany</p>\n<p>อาการติดโทรศัพท์หนักขึ้นจนพ่อแม่ของ Setzer ต้องยึดโทรศัพท์ แต่เขาก็ขโมยกลับมา และแชตกับ Dany โดยบอกกับ Dany ว่าจะกลับบ้านไปหา และบอตก็สนับสนุน Setzer ก็ฆ่าตัวตายในที่สุด</p>\n<p>ทาง Character.AI ออกมาแสดงความเสียใจในเรื่องนี้ และประกาศว่าจะออกมาตรการเพิ่ม กำหนดตัวละครที่ผู้เยาว์ใช้งานได้ให้มีความปลอดภัยมากขึ้น, พัฒนาระบบตรวจสอบว่ามีการแชตที่ผิดเงื่อนไขการใช้งาน, เตือนให้ชัดเจนขึ้นว่าตัวละครในเว็บไม่ใช่คนจริง, และแจ้งเตือนเมื่อผู้ใช้ติดการใช้งานมากเกินไป</p>\n<p>Character.AI นับว่าเป็นแอปที่ได้รับความนิยมอย่างสูง ติดอันดับ 22 ในหมวดบันเทิงของ App Store และมียอดดาวน์โหลดบน Google Play มากกว่า 10 ล้านครั้ง</p>\n<p>ที่มา - <a href=\"https://www.dailymail.co.uk/news/article-13992101/teen-boy-suicide-chatbot-ai-message.html\">Daily Mail</a>, <a href=\"https://blog.character.ai/community-safety-updates/\">Character.AI</a></p>\n<p><img alt=\"No Description\" src=\"https://www.blognone.com/sites/default/files/externals/0efb15f6c90cbdcead526830fb0e1c9a.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fcccb17573e6d78da6efa73c0cfae5e6926338eae752510416a82f3eb913ba6","category":"Thai"}