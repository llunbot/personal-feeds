{"title":"Chrome เลื่อนแผนการปิด Third Party Cookie อีกรอบ จาก Q4/2024 เป็น Q1/2025","link":"https://www.blognone.com/node/139379","date":1713917597000,"content":"<div><div><div><p>กูเกิลประกาศเลื่อนแผนการปิด third-party cookie (3PC) ใน Chrome <a href=\"https://www.blognone.com/node/133904\">ตามที่เคยประกาศไว้เมื่อต้นปี</a> ว่าจะเสร็จสิ้นในไตรมาส 4/2024 ออกไปเป็นช่วงไตรมาสแรกต้นปี 2025 แทน</p>\n<p>กูเกิลให้เหตุผลว่า Competition and Markets Authority (CMA) หน่วยงานกำกับดูแลการแข่งขันของสหราชอาณาจักร พบว่าแผนการปิดคุกกี้ของกูเกิลส่งผลกระทบต่ออุตสาหกรรมโฆษณาออนไลน์เดิม จึงขอให้ผู้มีส่วนเกี่ยวข้องในวงการส่งความเห็นเข้าไปยัง CMA ภายในสิ้นเดือนมิถุนายน และ CMA ต้องใช้เวลารีวิวว่ามีผลกระทบจริงแค่ไหน แผนการของ CMA ทำให้กูเกิลตัดสินใจเลื่อนการปิดคุกกี้ออกไปก่อน</p>\n<p>สำหรับคนที่ไม่ได้ตามเรื่องนี้ แผนการของกูเกิลคือเลิกใช้การตามรอยด้วย third-party cookie ที่ใช้กันมายาวนาน และเปลี่ยนมาใช้ <a href=\"https://www.blognone.com/node/126866\">Privacy Sandbox</a> ที่ฝังลงในเบราว์เซอร์โดยตรง (ไม่ต้องยุ่งกับหน้าเว็บ) และเก็บหัวข้อความสนใจของผู้ใช้ (Topics API) เพื่อยิงโฆษณาบนหน้าเว็บแบบกว้างๆ แทนการยิงโฆษณาแบบระบุตัวตนแบบที่ใช้กันอยู่ในปัจจุบัน</p>\n<p><img src=\"https://www.blognone.com/sites/default/files/externals/8f17dc9b728b7e89cded80cd3309e297.png\" /></p>\n<p><img alt=\"No Description\" src=\"https://www.blognone.com/sites/default/files/externals/ad924437360b449a8fe84cd915c9d316.png\" /></p>\n<p>ที่มา - <a href=\"https://privacysandbox.com/intl/en_us/news/update-on-the-plan-for-phase-out-of-third-party-cookies-on-chrome/\">Privacy Sandbox</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/privacy-sandbox\">Privacy Sandbox</a></div><div><a href=\"/topics/browser\">Browser</a></div><div><a href=\"/topics/cma\">CMA</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94ada9469bca6098346742fe9ea6af8df0bfcb2beb2da88c255c8ccc14288197","category":"Thai"}