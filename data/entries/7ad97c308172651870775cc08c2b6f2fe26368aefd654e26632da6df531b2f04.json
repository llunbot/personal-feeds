{"title":"[ลือ] Bytedance กำลังเจรจาซื้อกิจการ Pico ผู้ผลิตเฮดเซต VR จากจีน","link":"https://www.blognone.com/node/124482","date":1630224254000,"content":"<div><div><div><p>Bloomberg รายงานโดยอ้างแหล่งข่าวที่เกี่ยวข้อง ว่า Bytedance บริษัทเจ้าของแอป TikTok กำลังอยู่ในขั้นตอนหารือเพื่อซื้อกิจการ Pico ผู้ผลิตเฮดเซต VR จากจีน เพื่อนำมาเสริมการเติบโตของธุรกิจ</p>\n<p>Pico เป็นบริษัทจากเมืองปักกิ่ง มีพนักงานอยู่ราว 300 คน มี 110 สิทธิบัตรที่เกี่ยวข้องกับเทคโนโลยี VR บริษัทจัดจำหน่ายเฮดเซต VR โดยมีช่องทางออฟไลน์ครอบคลุมมากกว่า 40 เมืองทั่วทุกทวีป</p>\n<p>แหล่งระบุว่าการเจรจายังไม่มีข้อสรุป แต่ข่าวนี้ช่วยสะท้อนว่า VR กำลังเป็นที่สนใจจากบริษัทเทคโนโลยีรายใหญ่มากขึ้น ก่อนหน้านี้ Facebook ก็ซื้อกิจการ Oculus ไป ขณะที่แอปเปิลก็มีข่าวจะผลักดัน VR อยู่ตลอด</p>\n<p>ที่มา: <a href=\"https://www.bloomberg.com/news/articles/2021-08-26/bytedance-said-to-consider-buying-chinese-vr-gear-maker-pico\">Bloomberg</a></p>\n<p><img src=\"https://www.blognone.com/sites/default/files/externals/93f37615028b0e943eb74d0d95bc6516.jpg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div><div><a href=\"/topics/virtual-reality\">Virtual Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ad97c308172651870775cc08c2b6f2fe26368aefd654e26632da6df531b2f04","category":"Thai"}