{"title":"GitHub เปิดบริการ Copilot Autofix ใช้ AI แก้ช่องโหว่ในโค้ด, โลกโอเพนซอร์สใช้งานฟรี","link":"https://www.blognone.com/node/141485","date":1723942652000,"content":"<div><div><div><p>GitHub เปิดบริการ Copilot Autofix การใช้ปัญญาประดิษฐ์ช่วยสแกนหาช่องโหว่ของโค้ด หลัง<a href=\"https://www.blognone.com/node/138824\">เปิดทดสอบมาตั้งแต่เดือนมีนาคม 2024</a> โดยตอนแรกใช้ชื่อว่า Code scanning autofix แล้วเปลี่ยนมาใช้แบรนด์ Copilot แทน</p>\n<p>ฟีเจอร์ Copilot Autofix เป็นส่วนหนึ่งของบริการสายความปลอดภัย GitHub Advanced Security (GHAS) โดยใช้เทคนิคหลายอย่างผสมผสานกัน ทั้งการใช้<a href=\"https://www.blognone.com/node/113310\">ภาษาคิวรีโค้ด CodeQL</a>, <a href=\"https://www.blognone.com/node/139721\">โมเดล GPT-4o</a> และเทคนิค heuristic ผสมกับ Copilot API สำหรับสร้างโค้ดที่แก้ไขช่องโหว่แล้ว</p>\n<p>GitHub บอกว่าหลังเปิดทดสอบช่วง public beta พบว่าฟีเจอร์นี้สามารถลดระยะเวลาแก้ไขช่องโหว่ทั่วไปลงได้ 3 เท่า เทียบกับการใช้แรงงานมนุษย์ไล่นั่งหาช่องโหว่ และหากเป็นช่องโหว่แบบเจาะจงประเภท เช่น cross-site scripting แก้ได้เร็วขึ้น 7 เท่า และ SQL injection แก้ได้เร็วขึ้น 12 เท่า</p>\n<p>นอกจากนี้ GitHub ยังประกาศเปิดฟีเจอร์ Copilot Autofix ให้โครงการโอเพนซอร์สใช้งานฟรี เริ่มตั้งแต่เดือนกันยายน 2024 เป็นต้นไป เพื่อให้คุณภาพของโค้ดโอเพนซอร์สโดยรวมปลอดภัยขึ้น ต่อยอด<a href=\"https://www.blognone.com/node/113310\">แนวทางเดิมของ GitHub ที่เปิดบริการด้านความปลอดภัยให้โลกโอเพนซอร์สใช้ฟรีอยู่แล้ว</a></p>\n<p>ที่มา - <a href=\"https://github.blog/news-insights/product-news/secure-code-more-than-three-times-faster-with-copilot-autofix/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/455701a8819ee9154fc7deab8c4c1618.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ca7096246390b91be723392b14ec6d1f.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/security\">Security</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ab670dc90893d1d0e4c1d6d7c318489218d093ec59171ed604f1c6c14c19a25","category":"Thai"}