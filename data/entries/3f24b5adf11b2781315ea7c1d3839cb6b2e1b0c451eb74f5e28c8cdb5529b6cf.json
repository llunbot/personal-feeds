{"title":"นักวิจัย Berkeley สร้างวัสดุสังเคราะห์ COF-999 ใช้ดักจับคาร์บอนในอากาศได้ดีมาก","link":"https://www.blognone.com/node/142805","date":1730100647000,"content":"<div><div><div><p>นักวิจัยจากมหาวิทยาลัยแคลิฟอร์เนียเบิร์กลีย์ (UC Berkeley) ของสหรัฐอเมริกา ประสบความสำเร็จในการสังเคราะห์วัสดุชนิดใหม่ที่มีประสิทธิภาพกักเก็บคาร์บอนในอากาศได้ดีกว่าเดิม</p>\n<p>เทคโนโลยีการกักเก็บคาร์บอน (carbon capture) ถูกพูดถึงมากขึ้นเรื่อยๆ เพื่อลดปริมาณ CO2 แก้ปัญหาเรื่องการเปลี่ยนแปลงสภาพภูมิอากาศ อย่างไรก็ตาม เทคโนโลยีการกักเก็บคาร์บอนในปัจจุบันยังทำงานได้ดีในการดูดคาร์บอนหนาแน่นจากแหล่งเดียว (เช่น ปากปล่องควันโรงงานผลิตไฟฟ้า) หากเราเอามากักเก็บ CO2 ตามท้องถนนทั่วไป มันยังทำงานได้ไม่ดีนัก</p>\n<p>เทคโนโลยีการกักเก็บคาร์บอนจากอากาศโดยตรง (direct air capture หรือ DAC) จึงเป็นความหวังของมนุษย์ในการลดปริมาณคาร์บอนในชั้นบรรยากาศลง งานวิจัยที่นำโดย Omar Yaghi ศาสตราจารย์ด้านเคมีของเบิร์กลีย์ สร้างวัสดุสังเคราะห์ชื่อ COF-999 (COF ย่อมาจาก covalent organic framework) สามารถกักเก็บคาร์บอนได้อย่างมีประสิทธิภาพสูง ใช้ผง COF-999 จำนวน 200 กรัม ดูดคาร์บอนได้ 20 กิโลกรัมในหนึ่งปี เทียบเท่ากับต้นไม้ต้นหนึ่งเลยทีเดียว</p>\n<p>เทคนิคการสร้าง COF-999 เป็นเทคโนโลยีด้านวัสดุศาสตร์ ที่ออกแบบโครงสร้างโมเลกุลให้มีที่ว่างภายในสำหรับดูดคาร์บอนมาเก็บไว้ ทีมวิจัยของ Yaghi ทดลองสร้างวัสดุชนิดต่างๆ มานานเกิน 20 ปีแล้ว เมื่อสองปีก่อนสร้างวัสดุชื่อ MOF-808 ที่ให้ประสิทธิภาพดี แต่ใช้ไปสักระยะหนึ่งแล้วโครงสร้างจะพังทลายลง ทางทีมใช้เวลา 2 ปีค้นหาสาเหตุและแก้ปัญหา จนได้ออกมาเป็น COF-999 ที่มีคุณสมบัติครบถ้วนสำหรับการทำ DAC</p>\n<p>ที่มา - <a href=\"https://news.berkeley.edu/2024/10/23/capturing-carbon-from-the-air-just-got-easier/\">Berkeley</a></p>\n<p><img alt=\"No Description\" src=\"https://www.blognone.com/sites/default/files/externals/0cb966a0c8ce0c29f6823c277138a32f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/447f7f11ca0fa6578b31a9610c08ddb8.jpg\" /></p>\n</div></div></div><div><div>Topics: </div><div><div><a href=\"/topics/carbon-capture\">Carbon Capture</a></div><div><a href=\"/topics/material\">Material</a></div><div><a href=\"/topics/science\">Science</a></div><div><a href=\"/topics/research\">Research</a></div><div><a href=\"/topics/berkeley\">Berkeley</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f24b5adf11b2781315ea7c1d3839cb6b2e1b0c451eb74f5e28c8cdb5529b6cf","category":"Thai"}