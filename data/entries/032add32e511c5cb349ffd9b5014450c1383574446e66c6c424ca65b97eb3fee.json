{"title":"Qualcomm เปลี่ยนวิธีนับรุ่น Snapdragon มาใช้เลขตัวเดียว เริ่มจาก Snapdragon 8 Gen 1","link":"https://www.blognone.com/node/125973","date":1637671794000,"content":"<div><div><div><p>Qualcomm ประกาศเปลี่ยนวิธีนับเลขรุ่นของชิป Snapdragon <a href=\"https://www.blognone.com/node/125841\">ตรงตามข่าวลือก่อนหน้านี้</a> โดยจะใช้เลขตัวเดียว ตามด้วยตัวเลข Gen แทน เริ่มจาก <strong>Snapdragon 8 Gen 1</strong> ที่จะเปิดตัว 30 พฤศจิกายนนี้เป็นรุ่นแรก</p>\n<p>การเปลี่ยนแปลงนี้ไม่ใช่เรื่องน่าแปลกใจนัก เพราะ Qualcomm ใช้วิธีนับเลขแบบนี้กับชิป Snapdragon สำหรับพีซีมาได้สักพักแล้ว เช่น <a href=\"https://www.blognone.com/node/122836\">Snapdragon 7c Gen 2</a> หรือ <a href=\"https://www.blognone.com/node/118272\">Snapdragon 8cx Gen 2</a></p>\n<p>นอกจากนี้ Qualcomm ยังประกาศปรับทิศทางของแบรนด์ Snapdragon ด้านอื่นๆ อีกเล็กน้อย ได้แก่</p>\n<ul>\n<li>เลิกวางแบรนด์ Qualcomm กับ Snapdragon คู่กัน จะใช้คำว่า Snapdragon โดดๆ แทน และโลโก้บอลไฟสีแดงจะเด่นขึ้น</li>\n<li>ใช้ระบบสีเพื่อแสดงลำดับชั้นของผลิตภัณฑ์ มีทั้งหมด 5 สีคือ Midnight, Gunmetal, Nickel, Snapdragon Red, Gold แต่ยังไม่อธิบายละเอียด บอกแค่ว่าสีทองสำหรับสินค้าพรีเมียมเท่านั้น</li>\n<li>เลิกใช้คำว่า 5G ห้อยท้ายชื่อรุ่น เพราะเป็นของสามัญไปแล้ว</li>\n</ul>\n<p>ตัวอย่างโลโก้ของ Snapdragon 888+ ตอนนี้ไม่มีคำว่า Qualcomm แล้ว เป็นคำว่า Snapdragon โดดๆ แทน (แต่ยังมี 5G) ในขณะที่ Snapdragon 888 มีคำว่า Qualcomm</p>\n<p><img src=\"https://www.blognone.com/sites/default/files/externals/bbc0b02137708371973a8fb9f60661d0.png\" /></p>\n<p><img src=\"https://www.blognone.com/sites/default/files/externals/0a108270e4ad9ec05aad8a99ca71a52e.png\" /></p>\n<p>คลิปโชว์โลโก้ใหม่ของ Snapdragon 8 โผล่มานิดนึงตอนท้าย</p>\n<p>ที่มา - <a href=\"https://www.qualcomm.com/news/onq/2021/11/22/welcome-new-era-snapdragon\">Qualcomm</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"032add32e511c5cb349ffd9b5014450c1383574446e66c6c424ca65b97eb3fee","category":"Thai"}