{"title":"Shift Up สตูดิโอผู้สร้าง Stellar Blade ขายหุ้น IPO ในตลาดหลักทรัพย์เกาหลีใต้แล้ว","link":"https://www.blognone.com/node/140853","date":1720705940000,"content":"<div><div><div><p>Shift Up สตูดิโอเกาหลี ผู้พัฒนาเกม Stellar Blade และ Nikke เข้าขายหุ้นในตลาดหลักทรัพย์โซลวันนี้เป็นวันแรก โดยราคาปิดตลาดวันแรกที่ 71,000 วอนต่อหุ้น เพิ่มขึ้น 18.33% จากราคาเปิดตัว 60,000 วอนต่อหุ้น (<a href=\"https://www.bloomberg.com/quote/462870:KS\">ราคาหุ้นล่าสุด</a>)</p>\n<p>การขายหุ้น IPO ของ Shift Up ถือเป็นการขายหุ้น IPO ของบริษัทเกมที่ใหญ่เป็นอันดับสองของเกาหลีใต้ เป็นรองแค่ <a href=\"https://www.blognone.com/node/123229\">Krafton บริษัทแม่ของ PUBG ที่ขายหุ้น IPO เมื่อปี 2021</a></p>\n<p>สตูดิโอ Shift Up ก่อตั้งในปี 2013 โดย Hyung-tae Kim ซึ่งเคยเป็นพนักงานของ NCSoft และ Kyung Rip Min ที่เคยอยู่กับ Nexon และสตูดิโอเกมมือถือ Mobil Factory โดยสตูดิโอมีได้รับเงินลงทุนจาก Tencent ซึ่งขายหุ้นออกมาในการ IPO ครั้งนี้ด้วย</p>\n<p>ผลงานเกมของบริษัทตอนนี้มีทั้งหมด 3 เกมคือ Destiny Child (2016), Goddess of Victory: Nikke (2022) และ Stellar Blade (2024)</p>\n<p>ที่มา - <a href=\"https://www.bloomberg.com/news/articles/2024-07-10/game-maker-shift-up-debuts-in-south-korea-after-320-million-ipo\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/7d3c74d32dca65d60d13d8787ba10439.jpg\" /></p>\n</div></div></div><div><div>Topics: </div><div><div><a href=\"/topics/shift-up\">Shift Up</a></div><div><a href=\"/topics/stellar-blade\">Stellar Blade</a></div><div><a href=\"/topics/ipo\">IPO</a></div><div><a href=\"/topics/games\">Games</a></div><div><a href=\"/topics/south-korea\">South Korea</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a83a3220a862a171d91da90748799cf7a5d15161dc42ed481f92f52031d30c64","category":"Thai"}