{"title":"Asus ออกอัพเดต BIOS เวอร์ชั่นใหม่ เปิดใช้ TPM อัตโนมัติ เตรียมรับ Windows 11","link":"https://www.blognone.com/node/124097","date":1628219662000,"content":"<div><div><div><p>Asus เริ่มออกอัพเดต BIOS ให้กับบนเมนบอร์ดเวอร์ชั่นต่างๆ เพื่อรองรับ Windows 11 และเปิดใช้งานชิป TPM (Trusted Platform Module) เช่น PTT ของฝั่ง Intel และ PSP fTPM ของฝั่ง AMD โดยอัตโนมัติ ผู้ใช้งานสามารถดูรายการเมนบอร์ดที่รองรับ TPM สำหรับ Windows 11 แบบเต็มได้ <a href=\"https://www.asus.com/microsite/motherboard/ASUS-motherboards-Win11-ready/\">ที่ลิงก์นี้</a></p>\n<p>Windows 11 <a href=\"https://www.blognone.com/node/123410\">ต้องการชิป TPM ขั้นต่ำ (hard floor) เวอร์ชัน 1.2 แต่แนะนำ (soft floor) เป็นเวอร์ชัน 2.0</a> แปลว่าซีพียูที่ไม่มี TPM จะไม่สามารถใช้งาน Windows 11 ได้ แต่ซีพียูส่วนใหญ่ที่มีอายุ 5-7 ปี จะมีชิป TPM มาด้วยอยู่แล้ว แค่อาจต้องเปิดใช้งานใน BIOS ด้วยตัวเองเท่านั้น</p>\n<p>การอัพเดตครั้งนี้ จะทำให้ผู้ใช้ที่ซื้อเมนบอร์ดที่มาพร้อมกับ BIOS ใหม่นี้ในอนาคต ไม่ต้องเข้าไปเปิด TPM ใช้งานเองอีกต่อไป หรือถ้าใครที่ไม่รู้ว่า TPM เข้าไปเปิดตรงไหน ก็สามารถใช้การอัพเดต BIOS เป็นการเปิดใช้ TPM โดยอัตโนมัติได้ด้วยเช่นกัน</p>\n<p>ที่มา - <a href=\"https://www.asus.com/microsite/motherboard/ASUS-motherboards-Win11-ready/\">Asus</a></p>\n<p><img src=\"https://www.blognone.com/sites/default/files/externals/b73b3a5be17ef977c99dd0dc7a424e5e.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/windows-11\">Windows 11</a></div><div><a href=\"/topics/motherboard\">Motherboard</a></div><div><a href=\"/topics/tpm\">TPM</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87c8123f2cda4ff09cc6991742fb998b30b926fb9b91df944017240b8f0a7eb7","category":"Thai"}