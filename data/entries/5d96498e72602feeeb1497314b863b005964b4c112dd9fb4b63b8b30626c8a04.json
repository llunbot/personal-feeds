{"title":"เปิดตัว Super Mario Bros. Wonder เกมมาริโอ้ 2D ภาคใหม่, แปลงร่างเป็นช้างได้","link":"https://www.blognone.com/node/134478","date":1687387619000,"content":"<div><div><div><p>นินเทนโดเปิดตัวเกม Super Mario Bros. Wonder ภาคใหม่ของ Super Mario แบบ 2D ดั้งเดิม ของใหม่ในภาคนี้คือตรา wonder seal ที่ได้แล้วจะเปลี่ยนฉากไปในรูปแบบต่างๆ เช่น ท่อขยับเคลื่อนไหวได้ และไอเทมใหม่ที่ทำให้มาริโอ้แปลงร่างเป็นช้างได้ (ถัดจากแมวในภาค 3D World ก็มาเป็นช้าง)</p>\n<p>ผู้เล่นยังสามารถเล่นเกมได้ 4 คนพร้อมกันเหมือนภาค 3D World แต่มีตัวละครใหม่เข้ามาคือเจ้าหญิง Daisy (จากภาค Mario Land) ทำให้เราสามารถเล่นเจ้าหญิงคู่ตะลุยด่านคือ Peach และ Daisy พร้อมกันได้</p>\n<p>เกมมีกำหนดขาย 20 ตุลาคม 2023 บน Nintendo Switch</p>\n<p>เกมใหม่อื่นๆ ในตระกูลมาริโอ้ที่เปิดตัวมาพร้อมกันคือ <a href=\"https://www.blognone.com/node/134474\">Super Mario RPG รีเมก, เกมใหม่เจ้าหญิง Peach, Luigi's Mansion 2 รีมาสเตอร์กราฟิก</a></p>\n<p><img alt=\"No Description\" src=\"https://www.blognone.com/sites/default/files/externals/d1e6bab96f9bedb778b3f305b9c6d547.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0ed73752b75fe76befe48dc307a6033d.jpg\" /></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d96498e72602feeeb1497314b863b005964b4c112dd9fb4b63b8b30626c8a04","category":"Thai"}