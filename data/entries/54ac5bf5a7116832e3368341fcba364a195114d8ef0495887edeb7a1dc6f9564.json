{"title":"Phil Spencer บอกซื้อ Activision Blizzard เพื่อขยายเกมมือถือ ไม่ได้ช่วยตลาดคอนโซล","link":"https://www.blognone.com/node/134552","date":1687831424000,"content":"<div><div><div><p>Phil Spencer หัวหน้าทีม Xbox ไปให้การในการไต่สวนของ FTC โดยอธิบายเหตุผลว่าไมโครซอฟท์ต้องการซื้อ Activision Blizzard เพื่อตลาดเกมบนมือถือ ไม่ได้ต้องการแข่งกับโซนี่เป็นเป้าหมายหลักของการซื้อกิจการ</p>\n<p>Spencer บอกว่าดีลนี้มีเพื่อขยายธุรกิจเกมไปยังฝั่งมือถือ เพราะธุรกิจคอนโซลในปัจจุบันของไมโครซอฟท์ยังมีสถานะเป็นเบอร์สามของตลาด ทำกำไรได้ยากมาก ไมโครซอฟท์จึงอยากมองภาพใหญ่กว่าไปยังเกมมือถือ ซึ่งเป็นแพลตฟอร์มเกมที่ใหญ่ที่สุดในโลกต่างหาก</p>\n<p>เขาบอกว่าดีล Activision จะไม่ช่วยให้ไมโครซอฟท์มีส่วนแบ่งตลาดคอนโซลมากขึ้น และไม่ได้ช่วยให้ขยับขึ้นจากเบอร์สามได้เลย</p>\n<p>หลักฐานสนับสนุนเรื่องนี้คงเป็นข้อมูลว่า<a href=\"https://www.blognone.com/node/134526\">ไมโครซอฟท์เคยสนใจซื้อ Zynga</a> แต่สุดท้ายไม่ได้ซื้อเพราะมองว่า Zynga ในตอนนั้นมีขนาดใหญ่ไม่มากพอ และเปลี่ยนเป้าหมายไปสนใจ Activision Blizzard แทน</p>\n<p>Activision Blizzard มีธุรกิจเกมมือถือ King ที่เป็นเจ้าของแฟรนไชส์ดังอย่าง Candy Crush Saga รวมถึงเริ่มแตกแขนงเกมดังฝั่ง Activision Blizzard ไปสู่เกมมือถือแล้ว เช่น <a href=\"https://www.blognone.com/node/112278\">Call of Duty Mobile</a> และ <a href=\"https://www.blognone.com/node/128800\">Diablo Immortal</a></p>\n<p><img src=\"https://www.blognone.com/sites/default/files/externals/035d67487144ecdab7120fc6ec59af1a.jpg\" alt /></p>\n<p>ที่มา - <a href=\"https://www.theverge.com/2023/6/24/23772314/ftc-microsoft-day-two-hearing-summary-xbox-console-wars-sony-playstation-call-of-duty\">The Verge</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/phil-spencer\">Phil Spencer</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/ftc\">FTC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54ac5bf5a7116832e3368341fcba364a195114d8ef0495887edeb7a1dc6f9564","category":"Thai"}