{"title":"หน่วยงานอินเดียเผย แอปเรียกรถแท็กซี่ตั้งราคาบน iPhone แพงกว่า Android แม้เป็นเส้นทางเดียวกัน - Uber ปฏิเสธเรื่องนี้","link":"https://www.blognone.com/node/144311","date":1737823533000,"content":"<div><div><div><p>เรื่องมีอยู่ว่า Pralhad Joshi หัวหน้าหน่วยงานคุ้มครองผู้บริโภคในอินเดีย <a href=\"https://x.com/JoshiPralhad/status/1882338956638880082\">เปิดเผย</a>ว่าทางหน่วยงานได้แจ้งเตือนบริษัทผู้ให้บริการแอปเรียกรถแท็กซี่ทั้ง Uber และ Ola ที่เป็นผู้ให้บริการรายใหญ่ในประเทศ ให้หยุดการทำราคาแยกกันสองระบบหลังตรวจสอบพบ</p>\n<p>ก่อนหน้านี้มีรายงานจากสื่อท้องถิ่นอินเดีย พบว่าแอปเรียกรถแท็กซี่เหล่านี้ใช้วิธีตั้งราคาสำหรับผู้ใช้ iPhone สูงกว่า แม้เป็นเส้นทางเดียวกันเวลาเดียวกัน เมื่อเทียบกับราคาที่แสดงบนแอปของคนใช้ Android ทำให้หน่วยงานกำกับดูแลของอินเดียลงมาสอบสวน และสั่งให้ตรวจสอบแอปลักษณะเดียวกัน เช่น บริการสั่งอาหาร จองบัตรชมกิจกรรม ว่าใช้วิธีตั้งราคาสองแบบเช่นนี้ด้วยหรือไม่</p>\n<p>โฆษกของ Uber ชี้แจงว่าบริษัทไม่เคยตั้งราคาค่าบริการโดยนำระบบปฏิบัติการโทรศัพท์มาเป็นปัจจัยคำนวณด้วย ซึ่งบริษัทจะหารือกับหน่วยงานกำกับดูแลต่อในรายละเอียด</p>\n<p>ที่มา: <a href=\"https://www.reuters.com/business/autos-transportation/india-sends-notices-ride-hailing-apps-ola-uber-over-differential-pricing-2025-01-23/\">Reuters</a> ภาพ <a href=\"https://www.uber.com/en-IN/newsroom/uber-joins-hands-with-tata-motors-for-25000-evs/\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/4d849e43e09085ea149b189b7f1c9fe7.jpeg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/uber\">Uber</a></div><div><a href=\"/topics/ride-hailing\">Ride-Hailing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5b689a7f65c7f34150a01a2f8a862f0d69ffb62ad9beb013aac90cb02b97ee7","category":"Thai"}