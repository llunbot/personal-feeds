{"title":"Apple บอกชิป C1 สำหรับ 5G เป็นเพียงการเริ่มต้น ซึ่งยังพัฒนาได้อีกมาก","link":"https://www.blognone.com/node/144835","date":1740123402000,"content":"<div><div><div><p>Johny Srouji รองประธานอาวุโสฝ่ายเทคโนโลยีฮาร์ดแวร์ของแอปเปิล ให้สัมภาษณ์กับ Reuters เกี่ยวกับชิป <a href=\"https://www.blognone.com/node/144793\">Apple C1</a> ที่พัฒนาออกแบบขึ้นเองสำหรับการเชื่อมต่อเครือข่ายโทรศัพท์มือถือ 5G เพื่อลดการพึงพาชิปของ Qualcomm ที่ใช้มาตลอด โดยเริ่มที่ <a href=\"https://www.blognone.com/node/144792\">iPhone 16e</a> เป็นรุ่นแรก</p>\n<p>Srouji บอกว่า C1 ไม่ใช่ชิปที่พัฒนาเพื่อทดแทนชิปจากผู้ผลิตเดิมเท่านั้น แต่คือการเริ่มต้น เพราะแอปเปิลมีแผนพัฒนาเทคโนโลยีใหม่ใส่เข้าไปต่อเนื่อง ทำให้แตกต่างไปจากคู่แข่ง เพราะชิปทั้งหมดที่ทำงานร่วมกันเป็นของแอปเปิลเอง โดยไม่ได้เน้นการใช้เทคโนโลยีก้าวหน้าที่สุดเพื่อไปแข่งกับชิปโมเด็มของผู้ผลิตรายอื่น</p>\n<p>ตัวอย่างที่ Srouji ยกมากรณีเครือข่ายโทรศัพท์มีความหนาแน่น ช้า ชิป C1 สามารถส่งข้อมูลปัญหานี้ไปให้ชิปหลักของ iPhone เพื่้อจัดลำดับการประมวลผลใหม่ ให้ส่วนที่ต่อกับผู้ใช้งานโดยตรงแสดงผลก่อนส่วนอื่น ทำให้ประสบการณ์ใช้งานยังดี เป็นต้น</p>\n<p>ชิป C1 ถูกทดสอบการใช้งานกับผู้ให้บริการเครือข่ายโทรศัพท์มือถือกว่า 180 ราย ใน 55 ประเทศ เพื่อให้รองรับการเชื่อมต่อครอบคลุม อย่างไรก็ตามแม้ C1 จะรองรับการเชื่อมต่อ 5G แต่ยังขาดเทคโนโลยี 5G แบบ mmWave ซึ่งมีในชิป Qualcomm จึงอาจเป็นคำตอบว่าทำไมแอปเปิลยังไม่เลือกใส่ C1 กับ iPhone รุ่นบนในตอนนี้</p>\n<p>แอปเปิลยังชี้แจงประเด็นที่มีคนตั้งข้อสังเกตว่า iPhone 16e ไม่มี MagSafe อาจเพราะชิป C1 แตกต่างจากชิป Qualcomm ที่ประสิทธิภาพลดลงเมื่อชาร์จ MagSafe โดยยืนยันว่าไม่เกี่ยวกัน</p>\n<p>ที่มา: <a href=\"https://www.reuters.com/technology/apple-reveals-first-custom-modem-chip-shifting-away-qualcomm-2025-02-19/\">Reuters</a> และ <a href=\"https://www.macworld.com/article/2614585/iphone-16e-without-magsafe-apple-modem-c1-is-the-reason.html\">MacWorld</a></p>\n<p><img src=\"https://www.blognone.com/sites/default/files/externals/7482d0713109256d476842fd85d5d484.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/5g\">5G</a></div><div><a href=\"/topics/modem\">Modem</a></div><div><a href=\"/topics/apple-silicon\">Apple Silicon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ada22482168fe26e76d5833108540a1280c2c715c0649ff6f94b4075ce84caec","category":"Thai"}