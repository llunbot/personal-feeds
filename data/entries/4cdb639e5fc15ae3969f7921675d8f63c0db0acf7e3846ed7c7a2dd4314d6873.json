{"title":"2023 เป็นปีแรกที่ Apple ไม่มี iPad รุ่นใหม่ออกมาเลย จากที่มีรุ่นใหม่ออกมาตลอด 12 ปี","link":"https://www.blognone.com/node/137454","date":1704205102000,"content":"<div><div><div><p>ถึงแม้จะผ่านปี 2023 ไปแล้ว และคนที่รอมาตลอดก็คงทราบกันดีว่าในปีที่ผ่านมา แอปเปิลไม่ได้ออก iPad รุ่นใหม่มาเลย จากที่ปกติต้องมีอัพเดตบ้างอย่างน้อยสักรุ่นทุกปี ซึ่งถือเป็นปีแรกนับตั้งแต่ iPad รุ่นแรกเปิดตัวในปี 2010</p>\n<p>อย่างไรมีสินค้า<strong>เกี่ยวกับ</strong> iPad ที่ออกรุ่นใหม่ในปี 2023 นั่นคือ <a href=\"https://www.blognone.com/node/136271\">Apple Pencil พอร์ต USB-C</a> ที่ขายถูกกว่า Pencil ทุกรุ่น ... มีแค่นั้นจริง ๆ</p>\n<p>การไม่มี iPad รุ่นใหม่ออกมาเลยในปีที่แล้วสำหรับแอปเปิล มีความสำคัญเพราะแอปเปิลเป็นผู้นำส่วนแบ่งยอดขายในตลาดแท็บเล็ตมาโดยตลอด การออกรุ่นใหม่อย่างน้อยทุกปีก็ช่วยรักษาสถานะนี้ไว้อย่างแข็งแกร่ง การเลือกไม่ออกสินค้ารุ่นใหม่เลย ก็อาจสะท้อนมุมมองหรือกลยุทธ์ของแอปเปิลต่อ iPad ที่เปลี่ยนไป ทั้งการมีผู้ใช้งานเพิ่มเป็นจำนวนมากนับตั้งแต่การระบาดของโควิด 19 ประกอบกับ iPad เป็นสินค้าที่ผู้ใช้งานอัพเกรดไปรุ่นใหม่ช้า ตามข่าวที่มีออกมาตลอดปี</p>\n<p>ตามข่าวลือล่าสุด แผนการออก iPad ปี 2024 จะมาแบบยกเครื่องทุกรุ่น ทั้ง <a href=\"https://www.blognone.com/node/137116\">iPad Pro ชิป M3 จอ OLED</a>, <a href=\"https://www.blognone.com/node/137177\">iPad Air สองขนาด</a>หน้าจอ รวมถึง iPad รุ่นอื่นที่มีอัพเกรดสเป็กด้วยเช่นกัน</p>\n<p>ที่มา: <a href=\"https://www.macrumors.com/2024/01/01/apple-just-broke-a-tradition-it-held-for-12-years/\">MacRumors</a></p>\n<p><img src=\"https://www.blognone.com/sites/default/files/externals/50664e4d56925665a7bbc00a43c7a848.jpg\" /></p>\n<p>ไทม์ไลน์สำคัญของการเปิดตัว iPad ในช่วง 12 ปี ที่ผ่านมา</p>\n<ul>\n<li>2010 - <a href=\"https://www.blognone.com/node/14827\">เปิดตัว iPad รุ่นแรก</a></li>\n<li>2012 - <a href=\"https://www.blognone.com/node/37395\">iPad mini รุ่นแรก</a></li>\n<li>2013 - <a href=\"https://www.blognone.com/node/50115\">iPad Air รุ่นแรก</a></li>\n<li>2015 - ออก <a href=\"https://www.blognone.com/node/72274\">iPad Pro รุ่นแรก</a> จอ 12.9 นิ้ว</li>\n<li>2018 - iPad Pro ปรับมา<a href=\"https://www.blognone.com/node/106150\">เปิดตัวคู่กันสองขนาดจอ</a> 11 นิ้ว และ 12.9 นิ้ว หลังรุ่นจอเล็กปรับขนาดทุกปี</li>\n</ul>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad\">iPad</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-mini\">iPad mini</a></div><div><a href=\"/topics/ipad-air\">iPad Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cdb639e5fc15ae3969f7921675d8f63c0db0acf7e3846ed7c7a2dd4314d6873","category":"Thai"}