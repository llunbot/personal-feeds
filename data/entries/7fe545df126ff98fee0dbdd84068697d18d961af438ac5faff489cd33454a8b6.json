{"title":"[ลือ] OpenAI เตรียมเปิดตัว Strawberry - AI ที่เน้นการคิดแบบเป็นเหตุเป็นผล ในอีก 2 สัปดาห์","link":"https://www.blognone.com/node/141947","date":1726014323000,"content":"<div><div><div><p>มีรายงานจาก <a href=\"https://www.theinformation.com/articles/new-details-on-openais-strawberry-apples-siri-makeover-larry-ellison-doubles-down-on-data-centers\">The Information</a> อ้างแหล่งข่าวใน OpenAI บอกว่าบริษัทเตรียมเปิดตัวความสามารถเพิ่มเติมใน ChatGPT ซึ่ง<a href=\"https://www.blognone.com/node/140874\">มีข่าวออกมาก่อนหน้านี้</a>ในชื่อ Strawberry ที่เป็นปัญญาประดิษฐ์เน้นการคิดแบบเป็นเหตุเป็นผล สำหรับคำถามด้านคณิตศาสตร์-วิทยาศาสตร์</p>\n<p>ความสามารถใหม่ใน ChatGPT นี้ คาดว่าจะเปิดให้ใช้งานในอีกสองสัปดาห์ แต่ยังไม่มีรายละเอียดชัดเจนว่าผู้ใช้งานจะได้ใช้ Strawberry ในรูปแบบใด ต้องจ่ายเงินเพิ่มหรือไม่</p>\n<p>การทำงานของ Strawberry แตกต่างจากแชทบอตสนทนาอื่นเพราะปัญญาประดิษฐ์นี้จะคิดคำนวณก่อน แล้วจึงเริ่มตอบคำถาม ข้อมูลที่มีตอนนี้ระบุว่ายังรองรับเฉพาะข้อความตัวหนังสือ และให้คำตอบเป็นตัวหนังสือเท่านั้น จึงยังไม่ใช่โมเดล AI แบบสื่อผสมผสาน (Multimodal)</p>\n<p>OpenAI ปฏิเสธที่จะให้ความเห็นต่อรายงานข่าวนี้</p>\n<p>ที่มา: <a href=\"https://www.androidauthority.com/chatgpt-strawberry-launch-september-3480750/\">Android Authority</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fe545df126ff98fee0dbdd84068697d18d961af438ac5faff489cd33454a8b6","category":"Thai"}