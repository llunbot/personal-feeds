{"title":"GitHub Copilot Chat ใส่ภาพในช่องแชทได้แล้ว ให้ AI อธิบาย-สร้างโค้ดจากภาพได้","link":"https://www.blognone.com/node/144966","date":1740666876000,"content":"<div><div><div><p>ไมโครซอฟท์เพิ่มฟีเจอร์เล็กๆ ให้กับ GitHub Copilot ปัญญาประดิษฐ์ช่วยเขียนโค้ด โดยฟีเจอร์ Copilot Chat รองรับการใส่รูปภาพในช่องแชทแล้ว เราสามารถแปะภาพจาก clipboard หรือไฟล์ภาพ PNG, JPG, GIF เพื่อใช้โมเดล vision ทำความเข้าใจภาพ ประกอบกับคำสั่งใน prompt ได้ (ตัวโมเดลเป็น GTP-4o)</p>\n<p>ตัวอย่างที่ไมโครซอฟท์นำมาโชว์คือภาพของเกม breakout แล้วให้ Copilot บอกวิธีเขียนโค้ดสร้างเกมลักษณะนี้ขึ้นมา หรือจะนำภาพข้อความ error เข้ามาถาม Copilot ก็ได้เช่นกัน</p>\n<p>ฟีเจอร์นี้เปิดใช้แล้วใน Visual Studio 17.13 Preview</p>\n<p>ที่มา - <a href=\"https://devblogs.microsoft.com/visualstudio/attach-images-in-github-copilot-chat/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d0920906474d2412fb36f63e9afa571e.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/visual-studio\">Visual Studio</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft-copilot\">Microsoft Copilot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8815e6d46000398734d0e962e859a9e9443ed7a3d93bd184bcf11ac2cc7b9f23","category":"Thai"}