{"title":"หัวหน้าสตูดิโอ Xbox บอกระยะเวลาพัฒนาเกมเพิ่มจาก 2-3 ปีเป็น 4-6 ปี แฟนๆ โปรดเข้าใจ","link":"https://www.blognone.com/node/134342","date":1686724620000,"content":"<div><div><div><p>Matt Booty หัวหน้า Xbox Game Studios ที่รับผิดชอบสตูดิโอเกมทั้งหมดของไมโครซอฟท์ ให้สัมภาษณ์กับเว็บไซต์ Axios ชี้ทิศทางของอุตสาหกรรมเกมในตอนนี้ว่า ค่าเฉลี่ยของระยะเวลาพัฒนาเกมอยู่ที่ 4-6 ปีต่อเกมแล้ว เพิ่มขึ้นจากค่าเฉลี่ย 2-3 ปีในอดีต ซึ่งเป็นสิ่งที่แฟนเกมต้องทำความเข้าใจด้วย</p>\n<p>Booty ชี้ว่าสตูดิโอเกมใหญ่ๆ เคยออกเกมได้ 2-3 เกมต่อระยะเวลาทุก 10 ปี แต่ปัจจุบันไม่เป็นแบบนั้นแล้ว ถ้าทำได้ 2 เกมต่อทุก 10 ปีถือว่าโชคดีมากแล้ว</p>\n<p>เหตุผลมาจากความซับซ้อนของเกมสมัยใหม่ที่เพิ่มจากเดิมมาก เพราะต้องตอบโจทย์เรื่องกราฟิกความละเอียด 4K หรือระบบแสงภายในเกม อีกด้านคือความคาดหวังของเกมเมอร์ก็สูงขึ้นด้วยว่าเกมต้องมีมาตรฐานกราฟิกที่ดีขึ้น</p>\n<p>Booty บอกว่าเกมเล็กๆ จากสตูดิโออินดี้อาจอยู่นอกเกณฑ์นี้ และอาจใช้เวลาพัฒนาเกมต่อปีเพียงปีเดียวก็สำเร็จได้</p>\n<p>Matt Booty ไม่ใช่คนแรกที่ออกมาพูดเรื่องนี้ เพราะก่อนหน้านี้ <a href=\"https://www.blognone.com/node/124618\">Shawn Layden อดีตประธาน SIE Worldwide Studios เคยออกมาวิจารณ์เรื่องต้นทุนพัฒนาเกมใหญ่ๆ ที่แพงขึ้นเรื่อยๆ จนแตะ 200 ล้านดอลลาร์</a> ว่าไม่ใช่สิ่งที่ยั่งยืน</p>\n<p>ที่มา - <a href=\"https://www.axios.com/newsletters/axios-gaming\">Axios</a> via <a href=\"https://www.videogameschronicle.com/news/xbox-game-studios-chief-says-people-need-to-realise-games-now-take-4-6-years-to-make/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/458c91bf0477074f9d78b8fd563f1733.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e22b35ccf6beb1ea0ebb60834d67b3cc0d1002faeb3935496e6984ba4e21935","category":"Thai"}