{"title":"Houseparty แอปวิดีโอคอลของ Epic Games ประกาศปิดตัว ตุลาคมนี้","link":"https://www.blognone.com/node/124693","date":1631284444000,"content":"<div><div><div><p>Houseparty แอปวิดีโอโซเชียลที่ Epic Games ซื้อกิจการไปเมื่อปี 2019 และเป็นหนึ่งใน<a href=\"https://www.blognone.com/node/115573\">แอปยอดนิยม</a>ในช่วงการระบาดของโควิด 19 ปีที่แล้ว ได้ประกาศเตรียมปิดให้บริการ ในเดือนตุลาคมนี้ โดยตัวแอปได้ถอดออกจาก App Store และ Play Store แล้ว ผู้ใช้งานปัจจุบันจะยังใช้งานได้ต่อไปจนกว่าจะถึงกำหนดปิดตัว</p>\n<p>การปิดตัวของ Houseparty นี้ มีผลรวมถึง Fortnite Mode ที่เชื่อมต่อการคุยผ่านวิดีโอไปยังเกม Fortnite ด้วย</p>\n<p>Epic Games บอกว่าทีมนักพัฒนาของ Houseparty ตอนนี้กำลังพัฒนาเครื่องมือสำหรับการติดต่อพูดคุยกับในแบบ metaverse ผ่านเกมในเครือของบริษัท จึงน่าจะบอกทิศทางในอนาคตที่ Epic Games มองไว้ได้พอสมควร</p>\n<p>ที่มา: <a href=\"https://houseparty.com/blog/saying-goodbye-to-houseparty/\">Houseparty</a></p>\n<p><img src=\"https://www.blognone.com/sites/default/files/externals/c437d04fb0585bcfebb1fa938623fc8c.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/social\">Social</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b17397d1daee0d75e9fc69cb67d10534c5d704f5592f00d3569d91904357db8","category":"Thai"}