{"title":"AIS Fibre เผยเทรนด์ WFH ทำแต่ละบ้านใช้อุปกรณ์เฉลี่ยเป็นสิบเครื่อง","link":"https://www.blognone.com/node/124738","date":1631600694000,"content":"<div><div><div><p>AIS Fibre นำโดย นายกิตติ งามเจตนรมย์ หัวหน้าฝ่ายงานบริหารธุรกิจฟิกซ์ บรอดแบนด์ AIS แถลงภาพรวมตลาดอินเทอร์เน็ตบ้าน กลยุทธ์การดำเนินธุรกิจ รวมทั้งเผยข้อมูลพฤติกรรมผู้ใช้งานในช่วงโรคระบาดหลายอย่าง</p>\n<p>จากข้อมูลการใช้งานอินเทอร์เน็ตบน AIS Fibre พบเทรนด์การใช้งาน ที่เพิ่มขึ้นกว่า 40% ในช่วงการแพร่ระบาดของ COVID-19 ทั้ง 3 ระลอก จำนวนอุปกรณ์ที่ใช้งานในแต่ละบ้านก็เพิ่มขึ้น โดยเฉลี่ยในแต่ละบ้านจะใช้งาน 10 อุปกรณ์</p>\n<p><img src=\"//i.imgur.com/Uo78jQi.png”\" /></p>\n<p>ด้านพฤติกรรมการใช้งาน พบเทรนด์หลักๆ คือการใช้งานแอปพลิเคชั่นการประชุม, การสตรีมมิ่งคอนเทนต์, เล่นเกม, ซื้อของออนไลน์และสั่งอาหารจากบริการ food delivery</p>\n<p>จากข้อมูลเฉพาะบน AIS Fibre พบว่ามีปริมาณการใช้งาน AIS Play สูงที่สุด ส่วนหนึ่งเพราะเป็นบริการที่พ่วงมาด้วยกัน รองลงมาเป็น YouTube, Netflix, Facebook, TikTok</p>\n<p><img src=\"//i.imgur.com/xECGGpi.png”\" /></p>\n<p>ด้านแอปพลิเคชันเพื่อการประชุมและเรียนออนไลน์ พบว่า Google Meet มีการใช้งานสูงสุด รองลงมาเป็น Zoom, Microsoft Teams, Web Ex</p>\n<p><img src=\"//i.imgur.com/xijBx61.png”\" /></p>\n<p>ด้านภาพรวมการใช้งาน AIS Fibre นายกิตติ กล่าวว่า “ภายในระยะเวลาไม่กี่ปีที่ AIS Fibre ลงสนามตลาดเน็ตบ้าน สามารถขึ้นมาอยู่ในกลุ่มผู้นำได้สำเร็จ ให้บริการลูกค้าไปแล้วกว่า 1.53 ล้านครัวเรือน และยังเพิ่มขึ้นอย่างต่อเนื่อง สะท้อนจากยอดขายเติบโต 21% เมื่อเทียบกับช่วงเดียวกันกับปีที่แล้ว เป็นผู้เล่นที่มีการเติบโตเหนือกว่าตลาด</p>\n<p>สำหรับกลยุทธ์ในตลาดเน็ตบ้าน AIS เตรียมขับเคลื่อน Service Innovation  เตรียมบุคลากรให้พร้อมรองรับความต้องการตั้งแต่การขายไปจนถึงการติดตั้ง ภายใต้ 3 มาตรฐานคือ แก้ปัญหาภายใน 24 ชม.,  การติดตั้งเร็ว และ ช่างนัดตรงต่อเวลาทั้งการติดตั้ง การให้บริการ หรือการเข้าไปดูแลเพื่อแก้ไขปัญหาการใช้งานในทุกกรณี</p>\n<p><img src=\"https://www.blognone.com/sites/default/files/externals/4f5f0e9a1e8c9cc41f8af9fa4d03c8cc.png\" /></p>\n<p>ที่มา - งานแถลงข่าว</p>\n</div></div></div><div><div>Topics: </div><div><div><a href=\"/topics/ais-fibre\">AIS Fibre</a></div><div><a href=\"/topics/ais\">AIS</a></div><div><a href=\"/topics/broadband\">Broadband</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9f82c0a8c7b352d4fad13a9b9314c35ec5c0f084814ec0210418eb9f4903ecf","category":"Thai"}