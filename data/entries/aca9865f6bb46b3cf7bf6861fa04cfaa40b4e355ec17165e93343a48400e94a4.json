{"title":"Phil Spencer บอกการมี Xbox Series S ช่วยให้พอร์ตเกมกับเครื่องพกพาได้ง่ายขึ้น","link":"https://www.blognone.com/node/144357","date":1738049570000,"content":"<div><div><div><p>Phil Spencer ซีอีโอ Microsoft Gaming ช่วงนี้ขยันเดินสายออกสื่อ ล่าสุดไปออกรายการช่อง Destin มีประเด็นน่าสนใจ เขาถูกถามว่านโยบายการแยก Xbox Series S ออกจาก Series X ที่ถูก<a href=\"https://www.blognone.com/node/120962\">นักพัฒนาเกมวิจารณ์ว่าสเปกจำกัด</a> <a href=\"https://www.blognone.com/node/136150\">ทำเกมลงยากเพราะต้องบีบทรัพยากร</a> จนกลายเป็นปัญหากับหลายๆ เกมที่พลอยไม่ลง Xbox ไปเลย จะถูกยกเลิกหรือไม่</p>\n<p>คำตอบของ Spencer บอกว่าตัวเขาคิดในทางตรงข้าม เพราะการมี Xbox Series S ที่สเปกต่ำกว่ากลับเป็นประโยชน์มากกว่าด้วยซ้ำ โดยเฉพาะในยุคเครื่องเกมพกพา ที่ตลาดมี Nintendo Switch, Steam Deck, ROG Ally ที่มีข้อจำกัดด้านแบตเตอรี่ ทำให้ Xbox Series S ที่มีสเปกใกล้เคียงกัน สามารถพอร์ตเกมข้ามไปมาระหว่างกันได้ง่ายกว่า กลายเป็นประโยชน์กับแพลตฟอร์ม</p>\n<p>นอกจากนี้ Spencer ยังชี้ว่าเอนจินเกมยุคปัจจุบันช่วยแก้ปัญหาเรื่องสเปกเครื่องที่แตกต่างหลากหลายไปได้มากแล้ว ทุกวันนี้เขาเล่นเกม Indiana Jones and the Great Circle บนเครื่อง Series S ซึ่งก็ให้ประสบการณ์การเล่นที่ดี พิสูจน์ว่า Series S รองรับการเล่นเกมในเจ็นปัจจุบันได้สบาย</p>\n<p>ที่มา - <a href=\"https://www.gamespot.com/articles/xbox-series-s-parity-clause-is-staying-put-phil-spencer-says/1100-6529050/?ftag=CAD-01-10abi2f\">Gamespot</a></p>\n<p><img src=\"https://www.blognone.com/sites/default/files/externals/9b778a758640792c71d0191444765750.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/xbox\">Xbox</a></div><div><a href=\"/topics/phil-spencer\">Phil Spencer</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aca9865f6bb46b3cf7bf6861fa04cfaa40b4e355ec17165e93343a48400e94a4","category":"Thai"}