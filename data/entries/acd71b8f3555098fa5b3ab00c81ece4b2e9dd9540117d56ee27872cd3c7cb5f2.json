{"title":"เปิดตัวมือถือเกมมิ่ง ROG Phone 8 และ 8 Pro ดีไซน์ใหม่เบาบางลง ใช้ AI ช่วยเล่นเกมได้","link":"https://www.blognone.com/node/137617","date":1704968448000,"content":"<div><div><div><p>ASUS เปิดตัว ROG Phone 8 Series อย่างเป็นทางการแบ่งเป็น 3 รุ่นย่อยได้แก่ ROG Phone 8, 8 Pro และ 8 Pro Edition โดยครั้งนี้ ASUS ปรับดีไซน์เครื่องใหม่หมดนับตั้งแต่ปี 2018 ภายใต้แนวคิด Beyond Gaming ที่เน้นตอบโจทย์ 3 กลุ่มผู้ใช้งานคือ เกมเมอร์, สตรีมเมอร์ และครีเอเตอร์</p>\n<p>ดีไซน์ใหม่ของเครื่องลดความเป็นเกมมิ่งทำให้ขนาดเครื่องเพรียวบางน้ำหนักเบาเพียง 225 กรัม เล็กลง 17% เพรียวขึ้น 15% เปลี่ยนหน้าจอแบบไร้ติ่งเป็นแบบเจาะรู และได้รับมาตรฐานทนน้ำทนฝุ่น IP68 ตัวแรกในตลาดมือถือเกมมิ่ง (รุ่นก่อนได้ IP54)</p>\n<p>จุดที่แตกต่างกันของ ROG Phone 8 ทั้ง 3 รุ่นย่อยคือแรม, ความจุ, สีสันตัวเครื่อง และไฟ LED ด้านหลัง โดย ROG Phone 8 ได้ไฟ RGB ธรรมดา ส่วนรุ่น 8 Pro และ 8 Pro Edition จะมาพร้อม AniMe Vision ที่จะมีไฟ Mini-LED จำนวน 341 ดวงอยู่ด้านหลังเครื่อง รองรับการแสดงผลแอนิเมชั่นมากกว่า 20 แบบ</p>\n<p><img alt=\"No Description\" src=\"https://www.blognone.com/sites/default/files/externals/c5b12286d4d720ae52419eddf1400677.jpg\" /></p>\n<p>ROG Phone 8 Series มีสเปคคร่าว ๆ ดังนี้</p>\n<ul>\n<li>จอ AMOLED แบบ LTPO ขนาด 6.78 นิ้ว</li>\n<li>ความละเอียด FHD+</li>\n<li>รีเฟรชเรทสูงสุด 165Hz รองรับรีเฟรชเรทแบบผันแปร 1 – 120Hz</li>\n<li>อัตราตอบสนองการสัมผัส 720Hz</li>\n<li>รองรับความสว่างสูงสุด 2500 nits</li>\n<li>107.37% DCI-P3 / 145.65% sRGB / 103.16% NTSC</li>\n<li>เคลือบด้วยฟิล์มกระจก ​​Gorilla Glass Victus 2</li>\n<li>ชิป Snapdragon 8 Gen 3</li>\n<li>แรมแบบ LRDDR5x 12GB / 16GB / 24GB</li>\n<li>ความจุ UFS 4.0 ขนาด 256GB / 512GB / 1TB</li>\n<li>กล้องหลัก 50MP (f/1.9), เซนเซอร์ IMX890, ระบบกันสั่น 6 แกน Hybrid Gimbal Stabilizer 3.0</li>\n<li>กล้อง Ultrawide 12MP (f/2.2), เลนส์ free-form</li>\n<li>กล้อง Telephoto 32MP (f/2.4), ซูม 3 เท่า (ดิจิทัลซูมได้ 10 เท่า), ระบบกันสั่น OIS, รองรับ pixel binning 1.4um ที่ 8MP</li>\n<li>กล้องหน้า 32MP, เซนเซอร์ RGBW, รองรับ pixel binning 1.4um ที่ 8MP</li>\n<li>รองรับ 5G, Bluetooth 5.3, NFC และ Wi-Fi 7</li>\n<li>แบตเตอรี่ 5500mAh รองรับชาร์จไว 65W และไร้สาย 15W</li>\n</ul>\n<p><img alt=\"No Description\" src=\"https://www.blognone.com/sites/default/files/externals/0de06567928d6ec748133cd012192411.jpg\" /></p>\n<p>นอกจากนี้ ROG Phone 8 Series ยังนำ AI มาใส่ในซอฟต์แวร์ของเครื่องดังนี้</p>\n<ul>\n<li><strong>X Sense 2.0</strong> ช่วยเล่นเกม สามารถเก็บของอัตโนมัติ, วิ่งอัตโนมัติ, เร่งความเร็วหรือข้ามบทสนทนาอัตโนมัติ, หนีอัตโนมัติ</li>\n<li><strong>X Capture</strong> บันทึกหน้าจออัตโนมัติโดยใช้ AI วิเคราะห์ช่วงเวลาสำคัญของเกมเมอร์</li>\n<li><strong>Background Mode</strong> เหมาะสำหรับเกมที่มีระบบ Auto Combat เปิดเกมไว้เบื้องหลังระหว่างเราเล่นเกมอื่นได้</li>\n<li><strong>AI Grabber</strong> ใช้ AI ตรวจจับคีย์เวิร์ดต่าง ๆ ในเกม และแปลงเป็นตัวหนังสือเพื่อให้ไปค้นหาวิธีผ่านในอินเตอร์เน็ตต่อได้</li>\n</ul>\n<p>สำหรับราคา และวันจำหน่ายในไทยอย่างเป็นทางการในไทยคงต้องรอทาง ASUS ประเทศไทยประกาศอีกที</p>\n<p>ที่มา - ASUS <a href=\"https://rog.asus.com/phones/rog-phone-8/\">1</a> และ <a href=\"https://rog.asus.com/articles/smartphones/the-rog-phone-8-and-rog-phone-8-pro-beyond-gaming-with-a-slim-new-design/\">2</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acd71b8f3555098fa5b3ab00c81ece4b2e9dd9540117d56ee27872cd3c7cb5f2","category":"Thai"}