{"title":"Kojima Productions ร่วมมือกับ A24 สร้างภาพยนตร์ Death Stranding ฉบับคนแสดง","link":"https://www.blognone.com/node/137235","date":1702563661000,"content":"<div><div><div><p>Kojima Productions ร่วมมือกับ A24 สตูดิโอสร้างภาพยนตร์ขวัญใจนักวิจารณ์ประกาศสร้าง Death Stranding ฉบับภาพยนตร์คนแสดงอย่างเป็นทางการ โดยยังไม่มีรายละเอียดใด ๆ เพิ่มเติมว่าภาพยนตร์เรื่องดังกล่าวจะนำแสดงโดยใคร และใครจะมาเป็นผู้กำกับภาพยนตร์</p>\n<p>Hideo Kojima กล่าวว่าตัวเขาจะมีส่วนร่วมกับภาพยนตร์เรื่องนี้อย่างลึกซึ้ง ในส่วนของการสร้าง, แนะนำ, วางแผน, งานดีไซน์ และการดัดแปลงเนื้อหาจากเกมมาเป็นภาพยนตร์ แต่ยืนยันว่าตัวเขาจะไม่กำกับภาพยนตร์เรื่องนี้</p>\n<p>A24 เป็นสตูดิโอสร้างภพายนตร์ขนาดเล็กที่ก่อตั้งเมื่อปี 2012 มีผลงานเด่น ๆ จากภาพยนตร์เรื่อง Ex Machina, The Witch, Moonlight, Lady Bird, Hereditary, Midsommar และ Everything Everywhere All at Once</p>\n<p><img src=\"https://www.blognone.com/sites/default/files/externals/d29af6147b7644a884df7d71f608ec79.jpg\" /></p>\n<p>ด้าน A24 ก็ปล่อยเสื้อลายใหม่ที่มีลวดลายแบบ Death Stranding ซ้อนกับโลโก้ของ A24 มาขายในราคา 40 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/623e342e92a531c5034bc3df43487e63.png\" /></p>\n<p>ที่มา - <a href=\"https://www.ign.com/articles/death-stranding-movie-coming-from-a24-kojima-productions\">IGN</a></p>\n</div></div></div><div><div>Topics: </div><div><div><a href=\"/topics/death-stranding\">Death Stranding</a></div><div><a href=\"/topics/hideo-kojima\">Hideo Kojima</a></div><div><a href=\"/topics/movies\">Movies</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9058a3d2b37c63da3d82e730cd9ab4120e8f50281a7cf3c925391f53a663ab9","category":"Thai"}