{"title":"Elon Musk เผย X มีแผนเก็บเงินผู้ใช้งาน \"ทุกคน\" เล็กน้อย ในการใช้งาน","link":"https://www.blognone.com/node/135804","date":1695082186000,"content":"<div><div><div><p>Elon Musk เจ้าของ X หรือชื่อเดิม Twitter เปิดเผยข้อมูลหลายอย่างถึงแผนการของ X ในอนาคต ระหว่างการจัดรายการสด ที่พูดคุยกับ Benjamin Netanyahu นายกรัฐมนตรีอิสราเอลในหลายประเด็น</p>\n<p>Musk บอกว่า X มีแผนจะเปลี่ยนไปเป็นแพลตฟอร์มที่ผู้ใช้งานทุกคน<strong>ต้องจ่ายเงินเล็กน้อย</strong>แบบรายเดือน เพื่อใช้งาน ซึ่งเป็นสิ่งจำเป็นที่ใช้สู้กับบอทในแพลตฟอร์ม เพราะทำให้ต้นทุนการสร้างบอทเพิ่มขึ้น อย่างไรก็ตามประเด็นนี้ Musk เคยเกริ่นถึงอยู่หลายครั้ง ซึ่งต้องรอดูต่อไปว่าคราวนี้เขาจะเอาจริงหรือไม่ และราคานี้จะแตกต่างจาก<a href=\"https://www.blognone.com/node/135143\">แผน X Premium</a> (Twitter Blue เดิม) อย่างไร</p>\n<p>ในแง่จำนวนผู้ใช้แพลตฟอร์ม Musk บอกว่าตอนนี้ X มีผู้ใช้งานแบบเป็นประจำทุกเดือน (MAUs) 550 ล้านบัญชี มีการโพสต์เนื้อหาราว 100-200 ล้านโพสต์ต่อวัน ตัวเลขนี้อาจเปรียบเทียบได้ยากในตอนที่เขาซื้อกิจการ Twitter ซึ่ง<a href=\"https://www.blognone.com/node/129489\">รายงานจำนวนผู้ใช้งาน</a>เป็นประจำทุกวันเฉลี่ยที่สร้างรายได้ (mDAU - monetizable daily active users) 237.8 ล้านบัญชี</p>\n<p>ส่วนเนื้อหาอื่นที่ Musk พูดคุยกับ Netanyahu มีทั้งเรื่องกลุ่มต่อต้านชาวยิว ความเสี่ยงของเทคโนโลยี AI ต่อโลก</p>\n<p>ที่มา: <a href=\"https://www.cnbc.com/2023/09/18/musk-says-twitter-now-x-is-moving-to-monthly-subscriptions.html\">CNBC</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78ba5ea20914b90de1ae96fdf2d6ac9d9c246808aec5805338b04cd66b9bcd14","category":"Thai"}