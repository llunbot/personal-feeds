{"title":"Android 12 Beta 3 มาแล้ว API นิ่งแล้ว รองรับ Scrolling Screenshot สักที","link":"https://www.blognone.com/node/123720","date":1626316202000,"content":"<div><div><div><p>กูเกิลออก Android 12 Beta 3 ซึ่งเป็นเวอร์ชันที่ API นิ่งแล้ว (final API) ที่เหลือจากนี้คือการแก้บั๊กและปรับปรุงเสถียรภาพของระบบใน Beta 4 ตอนนี้นักพัฒนาสามารถเริ่มทดสอบแอพของตัวเองกับ Beta 3 ได้ทันที</p>\n<p>ฟีเจอร์ใหม่ใน Android 12 Beta 3 คือ scrolling screenshot จับภาพหน้าจอยาวต่อเนื่อง ซึ่งมีในรอมของผู้ผลิตฮาร์ดแวร์หลายเจ้ามานานแล้ว (และผู้ใช้ก็เรียกร้องกันมานานมาก) แต่กูเกิลเพิ่งทำลงในตัวระบบปฏิบัติการกับเขาบ้าง โดยเปิด ScrollCapture API ให้แอพอื่นใช้งานได้ด้วย</p>\n<p>ของใหม่อีกอย่างที่น่าสนใจคือ AppSearch การทำ index ข้อมูลในแอพเพื่อทำ full-text search ได้, การรองรับ auto-rotate แบบใหม่ที่ใช้กล้องหน้าช่วยดูว่าควรหมุนจอหรือไม่, Game Mode API ช่วยเลือกปรับประสิทธิภาพเครื่องให้แรงขึ้นตอนเล่นเกม เป็นต้น</p>\n<p>ที่มา - <a href=\"https://android-developers.googleblog.com/2021/07/android-12-beta-3.html\">Android</a></p>\n<p><img src=\"https://www.blognone.com/sites/default/files/externals/c7426557b78fe28fa851dd3e261a20ab.png\" /></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d61a13ca183a1c9fd6b7c98305fe4ddce4ca7ffa628496062b112afe1741203a","category":"Thai"}