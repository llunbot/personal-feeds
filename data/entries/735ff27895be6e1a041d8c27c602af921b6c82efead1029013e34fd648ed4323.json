{"title":"Remedy เตรียมเปิดตัว DLC ของ Alan Wake 2 ในงาน Summer Game Fest วันที่ 8 มิ.ย.นี้","link":"https://www.blognone.com/node/140163","date":1717582535000,"content":"<div><div><div><p>Remedy โพสต์ในบัญชี X ของเกม Alan Wake 2 โปรยคำเชิญเตรียมเปิดตัวบางอย่างในวันที่ 7 มิถุนายน ตรงกับงาน Summer Game Fest ที่จะจัดตอนเช้า 3.30น. วันที่ 8 มิถุนายนตามเวลาประเทศไทย ในโพสต์กล่าวถึงสวนสนุกร้าง Coffee World และรายการทีวี Night Springs คาดเป็น DLC ตัวใหม่ของ Alan Wake 2</p>\n<p>สำรหับ Night Springs เป็นทีวีซีรี่ส์ที่อยู่ในเกม Alan Wake มาตั้งแต่ภาคแรกเล่าถึงเรื่องลี้ลับต่าง ๆ คล้ายกับรายการ The Twilight Zone ส่วน Coffee World เป็นสวนสนุกร้างที่อยู่ในเมือง Bright Falls โดย Remedy เคยบอกว่า DLC ดังกล่าวจะดำเนินเรื่องในรายการ Night Springs</p>\n<p>ไอเดียนี้ Remedy เคยใช้มาแล้วในเกม Alan Wake American Nightmare เกมภาคแยกขนาดสั้นที่วางขายเมื่อปี 2012 เล่าถึง Alan Wake ที่ติดอยู่ใน Dark Presence พยายามหลบหนีออกมาแต่ในท้ายที่สุดพบว่าเรื่องราวในเกมภาคเสริมนี้เป็นเพียงซีรี่ส์ 1 ตอนของ Night Springs ทำให้เนื้อเรื่องใน Alan Wake American Nightmare ไม่ถูกนับเป็นเนื้อเรื่องหลัก และต่อเนื่องกับ Alan Wake 1 และ 2</p>\n<p><img alt=\"No Description\" src=\"https://www.blognone.com/sites/default/files/externals/5854cb689c83fefdfada206c8ae9b6a8.png\" /></p>\n<blockquote><p>Dark Triangle Coffee. Just coffee, nothing else. Have a sip at Night Springs' One and Only Coffee World.Join the percolation on June 7th... in Night Springs.<a href=\"https://twitter.com/hashtag/NightSprings?src=hash&amp;ref_src=twsrc%5Etfw\">#NightSprings</a> <a href=\"https://t.co/qzXEwVxDWB\">pic.twitter.com/qzXEwVxDWB</a></p>\n<p>— Alan Wake 2 (@alanwake) <a href=\"https://twitter.com/alanwake/status/1798006904150458559?ref_src=twsrc%5Etfw\">June 4, 2024</a></p></blockquote>\n<p>ที่มา - <a href=\"https://x.com/alanwake/status/1798006904150458559\">Alan Wake</a> via <a href=\"https://www.videogameschronicle.com/news/remedy-looks-set-to-reveal-alan-wake-2s-night-springs-dlc-at-summer-game-fest/\">VGC</a></p>\n</div></div></div><div><div>Topics: </div><div><div><a href=\"/topics/alan-wake\">Alan Wake</a></div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"735ff27895be6e1a041d8c27c602af921b6c82efead1029013e34fd648ed4323","category":"Thai"}