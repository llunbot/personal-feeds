{"title":"Euro NCAP ระบุรถใช้จอสัมผัสมากเกินไปทำให้อันตราย เตรียมนำมาคิดคะแนนปี 2026","link":"https://www.blognone.com/node/138540","date":1709617646000,"content":"<div><div><div><p>Euro NCAP หน่วยงานทดสอบความปลอดภัยรถยนต์ประกาศแนวทางการคิดคะแนนความปลอดภัยว่าจะเริ่มให้คะแนนนผู้ผลิตที่ใช้ปุ่มจริงในฟังก์ชั่นพื้นฐานมากขึ้นตั้งแต่ปี 2026 เป็นต้นไป</p>\n<p>Matthew Avery ผู้อำนวยการฝ่ายกลยุทธ์ของ Euro NCAP แสดงความเห็นว่าการใช้จอสัมผัสเกินพอดีเป็นปัญหาทั้งวงการ ผู้ผลิตแทบทุกยี่ห้อพากันย้ายปุ่มควบคุมไปใส่จอสัมผัสกันหมด และผู้ขับขี่ต้องมองจอเพื่อกดปุ่มเหล่านี้ทำให้เกิดอุบัติเหตุได้ง่ายขึ้น</p>\n<p>ฟีเจอร์สำคัญที่ Euro NCAP จะให้คะแนนสำหรับการทำปุ่มจริง ได้แก่ ไฟเลี้ยว, ไฟฉุกเฉิน, ที่ปัดน้ำฝน, แตร, และฟีเจอร์ฉุกเฉินอื่นๆ เช่น รถที่มีฟีเจอร์โทรเรียกขอความช่วยเหลือ</p>\n<p>NCAP ไม่ใช่หน่วยงานกำกับดูแลที่มีอำนาจบังคับผู้ผลิตรถยนต์ แต่อาศัยการให้คะแนนเพื่อสนับสนุนผู้ผลิต โดยรถที่ได้คะแนนสูงนั้นเป็นจุดขายที่มักนำมาโชว์กัน เช่น <a href=\"https://www.tesla.com/en_th/blog/model-s-receives-5-star-euro-ncap-safety-rating\">Tesla เองก็ได้คะนน NCAP ถึง 98%</a></p>\n<p>ที่มา - <a href=\"https://arstechnica.com/cars/2024/03/carmakers-must-bring-back-buttons-to-get-good-safety-scores-in-europe/\">ArsTechnica</a></p>\n<p><img alt=\"No Description\" src=\"https://www.blognone.com/sites/default/files/externals/551ae517bfdccc007a4e9b244d0e5c21.jpg\" /></p>\n</div></div></div><div><div>Topics: </div><div><div><a href=\"/topics/automobile\">Automobile</a></div><div><a href=\"/topics/safety\">Safety</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9dd48b462bb5feecb12ff403ae0bb91622b77536aaa1fb1f0f7ded7bbafc4c66","category":"Thai"}