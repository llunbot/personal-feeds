{"title":"OpenAI ซื้อกิจการ Multi แพลตฟอร์มประชุมออนไลน์ ที่รองรับการแชร์หน้าจอพร้อมกันหลายจอ","link":"https://www.blognone.com/node/140560","date":1719287314000,"content":"<div><div><div><p>OpenAI ประกาศซื้อกิจการ <strong>Multi</strong> (ชื่อเดิม Remotion) สตาร์ทอัปแพลตฟอร์มทำงานร่วมกัน (collaboration) ที่โฟกัสวิดีโอเป็นหลัก และเน้นลูกค้าองค์กร</p>\n<p>รายงานบอกว่าดีลดังกล่าว OpenAI ไม่ได้ต้องการซื้อแพลตฟอร์มหรือเครื่องมือของ Multi แต่ต้องการซื้อตัวทีมงานพัฒนา ซึ่งมีอยู่ทั้งหมด 5 คน มาร่วมงานกับ OpenAI ซึ่งทำให้ Multi จะปิดให้บริการตั้งแต่ 24 กรกฎาคม เป็นต้นไป</p>\n<p>Multi ก่อตั้งโดย Alexander Embiricos อดีตผู้จัดการฝ่ายผลิตภัณฑ์ที่ Dropbox โดยตอนนี้เป็นซีอีโอ และ Charley Ho อดีตวิศวกรซอฟต์แวร์ที่กูเกิล ซอฟต์แวร์ Multi มีจุดเด่นเช่น การแชร์หน้าจอพร้อมกันสูงสุด 10 คน ในระหว่างการประชุม รวมถึงการแชร์เอกสารข้อมูลต่าง ๆ</p>\n<p>ดีลนี้เป็นการซื้อกิจการถัดมาของ OpenAI จากที่<a href=\"https://www.blognone.com/node/140538\">ประกาศซื้อสตาร์ทอัปด้านฐานข้อมูล Rockset</a> ไปเมื่อวันก่อน</p>\n<p>ที่มา: <a href=\"https://techcrunch.com/2024/06/24/openai-buys-a-remote-collaboration-platform/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/9c3ae04a9487f261f51f0f592d4c3f78.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d80f5036456bae6351193b67e6e016ff1407580b1c5996ba7c247562a5c48bf9","category":"Thai"}