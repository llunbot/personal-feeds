{"title":"[ลือ] McAfee เตรียมขายกิจการให้บริษัทการลงทุน Advent มูลค่าดีล 10,000 ล้านดอลลาร์","link":"https://www.blognone.com/node/125710","date":1636170520000,"content":"<div><div><div><p>มีรายงานจากหลายสำนักข่าวว่า McAfee ใกล้ปิดดีลเพื่อขายกิจการให้กับบริษัทการลงทุน Advent International and Permira หลังจากที่บริษัท<a href=\"https://www.blognone.com/node/118693\">เพิ่งกลับเข้าตลาดหุ้น</a>เมื่อปีที่แล้ว ซึ่งหากดีลนี้เจรจาสำเร็จ McAfee ก็จะออกจากตลาดหุ้นอีกครั้ง ทั้งนี้คาดว่าดีลจะประกาศเป็นทางการในวันจันทร์</p>\n<p>มูลค่าดีลในการซื้อกิจการนั้น รายงานว่าอยู่ที่ราว 10,000 ล้านดอลลาร์ ซึ่งจะทำให้เป็นดีลซื้อกิจการ cybersecurity ขนาดใหญ่อันดับ 3 รองจากดีล <a href=\"https://www.blognone.com/node/122365\">Proofpoint</a> และ<a href=\"https://www.blognone.com/node/113005\">ส่วนธุรกิจ Enterprise ของ Symantec</a> ทั้งนี้เมื่อต้นปี McAfee ได้ปิดดีล<a href=\"https://www.blognone.com/node/121589\">ขายส่วนธุรกิจลูกค้าองค์กร</a>ให้กลุ่ม STG โดยยังมีธุรกิจลูกค้าบุคคลอยู่</p>\n<p>McAfee ปัจจุบันมีผู้ถือหุ้นคลาด A หลักคือกองทุน TPG และมีกองทุน Snowflake กับ Thoma Bravo ถืออีกรายละ 10% ส่วนหุ้นคลาส B มีอินเทลเป็นถือหุ้นส่วนใหญ่</p>\n<p>ที่มา: <a href=\"https://www.crn.com/news/security/mcafee-eyes-sale-to-advent-permira-for-more-than-10b-reports\">CRN</a></p>\n<p><img src=\"https://www.blognone.com/sites/default/files/externals/84c6672d27488509644fb3b919ec9fb8.jpg\" /></p>\n</div></div></div><div><div>Topics: </div><div><div><a href=\"/topics/mcafee\">McAfee</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"625a6bc6f615cf85c4c8ccd13dec28551bcce79014ff253505f1ef24b0d701f6","category":"Thai"}