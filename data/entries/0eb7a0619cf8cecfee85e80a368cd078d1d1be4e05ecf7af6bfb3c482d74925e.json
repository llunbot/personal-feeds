{"title":"ชายชาว Florida ถูกจับกุม เพราะยิงโดรนส่งของ Walmart - บอกเข้าใจว่าเป็นโดรนสอดแนม","link":"https://www.blognone.com/node/140722","date":1720091461000,"content":"<div><div><div><p>เหตุการณ์นี้เกิดขึ้นที่เมือง Lake County รัฐฟลอริดา สหรัฐอเมริกา โดยชายชื่อว่า Dennis Winn ถูกเจ้าหน้าที่ตำรวจจับกุม หลังเขาได้ใช้ปืนพก 9 มม. ยิงโดรนส่งสินค้าของ Walmart ซึ่งโดรนลำดังกล่าวได้รับความเสียหาย มีรูที่ตัวโดรน แต่สามารถบินกลับไปยัง Walmart สาขาใกล้เคียงได้</p>\n<p>Dennis ยอมรับว่าเขาตั้งใจยิงโดรนลำนี้จริง โดยเมื่อเห็นโดรนบินผ่านบ้าน ก็วิ่งเข้าไปหยิบปืนมายิงใส่หนึ่งนัด ซึ่งโดรนนี้บินสูงเหนือบ้านประมาณ 75 ฟุต (23 เมตร) เขาบอกว่าเขาเคยมีประสบการณ์ถูกโดรนบินมาสอดแนมที่บ้าน จึงเชื่อว่ากรณีที่เกิดขึ้นก็เป็นแบบเดียวกัน</p>\n<p>เจ้าหน้าที่ได้จับกุม Dennis และตั้งความผิด 3 ข้อหา ซึ่งข้อหาหนึ่งคือยิงอากาศยาน</p>\n<p>Walmart เริ่มให้บริการ<a href=\"https://www.blognone.com/node/128671\">ส่งสินค้าด้วยโดรน</a>มาหลายปี โดยครอบคลุมพื้นที่มากขึ้น และระบุว่าเป็นการให้บริการส่งสินค้าด้วยโดรนที่ใหญ่ที่สุดในอเมริกา เช่นเดียวกับผู้ให้บริการค้าปลีกหลายราย ที่เพิ่มการส่งสินค้าด้วยโดรนมากขึ้น กรณีของ Dennis นี้ก็ไม่ใช่ครั้งแรก ที่มีคนยิงโดรนเพราะเข้าใจว่าเป็นโดรนสอดแนม หน่วยงานกำกับดูแลจึงอาจต้องหาแนวทางเพื่อลดปัญหาดังกล่าว</p>\n<p>ที่มา: <a href=\"https://www.businessinsider.com/man-arrested-charged-shooting-delivery-drone-retailer-challenge-2024-7\">Business Insider</a></p>\n<p><img src=\"https://www.blognone.com/sites/default/files/externals/91eece8e5981077c12a05f96ac8bc0dd.jpg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/delivery\">Delivery</a></div><div><a href=\"/topics/retail\">Retail</a></div><div><a href=\"/topics/drone\">Drone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0eb7a0619cf8cecfee85e80a368cd078d1d1be4e05ecf7af6bfb3c482d74925e","category":"Thai"}