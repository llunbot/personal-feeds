{"title":"อดีตหัวหน้าทีมคลาวด์ Ubiquiti รับโทษจำคุก 6 ปีฐานเอาข้อมูลไปเรียกค่าไถ่บริษัท","link":"https://www.blognone.com/node/133832","date":1684126864000,"content":"<div><div><div><p>ศาลสหรัฐฯ พิพากษาลงโทษ Nickolas Sharp หัวหน้าทีมคลาวด์ของบริษัท Ubiquiti ในช่วงปี 2020 โทษฐานที่เราดึงข้อมูลออกจากคลาวด์ด้วยตัวเองและนำข้อมูลไปเรียกค่าไถ่กับ Ubiquiti เป็นเงิน 50BTC</p>\n<p>Sharp <a href=\"https://www.blognone.com/node/126177\">ถูกจับกุมตั้งแต่ปลายปี 2021</a> โดยตัวเขาเองถูกค้นคอมพิวเตอร์ตั้งแต่ต้นปี 2021 เมื่อถูกค้นก็พยายามปล่อยข่าวปลอมเกี่ยวกับ Ubiquiti ว่าบริษัทมีช่องโหว่และถูกแฮกอย่างรุนแรง จนทำให้หุ้นของ Ubiquiti ตกลงอย่างหนัก มูลค่าบริษัทหายไป 4 พันล้านดอลลาร์หรือกว่าแสนสามหมื่นล้านบาท</p>\n<p>คดีนี้จบลงหลัง Sharp รับสารภาพ 3 ข้อหา ได้แก่ การแฮกระบบ, ฉ้อโกง, และให้การเท็จต่อ FBI ผู้พิพากษา Katherine Polk Failla ลงโทษจำคุก 6 ปี คุมความประพฤติหลังออกจากคุกอีก 3 ปี, ยึดทรัพย์สินทั้งหมดที่เกี่ยวกับการกระทำผิด, และจ่ายค่าเสียหายอีก 1.59 ล้านดอลลาร์</p>\n<p>ที่มา - <a href=\"https://www.justice.gov/usao-sdny/pr/former-employee-technology-company-sentenced-six-years-prison-stealing-confidential\">Justice.gov</a></p>\n<p><img src=\"https://www.blognone.com/sites/default/files/externals/4682bd6faf4b307328f8192e07aac329.jpg\" alt /></p>\n</div></div></div><div><div>Topics: </div><div><div><a href=\"/topics/ubiquiti\">Ubiquiti</a></div><div><a href=\"/topics/fbi\">FBI</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b32b83b84204b5efd4c55f420b0ee93322b5bf894f8332651c1f58c453d5ebf","category":"Thai"}