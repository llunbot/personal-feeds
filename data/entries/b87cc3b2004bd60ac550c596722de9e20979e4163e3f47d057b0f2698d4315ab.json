{"title":"Elon Musk สนใจตั้งมหาวิทยาลัยด้านเทคโนโลยีและวิทยาศาสตร์ที่ Texas","link":"https://www.blognone.com/node/125555","date":1635486839000,"content":"<div><div><div><p>Elon Musk ซีอีโอของ Tesla และ SpaceX ได้ทวีตเปรยว่าเขาสนใจตั้งมหาวิทยาลัยใหม่ที่รัฐ Texas ในชื่อ Texas Institute of Technology &amp; Science (สถาบันเทคโนโลยีและวิทยาศาสตร์แห่งเท็กซัส) พร้อมระบุว่าจะมีสินค้าของมหาวิทยาลัยเท่ๆ ด้วย (สถาบันการศึกษามักจะมีเสื้อฮู้ดดี้หรือแจ็คเก็ตที่มีเครื่องหมายสถาบันวางขาย)</p>\n<p>การทวีตครั้งนี้จึงเป็นการย้ำว่า Elon ไม่ได้มอง Silicon Valley เป็นจุดศูนย์กลางของธุรกิจด้านเทคโนโลยีอีกต่อไปแล้ว เพราะก่อนหน้านี้ก็เพิ่ง<a href=\"https://www.blognone.com/node/125163\">ประกาศย้ายสำนักงานใหญ่ของ Tesla</a> จาก Palo Alto รัฐ California ไปที่เมือง Austin รัฐ Texas รวมถึงโรงประกอบและทดสอบจรวดของ SpaceX ก็อยู่ที่รัฐ Texas เช่นกัน ฉะนั้นการตั้งมหาวิทยาลัยด้านเทคโนโลยีที่ Texas ด้วยจึงไม่แปลกนัก</p>\n<p>ทั้งนี้ เป็นที่น่าสนใจว่าหากตั้งมหาวิทยาลัยขึ้นมาจริงๆ นโยบายการเรียนการสอนจะเป็นอย่างไร เพราะตัว Elon เองก็ไม่ได้สนใจเกรดหรือระดับการศึกษาของคนที่จะเข้าทำงานในบริษัทต่างๆ ของเขาอยู่แล้ว โดยการเข้าทำงานจะถามหลักๆ เพียงแค่ผู้สมัครเคย \"แก้ปัญหา\" อะไรที่ยากที่สุด แล้วมีวิธีแก้อย่างไร หรือเคยทำอะไรที่ \"ยอดเยี่ยม\" มาแล้วบ้าง</p>\n<p>ที่มา - <a href=\"https://twitter.com/elonmusk/status/1453954994546229253\">@elonmusk</a></p>\n<blockquote><p>Am thinking of starting new university:Texas Institute of Technology &amp; Science</p>\n<p>— Elon Musk (@elonmusk) <a href=\"https://twitter.com/elonmusk/status/1453954994546229253?ref_src=twsrc%5Etfw\">October 29, 2021</a></p></blockquote>\n<p><img src=\"https://www.blognone.com/sites/default/files/externals/259c2379f00084b21955b6488b9070e6.jpeg\" /><em>ภาพนักศึกษาฝึกงานที่ Tesla | ภาพโดย Tesla</em></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/education\">Education</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b87cc3b2004bd60ac550c596722de9e20979e4163e3f47d057b0f2698d4315ab","category":"Thai"}