{"title":"OpenAI และ Microsoft เผยแพร่รายงาน พบกลุ่มแฮกเกอร์ใช้ AI พัฒนาวิธีการโจมตีทางไซเบอร์กันมากขึ้น","link":"https://www.blognone.com/node/138206","date":1707925604000,"content":"<div><div><div><p>OpenAI และ Microsoft Threat Intelligence หน่วยงานความปลอดภัยของไมโครซอฟท์ เปิดเผยผลการศึกษา พบว่ามีหน่วยงานที่มุ่งหวังโจมตีทางไซเบอร์ ได้ประยุกต์ใช้เครื่องมือ AI เพื่อปรับปรุงประสิทธิภาพการโจมตีให้มีโอกาสประสบความสำเร็จมากขึ้น</p>\n<p>ทั้งนี้ OpenAI และไมโครซอฟท์บอกว่าการเผยแพร่รายงานนี้ เพื่อแสดงถึงความโปร่งใสของข้อมูล และรายงานความก้าวหน้าของการปรับปรุงบริการ เพื่อไม่ให้เกิดการนำมาใช้งานประเภทนี้ในอนาคต</p>\n<p>ตัวอย่างกรณีศึกษาที่ OpenAI นำมาแสดง เป็นองค์กรที่ได้รับการสนับสนุนจากรัฐ โดยใช้ AI ช่วยสร้างสคริปต์ หรือแก้ไขโค้ด ตลอดจนการสร้างคอนเทนต์เพื่อทำ phishing มีการใช้ AI ช่วยตรวจสอบโค้ดที่สามารถหลบเลี่ยงการตรวจจับมัลแวร์ได้ ไปจนถึงใช้สรุปข้อมูลเปิดเผย เกี่ยวกับโปรโตคอลการสื่อสารของเรดาร์ดาวเทียม แล้วนำมาพัฒนาสคริปต์สำหรับโจมตี เป็นต้น</p>\n<p>แนวทางที่ OpenAI และไมโครซอฟท์ร่วมกันปรับปรุงป้องกันการใช้ AI ที่ไม่เหมาะสมนี้มีหลายอย่าง ทั้งการตรวจสอบพฤติกรรมที่น่าสงสัย, การหาสัญญาณที่บ่งชี้ว่ามีการใช้ AI อย่างไม่เหมาะสม, ร่วมมือกับองค์กรต่าง ๆ ที่ได้รับผลกระทบ ตลอดจนเปิดเผยข้อมูลต่อสาธารณะเป็นระยะเพื่อให้เกิดการรับรู้</p>\n<p>ที่มา: <a href=\"https://openai.com/blog/disrupting-malicious-uses-of-ai-by-state-affiliated-threat-actors\">OpenAI</a> และ <a href=\"https://www.microsoft.com/en-us/security/blog/2024/02/14/staying-ahead-of-threat-actors-in-the-age-of-ai/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/b62e13078cb426b3e9b246600698ab0b.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/hacking\">Hacking</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/chatgpt\">ChatGPT</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"249a076be5ec256312d893b4cabf50a4ea1b844087f604fd8dd54e697ce0eef9","category":"Thai"}