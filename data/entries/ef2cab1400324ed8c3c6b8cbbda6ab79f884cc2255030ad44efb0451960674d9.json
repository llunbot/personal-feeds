{"title":"Google เพิ่มเครื่องมือ Generative AI สำหรับผู้ลงโฆษณาในอเมริกาภายในปีนี้","link":"https://www.blognone.com/node/136639","date":1699444630000,"content":"<div><div><div><p>กูเกิลอัพเดตว่าความสามารถด้าน Generative AI ได้เพิ่มเติมเข้ามาในระบบโฆษณา Performance Max แล้ว ตามที่เคย<a href=\"https://www.blognone.com/node/133980\">ประกาศ</a>ไปเมื่อกลางปีที่ผ่านมา เพื่อช่วยให้ผู้ลงโฆษณาปรับแต่งคอนเทนต์ได้อย่างรวดเร็วมากขึ้น</p>\n<p>เครื่องมือที่เพิ่มมาคือความสามารถสร้าง Assets ได้จาก prompt ร่วมกับข้อมูลเบื้องต้นที่ผู้ลงโฆษณาป้อนเข้าไป และสามารถต่อยอดปรับแต่งรายละเอียดโฆษณาได้ตามต้องการ นอกจากนี้แคมเปญที่มี Assets อยู่ก่อนหน้าแล้ว ก็สามารถใช้ AI ช่วยแก้ไขงานได้ เช่น การปรับภาพพื้นหลังโฆษณา (เหมือนของ <a href=\"https://www.blognone.com/node/136083\">Meta</a>, <a href=\"https://www.blognone.com/node/136407\">Amazon</a>)</p>\n<p>ชุดความสามารถด้าน AI ใน Performance Max จะเปิดให้ใช้งานในสถานะเบต้าสำหรับผู้ลงโฆษณาในอเมริกาภายในปีนี้ โดยไม่ได้บอกแผนขยายไปยังประเทศอื่น</p>\n<p>ที่มา: <a href=\"https://blog.google/products/ads-commerce/get-creative-with-generative-ai-in-performance-max/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/2554fb861b012f45445896017795f4a2.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/digital-marketing\">Digital Marketing</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef2cab1400324ed8c3c6b8cbbda6ab79f884cc2255030ad44efb0451960674d9","category":"Thai"}