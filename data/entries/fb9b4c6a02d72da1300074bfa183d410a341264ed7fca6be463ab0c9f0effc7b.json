{"title":"และแล้วก็มีวันนี้ Windows 11 เปิดให้ตั้งค่าทิศทางหมุน Scroll Wheel บนเมาส์","link":"https://www.blognone.com/node/142472","date":1728486837000,"content":"<div><div><div><p>ไมโครซอฟท์ออกอัพเดต Patch Tuesday รอบเดือนตุลาคม 2024 ให้กับ Windows 11 นอกจากแพตช์ความปลอดภัยประจำเดือนแล้ว หากใช้ <a href=\"https://www.blognone.com/node/142322\">Windows 11 เวอร์ชัน 24H2</a> จะได้ของใหม่ที่สำคัญคือแอพ Settings สามารถตั้งค่าทิศทางการเลื่อนลูกกลิ้ง scroll wheel ของเมาส์ได้แล้ว</p>\n<p>ในประวัติศาสตร์ของ Windows ตลอดยุค Control Panel ที่ผ่านมา เราไม่สามารถตั้งค่า scroll wheel ของเมาส์ได้ว่าจะให้เลื่อนหน้าจอแบบขึ้นหรือลง (ของทัชแพดตั้งค่า scroll direction ได้ แต่เมาส์ทำไม่ได้) ผู้ใช้ที่ต้องการปรับค่านี้ต้องไปหาซอฟต์แวร์ภายนอกมาใช้กันเอง แต่ล่าสุด Windows ตั้งค่าตรงนี้ได้แล้ว</p>\n<p>นอกจากการตั้งค่า scroll direction แล้ว อัพเดตตัวนี้ยังเพิ่มตัวเลือกให้ปิดการทำงานของ pointer precision ที่ช่วยให้เลื่อนพอยเตอร์ลูกศรได้แม่นขึ้น (เผื่อมีคนไม่ชอบหรือใช้แล้วมีปัญหากับอย่างอื่น) ไมโครซอฟท์เพิ่มสองตัวเลือกนี้ใน Windows Insider มาตั้งแต่เดือนสิงหาคม และตอนนี้เปิดใช้งานทั่วไปแล้ว</p>\n<p>ที่มา - <a href=\"https://blogs.windows.com/windows-insider/2024/07/24/announcing-windows-11-insider-preview-build-26257-canary-channel\">Microsoft</a>, <a href=\"https://www.xda-developers.com/windows-patch-tuesday-october-2024/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/81f0da9523ad7d43c052285de11882ac.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/mouse\">Mouse</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb9b4c6a02d72da1300074bfa183d410a341264ed7fca6be463ab0c9f0effc7b","category":"Thai"}