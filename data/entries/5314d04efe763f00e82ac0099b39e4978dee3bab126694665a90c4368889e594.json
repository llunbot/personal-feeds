{"title":"Spotify บอกจำนวนคนสมัคร Premium เพิ่มขึ้นสูง หลังแอป iOS เพิ่มลิงก์จ่ายเงินนอก App Store ได้","link":"https://www.blognone.com/node/146550","date":1747871794000,"content":"<span>Spotify บอกจำนวนคนสมัคร Premium เพิ่มขึ้นสูง หลังแอป iOS เพิ่มลิงก์จ่ายเงินนอก App Store ได้</span>\n\n  <div>\n    <div>Body</div>\n              <div><p>Spotify ยื่นคำแถลงต่อศาลเพื่อสนับสนุน Epic Games ในคดีการจำกัดช่องทางจ่ายเงิน App Store ของแอปเปิล หลังจาก<a href=\"https://www.blognone.com/node/146177\">ศาลสั่งให้แอปเปิล</a>ต้องเปิดให้แอปสามารถแสดงข้อมูลวิธีจ่ายเงินภายนอก App Store ได้ มีผลกับแอปในสหรัฐอเมริกา ซึ่ง Spotify ก็ได้<a href=\"https://www.blognone.com/node/146194\">อัปเดตแอป</a>ที่เพิ่มข้อมูลนี้และแอปเปิลอนุมัติแอปไปแล้ว</p>\n<p>Spotify บอกว่าข้อมูลของบริษัทบ่งชี้ว่า หลังได้เพิ่มลิงก์จ่ายเงินผ่านเว็บจากแอปมาสองสัปดาห์ พบผู้ใช้งาน iOS ในสหรัฐอเมริกาสมัครแผน Premium เพิ่มมากขึ้นอย่างมีนัยยะสำคัญ ซึ่งเรื่องนี้จะไม่เกิดขึ้นเลยหากแอปเปิลยังพยายามควบคุมด้วยแนวทางเดิม ตัวเลขนี้ยืนยันได้โดยเทียบกับ Android ที่ไม่เปลี่ยนแปลง ซึ่งอัตราผู้สมัครแผน Premium ค่อนข้างคงที่ อย่างไรก็ตาม Spotify ไม่ได้เปิดเผยจำนวนตัวเลขว่ามีเท่าใด</p>\n<p>ที่มา: <a href=\"https://techcrunch.com/2025/05/21/spotify-says-support-for-external-payments-on-ios-has-already-boosted-subscriptions/\">TechCrunch</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/22/2025 - 06:56</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5314d04efe763f00e82ac0099b39e4978dee3bab126694665a90c4368889e594","category":"Thai"}