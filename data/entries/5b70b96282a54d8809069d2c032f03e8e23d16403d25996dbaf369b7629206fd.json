{"title":"Spotify จับมือ Google Cloud ใช้ AI เป็นตัวช่วยทำให้หา Podcast และ Audiobook ได้ง่ายขึ้น","link":"https://www.blognone.com/node/136780","date":1700129146000,"content":"<div><div><div><p>ก่อนหน้านี้ผู้ใช้งาน Spotify มักมีปัญหาในการค้นหา Podcast และ Audiobook ที่ต้องการฟัง แต่ตอนนี้ Spotify ได้ AI บน Google Cloud มาช่วยปรับปรุงการค้นหาให้มัประสิทธิภาพมากขึ้น</p>\n<p>Spotify ประกาศว่าจะใช้โดเมล LLM จาก Google Cloud วิเคราะห์ Podcast ประมาณ 5 ล้านรายการ และ Audiobook อีก 350,000 เล่มในไลบรารีเพื่อเป้าหมายเพิ่มเมตะดาต้า โดยเมตะดาต้าของ Podcast และ Audiobook ใน Spotify ประกอบไปด้วยข้อมูลทั่วไปอย่าง ชื่อเรื่อง, ชื่อของนักเขียน หรือผู้ดำเนินรายการ, แสดงการจดบันทึก และอื่น ๆ ซึ่งทั้งหมดนี้จะปรากฏในผลการค้นหาของแอปฟัง Podcast เช่น Apple Podcasts หรือ Spotify</p>\n<p>อีกเป้าหมายหนึ่งของการทดลองใช้งาน Google Cloud AI ของ Soptify คือการระบุเนื้อหาที่เป็นอันตรายต่อแพลตฟอร์ม แม้ว่าบริษัทจะไม่ได้ระบุว่า Google Cloud AI ยังเข้ามาทำงานยังไง แต่กฎของแพลตฟอร์มสำหรับผู้ทำพอดแคสต์ และนักดนตรี มีข้อห้ามเนื้อหาละเอียดอ่อน และอันตรายหลายประเภท และปัจจุบัน Spotify ใช้ระบบอัตโนมัติ ร่วมกับผู้ตรวจสอบที่เป็นคนเพื่อบังคับใช้กฎเหล่านี้</p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n<p>นอกจากนี้ Google Cloud AI จะถูกนำมาใช้เพื่อปรับปรุงคำแนะนำส่วนบุคคลของ Spotify สำหรับ Podcast และ Audiobook โดย LLM จะถูกใช้เพื่อให้เข้าใจรูปแบบเบื้องหลังเนื้อหาคำพูดที่ผู้ใช้ชื่นชอบได้ดีขึ้น ซึ่งน่าจะส่งผลให้ผู้ใช้งานได้รับคำแนะนำที่ปรับแต่งให้เหมาะสมยิ่งขึ้น</p>\n<p>ปัจจุบัน Spotify จะแนะนำ Podcast ตอนใหม่ ๆ และแต่ละตอนให้กับผู้ฟังบนหน้าจอหลักของแอป และในหน้าแสดงของ Podcast แต่ละหน้า จะมี More like this section ซึ่งจะแนะนำ Podcast ที่มีเนื้อหาคล้ายกับ Podcast ที่ผู้ฟังฟังประจำ ฟีเจอร์ทั้ง 2 นี้มีการแสดงผลทั้งตรงใจ และไม่ตรงคนฟัง</p>\n<p>เมื่อต้นปีที่ผ่านมา Spotify ได้เปิดตัวฟีเจอร์ DJ <a href=\"https://www.blognone.com/node/132737\">ใช้ AI สร้างเสียงดีเจคุยแนะนำเพลงให้ฟัง</a> และ<a href=\"https://www.blognone.com/node/135189\">ขยายเพิ่มเติมอีก 50 ประเทศทั่วโลก</a>ในเวลาต่อมาแต่ยังไม่มีในไทยอยู่ดี อีกทั้งยังร่วมมือกับ Open AI ทดสอบฟีเจอร์<a href=\"https://www.blognone.com/node/135925\">แปลเสียงรายการ Podcast เป็นภาษาต่าง ๆ</a></p>\n<p>ที่มา - <a href=\"https://www.theverge.com/2023/11/16/23963112/spotify-podcast-audiobook-discovery-personalized-recommendations-google-cloud-ai\">The Verge</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b70b96282a54d8809069d2c032f03e8e23d16403d25996dbaf369b7629206fd","category":"Thai"}