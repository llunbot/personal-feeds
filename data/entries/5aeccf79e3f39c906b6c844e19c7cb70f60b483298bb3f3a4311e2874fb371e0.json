{"title":"ซัมซุงประกาศแผนปล่อย One UI 6.0 ในยุโรป เกือบทุกรุ่นได้อัพเดตภายในเดือน พ.ย.","link":"https://www.blognone.com/node/136737","date":1699970883000,"content":"<div><div><div><p>ซัมซุงยุโรปประกาศแผนการออกอัพเดต One UI 6.0 สำหรับสินค้าของซัมซุงในยุโรป ถึงแม้ไม่ได้ครอบคลุมภูมิภาคอื่นๆ ด้วย แต่ก็เป็นข้อมูลภูมิภาคเดียวที่ซัมซุงประกาศในตอนนี้ และน่าจะช่วยให้เราพอคาดการณ์แผนการอัพเดตสินค้าเหล่านี้ในไทยได้พอสมควร</p>\n<p>แผนการปล่อย One UI 6.0 ในยุโรปนับตามสัปดาห์ที่เท่าไรของปี โดยชุดแรกคือ<a href=\"https://www.blognone.com/node/136479\">ซีรีส์ Galaxy S23 ที่ปล่อยอัพเดตไปแล้วในช่วงปลายเดือนตุลาคม</a></p>\n<p>อัพเดตชุดที่สองตามมาในสัปดาห์นี้ (13-15 พฤศจิกายน) ประกอบด้วย Galaxy S22, S23 FE, Z Flip 5, Z Fold 5, A14, A34, A54</p>\n<p>สัปดาห์ถัดไปช่วง 20-27 พฤศจิกายน เป็นมือถือของปีก่อนหน้า ได้แก่ Galaxy S21, S1 FE, Z Flip 4, Z Fold 4, A13 5G, A33 5G, A52, A52s 5G, A53 5G, A72</p>\n<p>ส่วนมือถือรุ่นอื่นๆ จะได้อัพเดตหลังจากนั้น และมีอีกบางรุ่นที่ยังไม่ประกาศวันที่ชัดเจน จุดที่น่าสนใจคือมือถือส่วนใหญ่จะได้อัพเดตกันครบภายในเดือนพฤศจิกายน 2023 ด้วยซ้ำ รายชื่อทั้งหมดอ่านได้จากที่มา</p>\n<p>ที่มา - <a href=\"https://www.sammobile.com/news/samsung-one-ui-6-0-release-date-timeline-announced-compatible-devices/\">SamMobile</a></p>\n<p><img src=\"https://www.blognone.com/sites/default/files/externals/eded5a9688c2045f8741d481c0d8e0e3.jpg\" /></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div><div><a href=\"/topics/android-14\">Android 14</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5aeccf79e3f39c906b6c844e19c7cb70f60b483298bb3f3a4311e2874fb371e0","category":"Thai"}