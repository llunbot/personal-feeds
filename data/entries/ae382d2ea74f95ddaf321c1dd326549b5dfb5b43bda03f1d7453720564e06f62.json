{"title":"Adobe Firefly เพิ่มความสามารถ Structure Reference ให้ผลลัพธ์ออกมาตรงตามองค์ประกอบที่ต้องการ","link":"https://www.blognone.com/node/138930","date":1711544008000,"content":"<div><div><div><p>Adobe เปิดตัวความสามารถใหม่ของ Adobe Firefly เครื่องมือพลัง AI ซึ่งบอกว่าทำให้ผู้ใช้งานได้ควบคุมออกแบบงานสร้างสรรค์ ยกระดับไปอีกขั้นหนึ่ง</p>\n<p>ความสามารถใหม่มีชื่อเรียกว่า Structure Reference ผู้ใช้กำหนดรูปภาพที่เป็นเทมเพลตตั้งต้น เพื่อใช้อ้างอิงองค์ประกอบในภาพ จากนั้น AI สามารถสร้างรูปภาพหลากหลายแบบ ที่อิงการจัดวางและองค์ประกอบแบบเดียวกันกับภาพเทมเพลตนี้ ช่วยให้การสร้างรูปภาพด้วย prompt ไม่ต้องลองผิดลองถูกแบบที่ผ่านมา แล้วได้ผลลัพธ์ใกล้เคียงกับกับสิ่งที่ต้องการมากขึ้น</p>\n<p>Adobe บอกว่าเมื่อใช้งาน Structure Reference ร่วมกับ Style Reference เดิมของ Firefly จะทำให้ได้ผลงานสร้างสรรค์ที่ควบคุมได้อย่างใจ</p>\n<p>ความสามารถ Structure Reference เริ่มใช้งานได้แล้วตั้งแต่วันนี้ใน Firefly บนเว็บ ทั้งลูกค้าฟรีและเสียเงิน</p>\n<p>ที่มา: <a href=\"https://blog.adobe.com/en/publish/2024/03/26/new-structure-reference-capabilities-adobe-firefly-bring-new-level-creative-control-ideation\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/2a3e3ca01e89376a31bb3b6034272a2c.png\" /></p>\n<p>คลิปนำเสนอ Structure Reference (นาที 49:30 เป็นต้นไป)</p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/adobe-firefly\">Adobe Firefly</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae382d2ea74f95ddaf321c1dd326549b5dfb5b43bda03f1d7453720564e06f62","category":"Thai"}