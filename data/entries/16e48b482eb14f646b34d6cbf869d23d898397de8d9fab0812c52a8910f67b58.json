{"title":"Google จ่ายเงินให้นักวิจัยในโครงการ Bug Bounty ปีที่ผ่านมา 10 ล้านดอลลาร์","link":"https://www.blognone.com/node/138669","date":1710308289000,"content":"<div><div><div><p>กูเกิลรายงานการจ่ายเงินรางวัล สำหรับผู้แจ้งบั๊กช่องโหว่ของโครงการ Vulnerability Reward Program (VRP) ในปี 2023 โดยจ่ายเงินไป 10 ล้านดอลลาร์ ให้นักวิจัย 632 ราย ใน 68 ประเทศ</p>\n<p>ตัวเลขนี้ลดลงจากปี 2022 ซึ่งกูเกิลจ่ายเงินไป 12 ล้านดอลลาร์ โดยในปีที่ผ่านมา การจ่ายเงินสูงสุดกับนักวิจัยหนึ่งการรายงานคือ 113,337 ดอลลาร์ ตัวเลขสะสมที่กูเกิลจ่ายมาตลอดโครงการนี้ตั้งแต่ปี 2010 คือ 59 ล้านดอลลาร์</p>\n<p>VRP ส่วนของการรายงานบั๊ก-ช่องโหว่ใน Android มีการจ่ายเงินไปรวม 3.4 ล้านดอลลาร์ ซึ่งปีที่ผ่านมาขอบข่ายรวมไปถึง Wear OS ด้วย, Chrome มีการจ่ายเงินไป 2.1 ล้านดอลลาร์ จากการรายงานช่องโหว่ทั้งหมด 359 รายการ และส่วน Generative AI ที่เพิ่งเพิ่มมา มีทั้งหมด 35 การรายงาน จ่ายเงินไป 87,000 ดอลลาร์</p>\n<p>ที่มา: <a href=\"https://security.googleblog.com/2024/03/vulnerability-reward-program-2023-year.html\">กูเกิล</a></p>\n<p><img src=\"https://www.blognone.com/sites/default/files/externals/a6515839e114ff0301a444444d22d99f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d1067ba87f7f7562859eff004438b562.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/bug-bounty\">Bug Bounty</a></div><div><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16e48b482eb14f646b34d6cbf869d23d898397de8d9fab0812c52a8910f67b58","category":"Thai"}