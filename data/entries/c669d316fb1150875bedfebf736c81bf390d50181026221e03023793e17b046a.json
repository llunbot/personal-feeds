{"title":"ปัญหาของ Mac Pro: สเป็กคล้าย Mac Studio, ผู้ใช้งานมืออาชีพมอง MacBook Pro ตอนนี้ก็มากพอแล้ว","link":"https://www.blognone.com/node/134588","date":1687963745000,"content":"<div><div><div><p>ในงาน WWDC ที่ผ่านมา แอปเปิลได้เปิดตัว <a href=\"https://www.blognone.com/node/134167\">Mac Pro</a> ซึ่งเป็นฮาร์ดแวร์ตระกูล Mac ตัวสุดท้ายที่เปลี่ยนมาใช้ชิป Apple Silicon ทำให้ไลน์สินค้า Mac ทั้งหมดเปลี่ยนจากอินเทล มาเป็น Apple Silicon ตาม<a href=\"https://www.blognone.com/node/117067\">โรดแมพ</a>ที่แอปเปิลบอกว่าใช้เวลาประมาณ 2 ปี</p>\n<p>Mac Pro เป็นสินค้า Mac ที่แอปเปิลวางตำแหน่งไว้บนสุด ในด้านประสิทธิภาพการใช้งาน มีราคาที่สูง และใส่คุณสมบัติต่าง ๆ เพื่อรองรับการใช้งานผู้ผลิตงานสร้างสรรค์มืออาชีพ ที่ถือเป็นกลุ่มคนที่มีบทบาทสำคัญต่อวงการ Mac มายาวนาน ช่วยย้ำจุดขายที่ Mac ต่างจากพีซี</p>\n<p><img alt=\"No Description\" src=\"https://www.blognone.com/sites/default/files/externals/b25e8ea50061448209ebf840ffe02b7f.jpg\" /></p>\n<p>อย่างไรก็ตาม <a href=\"https://www.blognone.com/node/134167\">Mac Pro รุ่นใหม่ที่ใช้ชิป M2 Ultra</a> ก็ถูกตั้งข้อสงสัยว่ากลุ่มลูกค้าที่ใช้ Mac Pro มายาวนาน จะยังสนใจใช้ Mac Pro หรือไม่ เมื่อแอปเปิลก็เปิดตัว Mac Studio ที่<a href=\"https://www.blognone.com/node/134169\">อัพเกรดเป็นชิป M2 Ultra</a> ได้เช่นเดียวกัน โดยความแตกต่างที่ Mac Pro มีมากกว่าคือ จำนวนพอร์ต, ช่องเสียบ PCI Express, ช่องระบายอากาศ และ<a href=\"https://www.blognone.com/node/113598\">ล้อสำหรับเคลื่อนย้ายสะดวก</a> ขณะที่สเป็กประมวลผล แรม หน่วยความจำ อัดได้สูงสุดเท่ากัน อีกทั้ง Mac Pro ที่ปกติผู้ใช้งานมักเติมการ์ดจอเข้าไปช่วยประมวลผล แต่ชิป Apple Silicon ตอนนี้ยังไม่รองรับการเพิ่มการ์ดจอเอง</p>\n<p><img alt=\"No Description\" src=\"https://www.blognone.com/sites/default/files/externals/0c0c11c5a7d8a9b717d0807fdfc30b8e.jpg\" /></p>\n<p>The Verge สอบถามความเห็นจากผู้ใช้ Mac Pro มายาวนานในงานตัดต่อ-สร้างสรรค์ภาพยนตร์ คนแรกคือ Zach Passero ซึ่งทำงานตัดต่อแอนิเมชั่นและเอฟเฟกต์ภาพ เขาเปลี่ยนจาก Mac Pro มาใช้ <a href=\"https://www.blognone.com/node/125339\">MacBook Pro 16 นิ้ว ชิป M1 Max</a> พบว่าประสิทธิภาพการทำงานด้านวิดีโอ ทำได้เท่ากับเดสก์ท็อปเดิม แต่นี่เป็นแล็ปท็อป เขาจึงไม่แน่ใจว่าคุ้มหรือไม่ที่จะกลับไปใช้ Mac Pro</p>\n<p>Kevin Ford ช่างภาพและผู้ตัดต่อสารคดีที่ใช้ Mac Pro มาตั้งแต่รุ่นถังทรงกลม จนถึงรุ่นแร็ก บอกว่าตอนนี้เขาเพิ่งใช้ <a href=\"https://www.blognone.com/node/132283\">MacBook Pro 16 นิ้ว ตัวล่าสุดชิป M2 Max</a> และคงไม่กลับไปใช้ Mac Pro แล้ว เพราะ MacBook Pro นี้สามารถตัดต่อวิดีโอระดับ 6K และเกรดสีได้ถูกต้อง งานชิ้นล่าสุดที่เขาทำลง Netflix ก็ตัดต่อระหว่างนั่งเครื่องบินหรืออยู่ในโรงแรม ซึ่งถ้าใช้ Mac Pro จะไม่ได้ความสะดวกนี้</p>\n<p><img alt=\"No Description\" src=\"https://www.blognone.com/sites/default/files/externals/2e786e7a2790edf385ee4343e3096706.jpg\" /></p>\n<p>ที่มา: <a href=\"https://www.theverge.com/23770770/apple-mac-pro-m2-ultra-2023-review\">The Verge</a></p>\n</div></div></div><div><div>Topics: </div><div><div><a href=\"/topics/mac-pro\">Mac Pro</a></div><div><a href=\"/topics/mac-studio\">Mac Studio</a></div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c669d316fb1150875bedfebf736c81bf390d50181026221e03023793e17b046a","category":"Thai"}