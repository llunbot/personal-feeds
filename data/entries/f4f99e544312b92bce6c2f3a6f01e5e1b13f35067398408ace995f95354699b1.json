{"title":"Huawei ประกาศวางขายโทรศัพท์ Mate X3 และ P60 Pro สำหรับตลาดโลกแล้ว","link":"https://www.blognone.com/node/133767","date":1683706988000,"content":"<div><div><div><p>หลังจากห่างหายไปสักพักกับตลาดโทรศัพท์มือถือ ในวันนี้ Huawei กลับมาอีกครั้งด้วยการประเทศวางขาย <strong>Mate X3</strong> และ <strong>P60 Pro</strong> สำหรับตลาดโลก หลังจากเปิดตัวไปเมื่อเดือนมีนาคมที่ประเทศจีน ซึ่งจะเริ่มวางจำหน่ายในทวีปยุโรปก่อน ส่วนทางประเทศไทยนั้น P60 Pro ได้เปิดให้ลงทะเบียนรับข่าวสารสำหรับวันวางจำหน่ายในอนาคตแล้ว</p>\n<p><strong>Huawei Mate X3</strong> นั้นเป็นโทรศัพท์มือถือแบบพับได้คล้าย ๆ กับ Samsung Galaxy Z Fold 4 โดยมีขนาดหน้าจอ 2 ตัวในเครื่องเดียวแบ่งเป็นหน้าจอด้านนอกขนาด 6.4 นิ้ว ความละเอียด 2504x1080 และหน้าจอด้านในที่พับได้ขนาด 7.85 นิ้ว ความละเอียด 2496x2224 โดยทั้ง 2 จอเป็นจอแบบ OLED มีความถี่แบบ Adaptive ที่ 1-120Hz ตัวชิปประมวลผลใช้ Snapdragon 8+ Gen 1 แบบ 4G โดยให้แรมมาที่ 12gb และความจุที่ 512gb รองรับ SD Card ได้สูงสุด 256gb ทางด้านกล้องมีให้ 3 ตัวเป็นกล้องหลังทั้งหมด โดยที่กล้องหลักที่ความละเอียด 50 mp ตามด้วยกล้อง Ultrawide ความละเอียด 13mp และกล้อง Telephoto ขนาด 12mp ที่ซูมได้ 5 เท่า (ซูมดิจิตอลได้สูงสุด 50 เท่า) โดยราคาที่เปิดตัวที่ยุโรปเริ่มต้นที่ 2,199 ยูโร หรือคิดเป็นราคาไทยอยู่ประมาณ 81,374 บาท</p>\n<p><img alt=\"No Description\" src=\"https://www.blognone.com/sites/default/files/externals/62d59f97abdd1f3a0e64767b2422802c.png\" /></p>\n<p><strong>Huawei P60 Pro</strong> ถือว่าเป็นโทรศัพท์มือถือเรือธงของ Huawei ที่มีหน้าจอ OLED ขนาด 6.67 นิ้ว 2700x1220 ที่ความถี่ 120Hz ใช้ชิปประมวลผล Snapdragon 8+ Gen 1 แบบ 4G เหมือนกับตัว Mate X3 ส่วนแรมกับความจุมีให้เลือก 2 แบบได้แก่ แรม 8gb ความจุ 256gb และแรม 12gb ความจุ 512gb มีกล้องทั้งหมด 4 ตัว แบ่งเป็นกล้องหน้า 1 ตัวที่ความละเอียด 13mp และกล้องหลัง 3 ตัว โดยกล้องหลักจะมีความละเอียดอยู่ 48mp ตามด้วยกล้อง Ultrawide ความละเอียด 13mp และกล้อง Telephoto ความละอียด 48mp ที่ซูม 3.5 เท่า พร้อมกันสั่นแบบ OIS รองรับ Huawei SuperCharge ที่ชาร์จ 50% ใน 10 นาที โดยราคาเปิดตัวที่ยุโรปอยู่ที่ 1,200 ยูโร คิดเป็นเงินไทยอยู่ที่ 44,414 บาทโดยประมาณ</p>\n<p>ที่มา - <a href=\"https://www.androidcentral.com/phones/huawei-p60-pro-and-mate-x3-launch\">Androidcentral</a></p>\n<p><img alt=\"No Description\" src=\"https://www.blognone.com/sites/default/files/externals/998d9806e1d42185cb2c0df959906eea.png\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/smartphone\">Smartphone</a></div><div><a href=\"/topics/uk\">UK</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4f99e544312b92bce6c2f3a6f01e5e1b13f35067398408ace995f95354699b1","category":"Thai"}