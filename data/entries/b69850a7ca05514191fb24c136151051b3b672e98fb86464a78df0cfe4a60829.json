{"title":"Microsoft Teams เพิ่มฟีเจอร์ Copilot หลายอย่าง - AI ใหม่ช่วยแก้ฉากหลังจัดห้องรกให้ดูดีขึ้น","link":"https://www.blognone.com/node/136767","date":1700098510000,"content":"<div><div><div><p>ไมโครซอฟท์ประกาศฟีเจอร์ใหม่ของ Microsoft Teams หลายอย่างในงานสัมมนา Microsoft Ignite ทั้งความสามารถจาก Copilot ที่มากขึ้น และฟีเจอร์ที่ใช้ AI ซึ่งน่าจะถูกใจใครหลายคน</p>\n<p>Copilot ใน Microsoft Teams เพิ่มหลายความสามารถ เช่น สั่งไม่ให้ทำบันทึกการประชุม, ตัวช่วยสร้างข้อความในกล่องแชทของห้องประชุม, เพิ่ม Copilot ใน Channel, ตัวช่วยสรุปเฉพาะเนื้อหาสำคัญในการประชุม (recap)</p>\n<p>นอกจากนี้ยังมีฟีเจอร์ AI เพิ่มเติมได้แก่ Voice Isolation ระบบแยกเสียง เพื่อให้เสียงของเราที่เป็นผู้พูดเด่นชัดขึ้นในการประชุม โดยจะลดเสียงรบกวนและเสียงผู้พูดคนอื่นลง</p>\n<p>อีกฟีเจอร์คือการตกแต่งฉากหลัง เป็นเอฟเฟกต์ที่ใช้ Generative AI ทำให้ภาพฉากหลังที่เรานั่งประชุมอยู่สวยงามขึ้น โดยไม่ต้องเบลอฉากหลังหรือใส่พื้นหลังลายอื่นแต่ดูดีเหมือนกัน เช่น ลบของที่รกห้องออกไป หรือแต่งบรรยากาศห้องให้ดูสวยงามตามธีมต่าง ๆ</p>\n<p>ที่มา: <a href=\"https://techcommunity.microsoft.com/t5/microsoft-teams-blog/what-s-new-in-microsoft-teams-microsoft-ignite-2023/ba-p/3976670\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/853e19f97212733922f0dac21b11f0b9.png\" /></p>\n<p><img src=\"https://cdn.techcommunity.microsoft.com/assets/MicrosoftTeams/FullSize_GIF_DecorateYourBackground.gif\" /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft-copilot\">Microsoft Copilot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b69850a7ca05514191fb24c136151051b3b672e98fb86464a78df0cfe4a60829","category":"Thai"}