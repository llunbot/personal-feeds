{"title":"สหรัฐฯ สั่งธนาคารต้องรายงานเหตุถูกแฮกภายใน 36 ชั่วโมง","link":"https://www.blognone.com/node/125949","date":1637585408000,"content":"<div><div><div><p>Federal Deposit Insurance Corporation (FDIC) หน่วยงานกำกับดูแลธนาคารสหรัฐฯ ออกกฎบังคับให้ธนาคารต้องแจ้งเหตุความมั่นคงปลอดภัยคอมพิวเตอร์ไปยังหน่วยงานกำกับดูแลภายใน 36 ชั่วโมง</p>\n<p>กฎนี้ไม่ได้บังคับให้แจ้งทุกครั้ง แต่บังคับเฉพาะเหตุที่มีความรุนแรงอย่างมีนัยสำคัญ โดยเฉพาะเหตุที่กระทบต่อการให้บริการ หรือเสถียรภาพของระบบการเงิน นอกจากนี้ผู้ให้บริการแทนธนาคาร (bank service provider) ก็จะถูกบังคับให้ต้องแจ้งเหตุความมั่นคงปลอดภัยของระบบคอมพิวเตอร์ไปยังธนาคารเช่นกัน</p>\n<p>Jelena McWilliams ประธาน FDIC <a href=\"https://www.fdic.gov/news/speeches/2021/spnov1821.html\">ระบุว่า</a>กฎนี้พยายามสมดุลระหว่างภาระการแจ้งเหตุของธนาคารและความเร็วในการแจ้งเหตุ โดยกฎไม่ได้บังคับให้ธนาคารต้องประเมินความรุนแรงก่อนแจ้งเหตุ</p>\n<p>กฎใหม่นี้จะบังคับเต็มรูปแบบวันที่ 1 พฤษภาคม 2022 เป็นต้นไป</p>\n<p>ที่มา - <a href=\"https://www.fdic.gov/news/press-releases/2021/pr21095.html\">FDIC</a></p>\n<p><img src=\"https://www.blognone.com/sites/default/files/externals/307459d36208ac43f871231565f3503d.png\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/usa\">USA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9626e00aa1c86df95f739c44cdc72094d74c599edfcf889b06bad147ef38800","category":"Thai"}