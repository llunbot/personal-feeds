{"title":"Baidu ได้ใบอนุญาตวิ่งทดสอบรถยนต์ไร้คนขับที่ฮ่องกงแล้ว","link":"https://www.blognone.com/node/143400","date":1733051405000,"content":"<div><div><div><p>Baidu ได้รับใบอนุญาตให้ทดสอบรถยนต์เคลื่อนที่อัตโนมัติในฮ่องกง ผ่านบริการรถแท็กซี่ไร้คนขับ Apollo Go ซึ่งเป็นครั้งแรกที่ Baidu ได้ทดสอบรถยนต์ขับเคลื่อนอัตโนมัตินอกพื้นที่จีนแผ่นดินใหญ่</p>\n<p>ใบอนุญาตของบริษัท Baidu Apollo นี้ ให้บริษัททดสอบรถยนต์ขับเคลื่อนอัตโนมัติได้ 10 คัน วิ่งอยู่ในพื้นที่ North Lantau ใบอนุญาตมีระยะเวลา 5 ปี การทดสอบช่วงแรกต้องทำในถนนที่ระบุไว้เท่านั้น และมีเจ้าหน้าที่อยู่หลังพวงมาลัยเพื่อควบคุมรถในกรณีจำเป็น</p>\n<p>ปัจจุบัน Apollo Go ให้บริการในหลายเมืองของประเทศจีน เฉพาะในเมืองอู่ฮั่นมีจำนวนรถยนต์มากกว่า 400 คัน ก่อนหน้านี้มีรายงานว่าประเทศที่ Baidu พิจารณาขอใบอนุญาตทดสอบรถยนต์นี้เพิ่มเติมคือสิงคโปร์ และประเทศในแถบตะวันออกกลาง</p>\n<p>ที่มา: <a href=\"https://www.reuters.com/business/autos-transportation/baidus-apollo-autonomous-vehicles-granted-licence-test-hong-kong-2024-11-30/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/7d6989509a81f944ad7545e420377f34.jpeg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/hong-kong\">Hong Kong</a></div><div><a href=\"/topics/driverless-car\">Driverless Car</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd557cb8a61f0f4ce3d479b7b0525435d837bce9616b4b67c0b7cd8f09c89c66","category":"Thai"}