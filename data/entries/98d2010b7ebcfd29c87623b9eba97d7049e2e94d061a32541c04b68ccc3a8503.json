{"title":"[ลือ] Apple เคยศึกษาความเป็นไปได้ ที่จะให้บริการ Cloud Gaming แต่ก็พับแผนไป","link":"https://www.blognone.com/node/125333","date":1634572925000,"content":"<div><div><div><p>ในจดหมายข่าว Power On ของ Mark Gurman แห่ง Bloomberg ตอนล่าสุด นอกจากรายละเอียด <a href=\"https://www.blognone.com/node/125316\">MacBook Pro</a> ที่แอปเปิลน่าจะเปิดตัวคืนนี้ เขายังพูดถึงโครงการหนึ่งของแอปเปิล แต่พับแผนไปแล้วนั่นคือการทำคลาวด์เกมมิ่ง แบบที่หลายบริษัททำกันตอนนี้อย่าง <a href=\"https://www.blognone.com/topics/stadia\">Stadia</a> ของกูเกิล หรือ <a href=\"https://www.blognone.com/node/118626\">Luna</a> ของ Amazon</p>\n<p>รายงานบอกว่าแอปเปิลเคยหารือกันภายในเกี่ยวกับเรื่องนี้ แต่ไม่มีข้อมูลว่าการพูดคุยหรือศึกษาโอกาสเพิ่มเติมไปถึงไหน ซึ่งอย่างที่ทราบว่าสุดท้ายแอปเปิลก็เปิดตัว <a href=\"https://www.blognone.com/topics/apple-arcade\">Apple Arcade</a> บริการเกมแบบเหมาจ่าย แต่ตัวเกมจะรันอยู่ที่อุปกรณ์ของผู้เล่น ไม่ใช่บนคลาวด์แบบที่ผู้ให้บริการรายอื่นทำ</p>\n<p>คาดว่าเหตุผลหนึ่งที่ทำให้แอปเปิลหยุดแผนนี้ เพราะหากแอปเปิลทำบริการคลาวด์เกมมิ่งเอง ก็จะเปิดโอกาสให้ผู้บริการรายอื่นร้องเรียนให้แอปเปิลต้องรองรับบริการของตนด้วย รูปแบบที่ทำอยู่ปัจจุบันจึงอาจจะดีกับแอปเปิลมากกว่า</p>\n<p>ที่มา: <a href=\"https://www.idownloadblog.com/2021/10/18/apple-cloud-gaming-service-rumor/\">iDownload Blog</a></p>\n<p><img src=\"https://www.blognone.com/sites/default/files/externals/bf35522ed2eac35d1e172dd1549b0f28.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/cloud-gaming\">Cloud Gaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98d2010b7ebcfd29c87623b9eba97d7049e2e94d061a32541c04b68ccc3a8503","category":"Thai"}