{"title":"NVIDIA โชว์ Grace Superchip ของจริง ประสิทธิภาพดีกว่า x86 สองเท่า ขายครึ่งหลังปี 2023","link":"https://www.blognone.com/node/133165","date":1679738930000,"content":"<div><div><div><p>Jensen Huang ซีอีโอของ NVIDIA โชว์หน้าตาชิปจริงของ<a href=\"https://www.blognone.com/node/127734\">ซีพียู Grace Superchip ที่เปิดตัวช่วงต้นปี 2022</a> โดยเลื่อนการวางขายสินค้าจริงจากครึ่งแรกของปี 2023 เป็นครึ่งหลังของปีแทน</p>\n<p>Grace Superchip เป็นการนำ<a href=\"https://www.blognone.com/node/122153\">ซีพียู Grace</a> สองตัวมาเชื่อมต่อกัน มีจำนวนคอร์รวม 144 คอร์ จุดขายของ Grace คือการเป็นสถาปัตยกรรม Arm ที่ประหยัดพลังงานกว่า และออกแบบมาเพื่องานปัญญาประดิษฐ์โดยเฉพาะ ทำให้รันงานลักษณะนี้ได้ดีกว่าชิป x86 ที่ออกแบบมาสำหรับงานทั่วไป</p>\n<p>การที่ Grace กินไฟต่ำ ทำให้ขนาดเล็ก และสามารถยัด Grace Superchip จำนวน 2 ยูนิต (รวมเป็น 4 ซีพียู) ลงเซิร์ฟเวอร์ขนาด 1U มาตรฐานได้ จากเบนช์มาร์คของ NVIDIA เองบอกว่าสามารถรันงานกลุ่ม microservice ได้ดีกว่าเซิร์ฟเวอร์ x86 ถึง 2 เท่าที่ระดับพลังงานเท่ากัน</p>\n<p>ตอนนี้บริษัทผู้ผลิตเซิร์ฟเวอร์เริ่มได้ตัวอย่าง Grace Superchip ไปแล้ว สินค้าจริงจะวางขายช่วงครึ่งหลังของปี ที่ระบุยี่ห้อแล้วคือ ASUS, Atos, GIGABYTE, Hewlett Packard Enterprise, QCT, Supermicro, Wistron, ZT Systems</p>\n<p><img alt=\"No Description\" src=\"https://www.blognone.com/sites/default/files/externals/360aaf2c026bf75a663b6f3663b4dcbb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/72728c3eb4b3760175a00507e73f52ab.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7121edae27a85869e8d6e05a1643321d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/16484ed35d038bf691f92db483d02d37.jpg\" /></p>\n<p>ที่มา - <a href=\"https://blogs.nvidia.com/blog/2023/03/21/grace-cpu-energy-efficiency/\">NVIDIA</a>, <a href=\"https://www.tomshardware.com/news/nvidia-ceo-jensen-huang-grace-delay\">Tom's Hardware</a></p>\n</div></div></div><div><div>Topics: </div><div><div><a href=\"/topics/grace\">Grace</a></div><div><a href=\"/topics/nvidia\">NVIDIA</a></div><div><a href=\"/topics/server\">Server</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06bc16a2af679a1918a6ab62c8d1df24dfc6919a2acbb69fa95722e5b2cb7130","category":"Thai"}