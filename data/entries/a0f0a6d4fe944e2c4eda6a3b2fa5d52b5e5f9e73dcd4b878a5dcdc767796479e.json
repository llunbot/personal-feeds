{"title":"ผู้กำกับ FF14 ยืนยัน Square Enix ยุคใหม่เป็นมัลติแพลตฟอร์ม จะออกเกมบน Xbox มากขึ้น","link":"https://www.blognone.com/node/141703","date":1724858943000,"content":"<div><div><div><p>Naoki Yoshida ผู้กำกับ Final Fantasy 14 และโปรดิวเซอร์ Final Fantasy 16 ให้สัมภาษณ์ Eurogamer ในประเด็นการทำเกมข้ามแพลตฟอร์ม โดยเฉพาะบน Xbox</p>\n<p>Yoshida บอกว่าการนำ FF14 มาลง Xbox ได้สำเร็จ ต้อง<a href=\"https://www.blognone.com/node/130479\">ให้เครดิต Phil Spencer หัวหน้าทีม Xbox ที่ใช้พลังและเวลาอย่างมาก</a> ทางฝั่ง Square Enix เองจะใช้ประโยชน์จากเรื่องนี้ให้เต็มที่ และขยายผลกับเกมเมอร์บน Xbox ให้มากขึ้นต่อไป</p>\n<p>เขาพูดถึงฐานผู้เล่น Xbox ในญี่ปุ่นว่ามีจำนวนน้อย ซึ่งเป็นธรรมชาติของนักพัฒนาเกมในประเทศนั้นๆ ที่ต้องเลือกแพลตฟอร์มที่มีผู้เล่นในประเทศเยอะที่สุดก่อน แต่แนวทางของ Square Enix เองก็เปลี่ยนไปแล้ว เพราะ<a href=\"https://www.blognone.com/node/139728\">นโยบายใหม่ของบริษัท</a>ต้องการออกเกมมัลติแพลตฟอร์ม เข้าถึงผู้เล่นให้มากที่สุดเท่าที่เป็นไปได้ ดังนั้นเราจะได้เห็นเกมของ Square Enix วางขายบน Xbox เพิ่มมากขึ้นอย่างแน่นอน</p>\n<p>ที่มา - <a href=\"https://www.eurogamer.net/naoki-yoshida-on-dawntrail-criticism-community-feedback-and-the-future-of-final-fantasy-14\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/6b7fc7d23fc9fb0e61eee1bb54008165.jpg\" /></p>\n<p><img src=\"https://www.blognone.com/sites/default/files/externals/9754b6ab32f2e6729d412979ae184429.png\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/final-fantasy\">Final Fantasy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a0f0a6d4fe944e2c4eda6a3b2fa5d52b5e5f9e73dcd4b878a5dcdc767796479e","category":"Thai"}