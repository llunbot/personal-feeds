{"title":"แบรนด์รถยนต์ไฟฟ้า Polestar เปิดตัวสมาร์ทโฟนของตัวเอง ผลิตโดย Meizu","link":"https://www.blognone.com/node/139388","date":1713943100000,"content":"<div><div><div><p>Polestar บริษัทลูกของ Volvo ที่ทำรถยนต์ไฟฟ้า เปิดตัวสมาร์ทโฟนแบรนด์ Polestar ของตัวเองในประเทศจีน</p>\n<p>การทำสมาร์ทโฟนของ Polestar อาจฟังดูแปลกๆ ว่าทำไมบริษัทรถยนต์ EV ถึงมาทำสมาร์ทโฟน แต่จริงๆ แล้วสมาร์ทโฟนของ Polestar พัฒนาโดย <a href=\"https://www.blognone.com/node/129046\">Meizu ซึ่งเป็นบริษัทในเครือ Geely กลุ่มทุนยานยนต์รายใหญ่ของจีนด้วยกัน</a> (Geely เป็นเจ้าของทั้ง Volvo, Polestar และ Meizu) และสมาร์ทโฟนรุ่นนี้ยังทำตลาดเฉพาะในจีนแค่ประเทศเดียว</p>\n<p>สเปกของ Polestar Phone ใช้หน้าจอขนาด 6.79 นิ้ว สัดส่วน 21:9 ความสว่าง 1250 nits, หน่วยประมวลผล Snapdragon 8 Gen 3, แรม 16GB, สตอเรจ 1TB, กล้องหลัง 3 ตัว 50MP+13MP+10MP, กล้องหน้า 32MP, แบตเตอรี่ขนาด 5050 mAh ชาร์จเร็ว 50W, ระบบปฏิบัติการ Flyme OS ของ Meizu พร้อมใส่ชุดไอคอน Polestar UI แบบเดียวกับ UI ในรถยนต์ของ Polestar</p>\n<p>Polestar ระบุว่าหน้าตาของสมาร์ทโฟนดีไซน์โดย Polestar Global Design ในสวีเดน ให้อารมณ์แบบสแกนดิเนเวีย เน้นความเรียบง่ายผสมความหรูหรา ฟีเจอร์เด่นคือ Polestar Link การใช้มือถือร่วมกับรถยนต์ของ Polestar ได้ทันทีเมื่อเข้าไปนั่งในรถยนต์</p>\n<p>ราคาขายเริ่มต้นที่ 7,388 หยวน หรือประมาณ 38,000 บาท</p>\n<p>ที่มา - <a href=\"https://www.polestar.cn/zh-cn/polestar-phone/\">Polestar</a>, <a href=\"https://www.bloomberg.com/news/articles/2024-04-23/polestar-joins-ev-tech-crossover-with-made-for-china-smartphone\">Bloomberg</a>, <a href=\"https://www.androidcentral.com/phones/polestar-phone-launch\">Android Central</a></p>\n<p><img alt=\"No Description\" src=\"https://www.blognone.com/sites/default/files/externals/a11ca87360afccf9dc47284cbc538b36.jpeg\" /><img alt=\"No Description\" src=\"https://www.blognone.com/sites/default/files/externals/06c4e327d1d0673a8033d97415dedf89.jpeg\" /><img alt=\"No Description\" src=\"https://www.blognone.com/sites/default/files/externals/e0550ad21cb8692695446dfb8ce0c67b.jpeg\" /><img alt=\"No Description\" src=\"https://www.blognone.com/sites/default/files/externals/efe4fecd126060e388dbf1f821cbac6c.jpeg\" /></p>\n</div></div></div><div><div>Topics: </div><div><div><a href=\"/topics/polestar\">Polestar</a></div><div><a href=\"/topics/meizu\">Meizu</a></div><div><a href=\"/topics/mobile\">Mobile</a></div><div><a href=\"/topics/electric-car\">Electric Car</a></div><div><a href=\"/topics/geely\">Geely</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc3707940108c2b90d17e66bdb5f769267e0d16eb536d1d5bf553f3dfc821a61","category":"Thai"}