{"title":"Deliveroo แพลตฟอร์มส่งอาหารในอังกฤษ ได้ข้อเสนอซื้อกิจการจาก DoorDash","link":"https://www.blognone.com/node/146065","date":1745626031000,"content":"<div><div><div><p>Deliveroo แพลตฟอร์มส่งอาหารที่มีสำนักงานใหญ่ในสหราชอาณาจักร เปิดเผยว่าบริษัทได้รับข้อเสนอซื้อกิจการทั้งหมดจาก DoorDash แพลตฟอร์มเดลิเวอรีจากสหรัฐอเมริกา ที่มูลค่ารวม 2,700 ล้านปอนด์ (3.6 พันล้านดอลลาร์ หรือ 1.2 แสนล้านบาท)</p>\n<p>ในขั้นตอนถัดไปผู้ถือหุ้นของ Deliveroo จะต้องโหวตว่าจะรับข้อเสนอนี้หรือไม่ ซึ่งบอร์ดของ Deliveroo มีความเห็นแนะนำให้รับข้อเสนอ ทำให้ DoorDash ต้องชี้แจงรายละเอียดข้อเสนอโดยละเอียดต่อผู้ถือหุ้นภายใน 23 พฤษภาคม และ Deliveroo จะไม่สามารถรับข้อเสนอซื้อกิจการจากบริษัทอื่นได้ในช่วงนี้</p>\n<p>ข่าวการซื้อกิจการของ Deliveroo จาก DoorDash นั้นมีออกมาตั้งแต่ปีที่แล้ว ขณะที่ Deliveroo เพิ่งประกาศ<a href=\"https://www.blognone.com/node/145182\">ถอนตัวจากตลาดฮ่องกง</a> หลังจากเสียส่วนแบ่งให้ KeeTa</p>\n<p>ที่มา: <a href=\"https://ir.design-portfolio.co.uk/viewer/79/76375\">Deliveroo</a> ผ่าน <a href=\"https://www.reuters.com/technology/deliveroo-receives-buyout-proposal-doordash-180-pence-per-share-2025-04-25/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/6be1c0c6d0423f78f9507c01d6cdc6db.jpeg\" /></p>\n</div></div></div><div><div>Topics: </div><div><div><a href=\"/topics/deliveroo\">Deliveroo</a></div><div><a href=\"/topics/doordash\">DoorDash</a></div><div><a href=\"/topics/delivery\">Delivery</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2326522e8fc1c640f2eefa05fcad7908f358ebe8f69d6ee76404ca19b4efd16","category":"Thai"}