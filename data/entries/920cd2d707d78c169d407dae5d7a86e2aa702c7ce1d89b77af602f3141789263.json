{"title":"Joseph Staten หัวหน้าฝ่ายครีเอทีฟ Halo ย้ายไปอยู่ Netflix และประกาศทำเกมระดับ AAA","link":"https://www.blognone.com/node/133474","date":1681828010000,"content":"<div><div><div><p>Joseph Staten อดีตทีมงาน Halo ตั้งแต่ภาคแรก และ<a href=\"https://www.blognone.com/node/124341\">หัวหน้าฝ่ายครีเอทีฟของ Halo Infinite ภาคล่าสุด</a>) ลาออกจาก 343 Industries ในเครือไมโครซอฟท์ ย้ายไปอยู่กับ Netflix และประกาศชัดเจนว่าเขามาเพื่อทำเกมใหม่ระดับ AAA</p>\n<p>Netflix เริ่มหันมาทำธุรกิจเกมได้ระยะหนึ่งแล้ว โดยระยะแรกเน้นที่เกมแคชวลและเกมที่ดัดแปลงจากซีรีส์ของตัวเองเท่านั้น แต่ช่วงหลังก็<a href=\"https://www.blognone.com/node/131260\">เริ่มซื้อสตูดิโอเกมเข้ามาในสังกัดมากขึ้น</a> รวมถึง<a href=\"https://www.blognone.com/node/133096\">ทำระบบคลาวด์เกมมิ่งของตัวเอง</a> สิ่งที่ขาดไปคงเหลือแค่การมีเกม AAA ระดับแม่เหล็กเพื่อดึงดูดผู้เล่น ซึ่งชื่อชั้นของ Joseph Staten น่าจะตอบโจทย์ของ Netflix ได้เป็นอย่างดี</p>\n<blockquote><p>So today, I'm thrilled to announce that I've joined <a href=\"https://twitter.com/netflix?ref_src=twsrc%5Etfw\">@Netflix</a> Games as Creative Director for a brand-new AAA multiplatform game and original IP. Let's go! 2/2</p>\n<p>— Joseph Staten (@joestaten) <a href=\"https://twitter.com/joestaten/status/1648000079557709824?ref_src=twsrc%5Etfw\">April 17, 2023</a></p></blockquote>\n<p><img src=\"https://www.blognone.com/sites/default/files/externals/aabc083bcbf0681e4872d695119db9b2.jpg\" alt /></p>\n<p>ที่มา - <a href=\"https://www.gamesradar.com/netflix-hires-halo-veteran-joseph-staten-for-its-big-push-into-aaa-games/\">GamesRadar</a></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/netflix\">Netflix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"920cd2d707d78c169d407dae5d7a86e2aa702c7ce1d89b77af602f3141789263","category":"Thai"}