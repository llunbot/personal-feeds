{"title":"Telegram เปิดตัว Stars ระบบเงินสำหรับใช้จ่ายภายในแอป ถอนออกมาเป็น Toncoin ได้","link":"https://www.blognone.com/node/140217","date":1717770724000,"content":"<div><div><div><p>Telegram เปิดตัวระบบเงินสำหรับใช้ภายในแอป <strong>Telegram Stars</strong> ซึ่งสามารถรับ-จ่าย สินค้าดิจิทัลในมินิแอปของ Telegram ได้</p>\n<p>เงิน Telegram Stars สามารถซื้อได้ผ่านระบบ In-App ทั้งบน iOS และ Android ใน <a href=\"https://t.me/premiumbot\">PremiumBot</a> ซึ่ง Telegram บอกว่าผ่านเงื่อนไขการขายสินค้าดิจิทัลผ่านระบบสโตร์ของ iOS และ Android แล้ว</p>\n<p>คำถามคือแล้วนักพัฒนาที่รับเงินดิจิทัล Telegram Stars จะแปลงเงินนี้ออกมาอย่างไร? คำตอบคือนักพัฒนาสามารถแปลงเหรียญ Stars ที่ได้รับเป็น Toncoin (TON) <a href=\"https://www.blognone.com/node/99916\">เงินคริปโตของ Telegram</a> ผ่านแพลตฟอร์ม Fragment หรือจะนำ Stars ไปวนซื้อการโปรโมตผ่านโฆษณาบน Telegram ก็ได้ ซึ่งกรณีการซื้อแบบนี้ Telegram จะช่วยออกค่าธรรมเนียม 30% ที่ต้องจ่ายให้แอปเปิลหรือกูเกิลด้วย</p>\n<p>ที่มา: <a href=\"https://telegram.org/blog/telegram-stars\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/2844e24e467456455b3fecd660e39a04.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01791203b7ef4a3b1037eac7db3f012f6e421afc4b9d8ddd0dd8a7fbc1acfd24","category":"Thai"}