{"title":"แอปเปิลเปิดให้คะแนนรีวิวแอปของตัวเองได้ คอมเม้นท์ล้นหลาม Podcasts ได้คะแนนรีวิวน้อยสุด","link":"https://www.blognone.com/node/125010","date":1632967035000,"content":"<div><div><div><p>ปกติแล้ว แอปเปิลไม่เคยเปิดให้ผู้ใช้งานจัดเรตติ้งหรือรีวิวแอปขอองฝั่งแอปเปิลอย่าง Mail, Music, News, Stocks และ Calculator เลย โดยเปิดให้รีวิวเฉพาะแอปของนักพัฒนาภายนอกเท่านั้น ล่าสุด 9to5Mac ไปเจอว่าแอปเปิลเปิดให้รีวิวแอปของบริษัทได้ผ่าน App Store แล้ว</p>\n<p>และทันทีที่แอปเปิลเปิดโอกาสให้รีวิว ก็มีคอมเม้นท์รีวิวแอปฝั่งแอปเปิลมากมาย โดยตอนนี้แอป Podcasts ได้คะแนนรีวิวจากผู้ใช้งานน้อยที่สุดคือ 2.0 แอปเปิลไม่บอกเหตุผลที่เปิดให้รีวิว แต่คาดว่าเป็นเพราะแรงกดดันจากการเลือกปฏิบัติระหว่างแอปของตัวเองกับแอปของบริษัทนักพัฒนาภายนอก</p>\n<p>นอกจาก Podcasts แล้ว ยังพบด้วยว่าแอป Translate ได้คะแนนรีวิว 2.2 ดาว ซึ่งคอมเม้นท์วิจารณ์มักนำแอปเทียบกับคู่แข่งอย่าง Google Translate, Apple News คะแนนรีวิว 2.3 ดาว โดยหลายคนบ่นว่าแอปหยุดทำงานซ้ำๆ เมื่อเรียกดูบทความ</p>\n<p>ส่วนแอปที่ได้คะแนนสูงขึ้นมาคือ Voice Memos ได้ 4 ดาว, Weather และ Apple Music ได้ 3.7 ดาว</p>\n<p><img src=\"https://www.blognone.com/sites/default/files/externals/1dc1179a5f7e75c1470213e2c56212b6.png\" /></p>\n<p>ผู้ใช้งานสามารถให้คะแนนและวิจารณ์แอปของ Apple ที่สามารถลบและติดตั้งใหม่ได้ผ่าน App Store ยกเว้นแอปสำคัญอย่าง Phone และ Messages</p>\n<p>ที่มา - <a href=\"https://9to5mac.com/2021/09/29/rate-and-review-apple-iphone-built-in-apps/\">9to5Mac</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/application\">Application</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"017bd73fc6c3d6c2300e283e1581521e3cb0ad4a492136861a29c7c30827a86c","category":"Thai"}