{"title":"AMD วางขาย Instinct MI300A/MI300X รัน LLaMA-2 70B ได้ในชิปเดียว","link":"https://www.blognone.com/node/137119","date":1701914026000,"content":"<div><div><div><p>AMD เริ่มส่งมอบชิปตระกูล Instinct MI300 ตามที่<a href=\"https://www.blognone.com/node/132138\">เปิดตัวไปเมื่อต้นปีที่ผ่านมา</a> โดยแบ่งออกเป็นสองรุ่นย่อย คือ MI300A ที่เป็น APU มีซีพียูในตัว และ MI300X ที่เป็นชิปเร่งความเร็วอย่างเดียว</p>\n<p>MI300A มาพร้อมแรม HBM3 ขนาด 128GB เน้นปรับปรุงประสิทธิภาพต่อพลังงานดีขึ้น 1.9 เท่าเทียบกับ MI250X รุ่นก่อนหน้า</p>\n<p>MI300X เป็นชิปเร่งความเร็วสถาปัตยกรรม CDNA 3 เพิ่มหน่วยประมวลผล 40% ขยายแบนวิดท์หน่วยความจำ 1.7 เท่า ใส่แรม HBM3 192GB และรองรับข้อมูลแบบ FP8 หน่วยความจำที่สูงขึ้นทำให้สามารถรันโมเดล LLaMA-2 70B ได้ในชิปเดียว สำหรับองค์กรที่ต้องการรัน LLM อยู่ภายในองค์กรเอง</p>\n<p>นอกจากชิปทั้งสองตัวแล้ว AMD ยังเปิดชุด SDK สำหรับพัฒนาปัญญาประดิษฐ์ ROCm เวอร์ชั่น 6 เพิ่มฟังก์ชั่นในกลุ่ม LLM เช่น FlahAttention, HIPGraph, และ vLLM โดยที่ผ่านมาผู้พัฒนา LLM เริ่มหันมาใช้ AMD กันมากขึ้น เช่น <a href=\"https://www.blognone.com/node/135939\">Lamini</a> หรือ MosaicML</p>\n<p>งานประกาศครั้งนี้มีผู้ให้บริการคลาวด์และผู้ผลิตเซิร์ฟเวอร์ออกมาตอบรับนำชิป M300 ไปขายหรือให้บริการกันจำนวนมาก ที่น่าแปลกใจรายหนึ่งคือ Meta ออกมาระบุว่าเริ่มใช้ MI300X กับ  ROCm 6 แล้ว</p>\n<p>ที่มา - <a href=\"https://www.amd.com/en/newsroom/press-releases/2023-12-6-amd-delivers-leadership-portfolio-of-data-center-a.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/ca3da4a3e423ff54ccdd3f4b8d837d29.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/gpgpu\">GPGPU</a></div><div><a href=\"/topics/instinct\">Instinct</a></div><div><a href=\"/topics/gpu\">GPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afcee77ef0dcf00c8b7a9e1af6205c3134ee2827391c3e2924e62b93d8c8117d","category":"Thai"}