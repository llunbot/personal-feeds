{"title":"กูเกิลทดลองบล็อคแอปใช้สิทธิ์สูงนอก Google Play สู้แอปดูดเงิน ทดลองเฉพาะในสิงคโปร์","link":"https://www.blognone.com/node/138105","date":1707365755000,"content":"<div><div><div><p>กูเกิลร่วมมือกับองค์กรความมั่นคงไซเบอร์สิงคโปร์ (Cyber Security Agency of Singapore - CSA) ทดสอบการบล็อคแอปที่ต้องการสิทธิ์ระดับสูงนอกสโตร์ โดยการทดลองครั้งนี้ยังจำกัดเฉพาะในสิงคโปร์ก่อน</p>\n<p>สิทธิ์ระดับสูง ได้แก่ การรับและอ่าน SMS, การอ่าน notification, และ accessibility ซึ่งสิทธิ์เหล่านี้ถูกกลุ่มคนร้ายใช้สร้างแอปดูดเงินบ่อยๆ โดยพบว่าคนร้ายมักหลอกให้เหยื่อติดตั้งแอปเหล่านี้ และเหตุการณ์ 95% เป็นการติดตั้งนอกสโตร์</p>\n<p>แม้ Google Play Protect จะเตือนและบล็อคการติดตั้งแต่ในความเป็นจริงคนร้ายก็อาจจะหลอกให้เหยื่อปิด Google Play Protect ได้ (ยกเว้นผู้ใช้ที่เปิด Google Advanced Protection ที่ไม่สามารถปิดได้เลย)</p>\n<p>กูเกิลระบุว่าจะดูผลของการทดลองและปรับเปลี่ยนตามผลที่พบ โดยมาตรการใหม่นี้นับเป็นการยกระดับจากเมื่อปีที่แล้วที่<a href=\"https://www.blognone.com/node/136342\">กูเกิลพยายามใช้ Google Play Protect บล็อคแอปดูดเงินเหล่านี้</a> โดยระบุว่าพบแอปเหล่านี้กว่าห้าแสนรายการ และแจ้งเตือนไปแล้วกว่า 3 ล้านครั้ง</p>\n<p>ที่มา - <a href=\"https://security.googleblog.com/2024/02/piloting-new-ways-to-protect-Android-users-from%20financial-fraud.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/b47c624bb8d2876ed6370ecacec4ba0b.jpeg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/security\">Security</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d783ed6d55981e7c0496c2dd19b83856b6c4dad46cbe2f8ae3ec918c327ebec","category":"Thai"}