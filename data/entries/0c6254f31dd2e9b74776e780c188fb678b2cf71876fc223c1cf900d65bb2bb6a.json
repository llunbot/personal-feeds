{"title":"เปิดราคา Apple Vision Pro ในอเมริกา ถ้าสเป็กแพงสุดพร้อมอุปกรณ์เสริมครบ ราคา 1.7 แสนบาท","link":"https://www.blognone.com/node/137759","date":1705672974000,"content":"<div><div><div><p>แอปเปิลเปิดให้ลูกค้าในสหรัฐอเมริกา<a href=\"https://www.blognone.com/node/137543\">พรีออเดอร์</a>เฮดเซต Vision Pro ได้แล้วตั้งแต่วันนี้ โดยสินค้าเริ่มส่งมอบตั้งแต่ 2 กุมภาพันธ์ เป็นต้นไป ซึ่งจากราคาเริ่มต้นที่แอปเปิลประกาศ 3,499 ดอลลาร์ หรือประมาณ 1.2 แสนบาท พบว่าถ้าเลือกสเป็กที่สูงขึ้น พร้อมกับซื้ออุปกรณ์เสริมเท่าที่จำเป็น ราคาจะเพิ่มขึ้นไปได้อีกพอสมควร</p>\n<p>เริ่มที่หน่วยความจำของ Vision Pro ซึ่งให้สเป็กพื้นฐานมาที่ 256GB แต่สามารถเลือกเพิ่มได้สูงสุดเป็น 1TB โดยจ่ายเพิ่ม 400 ดอลลาร์, หากผู้ใช้งานใช้แว่นสายตา ก็ต้องซื้อเลนส์เสริมของ ZEISS เพิ่มอีกในราคา 149 ดอลลาร์, ซื้อประกันของ AppleCare+ ที่ราคา 499 ดอลลาร์, เคสเดินทางของแอปเปิลราคา 199 ดอลลาร์ และ Belkin ยังมีอุปกรณ์เสริมเป็นเคสเก็บแบตเตอรีของ Vision Pro ราคา 49.95 ดอลลาร์</p>\n<p>ทั้งหมดนี้ทำให้ได้ Apple Vision Pro แบบครบเซตพื้นฐานในราคารวม 4,795.95 ดอลลาร์ หรือคิดเป็นเงินไทยประมาณ 1.7 แสนบาท ซึ่งผู้ใช้งานยังสามารถซื้อชุดอุปกรณ์เสริมสำรองได้อีกทั้ง แบตเตอรีสำรอง, สายรัดศีรษะ, แผ่นบังตรงใบหน้า และอื่น ๆ ซึ่งมีราคาแตกต่างกันไป</p>\n<p>ที่มา: <a href=\"https://www.macrumors.com/2024/01/19/maxed-out-apple-vision-pro-headset/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/1eaeb392f902ac219ba5465dcca8b97f.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/spatial-computing\">Spatial Computing</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c6254f31dd2e9b74776e780c188fb678b2cf71876fc223c1cf900d65bb2bb6a","category":"Thai"}