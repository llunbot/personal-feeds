{"title":"เหล่านักพัฒนา และนักวิจารณ์อวยยศ Zelda Breath of the Wild เป็นเกมที่ดีที่สุดตลอดกาล","link":"https://www.blognone.com/node/133801","date":1683805150000,"content":"<div><div><div><p>อีกไม่กี่วันเกมเรือธงของ Nintendo ที่ผู้คนอย่างรอคอยมานานอย่าง <strong>The Legend of Zelda Tear of the Kingdom</strong> ภาคต่อของ <strong>Breath of the Wild</strong> กำลังจะขายในวันที่ 12 พฤษภาคมนี้ โดยเกมภาคก่อนอย่าง Breath of the Wild นั้นประสบความสำเร็จอย่างสูง และล่าสุดได้ถูกจัดให้เป็นเกมที่ดีที่สุดตลอดกาลจาก GQ อีกด้วย</p>\n<p>เมื่อวันที่ 3 พฤษภาคม ทาง GQ ได้ปล่อยบทความ 100 เกมที่ดีที่สุดตลอดกาล ซึ่งสร้างขึ้นโดยได้รับความช่วยเหลือจากนักวิจารณ์ และนักพัฒนาเกมราว 300 คน โดยแต่ละคนจะส่ง 10 อันดับเกมโปรดของตัวเอง ซึ่งมีทั้งหมด 652 เกมที่ถูกส่งไปให้ GQ แต่ BotW ไม่เพียงแต่ได้รับคะแนนโหวตสูงสุด แต่ยังเป็นเกมอันดับหนึ่งของคนทั่วไปมากกว่าเกมอื่นอีกด้วย</p>\n<p>GQ ได้บอกว่าในปี 2017 ตอนที่ BotW ได้วางขาย มันได้เปลี่ยนมุมมองของผู้คนจำนวนมากที่มีต่อเกมประเภท <strong>Open World</strong> ไม่ว่าจะเป็นการสำรวจ, ต่อสู้ และการแก้ไขปริศนาภายในเกม แม้ว่าเกมจะออกมาหลายปีแล้วแต่ผู้เล่นก็ยังมีวิธีเล่นแบบใหม่ ๆ มาแบ่งปันเสมอ</p>\n<p>ซึ่งในเกมมีสิ่งที่ผู้เล่นพูดว่า “ทำไม่ได้” น้อยมาก เพราะเกมนั้นเปิดกว้างของเราได้ตัดสินใจเองว่าจะปีนไปถึงสูงสุดของ Temple of Time หรือลงไปที่เหวที่ลึกที่สุดของ Hyrule ด้วยวิธีไหนก็ได้ ซึ่งถือเป็นเสน่ห์หลักของ BotW เลย</p>\n<p><strong>โดย 10 อันดับที่ดีสุดตลอดกาลของ GQ มาดังนี้</strong></p>\n<p>1.The Legend of Zelda: Breath of the Wild<br />\n2.The Last of Us<br />\n3.Tetris<br />\n4.Bloodborne<br />\n5.The Witcher 3: Wild Hunt<br />\n6.Mass Effect 2<br />\n7.Metal Gear Solid<br />\n8.Portal 2<br />\n9.Dark Souls<br />\n10.Half-Life 2</p>\n<p>ที่มา - <a href=\"https://www.gq-magazine.co.uk/article/best-video-games-all-time\">GQ</a> via <a href=\"https://kotaku.com/legend-of-zelda-breath-of-the-wild-botw-best-game-goat-1850425171\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/9f4ce97dee6851c91c849407a990025b.png\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"743a17202675453932143f59c23cdb49ae8df6be32bb65c00c8138b817997d69","category":"Thai"}