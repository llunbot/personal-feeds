{"title":"ภารกิจยาน Hakuto-R เพื่อลงดวงจันทร์ครั้งที่ 2 ของบริษัทอวกาศญี่ปุ่น ispace ยังไม่สำเร็จ ยานขาดการติดต่อขณะลงจอด","link":"https://www.blognone.com/node/146822","date":1749189864000,"content":"<span>ภารกิจยาน Hakuto-R เพื่อลงดวงจันทร์ครั้งที่ 2 ของบริษัทอวกาศญี่ปุ่น ispace ยังไม่สำเร็จ ยานขาดการติดต่อขณะลงจอด</span>\n\n  <div>\n    <div>Body</div>\n              <div><p>ispace บริษัทเอกชนด้านอวกาศของญี่ปุ่น รายงานผลการนำยานอวกาศไร้มนุษย์ในโครงการ Hakuto-R Mission 2 ลงจอดบนดวงจันทร์ หลังจากความพยายามครั้งแรกในปี 2023 ไม่ประสบความสำเร็จเนื่องจาก<a href=\"https://www.blognone.com/node/134051\">ยานร่วงกระแทกกับผิวดวงจันทร์จนเสียหาย</a> โดยครั้งนี้ยานถูกตั้งชื่อเพื่อสื่อถึงเป้าหมายว่า <strong>Resilience</strong></p>\n<p>อย่างไรก็ตามหลังจากศูนย์ควบคุมได้สั่งยาน Resilience ให้ลงจอดแตะพื้นดวงจันทร์ไปได้ประมาณ 30 นาที ก็ประสบปัญหาไม่สามารถติดต่อกับยานได้อีก หลังจากพยายามหลายต่อหลายครั้ง ทางศูนย์ควบคุมก็สรุปว่าการติดต่อกับ Resilience ล้มเหลวในเวลา 6:00น. วันนี้ ตามเวลาในไทย</p>\n<p>ทีมวิศวกรสรุปภารกิจว่าได้ส่งคำสั่งให้ยานลงจอดตั้งแต่ 1:13น. ของวันที่ 6 มิถุนายน 2025 ตามเวลาในไทย ที่บริเวณ Mare Frigoris ทางทิศเหนือของดวงจันทร์ ยานได้ลงจอดจากระดับความสูง 100 กิโลเมตร จนถึงระดับ 20 กิโลเมตร จึงสั่งจุดเครื่องยนต์เพื่อลดความเร็วขณะลงจอด ข้อมูลที่ส่งกลับมาตอนนั้นยืนยันว่ายานลงจอดในตำแหน่งแนวตั้งตลอด แต่หลังจากนั้นก็ขาดการติดต่อ จึงไม่มีข้อมูลที่ยืนยันว่ายานลงจอดได้สำเร็จหรือไม่ ขณะที่ข้อมูลส่วนเลเซอร์วัดระยะทางเกิดความหน่วงในการรับค่าที่ถูกต้อง อาจทำให้ยานลดความเร็วลงไม่สอดคล้องกับระยะทาง จึงคาดว่าเป็นสาเหตุให้ยานลงจอดด้วยความเร็วที่มากเกินไปจนกระแทกเสียหาย</p>\n<p>Takeshi Hakamada ซีอีโอและผู้ก่อตั้ง ispace กล่าวว่าทีมงานจะศึกษาข้อมูลที่มีให้มากที่สุดเพื่อสรุปสาเหตุและสร้างความเชื่อมั่นกับทุกฝ่าย ภารกิจครั้งถัดไปจะเกิดขึ้นในปี 2027</p>\n<p>ที่มา: <a href=\"https://ispace-inc.com/news-en/?p=7664\">ispace</a> และ <a href=\"https://www.theguardian.com/world/2025/jun/05/moon-japan-crash-landing\">The Guardian</a></p>\n<p><img src=\"https://www.blognone.com/sites/default/files/files-2025/2025-06/successcriteria_scaled_en-3.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 13:04</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc7f3a29f698e5ccb86374355a6b17ac030bec0446ad22b7ae5e8703e2acc866","category":"Thai"}