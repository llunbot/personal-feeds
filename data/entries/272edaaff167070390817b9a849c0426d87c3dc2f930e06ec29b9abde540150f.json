{"title":"Adobe พรีวิว 9 โครงการทดลอง - ตัวลบแสงแฟลช, สร้างเสียงเอฟเฟกต์, สร้างโปสเตอร์จากร่างมือ และอื่น ๆ","link":"https://www.blognone.com/node/142580","date":1729041536000,"content":"<div><div><div><p>หนึ่งในไฮไลท์ของงาน Adobe MAX คือเซสชัน Sneaks ที่ Adobe นำเสนอโครงการที่มีสถานะทดลอง โดยมีโอกาสถูกนำมาใส่เป็นผลิตภัณฑ์ในอนาคต เหมือน <a href=\"https://www.blognone.com/node/142568\">Project Neo</a> ที่สร้างภาพ 2D ขึ้นจากวัตถุ 3D ตั้งต้น ที่มีใน Illustrator ปีนี้ ซึ่ง Sneaks ของปีนี้มีทั้งหมด 9 โครงการ ดังนี้</p>\n<h4>Project Clean Machine</h4>\n<p>เครื่องมือลบแสงสว่าง หรือแสงแฟลชที่ปรากฏในภาพหรือวิดีโอ โดยสามารถตรวจจับแสงแฟลชและลบออกได้อัตโนมัติ เครื่องมือยังสามารถปรับใช้กับกรณีวิดีโอที่มีคนเดินตัดหน้ากล้องได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ea3da90ed757199c8d9319a19f1c4be6.png\" /></p>\n<h4>Project Remix a Lot</h4>\n<p>ตัวช่วยในการสร้างโปสเตอร์หรือกราฟิกผลงานในไม่กี่คลิก โดยเริ่มต้นจากแบบร่างที่วาดด้วยมือ หรือนำผลงานที่มีอยู่แล้วมีอ้างอิงเป็นต้นแบบที่ต้องการ เครื่องมือยังรองรับการปรับเลย์เอาท์ให้เป็นไปตามขนาดที่ต้องการได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/e2dcca17c7366073e84399e41deb1968.png\" /></p>\n<h4>Project In Motion</h4>\n<p>สร้างวิดีโอที่สามารถกำหนด รูปทรงเริ่มต้น และรูปสุดท้าย ที่ต้องการให้เกิดการเปลี่ยนแปลงตามที่ต้องการ ผลลัพธ์ออกมาเป็นอนิเมชัน After Effects และสามารถใส่ลวดลาย สีสัน ตามที่ต้องการได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/e2c1dedb0352050b2632a5aa15abff9d.png\" /></p>\n<h4>Project Super Sonic</h4>\n<p>ใช้ AI สร้างเสียงเอฟเฟกต์ให้กับวิดีโอที่ต้นฉบับไม่มีเสียงประกอบ โดยใช้ Prompt ร่วมกับช่วงของวิดีโอที่ต้องการให้ใส่เสียง เครื่องมือนี้รองรับการใส่เสียงของคนเป็นอ้างอิง เพื่อให้ AI สร้างเสียงเอฟเฟกต์ เช่น เสียงคำรามของมอนสเตอร์ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/8cef4604bf697a4f172f1dd7aae4964e.png\" /></p>\n<h4>Project Hi-Fi</h4>\n<p>ปลั๊กอิน Photoshop ที่สามารถสร้างรูปภาพใหม่ จากภาพต้นแบบตาม Prompt ที่กำหนด มีจุดเด่นคือรูปผลลัพธ์สามารถเปลี่ยนแปลงได้แบบเรียลไทม์ ตามต้นฉบับที่ถูกแก้ไขหรือเพิ่มเติมรายละเอียด</p>\n<p><img alt=\"No Description\" src=\"https://www.blognone.com/sites/default/files/externals/995fdf7b35a1c364d00f447b70bade0c.png\" /></p>\n<h4>Project Scenic</h4>\n<p>เครื่องมือสร้างรูปภาพ 2D ด้วย Generative AI แต่ลดปัญหาที่ต้องแก้ไข Prompt หลายต่อหลายครั้งกว่าจะได้สิ่งที่ต้องการ ด้วยการให้ผลลัพธ์เริ่มต้นเป็นโมเดล 3D ก่อน เพื่อให้สามารถกำหนดตำแหน่งวัตถุ มุมกล้องที่ต้องการ แล้วจึงสร้างภาพสุดท้ายที่เป็น 2D ออกมา</p>\n<p><img alt=\"No Description\" src=\"https://www.blognone.com/sites/default/files/externals/71fdfa45d6af1a61155e7fb61e50452c.jpeg\" /></p>\n<h4>Project Perfect Blend</h4>\n<p>ปลั๊กอิน Photoshop ที่สามารถเพิ่มบุคคลหรือวัตถุเข้าไปในภาพ และปรับโทนรวมทั้งแสงให้เข้ากับฉากนั้นได้อย่างกลมกลืนด้วย Generative AI ตัวอย่างที่นำเสนอ เป็นภาพบุคคล (และแมว) ที่ถ่ายต่างสถานที่กัน แต่สามารถนำมารวมในฉากเดียวกันได้พร้อมปรับแสงสีให้ (Harmonize)</p>\n<p><img alt=\"No Description\" src=\"https://www.blognone.com/sites/default/files/externals/80f83fff105c7cc04937e7e3b892f7ba.jpeg\" /></p>\n<h4>Project Know How</h4>\n<p>ปรับปรุงระบบยืนยันความเป็นเจ้าของผลงาน Content Credentials ขึ้นไปอีกขั้น กรณีผลงานนั้นถูกลบข้อมูล metadata ออกไปหรือใช้ AI แก้ไขภาพบางส่วน ก็ยังสามารถตรวจสอบหาต้นฉบับได้ในออนไลน์ โดยมาในรูปแบบส่วนขยายของ Chrome ที่ช่วยตรวจสอบเทียบลายน้ำผลงานที่มี Content Credentials อยู่แล้ว โครงการนี้ยังมีแผนทำเป็นแอปตรวจสอบผลงานที่ถูกพิมพ์เผยแพร่แบบเรียลไทม์ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/9e6a33a39357b58dacea5e7e00ecc56f.jpeg\" /></p>\n<h4>Project Turntable</h4>\n<p>สามารถแปลงวัตถุเวกเตอร์ใน Illustrator ซึ่งเป็น 2D ให้สามารถหมุนมุมมองเป็น 3D ได้ตามต้องการเพียงคลิกลาก ลดขั้นตอนการแก้ไขหากเป็นวิธีการแบบเดิม</p>\n<p><img alt=\"No Description\" src=\"https://www.blognone.com/sites/default/files/externals/1a649e50b8aa2398c465b28186e184fd.png\" /></p>\n<p>ที่มา: <a href=\"https://www.adobe.com/max/2024/sessions/max-sneaks-gs3.html\">Adobe MAX</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/adobe-firefly\">Adobe Firefly</a></div><div><a href=\"/topics/premiere-pro\">Premiere Pro</a></div><div><a href=\"/topics/after-effects\">After Effects</a></div><div><a href=\"/topics/photoshop\">Photoshop</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/illustrator\">Illustrator</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"272edaaff167070390817b9a849c0426d87c3dc2f930e06ec29b9abde540150f","category":"Thai"}