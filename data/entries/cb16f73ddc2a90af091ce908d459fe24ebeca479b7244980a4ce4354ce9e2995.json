{"title":"เหตุผลคุ้นๆ ไมโครซอฟท์บอก บังคับเปิดลิงก์ด้วย Edge ช่วยให้ประสบการณ์ใช้งานดีขึ้น","link":"https://www.blognone.com/node/125850","date":1637035799000,"content":"<div><div><div><p>ต่อจากข่าว <a href=\"https://www.blognone.com/node/125822\">Microsoft บล็อคแอปบังคับเปิดลิงก์ด้วยเบราว์เซอร์ค่าเริ่มต้นใน Windows 11 ถ้าคลิกลิงก์บางอย่างจะเปิดใน Edge เท่านั้น</a></p>\n<p>โฆษกของไมโครซอฟท์ชี้แจงกับ The Verge ว่าการบังคับเปิดลิงก์ด้วย Edge จะช่วยให้ประสบการณ์ใช้งานของผู้ใช้ดีขึ้น เพราะกระบวนการบางอย่างของ Windows ถูกออกแบบมาให้ใช้โซลูชันของไมโครซอฟท์ตั้งแต่ต้นจนจบ (end-to-end) เช่น การค้นเว็บจาก taskbar ที่จะเปิดใน Edge เท่านั้น</p>\n<p>ไมโครซอฟท์ยังพูดถึงกรณีของ EdgeDeflector ที่พยายามแก้ค่าให้เปิดด้วยเบราว์เซอร์ตัวอื่น ว่าเป็นวิธีการที่ไม่เหมาะสม (improper) และจะออกแพตช์ Windows 11 บล็อคการทำงานของ EdgeDeflector ในเร็วๆ นี้</p>\n<p>ท่าทีของไมโครซอฟท์ก่อให้เกิดคำถามกับเบราว์เซอร์ตัวอื่นๆ ที่พยายามแก้ค่าดีฟอลต์ของ Windows 11 เช่น <a href=\"https://www.blognone.com/node/125758\">Firefox ที่เพิ่งลง Microsoft Store</a> ซึ่งต้องรอดูกันว่าไมโครซอฟท์จะบล็อคการทำงานส่วนนี้ของ Firefox ด้วยหรือเปล่า</p>\n<p><img src=\"https://www.blognone.com/sites/default/files/externals/0cd314c693c48e6563e7dcdfbb7cdc97.jpg\" /></p>\n<p>ที่มา - <a href=\"https://www.theverge.com/2021/11/15/22782802/microsoft-block-edgedeflector-windows-11\">The Verge</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb16f73ddc2a90af091ce908d459fe24ebeca479b7244980a4ce4354ce9e2995","category":"Thai"}