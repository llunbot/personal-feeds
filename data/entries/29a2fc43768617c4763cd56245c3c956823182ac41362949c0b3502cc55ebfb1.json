{"title":"โซนี่ขายแยก Marvel’s Spider-Man Remastered บน PS5 แล้ว, มีภาคเก่าจ่ายอัพเกรดได้","link":"https://www.blognone.com/node/133693","date":1683178836000,"content":"<div><div><div><p>โซนี่ประกาศนำเกม <a href=\"https://www.blognone.com/node/118481\">Marvel’s Spider-Man Remastered</a> เวอร์ชัน PS5 ที่เดิมบันเดิลขายพร้อมกับ Marvel’s Spider-Man: Miles Morales เพียงอย่างเดียว มาขายแยกใน PlayStation Store ที่ราคา 49.99 ดอลลาร์</p>\n<p>ก่อนหน้านี้ <a href=\"https://www.blognone.com/node/128808\">โซนี่แยกขาย Spider-Man Remastered และ Miles Morales แต่เฉพาะเวอร์ชันพีซีเท่านั้น</a> ในขณะที่เวอร์ชัน PS5 ขายรวมกันอย่างเดียว</p>\n<p>หากเป็นลูกค้าที่เคยซื้อ Spider-Man เวอร์ชัน PS4 อยู่แล้ว สามารถจ่ายเงิน 10 ดอลลาร์เพื่ออัพเกรดเป็นเวอร์ชัน Remastered ได้โดยไม่ต้องซื้อใหม่</p>\n<p><img alt=\"No Description\" src=\"https://www.blognone.com/sites/default/files/externals/269f6fcddfe06ba93c4350671113f724.jpg\" /></p>\n<p>โซนี่และ Insomniac Games ยังมีเกมภาคต่อคือ <a href=\"https://www.blognone.com/node/124672\">Marvel's Spider-Man 2</a> ที่ยังมีกำหนดขายแบบคร่าวๆ คือช่วงฤดูใบไม้ร่วงปี 2023 โดยผู้เล่นสามารถเล่นได้ทั้ง  Peter Parker และ Miles Morales ร่วมกันต่อสู้กับผู้ร้าย Venom</p>\n<p><img alt=\"No Description\" src=\"https://www.blognone.com/sites/default/files/externals/67033bd862757820e8a12b1938664c39.jpg\" /></p>\n<p>ที่มา - <a href=\"https://blog.playstation.com/2023/05/03/marvels-spider-man-2-prequel-comic-announced-for-free-comic-book-day/?sf266437087=1\">PlayStation Blog</a> via <a href=\"https://www.videogameschronicle.com/news/marvels-spider-man-remastered-is-finally-getting-a-standalone-release/\">VGC</a></p>\n</div></div></div><div><div>Topics: </div><div><div><a href=\"/topics/spider-man\">Spider-Man</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/insomniac\">Insomniac</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29a2fc43768617c4763cd56245c3c956823182ac41362949c0b3502cc55ebfb1","category":"Thai"}