{"title":"อินเทลออกไดรเวอร์ให้ Intel Arc เพิ่มเฟรมเรตเกมเก่า DirectX 11 สูงสุดถึง 750%","link":"https://www.blognone.com/node/136566","date":1699019316000,"content":"<div><div><div><p>อินเทลยังเดินหน้าปรับปรุงไดรเวอร์ของจีพียู Intel Arc ต่อไป หลัง<a href=\"https://www.blognone.com/node/130004\">ช่วงแรกๆ มีปัญหาประสิทธิภาพกับเกม DirectX 11</a> แต่ก็<a href=\"https://www.blognone.com/node/135360\">ปรับปรุงให้ดีขึ้นเรื่อยๆ</a></p>\n<p>ไดรเวอร์เวอร์ชันล่าสุด 31.0.101.4952 ออกมารองรับเกมใหม่ๆ ที่วางขายช่วงนี้ เช่น RoboCop: Rogue City, StarOcean The Second Story R, Like a Dragon Gaiden: The Man Who Erased His Name, The Talos Principle 2 รวมถึง Call of Duty: Modern Warfare III</p>\n<p>แต่การเปลี่ยนแปลงสำคัญคือประสิทธิภาพของเกมเก่าที่เป็น DirectX 11 หลายเกมเพิ่มแบบก้าวกระโดด เช่น World War Z (เฟรมเรตเพิ่ม 113%), Yakuza 0 (เพิ่ม 154%), Halo: The Master Chief Collection (เพิ่ม 750% แปลว่าก่อนหน้านี้คงแย่จัด), Guild Wars 2 (เพิ่ม 53%) ตัวเลขทั้งหมดคำนวณที่ความละเอียด 1080p ตั้งค่า Ultra</p>\n<p>จีพียู Intel Arc ชุดแรก A-Series ประสบปัญหาเรื่องไดรเวอร์ในช่วงแรกๆ ที่วางขาย ทำให้อินเทลโดนวิจารณ์หนักหน่วง บริษัทสัญญาว่าจะปรับปรุงแก้ไข ซึ่งเวลาผ่านมาราวปีกว่าก็พิสูจน์แล้วว่าทำได้จริงๆ</p>\n<p>ที่มา - <a href=\"https://www.intel.com/content/www/us/en/download/785597/792290/intel-arc-iris-xe-graphics-windows.html?s=31\">Intel</a>, <a href=\"https://game.intel.com/story/intel-arc-game-on-driver-for-robocop-rogue-city-star-ocean-ii-r-cod-mwiii/\">Intel Blog</a></p>\n<p><img alt=\"No Description\" src=\"https://www.blognone.com/sites/default/files/externals/e469dbc0215b53acb29ba963ff9005f1.jpg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/games\">Games</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"268c88e4f4fbc13c7a2fa0b62d718138835593b22625141ee2adfcc5785f798f","category":"Thai"}