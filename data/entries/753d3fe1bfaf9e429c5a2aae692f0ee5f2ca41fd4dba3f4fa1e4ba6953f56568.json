{"title":"Development of Super Mario Bros. 3","link":"https://markpeak.net/development-of-super-mario-bros-3/","date":1626522935000,"content":"<p>Super Mario Bros. 3 หรือที่บ้านเราเรียกกันสั้นๆ ว่า “มาริโอ้ 3” ถือเป็นหนึ่งในเกมภาคต่อที่ดีที่สุดตลอดกาล คือ Super Mario Bros. ภาคแรกก็สร้างประวัติศาสตร์ไปแล้ว แต่นินเทนโดก็ยังผลิตซ้ำความสำเร็จแบบยกระดับขึ้นไปอีกขั้นได้อีก (และทำได้อีกรอบตอน Super Mario World)</p>\n<p>สิ่งที่เพิ่งเรียนรู้คือ ทีมงานผู้สร้าง Super Mario Bros. 3 มีเพียง 10-11 คนเท่านั้นเอง เทียบกันไม่ได้เลยกับเกม AAA สมัยนี้ที่ต้องใช้คนหลายร้อยหรือเป็นพัน</p>\n<div>\n\t\t\t<div>\n\t\t\t\t<a href=\"https://www.inverse.com/gaming/best-games-nintendo-switch-online-super-mario-bros-3\">\n\t\t\t\t\t<img src=\"https://imgix.bustle.com/uploads/image/2021/6/4/e02e9c80-8cf0-456e-991c-a410a1c92fcd-main_cast_scene_smb3.jpeg?w=1200&amp;h=630&amp;fit=crop&amp;crop=faces&amp;fm=jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.inverse.com/gaming/best-games-nintendo-switch-online-super-mario-bros-3\">\n\t\t\tYou need to play the most important Mario game on Nintendo Switch ASAP\t\t</a>\n\t</div>\n\t<div>\n\t\t<a href=\"https://www.inverse.com/gaming/best-games-nintendo-switch-online-super-mario-bros-3\">\n\t\t\t<p>This entry was a huge leap forward for Mario — even though he smashed his head on a block.</p>\n\t\t</a>\n\t</div>\n\t<div>\n\t\t<img src=\"https://www.inverse.com/favicon.ico\" />\t\tInverse\t</div>\n</div>\n<p>การจะเข้าใจเบื้องหลังการพัฒนา ต้องเข้าใจ timeline ของ Super Mario Bros. ก่อน</p>\n<ul>\n<li>Super Mario Bros. 1 ออกเดือนกันยายน 1985</li>\n<li>Super Mario Bros. 2 (Japan) ออกเดือนมิถุนายน 1986\n<ul>\n<li>เกมภาคนี้ภายหลังถูกเรียกว่า Lost Levels แทน ถ้าอธิบายในภาษาสมัยนี้คือ DLC เพิ่มฉาก แต่กราฟิกเหมือนเดิม จากระยะเวลาที่พัฒนาสั้นมาก ก็พอเข้าใจได้ว่าทำไมใช้วิธีนี้</li>\n</ul>\n</li>\n<li>Super Mario Bros. 3 ออกเดือนตุลาคม 1988 ใช้เวลาห่างจากภาค 2 นาน 2 ปีกว่าๆ</li>\n<li>Super Mario World ออกเดือนพฤศจิกายน 1990</li>\n</ul>\n<p>เกมทั้ง 3 ภาคพัฒนาโดย Nintendo R&amp;D 4 ทีมพัฒนาที่นำโดย Shigeru Miyamoto ซึ่งในช่วงนั้นก็พัฒนาเกมอื่นอีกหลายเกมควบคู่กันซะด้วย</p>\n<ul>\n<li>Zelda 1 ออกปี 1986</li>\n<li>Zelda 2 ออกปี 1987</li>\n<li>Doki Doki Panic ออกปี 1987 (ถูกนำไปทำเกม Super Mario 2 USA หรือที่คนไทยเรียก มาริโอ้อาละดิน เพราะมีขี่พรมกระมัง)</li>\n</ul>\n<p>กระบวนการพัฒนาเกมในยุคนั้นใช้เวลาไม่นานนัก แต่ก็ทำงานกันโหดทีเดียว ใครสนใจแนะนำให้ดูสารคดีของช่อง Game Historian ทำไว้ค่อนข้างดีเลย ทำให้เราเห็นกระบวนการออกแบบฉาก ที่ต้องพล็อตจุดลงกระดาษก่อน แล้วค่อยนำไปให้โปรแกรมเมอร์ใช้ตัวสแกนจุดเข้าไปวาดในคอมพิวเตอร์อีกที</p>\n<p>อีกเรื่องที่เพิ่งรู้คือ ตอนแรก Mario 3 อยากทำเป็นเกมมุมมอง 2.5D isometric แต่ภายหลังก็เปลี่ยนใจ เพราะซับซ้อนไปในทางเทคนิค และการควบคุม/มุมมองทำได้ยาก อย่างไรก็ตาม เกม</p>\n<p>ไอเดียมาริโอ้แปลงร่างเป็นแรคคูน ก็เป็น compromise ของไอเดียมาริโอ้ขี่ไดโนเสาร์ ที่เป็นไปไม่ได้ในทางเทคนิค (มาเป็นจริงใน Super Mario World ภายหลังบนเครื่อง SFC) จึงหาวิธีแปลงร่างที่อยู่ตรงกลางแทน</p>\n<p></p>\n<p>อีกประเด็นที่ชอบคือ บริบทของการแข่งขันในธุรกิจเกมญี่ปุ่นยุคนั้น เพราะนินเทนโดเจอคู่แข่งฮาร์ดแวร์ที่ดีกว่าคือ NEC PC-Engine (1987) และ Sega Mega Drive (1988) แต่กว่านินเทนโดจะสามารถพัฒนา Super Famicom มาแข่งได้ทัน ก็ต้องรอถึงปลายปี 1990</p>\n<p>ทำให้ Super Mario 3 บน Famicom ต้องทำหน้าที่ “ขัดตาทัพ” ไปพลางๆ ก่อน ซึ่งก็ทำได้สำเร็จ ยอดขายถล่มทลาย แถมนินเทนโดอเมริกายัง “ดึงเช็ง” เอาเกมมาขายในอเมริกาตอนต้นปี 1990 โน่นเลย</p>The post <a href=\"https://markpeak.net/development-of-super-mario-bros-3/\">Development of Super Mario Bros. 3</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"753d3fe1bfaf9e429c5a2aae692f0ee5f2ca41fd4dba3f4fa1e4ba6953f56568","category":"Thai"}