{"title":"ยืนยันแล้ว ไมโครซอฟท์จะไม่ทำเกมใหม่ให้ Xbox One โดยตรง แต่ยังเล่นได้ผ่านสตรีมมิ่ง","link":"https://www.blognone.com/node/134386","date":1686880033000,"content":"<div><div><div><p>Matt Booty หัวหน้าฝ่ายสตูดิโอเกม Xbox ทั้งหมด ให้สัมภาษณ์กับเว็บข่าว Axios ว่าตอนนี้สตูดิโอในเครือพัฒนาเกมใหม่บน Xbox Series X|S แปลว่าไม่ทำเกมลง Xbox One ของเจนก่อนอีกแล้ว</p>\n<p>ข้อยกเว้นมีเพียงแค่เกมเดียวคือ Minecraft ที่จะยังออกอัพเดตใหม่บน Xbox One รวมถึงคอนโซลเจนก่อนค่ายอื่นๆ ต่อไป ส่วนสตูดิโอที่เหลือทั้งหมดย้ายไปสู่ \"Gen 9\" ซึ่งหมายถึงคอนโซลยุคที่ 9 อย่าง Xbox Series เท่านั้น การเปลี่ยนแปลงนี้เกิดขึ้นประมาณ 2.5 ปีหลัง Xbox Series วางขายช่วงปลายปี 2020</p>\n<p>เจ้าของ Xbox One จะยังได้เล่นเกมใหม่ๆ เหล่านี้ผ่าน Xbox Cloud Gaming สตรีมจากเซิร์ฟเวอร์มาให้เล่นแทน</p>\n<p>Booty ยังแสดงความเห็นต่อ Xbox Series S รุ่นสเปกต่ำว่าจะยังซัพพอร์ตต่อไป แม้นักพัฒนาภายนอกโวยว่าเป็นการเพิ่มงาน ต้องปรับปรุงประสิทธิภาพเกมให้เล่นบน Xbox Series S ได้ แต่ Booty บอกว่าทีมสตูดิโอภายในสามารถทำได้ และยิ่งมีประสบการณ์ทำเกมแรกของเจนแล้ว พอเป็นเกมที่สองก็ไม่ยากแล้ว</p>\n<p>ที่มา - <a href=\"https://www.axios.com/2023/06/15/xbox-game-studios-matt-booty\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/d97226b1c38a16f69bcec5f77cf1f34b.jpg\" /></p>\n</div></div></div><div><div>Topics: </div><div><div><a href=\"/topics/xbox-one\">Xbox One</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bd71575f6b481cebc9b37746813cbdfe5355f42be58f397496d90d289570418","category":"Thai"}