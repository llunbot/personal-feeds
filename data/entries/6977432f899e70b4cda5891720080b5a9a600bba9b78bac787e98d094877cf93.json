{"title":"Amazon ทำข้อตกลงให้ SpaceX ช่วยส่งดาวเทียมอินเทอร์เน็ตใน Project Kuiper","link":"https://www.blognone.com/node/137045","date":1701474692000,"content":"<div><div><div><p>Amazon ประกาศลงนามข้อตกลงกับบริษัทคู่แข่งด้านบริการอินเทอร์เน็ตดาวเทียม SpaceX เพื่อให้ช่วยส่งดาวเทียมในโครงการอินเทอร์เน็ตดาวเทียม Project Kuiper สู่วงโคจร โดยในข้อตกลงนี้ SpaceX จะใช้จรวด Falcon 9 ทั้งหมด 3 ครั้ง เพื่อส่งดาวเทียมสู่วงโคจร เริ่มต้นในปี 2025</p>\n<p>Project Kuiper ปัจจุบันทำข้อตกลงในการส่งดาวเทียมกับสามผู้ให้บริการคือ ULA, Arianespace และ Blue Origin ของ Jeff Bezos ผู้ก่อตั้ง Amazon การเพิ่ม SpaceX เข้ามาเป็นผู้ส่งดาวเทียมอีกรายนั้นอาจไม่ใช่เรื่องน่าประหลาดใจนัก เพราะตอนนี้ SpaceX เป็นผู้ให้บริการส่งดาวเทียมสู่วงโคจรรายใหญ่ในตลาด ที่ทั้งหน่วยงานรัฐและเอกชนเลือกใช้บริการ</p>\n<p>ตามแผนนั้น Project Kuiper จะเริ่มทดสอบบริการอินเทอร์เน็ตดาวเทียมได้ในครึ่งแรกปี 2024 และเริ่มให้ลูกค้าทั่วไปทดสอบได้ในครึ่งหลังปีเดียวกัน</p>\n<p>ที่มา: <a href=\"https://www.theverge.com/2023/12/1/23984684/spacex-amazon-project-kuiper-satellites-space\">The Verge</a> ภาพ <a href=\"https://www.spacex.com/mission/\">SpaceX</a></p>\n<p><img alt=\"No Description\" src=\"https://www.blognone.com/sites/default/files/externals/2eae8623711ed8a58fb0e029c61444bb.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/satellite\">Satellite</a></div><div><a href=\"/topics/project-kuiper\">Project Kuiper</a></div><div><a href=\"/topics/spacex\">SpaceX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6977432f899e70b4cda5891720080b5a9a600bba9b78bac787e98d094877cf93","category":"Thai"}