{"title":"Guilty Gear Strive เพิ่มตัวละครรับเชิญครั้งแรก Lucy จาก Cyberpunk 2077 Edgerunners","link":"https://www.blognone.com/node/141009","date":1721608767000,"content":"<div><div><div><p>Guilty Gear Strive เกมไฟติ้งปี 2021 ของค่าย Arc System Works ยังได้รับความนิยมต่อเนื่อง มียอดขายเกิน 2.5 ล้านชุด และล่าสุดประกาศออกอัพเดต Season Pass 4 เพิ่มตัวละครมาให้เล่นอีก 4 ตัว โดยมีตัวละครรับเชิญจากนอกค่ายเป็นครั้งแรกคือ Lucy นางเอกจาก<a href=\"https://www.blognone.com/node/128901\">ซีรีส์อนิเม Cyberpunk 2077 Edgerunners</a> ที่มีเนื้อหาในจักรวาลเดียวกับเกม Cyberpunk 2077 ของ CD Projekt Red</p>\n<p>ตัวละครชุดใหม่ 4 ตัว ประกอบด้วยตัวละครเก่าของซีรีส์ 2 ตัวคือ Queen Dizzy และ Venom, ตัวละครหน้าใหม่ Unika และแขกรับเชิญคือ Lucy โดยการเล่นเป็น Lucy ต้องรอกันถึงช่วงกลางปี 2025 เลย เพราะเป็นตัวละครสุดท้ายใน Season Pass นี้</p>\n<p>นอกจากอัพเดตตัวละครใหม่แล้ว Guilty Gear Strive ยังประกาศเพิ่มโหมดต่อสู้ออนไลน์ Team of 3 เข้ามาด้วย โดยจะเปิดให้เล่นแบบ open beta ในวันที่ 25 กรกฎาคม</p>\n<p>ที่มา - <a href=\"https://www.ign.com/articles/guilty-gear-strive-to-add-lucy-from-cyberpunk-edgerunners-in-season-pass-4\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/a4e921e0a5d46449a4f4edb5f432a591.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ceee03d3de387a90a2ce88220367b5a0.jpg\" /></p>\n<blockquote><p>Guest Character, \"Lucy\" A mysterious netrunner who guides David into the underworld of Night City.She considers the city a prison and dreams of escaping to the moon.<a href=\"https://twitter.com/hashtag/Edgerunners?src=hash&amp;ref_src=twsrc%5Etfw\">#Edgerunners</a> <a href=\"https://twitter.com/hashtag/GGST?src=hash&amp;ref_src=twsrc%5Etfw\">#GGST</a> <a href=\"https://t.co/Bzvx0H0KGb\">pic.twitter.com/Bzvx0H0KGb</a></p>\n<p>— GUILTY GEAR OFFICIAL (@GUILTYGEAR_PR) <a href=\"https://twitter.com/GUILTYGEAR_PR/status/1815115728896565325?ref_src=twsrc%5Etfw\">July 21, 2024</a></p></blockquote>\n</div></div></div><div><div>Topics: </div><div><div><a href=\"/topics/guilty-gear\">Guilty Gear</a></div><div><a href=\"/topics/arc-system-works\">Arc System Works</a></div><div><a href=\"/topics/games\">Games</a></div><div><a href=\"/topics/cyberpunk-2077\">Cyberpunk 2077</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a87e3b43ab623c7060797d9a91e2d7fd634fe89f321e025a555940eca97baf39","category":"Thai"}