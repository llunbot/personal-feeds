{"title":"Uber อาจทดสอบบริการใหม่ จ้างคนมาทำงานเล็ก ๆ น้อย ๆ แนว TaskRabbit","link":"https://www.blognone.com/node/135653","date":1694300829000,"content":"<div><div><div><p>เป็นรายงานจาก Steve Moser นักพัฒนาแอป ที่พบโค้ดของ Uber ระบุถึงฟีเจอร์ใหม่มีโค้ดเนมในแอปว่า Chore โดยมีคำสั่งสามารถจ้างคนมาทำงานให้ ขั้นต่ำอย่างน้อย 1 ชั่วโมง ผู้ใช้งานต้องระบุงานที่ต้องการให้มาทำ เวลานัดหมาย แล้ว Uber จะคำนวณค่าใช้จ่ายพร้อมหาคนที่จะรับงานนั้นให้</p>\n<p>รูปแบบแอปจ้างคนอื่นมาทำงานเล็ก ๆ น้อย ๆ ให้นี้ คล้ายกับ TaskRabbit แพลตฟอร์มจ้างคนมาทำงานทั่วไปให้แทนเช่น จัดสวน ประกอบของ งานบ้าน ฯลฯ ซึ่งเป็นสตาร์ทอัพสายออนดีมานด์รุ่นเดียวกับ Uber โดยตอนนี้ <a href=\"https://www.blognone.com/node/95851\">TaskRabbit มี IKEA</a> เป็นเจ้าของ</p>\n<p>ตัวแทนของ Uber ปฏิเสธที่จะให้ความเห็นต่อรายงานนี้ อย่างไรก็ตามคาดว่า Uber จะเริ่มทดสอบบริการนี้แบบจำกัดพื้นที่ก่อนเพื่อดูผลตอบรับ และอาจสะท้อนว่า Uber ที่ตอนนี้มีบริการหลักคือ รถแท็กซี่ ส่งอาหาร ส่งพัสดุ กำลังมองหาแหล่งรายได้ใหม่ใดอยู่นั่นเอง</p>\n<p>ที่มา: <a href=\"https://fortune.com/2023/09/08/uber-planning-taskrabbit-like-service-suggests-code-discovered-in-iphone-app/\">Fortune</a></p>\n<p><img src=\"https://www.blognone.com/sites/default/files/externals/193dc857a6ac0e1363e7b767b6b96180.jpg\" alt /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/rumors\">Rumors</a></div><div><a href=\"/topics/sharing-economy\">Sharing Economy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"896074f1c4186943d6f9e1b2f39609b5b809cbcf9e47dabff636c38c6c282adf","category":"Thai"}