{"title":"Nintendo จัดกิจกรรมทดลองเล่น Switch 2 ก่อนใครใน 15 เมืองทั่วโลก หลังงานเปิดตัวเดือนเมษายน","link":"https://www.blognone.com/node/144152","date":1737037721000,"content":"<div><div><div><p>ต่อจาก<a href=\"https://www.blognone.com/node/144150\">เทรลเลอร์</a>ที่ปล่อยออกมาเมื่อชั่วโมงที่แล้ว นินเทนโดประกาศกิจกรรมให้ลูกค้าได้ทดลองเล่นคอนโซลรุ่นใหม่ Nintendo Switch 2 ก่อนใคร โดยจะจัดหลังงานเปิดตัวอย่างเป็นทางการวันที่ 2 เมษายนนี้ ในหลายประเทศทั่วโลก</p>\n<p>อย่างไรก็ตามกิจกรรมทดลองเล่น Switch 2 นี้ ต้องมีบัตรเข้าร่วมงานด้วย โดยนินเทนโดจะเปิดให้ลงชื่อตามกำหนดช่วงเวลาของแต่ละประเทศ ซึ่งต้องใช้ Nintendo Account ในการสมัคร จากนั้นจึงสุ่มและประกาศผลต่อไป</p>\n<p>สถานที่จัดงานนั้นมี 15 เมือง ทั้งในทวีปอเมริกาเหนือ ยุโรป ออสเตรเลีย ส่วนในทวีปเอเชียมี 4 เมือง ดังนี้</p>\n<ul>\n<li>โตเกียว จัดที่ศูนย์นิทรรศการมาคุฮาริ เมสเสะ (ซึ่งจริง ๆ อยู่เมืองชิบะ ใกล้โตเกียว) 26-27 เมษายน 2025</li>\n<li>โซล จัดที่ศูนย์นิทรรศการคิมเท็กซ์ 31 พฤษภาคม - 1 มิถุนายน 2025</li>\n<li>ไทเป รายละเอียดรอประกาศ</li>\n<li>ฮ่องกง รายละเอียดรอประกาศ</li>\n</ul>\n<p>ระยะเวลาจัดงานที่เผยแพร่ออกมานี้ อาจทำให้คาดเดาได้มากขึ้นว่า Switch 2 จะเริ่มขายทั่วไปเมื่อใด</p>\n<p>ที่มา: <a href=\"https://www.nintendolife.com/news/2025/01/nintendo-will-hold-a-switch-2-direct-presentation-in-april\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/03b559a37b39dc52efdcf430aaea2fcb.png\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe0309cab92746b93277d4176a97a194b13be9461b5e2759c96f57699dd4a785","category":"Thai"}