{"title":"เปิดตัว Batman: Arkham Shadow เกมใหม่ในจักรวาล Arkham เป็นเกม VR ลง Quest 3","link":"https://www.blognone.com/node/139529","date":1714615809000,"content":"<div><div><div><p>Batman: Arkham Shadow เกมใหม่ในซีรีส์ Batman Arkham โดยรอบนี้เป็นเกม VR ที่เป็นเอ็กซ์คลูซีฟเฉพาะแว่น Meta Quest 3 เท่านั้น</p>\n<p>ตอนนี้ยังไม่มีรายละเอียดของเกม Batman: Arkham Shadow มากนัก ในเทรลเลอร์สั้นๆ มีเพียงฉาก Batman กระโดดลงมาจากตึกในเมือง Gotham และต่อสู้กับฝูงหนูท่อจำนวนมากเท่านั้น เกมจะเปิดเผยข้อมูลเพิ่มเติมในงาน Summer Game Fest 2024 วันที่ 7 มิถุนายน และมีกำหนดออกขายช่วงปลายปี 2024</p>\n<p>เกมพัฒนาโดยสตูดิโอ Camouflaj (ที่เคยทำ Iron Man VR) ร่วมกับ Oculus Studios โดยรับไลเซนส์มาจาก Warner Bros. Interactive Entertainment และ DC อีกต่อหนึ่ง</p>\n<p>ที่มา - <a href=\"https://www.meta.com/blog/quest/batman-arkham-shadow-reveal\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/9fd148cf854b9d38d92b6ac5e6e56e3c.jpeg\" /></p>\n</div></div></div><div><div>Topics: </div><div><div><a href=\"/topics/batman\">Batman</a></div><div><a href=\"/topics/meta-quest\">Meta Quest</a></div><div><a href=\"/topics/games\">Games</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb97d948bef4cb7216f2f77eae64aff1695396bce4aa582c5412ac1a0b2c1e8b","category":"Thai"}