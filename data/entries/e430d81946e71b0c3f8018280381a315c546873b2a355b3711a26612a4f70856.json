{"title":"Broadcom ปรับกลยุทธ์ ให้พาร์ตเนอร์ช่วยดูแลลูกค้ารายใหญ่ของ VMware เพิ่มเติม หวังลดการย้ายออก","link":"https://www.blognone.com/node/143530","date":1733661720000,"content":"<div><div><div><p>Alastair Edwards นักวิเคราะห์จากบริษัทวิจัยตลาด Canalys ให้ข้อมูลในงานสัมมนา Canalys Forums APAC ที่อินโดนีเซียว่า VMware ได้ปรับกลยุทธ์ในการดูแลลูกค้ารายใหญ่ จากเดิมจะทำงานเชิงกลยุทธ์ร่วมกับลูกค้ารายใหญ่ที่สุด 2,000 รายโดยตรงเอง เปลี่ยนมาเหลือเพียง 500 ราย และให้พาร์ตเนอร์ที่เคยดูแลลูกค้าอีก 1,500 ราย เป็นฝ่ายประสานงานต่อเหมือนเดิม</p>\n<p>ปัจจุบัน Broadcom เป็นเจ้าของ VMware และได้รับความเห็นกลับจากทั้งพาร์ตเนอร์และลูกค้าหลายรายถึงการปรับโมเดลธุรกิจในช่วงที่ผ่านมา ทั้งการ<a href=\"https://www.blognone.com/node/137197\">ปรับวิธีขายไลเซนส์</a> การ<a href=\"https://www.blognone.com/node/138725\">ยกเลิกโครงการ Channel Partner</a> จนถึงการปรับวิธีขายแบบยกแพ็คเกจ ที่ทำให้ลูกค้ามองว่าค่าใช้จ่ายของตนเพิ่มสูงขึ้นเมื่อต้องต่ออายุไลเซนส์ หลายรายก็เริ่มพิจารณาการลงทุนกับ VMware ต่อไป</p>\n<p>Broadcom บอกว่าการให้พาร์ตเนอร์ช่วยดูแลลูกค้าอีก 1,500 รายกลุ่มนี้ บริษัทจะให้ส่วนแบ่งผลตอบแทนที่ระดับ 15% สำหรับการเจรจาต่ออายุไลเซนส์ของลูกค้า ซึ่งน่าจะช่วยลดปัญหาที่ลูกค้าใหญ่หลายรายเริ่มพิจารณาย้ายไฮเปอร์สเกลออกจาก VMware กัน ดังเช่นกรณีของ <a href=\"https://www.blognone.com/node/143425\">Beeks Group ล่าสุดที่ย้าย 20,000 VM ออกไป OpenNebula</a></p>\n<p>ที่มา: <a href=\"https://www.theregister.com/2024/12/05/vmware_user_migration_plans/\">The Register</a></p>\n<p><img src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e430d81946e71b0c3f8018280381a315c546873b2a355b3711a26612a4f70856","category":"Thai"}