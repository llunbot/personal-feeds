{"title":"Nintendo ประกาศหยุดรับซ่อม 3DS แล้ว เนื่องจากอะไหล่หมด","link":"https://www.blognone.com/node/141733","date":1724977010000,"content":"<div><div><div><p>นินเทนโดประเทศญี่ปุ่น ประกาศหยุดรับซ่อม 3DS เนื่องจากอะไหล่ที่จำเป็นสำหรับการซ่อมแซมไม่มีของแล้ว ซึ่งมีผลตั้งแต่ 28 สิงหาคม 2024 เป็นต้นไป ประกาศหยุดซ่อม 3DS นี้ มีผลกับสาขาของนินเทนโดทั่วโลก</p>\n<p>นินเทนโดยังแจ้งว่าอะไหล่ของ 2DS และ 3DS XL ตอนนี้ก็มีจำนวนเหลือไม่มากแล้ว การให้บริการซ่อมจะมีต่อไปจนกว่าของจะหมด ส่วน 2DS LL ยังสามารถให้บริการซ่อมได้เป็นปกติ</p>\n<p>นินเทนโดแจ้งเรื่องอะไหล่ใกล้หมดของ 3DS, 2DS และ 3DS XL มาตั้งแต่เดือนมีนาคม ส่วนเดือนเมษายนก็<a href=\"https://www.blognone.com/node/137863\">ประกาศ</a>ปิดระบบเล่นออนไลน์ของ 3DS และ Wii U ก็น่าจะทำให้เห็นทิศทางการหยุดซัพพอร์ตของคอนโซลรุ่นนี้</p>\n<p>ที่มา: <a href=\"https://www.nintendolife.com/news/2024/08/nintendo-runs-out-of-replacement-parts-for-new-3ds-ends-repairs-in-japan\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/3566ef17850bd6163825fa543113ce02.png\" /></p>\n</div></div></div><div><div>Topics: </div><div><div><a href=\"/topics/nintendo-3ds\">Nintendo 3DS</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a36abeb5da7aa6b48343db92f92853397c9b41bd68451376347a3c2f8ec747b6","category":"Thai"}