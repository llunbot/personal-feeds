{"title":"Phil Harrison หัวหน้าทีม Stadia ลาออกจากกูเกิลแล้ว","link":"https://www.blognone.com/node/133323","date":1680754097000,"content":"<div><div><div><p>Phil Harrison หัวหน้าทีม Stadia โครงการคลาวด์เกมมิ่งฝันใหญ่ของกูเกิล<a href=\"https://www.blognone.com/node/132297\">ที่เพิ่งปิดตัวลงไป</a> ลาออกจากกูเกิลไปเรียบร้อยแล้วแบบเงียบๆ โดย<a href=\"https://www.linkedin.com/in/phil-harrison-649b04a/\">หน้าเพจ LinkedIn</a> ของเขาบอกว่าทำงานกับกูเกิลถึงเดือนเมษายน 2023 และยังไม่มีข้อมูลว่าจะไปทำอะไรต่อ</p>\n<p>Phil Harrison เป็นผู้บริหารวงการเกมที่เคยอยู่กับทั้งโซนี่และไมโครซอฟท์ โดยเขาทำงานกับโซนี่ตั้งแต่ปี 1992-2008 ตำแหน่งสุดท้ายเป็นหัวหน้า SCE Worldwide Studios คุมสตูดิโอเกมทั้งหมดในเครือ จากนั้นย้ายมาอยู่กับทีม Xbox ยุโรประหว่างปี 2012-2015 และงานล่าสุดคือรับผิดชอบธุรกิจเกมของกูเกิลระหว่างปี 2018-2023</p>\n<p>ที่มา - <a href=\"https://9to5google.com/2023/04/05/stadia-phil-harrison-departs/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/f26848e2182a34615e0c093234eccd9f.jpg\" /></p>\n<p>คลิป Phil Harrison เปิดตัว Stadia ครั้งแรกในปี 2019</p>\n</div></div></div><div><div>Topics: </div><div><div><a href=\"/topics/stadia\">Stadia</a></div><div><a href=\"/topics/google\">Google</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62395666dcf2af1fed6b40cd046d54a99a581d149accf226da7434c6ea57cf65","category":"Thai"}