{"title":"ซีพียูโน้ตบุ๊กตัวใหม่ Ryzen AI 300 ไม่รองรับ Windows 10 แล้ว, ซีพียูเดสก์ท็อปยังได้ไปต่อ","link":"https://www.blognone.com/node/140151","date":1717553019000,"content":"<div><div><div><p>ข้อมูลเล็กๆ ที่น่าสนใจจากงานแถลงข่าวเปิดตัวซีพียูใหม่ของ AMD เมื่อวานนี้คือ <a href=\"https://www.blognone.com/node/140107\">ชิป Ryzen AI 300 สำหรับโน้ตบุ๊ก</a> จะไม่รองรับ Windows 10 อีกต่อไป ในขณะที่ <a href=\"https://www.blognone.com/node/140106\">ชิป Ryzen 9000 สำหรับเดสก์ท็อป</a> ยังรองรับ Windows 10 อยู่ (ทั้งคู่ใช้แกน Zen 5 เหมือนกัน)</p>\n<p>ข่าวนี้อาจไม่ใช่เรื่องน่าแปลกใจนัก เพราะ Windows 10 จะหมดระยะซัพพอร์ตในปีหน้า 2025 บวกกับธรรมชาติของพีซีโน้ตบุ๊กที่มีระบบปฏิบัติการวินโดวส์มาให้พร้อมกับเครื่องอยู่แล้ว จึงน่าจะเป็นเหตุผลที่ AMD ตัดการซัพพอร์ต Windows 10 ออกไปเลย (ต่อให้หามาติดตั้งเองก็จะไม่มีไดรเวอร์ให้) ในขณะที่พีซีเดสก์ท็อปยังมีกลุ่มพีซีประกอบ (DIY) ที่ติดตั้งระบบปฏิบัติการเอง ทำให้ AMD ยังเลือกซัพพอร์ต Ryzen 9000 ให้ต่อไป</p>\n<p>ที่มา - <a href=\"https://www.neowin.net/news/amd-officially-confirms-no-more-windows-10-chipset-driver-and-support-for-next-gen-ryzen/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/d513af0bbd5e0fec553272561738ab9a.jpeg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/windows-10\">Windows 10</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca4bc080fe0a469a04ca8d57e0eb3533387e8bafa5eed3f830d1a5a82e910f71","category":"Thai"}