{"title":"Accenture ขยายความร่วมมือกับ NVIDIA ตั้งกลุ่มธุรกิจใหม่ รองรับองค์กรที่ต้องการนำ AI มาใช้งาน","link":"https://www.blognone.com/node/142344","date":1727915547000,"content":"<div><div><div><p>Accenture ประกาศตั้งกลุ่มธุรกิจใหม่ชื่อว่า NVIDIA Business พร้อมกับตั้งเป้าหมายให้พนักงานบริษัท 30,000 คน รับการฝึกอบรมเพื่อช่วยสนับสนุนให้องค์กรที่เป็นลูกค้า สามารถนำ AI มาใช้งานได้ดีมากขึ้น</p>\n<p>Lan Guan หัวหน้าฝ่าย AI ของ Accenture บอกว่าเรากำลังอยู่ในอนาคตที่บริษัทมีบทบาทในการช่วยเปลี่ยนแปลงธุรกิจได้ แผนคือนำพนักงานปัจจุบัน รวมทั้งพนักงานที่รับมาใหม่ทั่วโลก ได้รับการฝึกอบรมที่เกี่ยวข้องกับเทคโนโลยีของ NVIDIA</p>\n<p>Accenture ยังขยายความร่วมมือกับ NVIDIA เพื่อรองรับการพัฒนาระบบ AI พื้นฐานบนแพลตฟอร์ม Accenture AI Refinery ที่ใช้เทคโนโลยีของ NVIDIA ครบทั้งสแต็ก รองรับการรันทั้งบนพับลิกคลาวด์ และไพรเวทคลาวด์</p>\n<p>Accenture บอกว่าความต้องการด้าน Generative AI จากลูกค้ายังมีสูงมาก ตัวเลขในปีที่ผ่านมาเฉพาะของบริษัทอยู่ที่ราว 3 พันล้านดอลลาร์</p>\n<p>ที่มา: <a href=\"https://www.businesswire.com/news/home/20241002992938/en/\">Accenture</a></p>\n<p><img alt=\"No Description\" src=\"https://www.blognone.com/sites/default/files/externals/ce3757dfc6a67bbe833a2f6a36d6472d.jpeg\" /></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0951260e95b08f80caf53a8028ab87e4e23d1bd2596d014f7ef387b2031eee01","category":"Thai"}