{"title":"ไมโครซอฟท์ปรับวิธีล็อกอิน Hotmail และ Outlook.com เลิกใช้รหัสผ่านแบบเดิม เปลี่ยนเป็น OAuth","link":"https://www.blognone.com/node/140324","date":1718159114000,"content":"<div><div><div><p>ไมโครซอฟท์ประกาศเปลี่ยนวิธีการล็อกอินบัญชีอีเมลส่วนตัว Outlook.com, Hotmail.com, Live.com จากระบบเดิม Basic Auth ที่ใช้เพียงชื่อผู้ใช้-รหัสผ่าน มาเป็นระบบการล็อกอินแบบใหม่ Modern Authentication ที่ตรวจสอบตัวตนเข้มข้นขึ้น เช่น ต้องยืนยันผ่าน 2FA, มีระบบขอสิทธิเข้าถึง, มีระบบป้องกัน brute force เพิ่มเข้ามา</p>\n<p>ผู้ใช้บัญชีอีเมลเหล่านี้ผ่านหน้าเว็บโดยตรง หรือผ่านแอพอีเมลของไมโครซอฟท์ (Outlook บนแพลตฟอร์มต่างๆ) จะไม่ได้รับผลกระทบใดๆ</p>\n<p>แต่ผู้ที่ใช้อีเมลเหล่านี้กับไคลเอนต์ตัวอื่นๆ เช่น Thunderbird, Apple Mail รวมถึง Outlook รุ่นเก่ากว่า Outlook 2021 จะไม่สามารถล็อกอินด้วยวิธีแบบเดิมได้หลังวันที่ 16 กันยายน 2024 และจำเป็นต้องอัพเดตอีเมลไคลเอนต์เป็นเวอร์ชันใหม่ล่าสุด ที่รองรับ Modern Authentication แล้ว</p>\n<p>กรณีของ Thunderbird และ Apple Mail รองรับ Modern Authentication เรียบร้อยแล้ว แต่ผู้ใช้ต้องเปลี่ยนวิธีการยืนยันตัวตนบัญชีใหม่มาเป็น OAuth2 แทนการใช้รหัสผ่านแบบดั้งเดิม อ่านวิธีการ<a href=\"https://support.microsoft.com/en-us/office/modern-authentication-methods-now-needed-to-continue-syncing-outlook-email-in-non-microsoft-email-apps-c5d65390-9676-4763-b41f-d7986499a90d\">ในเอกสารของไมโครซอฟท์</a></p>\n<p>ที่มา - <a href=\"https://techcommunity.microsoft.com/t5/outlook-blog/keeping-our-outlook-personal-email-users-safe-reinforcing-our/ba-p/4164184\">Microsoft</a></p>\n<p>หน้าตาของ Modern Authentication ที่ทุกวันนี้ก็ใช้กันอยู่แล้ว หากเป็นไคลเอนต์ของไมโครซอฟท์</p>\n<p><img alt=\"No Description\" src=\"https://www.blognone.com/sites/default/files/externals/601d6edea77a385ed4b7d20ab9874d46.png\" /></p>\n</div></div></div><div><div>Topics: </div><div><div><a href=\"/topics/hotmail\">Hotmail</a></div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/e-mail\">E-mail</a></div><div><a href=\"/topics/authentication\">Authentication</a></div><div><a href=\"/topics/thunderbird\">Thunderbird</a></div><div><a href=\"/topics/oauth\">OAuth</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cc810abbf2704395897b852d99e9c710e45c3d65a3e750db8c2df6bcaa20901","category":"Thai"}