{"title":"Amazon ออก Fire TV สองรุ่นใหม่ รุ่นแรกจอ QLED อีกรุ่นราคาถูก เริ่มต้น 200 ดอลลาร์","link":"https://www.blognone.com/node/133142","date":1679585357000,"content":"<div><div><div><p>Amazon ประกาศอัพเดตไลน์สินค้าสมาร์ททีวีตระกูล Fire TV โดยเพิ่มรุ่นราคาถูกที่สุดรุ่นใหม่เข้ามา และเพิ่มประเทศที่มีสมาร์ททีวีนี้ขาย โดย Daniel Rausch รองประธานฝ่ายอุปกรณ์ความบันเทิงของ Amazon บอกว่าถึงตอนนี้ สินค้าตระกูล Fire TV ทั้งอุปกรณ์เชื่อมต่อ และสมาร์ททีวี ขายได้รวมกันแล้วมากกว่า 200 ล้านชุุด</p>\n<p>เริ่มที่สินค้าแรก <strong>Fire TV Omni QLED Series</strong> สมาร์ททีวีรุ่นบน ที่รองรับ Fire TV Ambient Experience หน้าจอ 4K QLED ระบบเสียง Dolby Vision IQ และ HDR10+ Adaptive มาพร้อมหน้าจอ 3 ขนาดคือ 43 นิ้ว, 50 นิ้ว และ 55 นิ้ว ราคาเริ่มต้น 449.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/a23a1383898f22c7771fa8e5794b0253.png\" /></p>\n<p>Amazon ยังเพิ่มสมาร์ททีวีรุ่นใหม่ <strong>Fire TV 2-Series</strong> ที่มีราคาถูกที่สุดในทั้งหมด (ถูกกว่า <a href=\"https://www.blognone.com/node/124673\">Fire TV 4-Series</a>) เริ่มต้นที่ 199.99 ดอลลาร์ มีสองขนาดจอให้เลือก 32 นิ้ว และ 40 นิ้ว โดยจอ 32 นิ้ว ความละเอียดระดับ HD ส่วน 40 นิ้ว ความละเอียดระดับ FHD ระบบเสียงรองรับ HDR 10, HLG, และ Dolby Digital Audio ส่วนการทำงานร่วมกับ Alexa มีฟังก์ชันครบ</p>\n<p><img alt=\"No Description\" src=\"https://www.blognone.com/sites/default/files/externals/78e0e873013cb0cab943b03924a081c6.jpg\" /></p>\n<p>Fire TV Omni QLED Series เริ่มเปิดให้พรีออเดอร์วันนี้ สินค้าส่งมอบ 11 พฤษภาคม เป็นต้นไป ส่วน Fire TV 2-Series สั่งซื้อได้ตั้งแต่วันนี้ โดย Amazon ยังเพิ่มประเทศที่ขายได้แก่ สหราชอาณาจักร เยอรมนี และเม็กซิโก</p>\n<p>ที่มา: <a href=\"https://press.aboutamazon.com/2023/3/amazon-fire-tv-surpasses-200-million-fire-tv-devices-sold-globally-expands-amazon-built-tv-lineup-and-brings-its-smart-tv-to-more-countries\">Amazon</a></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/smart-tv\">Smart TV</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c8e1eb32be6b0689912340c8115ece76d2fcf43bf740e18094bf1495b22a8af","category":"Thai"}