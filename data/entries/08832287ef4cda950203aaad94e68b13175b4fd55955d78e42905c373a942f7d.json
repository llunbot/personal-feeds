{"title":"ภาษา Go ขึ้นอันดับ 8 TIOBE Index คาดอยู่ใน Top 10 ยาวๆ","link":"https://www.blognone.com/node/138171","date":1707787528000,"content":"<div><div><div><p>ดัชนีความนิยมภาษาโปรแกรม TIOBE Index รอบเดือนกุมภาพันธ์ 2024 มีการเปลี่ยนแปลงที่น่าสนใจคือภาษา Go มาแรง เข้ามาติดอันดับ Top 10 เป็นครั้งแรก แถมมาทีเดียวกระโดดจากอันดับ 11 ขึ้นมาถึงอันดับ 8 เลยด้วย</p>\n<p>ภาษา Go ได้รับความนิยมเพิ่มขึ้นเรื่อยๆ และไต่อันดับต่อเนื่องมาสักพักแล้ว (<a href=\"https://www.blognone.com/node/136739\">อันดับ 13 ในเดือนพฤศจิกายน 2023</a>, <a href=\"https://www.blognone.com/node/137611\">อันดับ 11 ในเดือนมกราคม 2024</a>) โดย TIOBE วิเคราะห์ว่าการเข้ามาติด Top 10 รอบนี้น่าจะอยู่ได้ยาวๆ เพราะได้รับความนิยมอย่างแพร่หลายในวงการไอทีแล้ว</p>\n<p>อันดับ 1-5 ยังไม่เปลี่ยนแปลงคือ Python, C, C++, Java, C# ตามลำดับ ส่วนอันดับ 6, 7 กลายเป็น JavaScript, SQL ที่เบียด Visual Basic จากอันดับ 6 เดิมร่วงไปอยู่อันดับ 9</p>\n<p>อีกภาษาที่มาแรงในเดือนนี้คือ Fortran ที่ขึ้นจากอันดับ 24 พรวดเดียวมาอยู่อันดับ 11 และ<a href=\"https://www.blognone.com/node/129455\">Carbon ภาษาใหม่ของกูเกิลที่หวังเอาใช้แทน C++</a> ตอนนี้ติด Top 100 แล้ว</p>\n<p>ที่มา - <a href=\"https://www.tiobe.com/tiobe-index/\">TIOBE</a>, <a href=\"https://www.infoworld.com/article/3712690/go-language-hits-top-10-in-the-tiobe-index.html#tk.rss_all\">InfoWorld</a></p>\n<p><img alt=\"No Description\" src=\"https://www.blognone.com/sites/default/files/externals/f2ac6cedad17a84c5eb7bbb81de61546.png\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/programming\">Programming</a></div><div><a href=\"/topics/tiobe\">TIOBE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08832287ef4cda950203aaad94e68b13175b4fd55955d78e42905c373a942f7d","category":"Thai"}