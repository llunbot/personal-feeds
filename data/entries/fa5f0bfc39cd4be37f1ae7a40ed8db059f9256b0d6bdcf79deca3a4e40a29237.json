{"title":"Amazon อัปเดต Echo Spot รุ่นใหม่ เพิ่มพื้นที่ลำโพง จอคมชัดขึ้น ตัดกล้องหน้า","link":"https://www.blognone.com/node/140794","date":1720485961000,"content":"<div><div><div><p>Amazon ออก Echo Spot นาฬิกาปลุกอัจฉริยะพร้อมจอภาพขนาดเล็กรุ่นใหม่ ที่ทำงานบน Alexa หลังจาก<a href=\"https://www.blognone.com/node/95821\">รุ่นแรก</a>ออกมาในปี 2017 โดยเป็นการเปิดตัวก่อนเทศกาลลดราคา Prime Day</p>\n<p>Echo Spot รุ่นใหม่นี้มีการปรับปรุงทั้งหน้าจอแสดงผล ลดพื้นที่ลงเหลือครึ่งหนึ่ง ขนาด 1.73 นิ้ว มีความคมชัดมากขึ้น พื้นที่อีกครึ่งเป็นส่วนลำโพง ซึ่งปรับปรุงคุณภาพเสียงเช่นกัน ขณะที่กล้องหน้าซึ่งติดมากับอุปกรณ์ในรุ่นแรก ในรุ่นปรับปรุงใหม่นี้ได้ตัดออกไป ซึ่งเป็นไปได้ว่าเพื่อตอบโจทย์ผู้ใช้งานที่ต้องการความเป็นส่วนตัว หรืออาจเพราะการใช้งานกล้องในอุปกรณ์นี้มีไม่มากนัก</p>\n<p>Echo Spot มีตัวเลือก 3 สี คือ Black, Glacier White และ Ocean Blue ราคาขาย 79.99 ดอลลาร์ เฉพาะสมาชิก Prime ที่สั่งซื้อก่อน 17 กรกฎาคม จะได้ส่วนลดเป็นราคาที่ 44.99 ดอลลาร์</p>\n<p>ที่มา: <a href=\"https://www.aboutamazon.com/news/devices/all-new-echo-spot\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/f5eb5e67dffbe35659aa042c72e1ac62.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-echo\">Amazon Echo</a></div><div><a href=\"/topics/alexa\">Alexa</a></div><div><a href=\"/topics/speaker\">Speaker</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa5f0bfc39cd4be37f1ae7a40ed8db059f9256b0d6bdcf79deca3a4e40a29237","category":"Thai"}