{"title":"จำนวนผู้ขายรถ Tesla มือสองในสหรัฐเพิ่มสูงเป็นประวัติการณ์, ผู้สนใจซื้อรถก็น้อยลง","link":"https://www.blognone.com/node/145422","date":1742712992000,"content":"<div><div><div><p>Reuters อ้างข้อมูลจาก <a href=\"https://www.edmunds.com/\">เว็บไซต์ซื้อขายรถ Edmunds</a> ว่าจำนวนการนำรถยี่ห้อ Tesla มาเทรดเป็นรถยี่ห้ออื่นนั้นเพิ่มขึ้น 3-4 เท่าเมื่อเทียบกับช่วงเดียวกันของปีที่แล้ว</p>\n<p>Edmunds บอกว่าเดือนมีนาคม 2024 มีคนนำ Tesla มาเทรดคิดเป็น 0.4% ของรถยนต์ทั้งหมดบนแพลตฟอร์ม แต่ตัวเลขเพิ่มเป็น 1.2% ในเดือนกุมภาพันธ์ และ 1.4% ในเดือนมีนาคม (นับเฉพาะครึ่งแรกของเดือน) สูงที่สุดเท่าที่ Edmunds เคยเจอมาของแบรนด์ Tesla และบริษัทคาดว่าตัวเลขจะเพิ่มขึ้นอีกในครึ่งหลังของเดือนนี้</p>\n<p>Jessica Caldwell นักหน้าฝ่ายวิเคราะห์ข้อมูลของ Edmunds บอกว่า ความภักดีของลูกค้าต่อแบรนด์ Tesla กำลังเชิญคำถามครั้งสำคัญ หลังจาก Elon Musk เข้ามายุ่งเกี่ยวในรัฐบาล อย่างไรก็ตาม Edmunds บอกว่าประเด็นเรื่องราคาของ Tesla มือสองนั้นตกลงในระดับเดียวกับรถ EV แบรนด์อื่นๆ</p>\n<p>Edmunds ยังให้ตัวเลขความสนใจซื้อ Tesla ในฐานะรถใหม่มือหนึ่ง ก็ลดลงเหลือ 1.8% ต่ำเท่ากับเดือนตุลาคม 2022 หลังจากพุ่งขึ้นไปที่ 3.3% ตอน Donald Trump ชนะเลือกตั้งในเดือนพฤศจิกายน 2024</p>\n<p>ที่มา - <a href=\"https://www.reuters.com/business/autos-transportation/tesla-trade-ins-pace-record-high-amid-musk-backlash-2025-03-20/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/c4ed95ec765e27beb8aba853d6db9e99.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78f9c39210db52eab48f298b65cc5cadf64477b101231462a12e2d26cf00c1df","category":"Thai"}