{"title":"รองประธานสภาเผย ปชช. ติดตามสถานะร่างกฎหมายในสภาได้แล้วด้วย Trello","link":"https://www.blognone.com/node/135201","date":1691573962000,"content":"<div><div><div><p>หมออ๋อง ปดิพัทธ์ สันติภาดา รองประธานสภา พรรคก้าวไกล ทวีตเผยว่าตอนนี้สภานิติบัญญัติใช้เครื่องมือ Trello ในการติดตามสถานะของร่างกฎหมายที่ค้างท่ออยู่ในกระบวนการ และเปิดให้ประชาชนทั่วไปเข้าไปติดตามดูความคืบหน้าได้แล้ว โดยสถานะร่างกฎหมาย สส.ชุดที่ 26 ภายในบอร์ดจะกำหนดหัวข้อเช่น ประกาศราชกิจจา, ทูลเกล้าพิจารณา, สว.วาระ 3, ร่างพรบ. ค้างสภาก่อน และอื่นๆ</p>\n<p>เผื่อใครยังไม่รู้จัก Trello เป็นแพลตฟอร์มเครื่องมือช่วยการทำงาน สามารถช่วยให้ผู้ใช้เห็นภาพรวมผ่าน Dashboard ได้ มีระบบที่เรียกว่าการ์ด (Card) ช่วยติดตามความคืบหน้าในขั้นตอนต่างๆ และสามารถกำหนดผู้รับผิดชอบ, กำหนดวันเวลา รวมไปถึงเพิ่มรายละเอียด Checklists, Label, ไฟล์แนบต่างๆ ได้อีกด้วย</p>\n<p>สามารถเข้าไปดู Trello ของสภานิติบัญญัติได้ที่ลิงก์นี้ <a href=\"https://trello.com/b/1LjIXpMK\">Trello</a></p>\n<p>ที่มา: <a href=\"https://twitter.com/ongpadipat/status/1689183293420482560\">@ongpadipat</a></p>\n<p><img alt=\"No Description\" src=\"https://www.blognone.com/sites/default/files/externals/cd8e6ed748b480694a0dd03dda80f5e3.png\" /></p>\n</div></div></div><div><div>Topics: </div><div><div><a href=\"/topics/trello\">Trello</a></div><div><a href=\"/topics/government\">Government</a></div><div><a href=\"/topics/thailand\">Thailand</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9357177205746c3ddab54a1fb8953e79853651bbec09bcbf04bd7792c10831b9","category":"Thai"}