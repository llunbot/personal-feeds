{"title":"เปิดตัว Dev Home โหมดนักพัฒนาสำหรับ Windows 11, เชื่อมต่อ GitHub โดยตรง","link":"https://www.blognone.com/node/133972","date":1684856332000,"content":"<div><div><div><p>ของใหม่อีกอย่างในงาน Build 2023 คือ <strong>Dev Home</strong> โหมดใหม่สำหรับ Windows 11 ช่วยอำนวยความสะดวกให้นักพัฒนาซอฟต์แวร์บน Windows</p>\n<p>ไมโครซอฟท์เรียก Dev Home ว่าเป็น \"control center\" มีลักษณะคล้ายกับ Xbox Game Bar ที่เป็น shell สำหรับเกมเมอร์ซ้อนทับบน Windows อีกทีหนึ่ง กรณีของ Dev Home คือเป็น shell สำหรับนักพัฒนาซอฟต์แวร์ สามารถผูกบัญชี GitHub เพื่อดึงข้อมูลเข้ามายัง Windows โดยตรงได้เลย (ดูไฟล์ใน repository ได้จาก File Explorer), มีระบบแดชบอร์ดพร้อม widget สำหรับดูข้อมูลสำคัญต่างๆ และเขียน extension แสดงข้อมูลได้เอง, รองรับการติดตั้งซอฟต์แวร์ผ่านคอมมานด์ไลน์ด้วย <a href=\"https://www.blognone.com/node/122865\">WinGet</a></p>\n<p><img alt=\"No Description\" src=\"https://www.blognone.com/sites/default/files/externals/f304efb34261276eed72864426de91dc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9c287f18e58e6ff6cccb043eb6661a21.png\" /></p>\n<p>อีกฟีเจอร์เด่นที่น่าสนใจคือ Dev Drive เป็นการสร้างไดรฟ์เก็บข้อมูลใหม่ด้วยระบบไฟล์ Resilient File System (ReFS) <a href=\"https://www.blognone.com/news/29168/refs-%E0%B8%A3%E0%B8%B0%E0%B8%9A%E0%B8%9A%E0%B9%84%E0%B8%9F%E0%B8%A5%E0%B9%8C%E0%B8%95%E0%B8%B1%E0%B8%A7%E0%B9%83%E0%B8%AB%E0%B8%A1%E0%B9%88-%E0%B8%9C%E0%B8%B9%E0%B9%89%E0%B8%AA%E0%B8%B7%E0%B8%9A%E0%B8%97%E0%B8%AD%E0%B8%94%E0%B8%82%E0%B8%AD%E0%B8%87-ntfs-%E0%B9%80%E0%B8%A3%E0%B8%B4%E0%B9%88%E0%B8%A1%E0%B9%83%E0%B8%8A%E0%B9%89%E0%B9%83%E0%B8%99-windows-server-8\">ที่ไมโครซอฟท์ใช้บนเซิร์ฟเวอร์มานานพอสมควรแล้ว</a> ให้ประสิทธิภาพของ I/O ดีกว่าระบบไฟล์ NTFS เดิม 30% และมีฟีเจอร์ความปลอดภัยของ Microsoft Defender ช่วยสแกนมัลแวร์ให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/e231e64b889080bc2bcc284e91c12379.jpg\" /></p>\n<p>คนที่อยากทดลอง Dev Home สามารถลองได้แล้ววันนี้ โดย<a href=\"https://apps.microsoft.com/store/detail/dev-home-preview/9N8MHTPHNGVV\">ดาวน์โหลดโหมดนี้ได้จาก Windows Store</a> โดย Dev Home นั้นโอเพนซอร์สทั้งหมด โค้ดเปิดเผยอยู่บน <a href=\"https://github.com/microsoft/DevHome\">GitHub</a></p>\n<p>ที่มา - <a href=\"https://blogs.windows.com/windowsdeveloper/2023/05/23/bringing-the-power-of-ai-to-windows-11-unlocking-a-new-era-of-productivity-for-customers-and-developers-with-windows-copilot-and-dev-home/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div><div><a href=\"/topics/github\">GitHub</a></div><div><a href=\"/topics/file-system\">File System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67d2e33fe28dc3aeccc7be47acca4cc6a10d0a6f0f41269498516293ca60a028","category":"Thai"}