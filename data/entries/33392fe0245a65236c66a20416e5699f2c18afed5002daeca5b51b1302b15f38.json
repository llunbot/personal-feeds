{"title":"นักพัฒนาอินดี้สร้างเกม Mighty No.9 บน 3DS และ Vita ฟรี หลังถูกสบประมาทใน Kickstarter","link":"https://www.blognone.com/node/138696","date":1710396606000,"content":"<div><div><div><p>Sungrand Studios ทีมพัฒนาอินดี้ เปิดแคมเปญระดมทุนใน Kickstarter สร้างเกม RPG ชื่อ <a href=\"https://www.kickstarter.com/projects/silverfallsmini/breath-of-thunder-a-jrpg-on-modern-and-legacy-consoles\">Breath of Thunder</a> ได้แรงบันดาลใจมาจากเกม Breath of Fire ของ Capcom</p>\n<p>แต่เสียงตอบรับส่วนใหญ่ของแคมเปญนี้ถูกนำไปเปรียบเทียบ และวิเคราะห์ว่าอาจล้มเหลวแบบเกม Mighty No.9 เพราะในหน้ารายละเอียดการระดมทุน ระบุว่าเกมจะลงเครื่องเกมรุ่นเก่าอย่าง Nintendo 3DS และ PlayStation Vita (ผ่าน Homebrew)</p>\n<p>ผู้พัฒนาเกมเห็นเสียงตอบรับดังกล่าวจึงคิดว่าเกม Breath of Thunder คงไม่ได้รับเงินทุนตามที่ต้องการแล้วแน่ ๆ จึงสร้างเกม Mighty No.9 จำนวน 1 ด่านให้เล่นฟรีบน 3DS และ Vita แทน</p>\n<p>แม้เกม Mighty No.9 วางจำหน่ายไปนานแล้ว แต่ตัวเกมก็ไม่ได้ลงให้กับเครื่อง PSVita และ 3DS ตามที่ทีมสร้างเคยสัญญาไว้ ในขณะที่ Comcept ผู้พัฒนาเกม หรือ Deep Silver ผู้จัดจำหน่ายเกมก็ไม่เคยออกมาประกาศยกเลิกเกมเวอร์ชันนี้อย่างเป็นทางการ และตัวเกมเวอร์ชันดังกล่าวยังเปิดให้จองได้ใน Amazon จนถึงทุกวันนี้</p>\n<p><img src=\"https://www.blognone.com/sites/default/files/externals/5314c001538dca156593dbb2a662493c.jpg\" /></p>\n<p><em>เป้าหมายระดุมทุนของเกม Mighty No.9 ที่ระบุว่าเกมจะมีเวอร์ชัน 3DS และ Vita</em><br />\n<img alt=\"No Description\" src=\"https://www.blognone.com/sites/default/files/externals/d2aa83a07fe383a95433f1ac2864d444.png\" /></p>\n<p><em>หน้าเว็บ Amazon ที่ยังเปิดให้ Pre-Order เกมเวอร์ชัน 3DS อยู่</em><br />\n<img alt=\"No Description\" src=\"https://www.blognone.com/sites/default/files/externals/b288bc059e38367af6fb760290016652.png\" /></p>\n<p>ที่มา - <a href=\"https://www.rockman-corner.com/2024/03/indie-dev-makes-single-level-of-mighty.html\">Rockman Corner</a></p>\n</div></div></div><div><div>Topics: </div><div><div><a href=\"/topics/mighty-no-9-0\">Mighty No. 9</a></div><div><a href=\"/topics/kickstarter\">Kickstarter</a></div><div><a href=\"/topics/games\">Games</a></div><div><a href=\"/topics/crowdfunding\">Crowdfunding</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33392fe0245a65236c66a20416e5699f2c18afed5002daeca5b51b1302b15f38","category":"Thai"}