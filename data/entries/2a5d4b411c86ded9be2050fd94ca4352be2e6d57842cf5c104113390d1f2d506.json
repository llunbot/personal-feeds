{"title":"1Password เปิดตัว Masked Email ฟีเจอร์ generate อีเมลแอดเดรสใช้กับบริการออนไลน์ ไม่ต้องกรอกอีเมลจริง","link":"https://www.blognone.com/node/124989","date":1632839787000,"content":"<div><div><div><p>1Password เปิดตัวฟีเจอร์ Masked Email เป็นฟีเจอร์ generate อีเมลแอดเดรสสำหรับใช้ล็อกอินบนเว็บไซต์ต่าง ๆ เพื่อให้ฟอร์เวิร์ดอีเมลเข้าอีเมลอีกทีหนึ่งโดยไม่ต้องกรอกอีเมลจริง ซึ่งฟีเจอร์นี้ 1Password ร่วมมือกับ Fastmail เพื่อให้บริการนี้ สามารถใช้งานได้ผ่าน 1Password ทุกแพลตฟอร์ม</p>\n<p>ฟีเจอร์ Masked Email ของ 1Password จะเหมือนกับ Hide My Email ของ Sign in with Apple คือจะสร้างอีเมลแอดเดรสขึ้นมาเพื่อให้เอาไปใส่ในเว็บไซต์ที่ต้องการอีเมลโดยไม่ต้องใส่อีเมลจริง แต่ถ้ามีอีเมลส่งเข้ามาที่อีเมลแอดเดรสนี้ Fastmail จะฟอร์เวิร์ดเข้าอีเมลหลักอีกทีหนึ่ง</p>\n<p>ฟีเจอร์นี้มีประโยชน์มากหากเว็บไซต์ที่ใส่อีเมลไปแล้วปล่อยข้อมูลรั่วไหล ไปจนถึงการนำข้อมูลไปขายหรือแชร์ให้บุคคลอื่นโดยไม่ได้รับอนุญาต แล้วมีอีเมลที่ไม่ต้องการส่งเข้ามา ผู้ใช้ก็จะรับทราบว่าอีเมลแอดเดรสที่หลุดออกไปนั้นสร้างขึ้นมาเพื่อใช้กับบริการไหน หรือสามารถสั่งปิดไม่ให้ฟอร์เวิร์ดเข้ามาก็ได้</p>\n<p>ที่มา - <a href=\"https://www.engadget.com/fastmail-1password-masked-email-110028257.html\">Engadget</a></p>\n<p><img src=\"https://www.blognone.com/sites/default/files/externals/60a1e819442cf91bfe601dd4b66694a0.jpg\" /></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/email\">Email</a></div><div><a href=\"/topics/security\">Security</a></div><div><a href=\"/topics/privacy\">Privacy</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a5d4b411c86ded9be2050fd94ca4352be2e6d57842cf5c104113390d1f2d506","category":"Thai"}