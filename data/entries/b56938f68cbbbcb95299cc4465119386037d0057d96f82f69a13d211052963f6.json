{"title":"HPE รายงานผลประกอบการไตรมาส รายได้รวมโต 16% - ประกาศปลดพนักงาน 2,500 ตำแหน่ง","link":"https://www.blognone.com/node/145127","date":1741323439000,"content":"<div><div><div><p>HPE รายงานผลประกอบการประจำไตรมาสที่ 1 ตามปีการเงินบริษัท 2025 สิ้นสุดเดือนมกราคม รายได้ 7,854 ล้านดอลลาร์ เพิ่มขึ้น 16% จากไตรมาสเดียวกันในปีก่อน มีกำไรสุทธิตามบัญชี GAAP 598 ล้านดอลลาร์ และมีรายได้ต่อเนื่อง 12 เดือน (ARR) เพิ่มขึ้น 45% เป็น 2.1 พันล้านดอลลาร์</p>\n<p>ธุรกิจเซิร์ฟเวอร์มีรายได้ 4,290 ล้านดอลลาร์ เพิ่มขึ้น 29% HPE บอกว่าเฉพาะส่วนที่เป็นเซิร์ฟเวอร์ AI มี 3.1 พันล้านดอลลาร์ ตามคำสั่งซื้อรุ่นที่มีจีพียู Blackwell ของ NVIDIA ที่มากขึ้น ส่วนกลุ่ม Intelligent Edge รายได้ 1,146 ล้านดอลลาร์ ลดลง 5%, Hybrid Cloud 1,405 ล้านดอลลาร์ เพิ่มขึ้น 10%</p>\n<p>HPE ประกาศแผนลดค่าใช้จ่ายใน 18 เดือนข้างหน้า โดยจะปลดพนักงานประมาณ 2,500 ตำแหน่ง คาดว่าจะลดค่าใช้จ่าย 350 ล้านดอลลาร์</p>\n<p>เมื่อเดือนมกราคมกระทรวงยุติธรรมสหรัฐได้<a href=\"https://www.blognone.com/node/144443\">ยื่นคำร้องต่อศาล</a>คัดค้านแผน<a href=\"https://www.blognone.com/node/137576\">ซื้อกิจการ</a> Juniper ของ HPE เนื่องจากประเด็นผูกขาด ซึ่งทั้ง HPE และ Juniper บอกว่าจะเดินหน้าชี้แจงเพื่อให้ดีลเกิดขึ้น</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q1-2025/hpe-q1-2025-press-release.pdf\">HPE</a> และ <a href=\"https://www.cnbc.com/2025/03/06/hewlett-packard-enterprise-hpe-q1-earnings-report-2025.html\">CNBC</a></p>\n<p><img src=\"https://www.blognone.com/sites/default/files/externals/eabf65d478ac50b8a660c115ef96be64.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b56938f68cbbbcb95299cc4465119386037d0057d96f82f69a13d211052963f6","category":"Thai"}