{"title":"Marvel’s Spider-Man 2 และ Super Mario Bros. Wonder คือเกมที่ขายดีที่สุดในสหรัฐฯ เดือนตุลาคม","link":"https://www.blognone.com/node/136779","date":1700125515000,"content":"<div><div><div><p>Sony และ Nintendo ได้ครองหัวหาดของตลาดเกมในสหรัฐอเมริกาในเดือนตุลามคมที่ผ่านมา โดยเกมที่ขายดีที่สุดคือ Marvel’s Spider-Man 2 ส่วนอันดับรองลงมาคือ Super Mario Bros. Wonder</p>\n<p>จากรายงานของ Circana โดยนักวิเคราะห์ Mat Piscatella ระบุว่าเกม Marvel’s Spider-Man 2 คือเกมที่ขายดีที่สุดอันดับ 4 ของปี 2023 ทั้งที่วางขายได้เพียง 1 เดือน และเป็นเกมที่ขายดีที่สุดในเดือนตุลาคมที่สหรัฐอเมริกา มียอดขายรวมทั่วโลกทะลุ <a href=\"https://www.blognone.com/node/136661\">5 ล้านชุด</a>แล้ว</p>\n<p>ด้าน Super Mario Bros. Wonder นั้นขายดีเป็นอันดับ 2 โดยมียอดรวมทั่วโลก 4.3 ล้านชุด ทำลายสถิติ เป็นเกม Super Mario ที่<a href=\"https://www.blognone.com/node/136643\">ยอดขายช่วงเปิดตัวสูงสุด</a></p>\n<p><img alt=\"No Description\" src=\"https://www.blognone.com/sites/default/files/externals/063561362a9920da5785f16992c7015d.png\" /></p>\n<p>อันดับอื่น ๆ ในชาร์ตได้แก่ Assassin's Creed Mirage อันดับ 3, UFC 5 อันดับ 7, HNL ได้อันดับ 8, Sonic Superstars อันดับ 9, Metal Gear Solid: Master Collection Vol.1 อันดับ 12, Forza Motorsport อันดับ 17 และ Lords of the Fallen อันดับ 20</p>\n<p>ข้อสังเกตคือ Alan Wake 2 ไม่ถูกจัดอันดับใด ๆ ในยอดขายเกมเดือนตุลาคม เนื่องจากผู้จัดจำหน่ายอย่าง Epic Games ไม่ได้เป็นส่วนหนึ่งของ DLP (ระบบป้องกันข้อมูลสูญหาย) ทำให้ยอดขายเกมแบบดิจทัลไม่ถูกนับ และบนแพลตฟอร์ม PlayStation และ Xbox นั้น Alan Wake 2 ก็ไม่ติด 150 อันดับเกมที่มีคนเล่นอยู่ประจำเดือนตุลาคม</p>\n<p>ส่วนเครื่องเกม PlayStation 5 ยังคงเป็นเครื่องเกมที่ขายดีที่สุด รองลงมาคือ Xbox Series S/X และ Nintendo Switch ตามลำดับ</p>\n<p>สถิติระบุว่าการใช้จ่ายของผู้บริโภคในสหรัฐฯ ในด้านฮาร์ดแวร์เกม เนื้อหา และอุปกรณ์เสริมในเดือนตุลาคมลดลง 5% เมื่อเทียบกับปีที่แล้ว ส่วนหนึ่งมาจาก Call of Duty ที่ย้ายจากการขายในเดือนตุลาคมปี 2022 ไปเป็นเดือนพฤศจิกายนในปีนี้</p>\n<p>ที่มา - <a href=\"https://www.videogameschronicle.com/news/spider-man-2-and-mario-bros-wonder-topped-us-game-sales-in-october/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/spider-man\">Spider-Man</a></div><div><a href=\"/topics/mario\">Mario</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0eef35b72c7363608e0519720b8a44ecce2b609fd672004a30c02d47338fda5","category":"Thai"}