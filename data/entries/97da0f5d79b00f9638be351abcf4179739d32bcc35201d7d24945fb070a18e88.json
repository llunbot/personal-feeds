{"title":"Sam Altman แนะนักศึกษาควรเรียนรู้เครื่องมือ AI เหมือนที่คนรุ่นเขาเรียนเขียนโค้ด","link":"https://www.blognone.com/node/145566","date":1743411792000,"content":"<div><div><div><p>Sam Altman แนะนำนักศึกษาที่กำลังเตรียมตัวเข้าสู่ตลาดแรงงาน ให้เชี่ยวชาญในการใช้เครื่องมือ AI เพราะบริษัทหลายแห่งใช้ AI เขียนโค้ดมากกว่า 50% แล้ว เหมือนกับในยุคของเขาที่ต้องเขียนโค้ดให้เก่ง</p>\n<p>Altman บอกว่าคุณสมบัติที่นักศึกษาควรมี คือความยืดหยุ่นทางจิตใจ (resilience) ความสามารถในการปรับตัว (adaptability) และความคิดเชิงอภิปัญญา (metacognition) โดยย้ำว่าให้รู้ทักษะหลากหลาย แทนที่รู้แค่บางทักษะแบบลึก ๆ หากอยากประสบความสำเร็จในสภาพแวดล้อมที่เปลี่ยนแปลงอย่างรวดเร็ว</p>\n<p>ถึงแม้วิศวกรซอฟต์แวร์ยังคงเป็นที่ต้องการ แต่ Altman คาดว่าจะไม่เป็นแบบนี้เสมอไป ตอนนี้วิศวกรซอฟต์แวร์อาจทำงานมากขึ้น แต่เมื่อถึงจุดหนึ่ง วิศวกรซอฟต์แวร์อาจเป็นที่ต้องการน้อยลงเพราะ AI จะเข้ามาแทนที่วิศวกรซอฟต์แวร์มากขึ้น โดยเฉพาะเมื่อผู้คนหันมาเขียนโค้ดแบบ Vibe กันมากขึ้น Altman จึงย้ำคำแนะนำที่ให้เชี่ยวชาญเครื่องมือ AI เพื่อสร้างหลักประกันให้กับอาชีพในอนาคต</p>\n<p>การใช้ AI เขียนโค้ดกลายเป็นหัวข้อสำคัญในหมู่ผู้บริหารด้านเทคโนโลยี เช่น Dario Amodei ซีอีโอ Anthropic คาดว่า AI จะเขียนโค้ด 90% ภายในหกเดือน และเขียนโค้ดทั้งหมดภายในหนึ่งปี ส่วน Kevin Weil หัวหน้าฝ่ายผลิตภัณฑ์ OpenAI คาดว่า AI จะเขียนโค้ดได้ดีกว่ามนุษย์ภายในสิ้นปีนี้</p>\n<p>ที่มา: <a href=\"https://www.businessinsider.com/sam-altman-ai-coding-job-market-software-engineer-students-openai-2025-3\">Business Insider</a></p>\n<p><img src=\"https://www.blognone.com/sites/default/files/externals/8ecbd74cda29a130ab73cbb538c9dece.jpg\" alt=\"Sam\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/code\">Code</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97da0f5d79b00f9638be351abcf4179739d32bcc35201d7d24945fb070a18e88","category":"Thai"}