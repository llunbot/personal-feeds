{"title":"World of Warcraft โชว์ภาพคอนเซปต์ระบบ \"บ้าน\" ในเกม อยู่รวมกันเป็นละแวกได้","link":"https://www.blognone.com/node/144532","date":1738851036000,"content":"<div><div><div><p>เกม World of Warcraft เปิดบริการมา 21 ปี (เปิดครั้งแรกปี 2024) ในที่สุดก็ได้เวลาเพิ่มฟีเจอร์ \"บ้าน\" (housing) เหมือนกับเกม MMORPG อื่นๆ ซึ่งเป็นหนึ่งในฟีเจอร์ที่แฟนๆ เรียกร้องกันมานาน</p>\n<p>ทีมงาน Blizzard ได้โชว์ภาพคอนเซปต์ของระบบบ้านในเกม WoW พร้อมข้อมูลหลายอย่างดังนี้</p>\n<ul>\n<li>หลักการออกแบบระบบบ้านของ Blizzard มี 3 ข้อคือ ต้องให้แสดงตัวตนของผู้เล่น (self-expression), ต้องมีความโซเชียลระหว่างผู้เล่น, บ้านจะเป็นฟีเจอร์ที่อยู่กับเกมไปอีกนาน เป็นการเดินทางที่พัฒนาต่อไปเรื่อยๆ ในระยะยาว ไม่มีวันจบ</li>\n<li>แผนที่ในเกมจะมี \"โซน\" ที่อนุญาตให้สร้างบ้าน เพื่อให้ผู้เล่นสร้างบ้านใกล้ๆ กัน มีปฏิสัมพันธ์ระหว่างกัน การมีโซนยังกำหนดขอบเขตให้ทีมงานโฟกัสได้มากขึ้น ช่วงเริ่มต้นมี 2 โซนคือโซนของฝ่าย Alliance และ Horde</li>\n<li>ไอเทมตกแต่งบ้านส่วนใหญ่จะเป็นไอเทมฟรี มีจำนวนหลายร้อยรายการ มีการแจกเป็นรางวัลในเกม และมีส่วนน้อยที่เป็นไอเทมขาย ซึ่งเป็นแนวทางเดียวกับระบบสัตว์เลี้ยงในเกม</li>\n<li>ผู้เล่นทุกคนที่อยากมีบ้านจะต้องได้มีบ้าน ไม่ต้องซื้อบ้านราคาแพง ไม่ต้องรอสุ่มโควต้า ถ้าไม่ได้จ่ายค่าสมาชิก WoW บ้านก็จะยังคงอยู่ไม่หายไปไหน</li>\n<li>บ้านจะอยู่รวมกันเป็น \"ละแวก\" (Neighborhood) โดยผู้เล่นในละแวกเดียวกันจะมีกิจกรรมร่วมกัน มีเป้าหมาย และรางวัลร่วมกัน Neighborhood แบ่งเป็น Public ที่เซิร์ฟเวอร์เกมจะทำหน้าที่สร้างและดูแลให้ กับ Private ที่สร้างกันเฉพาะกลุ่มเพื่อนๆ หรือกิลด์เดียวกัน</li>\n</ul>\n<p>Blizzard ยังไม่ได้บอกว่าเราจะได้เห็นระบบบ้านในเกม WoW กันเมื่อไร และตอนนี้ยังมีเฉพาะภาพคอนเซปต์มาโชว์เท่านั้น ยังไม่มีบ้านในเกมจริงๆ มาให้ดูกัน</p>\n<p>ที่มา - <a href=\"https://worldofwarcraft.blizzard.com/en-us/news/24176592\">World of Warcraft</a></p>\n<p><img alt=\"No Description\" src=\"https://www.blognone.com/sites/default/files/externals/ebe1a88ea906a2a29291ddc6a8eeccf6.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/987994b6911f1cabaedcf5c8e6ab85d1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/727ae052f88038fafd566c5c8632d82e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/789ca477d3f4a897a2f28836d3714875.jpeg\" /></p>\n</div></div></div><div><div>Topics: </div><div><div><a href=\"/topics/world-of-warcraft\">World of Warcraft</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div><div><a href=\"/topics/mmorpg\">MMORPG</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06f449d5428d613b9cbb0294835cdc76551eb5af46ed6f8a3626a4d04e6279f6","category":"Thai"}