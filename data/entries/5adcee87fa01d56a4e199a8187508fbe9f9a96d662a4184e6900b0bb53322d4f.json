{"title":"iFixit แกะ Apple Watch Series 7 แล้ว พบหน้าจอแบบใหม่ และแบตเตอรี่ใหญ่ขึ้นเล็กน้อย","link":"https://www.blognone.com/node/125418","date":1634890608000,"content":"<div><div><div><p>iFixit ได้แกะ Apple Watch Series 7 แล้ว พบว่าแบตเตอรี่ในรุ่น 45 มม. มีขนาด 1.189Wh เพิ่มขึ้น 1.6% เมื่อเทียบกับรุ่น 44 มม. ใน Series 6 ส่วนรุ่น 41 มม. แบตเตอรี่ 1.094Wh เพิ่มขึ้น 6.8% จากรุ่น 40 มม. ใน Series 6 ซึ่งในมุมมองของ iFixit พบว่าแบตเตอรี่ที่เพิ่มมานี้เพื่อชดเชยความสว่างหน้าจอที่มากขึ้น ไม่ได้เพิ่มระยะเวลาการใช้งาน</p>\n<p>ประเด็นอื่นที่พบคือพอร์ตสำหรับตรวจสอบปัญหาที่ถูกตัดออกไป ซึ่งช่วยให้การป้องกันฝุ่นละออง-น้ำ ดีขึ้น</p>\n<p>ในการแกะ Apple Watch ครั้งนี้ iFixit ได้อดีตวิศวกรของแอปเปิล 3 คน ที่ทำงานอยู่ Instrumental มาช่วยเหลือ ซึ่งได้ให้ความเห็นว่าเทคโนโลยีหน้าจอแบบใหม่ OLED on-cell touch น่าจะเป็นสาเหตุหลักให้การผลิตทำได้ยากและช้า</p>\n<p>iFixt ให้คะแนนซ่อมแซมครั้งนี้ 6 เต็ม 10 เนื่องจากสามารถเปลี่ยนสลับหน้าจอและ Taptic Engine ทำงานได้ดีจากการทดสอบ</p>\n<p>ที่มา: <a href=\"https://www.ifixit.com/News/53688/three-former-apple-engineers-helped-us-tear-down-apple-watch-series-7\">iFixit</a></p>\n<p><img src=\"https://www.blognone.com/sites/default/files/externals/176073c756151cdd3736cafc9f20cd77.jpg\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5adcee87fa01d56a4e199a8187508fbe9f9a96d662a4184e6900b0bb53322d4f","category":"Thai"}