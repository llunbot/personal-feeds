{"title":"Alienware นำเดสก์ท็อปและแล็ปท็อปเกมมิ่ง Area-51 กลับมาอีกครั้ง พร้อมดีไซน์ใหม่","link":"https://www.blognone.com/node/143990","date":1736334646000,"content":"<div><div><div><p>Alienware แบรนด์พีซีเกมมิ่งของ Dell (ซึ่งรอด <a href=\"https://www.blognone.com/node/143944\">ไม่ถูกรีแบรนด์ด้วย</a>) เปิดตัวพีซีเกมมิ่งใหม่ของปีนี้ในงาน CES 2025 โดยนำสินค้าตระกูล Area-51 กลับมาอีกครั้ง พร้อมกับดีไซน์ที่เรียบหรูดูทันสมัย และเปิดเผยฮาร์ดแวร์ด้านใน แตกต่างจาก Area-51 รุ่นในอดีตที่เน้น<a href=\"https://www.blognone.com/node/104820\">ดีไซน์เคสภายนอกในรูปทรงสามเหลี่ยม</a></p>\n<p><strong>Alienware Area-51 Desktop</strong> ดีไซน์ทาวเวอร์ขนาด 80L แยกส่วนรองรับการทำงานกราฟิก 600 วัตต์ และส่วนประมวลผล 280 วัตต์ จึงสามารถใช้จีพียู NVIDIA GeForce RTX 5090 ร่วมกับซีพียู Intel Core Ultra 9 285K เพื่อประสิทธิภาพสูงสุดได้ ภายในออกแบบตามมาตรฐานรองรับการถอดเปลี่ยนชิ้นส่วนได้ง่าย อีกทั้งด้วยขนาด 80L จึงมีพื้นที่มากพอให้รองรับการเพิ่มฮาร์ดแวร์ในอนาคต</p>\n<p>สินค้าเริ่มขายตั้งแต่ไตรมาส 1/2025 เป็นต้นไป คอนฟิกเปิดตัวซึ่งได้จีพียู NVIDIA GeForce RTX 5080 ราคาประมาณ 4,499 ดอลลาร์ ส่วนรุ่นเริ่มต้นจะประกาศในภายหลัง</p>\n<p><img src=\"https://pbs.twimg.com/media/GgtX3SWXIAAxAoz.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/7fa996a5468fddf0eb4f5e8694d7fea2.png\" /></p>\n<p>Alienware ยังเปิดตัวแล็ปท็อปเกมมิ่ง Area-51 มีสองขนาดหน้าจอคือ 18 และ 16 นิ้ว เน้นประสิทธิภาพสูงสุดสำหรับการเล่นเกม กำลังไฟฟ้ารองรับ 280 วัตต์ ได้ทั้งจีพียูตระกูล NVIDIA GeForce RTX 50 และซีพียู Intel Core Ultra ระบบระบายความร้อนทำให้ลมผ่านได้ดีขึ้น 35% และพัดลมทำงานเงียบลง 15% ดีไซน์ให้ความรู้สึกลึกลับเหมือนหนังวิทยาศาสตร์มนุษย์ต่างดาว โดยเฉพาะฐานด้านล่างที่เป็นกระจกใส</p>\n<p>สินค้าเริ่มขายภายในไตรมาส 1/2025 เฉพาะบางคอนฟิก โดยคอนฟิกเปิดตัวที่ได้จีพียู NVIDIA GeForce RTX 5080 ราคาประมาณ 3,199 ดอลลาร์ ส่วนรุ่นเริ่มต้นอยู่ที่ 1,999 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/e3c2663c9e224e31e75ee8e8129ca410.png\" /></p>\n<p><img alt=\"No Description\" src=\"https://www.blognone.com/sites/default/files/externals/b2287b9499d2b6db3c6a47cad1bb1795.png\" /></p>\n<p>Alienware ยังเปิดตัวเดสก์ท็อป <strong>Alienware Aurora</strong> รุ่นปี 2025 ได้จีพียู ตระกูล NVIDIA GeForce RTX 50 และซีพียู Intel Core Ultra 2 สินค้าจะเริ่มขายในไตรมาสนี้เช่นกัน แต่ยังไม่ประกาศราคา</p>\n<p>ที่มา: <a href=\"https://dell.alienwarearena.com/the-return-of-area-51/\">Alienware</a></p>\n</div></div></div><div><div>Topics: </div><div><div><a href=\"/topics/alienware\">Alienware</a></div><div><a href=\"/topics/gaming-gear\">Gaming Gear</a></div><div><a href=\"/topics/desktop-computer\">Desktop Computer</a></div><div><a href=\"/topics/dell\">Dell</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4b5fd57c377ba389a8306cfbe8c77f95e490e64bd9e5644f5b0bd7e15a5e8a5","category":"Thai"}