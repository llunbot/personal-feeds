{"title":"Square Enix นำ Final Fantasy Pixel Remaster และเกม Mana ภาคเก่า ลง Xbox (สักที)","link":"https://www.blognone.com/node/142232","date":1727355756000,"content":"<div><div><div><p>แผนการดึงเกมสาย J-RPG ของไมโครซอฟท์ยังคืบหน้าต่อไป ล่าสุดไมโครซอฟท์ประกาศข่าวร่วมกับ Square Enix ในงาน Tokyo Game Show 2024 ดังนี้</p>\n<p><strong>Final Fantasy Pixel Remaster</strong> <a href=\"https://www.blognone.com/node/123166\">ชุดรวมฮิตรีมาสเตอร์ภาค 1-6 ที่เปิดตัวในปี 2021</a> และ<a href=\"https://www.blognone.com/node/135580\">วางขายทุกแพลตฟอร์มยกเว้น Xbox</a> (ขนาด Amazon Fire OS ยังมี แต่ไม่มี Xbox) ตอนนี้มาลง Xbox Series X|S เรียบร้อยแล้ว (<a href=\"https://www.xbox.com/en-US/games/store/final-fantasy-i-vi-bundle/9P012F2LCPHF/0010\">หน้าเว็บ Xbox Store</a>)</p>\n<p>เกมตระกูล Mana หรือชื่อญี่ปุ่น Seiken Densetsu ออกเวอร์ชัน Xbox และเปิดให้เล่นบน Game Pass ด้วย (ทั้งเวอร์ชัน Xbox และพีซี)</p>\n<ul>\n<li><strong>Trials of Mana</strong> <a href=\"https://www.blognone.com/node/110306\">รีเมคของ Seiken Densetsu 3 ที่ออกในปี 2020</a> และลงพีซี-คอนโซล แต่ไม่มี Xbox</li>\n<li><strong>Legend of Mana</strong> เกมภาค 4 ของซีรีส์ ถูกรีมาสเตอร์ในปี 2021 และลงทุกแพลตฟอร์มยกเว้น Xbox อีกเช่นกัน ตอนนี้มาแล้ว</li>\n</ul>\n<p>แนวทางของ Square Enix หลังจากเจ็บจากสัญญาเอ็กซ์คลูซีฟโซนี่ <a href=\"https://www.blognone.com/node/139728\">ประกาศว่าจะทำเกมมัลติแพลตฟอร์มมากขึ้น</a> และ<a href=\"https://www.blognone.com/node/141703\">พูดชัดว่าจะนำเกมมาลง Xbox มากขึ้น</a> แม้ว่ายังไม่มีข่าวคราวของ FF7 Remake, FF7 Rebirth, FF16 เวอร์ชัน Xbox แต่อย่างใด</p>\n<p>ที่มา - <a href=\"https://news.xbox.com/en-us/2024/09/26/square-enix-classic-rpgs-final-fantasy-mana-dragon-quest-3/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/02ebeb7ed45e5359e899f0fcf6fd3890.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d30ea55d151897846db9400f06a26300.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a9c621d8d27548285d0e5c20b7994e07.jpg\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/xbox\">Xbox</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/final-fantasy\">Final Fantasy</a></div><div><a href=\"/topics/seiken-densetsu\">Seiken Densetsu</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02dd6d7e23fbebce848f7e6fd8068c06f3b3c2bcb35794c2da3504035fb03ed8","category":"Thai"}