{"title":"AWS ปล่อย Amazon Linux 2022 รุ่นพรีวิว หันไปใช้ Fedora แทน CentOS","link":"https://www.blognone.com/node/125964","date":1637639364000,"content":"<div><div><div><p>AWS ปล่อย Amazon Linux 2022 (AL2022) รุ่นพรีวิวให้ทดลองใช้งาน โดยเวอร์ชั่นนี้จะเป็นเวอร์ชั่นแรกที่ AWS หันไปใช้ Fedora เป็นจุดตั้งต้นแทนที่จะเป็น CentOS</p>\n<p>โครงการ Amazon Linux ถูกแยกออกมาจากบริการคลาวด์ของ AWS <a href=\"https://www.blognone.com/node/98407\">ตั้งแต่ปี 2017</a> และมักใช้ CentOS/RHEL เป็นฐาน พร้อมกับปรับแต่งเองหลายอย่าง แพ็กเกจหลายตัวไม่ได้เลือกตามเวอร์ชั่นของ CentOS ไปทั้งหมด ใน AL2022 จะใช้ Fedora 34/35 เป็นฐานแทน แต่ทาง AWS ก็ปรับแต่งค่อนข้างมากเช่นเดิม ตั้งแต่เคอร์เนลที่อาจจะใช้เวอร์ชั่นไม่ตรงกับ Fedora, คอนฟิกเริ่มต้น (เปิดใช้ SELinux แบบ enforce แต่แรก), และแพ็กเกจต่างๆ</p>\n<p>AL2022 จะเป็นรุ่นแรกของ Amazon Linux ที่มีรอบการออกเวอร์ชั่นใหม่อย่างชัดเจนทุกสองปี และเวอร์ชั่นเดิมจะได้รับซัพพอร์ตต่อไปอีกสามปี ช่วงสองปีแรกที่อัพเดตเต็มรูปแบบจะมีอัพเดตให้กับรันไทม์ภาษาต่างๆ ไปเรื่อยๆ แต่ผู้ใช้สามารถล็อกเวอร์ชั่นที่ต้องการแล้วรับเฉพาะแพตช์อื่นๆ ได้</p>\n<p>ที่มา - <a href=\"https://aws.amazon.com/about-aws/whats-new/2021/11/preview-amazon-linux-2022/\">AWS</a></p>\n<p><img src=\"https://www.blognone.com/sites/default/files/externals/70a7ea268237b4ef1d82eecd48448e1c.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/linux\">Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2a3e839eef7c79da90230a04fcbd1132a17a9b07e32c486e567600281409aee","category":"Thai"}