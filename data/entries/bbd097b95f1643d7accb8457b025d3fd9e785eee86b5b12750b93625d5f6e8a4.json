{"title":"Google Cloud Functions กลายร่างเป็น Google Cloud Run Functions, เรียกใช้จีพียูได้","link":"https://www.blognone.com/node/141600","date":1724395117000,"content":"<div><div><div><p>Google Cloud มีบริการรันงานแบบ serverless / event-driven อยู่สองตัวคือ <a href=\"https://www.blognone.com/node/77744\">Cloud Functions ที่เปิดตัวครั้งแรกปี 2016</a> ใช้ระบบจัดการเซิร์ฟเวอร์ที่กูเกิลพัฒนาเอง จำกัดภาษาโปรแกรมเท่าที่กูเกิลรองรับ รันได้เฉพาะบน GCP และ <a href=\"https://www.blognone.com/node/113189\">Cloud Run ที่เปิดตัวปี 2019</a> ใช้ Kubernetes (Knative) รันบนคลาวด์ยี่ห้ออื่นได้ ใช้รันไทม์ใดๆ ก็ได้ตามต้องการ</p>\n<p>ทิศทางของกูเกิลชัดเจนว่า Cloud Run คืออนาคต และล่าสุดกูเกิลแปลงร่าง Cloud Functions เดิมมาทำงานบนเทคโนโลยีของ Cloud Run และใช้ชื่อใหม่ว่า <strong>Cloud Run Functions</strong></p>\n<p>ข้อดีของการย้ายมาใช้ฐานจาก Cloud Run ทำให้ผู้ใช้งานเข้าถึงฟีเจอร์ระดับโครงสร้างพื้นฐานมากขึ้น เช่น การเรียกใช้ GPU NVIDIA, การทำ multi-event trigger, การเมานท์ Cloud Storage เป็นต้น</p>\n<p>ผู้ใช้ Cloud Functions เดิม (ที่นับเป็น 2nd Gen ของ Cloud Functions) จะถูกแปลงฟังก์ชันไปเป็นของ Cloud Run ให้อัตโนมัติ โดยกูเกิลจะยังซัพพอร์ต AI และคำสั่งคอมมานด์เดิมต่อให้ทั้งหมด</p>\n<p>ที่มา - <a href=\"https://cloud.google.com/blog/products/serverless/google-cloud-functions-is-now-cloud-run-functions/\">Google Cloud</a></p>\n<p>ตัวอย่างหน้าจอการสร้างโค้ดแบบฟังก์ชันในระบบ Cloud Run</p>\n<p><img alt=\"No Description\" src=\"https://www.blognone.com/sites/default/files/externals/149378787c8a074751b7525287185871.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google-cloud-functions\">Google Cloud Functions</a></div><div><a href=\"/topics/serverless\">Serverless</a></div><div><a href=\"/topics/cloud-computing\">Cloud Computing</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbd097b95f1643d7accb8457b025d3fd9e785eee86b5b12750b93625d5f6e8a4","category":"Thai"}