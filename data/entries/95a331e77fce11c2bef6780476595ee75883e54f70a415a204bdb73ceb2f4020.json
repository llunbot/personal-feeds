{"title":"Windows เลิกใช้ไดรเวอร์เครื่องพิมพ์ Third Party ปี 2027, เปลี่ยนมาใช้ไดรเวอร์กลาง","link":"https://www.blognone.com/node/135674","date":1694440233000,"content":"<div><div><div><p>ไมโครซอฟท์ประกาศแผนการถอดไดรเวอร์เครื่องพิมพ์ของบริษัทต่างๆ (third-party printer drivers) ออกจากระบบปฏิบัติการ Windows มีผลในปี 2027</p>\n<p>เหตุผลคือ Windows เริ่มเปลี่ยนมาใช้ระบบไดรเวอร์เครื่องพิมพ์แบบใหม่ <a href=\"https://mopria.org/mopria-alliance\">Mopria Alliance</a> ที่กลุ่มบริษัทเครื่องพิมพ์รวมตัวกันทำมาตั้งแต่ปี 2013 มีบริษัทเป็นสมาชิก 24 ราย ครอบคลุมอุปกรณ์ว่า 7,000 รายการ จากแบรนด์ดังทั้งวงการ เช่น Canon, HP, Samsung, Xerox, Epson, Brother, Ricoh, Lexmark</p>\n<p>กลุ่มพันธมิตร Mopria เริ่มต้นจากการพัฒนาระบบไดรเวอร์เครื่องพิมพ์ให้ Android (\"mo\"bile \"pri\"nter \"a\"lliance) แต่ภายหลังก็ขยายไปยังระบบปฏิบัติการอื่นๆ อย่าง Windows และ ChromeOS ด้วย</p>\n<p>ฟีเจอร์ไดรเวอร์กลางของ Mopria ถูกใช้งานตั้งแต่ใน Windows 10 21H2 มาแบบเงียบๆ พักใหญ่แล้ว เมื่อสถานการณ์ลงตัว ไมโครซอฟท์จึงประกาศแผนถอดไดรเวอร์ third party แบบเก่าออกจากระบบอย่างช้าๆ เริ่มจากประกาศในปีนี้ 2023, ปิดรับไดรเวอร์ใหม่ผ่าน Windows Update ในปี 2025, ปรับค่าระบบปฏิบัติการให้เลือกใช้ไดรเวอร์แบบใหม่ปี 2026, หยุดการอัพเดตไดรเวอร์เก่าผ่าน Windows Update ในปี 2027</p>\n<p>ที่มา - <a href=\"https://learn.microsoft.com/en-us/windows-hardware/drivers/print/end-of-servicing-plan-for-third-party-printer-drivers-on-windows\">Microsoft</a> via <a href=\"https://www.xda-developers.com/microsoft-printer-drivers-windows-update/\">XDA</a>, <a href=\"https://www.theregister.com/2023/09/11/go_native_or_go_home/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/d1dce24cb4233a5ee3b789718e9b7704.png\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/printer\">Printer</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95a331e77fce11c2bef6780476595ee75883e54f70a415a204bdb73ceb2f4020","category":"Thai"}