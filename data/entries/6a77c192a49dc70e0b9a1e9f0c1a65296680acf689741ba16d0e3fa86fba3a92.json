{"title":"Tesla ประกาศเรียกคืน Cybertruck ทุกคันที่ผลิต 3,878 คัน หลังพบปัญหาคันเร่งค้าง","link":"https://www.blognone.com/node/139327","date":1713692806000,"content":"<div><div><div><p>Tesla ประกาศเรียกคืนรถกระบะ Cybertruck ที่ผลิตออกมาทั้งหมด 3,878 คัน หลังพบปัญหาคันเร่งค้าง</p>\n<p>Tesla ประกาศเรียกคืนรถผ่าน National Highway Traffic Safety Administration (NHTSA) หน่วยงานด้านความปลอดภัยทางถนนในสหรัฐ ระบุปัญหาแป้นเหยียบคันเร่ง (pad on the accelerator pedal) อาจไปติดกับตัวรถด้านในที่อยู่เหนือคันเร่ง และอาจทำให้คันเร่งค้างได้</p>\n<p>Tesla ระบุว่าได้รับแจ้งปัญหาจากลูกค้าครั้งแรกในวันที่ 31 มีนาคม และครั้งที่สองในวันที่ 3 เมษายน หลังการสอบสวนของวิศวกรก็พบว่ามีปัญหาจริงๆ จึงตัดสินใจประกาศให้เจ้าของรถนำรถเข้าไปแก้ไขโดยไม่มีค่าใช้จ่าย (ซึ่งเจ้าของรถมีสิทธิจะไปหรือไม่ก็ได้ เป็นไปตามความสมัครใจ)</p>\n<p>ที่มา - <a href=\"https://static.nhtsa.gov/odi/rcl/2024/RCLRPT-24V276-7026.PDF\">NHTSA</a> via <a href=\"https://www.theregister.com/2024/04/19/tesla_recalls_all_3878_cybertrucks/\">The Register</a></p>\n<p><img src=\"https://www.blognone.com/sites/default/files/externals/106181666ca2c1b7312b595e7762e3e5.jpg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/cybertruck\">Cybertruck</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a77c192a49dc70e0b9a1e9f0c1a65296680acf689741ba16d0e3fa86fba3a92","category":"Thai"}