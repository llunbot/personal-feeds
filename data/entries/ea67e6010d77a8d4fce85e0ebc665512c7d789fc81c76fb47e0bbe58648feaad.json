{"title":"LG เปิดตัว StanbyME Go ทีวีพกพาในแบบกระเป๋าเดินทาง","link":"https://www.blognone.com/node/134235","date":1686208131000,"content":"<div><div><div><p>LG เปิดตัว \"<strong>StanbyME Go</strong>\" ทีวีพกพาในรูปแบบกระเป๋าเดินทาง จากเดิมการป้องกันสมาร์ทโฟนและแท็บเล็ตต้องใช้อุปกรณ์เสริมด้วยกระจกกันรอยหรือเคสกันกระแทก สู่อีกระดับด้วยการใส่แท็บเล็ตทั้งเครื่องลงในกระเป๋าเดินทาง</p>\n<p>ก่อนหน้านี้ LG เคยเปิดตัวทีวีจอทัชสกรีนสไตล์มินิมอล<a href=\"https://www.lge.co.kr/tvs/27art10akpl\">StandbyME</a> เมื่อปี 2021 ซึ่งใช้งานได้เพียงการรับชมทั่วไปแถมยังพกพาไม่ได้ด้วย ครั้งนี้เป็นคิวของ StanbyME Go ทีวีขนาดแท็บเล็ตที่ออกแบบมาให้ถูกบรรจุอยู่ในกระเป๋าเดินทางทั้งเครื่อง เหมาะสำหรับคนที่อยากมีทีวีพกพาไว้ใช้ปิกนิก ตั้งแคมป์ หรือเวลาไปทริปต่าง ๆ</p>\n<p>StanbyME Go มาพร้อมกับจอ LED Panel กว้าง 26 นิ้ว ความละเอียด Full HD (1920 x 1080 pixels) refresh rate ที่ความถี่ 60Hz รองรับ HDR10 และ Dolby Vision เสริมคุณภาพเสียงด้วยลำโพงคู่ 4 ช่องทางพร้อม Dolby Atmos สำหรับเสียงรูปแบบ immersive surround รันด้วยระบบ WebOS 22 สำหรับทีวีของ LG</p>\n<p>ความสูงของตัวเครื่องขณะเปิดใช้งานอยู่ที่ 30 นิ้ว (729 x 670 mm) ขนาดของตัวกล่องขณะปิดใช้งานอยู่ที่ 26 x 17 x 4.5 นิ้ว (670 x 433 X 119 mm) น้ำหนัก 30 lbs (12.7 kg) สามารถใช้ขาตั้งที่ติดมากับเครื่องในกระเป๋าปรับเปลี่ยนหน้าจอได้ 3 แบบ ไม่ว่าจะเป็น แนวนอนในโหมด Landscape แนวตั้งในโหมด Portrait หรือวางหน้าจอลงในกระเป๋าเพื่อใช้เล่นหมากรุกในโหมด Table และสามารถเปิดและปิดหน้าจอได้พร้อมกับตัวกระเป๋า โดยตัวหน้าจอจะยึดติดกับขาตั้งและกระเป๋า ไม่สามารถอดออกจากกล่องได้</p>\n<p>ในส่วนของความจุแบตเตอรี่ถือว่าไม่ได้ยาวนานเท่าไหร่ ตาม<a href=\"https://arstechnica.com/gadgets/2023/06/lgs-28-lb-stanbyme-go-combines-a-27-inch-tablet-with-a-rugged-briefcase/\">รายงานของ Ars Technica</a> ระบุว่า “StandbyME Go มีความจุของแบตเตอรี่อยู่ที่เพียง 3 ชั่วโมงขณะใช้โหมดประหยัดพลังงานและระดับเสียงที่ตั้งไว้ที่ 30”</p>\n<p>LG StanbyME Go มีวางขายใน<a href=\"https://www.lge.co.kr/tvs/27lx5qkna\">หน้าผลิตภัณฑ์เว็บไซต์ของ LG เกาหลี</a> ในราคา 1,170,000 วอน หรือประมาณ $900 USD</p>\n<p>ที่มา: <a href=\"https://www.techradar.com/news/lg-reveals-the-stanbyme-go-a-portable-tablet-with-its-own-stylish-suitcase\">Techradar</a>, <a href=\"https://www.lge.co.kr/tvs/27lx5qkna\">LG Korea</a></p>\n<p><img alt=\"alt=&quot;LG StanbyME G_Cover&quot;\" src=\"https://www.blognone.com/sites/default/files/externals/87daaf996cade7082f55f7b5f0873f31.png\" /><img alt=\"alt=&quot;LG StanbyME G_1&quot;\" src=\"https://www.blognone.com/sites/default/files/externals/8a77eed7b077dadc9dd58282548817c6.jpg\" /><img alt=\"alt=&quot;LG StanbyME G_2&quot;\" src=\"https://www.blognone.com/sites/default/files/externals/8608d4f409b3a8043104cefe2cd3837a.jpg\" /><img alt=\"alt=&quot;LG StanbyME G_3&quot;\" src=\"https://www.blognone.com/sites/default/files/externals/81cb1ab40570cdb6ce8477031a181822.jpg\" /><img alt=\"alt=&quot;LG StanbyME G_4&quot;\" src=\"https://www.blognone.com/sites/default/files/externals/abbadb65162ac4f3d58d758d96202ea7.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/tablet\">Tablet</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea67e6010d77a8d4fce85e0ebc665512c7d789fc81c76fb47e0bbe58648feaad","category":"Thai"}