{"title":"ยังมีสินค้าอีกหลายอย่างของ Apple ที่เป็นพอร์ต Lightning แม้จะเปลี่ยนผ่านมาเป็น USB-C เกือบทั้งหมด","link":"https://www.blognone.com/node/141986","date":1726206561000,"content":"<div><div><div><p>ถึงแม้แอปเปิลจะเปลี่ยนผ่านสินค้าหลักจากการใช้พอร์ต Lightning มาเป็น USB-C ได้เกือบทั้งหมดแล้วในช่วงไม่กี่ปีที่ผ่านมา โดย AirPods 4 และ AirPods Max เป็นสินค้าสองตัวล่าสุดที่ตัดจาก Lightning ทั้งหมด แต่ถึงอย่างนั้นแอปเปิลยังมีสินค้าอีกหลายอย่างที่ยังขายอยู่ตามปกติ และเป็นพอร์ต Lightning</p>\n<p>รายการสินค้ามีดังนี้</p>\n<ul>\n<li>iPhone 14, iPhone 14 Plus และ iPhone SE</li>\n<li>Magic Keyboard สำหรับ Mac</li>\n<li>Magic Mouse</li>\n<li>Magic Trackpad</li>\n<li>Apple Pencil รุ่นที่ 1</li>\n</ul>\n<p>ก่อนหน้านี้มีการคาดเดาว่าส่วนอุปกรณ์เสริมทั้งหลายของ Mac แอปเปิลจะเปลี่ยนมาเป็น USB-C ครบในต้นปี แต่ก็ยังคงมีขายต่อไป โดยน่าจะเปลี่ยนผ่านครบในงานเปิดตัว Mac รุ่นใหม่, ซึ่ง Apple Pencil 1 ก็น่าจะเป็นรูปแบบคล้ายกัน ส่วน iPhone SE น่าจะเปลี่ยนในรุ่นใหม่ที่มี<a href=\"https://www.blognone.com/node/141799\">รายงาน</a>ว่าจะออกมาปีหน้า และ iPhone 14 กับ iPhone 14 Plus จะหยุดขายไปตามรอบเปิดตัวสินค้าช่วงกันยายนปีหน้า</p>\n<p>ถ้าหากเป็นไปตามนี้ สินค้า Lightning น่าจะหายไปทั้งหมดภายในสิ้นปีหน้านั่นเอง</p>\n<p>ที่มา: <a href=\"https://www.macrumors.com/2024/09/10/apple-still-sells-these-lightning-products/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/51d4f7e1906726a3cba7aab26735bc3e.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/lightning\">Lightning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"093c318609efe498047c266d7e3017acd6d713f3f2cdef8814906c5426450e0e","category":"Thai"}