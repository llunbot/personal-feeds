{"title":"ผู้ให้บริการคลาวด์ยักษ์ใหญ่ตั้งกลุ่ม Trusted Cloud Principles ปกป้องลูกค้าเมื่อภาครัฐขอข้อมูล","link":"https://www.blognone.com/node/125064","date":1633220731000,"content":"<div><div><div><p>กลุ่มผู้ให้บริการคลาวด์ 3 รายใหญ่คือ Amazon, Google, Microsoft พ่วงด้วยบริษัทไอทีองค์กรยักษ์ใหญ่ Cisco, IBM, SAP, Atlassian, Salesforce/Slack ประกาศตั้งกลุ่ม Trusted Cloud Principles กำหนดหลักการพื้นฐาน (principles) ที่ผู้ให้บริการคลาวด์พึงกระทำกรณีภาครัฐมาขอข้อมูลจากลูกค้าที่มาเช่าคลาวด์</p>\n<p>หลักการมีทั้งหมด 5 ข้อดังนี้</p>\n<ul>\n<li>ภาครัฐควรต้องขอข้อมูลจากลูกค้าเอกชนโดยตรง แทนการมาขอจากผู้ให้บริการคลาวด์</li>\n<li>ลูกค้าควรต้องได้รับแจ้งเตือน (right to notice) หากหน่วยงานภาครัฐติดต่อมาขอข้อมูล</li>\n<li>ผู้ให้บริการคลาวด์ต้องมีกระบวนการอุทธรณ์การขอข้อมูลจากรัฐ เช่น แจ้งไปยังหน่วยงานคุ้มครองข้อมูลในประเทศนั้นๆ</li>\n<li>ภาครัฐต้องมีวิธีแก้ปัญหากฎหมายแต่ละประเทศต่างกัน ซึ่งผู้ให้บริการคลาวด์ต้องปฏิบัติตามกฎหมายในหลายประเทศ</li>\n<li>ภาครัฐต้องสนับสนุนการไหลเวียนของข้อมูลข้ามพรมแดน (cross-border data flows) เพื่อกระตุ้นให้เกิดนวัตกรรม</li>\n</ul>\n<p>การรวมกลุ่มของ Trusted Cloud Principles ชัดเจนว่ามีเป้าหมายเพื่อต้านทานแรงกดดันจากหน่วยงานภาครัฐทั่วโลก ที่มาขอข้อมูลของลูกค้ามากขึ้นเรื่อยๆ และกลายเป็นภาระของผู้ให้บริการคลาวด์</p>\n<p><img src=\"https://www.blognone.com/sites/default/files/externals/398933708717baa3860e8461e1495610.png\" /></p>\n<p>ที่มา - <a href=\"https://trustedcloudprinciples.com/\">Trusted Cloud Principles</a>, <a href=\"https://www.zdnet.com/google-amp/article/amazon-google-microsoft-and-other-tech-giants-establish-trusted-cloud-principles\">ZDNet</a></p>\n</div></div></div><div><div>Topics: </div><div><div><a href=\"/topics/cloud-computing\">Cloud Computing</a></div><div><a href=\"/topics/aws\">AWS</a></div><div><a href=\"/topics/google-cloud\">Google Cloud</a></div><div><a href=\"/topics/microsoft-azure\">Microsoft Azure</a></div><div><a href=\"/topics/ibm\">IBM</a></div><div><a href=\"/topics/government\">Government</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"337caa83769ba6ddf7804e17b0692cf6b9e4deede42d45d284d8f5753a80d5b2","category":"Thai"}