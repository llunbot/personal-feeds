{"title":"X แบนบัญชีผู้สนับสนุนฝ่ายค้านในตุรกี หลังคู่แข่งการเมืองประธานาธิบดีโดนจับกุม","link":"https://www.blognone.com/node/145425","date":1742735377000,"content":"<div><div><div><p>ช่วงนี้ ประเทศตุรกีกำลังมีประเด็นทางการเมือง หลังจาก Ekrem İmamoğlu นายกเทศมนตรีเมืองอิสตันบูล คู่แข่งทางการเมืองของประธานาธิบดี Tayyip Erdoğan โดยจับกุมในข้อหาฉฉ้อโกง ติดสินบน และเป็นสมาชิกแก๊งอาชญากรรม ส่งผลให้เกิดการประท้วงของผู้สนับสนุน İmamoğlu และพรรคฝ่ายค้าน Republican People’s Party (CHP)</p>\n<p>เว็บไซต์ Politico รายงานว่าโซเชียลมีเดีย X หรือ Twitter เดิม แบนบัญชีของผู้สนับสนุน İmamoğlu และนักกิจกรรมผู้นำการประท้วงของกลุ่มนักศึกษามหาวิทยาลัยไปจำนวนหนึ่ง การแบนครั้งนี้มีผลเฉพาะผู้ใช้ X ในตุรกีเท่านั้น ส่วนนอกตุรกียังสามารถเข้าถึงได้ตามปกติ</p>\n<p>Ali Yerlikaya รัฐมนตรีกระทรวงมหาดไทยของตุรกี โพสต์ข้อความว่ารัฐบาลพบบัญชี 326 บัญชีที่เผยแพร่ความเกลียดชัง และหน่วยความมั่นคงได้จับกุมผู้ต้องสงสัยไปแล้ว 54 รายที่น่าจะเกี่ยวข้องกับบัญชีเหล่านี้</p>\n<p>Politico สอบถามไปยังบริษัท X และไม่ได้รับการตอบรับใดๆ</p>\n<p>ที่มา - <a href=\"https://www.politico.eu/article/musks-x-suspends-opposition-accounts-turkey-protest-civil-unrest-erdogan-imamoglu-istanbul-mayor/\">Politico</a></p>\n<p><img alt=\"No Description\" src=\"https://www.blognone.com/sites/default/files/externals/b5bcd27a021d8d35a05b4511fef63c9d.png\" /></p>\n<p>ภาพประกอบอาจเกี่ยวหรือไม่เกี่ยวกับเนื้อหาข่าว</p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/turkey\">Turkey</a></div><div><a href=\"/topics/internet-censorship\">Internet Censorship</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea9a5d24a8cf46a73a4b82b954cd9c8805f04513b999b0e6cc253b94def9757f","category":"Thai"}