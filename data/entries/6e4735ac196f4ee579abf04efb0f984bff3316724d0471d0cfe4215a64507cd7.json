{"title":"เผย Apple และ NVIDIA สนใจร่วมลงทุนใน OpenAI ตามแผนระดมทุนรอบใหม่ด้วย","link":"https://www.blognone.com/node/141731","date":1724968559000,"content":"<div><div><div><p>The Wall Street Journal มีรายงานเพิ่มเติมจาก<a href=\"https://www.blognone.com/node/141705\">ข่าวที่ OpenAI กำลังเจรจากับนักลงทุน</a>เพื่อระดมทุนรอบใหม่ ซึ่งจะทำให้มูลค่ากิจการสูงกว่า 1 แสนล้านดอลลาร์ โดยมีรายชื่อบริษัทที่สนใจร่วมลงทุนใน OpenAI เพิ่มเติมได้แก่ แอปเปิล และ NVIDIA</p>\n<p>อย่างไรก็ตามไม่มีรายละเอียดว่าทั้งสองบริษัทสนใจลงทุนเป็นวงเงินเท่าใด เพราะตามรายงานก่อนหน้านี้ Thrive Capital จะเป็นผู้ลงทุนหลักในรอบนี้ที่วงเงินหลายพันล้านดอลลาร์ โดยมีไมโครซอฟท์ที่เป็นผู้ถือหุ้นรายใหญ่ร่วมลงทุนด้วยอีกจำนวนหนึ่ง</p>\n<p>หากแอปเปิลตัดสินใจลงทุนใน OpenAI จริง จะเป็นการเลือกทางที่ชัดมากขึ้นสำหรับบริการด้านปัญญาประดิษฐ์ ก่อนหน้านี้บริษัทเปิดตัว Apple Intelligence ซึ่งมีบริการที่เชื่อมต่อกับผู้ให้บริการภายนอก โดยในตอนนี้มีเฉพาะ ChatGPT ของ OpenAI เท่านั้น ส่วน NVIDIA ที่ผ่านมาบริษัทมีการลงทุนในบริษัทปัญญาประดิษฐ์หลายแห่ง เช่น Inflection AI หรือ Databricks นอกจากนี้ OpenAI ก็เป็นหนึ่งในลูกค้ารายสำคัญที่ใช้ชิปของ NVIDIA ในการประมวลผลอยู่แล้ว</p>\n<p>ที่มา: <a href=\"https://www.wsj.com/tech/ai/openai-apple-funding-chatgpt-50754cd6\">The Wall Street Journal</a></p>\n<p><img src=\"https://www.blognone.com/sites/default/files/externals/e34ef6b56857ee975a6a8f1b7b42626b.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/apple\">Apple</a></div><div><a href=\"/topics/nvidia\">NVIDIA</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e4735ac196f4ee579abf04efb0f984bff3316724d0471d0cfe4215a64507cd7","category":"Thai"}