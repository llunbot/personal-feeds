{"title":"เปิดตัว Ninja Gaiden 4 ห่างจากภาค 3 นาน 13 ปี, ตัวเอกคนใหม่, PlatinumGames ช่วยสร้าง","link":"https://www.blognone.com/node/144280","date":1737679053000,"content":"<div><div><div><p>ถือเป็นอีกเซอร์ไพร์สของวงการเกมปี 2025 เมื่อเกม Ninja Gaiden ประกาศออกภาค 4 ที่เนื้อเรื่องต่อจาก Ninja Gaiden 3 ในปี 2012 (ทิ้งช่วงห่างกัน 13 ปี)</p>\n<p>ทีมพัฒนาเกมยังเป็น Team Ninja ในเครือ Koei Tecmo เหมือนเดิม แต่คราวนี้ได้ PlatinumGames มาช่วยสร้างด้วย ผู้กำกับเกมภาคนี้จึงเป็นผู้กำกับคู่คือ Masakazu Hirayama จาก Team Ninja และ Yuji Nakao จาก PlatinumGames</p>\n<p>Fumihiko Yasuda หัวหน้าของ Team Ninja และโปรดิวเซอร์ของเกมภาคนี้ ให้สัมภาษณ์ว่าอยากทำภาคต่อของ Ninja Gaiden มานานแล้ว และประธานของ Koei Tecmo กับซีอีโอของ PlatinumGames ก็สนิทสนมกันอยู่แล้ว จึงเกิดเป็นโครงการพัฒนาร่วมขึ้น เมื่อได้การสนับสนุนจาก Phil Spencer แห่งไมโครซอฟท์ มาช่วยเป็นผู้จัดจำหน่ายเกมให้ เราจึงได้เห็น Ninja Gaiden 4 เกิดขึ้นได้จริง</p>\n<p><img alt=\"No Description\" src=\"https://www.blognone.com/sites/default/files/externals/d666543d79b4ec54038ba0c5a26ed8d3.jpg\" /></p>\n<p>เนื้อเรื่องของ Ninja Gaiden 4 นั้นต่อจากภาค 3 เลย แต่เปลี่ยนเป็นตัวเอกคนใหม่ชื่อ Yakumo ที่ต้องต่อสู้กับมังกร Dark Dragon ที่กลับมาถล่มเมืองอีกครั้ง ส่วนตัวเอกดั้งเดิมของซีรีส์คือ Ryu Hayabusa ยังมีบทบาทในเกมภาคนี้ และเราสามารถเล่นเป็น Ryu Hayabusa ได้ด้วยเช่นกัน ธีมของเกมภาคนี้เป็นเมืองใหญ่ไฮเทค บวกกับฝนตกที่เกิดจากพลังของ Dark Dragon</p>\n<p>Ninja Gaiden 4 มีกำหนดวางขายช่วงฤดูใบไม้ร่วงปลายปี 2025 โดยจะลงทั้ง Xbox Series X|S, พีซี และ <strong>PS5</strong> แม้ไมโครซอฟท์เป็นผู้จัดจำหน่าย แต่ก็เป็นแนวทางใหม่ของไมโครซอฟท์ยุคนี้ไปแล้วที่ไม่ทำเกมเอ็กซ์คลูซีฟอีกต่อไปแล้ว</p>\n<p>ที่มา - <a href=\"https://news.xbox.com/en-us/2025/01/23/ninja-gaiden-4-developer-direct-2025/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/9c0c8d55982d308e0f36bf0ec96e190a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/fb179df379bfc9057fde52bc3a6c4ff7.jpg\" /></p>\n</div></div></div><div><div>Topics: </div><div><div><a href=\"/topics/ninja-gaiden\">Ninja Gaiden</a></div><div><a href=\"/topics/team-ninja\">Team Ninja</a></div><div><a href=\"/topics/koei-tecmo\">Koei Tecmo</a></div><div><a href=\"/topics/xbox\">Xbox</a></div><div><a href=\"/topics/platinumgames\">PlatinumGames</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d3802540a664ec13b39a10c951a8c25deb16ce70c39c0b5a1efa760ba7a032c","category":"Thai"}