{"title":"จีนอนุมัติ Tencent ซื้อบริการค้นหา Sogou อาจเป็นสัญญาณคลายความกดดันรัฐบาลจีนต่อบริษัทเทค","link":"https://www.blognone.com/node/123699","date":1626231883000,"content":"<div><div><div><p>Tencent กำลังถูกรัฐบาลจีนจับตามองในทุกด้าน หน่วยงานกำกับดูแลตลาดหรือ State Administration for Market Regulation’s (SAMR) กำลังตรวจสอบการซื้อกิจการที่ผ่านมาของ Tencent ส่งผลให้บริษัทต้องระงับแผนควบรวมตรีมมิ่งเกม <a href=\"https://www.blognone.com/node/123664\">Huya, DouYu</a> รวมถึง<a href=\"https://www.blognone.com/node/123673\">ไม่สามารถเซ็นสัญญาใช้เพลงแต่เพียงผู้เดียวเพื่อสร้างความได้เปรียบในสตรีมมิ่งเพลง</a></p>\n<p>ล่าสุด อาจเป็นสัญญาณผ่อนคลายความกดดันจากรัฐบาล เมื่อ SAMR อนุมัติแผนเข้าซื้อบริการค้นหา Sogou โดยเป็นการอนุมัติอย่างไม่มีเงื่อนไข</p>\n<p><img src=\"https://www.blognone.com/sites/default/files/externals/9b486ebfe4081d2fc69262cd4ec8b463.jpg\" /></p>\n<p>Tencent มีความจริงจังเรื่องบริการค้นหามาตลอด พยายามสู้รายใหญ่ในจีนอย่าง Baidu มีการเสนอราคา 9 ดอลลาร์ต่อหุ้นให้กับบริษัทที่มีเทคโนโลยีสามารถช่วยยกระดับการค้นหาใน WeChat ทาง Tencent เองมีหุ้นใหญ่ในบริการค้นหา Sogou มาตั้งแต่ปี 2013 เข้าถือหุ้น 36.5% และควบบริการเข้ามาในบริการค้นหาของตัวเองคือ Soso</p>\n<p>คำสั่งปรับคดีผูกขาดที่ใหญ่ที่สุดคือ อาลีบาบา ถูกสั่งปรับ 2.75 พันล้านจากการผูกขาดตลาดอีคอมเมิร์ซ เทียบกับ Tencent แล้วถือว่าโดนตัดสินโทษหนักกว่ามาก ในเดือนมีนาคมที่ผ่านมา Ma Huateng ผู้ก่อตั้ง Tencent ยืนยันว่าเขาได้เข้าพบ SAMR และกำลังร่วมมือกับหน่วยงานกำกับดูแลเรื่องการปฏิบัติตามกฎระเบียบ ซึ่งรวมถึงการทบทวนเงื่อนไขบางประการในการลงทุนที่ผ่านมาด้วย</p>\n<p>ที่มา - <a href=\"https://www.scmp.com/tech/policy/article/3140877/china-antitrust-beijing-approves-tencents-acquisition-search-engine?utm_term=Autofeed&amp;utm_medium=Social&amp;utm_content=article&amp;utm_source=Twitter#Echobox=1626156525\">SCMP</a></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/china\">China</a></div><div><a href=\"/topics/antitrust\">Antitrust</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d81d1a7164647c185647029c33f147e17653220de7c5570ec39bcf2872a8839","category":"Thai"}