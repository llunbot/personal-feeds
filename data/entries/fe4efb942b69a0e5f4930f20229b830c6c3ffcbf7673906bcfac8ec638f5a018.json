{"title":"Star Wars Jedi Survivor ประกาศลงเครื่องเกมยุคเก่าอย่าง PS4 และ Xbox One","link":"https://www.blognone.com/node/135096","date":1690976564000,"content":"<div><div><div><p>Electronic Arts หรือ EA ประกาศว่าทีม Respawn Entertainment กำลังอยู่ในช่วงเริ่มต้นของการนำเกม <strong>Star Wars Jedi Survivor</strong> มาลงให้กับเครื่องเกมยุคเก่าอย่าง PlayStation 4 และ Xbox One แม้ว่าก่อนหน้านี้ทีมงานจะเคยบอกว่าข้าม PS4 และ XBO เพราะอยาก<strong>สร้างประสบการณ์เกมยุคใหม่ที่แท้จริง</strong>ให้กับผู้เล่นก็ตาม</p>\n<p>ทาง Respawn ยังบอกอีกว่ากำลังจะปรับปรุงประสิทธิภาพของเกมเวอร์ชั่น PC, PlayStation 5 และ Xbox Series S/X ซึ่งเป็นเป้าหมายแรกสำหรับทีมงานที่ดูแลเกมนี้อยู่ โดยเกม Star Wars Jedi Survivor แม้จะได้ผลตอบรับที่ดีจากเกมเมอร์ในแง่ของเนื้อเรื่อง เกมเพลย์ และการนำเสนอ แต่ก็มีเสียงตอบรับที่ไม่ค่อยดีในเรื่องประสิทธิภาพทั้งในคอนโซล และพีซี ที่เฟรมเรททำได้ค่อนข้างแย่ในระดับที่เกมเมอร์พากันบ่นว่าปวดตา และเวียนหัว</p>\n<p>Respawn ยังมีเกมที่กำลังพัฒนาอีกจำนวนหนึ่ง รวมถึงเกมยิงมุมมองบุคคลที่หนึ่งจาก Star Wars และเกม Star Wars แนววางแผน ที่ไม่มีชื่อที่พัฒนาร่วมกับ Bit Reactor นอกจากนี้ Respawn จะยังคงพัฒนา และสนับสนุนเกม Battle Royale ยอดนิยมอย่าง Apex Legends ต่อไป</p>\n<p><img src=\"https://www.blognone.com/sites/default/files/externals/36ced8f9f607e5225b966e3a801df3c8.jpg\" alt /></p>\n<p>ที่มา - <a href=\"https://www.gamespot.com/articles/star-wars-jedi-survivor-coming-ps4-and-xbox-one/1100-6516463/\">Gamespot</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/respawn\">Respawn</a></div><div><a href=\"/topics/ps4\">PS4</a></div><div><a href=\"/topics/xbox-one\">Xbox One</a></div><div><a href=\"/topics/electronic-arts\">Electronic Arts</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe4efb942b69a0e5f4930f20229b830c6c3ffcbf7673906bcfac8ec638f5a018","category":"Thai"}