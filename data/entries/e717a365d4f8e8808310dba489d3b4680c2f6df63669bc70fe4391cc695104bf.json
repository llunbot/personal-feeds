{"title":"Steam เตรียมเพิ่มระบบล็อกอินด้วย QR code คาดเพื่อให้ล็อกอินบน Steam Deck สะดวกขึ้น","link":"https://www.blognone.com/node/125473","date":1635240299000,"content":"<div><div><div><p>Pavel Djundik ผู้สร้างเว็บไซต์ <a href=\"https://steamdb.info/\">SteamDB</a> โพสต์<a href=\"https://twitter.com/thexpaw/status/1451850636241342470\">บนทวิตเตอร์</a> ถึงข้อมูลใหม่ที่เขาเจอในโค้ดของ Steam เป็นฟีเจอร์ล็อกอินโดยการใช้แอป Steam บนมือถือแสกน QR code คาดเตรียมปรับให้ใช้ทั้งบนเวอร์ชั่นพีซี และ <a href=\"https://www.blognone.com/node/123743\">Steam Deck</a> เพื่อให้การล็อกอินสะดวกขึ้น แทนการพิมพ์รหัส และใช้ Steam Guard</p>\n<p>ยังไม่แน่ชัดว่าฟีเจอร์นี้จะเปิดให้ใช้งานจริงเมื่อไร แต่ถ้าอ้างอิงกับช่วงเวลาที่ Steam Deck จะเริ่มจัดส่ง คือเดือนธันวาคมนี้ เป็นไปได้ว่าการปรับปรุง UI/UX ต่างๆ ทั้งของ Steam, SteamOS และ Big Picture Mode น่าจะเกิดขึ้นในช่วงเวลาใกล้เคียงกัน</p>\n<p>ฟีเจอร์ล็อกอินด้วย QR เป็นฟีเจอร์ที่ได้รับความนิยมขึ้นในช่วงหลัง คนไทยอาจจะเห็นบ่อยใน LINE เวอร์ชั่นเดสก์ทอป แต่ที่ได้รับความนิยมมากคือบรรดาแอปสตรีมมิ่งจำนวนมาก เพราะโทรทัศน์นั้นล็อกอินด้วยรหัสผ่านยากกกว่า การสแกน QR ผ่านโทรศัพท์ทำให้กระบวนการล็อกอินสะดวกขึ้นมาก</p>\n<p><img src=\"https://www.blognone.com/sites/default/files/externals/80616a19966dea55b51e8f58d280de6e.png\" /><em>ภาพ: <a href=\"https://twitter.com/thexpaw/status/1451850636241342470/photo/1\">Pavel Djundik</a></em></p>\n<blockquote><p>Valve is working on a feature to login into Steam by scanning a QR code with the Steam mobile app. <a href=\"https://t.co/XyjG0jbtVN\">pic.twitter.com/XyjG0jbtVN</a></p>\n<p>— Pavel Djundik (@thexpaw) <a href=\"https://twitter.com/thexpaw/status/1445652088814391296?ref_src=twsrc%5Etfw\">October 6, 2021</a></p></blockquote>\n<p>ที่มา - <a href=\"https://twitter.com/thexpaw/status/1451850636241342470\">Pavel Djundik</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/steam-deck\">Steam Deck</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e717a365d4f8e8808310dba489d3b4680c2f6df63669bc70fe4391cc695104bf","category":"Thai"}