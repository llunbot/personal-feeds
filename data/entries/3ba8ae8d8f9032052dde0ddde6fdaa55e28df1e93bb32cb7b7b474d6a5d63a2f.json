{"title":"[ลือ] MacBook Air M4 จะเริ่มสายการผลิตเร็ว ๆ นี้ กำหนดขายต้นปีหน้า","link":"https://www.blognone.com/node/142745","date":1729764691000,"content":"<div><div><div><p>วันนี้<a href=\"https://www.blognone.com/node/142728\">มีแต่</a>ข่าวลือ<a href=\"https://www.blognone.com/node/142732\">ลดการผลิต</a> มาถึงข่าวลือว่าเริ่มผลิตบ้างจาก Mark Gurman แห่ง Bloomberg คนเดิม เขารายงานว่าแอปเปิลจะเริ่มสายการผลิต MacBook Air ชิป M4 เร็ว ๆ นี้ โดยมีกำหนดเปิดตัวและขายช่วงต้นปีหน้า 2025</p>\n<p>MacBook Air M4 <a href=\"https://www.blognone.com/node/138529\">ใช้ดีไซน์เดิม</a> ตัวเลือกสองขนาดหน้าจอ 13 นิ้ว และ 15 นิ้ว รายละเอียดการเปลี่ยนส่วนใหญ่เป็นฮาร์ดแวร์ภายในเท่านั้น โดยจะเป็น Mac ที่ใช้ชิป M4 ที่มีออกมาถัดจาก <a href=\"https://www.blognone.com/node/142712\">MacBook Pro, iMac และ Mac mini</a> ที่คาดว่าจะเปิดตัวในสัปดาห์หน้า</p>\n<p>ส่วน Mac Studio ซึ่งมีข่าวว่าจะออกรุ่น M4 เช่นกัน Gurman บอกว่าจะออกมาหลังจาก MacBook Air คาดว่าเป็นช่วงกลางปี 2024 และ Mac Pro น่าจะออกมาปลายปีหน้า</p>\n<p>ที่มา: <a href=\"https://www.bloomberg.com/news/articles/2024-10-23/apple-makes-headway-on-m4-macbook-air-and-plans-new-low-end-ipad\">Bloomberg</a></p>\n<p><img src=\"https://www.blognone.com/sites/default/files/externals/18a43731da5e734b6e2957cf0271da21.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/macbook-air\">Macbook Air</a></div><div><a href=\"/topics/rumors\">Rumors</a></div><div><a href=\"/topics/mac-studio\">Mac Studio</a></div><div><a href=\"/topics/mac-pro\">Mac Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ba8ae8d8f9032052dde0ddde6fdaa55e28df1e93bb32cb7b7b474d6a5d63a2f","category":"Thai"}