{"title":"อดีตประธาน Blizzard โต้ Xbox บอกที่ทำเกมลงทุกแพลตฟอร์ม ก็แค่ข้ออ้างของคนแพ้","link":"https://www.blognone.com/node/141838","date":1725512635000,"content":"<div><div><div><p>ต่อเนื่องจากประเด็นที่ Phil Spencer ออกมาให้เหตุผลว่า \"เราต้องทำธุรกิจ\" หลังทำ Indiana Jones ลง Steam และ PlayStation 5 ด้วย โดยคนที่ออกมาแสดงความไม่เห็นด้วยรอบนี้คือ Mike Ybarra อดีตประธานของ Blizzard</p>\n<p>Ybarra แสดงความเห็นว่าแนวทางดังกล่าว เป็นเหมือนข้ออ้างของคนแพ้ (\"I think those losing push the narrative that fits for them\") เพราะในความเห็นของเขา คอนโซลไม่มีวันตาย</p>\n<p>อดีตประธาน Blizzard เสริมด้วยว่า ถ้ากลยุทธคืออยากจะครองห้องนั่งเล่นในบ้าน Xbox ต้องมีเกมฮิตที่เป็นเอ็กคลูซีฟ ซึ่งจะได้ทั้งในมุมของตัวเกมเองและคอนโซล ตัวอย่างชัดๆ ก็คือ Sony ที่เขารู้ว่าต้องทำอย่างไร ทั้งทำเกมเอง หรือไปซื้อสิทธิ์เกมมาเป็นเอ็กคลูซีฟ ถ้าตัวเขาคุม Xbox เขาจะเริ่มจริงจังกับแนวทางนี้ทันที เพราะตอนนี้ Xbox ร่อแร่มากแล้ว (blood in the water is all over the place)</p>\n<p>ขณะที่ในมุม Phil Spencer บอกว่า ที่ต้องทำเกมลงทุกแพลตฟอร์ม เป็นการขยายฐานผู้เล่น แถมทำให้ฐานผู้เล่นไมโครซอฟท์บนคอนโซลเยอะขึ้นด้วยและทำให้ธุรกิจโดยรวมเติบโต</p>\n<p>ที่มา - <a href=\"https://x.com/Qwik/status/1829502846498402459\">@Qwik</a> via <a href=\"https://www.eurogamer.net/ex-blizzard-president-counters-microsofts-multiplatform-strategy-stating-consoles-will-never-die\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/9f62a7847700a5759bbb43e9bcbcd572.png\" /></p>\n<blockquote><p>If your strategy is to win the living room, you need exclusive hits because winning is both a platform and games perspective. Sony knows how to make hits, and how to pick the hits from others to be exclusive. If I was them I would double down right now because the blood in the…</p>\n<p>— Mike Ybarra (@Qwik) <a href=\"https://twitter.com/Qwik/status/1829502846498402459?ref_src=twsrc%5Etfw\">August 30, 2024</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/ps5\">PS5</a></div><div><a href=\"/topics/microsoft\">Microsoft</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33028fa5cad1ce654ac94e554a2d7bcab82ed2196c681a64800551d6ea46a5d4","category":"Thai"}