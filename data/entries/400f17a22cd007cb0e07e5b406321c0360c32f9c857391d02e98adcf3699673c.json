{"title":"แบงค์ชาติเปิดตัว PromptBiz ระบบชำระเงินสำหรับธุรกิจลดการใช้กระดาษ, มีเงินช่วยให้ SME","link":"https://www.blognone.com/node/135490","date":1693288025000,"content":"<div><div><div><p>ธนาคารแห่งประเทศไทยเปิดตัวบริการ PromptBiz บริการชำระเงินสำหรับภาคธุรกิจ ที่ทำให้สามารถดำเนินธุรกิจโดยไม่ต้องมีกระดาษได้ ตั้งแต่การวางใบแจ้งหนี้ไปจนถึงการชำระเงิน ล่าช้า<a href=\"https://www.blognone.com/node/130416\">จากที่เคยประกาศไว้ว่าจะเปิดบริการเดือนเมษายนที่ผ่านมา</a> โดยบริการนี้มีสองส่วน คือ</p>\n<ul>\n<li>บริการรับส่งเอกสารทางการค้า ทำให้สามารถวางเอกสารธุรกิจต่างๆ ผ่านระบบ และจ่ายเงินผ่าน bulk payment ของธนาคาร</li>\n<li>บริการทางการเงินเสริม เนื่องจากเอกสารอยู่ในระบบ ทำให้สามารถตรวจสอบสถานะ และขอใช้สินเชื่อประเภท invoice factoring ได้ง่ายขึ้น ป้องกันการขอสินเชื่อซ้ำ</li>\n</ul>\n<p>บริการนี้เป็นบริการสำหรับธุรกิจและมีค่าใช้จ่ายทั้งค่าบริการของแพลตฟอร์มเอง และค่าซอฟต์แวร์ที่เข้ามาเชื่อมต่อ ค่าแพลตฟอร์มนั้นธนาคารที่เปิดให้บริการ ได้แก่ KTB, BBL, BAY, KBANK, TTB, และ SCB จะยังไม่คิดค่าบริการจนถึงสิ้นปี 2024 ส่วนค่าซอฟต์แวร์สำนักงานส่งเสริมวิสาหกิจขนาดกลางและขนาดย่อม (สสว.) สนับสนุนร่วมจ่ายสูงสุด 80% ตามขนาดธุรกิจ</p>\n<p>ที่มา - <a href=\"https://www.bot.or.th/th/financial-innovation/digital-finance/digital-payment/promptbiz.html#accordion-90c14b1866-item-b2fe66fd2a\">ธนาคารแห่งประเทศไทย</a></p>\n<p><img alt=\"No Description\" src=\"https://www.blognone.com/sites/default/files/externals/90a2aa1a4cd371c93fc60fd4101c0aa7.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"400f17a22cd007cb0e07e5b406321c0360c32f9c857391d02e98adcf3699673c","category":"Thai"}