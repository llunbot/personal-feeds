{"title":"Sony จดสิทธิบัตรเปลี่ยนความยากของเกมแบบเรียลไทม์ตามสไตล์การเล่น","link":"https://www.blognone.com/node/137286","date":1702878037000,"content":"<div><div><div><p>Sony จดสิทธิบัตรเทคโนโลยี สำหรับการแก้ไขความยากในเกมแบบเรียลไทม์ปรับให้เข้ากับความสามารถของเกมเมอร์ เรียกว่าการปรับแต่งความยากสำหรับทักษะการเล่นในสภาพแวดล้อมเสมือน (Adaptive Difficulty Calibration For Skills-Based Activities In Virtual Environments)</p>\n<p>รายละเอียดในสิทธิบัตรเผยว่าเกมจะใช้อัลกอริธึมเพื่อประเมินว่าผู้เล่นจัดการกับกลไก, องค์ประกอบ และสถานการณ์ในเกมอย่างไร จากนั้นตัวเกมจะปรับความยากโดยการทำให้องค์ประกอบเหล่านั้นยากขึ้นหรือง่ายขึ้นเพื่อกระตุ้นให้ผู้เล่นเล่นเกมนี้ได้นานขึ้น ซึ่งอัลกอริธึมที่ใช้เป็นแบบไดนามิก ทำให้ผู้เล่นทุกคนจะได้รับประสบการณ์ที่เกมปรับแต่งให้เหมาะสมผู้เล่นมากที่สุดแบบเรียลไทม์</p>\n<p><img alt=\"No Description\" src=\"https://www.blognone.com/sites/default/files/externals/b9ae7873a96b8491cc289fb9aa470236.jpg\" /></p>\n<p>นอกจากนี้ในเอกสารสิทธิบัตรของ Sony เผยว่าอัลกอริธึมตัวนี้จะส่งผลไปถึงองค์ประกอบภายในเกมอย่าง ความแข็งแกร่งของตัวละคร, อัตราการเกิดของศัตรู, ทักษะของศัตรู และความเร็วในการเคลื่อนที่ด้วย</p>\n<p><img alt=\"No Description\" src=\"https://www.blognone.com/sites/default/files/externals/221a2e9f6123e4bb9094f0ba7355410b.png\" /></p>\n<p>ที่มา - <a href=\"https://patentscope.wipo.int/search/en/detail.jsf?docId=WO2023235090&amp;_cid=P12-LPYKPU-91525-2\">Patent Scope</a> via <a href=\"https://insider-gaming.com/sony-patent-game-difficulty/\">Insider Gaming</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf6b29ba03a86b5949ea6a44f801c3bf55745b25a0df859e9e1d301b71590079","category":"Thai"}