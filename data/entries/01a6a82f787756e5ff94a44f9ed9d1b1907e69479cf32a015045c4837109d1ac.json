{"title":"ประเมินยอดขาย iPhone 15 ในจีน ตกลงจาก iPhone 14, โดน Huawei Mate 60 เบียดบัง","link":"https://www.blognone.com/node/136261","date":1697529576000,"content":"<div><div><div><p>บริษัทวิจัยตลาด Counterpoint Research ประเมินยอดขาย iPhone 15 ในประเทศจีน พบว่าลดลง 4.5% เมื่อเทียบกับ iPhone 14 ในช่วง 17 วันแรกหลังขาย ด้วยเหตุผลหลายอย่างประกอบกัน ทั้งสภาพเศรษฐกิจจีนย่ำแย่ ทำให้กำลังซื้อลดลง และการวางขาย Huawei Mate 60 Pro ที่ประสบความสำเร็จอย่างสูงในจีน เบียดบังยอดขายมือถือระดับพรีเมียมจากแอปเปิลได้สำเร็จ</p>\n<p>Edison Lee นักวิเคราะห์จากบริษัท Jefferies ให้ข้อมูลที่สอดคล้องกัน โดยประเมินว่ายอดขาย iPhone 15 ลดลงระดับเลขสองหลัก (double-digit percentage) เลยด้วยซ้ำ</p>\n<p>สถานการณ์นี้สวนทางกับยอดขาย iPhone 15 ในสหรัฐ ที่ตัวเลขของ Counterpoint ประเมินว่าเพิ่มขึ้นเป็นเลขสองหลักเมื่อเทียบกับ iPhone 14 ในช่วง 9 วันแรกหลังขาย และหากยังเป็นแบบนี้ต่อไป Huawei จะขึ้นมาแซงหน้าแอปเปิลเป็นผู้ขายสมาร์ทโฟนอันดับหนึ่งในจีนในปี 2024</p>\n<p>ที่มา - <a href=\"https://www.bloomberg.com/news/articles/2023-10-16/iphone-15-china-sales-disappoint-as-huawei-rises-jefferies-says\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5b304570e2065134196a7a421955b067.jpg\" /></p>\n</div></div></div><div><div>Topics: </div><div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div><div><a href=\"/topics/china\">China</a></div><div><a href=\"/topics/huawei\">Huawei</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01a6a82f787756e5ff94a44f9ed9d1b1907e69479cf32a015045c4837109d1ac","category":"Thai"}