{"title":"Meta เผยแพร่ AudioSeal เครื่องมือฝังลายน้ำในไฟล์เสียง สำหรับตรวจจับเสียงที่สร้างจาก AI","link":"https://www.blognone.com/node/140510","date":1718885013000,"content":"<div><div><div><p>Meta เผยแพร่งานวิจัยระบบสำหรับฝังข้อมูลในเสียง โดยเป็นสัญญาณที่มนุษย์ไม่ได้สามารถได้ยิน แต่ใช้ระบบตรวจสอบการมีอยู่ได้ ลักษณะเหมือนกับการทำงานของลายน้ำในรูปภาพ เพื่อใช้ตรวจจับข้อมูล ซึ่ง Meta มีแผนนำระบบนี้ใส่เข้าไปในไฟล์เสียงที่สร้างด้วย AI นั่นเอง</p>\n<p>เครื่องมือนี้มีชื่อว่า AudioSeal มีจุดเด่นมากกว่าระบบการฝังข้อมูลในเสียงเป็นลายน้ำแบบเดิม ที่ใช้วิธีการใส่ข้อมูลบางช่วงเท่านั้น จึงทำให้สามารถตัดต่อนำข้อมูลนี้ออกไปได้ แต่ AudioSeal จะแทรกอยู่ในทุกจุดของไฟล์เสียง แม้จะเป็นไฟล์ยาวระดับชั่วโมงก็ตาม</p>\n<p>ความท้าทายของตอนนี้ในอุตสาหกรรมยังไม่มีการกำหนดมาตรฐานระบบฝังลายน้ำในไฟล์เสียง เพื่อตรวจสอบว่าเป็นไฟล์ที่สร้างด้วย AI หรือไม่ เนื่องจากความท้าทายในการถอดรหัสตรวจสอบ โดยเฉพาะหากเป็นไฟล์ขนาดยาว หรือไฟล์ที่ถูกตัดต่อใหม่ จะเสียเวลามาก ด้วยวิธีการของ AudioSeal ตอนนี้ทำได้แม่นยำระดับ 90%</p>\n<p>Meta เผยแพร่รายละเอียดการทำงานของ AudioSeal นี้ใน <a href=\"https://github.com/facebookresearch/audioseal\">GitHub</a></p>\n<p>ที่มา: <a href=\"https://www.technologyreview.com/2024/06/18/1094009/meta-has-created-a-way-to-watermark-ai-generated-speech/\">MIT Technology Review</a> ภาพ <a href=\"https://pixabay.com/illustrations/sound-audio-waves-equalizer-495859/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/d7c32fca079d4ceb8b3a85f62a805a93.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/audio\">Audio</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a1e39d3bc4cdc86e3bc62834e0904c47a1bf17ceb531438a57978ad41704849","category":"Thai"}