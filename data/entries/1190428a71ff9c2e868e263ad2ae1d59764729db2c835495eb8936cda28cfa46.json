{"title":"[IDC] ตลาดพีซีไตรมาส 2/2024 เติบโต 3% ส่วน Apple โตถึง 20%","link":"https://www.blognone.com/node/140838","date":1720632301000,"content":"<div><div><div><p>บริษัทวิจัยตลาด IDC รายงานภาพรวมตลาดพีซีของไตรมาสที่ 2 ปี 2024 จำนวนส่งมอบรวม 64.9 ล้านเครื่อง เติบโต 3.0% จากไตรมาสเดียวกันในปีก่อน เป็นทิศทางเดียวกับที่ Canalys บริษัทวิจัยตลาดอีกแห่ง<a href=\"https://www.blognone.com/node/140810\">รายงานไปก่อนหน้านี้</a></p>\n<p>ประเด็นที่น่าสนใจคือ IDC บอกว่า ภาพรวมทั่วโลกนั้นพีซีมีการเติบโตดี ยกเว้นในจีนที่ติดลบ โดยหากตัดจีนออกไป ตลาดพีซีรวมจะโตมากกว่า 5%</p>\n<p>Ryan Reith รองประธานฝ่ายวิจัยของ IDC บอกว่า แนวโน้มที่ดีมากของตลาดพีซีการเติบโตแบบเทียบไตรมาสต่อไตรมาส ที่เติบโต 2 ไตรมาสติดต่อกันแล้ว จากกระแสความต้องการ AI PC ที่มากขึ้น รวมถึงการเข้าสู่รอบอัปเกรดอุปกรณ์ใหญ่ไป Windows 11 ที่เป็นปัจจัยสำคัญ เพราะยอดขายส่วนใหญ่ยังอยู่ที่พีซีกลุ่ม Non-AI</p>\n<p>ส่วนแบ่งการตลาดที่ IDC รายงาน เหมือนกับของ Canalys โดย Lenovo, HP และ Dell เป็นอันดับ 1-3 ส่วน Apple อยู่ในอันดับ 4 และเติบโตสูงถึง 20.8% อันดับ 5 เป็น Acer ซึ่งแตกต่างไปจาก Canalys</p>\n<p>ที่มา: <a href=\"https://www.idc.com/getdoc.jsp?containerId=prUS52428724\">IDC</a></p>\n<p><img alt=\"No Description\" src=\"https://www.blognone.com/sites/default/files/externals/55fcb6ef0b6e83975ce7d64d34023488.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/pc\">PC</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1190428a71ff9c2e868e263ad2ae1d59764729db2c835495eb8936cda28cfa46","category":"Thai"}