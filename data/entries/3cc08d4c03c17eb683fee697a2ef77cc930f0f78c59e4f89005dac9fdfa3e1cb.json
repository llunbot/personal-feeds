{"title":"ไมโครซอฟท์รองรับการรัน DeepSeek-R1 แบบโลคอลบน NPU ใน Copilot+ PC","link":"https://www.blognone.com/node/145073","date":1741094939000,"content":"<div><div><div><p>ไมโครซอฟท์ประกาศรองรับการรันโมเดล DeepSeek-R1 แบบกลั่นแล้ว (distilled) เหลือขนาดพารามิเตอร์ 1.5B, 7B และ 14B บนชิป NPU ของพีซีกลุ่ม Copilot+ PC <a href=\"https://www.blognone.com/node/144402\">ตามที่เคยประกาศไว้</a></p>\n<p>ไมโครซอฟท์บอกว่าใช้เทคนิคหลายอย่าง เช่น 4-bit block wise quantization, <a href=\"https://arxiv.org/abs/2404.00456\">QuaRot</a>, <a href=\"https://onnxruntime.ai/docs/performance/model-optimizations/quantization.html\">ONNX QdQ</a> เพื่อลดขนาดของโมเดลให้เล็กลง ซึ่งเป็นเทคนิคที่เริ่มใช้งานจาก<a href=\"https://www.blognone.com/node/139902\">โมเดล Phi Silica ของตัวเอง</a></p>\n<p>ข้อดีของการรันโมเดลบน NPU คือประหยัดต้นทุนค่าเช่าคลาวด์ เพราะพีซีรุ่นใหม่ๆ ล้วนมี NPU มาให้ในตัวแล้ว สามารถประมวลผลโมเดลได้ดีกว่าซีพียู-จีพียูแบบดั้งเดิม</p>\n<p>พีซีที่รองรับจะเริ่มด้วยกลุ่ม Snapdragon X ก่อน แล้วกลุ่ม Intel Core Ultra 200V และ AMD Ryzen จะตามมาในลำดับถัดไป สเปกขั้นต่ำจำเป็นต้องมีแรม 16GB ขึ้นไป เริ่มใช้งานได้ผ่าน <a href=\"https://learn.microsoft.com/en-us/windows/ai/toolkit/toolkit-getting-started\">AI Toolkit for Visual Studio Code</a></p>\n<p>ที่มา - <a href=\"https://blogs.windows.com/windowsdeveloper/2025/03/03/available-today-deepseek-r1-7b-14b-distilled-models-for-copilot-pcs-via-azure-ai-foundry-further-expanding-ai-on-the-edge/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/527f47c30f76507e43580258c642102a.jpg\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div><div><a href=\"/topics/microsoft\">Microsoft</a></div><div><a href=\"/topics/copilot-pc\">Copilot+ PC</a></div><div><a href=\"/topics/npu\">NPU</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cc08d4c03c17eb683fee697a2ef77cc930f0f78c59e4f89005dac9fdfa3e1cb","category":"Thai"}