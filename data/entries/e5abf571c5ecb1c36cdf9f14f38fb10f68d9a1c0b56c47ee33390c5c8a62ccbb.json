{"title":"เปิดราคา Verified Organizations ของ Twitter ในไทย เดือนละ 34,100 บาท ได้ติ๊กถูกสีทอง","link":"https://www.blognone.com/node/133548","date":1682414137000,"content":"<div><div><div><p>ตามหลัง <a href=\"https://www.blognone.com/node/132961\">Twitter Blue</a> มาติดๆ คราวนี้เป็นฝั่งองค์กรกันบ้าง โดยก่อนหน้านี้ Twitter เปิดตัว Verified Organizations เพื่อให้บริษัทหรือองค์กรต่างๆ สมัครใช้งานเพื่อยืนยันว่ามีตัวตนจริง เป็นบัญชีขององค์กรนั้นจริงๆ ซึ่งหลังสมัครแล้วจะได้ติ๊กถูกสีทอง หรือหากเป็นหน่วยงานรัฐบาลก็จะได้ติ๊กถูกสีเทา</p>\n<p><img alt=\"alt=&quot;y96cpa.png&quot;\" src=\"https://www.blognone.com/sites/default/files/externals/86c88ffcd71b13a8bb02306138e9c351.png\" /></p>\n<p>ล่าสุด Twitter ได้เปิดให้องค์กรในประเทศไทยสมัครใช้งานกันแล้ว โดยค่าบริการอยู่ที่ 34,100 บาทต่อเดือน ซึ่งจะได้รับฟีเจอร์พิเศษดังนี้</p>\n<ul>\n<li>ติ๊กถูกสีทองหรือเทา</li>\n<li>รูปโปรไฟล์สี่เหลี่ยม</li>\n<li>ระบบป้องกันบัญชีปลอม หาก Twitter ตรวจจับได้ว่ามีการสร้างบัญชีปลอมเป็นบริษัทก็จะช่วยตรวจสอบให้</li>\n<li>ทีมซัพพอร์ทแบบพรีเมียม</li>\n<li>ทวีตและส่ง DM ได้เยอะกว่าปกติ รวมถึงอัพโหลดภาพและคลิปได้เยอะ</li>\n<li>ฟีเจอร์ของ Twitter Blue ทั้งหมด</li>\n</ul>\n<p><img alt=\"alt=&quot;y98krl.png&quot;\" src=\"https://www.blognone.com/sites/default/files/externals/ec6b88edf762fbe9440a36d73b498bb5.png\" /></p>\n<p>นอกจากนี้องค์กรที่สมัคร Verified Organizations ยังสามารถสมัคร Twitter Blue ให้พนักงานหรือบุคคลที่อยู่ภายใต้องค์กรได้ด้วย โดยหลังชื่อของบัญชีบุคคลนั้นก็จะมีทั้งติ๊กถูกสีฟ้าและรูปโลโก้บริษัทต้นสังกัดกำกับอยู่ คิดค่าบริการเดือนละ 1,710 บาทต่อบัญชีต่อเดือน ซึ่งบุคคลนั้นๆ ก็จะได้รับฟีเจอร์ต่างๆ เหมือน Twitter Blue ทุกประการ</p>\n<p><img alt=\"alt=&quot;y984bI.png&quot;\" src=\"https://www.blognone.com/sites/default/files/externals/732aff821f23c41e1c7874c7331736fd.png\" /></p>\n<p>ที่มา - พบด้วยตนเอง</p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5abf571c5ecb1c36cdf9f14f38fb10f68d9a1c0b56c47ee33390c5c8a62ccbb","category":"Thai"}