{"title":"Chrome 92 ออกแล้ว ตรวจจับเว็บ Phishing ได้เร็วขึ้น ประหยัดแบตกว่าเดิม","link":"https://www.blognone.com/node/123814","date":1626842943000,"content":"<div><div><div><p>กูเกิลออก Chrome 92 Stable ของใหม่ในฝั่งเดสก์ท็อปคือ phishing detection ทำได้เร็วขึ้น 50 เท่า และกินแบตเตอรี่น้อยลง (ลดพลังซีพียูลงไป 1.2%) จากเดิม Chrome ใช้วิธี image processing นำข้อมูลพิกเซลทั้งหมดบนจอมาวิเคราะห์ ว่าเว็บเพจที่แสดงเป็น phishing หรือไม่ กูเกิลได้ปรับเทคนิคใหม่ให้ลดจำนวนพิกเซลที่ต้องใช้งานลง ทำให้เร็วขึ้น</p>\n<p>ฝั่งแอนดรอยด์ สามารถปรับปุ่มในแถบเครื่องมือ (ระหว่าง URL กับปุ่มแสดงจำนวนแท็บ) เลือกได้ระหว่าง New Tab, Share, Voice Search</p>\n<p>ตัวเอนจิน Chromium เบื้องหลัง เพิ่มการรองรับ File Handling API ให้เว็บแอพ PWA เปิดไฟล์จาก OS ได้เป็นค่าดีฟอลต์ (เช่น ใช้ Google Docs เปิด .doc), Media Session API ให้เว็บแอพวิดีโอคอลล์สามารถเพิ่มปุ่มปิดไมค์ ปิดกล้อง วางสาย ได้จากอินเทอร์เฟซของเบราว์เซอร์ (ปัจจุบันอยู่ในหน้าเว็บ) เช่น กรณีของหน้าต่างแบบ picture-in-picture</p>\n<p>ที่มา - <a href=\"https://chromereleases.googleblog.com/2021/07/stable-channel-update-for-desktop_20.html\">Chrome Releases</a>, <a href=\"https://9to5google.com/2021/07/20/chrome-92-mac-windows-stable/\">9to5google</a>, <a href=\"https://blog.chromium.org/2021/06/chrome-92-web-apps-as-file-handlers-new.html\">Chromium Blog</a></p>\n<p><img src=\"https://www.blognone.com/sites/default/files/externals/d982e529f3dee9d2fa6e88c9fa16156e.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bafcea87297e60c27689b3bbab6cfdd482a04082ee6dfae50ad4e7eb47daec3b","category":"Thai"}