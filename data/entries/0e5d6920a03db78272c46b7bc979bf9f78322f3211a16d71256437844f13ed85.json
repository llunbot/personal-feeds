{"title":"Double Dragon Revive โชว์เกมเพลย์ รีเมคภาคแรกปี 1987 เป็นกราฟิก 3D","link":"https://www.blognone.com/node/142113","date":1726907397000,"content":"<div><div><div><p>Arc System Works เผยโฉมเกมเพลย์ของ Double Dragon Revive เกมแนวเดินหน้าลุย (beat 'em up) ในตำนานของค่าย Technos Japan ที่ปิดตัวไปแล้ว โดยภาค Revive เป็นการนำเกมต้นฉบับเวอร์ชันปี 1987 มาทำใหม่เป็นกราฟิก 3D สมัยใหม่</p>\n<p>ค่าย Arc System Works ซื้อสิทธิเกม Double Dragon และเกมเก่าของ Technos มาตั้งแต่ปี 2015 เคยทำเกม <a href=\"https://www.blognone.com/node/88658\">Double Dragon IV</a> ในปี 2016 แต่เป็นกราฟิกแนว 8 บิตแบบดั้งเดิม ในขณะที่เกมภาค Revive เป็นการรีเมคเกมภาคแรกเป็น 3D โดยยังคงเกมเพลย์เรียบง่าย เดินหน้าตะลุยต่อสู้กับศัตรูไปเรื่อยๆ เหมือนเดิม แต่ปรับแต่งคอนโทรลและความยากง่ายให้เหมาะกับยุคปัจจุบัน ซึ่ง Arc ระบุว่าดึงทีมพัฒนาเกมไฟติ้งเข้ามาช่วยทำเกมนี้ด้วย มั่นใจได้ว่าเล่นสนุกเหมือนเกมไฟติ้งสมัยใหม่</p>\n<p>ตัวเอกของเกมภาคนี้ยังเป็นพี่น้องฝาแฝด Billy และ Jimmy Lee ที่ต้องไปตามหาแฟนสาวที่ถูกลักพาตัวไป เกมมีศัตรูหน้าเดิมๆ ของซีรีส์ เช่น Roper และ Abobo แต่ก็มีเพิ่มศัตรูหน้าใหม่ๆ เข้ามาอีกอย่างน้อย 4 ตัว เช่น Williams, George, Anh และ Minh ดูตัวอย่างได้จากวิดีโอท้ายข่าว</p>\n<p>เกมมีกำหนดขายปี 2025 ลงเครื่อง PS4, PS5, Xbox One, Xbox Series X|S, PC Steam</p>\n<p>ที่มา - <a href=\"https://www.arcsystemworks.jp/portal/post-27342/\">Arc System Works</a></p>\n<p><img alt=\"No Description\" src=\"https://www.blognone.com/sites/default/files/externals/17be5bf5343120994554497234dadfdf.jpg\" /></p>\n<p>เทรลเลอร์เปิดตัวเกมเมื่อเดือนกรกฎาคม 2024</p>\n</div></div></div><div><div>Topics: </div><div><div><a href=\"/topics/double-dragon\">Double Dragon</a></div><div><a href=\"/topics/arc-system-works\">Arc System Works</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e5d6920a03db78272c46b7bc979bf9f78322f3211a16d71256437844f13ed85","category":"Thai"}