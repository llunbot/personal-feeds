{"title":"Rapidus ประกาศเริ่มผลิตชิป 2nm ในญี่ปุ่นแบบทดสอบเดือนเมษายนนี้","link":"https://www.blognone.com/node/145594","date":1743504699000,"content":"<div><div><div><p>Rapidus ผู้ผลิตชิปญี่ปุ่น ประกาศเริ่มเดินสายการผลิตชิป EUV 2nm แบบทดสอบภายในเดือนเมษายนนี้ หลังจากบริษัทลงทุนพัฒนากระบวนการผลิตมาตั้งแต่ปี 2022</p>\n<p>บริษัท Rapidus ก่อตั้งมาเพียง 2 ปีกว่า แต่ลงทุนโดยกลุ่มทุนขนาดใหญ่ในญี่ปุ่น ได้แก่ Denso, Kioxia, MUFG, NEC, NTT, SoftBank, Sony, และโตโยต้า เทคโนโลยีหลักร่วมมือพัฒนากับไอบีเอ็ม</p>\n<p>โครงการถูกแบ่งเป็นสองส่วน ส่วน front-end ที่ผลิตชิปซิลิกอนโดยตรง และ back-end ที่เป็นการพัฒนาแพ็กเกจมารองรับซิลิกอน 2nm ตอนนี้การเริ่มสายการผลิตยังจำกัดอยู่เฉพาะ front-end โดยจะเริ่มส่งมอบ Process Design Kit (PDK) เพื่อให้กลุ่มลูกค้าไปออกแบบชิป ทาง Rapidus พยายามพัฒนาสายการผลิตชิประดับสูงให้ครบถ้วนทำให้ต้องพัฒนาเทคโนโลยีอีกหลายตัว ได้แก่ เทคโนโลยี interpose รองชิป, ระบบแพ็กเกจสามมิติ, Assembly Design Kits (ADK), และเทคโนโลยีการตรวจสอบชิป</p>\n<p>ที่มา - <a href=\"https://www.rapidus.inc/en/news_topics/information/nedo-fy2025-approval/\">Rapidus</a></p>\n<p><img alt=\"No Description\" src=\"https://www.blognone.com/sites/default/files/externals/75981825372b414e85aaa9edbf924520.png\" /></p>\n<p>โรงงาน IIM ของ Rapidus เมื่อวันที่ 27 มีนาคม 2025</p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66be07ce0bb526345f343fcf09976a0145ac46700c71ad4b6a8b5ad5c85d04e2","category":"Thai"}