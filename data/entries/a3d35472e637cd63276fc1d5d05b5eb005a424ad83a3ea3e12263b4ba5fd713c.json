{"title":"วุฒิสภาผ่านกฎหมายแบน TikTok หากไม่สามารถหาผู้ซื้อกิจการในสหรัฐได้ภายใน 1 ปี","link":"https://www.blognone.com/node/139385","date":1713932805000,"content":"<div><div><div><p>เมื่อเช้าที่ผ่านมาตามเวลาในไทย วุฒิสภาของสหรัฐผ่าน<a href=\"https://www.blognone.com/node/139322\">แพ็กเกจร่างกฎหมาย 4 ฉบับ</a>ด้วยคะแนน 79-18 โดยหนึ่งในนั้นคือร่างกฎหมายที่สั่งให้ Bytedance แยก TikTok ในสหรัฐ โดยให้กรอบเวลาในการหาผู้ซื้อกิจการ 1 ปี ไม่เช่นนั้นตัวแอปจะถูกแบนในประเทศ โดยเบื้องต้นจะมีการกำหนดเส้นตาย หลังการเลือกตั้งประธานาธิบดีเดือนพฤศจิกายนนี้</p>\n<p>ส่วนอีก 3 กฎหมายที่พ่วงไปด้วย คือร่างกฎหมายให้ความช่วยเหลือทางการทหารกับยูเครน อิสราเอล และไต้หวัน ขณะที่ท่าทีของ Bytedance น่าจะไปในทิศทางไม่อนุญาตให้เกิดการขายกิจการในสหรัฐ เพราะไม่ต้องการให้ทั้งอัลกอริทึมของบริษัทและข้อมูลที่เป็นความลับ ตกอยู่ในมือของสหรัฐ</p>\n<p>อย่างไรก็ตาม มีท่าทีโต้แย้งกับคำสั่งแบนนี้จากฝั่งสหรัฐเช่นกัน ว่าคำสั่งนี้เป็นการละเมิดรัฐธรรมนูญ โดยเฉพาะการแก้ไขครั้งแรก (the first amendments) ที่ว่าด้วยเสรีภาพในการแสดงออก นับถือศาสนา และเสรีภาพของสื่อ โดย Rand Paul สว. จากรัฐเคนทักกี พรรครีพับลิกันคาดว่า ศาลสูงสหรัฐน่าจะตีตกกฎหมายฉบับนี้</p>\n<p>ที่มา - <a href=\"https://www.bloomberg.com/news/articles/2024-04-24/tiktok-ban-or-divest-bill-set-to-be-signed-by-biden-into-law\">Bloomberg</a></p>\n<p><img src=\"https://www.blognone.com/sites/default/files/externals/c340609cca6b67963d091149cdf35cf2.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/bytedance\">ByteDance</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3d35472e637cd63276fc1d5d05b5eb005a424ad83a3ea3e12263b4ba5fd713c","category":"Thai"}