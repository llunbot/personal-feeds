{"title":"รถไร้คนขับ Cruise ยังต้องใช้คนบังคับแบบรีโมต 2-4% ของเวลาวิ่ง","link":"https://www.blognone.com/node/136632","date":1699416970000,"content":"<div><div><div><p>Kyle Vogt ซีอีโอ Cruise บริษัทรถยนต์ไร้คนขับออกมายอมรับว่าบริษัทยังใช้คนควบคุมระยะไกล (remote assist - RA) อยู่เรื่อยๆ ประมาณ 2-4% ของเวลาวิ่งทั้งหมด อย่างไรก็ดี ช่วงเวลา RA นับรวมเอาช่วงเวลาที่รถขอความช่วยเหลือทั้งหมด เช่น บางจุดเรียกเจ้าหน้าที่มาช่วยดูแต่รถสามารถแก้ปัญหาเองได้, บางจุดเป็นแค่การคอนเฟิร์มว่ารถควรแก้ปัญหาตามที่คิดไว้โดยคนมากดยืนยัน</p>\n<p>Vogt ออกมาตอบโต้บทความ The New York Times ที่ออกมาระบุว่า Cruise มีพนักงานถึง 1.5 เท่าของจำนวนรถ โดยระบุว่าบริษัทจงใจมีพนักงานเกินความจำเป็นเพื่อรองรับช่วงเวลาที่การใช้งานสูงๆ และตัวเลข 1.5 เท่านี้น่าจะรวมพนักงานซัพพอร์ตทั้งหมด ทั้งพนักงานช่วยขับรถ, คนทำความสะอาด, และช่างซ่อมบำรุงรถ เขายืนยันว่าอัตราส่วนพนักงานต่อรถจะดีขึ้นเพื่อมีรถจำนวนมากขึ้นในอนาคต</p>\n<p>Cruise เองมีปัญหาค่อนข้างหนักในช่วงหลัง <a href=\"https://www.blognone.com/node/136398\">บริษัทเพิ่งถูกพักใบอนุญาตรถไร้ขับในแคลิฟอร์เนียหลังเกิดอุบัติเหตุแล้วรถ Cruise ลากผู้บาดเจ็บไปต่อ</a></p>\n<p>ที่มา - <a href=\"https://news.ycombinator.com/item?id=38145062\">Hacker News</a></p>\n<p><img alt=\"No Description\" src=\"https://www.blognone.com/sites/default/files/externals/98f808fc726633af457f69fd416f613a.jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/driverless-car\">Driverless Car</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feee25d5d822ecbde428cf2a983c50d5e41494601aab948d88c344c15a0cc0be","category":"Thai"}