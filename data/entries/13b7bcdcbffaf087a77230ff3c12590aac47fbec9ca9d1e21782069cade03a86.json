{"title":"Waymo ได้ใบอนุญาตวิ่งทดสอบเก็บข้อมูลเส้นทางในสนามบินซานฟรานซิสโก (SFO)","link":"https://www.blognone.com/node/145319","date":1742281962000,"content":"<div><div><div><p>Waymo บริษัทรถยนต์อัตโนมัติในเครือ Alphabet ได้รับอนุญาตให้นำรถอัตโนมัติเดินทางเข้ามาในพื้นที่ท่าอากาศยานนานาชาติซานฟรานซิสโก (SFO) โดยตอนนี้ให้เดินรถทดสอบในพื้นที่สนามบิน เพื่อเก็บข้อมูลเส้นทางเท่านั้น ยังไม่ได้ให้บริการผู้โดยสารทั่วไป</p>\n<p>ข้อตกลงอนุญาตนำรถอัตโนมัติเข้ามาใน SFO นี้ มีกำหนดระยะเวลา 30 วัน รถยนต์ของ Waymo สามารถเดินทางเข้ามาเพื่อเก็บข้อมูลเส้นทางที่สามารถเข้าถึงได้และไม่ได้สูงสุด 2 คัน โดยต้องมีเจ้าหน้าที่ควบคุมรถหลังพวงมาลัยตลอดเวลา</p>\n<p>Nicole Gavel หัวหน้าฝ่ายพัฒนาธุรกิจของ Waymo บอกว่า SFO เป็นหนึ่งในสถานที่ซึ่งลูกค้า Waymo ในซานฟรานซิสโกเรียกร้องให้ครอบคลุมพื้นที่บริการมากที่สุด ซึ่งหากเริ่มบริการเชิงพาณิชย์ได้จะส่งเสริมการท่องเที่ยวเดินทางของเมืองมากยิ่งขึ้น</p>\n<p>Waymo ยังเปิดเผยว่าได้รับใบอนุญาตให้ทดสอบบริการในพื้นที่ South Bay ของรัฐแคลิฟอร์เนีย ซึ่งรวมถึงพื้นที่เกือบทั้งหมดของเมืองแซนโฮเซด้วย</p>\n<p>ที่มา: <a href=\"https://www.sfchronicle.com/sf/article/sfo-waymo-20226796.php\">San Francisco Chronicle</a> ภาพ <a href=\"https://pixabay.com/photos/buildings-airport-4198375/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/63864ba0a0fff8c712d4631e5d7b2e64.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/robotaxi\">Robotaxi</a></div><div><a href=\"/topics/driverless-car\">Driverless Car</a></div><div><a href=\"/topics/san-francisco\">San Francisco</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13b7bcdcbffaf087a77230ff3c12590aac47fbec9ca9d1e21782069cade03a86","category":"Thai"}