{"title":"[ลือ] Samsung อยากให้ Galaxy S24 เป็นสมาร์ทโฟน AI ที่ฉลาดที่สุด","link":"https://www.blognone.com/node/136421","date":1698313883000,"content":"<div><div><div><p>ข้อมูลนี้มาจากแหล่งข่าวที่ไม่ระบุตัวตนของ SamMobile เว็บไซต์ที่รายงานข่าวสารที่เน้นไปทางโทรศัพท์มือถือของ Samsung ซึ่งระบุว่า Samsung อยากให้โทรศัพท์ Galaxy S24 ซีรี่ส์เป็นสาร์ทโฟน AI ที่ฉลาดที่สุดเท่าที่เคยมีมา</p>\n<p>เพื่อบรรลุเป้าหมายนี้ Samsung ทำให้ Galaxy S24 ซีรี่ส์ใช้ ChatGPT และ Google Bard ได้โดยตรงผ่านฟีเจอร์ Create content and stories ที่ให้ผู้ใช้งานป้อนข้อมูลเข้าไป นอกจากนี้ Samsung จะใส่ฟีเจอร์ แปลงข้อความเป็นรูปภาพ (text-to-image) เข้ามาด้วย แต่ตัวประมวลผลจะสร้างโดยซอฟแวร์ภายในของ Samsung เอง แทนที่จะใช้ Generative AI</p>\n<p>การผลักดัน AI ของ Samsung ครั้งนี้อาจก่อกำเนิด Bixby เวอร์ชันใหม่ที่ฉลาด และเหมือนมนุษย์มากขึ้น เช่นเดียวกับทาง Amazon ที่หันมาใช้ Generative AI เพื่อทำให้ Alexa เก่งขึ้น</p>\n<p>Samsung Galaxy S24 ซีรี่ส์คาดว่าจะใช้ชิป Snapdragon 8 Gen 3 ของ Qualcomm ที่ตัวชิปมีคุณสมบัติด้านการประมวลผล AI มากมาย แต่บางภูมิภาคอาจได้รับชิป Exnos 2400 ที่ลือกันว่ามีประสิทธิภาพด้านการประมวลผล AI เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/c44c99ebfb0d38f2d7e1e6a70d84ad3e.jpg\" /></p>\n<p>ที่มา - <a href=\"https://www.sammobile.com/news/galaxy-s24-pocket-ai-machine-features-exclusive/\">SamMobile</a> via <a href=\"https://www.androidauthority.com/samsung-galaxy-s24-ai-3378731/\">Android Authority</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"baa80bfba11b65a4d5e191e438ae4700bd0da23a3c17ca4594d5b1f51178972d","category":"Thai"}