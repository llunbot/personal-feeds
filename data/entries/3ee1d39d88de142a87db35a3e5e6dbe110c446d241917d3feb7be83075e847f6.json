{"title":"กล้อง Nikon, Sony และ Canon เตรียมใส่ลายเซ็นดิจิทัลในภาพ รับมือภาพที่ใช้ Gen AI","link":"https://www.blognone.com/node/137465","date":1704257039000,"content":"<div><div><div><p>จากรายงานของ Nikkei Asia เผยว่า Nikon, Sony และ Canon กำลังพัฒนาเทคโนโลยีการตรวจสอบสิทธิ์ในตัวที่จะแทรกลายเซ็นดิจิทัลลงในภาพ โดย Nikon จะเปิดตัวกล้องมิเรอร์เลสระดับมืออาชีพที่มาพร้อมเทคโนโลยีการตรวจสอบสิทธิ์ ส่วน Sony จะออก<a href=\"https://www.blognone.com/node/136950\">อัพเดตเฟิร์มแวร์</a>ให้กับกล้องในช่วงต้นปีนี้ และคาดว่า Canon จะเปิดตัวกล้องที่มีลายเซ็นดิจิทัลภายในปี 2024 และจะนำลายเซ็นดิจิทัลมาใส่ในวิดีโอด้วย</p>\n<p>นอกจากนี้พันธมิตรขององค์กรข่าวระดับโลก, บริษัทเทคโนโลยี และผู้ผลิตกล้อง ยังร่วมกันสร้างเครื่องมือตรวจสอบภาพชื่อ Verify เพื่อต่อสู้กับการปลอมแปลงภาพที่ใช้ Generative AI เครื่องมือนี้จะช่วยให้ผู้ใช้สามารถดูลายเซ็นดิจิทัลของรูปภาพ ประกอบด้วยวันที่ เวลา สถานที่ และรายละเอียดของช่างภาพ หากรูปภาพไม่มีลายเซ็นดิจิทัลหรือสร้างขึ้นโดยใช้ AI ระบบตรวจจับจะให้ป้ายกำกับว่าเป็นรูปที่ไม่มีข้อมูลรับรองเนื้อหา โดยหวังว่า Verify จะกลายเป็นองค์ประกอบสำคัญในการต่อสู้กับการบิดเบือนข้อมูลของ AI โดยเฉพาะกับงานสื่อ ซึ่งต้องอาศัยช่างภาพในการเผยแพร่ภาพข่าวที่เป็นของจริง</p>\n<p><img alt=\"No Description\" src=\"https://www.blognone.com/sites/default/files/externals/02de61c44a8305402dccd1fae756126b.jpg\" /><em>ภาพจากแอปของ Canon ที่ตรวจสอบว่าภาพมีความเปลี่ยนแปลงไปอย่างไร</em></p>\n<p>การต่อสู้กับการบิดเบือนของ AI ด้วยลายน้ำไม่ใช่เทคนิคใหม่ เพราะเมื่อปีที่แล้ว Google DeepMind เปิดตัว <a href=\"https://www.blognone.com/node/135504\">SynthID</a> ซึ่งทำงานร่วมกับโมเดลคลาวด์ <a href=\"https://www.blognone.com/node/128653\">Imagen</a> ของบริษัทสร้างระบบลายน้ำฝังลงในภาพที่สร้างด้วย AI เพื่อยืนยันว่าเป็นภาพที่ไม่ได้สร้างโดยมนุษย์ ป้องกันปัญหาภาพปลอม-บิดเบือนเหตุการณ์จริง สามารถตรวจสอบย้อนกลับได้</p>\n<p>ที่มา - <a href=\"https://asia.nikkei.com/Business/Technology/Nikon-Sony-and-Canon-fight-AI-fakes-with-new-camera-tech\">Nikkei Asia</a> via <a href=\"https://www.extremetech.com/electronics/nikon-sony-and-canon-cameras-will-soon-embed-watermarks-in-photos\">Extreme Tech</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/camera\">Camera</a></div><div><a href=\"/topics/nikon\">Nikon</a></div><div><a href=\"/topics/sony\">Sony</a></div><div><a href=\"/topics/canon\">Canon</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ee1d39d88de142a87db35a3e5e6dbe110c446d241917d3feb7be83075e847f6","category":"Thai"}