{"title":"Lenovo เปิดตัว IdeaPad 5x 2-in-1 และ IdeaPad Slim 5x พลัง Snapdragon รุ่นราคาถูก","link":"https://www.blognone.com/node/141903","date":1725853459000,"content":"<div><div><div><p>ในงาน IFA 2024 บริษัท Lenovo เปิดตัวโน้ตบุ๊กหลายรุ่นที่ใช้<a href=\"https://www.blognone.com/node/141825\">ชิป Snapdragon X Plus รุ่น 8 คอร์ที่มีราคาถูกลง</a> โดยถือเป็นโน้ตบุ๊ก Arm ชุดที่สองของ Lenovo ในปีนี้ หลังจาก<a href=\"https://www.blognone.com/node/139856\">เปิดตัว Yoga Slim 7x และ ThinkPad T14s Gen 6 ที่ใช้ Snapdragon X Elite</a> ไปแล้วเมื่อเดือนพฤษภาคม ถือเป็นการขยายไลน์สินค้ากลุ่ม Copilot+ PC เข้ามาสู่โน้ตบุ๊กแบรนด์ IdeaPad เป็นครั้งแรกด้วย</p>\n<p>โน้ตบุ๊กของ Lenovo ที่ใช้ชิป Snapdragon X จะใช้ชื่อรุ่นห้อยท้ายด้วย x เพื่อให้ง่ายกับการแยกแยะ</p>\n<p><strong>Lenovo IdeaPad 5x 2-in-1</strong> หน้าจอสัมผัส 14\" OLED พับได้แบบ 2-in-1, แรม 16GB, สตอเรจสูงสุด 1TB, ผ่านมาตรฐานความอึด MIL-STD-810H, น้ำหนัก 1.49 กิโลกรัม, แบตเตอรี่ 57WHr</p>\n<p>สินค้าเริ่มวางขายเดือนกันยายน 2024 ราคาเริ่มต้น 999 ยูโร</p>\n<p><img alt=\"No Description\" src=\"https://www.blognone.com/sites/default/files/externals/250e15bdbee293627161f9f1647f7b17.png\" /></p>\n<p><strong>Lenovo IdeaPad Slim 5x</strong> โน้ตบุ๊กทรงมาตรฐาน หน้าจอ 14\" OLED สัดส่วน 16:10, แรมสูงสุด 32GB, สตอเรจสูงสุด 1TB, ผ่านมาตรฐานความอึด MIL-STD-810H, น้ำหนัก 1.48 กิโลกรัม, แบตเตอรี่ 57WHr</p>\n<p>สินค้าเริ่มวางขายเดือนกันยายน 2024 ราคาเริ่มต้น 899 ยูโร</p>\n<p><img alt=\"No Description\" src=\"https://www.blognone.com/sites/default/files/externals/4718823652315b8c7d84d2763acba26a.png\" /></p>\n<p>นอกจากสินค้ากลุ่ม Arm แล้ว Lenovo ยังออก <strong>Lenovo IdeaPad Slim 5</strong> (ไม่มี x) ที่ใช้บอดี้แบบเดียวกัน แต่เปลี่ยนเป็นซีพียู AMD Ryzen 7000 (ชิปรุ่นเก่าแปลว่าราคาถูก) มีให้เลือก 2 ขนาดหน้าจอคือ</p>\n<ul>\n<li><strong>Lenovo IdeaPad Slim 5 (15”)</strong> ราคา 699 ยูโร เริ่มขายเดือนตุลาคม</li>\n<li><strong>Lenovo IdeaPad Slim 5 (13”)</strong> ราคา 699 ยูโร เริ่มขายเดือนตุลาคม</li>\n</ul>\n<p>ที่มา - <a href=\"https://news.lenovo.com/pressroom/press-releases/lenovo-unveils-new-yoga-and-ideapad-devices-at-innovation-world-2024-empowering-consumers-with-ai-technology/\">Lenovo</a></p>\n</div></div></div><div><div>Topics: </div><div><div><a href=\"/topics/ideapad\">IdeaPad</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/snapdragon\">Snapdragon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22b2bd77051c60b77817ac3ff661890dd86519d2d2540c7343c3162af1c073ec","category":"Thai"}