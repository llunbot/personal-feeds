{"title":"T-Mobile สอบสวนเหตุข้อมูลหลุด แฮกเกอร์นำข้อมูลลงขายแล้ว คาดมีผู้ได้รับผลกระทบ 100 ล้านราย","link":"https://www.blognone.com/node/124237","date":1629080238000,"content":"<div><div><div><p>T-Mobile ผู้ให้บริการเครือข่ายในสหรัฐฯ ยืนยันกำลังสืบสวนเหตุข้อมูลหลุด ที่คาดว่าจะมีผู้ได้รับผลกระทบถึง 100 ล้านราย โดยก่อนหน้านี้สำนักข่าว VICE รายงานว่าทาง T-Mobile ติดต่อกับคนขายข้อมูลที่อ้างว่าตัวเองนำข้อมูลจากเซิร์ฟเวอร์ของ  T-Mobile มาขาย ไม่ว่าจะเป็น หมายเลขประกันสังคม ชื่อ ที่อยู่ และข้อมูลใบขับขี่ ทาง Vice ตรวจสอบข้อมูลดังกล่าวแล้วระบุว่าเป็นข้อมูลจริง (authentic)</p>\n<p>ในฟอรัมออนไลน์ที่เจรจาการขายข้อมูล ผู้ขายต้องการข้อแลกเปลี่ยนเป็น 6 bitcoin หรือประมาณ 270,000 ดอลลาร์ สำหรับข้อมูลบางส่วนที่มีหมายเลขประกันสังคม 30 ล้านหมายเลขและข้อมูลใบขับขี่ ตอนนี้แฮกเกอร์ไม่สามารถเข้าถึงเซิร์ฟเวอร์ของ T-Mobile คาดว่าบริษัทรู้ตัวและแก้ไข แต่แฮกเกอร์ก็ดาวน์โหลดข้อมูลออกมาแล้ว และยังบอกอีกว่า ทางบริษัทสำรองข้อมูลไว้หลายที่</p>\n<p>T-Mobile ระบุแค่ว่ากำลังสืบสวนเหตุการณ์อยู่ แต่ไม่ได้บอกรายละเอียดเพิ่มเติม</p>\n<p><img src=\"https://www.blognone.com/sites/default/files/externals/931d2f290b20b6fe61adf00eabfb7b67.jpg\" /><br />\nภาพจาก <a href=\"https://www.facebook.com/TMobile/photos/a.301139163894/10153826247943895/?type=3&amp;theater\">T-Mobile</a></p>\n<p>T-Mobile ตกเป็นเป้าโจมตีของแฮกเกอร์อยู่เนืองๆ เหตุครั้งใหญ่เกิดขึ้นในปี 2018 แฮกเกอร์เข้าถึงข้อมูลส่วนบุคคลของลูกค้า T-Mobile ประมาณ 2 ล้านคนซึ่งรวมถึงชื่อ ที่อยู่ และหมายเลขบัญชี และในปี 2019 ลูกค้าแบบเติมเงินของ T-Mobile บางรายก็ได้รับผลกระทบจากการละเมิดด้วย จนกระทั่งในปี 2020 ก็เกิดเหตุอีกครั้ง มีการเปิดเผยข้อมูลทางการเงินของลูกค้า T-Mobile หมายเลขประกันสังคม และข้อมูลบัญชีอื่นๆ</p>\n<p>ที่มา - <a href=\"https://www.vice.com/en/article/akg8wg/tmobile-investigating-customer-data-breach-100-million\">VICE</a>, <a href=\"https://www.theverge.com/2021/8/15/22626270/t-mobile-investigating-report-customer-data-breach\">The Verge</a></p>\n</div></div></div><div><div>Topics: </div><div><div><a href=\"/topics/t-mobile\">T-Mobile</a></div><div><a href=\"/topics/data-breach\">Data Breach</a></div><div><a href=\"/topics/privacy\">Privacy</a></div><div><a href=\"/topics/hacker\">Hacker</a></div><div><a href=\"/topics/investigation\">Investigation</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13551aff5eb48ad8f01778527d0ea230a79d57f49458327fabcbd309e6180136","category":"Thai"}