{"title":"Snapchat ประกาศความร่วมมือกับ Google Cloud รองรับการประมวลผลในฟีเจอร์ My AI","link":"https://www.blognone.com/node/142179","date":1727226718000,"content":"<div><div><div><p>นอกจาก <a href=\"https://www.blognone.com/node/142177\">Warner Bros. Discovery</a> แล้ว Google Cloud ยังประกาศความร่วมมือกับ Snap เจ้าของแอป Snapchat เพื่อสนับสนุนการประมวลผล AI ในบริการแชทบอต My AI ของ Snapchat</p>\n<p>Snapchat จะนำโมเดล AI ข้อมูลผสมผสานของ Gemini ที่ทำงานบน Vertex AI ซึ่งรองรับข้อมูลทั้งตัวหนังสือ ภาพ วิดีโอ เสียง มาพัฒนาเป็นฟีเจอร์ใหม่ให้ผู้ใช้งาน My AI เช่น แปลป้ายตามถนนในภาษาต่าง ๆ ได้ หรือถ่ายภาพขนมแล้วให้ AI เลือกว่าอันไหนดีต่อสุขภาพที่สุด เป็นต้น</p>\n<p>Snap และ Google Cloud เป็นพาร์ตเนอร์ในบริการต่าง ๆ มานานมากกว่า 10 ปี ทั้งการจัดเก็บข้อมูล วิเคราะห์ และเทคโนโลยี AI ต่าง ๆ</p>\n<p>ที่มา: <a href=\"https://www.prnewswire.com/news-releases/snap-inc-partners-with-google-cloud-to-power-multi-modal-generative-ai-experiences-within-its-my-ai-chatbot-302256630.html\">Google Cloud</a></p>\n<p><img src=\"https://www.blognone.com/sites/default/files/externals/0dec083511df2925c7d8cd14c623342f.png\" /></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/google-cloud\">Google Cloud</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f59923e2ecf201e32c1eb7032e8bf861dac8e157704c7e3c56f5f77400e31bf0","category":"Thai"}