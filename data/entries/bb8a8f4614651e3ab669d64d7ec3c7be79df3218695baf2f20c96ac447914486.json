{"title":"Google Search ทดลองแสดงติ๊กถูกสีฟ้าท้ายผลค้นหา เพื่อยืนยันว่าเว็บนี้เป็นของจริง","link":"https://www.blognone.com/node/142404","date":1728121279000,"content":"<div><div><div><p>Google Search ทดลองเพิ่มเครื่องหมายติ๊กถูกสีฟ้า ท้ายเว็บไซต์ที่แสดงในหน้าผลการค้นหา เพื่อให้ผู้ใช้งานมั่นใจว่าเว็บไซต์นี้เป็นเว็บของจริง ไม่ใช่เว็บหลอก โดยเบื้องต้นมีรายงานพบในเว็บไซต์ของบริษัทเทคโนโลยีรายใหญ่ เช่น Meta และ Apple</p>\n<p>ตัวแทนของกูเกิลยืนยันการทดลองนี้ โดยบอกว่าเพื่อให้คนที่ค้นหาข้อมูลสินค้า ได้ผลลัพธ์ไปยังเว็บไซต์ที่เชื่อถือได้ โดยตอนนี้ทดสอบกับผู้ใช้งานกลุ่มเล็ก และกับเว็บธุรกิจจำนวนหนึ่งเท่านั้น</p>\n<p>เมื่อเลื่อนไปเมาส์ไปที่ติ๊กถูกสีฟ้า กูเกิลอธิบายความหมายว่า เป็นเครื่องหมายแนะนำว่าเว็บไซต์ธุรกิจนี้เป็นของธุรกิจนี้จริง ๆ คาดว่ากูเกิลจะใช้ข้อมูล<a href=\"https://www.blognone.com/node/133691\">ร่วมกับระบบ BIMI ที่ใช้ยืนยันผู้ส่งใน Gmail</a> ที่เริ่มใช้งานตั้งแต่ปีที่แล้ว</p>\n<p>ที่มา: <a href=\"https://www.theverge.com/2024/10/4/24261877/google-search-verified-checkmarks-experiment-feature\">The Verge</a></p>\n<p><img src=\"https://www.blognone.com/sites/default/files/externals/d39515d0ef5f5e7c54848eb917684b5b.jpg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb8a8f4614651e3ab669d64d7ec3c7be79df3218695baf2f20c96ac447914486","category":"Thai"}