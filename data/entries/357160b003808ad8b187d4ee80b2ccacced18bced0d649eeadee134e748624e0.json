{"title":"Dragon Age: The Veilguard รีวิวออกมาดี คะแนนเฉลี่ย 84/100 บางสื่อบอก BioWare กลับมาแล้ว","link":"https://www.blognone.com/node/142834","date":1730207300000,"content":"<div><div><div><p>สื่อเกมเริ่มทยอยเผยแพร่รีวิว <a href=\"https://www.blognone.com/node/141455\">Dragon Age: The Veilguard ที่มีกำหนดขายจริง 31 ตุลาคม 2024</a> ได้คะแนนรีวิวเฉลี่ยออกมาในระดับดี <a href=\"https://www.metacritic.com/game/dragon-age-the-veilguard/\">84/100 บน Metacritic</a> และ <a href=\"https://opencritic.com/game/17037/dragon-age-the-veilguard\">82/100 บน OpenCritic</a></p>\n<p>สื่อใหญ่ที่ให้คะแนนเต็มคือ <a href=\"https://www.eurogamer.net/dragon-age-the-veilguard-review\">Eurogamer ให้ 5/5</a> บอกว่าเป็นเกมของค่าย BioWare ที่ดีที่สุดเท่าที่เคยเล่นมา เป็นพัฒนาการอีกขั้นจากภาค Inquisition เมื่อ 10 ปีก่อน และจะกลายเป็นมาตรฐานใหม่ของทั้ง BioWare กับเกม RPG ในภาพรวม ก่อนสรุปจบว่า \"BioWare กลับมาแล้ว\" (BioWare is back)</p>\n<p>สื่อที่ให้คะแนนลดหลั่นลงมาคือ <a href=\"https://www.ign.com/articles/dragon-age-the-veilguard-review\">IGN ให้คะแนน 9/10</a> ชื่นชมทั้งเนื้อเรื่อง ระบบต่อสู้ ตัวละคร ส่วน <a href=\"https://www.gamesradar.com/games/rpg/dragon-age-the-veilguard-review/\">GamesRadar+ ให้ 4.5/5</a> ชมเนื้อเรื่องและตัวละคร ระบบต่อสู้ที่ยากแต่ยุติธรรม มีจุดติเรื่องบางพื้นที่เป็นเส้นตรงเกินไป, <a href=\"https://www.dualshockers.com/dragon-age-the-veilguard-review/\">DualShockers ให้ 85/100</a> บอกว่านี่เป็นการเริ่มต้นยุคใหม่ของ Dragon Age โดยชมระบบต่อสู้ การเขียนบทตัวละคร ความสมจริงของโลกแฟนตาซีในเกม แต่วิจารณ์ไซด์เควสที่น่าเบื่อ ไม่ตั้งใจทำเท่ากับเนื้อเรื่องหลัก</p>\n<p>สื่อฝั่งที่วิจารณ์เกมได้แก่ <a href=\"https://www.pcgamer.com/games/dragon-age/dragon-age-the-veilguard-review/\">PC Gamer ให้ 79/100</a> บอกว่าเกมพยายามเอาใจทุกคนมากเกินไป จนไม่มีเอกลักษณ์เหมือนกับภาคก่อนๆ แต่ก็ชมระบบการต่อสู้และกราฟิกที่ทำได้ดี</p>\n<p><a href=\"https://www.gamespot.com/reviews/dragon-age-the-veilguard-review/1900-6418294/\">Gamespot ให้ 7/10</a> ชมกราฟิกสวยงาม ระบบสร้างตัวละครทำได้ดีมาก ตัวละครในปาร์ตี้ออกแบบมาดี ระบบการต่อสู้ดี วิจารณ์ข้อความและไอคอนต่างๆ บังจอทำให้รกสายตา บทบาทของตัวเอกในเรื่องไม่ดี การออกแบบศิลป์ตัวละครดูแปลกๆไม่ค่อยเข้ากับฉากและเนื้อเรื่อง</p>\n<p><a href=\"https://www.videogameschronicle.com/review/dragon-age-the-veilguard/\">VGC ให้ 3/5</a> บอกว่า BioWare ไม่ค่อยกล้าเสี่ยง ออกแบบฉากน่าเบื่อ โลกในเกมดูไม่มีชีวิต พัซเซิลในเกมง่ายเกินไป แต่ก็ชมเรื่องกราฟิก ตัวละคร และระบบสร้างตัวละครเหมือนค่ายอื่นๆ</p>\n<p><img src=\"https://www.blognone.com/sites/default/files/externals/9259fc43930f42c6733268af7f9c8b06.jpg\" /></p>\n</div></div></div><div><div>Topics: </div><div><div><a href=\"/topics/dragon-age\">Dragon Age</a></div><div><a href=\"/topics/games\">Games</a></div><div><a href=\"/topics/bioware\">BioWare</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"357160b003808ad8b187d4ee80b2ccacced18bced0d649eeadee134e748624e0","category":"Thai"}