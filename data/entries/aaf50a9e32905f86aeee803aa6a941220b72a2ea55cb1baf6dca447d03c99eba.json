{"title":"Alphabet รายงานผลประกอบการไตรมาส YouTube โต 84% Google Cloud โต 54%","link":"https://www.blognone.com/node/123925","date":1627432449000,"content":"<div><div><div><p>Alphabet บริษัทแม่ของกูเกิล รายงานผลประกอบการไตรมาสที่ 2 ปี 2021 มีรายได้เพิ่มขึ้น 62% เมื่อเทียบกับไตรมาสเดียวกันในปีก่อนเป็น 61,880 ล้านดอลลาร์ และมีกำไรสุทธิ 18,525 ล้านดอลลาร์</p>\n<p>ซีเอฟโอ Ruth Porat กล่าวว่ารายได้ที่เติบโตสูงนี้ สะท้อนการใช้งานออนไลน์ของผู้ใช้ที่เพิ่มมากขึ้น และการซื้อโฆษณาที่มากขึ้นด้วยเช่นกัน นอกจากนี้ยังมาจากการพัฒนาผลิตภัณฑ์ที่ยอดเยี่ยมของทีมงาน</p>\n<p>ตัวเลขที่น่าสนใจของ Alphabet มีดังนี้</p>\n<ul>\n<li>รายได้ โฆษณา YouTube เพิ่มขึ้น 84% เป็น 7,002 ล้านดอลลาร์</li>\n<li>รายได้ Google Cloud เพิ่มขึ้น 54% เป็น 4,628 ล้านดอลลาร์ ขาดทุนเฉพาะส่วนนี้ 591 ล้านดอลลาร์</li>\n<li>กลุ่มธุรกิจใหม่ Other Bets 192 ล้านดอลลาร์ ขาดทุนเฉพาะส่วนนี้ 1,398 ล้านดอลลาร์</li>\n</ul>\n<p>Philipp Schindler หัวหน้าฝ่ายธุรกิจของกูเกิลให้ข้อมูลเพิ่มเติมว่า การรับชม YouTube ผ่านโทรทัศน์ เป็นส่วนที่มีการเติบโตเร็วที่สุด มีคนดู YouTube ผ่านทีวีมากกว่า 120 ล้านคนต่อเดือน ส่วนวิดีโอสั้น YouTube Shorts มีคนดูมากกว่า 15,000 ล้านครั้งต่อเดือน</p>\n<p>ที่มา: <a href=\"https://abc.xyz/investor/static/pdf/2021Q2_alphabet_earnings_release.pdf\">Alphabet</a> และ <a href=\"https://www.cnbc.com/2021/07/27/alphabet-googl-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/d04cb4fe084a54aa32cee31f928f4f36.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aaf50a9e32905f86aeee803aa6a941220b72a2ea55cb1baf6dca447d03c99eba","category":"Thai"}