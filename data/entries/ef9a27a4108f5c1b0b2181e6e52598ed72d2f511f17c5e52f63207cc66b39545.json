{"title":"กูเกิลเปิดบริการตรวจสอบความปลอดภัยแพ็กเกจโอเพนซอร์ส Assured OSS ให้ใช้งานฟรี","link":"https://www.blognone.com/node/133419","date":1681430810000,"content":"<div><div><div><p><a href=\"https://www.blognone.com/node/128528\">Google Cloud มีโครงการ Assured Open Source Software (Assured OSS)</a> คอยช่วยดูแลความปลอดภัยของแพ็กเกจโอเพนซอร์สแบบครบวงจร เพื่อป้องกันปัญหา supply chain attack ที่พบบ่อยขึ้นในช่วงหลัง</p>\n<p>ตอนนี้โครงการ Assured OSS เข้าสถานะ general availability (GA) และเปิดให้องค์กรใช้ฟรี สิ่งที่ Assured OSS เข้ามาช่วยมีตั้งแต่ตรวจสอบแพ็กเกจซอฟต์แวร์ว่ามาจากแหล่งที่เชื่อถือได้, คอยสแกนโค้ด หาช่องโหว่ อุดช่องโหว่, เข้ามาช่วยทำเรื่อง package signing เพื่อการันตีความปลอดภัยของแพ็กเกจ</p>\n<p>Assured OSS ยังรองรับเฉพาะโครงการที่เขียนด้วย Java และ Python โดยมีแพ็กเกจยอดนิยมที่กูเกิลตรวจสอบให้แล้วมากกว่า 1,000 รายการ ครอบคลุมโครงการยอดนิยมอย่าง TensorFlow, Pandas, Scikit-learn</p>\n<p>สิ่งที่กูเกิลทำคือตรวจสอบหาช่องโหว่ของแพ็กเกจเหล่านี้ และช่วยส่งแพตช์กลับไปยังต้นน้ำด้วย กูเกิลให้ข้อมูลว่าหลังตรวจสอบแพ็กเกจ 278 รายการแรก ช่องโหว่ใหม่ของแพ็กเกจเหล่านี้ถูกค้นพบโดยกูเกิลคิดเป็นสัดส่วน 48% ของช่องโหว่ทั้งหมด ซึ่งกูเกิลได้แก้ไขและส่งกลับต้นน้ำเรียบร้อยแล้ว</p>\n<p>ลูกค้า Google Cloud สามารถสมัครใช้งานได้จาก <a href=\"https://developers.google.com/assured-oss#get-started\">Assured OSS </a></p>\n<p><img alt=\"No Description\" src=\"https://www.blognone.com/sites/default/files/externals/b99eebe082de79113a569eecadb61343.png\" /></p>\n<p>ที่มา - <a href=\"https://cloud.google.com/blog/products/identity-security/google-cloud-assured-open-source-software-service-now-ga\">Google Cloud</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/open-source\">Open Source</a></div><div><a href=\"/topics/enterprise\">Enterprise</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef9a27a4108f5c1b0b2181e6e52598ed72d2f511f17c5e52f63207cc66b39545","category":"Thai"}