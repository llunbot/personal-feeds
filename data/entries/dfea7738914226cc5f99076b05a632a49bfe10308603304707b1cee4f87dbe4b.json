{"title":"สหภาพแรงงานไอทีรัฐคาร์นาตากาเดินขบวนประท้วงกฎหมายใหม่ เปิดทางแรงงานไอทีทำงานวันละ 14 ชั่วโมง","link":"https://www.blognone.com/node/141260","date":1722922660000,"content":"<div><div><div><p>สมาชิกสหภาพ Karnataka State IT/ITeS Employees Union (KITU) เดินขบวนประท้วงกฎหมาย Karnataka Shops and Commercial Establishment Act ที่แก้ไขกฎหมายแรงงานเฉพาะกลุ่มไอทีและการเอาต์ซอร์สธุรกิจ (business process outsourcing - BPO) ให้สามารถกำหนดชั่วโมงทำงานต่อวันสูงสุด 14 ชั่วโมงรวมช่วงทำงานล่วงเวลา จากเดิมที่กำหนดไว้ 10 ชั่วโมงต่อวัน</p>\n<p>ฝั่งแรงงานระบุว่าชั่วโมงทำงานที่ยาวนานขนาดนี้จะปิดโอกาสไม่ให้แรงงานสามารถปรับปรุงความสามารถได้เลย แต่ฝั่งธุรกิจพยายามเรียกร้องให้มีการปรับกฎหมาย โดย<a href=\"https://www.consultancy.uk/news/35823/infosys-founder-calls-for-controversial-70-hour-work-week\">ปีที่แล้ว Naranyana Murthy เคยออกมาแสดงความเห็น</a>ว่าคนหนุ่มสาวควรพร้อมทำงานสัปดาห์ละ 70 ชั่วโมง (หากนับ 5 วันทำงานก็เท่ากับ 14 ชั่วโมงต่อวันเท่ากฎหมายนี้)</p>\n<p>เมื่อปี 2019 แรงงานไอทีในจีนก็เคยถกเถียงกันถึงการทำงานแบบ 996 ที่ทำงานถึงสัปดาห์ละ 72 ชั่วโมงโดยมี <a href=\"https://www.blognone.com/node/109158\">Jack Ma ให้การสนับสนุน</a></p>\n<p>ที่มา - <a href=\"https://www.thehindu.com/news/cities/bangalore/it-workers-gather-in-large-numbers-to-protest-14-hour-workday-proposal/article68482605.ece\">The Hindu</a></p>\n<p><img alt=\"No Description\" src=\"https://www.blognone.com/sites/default/files/externals/00ed728bcb30ce991068b90cfc2c7ae7.jpeg\" /></p>\n<p>ภาพจาก <a href=\"https://x.com/kitu_hq/status/1819734220505313550/photo/1\">KITU</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfea7738914226cc5f99076b05a632a49bfe10308603304707b1cee4f87dbe4b","category":"Thai"}