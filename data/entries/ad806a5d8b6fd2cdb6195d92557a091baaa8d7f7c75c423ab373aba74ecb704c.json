{"title":"ซีอีโอรักษาการณ์ Intel บอก ซีอีโอคนใหม่ต้องมีพื้นฐานในกระบวนการผลิตชิป","link":"https://www.blognone.com/node/143472","date":1733405441000,"content":"<div><div><div><p>หลังจากอินเทลได้ตัดสินใจ<a href=\"https://www.blognone.com/node/143416\">ปลดซีอีโอ Pat Gelsinger</a> ออกจากตำแหน่ง ประเด็นหนึ่งที่หลายคนกังวลคือซีอีโอคนใหม่ อาจเน้นไปที่การตลาดหรือการเงิน แตกต่างจาก Gelsinger ที่มีพื้นฐานจากสายวิศวกรรม (Bob Swan ซีอีโอคนก่อนหน้า Gelsinger มาจากสายการเงิน) อย่างไรก็ตามอินเทลก็ดูจะทราบความกังวลนี้</p>\n<p>David Zinsner ซึ่งตอนนี้เป็นซีอีโอรักษาการณ์ร่วมของอินเทล กล่าวในงานสัมมนาของ UBS ว่ากลยุทธ์หลักของอินเทลจะยังดำเนินต่อไป และซีอีโอคนใหม่ต้องมีทั้งความเข้าใจในกระบวนการผลิตชิป ขณะเดียวก็ต้องเข้าใจฝั่งธุรกิจที่นำสินค้าออกไปจำหน่ายด้วยเช่นกัน</p>\n<p>Zinsner ยังให้ข้อมูลว่าธุรกิจ Intel Foundry ที่รับจ้างผลิตชิปให้ลูกค้าภายนอก ซึ่งเป็น<a href=\"https://www.blognone.com/node/121850\">กลยุทธ์สำคัญ</a>ในยุคซีอีโอ Gelsinger จะเริ่มเห็นอัตรากำไรที่ดีขึ้นตั้งแต่ปีหน้าเป็นต้น ทั้งจากสินค้าที่เริ่มส่งมอบ และการปรับปรุงต้นทุนการผลิตที่ดีขึ้น</p>\n<p>ที่มา: <a href=\"https://www.reuters.com/technology/intels-interim-co-ceo-zinsner-says-new-chief-executive-will-have-foundry-2024-12-04/\">Reuters</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/ceo\">CEO</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad806a5d8b6fd2cdb6195d92557a091baaa8d7f7c75c423ab373aba74ecb704c","category":"Thai"}