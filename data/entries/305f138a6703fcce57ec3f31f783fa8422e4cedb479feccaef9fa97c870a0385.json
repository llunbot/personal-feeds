{"title":"BlackBerry ประกาศยกเลิกแผนไอพีโอธุรกิจ IoT ขณะเดียวกันก็แต่งตั้งซีอีโอคนใหม่","link":"https://www.blognone.com/node/137195","date":1702396497000,"content":"<div><div><div><p>BlackBerry ประกาศแต่งตั้ง John Giamatteo ประธานส่วนธุรกิจ Cybersecurity ขึ้นเป็นซีอีโอคนใหม่ของบริษัท ตามแผนการปรับโครงสร้างธุรกิจที่ประกาศก่อนหน้านี้</p>\n<p>อย่างไรก็ตาม BlackBerry บอกว่าตาม<a href=\"https://www.blognone.com/node/136089\">แผนเดิม</a>ที่บริษัทจะแยกธุรกิจ IoT ไอพีโอเข้าตลาดหุ้น ตอนนี้แผนดังกล่าวยกเลิกแล้ว</p>\n<p>BlackBerry ปัจจุบันไม่มีธุรกิจโทรศัพท์มือถือแล้ว โดยมีธุรกิจหลักคือบริการ Cybersecurity และธุรกิจ IoT ซึ่งได้มาจากการซื้อกิจการ QNX ที่เป็นระบบปฏิบัติการในลูกค้ากลุ่มรถยนต์ และหุ่นยนต์โรงงานอุตสาหกรรม</p>\n<p>ถึงแม้แผนไอพีโอธุรกิจ IoT จะถูกยกเลิกไป แต่ BlackBerry ก็ประกาศจะแยกธุรกิจ Cybersecurity และ IoT นี้ออกจากกัน เพื่อให้แต่ละธุรกิจสามารถดำเนินงานตัดสินใจได้อิสระ ตามเป้าหมายให้มีรายได้เติบโตและมีกำไรกับกระแสเงินสดเป็นบวก</p>\n<p>ที่มา: <a href=\"https://www.blackberry.com/us/en/company/newsroom/press-releases/2023/blackberry-appoints-john-giamatteo-as-ceo\">BlackBerry</a></p>\n<p><img alt=\"No Description\" src=\"https://www.blognone.com/sites/default/files/externals/37914f5a3f617b7c821f7475725e50e4.jpg\" /></p>\n</div></div></div><div><div>Topics: </div><div><div><a href=\"/topics/blackberry\">BlackBerry</a></div><div><a href=\"/topics/qnx\">QNX</a></div><div><a href=\"/topics/internet-things\">Internet of Things</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"305f138a6703fcce57ec3f31f783fa8422e4cedb479feccaef9fa97c870a0385","category":"Thai"}