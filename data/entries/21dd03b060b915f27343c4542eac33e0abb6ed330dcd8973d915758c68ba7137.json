{"title":"NVIDIA เริ่มลดราคาการ์ดจอแล้ว 4060 Ti 16GB จาก 499 ดอลลาร์เหลือ 449 ดอลลาร์","link":"https://www.blognone.com/node/135555","date":1693619710000,"content":"<div><div><div><p>NVIDIA เริ่มลดราคาการ์ดจอบางรุ่นลงอย่างเงียบๆ โดย <a href=\"https://www.blognone.com/node/133898\">GeForce 4060 Ti รุ่นแรม 16GB ราคาเปิดตัว 499 ดอลลาร์</a> ลดลงเหลือ 449 ดอลลาร์ (ลด 50 ดอลลาร์) ราคานี้เป็นราคาแนะนำให้ขายปลีก (MSRP) ที่ NVIDIA ตั้งไว้ แต่ผู้ผลิตสินค้าอาจเลือกขายในราคาอื่นได้</p>\n<p>เหตุผลที่ลดราคามีทั้ง <a href=\"https://www.blognone.com/node/134651\">การ์ดซีรีส์ 4060 ให้ผลรีวิวออกมาไม่ดีนัก</a> เมื่อเทียบกับเจนก่อนหน้า จน<a href=\"https://www.blognone.com/node/134704\">ร้านค้าปลีกบางแห่งต้องยอมลดราคาลงมาเองแล้ว</a> ส่วนอีกปัจจัยคือ <a href=\"https://www.blognone.com/node/135457\">คู่แข่ง AMD เปิดตัว Radeon RX 7700/7800 XT</a> ที่จับตลาดการ์ดจอราคาเดียวกัน (449-499 ดอลลาร์) ทำให้ NVIDIA ต้องรีบลดราคาลงมาก่อนเพื่อสกัดคู่แข่ง การลดราคาครั้งนี้ทำให้ 4060 Ti 16GB มีราคาเท่ากับ Radeon RX 7700 XT 12GB แต่ฝั่ง NVIDIA ให้แรมเยอะกว่าด้วย</p>\n<p><img alt=\"No Description\" src=\"https://www.blognone.com/sites/default/files/externals/b11bf98c4355592ebb64b29a1545e50a.jpg\" /></p>\n<p>ที่มา - <a href=\"https://arstechnica.com/gadgets/2023/09/nvidia-quietly-cuts-price-of-poorly-reviewed-16gb-4060-ti-ahead-of-amd-launch/\">Ars Technica</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21dd03b060b915f27343c4542eac33e0abb6ed330dcd8973d915758c68ba7137","category":"Thai"}