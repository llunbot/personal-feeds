{"title":"Tencent ร่วมมือกับ Visa ทดสอบเทคโนโลยีสแกนฝ่ามือจ่ายเงิน เริ่มที่สิงคโปร์เป็นแห่งแรก","link":"https://www.blognone.com/node/143027","date":1731156438000,"content":"<div><div><div><p>Tencent ประกาศความร่วมมือกับ Visa เพื่อนำเทคโนโลยีการชำระเงิน โดยยืนยันตัวตนด้วยฝ่ามือ ออกมาให้บริการกับลูกค้าในต่างประเทศ โดยจะเริ่มต้นที่ประเทศสิงคโปร์ก่อน ซึ่งมีธนาคารที่ร่วมทดสอบได้แก่ DBS, OCBC และ UOB</p>\n<p>ปัจจุบัน Tencent ให้บริการเทคโนโลยีชำระเงินโดยยืนยันตัวตนด้วยฝ่ามือในประเทศจีน ความร่วมมือกับ Visa นี้จึงเป็นการทดสอบตลาดนอกจีนครั้งแรก</p>\n<p>ในการใช้งานระบบ Pay by Palm นี้ ลูกค้าต้องยืนยันตัวตนครั้งแรกก่อนที่จุดขาย โดยสแกนบัตร Visa และสแกนฝ่ามือเพื่อบันทึกข้อมูลชีวภาพ โดย Visa จะสร้างชุดโทเค็นเข้ารหัสขึ้นจากข้อมูลนี้ ทำให้สามารถใช้การสแกนฝ่ามือในครั้งต่อได้เลยโดยไม่ต้องแสดงบัตรหรือโทรศัพท์อีก เทคโนโลยีนี้ยังรองรับการอ่านข้อมูลแม้ในสภาพแสงที่มีข้อจำกัด</p>\n<p>ที่มา: <a href=\"https://www.tencent.com/en-us/articles/2201961.html\">Tencent</a></p>\n<p><img alt=\"No Description\" src=\"https://www.blognone.com/sites/default/files/externals/2ad4d831404dc12271c6667e53a05992.png\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/visa\">Visa</a></div><div><a href=\"/topics/contactless-payment\">Contactless Payment</a></div><div><a href=\"/topics/singapore\">Singapore</a></div><div><a href=\"/topics/biometric\">Biometric</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98b30b81d23cdc837baae1de135b901542dcbb96aae06996be825b3c0434b92b","category":"Thai"}