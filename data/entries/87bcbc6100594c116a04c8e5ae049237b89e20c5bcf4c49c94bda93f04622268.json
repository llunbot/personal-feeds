{"title":"กูเกิลเผย ปิดสตูดิโอเกม Stadia เพราะต้นทุนแพงมาก, เคยทำ Stadia เวอร์ชันเซิร์ฟเวอร์วินโดวส์","link":"https://www.blognone.com/node/134569","date":1687914723000,"content":"<div><div><div><p>แม้กูเกิลปิดบริการ Stadia ไปเรียบร้อยแล้ว แต่ล่าสุด Dov Zimring อดีตผู้บริหารทีม Stadia ต้องไปให้การกับ FTC ในฐานะ \"คู่แข่ง\" บริการคลาวด์เกมมิ่งของไมโครซอฟท์ เพื่อพิจารณาว่าไมโครซอฟท์มีพฤติกรรมผูกขาดในตลาดคลาวด์เกมมิ่งหรือไม่ ช่วยให้เราได้เห็นข้อมูลของ Stadia เพิ่มอีกหลายอย่าง</p>\n<p>Zimring ให้เหตุผลว่ากูเกิลต้องตัดสินใจปิด Stadia เพราะมีคอนเทนต์เกมไม่เยอะพอ แม้จ่ายเงินจ้างนักพัฒนาภายนอกพอร์ตเกมมาลง Stadia แล้วก็ตาม เขาเชื่อว่ากูเกิลมีเทคโนโลยีการสตรีมเกมที่ดีที่สุดในเวลานั้น อีกเหตุผลคือกูเกิลพบว่าการลงทุนพัฒนาเกมระดับ AAA ที่มีระยะเวลาราว 5 ปี ต้องใช้เงินสูงกว่าที่คาดมาก ทำให้<a href=\"https://www.blognone.com/node/120956\">ตัดสินใจปิดสตูดิโอเกมที่นำโดย Jade Raymond</a> (<a href=\"https://www.blognone.com/node/127795\">ปัจจุบันเธอไปอยู่กับโซนี่</a>)</p>\n<p>ข้อมูลใหม่อีกอย่างคือกูเกิลเคยลงทำต้นแบบเซิร์ฟเวอร์ Stadia ที่เป็นวินโดวส์ด้วย แต่สุดท้ายไม่ได้เดินหน้าต่อเพราะเจอข้อจำกัดว่าไม่สามารถควบคุมหรือแก้ไขวินโดวส์ได้ อีกทั้งต้นทุนการรันเซิร์ฟเวอร์วินโดวส์จะสูงกว่าเดิมถึง 2 เท่า</p>\n<p>ที่มา - <a href=\"https://www.theverge.com/23768244/ftc-microsoft-activision-blizzard-case-news-announcements\">The Verge</a></p>\n<p><img src=\"https://www.blognone.com/sites/default/files/externals/d8aa8bee6b2876793eaa435e13dcb7f3.jpg\" alt /></p>\n</div></div></div><div><div>Topics: </div><div><div><a href=\"/topics/stadia\">Stadia</a></div><div><a href=\"/topics/google\">Google</a></div><div><a href=\"/topics/games\">Games</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87bcbc6100594c116a04c8e5ae049237b89e20c5bcf4c49c94bda93f04622268","category":"Thai"}