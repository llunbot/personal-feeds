{"title":"Apple อัปเดต iPad 11th Gen ความจุเริ่มต้นเพิ่มให้เท่าตัวในราคาเดิม พร้อมชิป A16 ที่เร็วขึ้น","link":"https://www.blognone.com/node/145077","date":1741101784000,"content":"<div><div><div><p>ถึงแม้ธีมสัปดาห์นี้ของแอปเปิลจะว่าด้วย <a href=\"https://www.blognone.com/node/145049\">Air</a> แต่สำหรับ iPad ไม่ได้มาแค่ <a href=\"https://www.blognone.com/node/145076\">iPad Air M3</a> เพราะแอปเปิลก็ออกอัปเดต iPad รุ่น Entry เช่นกัน เรียกชื่อทางการว่า iPad 11th Gen ตาม<a href=\"https://www.blognone.com/node/144229\">ข่าวลือ</a>ก่อนหน้านี้</p>\n<p>iPad 11th Gen ได้ชิป A16 ซึ่งแอปเปิลบอกว่าเป็นตัวเลือกที่คุ้มค่า ประสิทธิภาพดีสำหรับการใช้งานทั่วไป แบตเตอรีอยู่ได้ตลอดวัน ความเร็วดีขึ้นเกือบ 30% เทียบกับ <a href=\"https://www.blognone.com/node/130986\">iPad 10th Gen</a> และถ้าเทียบกับ <a href=\"https://www.blognone.com/node/124751\">iPad 9th Gen</a> ที่เป็นชิป A13 เร็วขึ้นเกือบ 50%</p>\n<p>ไม่ใช่แค่การชูจุดขาย iPad 11th Gen เทียบรุ่นก่อนหน้า เพื่อหวังให้คนใช้ iPad รุ่นเก่ามาอัปเกรด แต่แอปเปิลยังบอกอีกว่า iPad บนชิป A16 นี้เร็วกว่าสูงสุดถึง 6 เท่า เมื่อเทียบกับแท็บเล็ต Android ที่ขายดีที่สุด (แอปเปิลไม่ได้บอกว่ารุ่นไหน แต่บอกว่าชิป Qualcomm SM6375 รัน Android 14)</p>\n<p>iPad 11th Gen ไม่ได้ Apple Intelligence เหมือนกับ iPad รุ่นอื่น แต่มาเน้นเรื่องของราคา ความจุเริ่มต้นเพิ่มขึ้นเป็น 128GB ตามด้วย 256GB และ 512GB ที่เพิ่มมาใหม่ มี 4 สีได้แก่ สีฟ้า สีชมพู สีเหลือง และสีเงิน ราคาขายเริ่มต้น 12,900 บาท สำหรับรุ่น Wi-Fi ซึ่งเท่ากับ 64GB ของ iPad 10 Gen ส่วนรุ่น Wi-Fi + Cellular ราคาเริ่มต้น 18,900 บาท วันเริ่มขายในไทยยังไม่กำหนด</p>\n<p>ที่มา: <a href=\"https://www.apple.com/newsroom/2025/03/apple-introduces-ipad-air-with-powerful-m3-chip-and-new-magic-keyboard/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/c70400cad3e68e07ffd51e18029f50e4.png\" /></p>\n</div></div></div><div><div>Topics: </div><div><div><a href=\"/topics/ipad\">iPad</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01cc1a34362fb8791c6f3ca2741973d037755fba4d37ecb7830edcabdc151530","category":"Thai"}