{"title":"NASA ประกาศเลื่อนภารกิจส่งมนุษย์ไปดวงจันทร์ Artemis II และ Artemis III อีกครั้ง","link":"https://www.blognone.com/node/143533","date":1733701332000,"content":"<div><div><div><p>NASA ประกาศว่าภารกิจส่งมนุษย์เดินทางไปดวงจันทร์ 2 ภารกิจข้างหน้า ได้เลื่อนกำหนดการออกไป โดย Artemis II ที่จะส่ง<a href=\"https://www.blognone.com/node/133290\">นักบินอวกาศ 4 คน</a> เดินทางวนรอบดวงจันทร์ แล้วเดินทางกลับโลก เลื่อนออกไปเป็นเดือนเมษายน 2026 และ Artemis III ที่จะส่งนักบินอวกาศไปเหยียบดวงจันทร์บริเวณขั้วใต้ เลื่อนออกไปเป็นกลางปี 2027</p>\n<p>NASA ให้เหตุผลของการเลื่อนภารกิจจากความปลอดภัย หลังผลการสอบสวนเพิ่มเติมของ<a href=\"https://www.blognone.com/node/131828\">ภารกิจ Artemis I</a> ที่ส่งยานอวกาศเดินทางรอบดวงจันทร์แบบไม่มีมนุษย์ พบปัญหาการสูญเสียแผ่นป้องกันความร้อนเมื่อเดินทางกลับโลก ทำให้ต้องแก้ไขปัญหาส่วนนี้ให้เรียบร้อยก่อน</p>\n<p>ภารกิจส่งมนุษย์ไปดวงจันทร์ทั้ง Artemis II และ Artemis III นี้ <a href=\"https://www.blognone.com/node/137583\">ถูกเลื่อนกำหนด</a>ไปแล้วครั้งหนึ่งเมื่อต้นปี โดย Artemis IV และ Artemis V ยังไม่มีการเลื่อนกำหนด</p>\n<p>ที่มา: <a href=\"https://www.nasa.gov/news-release/nasa-shares-orion-heat-shield-findings-updates-artemis-moon-missions/\">NASA</a> และ <a href=\"https://www.reuters.com/technology/space/nasa-announces-further-delays-artemis-moon-missions-2024-12-05/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/685579ee9fb53cd0ca2cc223b73c5d95.jpg\" /></p>\n</div></div></div><div><div>Topics: </div><div><div><a href=\"/topics/artemis\">Artemis</a></div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/moon\">Moon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5cbb1a6760d5fdf0c9c41e3bd3777c855dd789a27d6c94ebfdae8dd45062d32","category":"Thai"}