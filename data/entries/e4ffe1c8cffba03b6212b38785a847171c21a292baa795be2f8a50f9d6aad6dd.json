{"title":"[ลือ] Apple Vision Pro รุ่นราคาถูกลงจะออกมาในปีหน้า ต้องเชื่อมต่อ iPhone หรือ Mac ตลอดเวลา","link":"https://www.blognone.com/node/140542","date":1719188549000,"content":"<div><div><div><p>เมื่อสัปดาห์ที่ผ่านมามีรายงานว่าแอปเปิลได้ปรับโฟกัสการพัฒนา Apple Vision Pro เฮดเซต Spatial Computing จากการออกรุ่นใหม่ที่อัปเกรดสเป็กฮาร์ดแวร์ มาเป็นการออกรุ่นที่ราคาถูกลงภายในปีหน้าแทน ล่าสุด Mark Gurman แห่ง Bloomberg มีข้อมูลเพิ่มเติมในเรื่องนี้</p>\n<p>เขาบอกว่าแอปเปิลกำลังพัฒนา Vision Pro ที่ราคาถูกลง (ซึ่งก็ไม่น่ามีคำว่า Pro แล้ว) โค้ดเนมภายใน N107 มีสิ่งที่แตกต่างจากรุ่นปัจจุบันคือมุมมองของภาพแคบลง และต้องอาศัยการเชื่อมต่อกับ iPhone หรือ Mac ตลอดเวลาที่ใช้งาน ทำให้ลดต้นทุนส่วนการประมวลผลที่เฮดเซตได้ กำหนดเปิดตัวภายในต้นปี 2025</p>\n<p>Gurman บอกว่าแอปเปิลยังไม่ได้ยกเลิกหรือระงับการพัฒนา Vision Pro รุ่นใหม่ โดยโครงการนี้มีโค้ดเนมภายใน N109 ซึ่งปรับปรุงส่วนประมวลผลให้เร็วขึ้น ปรับปรุงกล้องที่ติดโดยรอบ และดีไซน์ใหม่ให้มีน้ำหนักเบาลง สวมใส่สบายมากขึ้น แต่มีการเลื่อนเปิดตัวจริง จากปี 2025 ออกไปเป็นปลายปี 2026</p>\n<p>ที่มา: <a href=\"https://www.bloomberg.com/news/newsletters/2024-06-23/apple-vision-plans-cheaper-model-in-late-2025-vision-pro-2-in-2026-ar-glasses-lxrjk6wu\">Bloomberg</a></p>\n<p><img src=\"https://www.blognone.com/sites/default/files/externals/11d38c3709113a697b587d6d9b5591ac.jpeg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4ffe1c8cffba03b6212b38785a847171c21a292baa795be2f8a50f9d6aad6dd","category":"Thai"}