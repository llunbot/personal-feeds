{"title":"macOS Sequoia พบปัญหา Firewall ทำงานร่วมกับ 3rd Party Security Tool กรณีหนักที่สุดใช้อินเทอร์เน็ตไม่ได้","link":"https://www.blognone.com/node/142094","date":1726812493000,"content":"<div><div><div><p>มีรายงานจากผู้ใช้งาน Mac ที่อัปเดตระบบปฏิบัติการเป็นเวอร์ชันล่าสุด <a href=\"https://www.blognone.com/node/140284\">macOS 15 Sequoia</a> ที่เพิ่งออก<a href=\"https://www.blognone.com/node/142023\">อัปเดตทั่วไป</a>เมื่อต้นสัปดาห์ พบปัญหาการทำงานร่วมกับซอฟต์แวร์ความปลอดภัย เช่นของ CrowdStrike, SentinelOne หรือ Microsoft ซึ่งมักมีการติดตั้งสำหรับคอมพิวเตอร์ขององค์กร</p>\n<p>ในบางกรณีผู้ใช้งานอาจพบปัญหาไม่สามารถเชื่อมต่ออินเทอร์เน็ตได้หลังอัปเกรดเป็น Sequoia เพราะปัญหาไฟร์วอลของ Sequoia บล็อกการทำงานของซอฟต์แวร์ความปลอดภัยเหล่านี้</p>\n<p>ตัวแทนของ CrowdStrike บอกว่าได้รายงานปัญหานี้ไปที่แอปเปิลแล้ว ซึ่งรอคำแนะนำในการแก้ไขต่อไป ส่วน ESET ได้<a href=\"https://support.eset.com/en/alert8723-network-connection-lost-after-upgrading-to-macos-15-with-eset-macos-product-v6\">ออกแนวทางแก้ไขปัญหา</a>เบื้องต้นให้กับลูกค้า</p>\n<p>แอปเปิลยังไม่ได้ออกมาให้รายละเอียดของปัญหาที่มีการรายงานนี้</p>\n<p>ที่มา: <a href=\"https://techcrunch.com/2024/09/19/apples-new-macos-sequoia-update-is-breaking-some-cybersecurity-tools/\">TechCrunch</a></p>\n<p><img src=\"https://www.blognone.com/sites/default/files/externals/af0a1d22984c85f7f811a22235a83174.jpg\" /></p>\n</div></div></div><div><div>Topics: </div><div><div><a href=\"/topics/sequoia\">Sequoia</a></div><div><a href=\"/topics/security\">Security</a></div><div><a href=\"/topics/apple\">Apple</a></div><div><a href=\"/topics/macos\">macOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50c2e0f39222e751e3c105c5e63dbba9e117b8dc15a7a5c7e5074cb81c55e640","category":"Thai"}