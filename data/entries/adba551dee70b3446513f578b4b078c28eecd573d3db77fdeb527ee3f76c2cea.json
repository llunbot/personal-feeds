{"title":"ไมโครซอฟท์จับมือ Inworld AI นำโมเดล LLM ไปใช้สร้างบทสนทนาตัวละครในเกม","link":"https://www.blognone.com/node/136621","date":1699363824000,"content":"<div><div><div><p>ไมโครซอฟท์ประกาศจับมือกับสตาร์ตอัพชื่อ Inworld AI นำเครื่องมือด้านโมเดลภาษาขนาดใหญ่ (LLM) มาใช้สร้างบทสนทนาของตัวละคร NPC ในเกม</p>\n<p>เครื่องมือของ Inworld AI ใช้โมเดล LLM มาสร้างตัวละคร NPC ที่มีตรรกะ มีบุคลิกสมจริง สนทนาหรือเล่าเรื่องให้สอดคล้องกับตำนาน (lore) ของเกมนั้น ฟีเจอร์ของเครื่องมือยังครอบคลุมถึงการสนทนาด้วยเสียง แอนิเมชันตัวละคร และการแสดงอารมณ์ความรู้สึกด้วย ไม่ได้มีเฉพาะส่วนข้อความอย่างเดียว</p>\n<p>ลูกค้าของ Inworld มีตั้งแต่บริษัทใหญ่แบบ Disney ที่นำไปใช้สร้างเดโม Droid Maker, NetEase ใช้กับเกม Cygnus Enterprise ส่วนตัวเครื่องมือใช้งานได้กับเอนจินชื่อดังทั้ง Unreal, Unity และเชื่อมต่อผ่านม็อดของเกมดังๆ อย่าง Minecraft และ Roblox ได้ด้วย</p>\n<p>ไมโครซอฟท์จะนำเครื่องมือของ Inworld ไปพัฒนาต่อร่วมกับทีมต่างๆ เช่น Azure, Xbox, Microsoft Research ต่อยอดเป็นเครื่องมือสำหรับนักพัฒนาเกมที่ครบเครื่องกว่าเดิม และจะนำไปใช้กับทั้งสตูดิโอเกมในเครือ รวมถึงสตูดิโอเกมภายนอกด้วย แต่ก็ยังไม่ระบุว่าจะใช้กับเกมใดบ้างในตอนนี้</p>\n<p><img alt=\"No Description\" src=\"https://www.blognone.com/sites/default/files/externals/9ec7ae5a9ce1dda733606510155f3e06.png\" /></p>\n<p>ที่มา - <a href=\"https://developer.microsoft.com/en-us/games/articles/2023/11/xbox-and-inworld-ai-partnership-announcement/\">Microsoft Developer</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adba551dee70b3446513f578b4b078c28eecd573d3db77fdeb527ee3f76c2cea","category":"Thai"}