{"title":"Apple เตรียมหยุดขาย Apple Watch Series 9 และ Ultra 2 ในสหรัฐอเมริกา ตามคำสั่งของ ITC","link":"https://www.blognone.com/node/137295","date":1702918492000,"content":"<div><div><div><p>แอปเปิลออกแถลงการณ์ชี้แจงการหยุดขาย Apple Watch Series 9 และ Apple Watch Ultra 2 <strong>มีผลเฉพาะในอเมริกา</strong> เพื่อให้เป็นไปตามคำสั่งของ ITC หรือคณะกรรมการการค้าของสหรัฐอเมริกา ที่กำลังตรวจสอบตามข้อร้องเรียนของ Masimo บริษัทผู้ผลิตอุปกรณ์ทางการแพทย์ ซึ่งบอกว่าฟีเจอร์วัดระบบออกซิเจนในเลือดของ Apple Watch ละเมิดสิทธิบัตรของบริษัท</p>\n<p>โดยแอปเปิลจะเริ่มหยุดขาย Apple Watch Series 9 และ Apple Watch Ultra 2 ในช่องทางออนไลน์เฉพาะอเมริกา ตั้งแต่ 21 ธันวาคม เป็นต้นไป และหยุดจำหน่ายในร้านค้าของแอปเปิลตั้งแต่ 24 ธันวาคม เป็นต้นไป แอปเปิลบอกว่าบริษัทไม่เห็นด้วยอย่างยิ่งกับคำสั่งที่ออกมา แต่จะปฏิบัติตามกฎหมายและหาทางนำสินค้ากลับมาขายให้กับลูกค้าในอเมริกาโดยเร็วที่สุด</p>\n<p>ทั้งนี้คำสั่งดังกล่าวไม่มีผลต่อ Apple Watch SE เนื่องจากไม่มีฟีเจอร์วัดออกซิเจนในเลือด</p>\n<p>ITC ออกคำสั่งว่าแอปเปิลละเมิดสิทธิบัตรเมื่อเดือนตุลาคม โดยประธานาธิบดีสหรัฐฯ สามารถระงับคำสั่งนี้ได้ในระยะเวลา 60 วัน ซึ่งจะครบกำหนดในวันที่ 25 ธันวาคมนี้ และมีแนวโน้มว่าจะไม่ระงับคำสั่ง แอปเปิลจึงตัดสินใจหยุดขาย Apple Watch รุ่นที่กระทบก่อนเลย ทั้งนี้แอปเปิลยังไม่ได้ชี้แจงแผนถัดไปหากไม่มีคำสั่งระงับออกมา โดยคาดว่าแอปเปิลน่าจะยื่นอุทธรณ์คดีนี้ หรืออาจจะเจรจากับ Masimo จ่ายเงินชดเชยค่าเสียหายเพื่อยุติคดี ซึ่งต้องดูกันต่อไป</p>\n<p>ที่มา: <a href=\"https://9to5mac.com/2023/12/18/apple-halting-apple-watch-series-9-and-apple-watch-ultra-2-sales/\">9to5Mac</a></p>\n<p><img src=\"https://www.blognone.com/sites/default/files/externals/e267a781ab5e4054ee30e47242cc709e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-ultra\">Apple Watch Ultra</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73dd9c594d1bda16ff41746ec7cd34d2a690f6bb7e477f3aaadec82c9a4d8269","category":"Thai"}