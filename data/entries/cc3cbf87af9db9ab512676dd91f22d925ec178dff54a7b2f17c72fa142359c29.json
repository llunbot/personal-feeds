{"title":"Dell Technologies รายงานผลประกอบการไตรมาส รายได้ Server และ Network เติบโตทำสถิติใหม่","link":"https://www.blognone.com/node/140060","date":1717137755000,"content":"<div><div><div><p>Dell Technologies รายงานผลประกอบการประจำไตรมาสที่ 1 ตามปีการเงินบริษัท 2025 สิ้นสุดวันที่ 3 พฤษภาคม มีรายได้รวม 22,244 ล้านดอลลาร์ เพิ่มขึ้น 6% จากช่วงเดียวกันในปีก่อน และมีกำไรสุทธิตามบัญชี GAAP 955 ล้านดอลลาร์</p>\n<p>Jeff Clarke ซีโอโอของ Dell Technologies กล่าวว่าไม่มีบริษัทไหนที่อยู่ในตำแหน่งดีกว่า Dell เพื่อนำ AI ให้กับลูกค้าองค์กรแล้ว เห็นได้จากรายได้ของเซิร์ฟเวอร์และอุปกรณ์เครือข่ายที่ทำสถิติสูงสุดในไตรมาส คำสั่งซื้อเซิร์ฟเวอร์ที่ปรับแต่งสำหรับงาน AI ก็เพิ่มเป็น 2.6 พันล้านดอลลาร์ จำนวนส่งมอบเพิ่มขึ้นกว่าเท่าตัวเป็น 1.7 พันล้านดอลลาร์ และแบ็คล็อกก็เพิ่มกว่า 30%</p>\n<p>ตัวเลขแยกตามกลุ่มธุรกิจเป็นดังนี้</p>\n<ul>\n<li>กลุ่ม Infrastructure รายได้ 9,227 ล้านดอลลาร์ เพิ่มขึ้น 22% เฉพาะ เซิร์ฟเวอร์และอุปกรณ์เครือข่าย เพิ่มขึ้น 42% เป็น 5,466 ล้านดอลลาร์</li>\n<li>กลุ่ม Clients รายได้ 11,967 ล้านดอลลาร์ ใกล้เคียงกับปีก่อน โดยกลุ่มลูกค้าองค์กรเพิ่มขึ้น 3% กลุ่มลูกค้าทั่วไปลดลง 15%</li>\n</ul>\n<p>ที่มา: <a href=\"https://investors.delltechnologies.com/static-files/dc22bb7f-7eac-4ac1-92f4-40cb2d99cd43\">Dell Technologies</a> (pdf)</p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f23644a4468f296ade8fe2c0bc5b3c60.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc3cbf87af9db9ab512676dd91f22d925ec178dff54a7b2f17c72fa142359c29","category":"Thai"}