{"title":"รวมข้อมูลล่าสุด iPhone 13, Apple Watch Series 7, AirPods 3 และ MacBook Pro M1X","link":"https://www.blognone.com/node/124709","date":1631453837000,"content":"<div><div><div><p>Mark Gurman แห่ง Bloomberg รายงานข่าวลือสินค้าแอปเปิลในจดหมายข่าวประจำสัปดาห์ Power On โดยคราวนี้ว่าด้วยรายละเอียด ของสินค้าที่แอปเปิลจะเปิดตัวในงาน <a href=\"https://www.blognone.com/node/124625\">California Streaming</a> คืนวันอังคารนี้</p>\n<p>เริ่มที่ <strong>iPhone 13</strong> โดย Gurman บอกว่าจากข้อมูลที่มีตอนนี้ <a href=\"https://www.blognone.com/node/121458\">รอยบากด้านบนหน้าจอจะมีขนาดเล็กลง</a>, รุ่น Pro มีกล้อง 3 ตัว ส่วนรุ่นทั่วไปมี 2 ตัวเหมือนเดิม, กล้องมีโหมด Portrait ใหม่ที่ปรับภาพด้วย AI, <a href=\"https://www.blognone.com/node/124155\">วิดีโอแบบ ProRes</a>, ชิป A15, หน้าจอมีรีเฟรชเรตมากขึ้น และการ<a href=\"https://www.blognone.com/node/124488\">เชื่อมต่อดาวเทียม</a>กรณีฉุกเฉิน</p>\n<p>ส่วน <strong>Apple Watch Series 7</strong> เป็นตาม<a href=\"https://www.blognone.com/node/124487\">ข่าวก่อนหน้านี้</a> นั่นคือหน้าจอแบบใหม่เรียบเสมอกับขอบ มีสองขนาด 41 และ 45 มม. พร้อมสายข้อมือแบบใหม่ และหน้าปัดแบบใหม่ ซีพียู S7 ส่วนฟีเจอร์ด้านสุขภาพจะไม่มีการเปลี่ยนแปลงที่เด่นมากในรุ่นนี้</p>\n<p>Gurman ยังให้ข้อมูลของ <strong>MacBook Pro รุ่นใหม่</strong> ซีพียู M1X ว่ามีสองขนาดจอ 14 และ 16 นิ้ว, รองรับการชาร์จด้วย MagSafe, จอแบบ miniLED, ตัด Touch Bar ออก คาดว่าจะเปิดตัวและวางจำหน่ายในไม่กี่สัปดาห์ข้างหน้า แต่ไม่ใช่ในงานสัปดาห์นี้</p>\n<p>คาดว่า MacBook Pro รุ่นใหม่ จะเปิดตัวในอีกอีเวนต์ของแอปเปิลเดือนตุลาคม พร้อมกับ iPad และ AirPods รุ่นใหม่</p>\n<p><strong>เพิ่มเติม:</strong> Ming-Chi Kuo นักวิเคราะห์ขาประจำ ให้ข้อมูลตรงข้าม ระบุว่า <strong>AirPods รุ่นที่ 3</strong> จะเปิดตัวในงานสัปดาห์นี้ โดยเปลี่ยนมาใช้ดีไซน์เหมือนรุ่น Pro แต่ตัดการทำงานส่วนที่เป็น Pro ออกไป</p>\n<p>ส่วนข้อมูลเพิ่มเติม iPhone 13 นั้น Kuo บอกว่าจะมี 4 รุ่นย่อยเหมือนเดิม แต่ปรับความจุ โดยจะเริ่มต้นที่ 128GB และในรุ่น Pro จะมีความจุ 1TB สูงสุด</p>\n<p>ที่มา: 9to5Mac <a href=\"https://9to5mac.com/2021/09/12/iphone-13-apple-watch-series-7-roundup-bloomberg/\">[1]</a>, <a href=\"https://9to5mac.com/2021/09/12/report-m1x-macbook-pros-to-hit-shelves-in-the-next-several-weeks/\">[2]</a>, <a href=\"https://www.macrumors.com/2021/09/12/kuo-airpods-3-apple-event-tuesday/\">MacRumors</a>, <a href=\"https://appleinsider.com/articles/21/09/12/iphone-13-pro-will-get-1tb-option-new-airpods-3-will-not-replace-airpods\">Apple Insider</a></p>\n<p><img src=\"https://www.blognone.com/sites/default/files/externals/01944fa79826ebd597f4349e8efb288c.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/apple-watch\">Apple Watch</a></div><div><a href=\"/topics/macbook-pro\">MacBook Pro</a></div><div><a href=\"/topics/rumors\">Rumors</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a21d254c63dd51c350b2b4858a661dfacacf64808202fd817ffdf8c781650648","category":"Thai"}