{"title":"เฟซบุ๊กสาธิตผิวเทียม ReSkin วงจรรับรู้สัมผัสราคาถูกแบบโอเพนซอร์ส เปิดทางสร้างหุ่นยนต์ทำงานปราณีต","link":"https://www.blognone.com/node/125606","date":1635792154000,"content":"<div><div><div><p>Meta AI (หรือ Facebook AI เดิม) ร่วมมือกับมหาวิทยาลัย Carnegie Mellon สร้างเซ็นเซอร์รับสัมผัส (tacile sensor) ในชื่อ ReSkin ที่สามารถสร้างได้ง่าย ราคาถูก เปิดทางให้หุ่นยนต์ราคาถูกสามารถรับรู้แรงกดและทำงานปราณีต เช่นการจับวัตถุบอบบางได้</p>\n<p>ทีมวิจัยระบุว่า ReSkin นั้นสร้างได้ในราคาเพียง 200 บาทต่อชุดเมื่อผลิตทีละ 100 ชุด โครงสร้างของเซ็นเซอร์อาศัยแผ่น Elastomer ประกบอยู่กับเซ็นเซอร์ด้านล่าง โครงสร้างแบบนี้ทำให้ตัววงจรแยกออกจากตัว \"ผิว\" และการซ่อมบำรุงเมื่อผิวชำรุดก็เพียงลอกออกเท่านั้น ตัวเซ็นเซอร์มีความหนา 3 มิลลิเมตร สามารถอ่านค่าแรงกดได้ 400 ครั้งต่อวินาที ตัวผิวมีความทนทานประมาณ 50,000 ครั้ง</p>\n<p>แม้ว่าทีมงานจะระบุว่าเป็นโครงการโอเพนซอร์ส แต่ตอนนี้มีเฉพาะ<a href=\"https://github.com/raunaqbhirangi/reskin_sensor\">ไลบรารีไพธอน และ Arduino</a> แจกออกมาเท่านั้น ยังไม่แน่ชัดว่าจะเปิดพิมพ์เขียววงจรออกมาเมื่อใด</p>\n<p>ที่มา - <a href=\"https://ai.facebook.com/blog/reskin-a-versatile-replaceable-low-cost-skin-for-ai-research-on-tactile-perception\">Facebook AI Blog</a>, <a href=\"https://www.cs.cmu.edu/news/2021/reskin_sense_touch\">Carnegie Mellon</a></p>\n<p><img src=\"https://www.blognone.com/sites/default/files/externals/420a03a53b41566ac98aeca6c780251b.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec79cf92b03640b57914c3b0c547067dadc030aaa57af6758eb90ab3c139146c","category":"Thai"}