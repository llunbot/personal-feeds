{"title":"เหล่านักพัฒนาเริ่มกังวลเกี่ยวกับอนาคตของ Apple Arcade หลังมีข่าวลือเกมบางส่วนโดนยกเลิก","link":"https://www.blognone.com/node/138421","date":1709008058000,"content":"<div><div><div><p>ข้อมูลจาก Mobilegamer.biz เผยว่า เหล่านักพัฒนาเกมหลายรายเริ่มแสดงความกังวลเกี่ยวกับอนาคตของ Apple Arcade บริการเล่นเกมแบบสมาชิกรายเดือนบนแพลตฟอร์มของ Apple สาเหตุหลักมาจากมีข่าวลือว่า Apple ยกเลิกการสร้างเกมบางส่วน, ลดเงินค่าตอบแทนนักพัฒนา และหันหลังให้กับเกมประเภท Apple Original</p>\n<p>ช่วงแรกหลังจากเปิดตัว Apple Arcade ปี 2019 มีการเผยว่าเงินค่าตอบแทนล่วงหน้าสำหรับเกมบน Arcade นั้นสูงพอที่เกมส่วนใหญ่จะทำกำไรได้ตั้งแต่วันแรก แต่หลังจากนั้นจำนวนเงินก็ถูกปรับลดลงเรื่อยมา และมีการเปลี่ยนแปลงกลยุทธ์ที่ Apple แทบจะหยุดอนุมัติการสร้างเกม Apple Original แล้วหันมาให้ความสำคัญกับเกมสำหรับครอบครัวที่มาจาก IP ยอดนิยมที่มีอยู่แล้วในตลาดแทน</p>\n<p>นักพัฒนาเกมบางรายที่ได้เข้าพบ Apple เพื่อหารือเกี่ยวกับการนำเกมไปลงบน Arcade ต่างรู้สึกสับสนกับทิศทางของ Arcade หนึ่งในนั้นกล่าวว่า Apple Arcade เหมือนกำลังจะตาย และบางคนก็รู้สึกเหมือน Apple ไม่รู้ว่ากำลังจะทำอะไรกับบริการนี้ยังกับว่าทีมงานเองก็ยังไม่แน่ใจว่าตัวเองจะได้ทำงานนี้ต่อไหม</p>\n<p><img alt=\"No Description\" src=\"https://www.blognone.com/sites/default/files/externals/e89c8b4d23e18ef1ad341a0fe2d3935f.png\" /></p>\n<p>ที่มา - <a href=\"https://mobilegamer.biz/inside-apple-arcade-axed-games-declining-payouts-disillusioned-studios-and-an-uncertain-future/\">Mobilegamer</a> via <a href=\"https://www.videogameschronicle.com/news/developers-express-uncertainty-over-apple-arcades-future/\">VGC</a></p>\n</div></div></div><div><div>Topics: </div><div><div><a href=\"/topics/apple-arcade\">Apple Arcade</a></div><div><a href=\"/topics/apple\">Apple</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c55e7ea273bdecd5fc17dcdc4063be7c4377fa1cf5861d29b56d9f827541e20b","category":"Thai"}