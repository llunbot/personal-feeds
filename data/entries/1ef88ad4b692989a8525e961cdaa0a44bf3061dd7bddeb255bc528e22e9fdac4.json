{"title":"Apple เผยแพร่เอกสาร ระบุใช้ TPU ของ Google ในการเทรน Apple Intelligence","link":"https://www.blognone.com/node/141159","date":1722390141000,"content":"<div><div><div><p>แอปเปิล<a href=\"https://machinelearning.apple.com/papers/apple_intelligence_foundation_language_models.pdf\">เผยแพร่เอกสาร</a> รายละเอียดของโมเดลปัญญาประดิษฐ์ที่พัฒนาขึ้นซึ่งเรียกว่า Apple Intelligence Foundation Language Models (AFM) โดยมีประเด็นน่าสนใจคือเทคโนโลยีที่แอปเปิลเลือกใช้ในการเทรนโมเดล AI เพราะแอปเปิลไม่ได้ใช้จีพียูของ NVIDIA</p>\n<p>ในเอกสารระบุว่าแอปเปิลเลือกใช้ชิป TPU ซึ่งพัฒนาโดยกูเกิล สำหรับการเทรนโมเดล โดยมีสองโมเดลหลักคือ AFM แบบรันบนอุปกรณ์ (On-device) เทรนด้วยชิป <a href=\"https://www.blognone.com/node/137115\">TPUv5p</a> จำนวน 2,048 ตัว และ AFM รันบนเซิร์ฟเวอร์ ใช้ <a href=\"https://www.blognone.com/node/133357\">TPUv4</a> 8,192 ตัว ทั้งนี้แอปเปิลไม่ได้ระบุชื่อกูเกิล ตลอดจนวิธีการได้มาของชิป TPU นี้สำหรับรันโมเดล ซึ่งกูเกิลนั้นเปิดให้ใช้งานได้ผ่านการรันบนแพลตฟอร์มคลาวด์ของกูเกิลเท่านั้น</p>\n<p>แอปเปิลไม่ได้อธิบายสาเหตุที่เลือกใช้ TPU ในการเทรนโมเดลแทนที่เป็นจีพียู แต่บอกว่าการใช้ TPU นั้นมีระบบรองรับการเทรนโมเดลได้มีประสิทธิภาพและสเกลได้ดี โดยเฉพาะกับโมเดลที่มีขนาดใหญ่มากซึ่งแอปเปิลต้องการ</p>\n<p>ที่มา: <a href=\"https://www.cnbc.com/2024/07/29/apple-says-its-ai-models-were-trained-on-googles-custom-chips-.html\">CNBC</a></p>\n<p><img src=\"https://www.blognone.com/sites/default/files/externals/f0f62e3acb24a6d1127a148b744f2651.jpg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/apple\">Apple</a></div><div><a href=\"/topics/tpu\">TPU</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ef88ad4b692989a8525e961cdaa0a44bf3061dd7bddeb255bc528e22e9fdac4","category":"Thai"}