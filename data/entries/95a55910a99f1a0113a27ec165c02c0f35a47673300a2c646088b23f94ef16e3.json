{"title":"Twitter ไตรมาส 2/2021 รายได้โตถึง 74% จากรายได้โฆษณาที่เพิ่มขึ้น","link":"https://www.blognone.com/node/123854","date":1627003460000,"content":"<div><div><div><p>Twitter รายงานผลการดำเนินงานในไตรมาสที่ 2 ปี 2021 รายได้เพิ่มขึ้น 74% จากช่วงเดียวกันในปีก่อนเป็น 1,160 ล้านดอลลาร์ แบ่งเป็นรายได้จากโฆษณา 1,053 ล้านดอลลาร์ เพิ่มขึ้น 87% และรายได้จากการขายไลเซนส์ข้อมูล 137 ล้านดอลลาร์ เพิ่มขึ้น 13% โดยมีมีกำไรสุทธิ 65.6 ล้านดอลลาร์</p>\n<p>จำนวนผู้ใช้งานประจำทุกวันที่สร้างรายได้ หรือ mDAU (monetizable daily active users) เพิ่มขึ้น 7 ล้านบัญชีจาก<a href=\"https://www.blognone.com/node/122442\">ไตรมาส 1/2021</a> เป็น 206 ล้านบัญชี แบ่งเป็นผู้ใช้งานในอเมริกา 37 ล้านบัญชี ต่างประเทศ 169 ล้านบัญชี</p>\n<p>ในไตรมาสที่ผ่านมา Twitter ได้เพิ่มบริการใหม่หลายอย่าง เช่น บริการ subscription <a href=\"https://www.blognone.com/node/122997\">Twitter Blue</a>, ห้องคุยเสียง <a href=\"https://www.blognone.com/node/122489\">Spaces</a> และการจ่ายทิป <a href=\"https://www.blognone.com/node/122551\">Tip Jar</a></p>\n<p>ที่มา: <a href=\"https://s22.q4cdn.com/826641620/files/doc_financials/2021/q2/Q2'21-Earnings-Release.pdf\">Twitter</a> (pdf)</p>\n<p><img src=\"https://www.blognone.com/sites/default/files/externals/fd84a459dc58f27bf288577020a21b55.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95a55910a99f1a0113a27ec165c02c0f35a47673300a2c646088b23f94ef16e3","category":"Thai"}