{"title":"Grand Theft Auto: San Andreas กำลังจะมาในรูปแบบของเกม VR","link":"https://www.blognone.com/node/125557","date":1635489650000,"content":"<div><div><div><p><a href=\"https://www.blognone.com/node/125195\">นอกจากเกม Grand Theft Auto ทั้ง 3 ภาคเก่าที่กำลังจะออกใหม่เป็นรูปแบบ Remaster แล้วนั้น</a> ทาง Oculus ยังมีความร่วมมือกับ Rockstar Games ในการพัฒนาเกม Grand Theft Auto: San Andreas ในรูปแบบของ VR จากทาง Facebook อีกด้วย</p>\n<p>รายละเอียดมาจากการถ่ายทอดสดรายการ Facebook Connect ที่ Mark Zuckerberg ประกาศว่าเกมนี้จะถูกนำมาปรับปรุงใหม่อีกครั้งสำหรับการเล่นผ่าน VR โดยเฉพาะ ซึ่ง Mark Zuckerberg กล่าวไว้ในรายการว่า \"ผู้เล่นจะได้สัมผัสประสบการณ์รูปแบบใหม่กับโลกของเกม Open-world ที่ผมคิดว่าเป็นเกมที่ยอดเยียมที่สุดที่เคยสร้างมาเลย ผ่านรูปแบบของ Virtual Reality\"</p>\n<p>เกมนี้จะถูกพัฒนาให้ใช้งานร่วมกับอุปกรณ์ Oculus Quest 2 โดยเฉพาะ ซึ่งทาง <a href=\"https://www.oculus.com/blog/games-at-connect-2021/\">Oculus blog</a> ได้บอกไว้ว่าเป็นโครงการที่ทำมานานแล้วหลายปี แต่อย่างไรก็ตาม ทาง Oculus ก็ยังไม่มีการแสดงภาพหรือวีดีโอตัวอย่างของเกมใหม่นี้ออกมาแต่อย่างใด</p>\n<p>ที่มา - <a href=\"https://www.pcgamer.com/grand-theft-auto-san-andreas-is-coming-to-vr/\">PCGamer</a></p>\n<p>วิดีโอประกาศเปิดตัว Grand Theft Auto: San Andreas VR ในรายการ Facebook Connect จาก <a href=\"https://www.youtube.com/channel/UCuWcjpKbIDAbZfHoru1toFg\">GTA Series Videos</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/rockstar\">Rockstar</a></div></div></div>","author":"IDCET","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5a7c68a736f0790275dc64ce723d9ef5bcb4a147c1d9a949f6d9993c650ba03","category":"Thai"}