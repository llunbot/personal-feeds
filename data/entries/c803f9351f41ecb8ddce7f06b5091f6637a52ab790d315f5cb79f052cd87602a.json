{"title":"NotebookLM เพิ่มฟีเจอร์สร้าง Video Overview ออกมาเป็นพรีเซนเตชัน, ปรับความยาวไฟล์เสียงได้","link":"https://www.blognone.com/node/146524","date":1747790320000,"content":"<span>NotebookLM เพิ่มฟีเจอร์สร้าง Video Overview ออกมาเป็นพรีเซนเตชัน, ปรับความยาวไฟล์เสียงได้</span>\n\n  <div>\n    <div>Body</div>\n              <div><p>กูเกิลประกาศออกของใหม่เพิ่มเติมให้ NotebookLM หลังจากเพิ่งออก<a href=\"https://www.blognone.com/node/146493\">แอปบน Android และ iOS</a> ไป</p>\n<p>อย่างแรกคือการตั้งค่าความยาวของคลิปเสียง Audio Overviews ซึ่งค่าปัจจุบันอยู่ที่ประมาณ 10 นาทีบวกลบ ผู้ใช้งานจะสามารถเลือกได้ว่าต้องการให้คลิปเสียงสั้นลง (ประมาณ 5 นาที) หรือยาวมากขึ้น (ประมาณ 20 นาที) ฟีเจอร์นี้เริ่มใช้งานได้แล้วในภาษาอังกฤษ ส่วนภาษาอื่นจะเพิ่มเติมภายหลัง</p>\n<p>ความสามารถอีกอย่างใน NotebookLM คือการสร้าง Video Overviews ซึ่งยังไม่ได้ไปถึงขั้นสร้างใบหน้าบุคคลมาสนทนาพอดคาสต์ แต่เป็นวิดีโอพรีเซนเตชัน ประกอบเนื้อหาเสียง ในแต่ละช่วงของการพูดถึงเนื้อหาส่วนนั้น กูเกิลบอกว่าวิดีโอนำเสนอนี้สร้างได้เมื่อมีข้อมูลต้นฉบับเป็น PDF, รูปภาพ หรือข้อมูลอื่นที่สร้างขึ้นมาได้ ฟีเจอร์นี้จะออกมาเร็ว ๆ นี้ โดยเริ่มที่ภาษาอังกฤษก่อน</p>\n<p>ที่มา: กูเกิล <a href=\"https://x.com/NotebookLM/status/1924932327492248026\">[1]</a>, <a href=\"https://x.com/NotebookLM/status/1924887922194456686\">[2]</a></p>\n<blockquote><p>SURPRISE! Manifested through your shockingly accurate guesses (just kidding) ✨Video Overviews✨ are coming soon to <a href=\"https://twitter.com/NotebookLM?ref_src=twsrc%5Etfw\">@NotebookLM</a>! English only to start, you'll soon be able to create short video summaries from your sources including PDFs, photos, and more! <a href=\"https://t.co/hfOVw1xNZu\">pic.twitter.com/hfOVw1xNZu</a></p>\n<p>— NotebookLM (@NotebookLM) <a href=\"https://twitter.com/NotebookLM/status/1924887922194456686?ref_src=twsrc%5Etfw\">May 20, 2025</a></p></blockquote>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/21/2025 - 08:18</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c803f9351f41ecb8ddce7f06b5091f6637a52ab790d315f5cb79f052cd87602a","category":"Thai"}