{"title":"ซีอีโอ Netflix บอก AI ไม่ได้แค่ลดต้นทุนสร้างหนัง แต่ช่วยให้สร้างหนังได้ดีขึ้น 10% ด้วย","link":"https://www.blognone.com/node/145943","date":1745033109000,"content":"<div><div><div><p>Ted Sarandos ซีอีโอร่วมของ Netflix ตอบคำถามใน<a href=\"https://www.blognone.com/node/145916\">งานแถลงผลประกอบการไตรมาส 1/2025</a> ในประเด็นการนำ AI มาใช้กับการสร้างภาพยนตร์-ซีรีส์</p>\n<p>Sarandos อ้างอิง<a href=\"https://deadline.com/2025/04/james-cameron-use-ai-cut-cost-filmmaking-1236364940/\">บทสัมภาษณ์ของ James Cameron</a> ที่บอกว่า AI ช่วยลดต้นทุนการสร้างหนังลงได้ 50% ว่าในมุมมองของเขา มันไม่ใช่แค่การลดต้นทุนลง แต่ AI สามารถช่วยเปิดโอกาสให้เราสร้างหนังให้ดีขึ้นกว่าเดิม 10% ได้ด้วย ตอนนี้ทีมงาน Netflix นำ AI มาใช้ในกระบวนการต่างๆ เช่น การสร้างภาพอ้างอิงสำหรับฉากถ่ายทำ (set reference), การเตรียมลำดับของเอฟเฟคต์ ฯลฯ ช่วยให้กระบวนการถ่ายทำภาพยนตร์มีประสิทธิภาพมากขึ้น</p>\n<p>เขาบอกว่าเดิมทีมีแต่หนังทุนสร้างแพงๆ เท่านั้นที่เข้าถึงเอฟเฟคต์ระดับสูงอย่างการลดอายุนักแสดง (de-aging) แต่เมื่อเครื่องมือ AI พัฒนาขึ้น หนังทุนสร้างต่ำก็สามารถใช้เอฟเฟคต์เหล่านี้ได้เช่นกัน เขายกตัวอย่าง <a href=\"https://en.wikipedia.org/wiki/Rodrigo_Prieto\">Rodrigo Prieto</a> ผู้กำกับภาพของหนัง The Irishman (2019) ที่ใช้เทคนิค de-aging ราคาแพงเมื่อ 5 ปีก่อน ตอนนี้ Prieto มีผลงานเรื่องใหม่ชื่อ Pedro Páramo (2024) ใช้เทคนิค de-aging ที่ต้นทุนต่ำลงจากเดิมมากๆ ถือเป็นสิ่งที่น่าตื่นเต้นของวงการภาพยนตร์</p>\n<p>ที่มา - <a href=\"https://s22.q4cdn.com/959853165/files/doc_financials/2025/q1/Netflix-Inc-_Earnings-Call_2025-04-17_English-1.pdf\">Netflix (PDF)</a>, <a href=\"https://deadline.com/2025/04/ted-sarandos-netflix-james-cameron-ai-movies-better-cheaper-1236371326/\">Deadline</a></p>\n<p><img alt=\"No Description\" src=\"https://www.blognone.com/sites/default/files/externals/83272a2ed0050eb40c37f94405289ee3.jpg\" /></p>\n<p>Ted Sarandos ภาพจาก <a href=\"https://about.netflix.com/en/news/ted-sarandos-keynote-royal-television-society-london-convention-2024\">Netflix</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/movies\">Movies</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0259238621d48301b36c7769019537da660e8551e90cab903834cca97194a6d9","category":"Thai"}