{"title":"WhatsApp เพิ่มลูกเล่นใหม่ตั้งค่าธีมแชท กำหนดสีกล่องข้อความ และฉากหลังได้เอง","link":"https://www.blognone.com/node/144725","date":1739713147000,"content":"<div><div><div><p>WhatsApp เพิ่มฟีเจอร์ใหม่ให้ผู้ใช้กำหนดธีมแชทได้ตามต้องการ ทั้งสีพื้นหลังของกล่องข้อความ และฉากหลังวอลล์เปเปอร์ในห้องแชท</p>\n<p>โดยผู้ใช้งานสามารถเลือกสีพื้นหลังของกล่องข้อความ (bubble) ตามตัวเลือกที่ WhatsApp หรือจะเลือกพรีเซตที่จับคู่สีไว้ให้แล้วในแบบธีมต่าง ๆ</p>\n<p>นอกจากนี้ผู้ใช้งานยังสามารถกำหนดรูปพื้นหลังของห้องแชท ด้วยวอลล์เปเปอร์ใหม่ 30 ลาย หรือจะอัปโหลดรูปภาพเองก็ทำได้เช่นกัน ทั้งหมดสามารถแก้ไขได้โดยไปที่ Settings &gt; Chats &gt; Default chat theme โดย WhatsApp ทยอยอัปเดตฟีเจอร์นี้ให้ผู้ใช้ทั่วโลกทั้งหมดในไม่กี่สัปดาห์ข้างหน้า</p>\n<p>ที่มา: <a href=\"https://blog.whatsapp.com/chat-themes-to-reflect-your-style\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/6cda8b408bf943692e2af9c099ca1b49.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/chat\">Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b03aaae7f03c58e53f79d26b058d40ff69acabfcc113f477eea0e4c1d6f3ff0","category":"Thai"}