{"title":"ธนาคารออสเตรเลียเตรียมเปิดตัวบริการ Copilot เปิดให้ลูกค้าถามข้อมูลผ่านแชต","link":"https://www.blognone.com/node/136989","date":1701246199000,"content":"<div><div><div><p>Commonwealth Bank of Australia (CBA) ธนาคารรายใหญ่ในออสเตรเลียประกาศเตรียมเปิดตัวบริการแชตบอต CommBank Customer Copilot บริการผู้ช่วยผ่านแชตภายในปีหน้า โดยช่วงแรกยังไม่สามารถทำธุรกรรมใดๆ ได้ แต่เป็นการตอบคำถามทั่วไปเท่านั้น</p>\n<p>CBA วางแผนการปล่อย Copilot ไว้สามขั้น ขั้นแรกนั้นจะเป็นการตอบคำถามทั่วๆ ไปเท่านั้น เช่น อัตราดอกเบี้ยต่างๆ ขั้นที่สองจะเปิดให้ Copilot ทำความเข้าใจข้อมูลทางการเงินของลูกค้าโดยตรง ทำให้สามารถถามคำถามต่างๆ เช่น ยอดค่าใช้จ่ายในทริปเดินทางล่าสุด หรือให้คำนวณค่าใช้จ่ายที่ประหยัดลงหากหาแหล่งเงินกู้ใหม่ ส่วนแผนระยะยาวคือการสร้าง full co-banker pilot ผู้ช่วยเต็มตัวที่สามารถช่วยลูกค้าทำธุรกรรมได้ด้วยตัวเอง</p>\n<p>แผนการขั้นแรกนั้นก็ยังไม่กำหนดวันตายตัวนัก ทาง CBA ระบุว่าอาจจะเปิดบริการเบื้องต้นได้ภายในต้นปี หรือกลางปี 2024</p>\n<p>แนวทางการสร้างแชตบอตที่ใช้ generative AI มาถามตอบคำถามต่างๆ จากเอกสารที่กำหนดเป็นแนวทางการใช้งานกันเป็นวงกว้างโดยเฉพาะสายเทคโนโลยีที่โครงการต่างๆ เริ่มนำเทคโนโลยีนี้มาตอบคำถามจากเอกสารนักพัฒนา แต่ธุรกิจธนาคารนั้นเป็นธุรกิจที่ถูกกำกับอย่างเข้มงวด การทำเทคโนโลยีที่อาจจะให้ข้อมูลผิดพลาดได้มาตอบคำถามกับลูกค้าโดยตรงก็เป็นเรื่องที่มีความท้าทาย</p>\n<p>ที่มา - <a href=\"https://www.itnews.com.au/news/cba-to-launch-commbank-customer-copilot-602925\">IT News</a></p>\n<p><img alt=\"No Description\" src=\"https://www.blognone.com/sites/default/files/externals/a9305204719f121382b2e96ca7bb872a.jpg\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/banking\">Banking</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44dcb95237802105d969356b4ce12a4be67f17df1cece27ead3208989056c362","category":"Thai"}