{"title":"ServiceNow เปิดตัว CRM ท้าสู้ Salesforce อย่างเป็นทางการ","link":"https://www.blognone.com/node/146329","date":1746699367000,"content":"<div><div><div><p>ServiceNow บริษัทซอฟต์แวร์ด้าน IT workflow ประกาศขยายธุรกิจเข้ามายังตลาดซอฟต์แวร์ CRM อย่างเป็นทางการ ใช้ชื่อตรงไปตรงมาว่า <strong>ServiceNow CRM</strong></p>\n<p>คู่แข่งของ ServiceNow CRM ย่อมหนีไม่พ้นเจ้าตลาดอย่าง Salesforce โดย Bill McDermott ซีอีโอของ ServiceNow ก็พูดชัดเจนว่าลูกค้าของบริษัทไม่พอใจ \"เจ้าตลาด\" (ไม่ระบุชื่อชัด) ที่ขึ้นราคาค่าไลเซนส์ และเป็นเหตุให้เขาหันมาทำตลาด CRM เพื่อจับลูกค้ากลุ่มนี้</p>\n<p>แน่นอนว่าการเปิดตัว CRM ในปี 2025 ย่อมต้องมีฟีเจอร์ AI มาเกทับ โดยบอกว่ายุคสมัยของ Traditional CRM นั้นจบลงแล้ว ระบบ CRM ยุคใหม่ใช้ AI ช่วยจัดการทุกอย่างให้เสร็จสรรพ แถม<a href=\"https://www.blognone.com/node/145200\">บริษัทเพิ่งปิดดีลซื้อ Moveworks บริษัทด้าน AI Agent</a> ที่เชี่ยวชาญมาเสริมทัพด้วย</p>\n<p>ที่มา - <a href=\"https://www.servicenow.com/company/media/press-room/ai-powered-crm-platform.html\">ServiceNow</a>, <a href=\"https://siliconangle.com/2025/05/06/servicenow-debuts-customer-relationship-management-platform-new-ai-tools/\">Silicon Angle</a>, <a href=\"https://www.constellationr.com/blog-news/insights/servicenow-launches-servicenow-crm-aims-redefine-category-platform-ai-workflows\">Constellation</a></p>\n<p><img alt=\"No Description\" src=\"https://www.blognone.com/sites/default/files/externals/fe5e30c52c83ffc9dee7337d0647112f.jpg\" /></p>\n<blockquote><p>We’re reimagining CRM for the AI era to sell, fulfill, and service on one unified platform, providing exceptional end-to-end experiences across the entire customer lifecycle.Learn more about how we’re challenging the status quo with our AI-powered CRM and CRM AI Agents:… <a href=\"https://t.co/kwcYrIXnST\">pic.twitter.com/kwcYrIXnST</a></p>\n<p>— ServiceNow News (@ServiceNowNews) <a href=\"https://twitter.com/ServiceNowNews/status/1919804570081100254?ref_src=twsrc%5Etfw\">May 6, 2025</a></p></blockquote>\n</div></div></div><div><div>Topics: </div><div><div><a href=\"/topics/servicenow\">ServiceNow</a></div><div><a href=\"/topics/crm\">CRM</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7110e023691a06f222b4dc53bbab3457115f8ac06d9c3e8c67564c110335aeb","category":"Thai"}