{"title":"iOS 18 รองรับการโทรออกด้วยการสะกดคำแบบ T9 แล้ว","link":"https://www.blognone.com/node/142070","date":1726658498000,"content":"<div><div><div><p>มีฟีเจอร์ใหม่เล็ก ๆ ใน iOS 18 ระบบปฏิบัติการของ iPhone เวอร์ชันล่าสุดที่เพิ่งออกอัปเดตมา โดยสามารถโทรศัพท์ด้วยวิธี T9 ได้แล้ว</p>\n<p>สำหรับใครที่ลืมไปแล้วหรือไม่เคยพิมพ์โทรศัพท์แบบ T9 ต้องย้อนไปถึงยุคโทรศัพท์แบบปุ่ม 12 ปุ่ม ซึ่ง T9 ออกแบบมาให้สามารถพิมพ์ตามชื่อได้อย่างรวดเร็ว อาศัยชุดตัวอักษรที่ติดกับตัวเลขในแป้น 2-9 เช่น ถ้าจะพิมพ์ John ก็กด 5-6-4 ระบบจะค้นหาชื่อที่ตรงชุดตัวอักษรขึ้นมาให้ ซึ่ง T9 นี้รองรับในสมาร์ทโฟน Android หลายค่ายอยู่แล้ว</p>\n<p>ในการทำงานของ iPhone จะใช้วิธีค้นหาจากสมุดรายชื่อผู้ติดต่อและแสดงชื่อที่ใกล้เคียงที่สุดมาให้ จึงเพิ่มความสะดวกไม่ต้องพิมพ์ค้นหารายชื่อนั่นเอง</p>\n<p>ที่มา: <a href=\"https://www.cnet.com/tech/services-and-software/ios-18-call-your-friends-and-family-with-t9-dialing-on-your-iphone/\">CNET</a></p>\n<p><img alt=\"No Description\" src=\"https://www.blognone.com/sites/default/files/externals/8201dd98f99e38296156ff5d03ebb919.png\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/iphone\">iPhone</a></div><div><a href=\"/topics/t9\">T9</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25cd6eeeaf8b007d6683c4cfeceef3bac20899390aa6e6780d124447b617b78b","category":"Thai"}