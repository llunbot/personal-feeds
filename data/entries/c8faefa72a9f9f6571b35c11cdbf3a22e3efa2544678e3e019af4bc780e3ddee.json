{"title":"หุ้น Tencent และ NetEase ตก หลังสื่อของรัฐบาลจีนเปรียบเกมออนไลน์เหมือนฝิ่น","link":"https://www.blognone.com/node/124036","date":1627966850000,"content":"<div><div><div><p>หุ้น Tencent Holdings บริษัทยักษ์ใหญ่ในจีนที่มีบริษัทเกมในสังกัดมากมาย และ NetEase บริษัทเกมมือถือจีนและผู้ให้บริการเกม World of Warcraft, StarCraft 2 และ Overwatch ในประเทศจีน ตกลงราว 9% และ 13% ตามลำดับ หลังปิดตลาดช่วงเช้าวันอังคารนี้ หลัง Economic Information Daily สื่อของรัฐบาลจีนในสังกัด Xinhua news agency ตีพิมพ์บทความโจมตีการเล่นเกมออนไลน์</p>\n<p>Economic Information Daily ระบุว่ามีวัยรุ่นจำนวนมากที่เสพติดการเล่นเกมออนไลน์ จนส่งผลด้านลบถึงการเจริญเติบโตของวัยรุ่นเหล่านี้ โดยพูดถึงเกม Honor of Kings (RoV) ของ Tencent หลายครั้ง ว่าเป็นเกมที่วัยรุ่นหลายคนใช้เวลาเล่นต่อวันถึง 8 ชั่วโมง รวมถึงระบุว่าไม่ควรมีอุตสาหกรรมหรือกีฬาใด มาทำลายคนทั้งเจ็นเนอเรชั่น</p>\n<p>Tencent <a href=\"https://www.blognone.com/node/123602\">กำลังเตรียมใช้ระบบสแกนใบหน้า</a>เพื่อจำกัดเวลาเล่นเกมของเยาวชน ที่อาจทำเพื่อลดแรงกดดันจากรัฐบาลที่กำลัง<a href=\"https://www.blognone.com/node/123664\">เพ่งเล็งบริษัท</a>หลังเดินหน้าซื้อสตูดิโอเกมมากมาย</p>\n<p>ที่มา - <a href=\"https://www.reuters.com/technology/tencent-falls-after-china-media-calls-online-gaming-spiritual-opium-2021-08-03/\">Reuters</a></p>\n<p><img src=\"https://www.blognone.com/sites/default/files/externals/9b486ebfe4081d2fc69262cd4ec8b463.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/netease\">NetEase</a></div><div><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8faefa72a9f9f6571b35c11cdbf3a22e3efa2544678e3e019af4bc780e3ddee","category":"Thai"}