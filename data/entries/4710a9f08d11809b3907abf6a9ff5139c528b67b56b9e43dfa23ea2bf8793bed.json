{"title":"[Counterpoint] ตลาดพีซีไตรมาส 1/2024 เติบโต 3% - AI PC จะเป็นธีมหลักผลักดันยอดขายปีนี้","link":"https://www.blognone.com/node/139366","date":1713860414000,"content":"<div><div><div><p>บริษัทวิจัยตลาด Counterpoint Research รายงานภาพรวมตลาดพีซีของไตรมาสที่ 1 ปี 2024 จำนวนส่งมอบทั่วโลกเพิ่มขึ้น 3% เทียบกับไตรมาส 1 ปี 2023 กลับมาเติบโตเป็นครั้งแรก หลังจากตัวเลขลดลงติดต่อกัน 8 ไตรมาส และมีแนวโน้มเพิ่มสูงขึ้นจากนี้ ด้วยปัจจัยความต้องการ <a href=\"https://www.blognone.com/node/138922\">AI PC</a> และครบกำหนดรอบการอัปเกรดเครื่อง</p>\n<p>ส่วนแบ่งตลาดคล้ายกับ<a href=\"https://www.blognone.com/node/139129\">รายงานของ IDC ก่อนหน้านี้</a> โดย Lenovo ครองส่วนแบ่งมากที่สุด 24% ตามด้วย HP 21% และ Dell 16%</p>\n<p>William Li นักวิเคราะห์อาวุโสของ Counterpoint บอกว่าปี 2024 จะเป็นบทเริ่มต้นของยุค AI PC ดูได้จากโน้ตบุ๊คที่ส่งมอบในปีนี้ 45% เป็นรุ่นที่มีคุณสมบัติ AI PC แล้ว และอัตราส่วนนี้จะยิ่งมากขึ้นในปี 2025-2026 เพราะการใช้งาน Generative AI จะแพร่หลายมากขึ้น</p>\n<p>ที่มา: <a href=\"https://www.counterpointresearch.com/insights/pc-market-back-in-black-in-q1-2024-ai-pcs-to-drive-2024-growth/\">Counterpoint Research</a></p>\n<p><img alt=\"No Description\" src=\"https://www.blognone.com/sites/default/files/externals/9cd782478734b00094bf97685a5a7d1a.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-research\">Market Research</a></div><div><a href=\"/topics/pc\">PC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4710a9f08d11809b3907abf6a9ff5139c528b67b56b9e43dfa23ea2bf8793bed","category":"Thai"}