{"title":"Palo Alto Networks ซื้อกิจการ Protect AI สตาร์ทอัปพัฒนาเครื่องมือความปลอดภัย AI ในองค์กร","link":"https://www.blognone.com/node/146118","date":1745888803000,"content":"<div><div><div><p>Palo Alto Networks ประกาศแผนการซื้อกิจการทั้งหมดของ Protect AI สตาร์ทอัปด้านความปลอดภัย โดยดีลนี้ไม่มีการเปิดเผยมูลค่าอย่างเป็นทางการ แต่ GeekWire อ้างแหล่งข่าวบอกว่าอยู่ที่ 500 ล้านดอลลาร์ โดย Protect AI มีมูลค่ากิจการจากการเพิ่มทุนรอบล่าสุดปีที่แล้ว 400 ล้านดอลลาร์</p>\n<p>Protect AI ก่อตั้งโดยทีมวิศวกรจาก Amazon และ Oracle เป็นเครื่องมือตรวจจับความเสี่ยงภายในองค์กรที่มีการใช้งาน AI และ Machine Learning เนื่องจากการสร้างหรือพัฒนาโมเดล AI มีการเข้าถึงและนำเครื่องมือจากภายนอกเข้ามาใช้งานกันมากขึ้น เครื่องมือของ Protect AI จึงตรวจสอบและประเมินความเสี่ยงในแต่ละเลเยอร์ เพื่อปกป้องความเสี่ยงข้อมูลองค์กร</p>\n<p>Palo Alto Networks ยังเปิดตัวเครื่องมือสำหรับบริหารความปลอดภัยของ AI ในองค์กรเรียกชื่อว่า Prisma AIRS ซึ่งนำเทคโนโลยีและทีมงาน Protect AI มาพัฒนาเพื่อให้องค์กรใช้งานควบคู่ไปกับการดีพลอย AI ในส่วนต่าง ๆ</p>\n<p>ที่มา: <a href=\"https://www.geekwire.com/2025/palo-alto-networks-to-acquire-seattle-cybersecurity-startup-protect-ai/\">GeekWire</a></p>\n<p><img alt=\"No Description\" src=\"https://www.blognone.com/sites/default/files/externals/f4daaacf2822a429667b3e821c16b2da.png\" /></p>\n</div></div></div><div><div>Topics: </div><div><div><a href=\"/topics/palo-alto-networks\">Palo Alto Networks</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c84a227506ccba5d42bb62847c0e90df8e32d4167aee4d3c12220cd17833d52","category":"Thai"}