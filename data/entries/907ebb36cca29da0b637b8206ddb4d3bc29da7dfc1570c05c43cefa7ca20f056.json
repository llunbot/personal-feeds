{"title":"Forza Horizon 5 มีผู้เล่น 10 ล้านคนในเวลา 10 วัน ครองสถิติเกมเปิดตัวแรงที่สุดของไมโครซอฟท์","link":"https://www.blognone.com/node/125932","date":1637488150000,"content":"<div><div><div><p><a href=\"https://www.blognone.com/node/123175\">เกมแข่งรถ Forza Horizon 5 ในเครือไมโครซอฟท์</a> ประกาศมียอดผู้เล่นเกิน 10 ล้านคน หลังวางขายมา 10 วัน และถือเป็นเกมที่เปิดตัวด้วยสถิติแรงที่สุด ในบรรดาสตูดิโอเกมของไมโครซอฟท์ด้วย (ถ้าเทียบกับ Forza Horizon 4 ใช้เวลาประมาณ 5 เดือนถึงมีผู้เล่น 10 ล้านคน)</p>\n<p>เหตุผลที่ต้องวัดความนิยมเป็นจำนวนผู้เล่น แทนจำนวนยอดขาย เป็นเพราะแนวทางของไมโครซอฟท์ในช่วงหลังที่มี Xbox Game Pass ทำให้มีคนที่ได้เล่นเกม Forza Horizon 5 โดยไม่ต้องเสียเงินซื้อเกมเป็นจำนวนมากเช่นกัน (ไมโครซอฟท์ไม่ได้แยกย่อยให้ดูว่า 10 ล้านมีคนไหนซื้อ คนไหนเล่นแบบเหมาจ่าย)</p>\n<p>Forza Horizon 5 เป็นผลงานของสตูดิโอ Playground Games จากอังกฤษ เกมภาคนี้ได้คะแนนรีวิวออกมาดีเยี่ยม คะแนนเฉลี่ยบน Metacritic อยู่ที่ 92/100</p>\n<p><img src=\"https://www.blognone.com/sites/default/files/externals/cb76f66330283e7084be0b7375f165e2.jpg\" /></p>\n<blockquote><p>Thank you to the more than 10M <a href=\"https://twitter.com/hashtag/ForzaHorizon5?src=hash&amp;ref_src=twsrc%5Etfw\">#ForzaHorizon5</a> fans for the biggest first week in <a href=\"https://twitter.com/Xbox?ref_src=twsrc%5Etfw\">@Xbox</a> history and <a href=\"https://twitter.com/XboxGamePass?ref_src=twsrc%5Etfw\">@XboxGamePass</a> EVER. GG! <a href=\"https://t.co/WXZawEvBkO\">pic.twitter.com/WXZawEvBkO</a></p>\n<p>— Forza Horizon (@ForzaHorizon) <a href=\"https://twitter.com/ForzaHorizon/status/1461503003614142469?ref_src=twsrc%5Etfw\">November 19, 2021</a></p></blockquote>\n</div></div></div><div><div>Topics: </div><div><div><a href=\"/topics/forza\">Forza</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"907ebb36cca29da0b637b8206ddb4d3bc29da7dfc1570c05c43cefa7ca20f056","category":"Thai"}