{"title":"Apple ออกอัพเดตแก้ปัญหา macOS Monterey อัพเกรดแล้วเครื่องเปิดไม่ติด ระบุสาเหตุจากชิป T2","link":"https://www.blognone.com/node/125709","date":1636162092000,"content":"<div><div><div><p>จาก<a href=\"https://www.blognone.com/node/125608\">ปัญหา</a>ที่มีผู้ใช้งาน Mac จำนวนหนึ่ง ที่อัพเกรดเป็น macOS 12 Monterey แล้วพบว่าเครื่องใช้งานไม่ได้หรือ brick ไปเลยนั้น ล่าสุดมีคำชี้แจงจากแอปเปิลแล้ว</p>\n<p>Rene Ritchie บล็อกเกอร์ที่เน้นรายงานข่าวแอปเปิล ได้ทวีตบอกว่าเขาได้รับรายละเอียดคำชี้แจงจากแอปเปิล ว่าปัญหาดังกล่าวเกิดจากบั๊กในเฟิร์มแวร์ของชิปความปลอดภัย T2 ที่ทำให้เครื่องเปิดไม่ได้ โดยปัญหานี้กระทบกับผู้ใช้ Mac ที่อัพเกรด macOS จำนวนน้อยมาก (very small number) ซึ่งแอปเปิลได้เพิ่มการแก้ไขเฟิร์มแวร์ไปในอัพเดตของ macOS แล้ว ผู้ใช้งาน Mac ที่พบปัญหา สามารถติดต่อ Apple Support เพื่อขอรับการแก้ไขได้</p>\n<p>T2 เป็นชิปความปลอดภัยสำหรับงานเข้ารหัสในเครื่อง เช่น Touch ID ซึ่งไม่มีใช้แล้วใน Mac รุ่นซีพียู M1 ปัญหาจึงกระทบเฉพาะ Mac รุ่นเก่าช่วงปี 2017-2020 ที่มีชิป T2 ดังกล่าว</p>\n<p>ที่มา: <a href=\"https://www.theverge.com/2021/11/5/22765759/apple-macos-monterey-t2-security-brick-bug\">The Verge</a></p>\n<p><img src=\"https://www.blognone.com/sites/default/files/externals/0e716dbc40681cccd6e1eb18469c8011.jpg\" /></p>\n<blockquote><p>Statement from Apple on macOS issues. Full text in alt description: <a href=\"https://t.co/zmSIjoUT48\">pic.twitter.com/zmSIjoUT48</a></p>\n<p>— Rene Ritchie (@reneritchie) <a href=\"https://twitter.com/reneritchie/status/1456672355992866816?ref_src=twsrc%5Etfw\">November 5, 2021</a></p></blockquote>\n</div></div></div><div><div>Topics: </div><div><div><a href=\"/topics/monterey\">Monterey</a></div><div><a href=\"/topics/macos\">macOS</a></div><div><a href=\"/topics/bug\">Bug</a></div><div><a href=\"/topics/mac\">Mac</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9b6ff43fb0df3ddfb50b2348e3499e7ed2d413ada9a99a7d97c495600a140c8","category":"Thai"}