{"title":"[ลือ] ไมโครซอฟท์จะออก Xbox Series X รุ่นไม่มีช่องอ่านแผ่น ซื้อเกมผ่านดาวน์โหลดเท่านั้น","link":"https://www.blognone.com/node/135162","date":1691415018000,"content":"<div><div><div><p>ช่อง XboxEra ให้ข่าวลือว่าไมโครซอฟท์เตรียมออกคอนโซล Xbox Series X เวอร์ชันไม่มีช่องอ่านแผ่น ซึ่งอาจทำให้เครื่องเล็กลงและราคาถูกลงเล็กน้อย</p>\n<p>คอนโซลรุ่นเล็กของไมโครซอฟท์คือ Xbox Series S นั้นไม่มีช่องอ่านแผ่นอยู่แล้ว หากข่าวลือนี้เป็นจริง เท่ากับว่าไมโครซอฟท์จะมีคอนโซลที่ไม่มีช่องอ่านแผ่นทั้งสองรุ่น ซึ่งไปในทิศทางเดียวกับ<a href=\"https://www.blognone.com/node/134961\">ข่าวลือของ PS5 ที่จะออกรุ่นถอดเครื่องอ่านแผ่นได้</a> ตามสภาพตลาดที่เกมเมอร์หันมาซื้อเกมผ่านการดาวน์โหลดมากขึ้นเรื่อยๆ และอาจเป็นไปได้ว่า คอนโซลเจนถัดไปจะไม่มีช่องอ่านแผ่นอีกแล้ว</p>\n<p>Phil Spencer หัวหน้าทีม Xbox เคยให้สัมภาษณ์ไว้ว่าไมโครซอฟท์จะไม่ออกคอนโซลรุ่น \"อัพเกรดกลางเจน\" (mid-gen refresh) อีกแล้ว โดยเขามองว่า Xbox Series X คือรุ่นอัพเกรดสเปกที่วางขายตั้งแต่ต้น ไม่ต้องรอผ่านไปหลายปีแล้วค่อยอัพเกรด</p>\n<p><img src=\"https://www.blognone.com/sites/default/files/externals/41785ab28dd2c9e43c6d0c97a2c1161f.jpg\" alt /></p>\n<p>ที่มา - <a href=\"https://insider-gaming.com/digital-only-xbox-series-x/\">InsiderGaming</a></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/xbox\">Xbox</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4822134dcaf04e11099bb51af03dd49cad453341d444593fd54c919a9401c254","category":"Thai"}