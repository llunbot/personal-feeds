{"title":"องค์กรขนาดใหญ่ยังคงถูกแฮกจากช่องโหว่ MOVEit รวมเกิน 200 องค์กร กระทบข้อมูลกว่า 17 ล้านคน","link":"https://www.blognone.com/node/134746","date":1688891877000,"content":"<div><div><div><p>หลังจากมีรายงานถึงการโจมตีช่องโหว่ซอฟต์แวร์จัดการไฟล์ระดับองค์กรที่ชื่อว่า MOVEit จนมีองค์กรขนาดใหญ่ที่ใช้งานซอฟต์แวร์ตัวนี้ถูกโจมตีเป็นวงกว้าง และตอนนี้จำนวนองค์กรที่ถูกโจมตีก็ยังเพิ่มขึ้นเรื่อยๆ  Brett Callow นักวิจัยจาก Emsisoft รายงานว่าตอนนี้มีองค์กรถูกโจมตีรวม 213 องค์กร ผู้ได้รับผลกระทบจากข้อมูลรั่วไหลรวมกว่า 17.5 ล้านราย จากการเปิดเผยข้อมูล 36 ครั้ง</p>\n<p>บริษัทขนาดใหญ่ที่ออกมารายงว่าถูกโจมตีเร็วๆ นี้ เช่น <a href=\"https://www.shell.com/energy-and-innovation/digitalisation/important-information-about-moveit-transfer-cyber-security-incident.html\">Shell ระบุว่าถูกโจมตีและมีข้อมูลของพนักงานและลูกค้าบางส่วนหลุดออกไป</a></p>\n<p>ทางด้าน Progress ผู้พัฒนา MOVEit ประกาศว่าจะเปลี่ยนแนวทางการออกแพตช์ให้ออกเป็นรอบที่คาดเดาได้ <a href=\"https://community.progress.com/s/article/MOVEit-Transfer-2020-1-Service-Pack-July-2023\">รอบล่าสุดออกเมื่อวันที่ 6 ที่ผ่านมา</a>ก็แก้ไขช่องโหว่ SQL Injection อีกเช่นกัน</p>\n<p>ที่มา - <a href=\"https://www.axios.com/2023/07/07/moveit-hack-200-target-millions-victims\">Axios</a></p>\n<p><img src=\"https://www.blognone.com/sites/default/files/externals/a9b1af7b6256c99b9802c004a95ff423.jpg\" alt /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ce28b6814fcb85bf5e2c0ea8184a1a58409d5672ccebd5bd5c3572ef147d1bd","category":"Thai"}