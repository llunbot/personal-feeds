{"title":"Waymo เริ่มทดสอบให้รถแท็กซี่ไร้คนขับใช้ถนน Freeway ที่ทำความเร็วได้มากขึ้น ในเมือง LA","link":"https://www.blognone.com/node/144410","date":1738210049000,"content":"<div><div><div><p>Waymo ประกาศเริ่มทดสอบนำรถเคลื่อนที่อัตโนมัติวิ่งบนถนน Freeway ซึ่งเป็นถนนที่สามารถขับรถได้เร็วขึ้นมากกว่าถนนชุมชนในเมืองลอสแองเจลิส คาดว่าจะช่วยลดระยะเวลาเดินทางให้กับผู้โดยสารได้มากถึงครึ่งหนึ่งในบางเส้นทาง โดยในช่วงทดสอบนี้จะเปิดให้เฉพาะพนักงานของ Waymo เท่านั้น ที่สามารถเรียกรถแบบเดินทางผ่านถนน Freeway ซึ่งรถจะเดินทางแบบไม่มีคนขับเหมือนกับ Waymo ที่ให้บริการปกติ</p>\n<p>การนำรถแท็กซี่ไร้คนขับ Waymo วิ่งถนน Freeway ถือเป็นความท้าทายสำคัญเพราะถนนประเภทนี้รถส่วนใหญ่ขับกันเร็ว (จำกัดที่ 65mph หรือ 105  กิโลเมตรต่อชั่วโมง) แต่เป็นโอกาสของ Waymo เช่นกัน เพราะในเส้นทางระยะไกลนั้นเดิม Waymo จะวิ่งเฉพาะถนนโลคอลที่จำกัดความเร็วมาก ทำให้ผู้โดยสารหลายคนเลือกใช้บริการรถแท็กซี่ที่มีคนขับ ซึ่งสามารถขับบน Freeway ได้และถึงที่หมายเร็วกว่านั่นเอง</p>\n<p>ก่อนหน้านี้ Waymo เริ่มทดสอบนำรถวิ่งบน Freeway ที่เมืองฟินิกซ์มาแล้ว</p>\n<p>ที่มา: <a href=\"https://techcrunch.com/2025/01/28/waymo-begins-testing-robotaxis-on-la-freeways/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/fbecf03f32477515a939c50d373874d1.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/la\">LA</a></div><div><a href=\"/topics/driverless-car\">Driverless Car</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"186965c8d3661c2a4e5a3545fc98afd6a6ec759e114609c687355240fd571f10","category":"Thai"}