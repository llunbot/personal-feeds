{"title":"TikTok Shop แซงหน้า Shein และ Sephora ในกลุ่มนักช้อปออนไลน์สหรัฐฯ ยอดใช้จ่ายโต 156%","link":"https://www.blognone.com/node/143723","date":1734508354000,"content":"<div><div><div><p>รายงานจาก Coefficient Capital ร่วมกับ The New Consumer เผยว่า ล่าสุด ยอดใช้จ่ายรายเดือนบน TikTok Shop เติบโตแซงหน้า Shein และ Sephora แล้วในสหรัฐอเมริกา โดยโตมากถึง 156% จากปีก่อนหน้า</p>\n<p>ตั้งแต่เปิดตัวในเดือนกันยายน ปี 2023 TikTok Shop ได้รับความนิยมอย่างรวดเร็ว สะท้อนจากรายงานที่พบว่า 80% ของชาวอเมริกันใช้ TikTok Shop อย่างน้อยเดือนละครั้ง</p>\n<p>สินค้าที่ได้รับความนิยมบน TikTok Shop มากที่สุดคือ สินค้าแฟชั่น เสื้อผ้า และเครื่องประดับ (45%) ตามมาด้วยสินค้าความงามและการผลิตภัณฑ์ส่วนบุคคล (44%)</p>\n<p>แม้ยังไม่มีข้อมูลชัด ๆ ว่า TikTok Shop ทำรายได้ไปมากแค่ไหนนับตั้งแต่เปิดตัว แต่บริษัทระบุว่าในปี 2024 ว่าทำรายได้ไปแล้ว 1.5 หมื่นล้านดอลลาร์ในสหรัฐฯ</p>\n<p>ในขณะที่ Sephora และ Shein ได้รับความนิยมในสหรัฐอเมริกาเช่นกัน โดยเฉพาะในกลุ่ม Gen Alpha โดย Sephora ช่วยให้บริษัท LVMH ทำลายสถิติยอดขายในปี 2023 ด้วยรายได้ 1 หมื่นล้านดอลลาร์ทั่วอเมริกาเหนือ ส่วน Shein ทำกำไรไป 2 พันล้านดอลลาร์ในปีเดียวกัน</p>\n<p>อย่างไรก็ตาม ถึงแม้ TikTok Shop จะประสบความสําเร็จ แต่ <a href=\"https://www.blognone.com/node/143690\">TikTok ต้องเผชิญกับการแบนของรัฐบาลกลางในสหรัฐอเมริกา</a> เนื่องจากความกังวลเกี่ยวกับความเป็นส่วนตัวของข้อมูลและความมั่นคงของชาติ</p>\n<p>ที่มา: <a href=\"https://www.businessinsider.com/tiktok-shop-shein-sephora-online-shopping-trends-2024-12\">Business Insider</a>, <a href=\"https://www.coefficientcap.com/consumer-trends/consumer-trends-2025/\">Coefficient Capital</a></p>\n<p><img alt=\"alt=&quot;TikTok Shop&quot;\" src=\"https://www.blognone.com/sites/default/files/externals/4b020f325fc9069cac8084a0e071f48d.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/shein\">Shein</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4df5374cc45edcba548fce0ea0a6767cc591efb1fadb91d92edbf35e39dcc651","category":"Thai"}