{"title":"Atos ยกเลิกข้อเสนอแผนปรับโครงสร้างจาก Onepoint, อาจรับข้อเสนอจากมหาเศรษฐีเช็ก และเจรจากับเจ้าหนี้ใหม่","link":"https://www.blognone.com/node/140624","date":1719487035000,"content":"<div><div><div><p>Atos บริษัทเทคโนโลยีของฝรั่งเศส ซึ่งอยู่ในช่วงการเจรจากับเจ้าหนี้เพื่อปรับโครงสร้างบริษัท ประกาศว่าตามที่บริษัทรับข้อเสนอปรับแผนโครงสร้างจากกลุ่มนักลงทุนนำโดย Onepoint <a href=\"https://www.blognone.com/node/140311\">เมื่อสองสัปดาห์ที่แล้ว</a> ล่าสุดบริษัทได้ยุติการเจรจาแล้ว เมื่อวันที่ 25 มิถุนายน ที่ผ่านมา</p>\n<p>Atos บอกว่าบริษัทได้กลับมาพิจารณาข้อเสนอจากมหาเศรษฐีของสาธารณรัฐเช็ก Daniel Křetínský ซึ่งได้ยื่นข้อเสนอแข่งกับ Onepoint ก่อนหน้านี้ อีกครั้ง ขณะเดียวกันก็มีทางเลือกในการเจรจากับเจ้าหนี้เพื่อขอแปลงสภาพหนี้มาเป็นหุ้นของ Atos</p>\n<p>Onepoint ชี้แจงเหตุผลที่ยุติการยื่นข้อเสนอกับ Atos ว่าหลังจากตรวจสอบเงื่อนไขต่าง ๆ แล้ว พบว่าไม่สามารถเจรจาหาข้อสรุปได้</p>\n<p>Atos ยังแจ้งว่าบอร์ดบริษัทได้บรรลุข้อตกลงเพื่อขายส่วนธุรกิจ Big Data และ Security ให้กับรัฐบาลฝรั่งเศส ด้วยมูลค่า 700 ล้านยูโร</p>\n<p>ที่มา: <a href=\"https://www.theregister.com/2024/06/26/atos_restructure_deal_fails/\">The Register</a></p>\n<p><img src=\"https://www.blognone.com/sites/default/files/externals/919cc547d18af17fe8240b1122980802.jpg\" /></p>\n</div></div></div><div><div>Topics: </div><div><div><a href=\"/topics/atos\">Atos</a></div><div><a href=\"/topics/france\">France</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33bb8e379c41c79e2a600117b4ab7ffea600a2c1776dd639c01ad2a098e98158","category":"Thai"}