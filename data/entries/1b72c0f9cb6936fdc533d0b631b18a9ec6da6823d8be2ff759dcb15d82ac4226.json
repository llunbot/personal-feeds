{"title":"Pixelfed โซเชียลกระจายศูนย์โพสต์รูปแนว Instagram ออกแอป iOS, Android แล้ว","link":"https://www.blognone.com/node/144124","date":1737039783000,"content":"<div><div><div><p>Pixelfed โซเชียลมีเดียแบบกระจายศูนย์บนเครือข่าย ActivityPub ออกแอปสำหรับใช้งานผ่าน <a href=\"https://apps.apple.com/th/app/pixelfed/id1632519816\">iOS</a> และ <a href=\"https://play.google.com/store/apps/details?id=com.pixelfed\">Android</a> แล้ว หลังจากแพลตฟอร์มเปิดตัวมาตั้งแต่ปี 2018 แต่มีเฉพาะการใช้งานผ่านเว็บหรือแอป 3rd Party เท่านั้น</p>\n<p>ประเด็นนี้อาจเป็นกระแสจากฝั่งผู้ใช้งานสหรัฐ หลังจาก Meta <a href=\"https://www.blognone.com/node/143972\">ประกาศปรับแนวทางดูแลเนื้อหา</a>โดยเฉพาะคอนเทนต์การเมือง ซึ่งมีผลกับ Instagram ด้วย ทำให้เกิดกระแสมองหาทางเลือกอื่นทดแทน Pixelfed ซึ่งเป็นแอปรูปภาพ 9 ช่อง แนว Instagram จึงถูกชูขึ้นมาเป็นทางเลือก ซึ่งแอปมือถือก็เพิ่งออกมาเมื่อต้นปีนี้เอง</p>\n<p>Daniel Supernault ผู้สร้าง Pixelfed <a href=\"https://mastodon.social/@dansup/113824962164289391\">บอกว่า</a>การตอบรับหลังออกแอป iOS, Android เป็นไปอย่างดี มีคนสมัครใช้งานมากกว่า 11,000 บัญชี และมีโพสต์บนเครือข่ายเกือบแสนรูปแล้ว</p>\n<p>Pixelfed ระบุว่าเป็นแพลตฟอร์มโพสต์รูปภาพที่ให้ความสำคัญกับความเป็นส่วนตัวผู้ใช้งาน ไม่มีโฆษณา รองรับการโพสต์รูปภาพทั้งแบบโพสต์ปกติ, สตอรี และแบบคอลเลกชัน</p>\n<p>ที่มา: <a href=\"https://www.engadget.com/social-media/pixelfed-instagrams-decentralized-competitor-is-now-on-ios-and-android-205059236.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/c7ddd30f72749678f875b6a8fe3467b6.png\" /></p>\n</div></div></div><div><div>Topics: </div><div><div><a href=\"/topics/pixelfed\">Pixelfed</a></div><div><a href=\"/topics/social-media\">Social Media</a></div><div><a href=\"/topics/fediverse\">Fediverse</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b72c0f9cb6936fdc533d0b631b18a9ec6da6823d8be2ff759dcb15d82ac4226","category":"Thai"}