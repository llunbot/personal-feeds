{"title":"อินเทลไม่หวั่น Snapdragon X บอกซีพียู Lunar Lake เอาชนะได้ รอเปิดตัวสัปดาห์หน้า","link":"https://www.blognone.com/node/139916","date":1716437279000,"content":"<div><div><div><p>สัปดาห์นี้<a href=\"https://www.blognone.com/node/139853\">ไมโครซอฟท์เปิดตัว Copilot+ PC ที่ใช้ชิป Snapdragon X</a> ชูจุดเด่นหลายด้านทั้งเรื่องประสิทธิภาพ การประหยัดพลังงาน และการมี NPU ช่วยประมวลผล AI ภายในเครื่อง จนหลายคนเกิดคำถามว่าฝั่งบ้านใหญ่ x86 จะไปอย่างไรต่อในสมรภูมินี้</p>\n<p>บ้านใหญ่อินเทล ออกมาตอบโต้แล้ว โดยแสดงความมั่นใจว่าชิป Core Ultra รุ่นที่สองโค้ดเนม Lunar Lake ที่จะเปิดตัวในงาน Computex สัปดาห์หน้า สามารถเอาชนะ Snapdragon X Elite ได้สบาย</p>\n<p>ข้อมูลที่เราทราบของ Lunar Lake มีดังนี้</p>\n<ul>\n<li>แกนซีพียูตัวใหม่ ทั้ง P-Core (Lion Cove) และ E-Core (Skymont)</li>\n<li>จีพียูตัวใหม่ Xe2 โค้ดเนม Battlemage ซึ่งเป็นแกนตัวเดียวกับ Arc รุ่นที่สอง สมรรถนะเพิ่ม 1.5 เท่า</li>\n<li>NPU ตัวใหม่ รองรับชุดคำสั่ง Xe Matrix Extensions (XMX) สำหรับงาน AI มีสมรรถนะ 45 TOPS เพิ่มขึ้น 3 เท่า และขึ้นมาเท่ากับ Snapdragon X Elite แล้ว</li>\n<li>รวมสมรรถนะด้าน AI ของชิปทั้งตัว 100 TOPS (ของจีพียูประมาณ 60 TOPS)</li>\n<li>เป็นชิปตัวแรกที่ใช้กระบวนการผลิต 18A ช่วยประหยัดพลังงานมากขึ้น</li>\n</ul>\n<p>ตัวเลขของอินเทลเปรียบเทียบการรัน Stable Diffusion ว่า Lunar Lake ได้ผลออกมาดีกว่า Snapdragon X Elite ถึง 1.4 เท่า ต้องรอดูกันว่าผลงานจริงๆ จะออกมาเป็นอย่างไร</p>\n<p>ปีนี้ อินเทลมีกำหนดออกซีพียู 2 ตัวคือ Lunar Lake ฝั่งโน้ตบุ๊กในไตรมาส 3 และ Arrow Lake ฝั่งเดสก์ท็อปในไตรมาส 4</p>\n<p>ที่มา - <a href=\"https://www.pcworld.com/article/2337701/intel-claims-lunar-lake-will-outperform-qualcomms-new-x-elite.html\">PC World</a></p>\n<p><img alt=\"No Description\" src=\"https://www.blognone.com/sites/default/files/externals/d726d7134822d688f1b2aab45418c3ab.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/core-ultra\">Core Ultra</a></div><div><a href=\"/topics/cpu\">CPU</a></div><div><a href=\"/topics/lunar-lake\">Lunar Lake</a></div><div><a href=\"/topics/npu\">NPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"524d77e9defae13dd68ffc19a9430f0e4324e17a3e6845675f27f6040dc23761","category":"Thai"}