{"title":"Google Cloud เพิ่มหน้าจอแจ้งเตือนโปรเจคโดนทิ้งร้าง","link":"https://www.blognone.com/node/124135","date":1628504993000,"content":"<div><div><div><p>Google Cloud เพิ่มฟีเจอร์ Unattended project recommender แจ้งเตือนให้ผู้ดูแลคลาวด์สามารถจัดการโครงการที่ถูกทิ้งร้าง จนอาจจะสร้างค่าใช้จ่ายโดยไม่จำเป็น หรือกระทั่งเปิดช่องโหว่ให้กับระบบ</p>\n<p>บริการนี้วิเคราะห์การใช้งานในโครงการต่างๆ ย้อนหลัง 30 วัน โดยแยกประเภทการแจ้งเตือนสองประเภท คือประเภทที่มีการใช้งานต่ำต่อเนื่อง จะแนะนำให้รีวิวโปรโจคใหม่หรืออาจจะลบโปรเจคทิ้งไป อีกประเภทคือโปรเจคที่มีการใช้งานสูง แต่กลับไม่มีผู้ดูแลโครงการ ระบบจะแนะนำให้ตั้งผู้ดูแลโครงการเสียใหม่</p>\n<p>การจัดการค่าใช้จ่ายบนคลาวด์กลายเป็นฟีเจอร์ที่ผู้ผลิตซอฟต์แวร์จำนวนมากพยายามนำเสนอในช่วงหลัง เนื่องจากเกิดเหตุใช้ทรัพยากรบนคลาวด์โดยไม่มีการใช้งานจริง หรือใช้งานไม่คุ้มค่ากันบ่อยครั้ง ไม่ว่าจะเป็นการวางไฟล์ที่ไม่ได้ใช้งานแล้วบนคลาวด์สตอเรจ หรือเปิดเซิร์ฟเวอร์ทดสอบไว้แล้วไม่ปิด</p>\n<p>ผู้ใช้ฟีเจอร์นี้ต้องเปิด Recommender API มาใช้งานด้วย และตอนนี้ฟีเจอร์นี้ยังไม่เข้าสถานะ GA ทำให้การซัพพอร์ตยังจำกัดอยู่</p>\n<p>ที่มา - <a href=\"https://cloud.google.com/blog/products/identity-security/google-cloud-launches-unattended-project-recommender\">Google Cloud</a></p>\n<p><img src=\"https://www.blognone.com/sites/default/files/externals/3688da6c6cf8a6d0a7c1d7f0559201bd.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"039f8efd14bb53e8406294f6e760163a486bb91c448fdc9b0b32e71cb3300a43","category":"Thai"}