{"title":"ผลโพลสำรวจความเห็นชาวอเมริกัน 50% เห็นด้วยกับการแบน TikTok, 32% ไม่เห็นด้วย","link":"https://www.blognone.com/node/139548","date":1714659452000,"content":"<div><div><div><p>Reuters ร่วมกับบริษัทวิจัยผู้บริโภค Ipsos สอบถามชาวอเมริกัน 1,022 คน ว่าคิดอย่างไรกับกรณีการแบน TikTok ของรัฐบาล</p>\n<ul>\n<li>58% เห็นด้วยว่า รัฐบาลจีนใช้ TikTok มาสร้างอิทธิพลต่อชาวอเมริกัน โดยกลุ่มตัวอย่างไม่เห็นด้วยกับข้อความนี้ 13%</li>\n<li>50% เห็นด้วยกับการแบน TikTok, 32% ไม่เห็นด้วย และที่เหลือ 18% ตอบว่าไม่แน่ใจ</li>\n<li>46% เห็นด้วยว่า รัฐบาลจีนใช้ TikTok สอดแนมชีวิตของคนอเมริกันทั่วไป</li>\n<li>60% เห็นด้วยว่า การที่นักการเมืองอเมริกันใช้ TikTok ชักจูงคนไปเลือกตั้งเป็นสิ่งที่ไม่เหมาะสม</li>\n</ul>\n<p>Reuters ออกตัวว่าโพลนี้สอบถามเฉพาะวัยผู้ใหญ่ที่อายุเกิน 18 ปีขึ้นไปเท่านั้น ซึ่งอาจไม่สะท้อนมุมมองของวัยรุ่นต่ำกว่า 18 ที่เป็นกลุ่มเป้าหมายหลักของ TikTok</p>\n<p>ปัจจุบัน TikTok มีผู้ใช้งานในสหรัฐอเมริการาว 170 ล้านคน บริษัทมีเวลา 270 วันในการหาผู้ซื้อรายใหม่ ซึ่ง<a href=\"https://www.blognone.com/node/139399\">บริษัทระบุว่าจะต่อสู้กับกฎหมายนี้ในชั้นศาล</a></p>\n<p>ที่มา - <a href=\"https://www.reuters.com/world/us/most-americans-see-tiktok-chinese-influence-tool-reutersipsos-poll-finds-2024-05-01/\">Reuters</a>, <a href=\"https://www.inc.com/reuters/most-americans-view-tiktok-as-a-chinese-influence-tool-poll-shows.html\">Inc</a></p>\n<p>แคมเปญรณรงค์ของ TikTok เชิญชวนให้ผู้ใช้ช่วยกันปกป้อง TikTok ในอเมริกา - <a href=\"https://www.instagram.com/p/C5kAeOspV4W/\">Instagram @TikTok</a></p>\n<p><img alt=\"No Description\" src=\"https://www.blognone.com/sites/default/files/externals/eec3a8dd82117673e9f6fd4b58f840f9.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/reuters\">Reuters</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"231113d16e7dc0d32a3b275d9d0802e69c7818c410ac2f46c1ee7dd53fed4900","category":"Thai"}