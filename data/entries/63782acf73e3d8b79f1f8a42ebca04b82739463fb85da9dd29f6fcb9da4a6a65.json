{"title":"LINE อัปเดตแอปบน Android - แท็บเล็ตสามารถล็อกอินพร้อมมือถือได้แล้ว","link":"https://www.blognone.com/node/145313","date":1742256309000,"content":"<div><div><div><p>LINE บน Android ออกอัปเดต โดยมีของใหม่ที่สำคัญคือ สามารถตั้งค่าอุปกรณ์ Android เป็นอุปกรณ์เสริมได้แล้ว จากก่อนหน้านี้ต้องเป็นอุปกรณ์หลักเท่านั้น</p>\n<p>LINE ใช้ระบบกำหนดอุปกรณ์หลักซึ่งมักเป็นสมาร์ทโฟน ส่วนการล็อกอินผ่านอุปกรณ์ประเภทอื่น เช่น คอมพิวเตอร์ หรือ <a href=\"https://www.blognone.com/node/61613\">iPad</a> จะถูกกำหนดเป็นอุปกรณ์เสริม เพื่อทำให้สามารถใช้งานได้พร้อมกัน อย่างไรก็ตามเงื่อนไขนี้ถูกจำกัดที่ Android แม้เป็นแท็บเล็ต ซึ่งที่ผ่านมาต้องระบุเป็นอุปกรณ์หลักเท่านั้น ในอัปเดตนี้จึงทำให้คนที่ใช้แท็บเล็ต Android สามารถเลือกกำหนดเป็นอุปกรณ์เสริมได้ตอนล็อกอิน จึงใช้งานร่วมกับสมาร์ทโฟนและคอมพิวเตอร์ได้แล้วนั่นเอง</p>\n<p>การตั้งค่าอุปกรณ์เสริมบน Android สามารถใช้งานพร้อมกันได้ไม่เกิน 1 เครื่อง และรองรับ LINE เวอร์ชัน 15.3.0 ขึ้นไป</p>\n<p>ในอัปเดตนี้ LINE ยังระบุว่าสิ้นสุดการทำงานบน Android 9 ด้วย</p>\n<p>ที่มา: <a href=\"https://guide.line.me/ja/signup-and-migration/android-secondary.html\">LINE</a></p>\n<p><img alt=\"No Description\" src=\"https://www.blognone.com/sites/default/files/externals/ee33d4a9a47820c1b86592e2a72e848a.png\" /></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/android\">Android</a></div><div><a href=\"/topics/tablet\">Tablet</a></div><div><a href=\"/topics/instant-messenger\">Instant Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63782acf73e3d8b79f1f8a42ebca04b82739463fb85da9dd29f6fcb9da4a6a65","category":"Thai"}