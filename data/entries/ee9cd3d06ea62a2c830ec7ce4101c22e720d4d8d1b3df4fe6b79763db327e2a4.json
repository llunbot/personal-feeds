{"title":"Android 15 ออกรุ่น DP2, รองรับส่งข้อความผ่านดาวเทียม, ค้นหาข้อความใน PDF ได้แล้ว","link":"https://www.blognone.com/node/138865","date":1711148752000,"content":"<div><div><div><p>กูเกิลออก Android 15 Developer Preview 2 (DP2) มีการเปลี่ยนแปลงที่ระดับ OS หลายอย่าง ดังนี้</p>\n<ul>\n<li>รองรับการส่งข้อความผ่านเครือข่ายดาวเทียม เพิ่ม API ให้แอพสามารถตรวจสอบได้ว่าอุปกรณ์เชื่อมต่อกับดาวเทียมอยู่หรือไม่</li>\n<li>PdfRenderer API ตัวอ่าน PDF ของ OS เก่งขึ้นมาก ค้นหาข้อความในเอกสารได้, เรนเดอร์ไฟล์ที่ต้องใส่รหัสผ่านได้แล้ว, กรอกฟอร์มได้, เลือกข้อความเพื่อคัดลอกได้ แถมตัวอ่าน PDF ยังถูกแยกจาก OS ในเวอร์ชันนี้แล้วไปอัพเดตผ่าน Google Play แทนแล้ว</li>\n<li>TextView ตัวเรนเดอร์ข้อความของ OS รองรับการใส่แท็ก  เพื่อบอกว่าห้ามตัดบรรทัดตรงนี้ และ  เพื่อบอกว่าห้ามใส่ขีดกลาง hyphen ตอนตัดบรรทัด</li>\n<li>รองรับการแสดงผลบนหน้าจอ cover screen หรือจอเล็กด้านหน้าของมือถือพับได้แนวตั้ง (flip phone)</li>\n<li>เพิ่ม API ให้แอพสามารถตรวจจับการบันทึกวิดีโอหน้าจอ (screen recording) ได้แล้ว</li>\n<li>เพิ่ม API ให้นักพัฒนาสามารถจับเวลาการสตาร์ตแอพว่านานแค่ไหน และเก็บสถิติการใช้สตอเรจของแอพ เพื่อเป็นข้อมูลใช้ปรับแต่งประสิทธิภาพ</li>\n<li>HDR Headroom Control ช่วยให้แสดงผลเนื้อหาที่เป็น HDR ในจอเดียวกับ SDR ได้ดีขึ้น (เช่น ภาพ thumbnail เป็น HDR อยู่รูปเดียว รูปอื่นเป็น SDR)</li>\n<li>Loundness Control ควบคุมระดับเสียงที่เล่นออกมาให้คงที่ ไม่ดังไป ไม่ค่อยเกินไป อิงตามมาตรฐาน CTA-2075</li>\n</ul>\n<p>ที่มา - <a href=\"https://android-developers.googleblog.com/2024/03/the-second-developer-preview-of-android-15.html?m=1\">Android Developers Blog</a></p>\n<p>ตัวอย่าง UI การเชื่อมต่อกับดาวเทียม</p>\n<p><img alt=\"No Description\" src=\"https://www.blognone.com/sites/default/files/externals/9bbbad7d3f0d75d69e4762f850285ede.jpeg\" /></p>\n<p>PDF Reader ค้นหาข้อความได้แล้ว</p>\n<p><img alt=\"No Description\" src=\"https://www.blognone.com/sites/default/files/externals/1eade3495cd4c6daeb54d308ddf9a9aa.jpeg\" /></p>\n<p>HDR Headroom Control</p>\n<p><img alt=\"No Description\" src=\"https://www.blognone.com/sites/default/files/externals/8b6ed7038289fa6902a5549976e2f666.jpeg\" /></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee9cd3d06ea62a2c830ec7ce4101c22e720d4d8d1b3df4fe6b79763db327e2a4","category":"Thai"}