{"title":"Horizon Zero Dawn และอีก 25 เกมจะถูกถอดออกจาก PS Plus Extra ในวันที่ 21 พ.ค.นี้","link":"https://www.blognone.com/node/139539","date":1714646867000,"content":"<div><div><div><p>ต่อเนื่องจาก<a href=\"https://www.blognone.com/node/139533\">ผู้กำกับเกม Horizon: Call of the Mountain โดนผลกระทบจากแผนปลดพนักงานของ PlayStation</a> ล่าสุดมีผู้ใช้งานใน Reddit พบว่าหน้าหลักของตัวเกม Horizon Zero Dawn บน PlayStation Store ได้เพิ่มรายละเอียดว่าตัวเกมจะถูกถอดออกจากคลังเกมของ PlayStation Plus Extra และ Deluxe ในวันที่ 21 พฤษภาคมนี้ แต่ตัวเกมกลับไม่ถูกนับรวมเข้ากับหมวด Last Chance to Play ที่มีอีก 25 เกมที่จะถอดออกจากคลังในวันเดียวกัน</p>\n<p>รายชื่อเกมในหมวด Last Chance to Play จะถูกถอดออกจาก PS Plus Extra มีดังนี้</p>\n<ul>\n<li>Abzu (PS4)</li>\n<li>Adr1ft (PS4)</li>\n<li>How to Survive 2 (PS4)</li>\n<li>The Artful Escape (PS5, PS4)</li>\n<li>Ashen (PS4)</li>\n<li>Last Stop (PS5, PS4)</li>\n<li>I Am Dead (PS4, PS4)</li>\n<li>Absolver: Downfall (PS4)</li>\n<li>My Friend Pedro (PS4)</li>\n<li>The Messenger (PS4)</li>\n<li>Jotun (PS4)</li>\n<li>Sundered (PS4)</li>\n<li>World of Final Fantasy (PS4)</li>\n<li>This Is the Police (PS4)</li>\n<li>This Is the Police 2 (PS4)</li>\n<li>ELEX (PS4)</li>\n<li>Monster Jam Steel Titans 2 (PS4)</li>\n<li>Minit (PS4)</li>\n<li>Observation (PS4)</li>\n<li>Final Fantasy IX (PS4)</li>\n<li>Final Fantasy VII (PS4)</li>\n<li>Final Fantasy VIII Remastered (PS4)</li>\n<li>Final Fantasy XII: The Zodiac Age (PS4)</li>\n<li>Final Fantasy XV: Royal Edition (PS4)</li>\n<li>Final Fantasy X|X-2 HD Remaster (PS4)</li>\n</ul>\n<p>ก่อนหน้าเคยมีเกมที่พัฒนาภายใต้ PlayStation Studios ถูกถอดออกจาก PS Plus มาก่อนแล้วคือเกม Marvel’s Spider-Man ซึ่งถูกถอดออกในช่วงก่อน Marvel’s Spider-Man 2 จะวางจำหน่าย แต่สำหรับ Horizon Zero Dawn ผู้ใช้งานใน Reddit คิดว่าอาจเกี่ยวกับ Horizon Zero Dawn ฉบับ Remake ที่มีข่าวลือมานานว่ากำลังถูกพัฒนาอยู่ และเตรียมเปิดตัวเร็ว ๆ นี้</p>\n<p>PlayStation Plus Extra และ Deluxe เป็นบริการเหมาจ่ายแบบรายเดือนของ PlayStation ที่ทำให้ผู้เล่นสามารถเล่นเกมหลายเกมในคลังของ PlayStation ได้ คล้ายกับ Xbox Game Pass ของ Microsoft</p>\n<p><em>ภาพจากในเว็บไซต์ของ PlayStation Store</em><br />\n<img alt=\"No Description\" src=\"https://www.blognone.com/sites/default/files/externals/97bd4c1525086ab9d199b606289872c0.png\" /></p>\n<p>ที่มา - <a href=\"https://www.reddit.com/r/PlayStationPlus/comments/1chiwws/i_guess_hzd_is_leaving/\">Reddit</a> via <a href=\"https://www.pushsquare.com/news/2024/05/ps4-classic-horizon-zero-dawn-set-to-leave-ps-plus-extra\">Push Square</a> และ <a href=\"https://www.pushsquare.com/news/2024/04/huge-ps-plus-clearout-confirmed-for-may-25-games-leaving\">Push Square</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/playstation-plus\">PlayStation Plus</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dcfa3b9b86098bc4bcee9b042c7942b90567564a0e3c48283ba951e2d4bd87c","category":"Thai"}