{"title":"Copilot บน Windows เพิ่มฟีเจอร์ใหม่ สั่งงานระบบได้มากขึ้น, เชื่อมต่อ Power Automate","link":"https://www.blognone.com/node/138319","date":1708509820000,"content":"<div><div><div><p>ไมโครซอฟท์ประกาศเพิ่มฟีเจอร์ให้ Copilot in Windows ชุดใหญ่ โดยยังมีผลเฉพาะ Windows Insiders Canary Channel เท่านั้น</p>\n<p>ฟีเจอร์ใหม่มีทั้งฝั่งที่เป็นดูสถานะของระบบ เช่น ขอดูหมายเลขไอพี, สถานะแบตเตอรี่, สถานะเครือข่าย Wi-Fi, สั่งให้เทถังขยะ recycle bin รวมถึงการเปิดฟีเจอร์ด้าน accessibility เช่น เปิดตัวอ่านหน้าจอ เปิดแว่นขยาย ปรับขนาดของข้อความ</p>\n<p>ฟีเจอร์เด่นอีกอันคือการเชื่อมต่อ Copilot เข้ากับแอพ Power Automate ของไมโครซอฟท์ ทำให้เราใช้ Copilot สั่งงานประเภท workflow ได้กว้างขวางขึ้น เช่น สั่งให้เขียนอีเมลส่งให้ทุกคนในทีม, หาข้อมูลภูเขาสูงสุด 5 อันดับแรกของโลกแล้วใส่ลงในไฟล์ Excel, สั่งเปลี่ยนชื่อไฟล์ PDF ในโฟลเดอร์ให้มีคำว่า final ต่อท้าย, ย้ายเอกสารที่เป็น Word ไปยังอีกโฟลเดอร์, สั่งให้แยกไฟล์ PDF เอาเฉพาะหน้าแรกออกมาเป็นไฟล์ใหม่ เป็นต้น</p>\n<p>ที่มา - <a href=\"https://blogs.windows.com/windows-insider/2024/02/14/announcing-windows-11-insider-preview-build-26058-canary-and-dev-channels/\">Microsoft</a> via <a href=\"https://www.neowin.net/news/microsoft-adds-new-copilot-functions-and-features-for-windows-11-canary-channel-users/\">Neowin</a></p>\n<p><img src=\"https://www.blognone.com/sites/default/files/externals/3d551f6fafa896ca0c8f6520b6dd4557.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-power\">Microsoft Power</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59f0aad6e9792badb2edb17ab039a9646cae74bb674451706c4a8d046d6dd250","category":"Thai"}