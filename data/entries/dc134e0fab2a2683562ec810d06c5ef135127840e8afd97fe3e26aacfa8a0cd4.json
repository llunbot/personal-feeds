{"title":"LG เปิดตัวโน้ตบุ๊กตระกูล gram รุ่นใหม่ปี 2024 เพิ่มรุ่น gram Pro รองรับการประมวลผล AI ระดับอุปกรณ์","link":"https://www.blognone.com/node/137424","date":1703842434000,"content":"<div><div><div><p>LG เปิดตัวโน้ตบุ๊กสายเครื่องบาง LG gram รุ่นใหม่ ก่อนงาน CES 2024 ที่จะขึ้นต้นปีหน้า โดยปีนี้เพิ่มซีรี่ส์ใหม่ LG gram Pro และเพิ่มฟีเจอร์ด้าน AI ให้กับทุกรุ่น ซึ่งน่าจะเป็นธีมหลักของโน้ตบุ๊กจากหลายค่ายตลอดปีหน้า</p>\n<p>เริ่มที่ LG gram Pro มีสองหน้าจอ 16 นิ้ว และ 17 นิ้ว รวมทั้งรุ่น 2-in-1 LG gram Pro 2-in-1 หน้าจอขนาดเดียว 16 นิ้ว เฉพาะจอ 16 นิ้วเลือกได้ระหว่างจอ OLED กับ LCD, จีพียู NVIDIA GeForce RTX 3050, สตอเรจ SSD NVMe Gen4, แรม LPDDR5X สูงสุด 32GB, ซีพียู Intel Core Ultra 5 หรือ Core Ultra 7 มาพร้อมเทคโนโลยี Intel AI Boost สำหรับงานประมวลผลด้าน AI ที่ระดับอุปกรณ์</p>\n<p>ส่วน LG gram รุ่นปกติ มีทั้งขนาดจอ 14-15-16-17 นิ้ว ให้เลือก ซีพียู Intel Core Ultra 5 หรือ Core Ultra 7, จีพียู Intel Arc, SSD NVMe Gen4, เว็บแคม Full-HD (1,920 x 1,080)</p>\n<p>LG gram ทุกรุ่นมาพร้อมกับแอป LG gram Link สำหรับส่งไฟล์ รูปภาพ และแชร์หน้าจอระหว่างคอมพิวเตอร์ กับอุปกรณ์มือถือ รองรับทั้ง Android, iOS</p>\n<p>ที่มา: <a href=\"https://www.lgnewsroom.com/2023/12/lg-gram-pro-boasts-ultra-slim-light-weight-design-and-powerful-performance-with-ai/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/24a1c367eb349b237b35f73312936f42.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8f357d9cfaed2ee3251fd0c002956606.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1b579d922994472f9ac0804a33eeacd5.jpg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/notebook\">Notebook</a></div><div><a href=\"/topics/ultrabook\">Ultrabook</a></div><div><a href=\"/topics/ces-2024\">CES 2024</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc134e0fab2a2683562ec810d06c5ef135127840e8afd97fe3e26aacfa8a0cd4","category":"Thai"}