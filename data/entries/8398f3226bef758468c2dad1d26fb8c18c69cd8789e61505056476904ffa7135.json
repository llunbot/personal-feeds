{"title":"กูเกิลเพิ่มฟีเจอร์ตามดูพิกัดของเพื่อนผ่านแอพ Find My Device","link":"https://www.blognone.com/node/145087","date":1741157926000,"content":"<div><div><div><p>กูเกิลขยายฟีเจอร์ให้ Find My Device เครือข่ายตามหาตำแหน่งอุปกรณ์ สามารถตามดูพิกัดของเพื่อนเรา (ที่แชร์ให้เรา) ได้แล้ว  ลักษณะเดียวกับ <a href=\"https://www.blognone.com/node/109224\">Find My Friends ของแอปเปิลในอดีต ที่ตอนหลังรวมร่างกับ Find My iPhone กลายเป็นแอพใหม่ Find My</a></p>\n<p>เอาเข้าจริง ฟีเจอร์ตามดูพิกัดเพื่อนก็ไม่ใช่เรื่องใหม่ของกูเกิล เคยทำมาตั้งแต่สมัย<a href=\"https://www.blognone.com/node/87884\">แอพ Trusted Contacts</a> แล้ว<a href=\"https://www.blognone.com/node/119076\">เลิกทำไปเมื่อปี 2020</a>, ฟีเจอร์แบบเดียวกันไปโผล่ใน <a href=\"https://www.blognone.com/node/91145\">Google Maps</a> และ <a href=\"https://www.blognone.com/node/144652\">Google Family Link</a> ล่าสุดมาโผล่ใน Find My Device อีกต่อ (ตกลงพี่จะให้ใช้ตัวไหนกันแน่ งงไปหมด)</p>\n<p>วิธีการใช้งานคือในแอพ Find My Device จะมีแท็บใหม่ People ขึ้นมาด้านล่าง แยกจากแท็บ Devices ที่ใช้ตามหาอุปกรณ์ ฟีเจอร์นี้เปิดให้ใช้งานแล้วแบบ Beta</p>\n<p>ที่มา - <a href=\"https://blog.google/products/android/new-android-features-march-2025/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/6acfe08dbc8fb33398851eb1feefb1c6.jpeg\" /></p>\n</div></div></div><div><div>Topics: </div><div><div><a href=\"/topics/find-my-device\">Find My Device</a></div><div><a href=\"/topics/google\">Google</a></div><div><a href=\"/topics/location-based-service\">Location-Based Service</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8398f3226bef758468c2dad1d26fb8c18c69cd8789e61505056476904ffa7135","category":"Thai"}