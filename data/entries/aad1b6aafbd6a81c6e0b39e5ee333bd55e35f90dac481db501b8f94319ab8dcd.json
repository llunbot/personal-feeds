{"title":"Pikmin ภาค 1 และ 2 ลง Switch แล้ว - เผยข้อมูล Pikmin 4 เพิ่มเติม","link":"https://www.blognone.com/node/134483","date":1687395592000,"content":"<div><div><div><p>นินเทนโดประกาศในงานแถลงข่าว Direct เมื่อคืนนี้ ว่าเกม Pikmin ภาค 1 และภาค 2 ซึ่งต้นฉบับมาจากคอนโซล GameCube ตอนนี้มีขายเวอร์ชันสำหรับ Switch แล้ว ตั้งแต่วันนี้เป็นต้นไปทาง eShop ส่วนแบบตลับเริ่มขาย 22 กันยายน ทำให้ Pikmin มีครบทุกภาคบน Switch โดย Pikmin 3 ต้นฉบับใน Wii U มีออกมาตั้งแต่ปี 2020 ส่วน <a href=\"https://www.blognone.com/node/132566\">Pikmin 4</a> จะวางขาย 21 กรกฎาคมนี้</p>\n<p>นินเทนโดยังเปิดเผยข้อมูล Pikmin 4 เพิ่มเติม โดยมีฉากที่ต้องผจญภัยใต้ดิน โหมดต่อสู้ Dandori Battle และโหมดการผจญภัยในตอนกลางคืน ซึ่งมาพร้อมตัวละครใหม่ Glow Pikmin ที่ต้องใช้ความสามารถเรืองแสงมาช่วยในเกม</p>\n<p>Pikmin 4 เตรียมออกเวอร์ชันเดโม่ให้ลองเล่นกันตั้งแต่ 28 มิถุนายน เป็นต้นไป</p>\n<p>ที่มา: <a href=\"https://www.nintendolife.com/news/2023/06/pikmin-4-gets-free-demo-next-week-brand-new-pikmin-unveiled\">Nintendo Life</a></p>\n</div></div></div><div><div>Topics: </div><div><div><a href=\"/topics/pikmin\">Pikmin</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aad1b6aafbd6a81c6e0b39e5ee333bd55e35f90dac481db501b8f94319ab8dcd","category":"Thai"}