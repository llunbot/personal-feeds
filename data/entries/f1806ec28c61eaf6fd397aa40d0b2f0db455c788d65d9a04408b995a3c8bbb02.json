{"title":"Activision Blizzard ยืนยันฟังเสียงผู้เล่นพร้อมปรับปรุงเกม Overwatch 2 ให้กลับมาสนุกอีกครั้ง","link":"https://www.blognone.com/node/138161","date":1707724922000,"content":"<div><div><div><p>Activision Blizzard ประกาศผ่าน Blog ของเกม Overwatch 2 ว่ากำลังเปลี่ยนแปลงครั้งใหญ่ให้เกมกลับมามอบประสบการณ์ดีในโหมด PvP อีกครั้ง และจะสร้างความโปร่งใสเพิ่มความไว้วางใจให้กับผู้เล่นมากขึ้น</p>\n<p>ทีมงานยืนยันว่าพวกเขาได้ยินเสียงตอบรับจากผู้เล่นเกี่ยวกับโหมดการแข่งขันตลอด 8 ซีซั่นที่ผ่านมา และมีแผนจะเปิดตัวอัปเดตใหญ่เพื่อให้ตัวละครแต่ละตัวเข้ามือผู้เล่นมากขึ้น และทำให้ผู้เล่นเห็นอันดับใหม่ของผู้เล่นทุกครั้งหลังจบทุกแมตช์โดยมีรายละเอียดระบุอย่างชัดเจน</p>\n<p>Overwatch 2 – Season 9: Champions จะปล่อยให้เล่นในวันที่ 13 กุมภาพันธ์นี้ อัปเดตของซีซันนี้มีเปลี่ยนแปลงได้แก่ ระบบ Progression แบบใหม่, วิธีคำนวณอันดับการเล่นในโหมดการแข่งขันแบบใหม่, การปรับบาลานซ์ของเกมเพลย์แต่ละตัวละครในแต่ละตำแหน่งให้สมดุลมากขึ้น และสกินใหม่ ๆ ของตัวละคร</p>\n<p>ที่มา - <a href=\"https://overwatch.blizzard.com/en-us/news/24056255/revitalizing-the-overwatch-2-experience/\">Overwatch Official</a> via <a href=\"https://www.eurogamer.net/activision-blizzard-is-revitalising-the-overwatch-2-experience\">Eurogamer</a></p>\n</div></div></div><div><div>Topics: </div><div><div><a href=\"/topics/overwatch\">Overwatch</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1806ec28c61eaf6fd397aa40d0b2f0db455c788d65d9a04408b995a3c8bbb02","category":"Thai"}