{"title":"The Pokémon Company แถลงจะตรวจสอบการละเมิดทรัพย์สินทางปัญญาเกม Palworld ว่าใช้องค์ประกอบของ Pokémon หรือไม่","link":"https://www.blognone.com/node/137862","date":1706156550000,"content":"<div><div><div><p>The Pokémon Company แถลงการณ์ผ่านเว็บไซต์ทางการว่า บริษัทได้รับการสอบถามมากมายเกี่ยวกับเกมของบริษัทอื่นที่วางขายในเดือนมกราคม 2024 (หมายถึง Palworld) The Pokémon Company จึงเน้นย้ำว่าบริษัทไม่อนุญาตใด ๆ ในการใช้ทรัพย์สินทางปัญญาหรือทรัพย์สินของ Pokémon ในเกมนั้น และตั้งใจที่จะตรวจสอบ และใช้มาตรการที่เหมาะสมเพื่อจัดการกับการกระทำใด ๆ ที่ละเมิดสิทธิ์ในทรัพย์สินทางปัญญาที่เกี่ยวข้องกับ Pokémon</p>\n<p>คำแถลงของ The Pokémon Company ครั้งนี้สอดคล้องกับเหตุการณ์ก่อนหน้าที่ <a href=\"https://www.blognone.com/node/137823\">Nintendo ขู่ฟ้องนัก Mod โมเดล Pokémon ไปใส่ในเกม Palworld</a> อย่างไรก็ดีตอนนี้เกม Palworld ทำยอดขายทะลุ 8 ล้านชุดแล้วใช้เวลาน้อยกว่า 6 วัน</p>\n<p><img alt=\"No Description\" src=\"https://www.blognone.com/sites/default/files/externals/44b971adc1523ff1bc2cea4d05538587.png\" /><img alt=\"No Description\" src=\"https://www.blognone.com/sites/default/files/externals/dae9b4ce53723f1758d58f0a6f7af58b.png\" /></p>\n<blockquote><p><a href=\"https://twitter.com/hashtag/Palworld?src=hash&amp;ref_src=twsrc%5Etfw\">#Palworld</a> has sold over 8 million copies in less than 6 days!Thank you very much!!As stated previously, we continue to work at full-speed on addressing bugs and issues!Thanks for your support!<a href=\"https://twitter.com/hashtag/Pocketpair?src=hash&amp;ref_src=twsrc%5Etfw\">#Pocketpair</a> <a href=\"https://t.co/4PLB1J4CYH\">pic.twitter.com/4PLB1J4CYH</a></p>\n<p>— Palworld (@Palworld_EN) <a href=\"https://twitter.com/Palworld_EN/status/1750350702000607389?ref_src=twsrc%5Etfw\">January 25, 2024</a></p></blockquote>\n<p>ที่มา - <a href=\"https://corporate.pokemon.co.jp/media/news/detail/335.html\">The Pokémon Company</a>, <a href=\"https://twitter.com/Palworld_EN/status/1750350702000607389\">Palworld on X</a></p>\n</div></div></div><div><div>Topics: </div><div><div><a href=\"/topics/pokemon\">Pokemon</a></div><div><a href=\"/topics/palworld\">Palworld</a></div><div><a href=\"/topics/pocketpair\">Pocketpair</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3592bac8d8d8cc0c01668d49abb5e67d97cfa0f2f6d539fdcde79c896e25c9fe","category":"Thai"}