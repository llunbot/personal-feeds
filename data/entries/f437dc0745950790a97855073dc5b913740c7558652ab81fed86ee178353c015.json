{"title":"TikTok จีน เริ่มแทรกวิดีโอเตือนในหน้าฟีด ให้ผู้ใช้พักสายตา วางโทรศัพท์บ้าง","link":"https://www.blognone.com/node/125423","date":1634950746000,"content":"<div><div><div><p>Douyin หรือแอป TikTok เวอร์ชันจีน ได้เริ่มแทรกวิดีโอสั้นความยาวประมาณ 5 วินาที ในระหว่างที่ผู้ใช้งานกำลังปัดชมวิดีโอไปเรื่อย ๆ ซึ่งวิดีโอดังกล่าวจัดทำเพื่อเตือนผู้ใช้งานว่ากำลังดูวิดีโอใน Douyin นานเกินไป ควรวางโทรศัพท์หรือไปพักผ่อนได้แล้ว</p>\n<p>คลิปวิดีโอสั้นนี้ Douyin ได้จัดทำร่วมวงดนตรี Phoenix Legend ของจีน</p>\n<p>การแทรกวิดีโอเตือนดังกล่าวซึ่งไม่สามารถปัดข้ามได้นี้ เป็นหนึ่งในการปฏิบัติตามข้อกำหนดของทางการจีน ที่ต้องการให้คนไม่ใช้เวลากับโซเชียลมีเดียนานจนเกินไป ก่อนหน้านี้ <a href=\"https://www.blognone.com/node/124829\">Douyin ก็ได้เพิ่ม youth mode</a> ควบคุมเวลาผู้ใช้งานเด็ก ไม่ให้เล่นเกินวันละ 40 นาที</p>\n<p>ที่มา: <a href=\"https://www.scmp.com/tech/policy/article/3153292/tiktoks-china-sibling-douyin-launches-mandatory-five-second-pauses\">South China Morning Post</a></p>\n<p><img src=\"https://www.blognone.com/sites/default/files/externals/37f536252962cf9ceb4ba9b4369e5d45.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f437dc0745950790a97855073dc5b913740c7558652ab81fed86ee178353c015","category":"Thai"}