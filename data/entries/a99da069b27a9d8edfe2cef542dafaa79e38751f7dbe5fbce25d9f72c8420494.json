{"title":"Tesla เปิดสถานี Supercharger ในไทยเพิ่มอีก 2 แห่ง ที่ห้างเซ็นทรัลพระราม 2 และพระราม 3","link":"https://www.blognone.com/node/133253","date":1680269677000,"content":"<div><div><div><p>เมื่อกลางเดือนกุมภาพันธ์ที่ผ่านมา Tesla ได้<a href=\"https://www.blognone.com/node/132642\">เปิดสถานี Supercharger แห่งแรกในประเทศไทย</a>ที่ห้าง centralwOrld ล่าสุดได้เปิดเพิ่มอีก 2 แห่งแล้วที่ห้างเซ็นทรัลพระราม 2 และเซ็นทรัลพระราม 3</p>\n<p>จากหน้าเว็บ Tesla ระบุว่าสถานี Supercharger ที่เซ็นทรัลพระราม 3 มี 4 หัว ชาร์จแรงสุด 250 กิโลวัตต์ เปิดให้บริการตามเวลาทำการของห้างคือ 10:00 - 22:00 น. ส่วนสถานีชาร์จที่เซ็นทรัลพระราม 2 ยังไม่มีข้อมูลจำนวนหัวชาร์จและเวลาให้บริการ</p>\n<p>นอกจากนี้เมื่อไม่กี่วันก่อน Tesla ก็ได้เปิดสถานีชาร์จแบบ Destination Charging แห่งแรกในประเทศไทยที่ห้างสยามพารากอน</p>\n<p>Tesla ระบุว่าจะเปิดสถานี Supercharger ในประเทศไทยให้ได้อย่างน้อย 13 แห่งภายในปี 2023</p>\n<p>ที่มา - <a href=\"https://www.tesla.com/en_eu/findus\">Tesla</a></p>\n<p><img src=\"https://www.blognone.com/sites/default/files/externals/c41e31bce45824ea3ec62b1c24991cc4.jpg\" alt /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/thailand\">Thailand</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a99da069b27a9d8edfe2cef542dafaa79e38751f7dbe5fbce25d9f72c8420494","category":"Thai"}