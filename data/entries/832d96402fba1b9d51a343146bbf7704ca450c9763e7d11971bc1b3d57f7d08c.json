{"title":"Django ออกเวอร์ชั่น 5.0 เขียนฟอร์มง่ายขึ้น ระบบฐานข้อมูลมีฟิลด์ที่คำนวณจากฟิลด์อื่น","link":"https://www.blognone.com/node/137089","date":1701751788000,"content":"<div><div><div><p>Django หนึ่งในเฟรมเวิร์คยอดนิยมในภาษา Python ออกเวอร์ชั่น 5.0 สองปีหลัง 4.0  มีการปรับฟีเจอร์เพิ่มไม่มากนัก แต่เป็นการปรับเวอร์ชั่นหลักเนื่องจากถอดฟีเจอร์บางส่วน ร่วมถึงหยุดซัพพอร์ต Python 3.8 และ 3.9 ออก</p>\n<p>ส่วนฟีเจอร์ที่เพิ่มขึ้นมา รายการสำคัญๆ ได้แก่</p>\n<ul>\n<li>ระบบเรนเดอร์ฟอร์มแบบใหม่ สามารถทำเป็น field group ได้ทัน ไม่ต้องเขียนฟิลด์ต่างๆ เช่น ชื่อฟิลด์, ช่องอินพุต, หรือช่องแสดงข้อความผิดพลาด แยกกันไปเองอีก</li>\n<li>Computed default: ค่าเริ่มต้นของแต่ละฟิลด์สามารถคำนวณค่าจากโค้ดได้</li>\n<li>GeneratedField: ฟิลด์ที่คำนวณจากฟิลด์อื่นๆ</li>\n<li>ฟิลด์แบบตัวเลือก: choice รองรับข้อมูลที่ซับซ้อนขึ้นมาก ตั้งแต่การใช้ map ไปจนถึงการเรียกฟังก์ชั่น</li>\n</ul>\n<p>แพ็กเกจเปิดให้ดาวน์โหลดใน PyPI แล้ว ส่วนผู้ใช้ Django 4.x มีเวลาให้อัพเกรดอีกสองปี</p>\n<p>ที่มา - <a href=\"https://www.djangoproject.com/weblog/2023/dec/04/django-50-released/\">Django</a></p>\n<p><img alt=\"No Description\" src=\"https://www.blognone.com/sites/default/files/externals/a68a6ceac35ce3b7f33979b1d175a868.png\" /></p>\n</div></div></div><div><div>Topics: </div><div><div><a href=\"/topics/django\">Django</a></div><div><a href=\"/topics/python\">Python</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"832d96402fba1b9d51a343146bbf7704ca450c9763e7d11971bc1b3d57f7d08c","category":"Thai"}