{"title":"iPadOS 17 ปรับแต่งหน้าจอ-Widgets ได้แบบ iPhone แล้ว","link":"https://www.blognone.com/node/134170","date":1685993004000,"content":"<div><div><div><p>ในงาน WWDC23 แอปเปิลประกาศอัพเดต iPadOS 17 ระบบปฏิบัติการสำหรับ iPad เวอร์ชันใหม่ของปีนี้ โดยยกความสามารถการปรับแต่งต่าง ๆ ที่มีใน iOS มายัง iPad แล้ว ทั้งหน้าจอล็อกและ widget ต่าง ๆ</p>\n<p>โดยส่วนของหน้าจอล็อก นอกจากการปรับแต่งข้อมูลที่แสดงในจอแบบ iPhone ทั้งสี ฟอนต์ ยังมีตัวเลือกพื้นหลังจากแกลเลอรี และรองรับการแสดงข้อมูล Live Activities ด้วย เช่นเดียวกับ Widget ที่ทำให้สามารถควบคุมแอปต่าง ๆ กดโต้ตอบ หรือดูข้อมูลได้หลากหลายในหน้าจอเดียว</p>\n<p><img alt=\"No Description\" src=\"https://www.blognone.com/sites/default/files/externals/78672fcafce28b6b775f1be0080d7514.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c3c878a34d229a4dae27348f20996a39.jpg\" /></p>\n<p>ใน iPadOS 17 ยังรองรับการทำงานร่วมกับไฟล์ PDF เพิ่มเติม โดยสามารถกรอกข้อมูลเช่น ชื่อ ที่อยู่ อีเมล รวมถึงลายเซ็น</p>\n<p><img alt=\"No Description\" src=\"https://www.blognone.com/sites/default/files/externals/f9b5d5e24629da55527fde15f4d7dcd4.jpg\" /></p>\n<p>อีกหนึ่งของใหม่ใน iPadOS 17 คือการนำแอป Health มาใส่เป็นครั้งแรก ทำให้สามารถดูข้อมูลได้ละเอียดบนหน้าจอเดียว พร้อมกับรายละเอียดอื่นเช่นเดียวกับแอปใน iPhone</p>\n<p><img alt=\"No Description\" src=\"https://www.blognone.com/sites/default/files/externals/d5d7c0e2bc6ae51dc25f4b7c90b52d0c.jpg\" /></p>\n<p>ความสามารถอื่นที่เพิ่มมาเช่น</p>\n<ul>\n<li>Stage Manager ปรับขนาดหน้าต่าง และตำแหน่งได้มากขึ้นให้เหมาะกับการใช้งานที่ต้องการ</li>\n<li>Freeform เพิ่มเครื่องมือใหม่ในการวาดจด</li>\n<li>Maps รองรับการใช้งานแบบออฟไลน์เหมือน iOS 17</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c92d2c0488b53c60d7e2a0b80d6fb772.jpg\" /></p>\n<p>iPadOS 17 เปิดให้นักพัฒนาใช้งานเวอร์ชันทดสอบเบต้าตั้งแต่วันนี้เป็นต้นไป เวอร์ชันพับลิกเบต้าเปิดให้ใช้งานเดือนกรกฎาคม และเปิดให้ดาวน์โหลดสำหรับผู้ใช้งานทุกคนภายในปีนี้</p>\n<p>ที่มา: <a href=\"https://www.apple.com/newsroom/2023/06/ipados-17-brings-new-levels-of-personalization-and-versatility-to-ipad/\">แอปเปิล</a></p>\n</div></div></div><div><div>Topics: </div><div><div><a href=\"/topics/ipados-17\">iPadOS 17</a></div><div><a href=\"/topics/ipados\">iPadOS</a></div><div><a href=\"/topics/apple\">Apple</a></div><div><a href=\"/topics/operating-system\">Operating System</a></div><div><a href=\"/topics/wwdc23\">WWDC23</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c99f9894187bcdce0709e1cccf007777c8f34f1fa026906de0ff95f3cddaa31","category":"Thai"}