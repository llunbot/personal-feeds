{"title":"Niantic เข้าซื้อ Scaniverse แอปสแกนภาพสามมิติ เสริมทัพเทคโนโลยี AR ของบริษัท","link":"https://www.blognone.com/node/124156","date":1628605919000,"content":"<div><div><div><p>Niantic ผู้พัฒนา Pokemon Go ประกาศเข้าซื้อ Scaniverse แอปสแกนสามมิติความละเอียดสูงบนอุปกรณ์พกพา เพื่อเสริมทัพเทคโนโลยี AR ของบริษัท</p>\n<p>Scaniverse เป็นแอปที่สร้างมาเพื่อจุดประสงค์หลักคือผู้ใช้ทั่วไปสามารถสร้างและแชร์ภาพสามมิติได้ ซึ่ง Keith Ito ผู้สร้างแอปเชื่อมั่นว่าภาพสามมิติจะกลายเป็นส่วนสำคัญในการติดต่อสื่อสารในอนาคต</p>\n<p>ภายใต้ดีลนี้ Keith Ito ผู้สร้าง Scaniverse จะเข้ามาร่วมกับทีม AR ของ Niantic และ Scaniverse จะยังคงเป็นแอปแยกบน App Store ต่อไป รวมถึงตัวแอปจะยังคงพัฒนาต่อไปเหมือนเดิม และจะปรับให้ Scaniverse Pro เป็นแอปฟรี ผู้ใช้สามารถใช้งานได้ทุกฟีเจอร์ เริ่มตั้งแต่วันนี้เป็นต้นไป</p>\n<p>ที่มา - <a href=\"https://blog.scaniverse.com/?p=384bdf157102\">Scaniverse</a>, <a href=\"https://nianticlabs.com/blog/scaniverse/?hl=en\">Niantic</a></p>\n<p><img src=\"https://www.blognone.com/sites/default/files/externals/0e108fc14ebf3abc8dbe03e6336b4527.jpg\" /><br />\nภาพจาก Scaniverse</p>\n</div></div></div><div><div>Topics: </div><div><div><a href=\"/topics/niantic-labs\">Niantic Labs</a></div><div><a href=\"/topics/acquisition\">Acquisition</a></div><div><a href=\"/topics/augmented-reality\">Augmented Reality</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e9d0696f2904a40e5cb7224e9a31c8b95dd026f59c72183b24b769884bde657","category":"Thai"}