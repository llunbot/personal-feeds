{"title":"ยังไหวอยู่ใช่ไหม? หัวเรือของ PlayStation Mobile ที่คุมสตูดิโอเกมมือถือ ลาออกแล้ว","link":"https://www.blognone.com/node/134463","date":1687326904000,"content":"<div><div><div><p>คุณ <strong>Nicola Sebastiani</strong> รองประธาน <strong>PlayStation Studios</strong> หัวหน้าฝ่ายธุรกิจ Mobile ดูแลทั้งในส่วนของธุรกิจ และสตูดิโอเกม ได้ลาออกจากบริษัท พร้อมให้เหตุผลว่า “มองหาโอกาสใหม่ ๆ ที่ยังเปิดเผยไม่ได้”</p>\n<p>คุณ Nicola Sebastiani ได้เข้าร่วมกับ PlayStation Studios เมื่อช่วงเดือนกรกฎาคมปี 2021 ซึ่งเป็นกุญแจหลักที่ทำให้ Sony <a href=\"https://www.blognone.com/node/130092\">ซื้อ <strong>Savage Game Studios</strong> เข้ามา</a> ที่กำลังทำเกมมือถือ Live Service ระดับ AAA ที่ยังไม่ได้เปิดตัวอยู่ ก่อนที่จะทำงานกับ PlayStation เขาเคยทำงานในตำแหน่งหัวหน้าฝ่ายคอนเทนต์สำหรับ Apple Arcade ตอนนี้ Olivier Courtemanche และ Kris Davis เข้ามารับตำแหน่งแทน Nicola แล้ว</p>\n<p>ก่อนหน้านี้เมื่อเดือนพฤษภาคมปี 2022 <a href=\"https://www.blognone.com/node/128696\">Sony เคยประกาศแผนการว่าจะลุยตลาดเกมมือถือให้เติบโตอย่างเต็มที่</a> ซึ่งนั่นรวมถึงการนำนักพัฒนาจากผู้จัดจำหน่ายรายอื่นในตลาดโทรศัพท์มือถือ เข้ามาสร้างเกมข้ามแพลตฟอร์ม หรือพัฒนาร่วมกันเพื่อนำเกมจากแฟรนไซส์ PlayStation ไปสู่ผู้เล่น และภูมิภาคใหม่ ๆ โดยยังไม่มีผลงานใด ๆ ออกมา</p>\n<p>ที่มา - <a href=\"https://mobilegamer.biz/jobs-weekly-playstation-loses-its-mobile-boss-kiloo-and-nifty-games-close-more/\">Mobile Gamer</a> via <a href=\"https://www.gamesindustry.biz/playstation-mobile-head-departs\">Games Industry</a></p>\n<p><img alt=\"No Description\" src=\"https://www.blognone.com/sites/default/files/externals/59dc98c4a78eb2ee7754feee3410d4e6.png\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c78ee773662a7b2e04bc5eabd5b66669bb198806bd37fe0b9a655c30954cbeba","category":"Thai"}