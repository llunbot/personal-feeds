{"title":"ผู้กำกับ Final Fantasy 8 บอกอยากปรับปรุงระบบ Junction หากมีโอกาสได้รีเมคเกม","link":"https://www.blognone.com/node/138089","date":1707317709000,"content":"<div><div><div><p>Yoshinori Kitase ผู้กำกับเกม Final Fantasy VIII ให้สัมภาษณ์กับ IGN ในโอกาสเกมมีอายุครบ 25 ปี (นอกจาก FF8 เขายังกำกับ FF6, FF7, Chrono Trigger ด้วย และออกมาพูดถึง<a href=\"https://www.blognone.com/node/138082\">การรีเมค FF6 ด้วยเช่นกัน</a>)</p>\n<p>ประเด็นที่น่าสนใจคือเขาบอกว่าหากมีโอกาสรีเมค FF8 เขาอยากทำระบบต่อสู้ของเกมใหม่ เพราะระบบ Junction ที่มีชื่อเสีย(ง) ของ FF8 นั้นเข้าใจยากเกินไป รวมถึงการที่ให้ศัตรูมีเลเวลขึ้นตามกับเลเวลของผู้เล่นก็ยิ่งทำให้เกมยากเข้าไปอีก ดังนั้นหากเขาได้ทำ FF8 อีกครั้ง เขาอยากปรับเรื่องนี้ให้สมดุลมากขึ้น</p>\n<p>อย่างไรก็ตาม Kitase ยืนยันว่าตอนนี้ Square Enix ยังไม่มีแผนการรีเมค FF8 และตัวเขาก็บอกว่าเป็นไปได้ยาก เพราะเกม RPG ยุคนั้นมีคอนเทนต์ขนาดยาว ซึ่งถ้านำมาสร้างด้วยเทคโนโลยีในยุคปัจจุบันจะต้องใช้เวลาและทรัพยากรมหาศาล</p>\n<p>ถึงแม้ยังไม่มีการรีเมค แต่เมื่อปี 2019 เรามี <a href=\"https://www.blognone.com/node/110260\">Final Fantasy VIII เวอร์ชันรีมาสเตอร์ ขายบน PS4, Xbox One, Nintendo Switch และ PC</a></p>\n<p>ที่มา - <a href=\"https://www.ign.com/articles/final-fantasy-8-director-would-change-the-combat-system-in-a-remake\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/17bbcfd8e5eef8443b7e06a68ff78d32.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2924dce85fa582123674707e5e7a1d645399a4f7d963f2f0e9de862106081417","category":"Thai"}