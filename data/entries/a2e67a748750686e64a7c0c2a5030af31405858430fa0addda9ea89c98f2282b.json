{"title":"Azure เปิดตัวเซิร์ฟเวอร์ DCdsv3 ใช้ซีพียู Xeon Scalable รุ่นที่ 3 เตรียมเข้ารหัสแรม","link":"https://www.blognone.com/node/125660","date":1635966121000,"content":"<div><div><div><p>Azure เปิดให้บริการเครื่องเซิร์ฟเวอร์ในกลุ่ม confidential computing ที่เน้นความน่าเชื่อถือว่าซอฟต์แวร์รันในบนคลาวด์โดยผู้อื่นมาอ่านข้อมูลไปไม่ได้ โดยรอบนี้ใช้ชิป Intel Xeon Scalable รุ่นที่ 3 ที่เปิดตัวไปเมื่อ<a href=\"https://www.blognone.com/node/122061\">เดือนเมษายน</a> ใช้ชื่อเครื่องว่า DCdsv3</p>\n<p>เครื่อง DCdsv3 จะอาศัยฟีเจอร์ของ Xeon Scalable สองตัวคือ Intel SGX ที่เป็นการรันในส่วนที่แยกออกไปจากซีพียูปกติ และ TME-MK ฟีเจอร์เข้ารหัสแรมที่ <a href=\"https://www.blognone.com/node/114932\">AMD ใส่มาในซีพียู EPYC ก่อนหน้านี้</a></p>\n<p>ตอนนี้ DCdsv3 เปิดให้ใช้งานแบบพรีวิวแล้วในสหรัฐฯ และยังใช้ได้เฉพาะฟีเจอร์ SGX เท่านั้น ส่วน TME-MK จะเปิดให้ในภายหลัง</p>\n<p>ที่มา - <a href=\"https://techcommunity.microsoft.com/t5/azure-confidential-computing/azure-announces-next-generation-intel-sgx-confidential-computing/ba-p/2839934\">Microsoft</a>, <a href=\"https://www.intel.com/content/www/us/en/newsroom/news/intel-powers-new-azure-confidential-computing-vms.html\">Intel</a></p>\n<p><img src=\"https://www.blognone.com/sites/default/files/externals/567c362ebef4807b5e99068991660eb7.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/intel\">Intel</a></div><div><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2e67a748750686e64a7c0c2a5030af31405858430fa0addda9ea89c98f2282b","category":"Thai"}