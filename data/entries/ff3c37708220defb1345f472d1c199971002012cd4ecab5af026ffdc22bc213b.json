{"title":"[ลือ] โซนี่กำลังทำเครื่องเล่นเกมพกพาตัวใหม่ ใช้ชิป AMD แบบคัสตอม","link":"https://www.blognone.com/node/138014","date":1706880768000,"content":"<div><div><div><p>ช่องยูทูบสายฮาร์ดแวร์  Moore’s Law Is Dead รายงานข่าวจากแหล่งข่าวในวงการ ว่าโซนี่กำลังเตรียมพัฒนาเครื่องเล่นเกมพกพาตัวใหม่ (เรียกกันเล่นๆ ว่า Vita 2) ที่ใช้ชิป AMD APU โดยคาดว่าจะใช้เวลา \"อย่างน้อย\" อีก 2 ปีถึงจะพร้อมวางขาย</p>\n<p>[ข้อมูลจากแหล่งข่าวจบแค่นี้ ที่เหลือคือการวิเคราะห์]</p>\n<p>แหล่งข่าวของ Moore’s Law Is Dead ยัง<strong>วิเคราะห์</strong>ว่าโซนี่มีสัญญาจ้าง AMD ทำชิปสำหรับ PS6 อยู่ก่อนแล้ว จึงเป็นไปได้ว่าเครื่ิองเกมพกพาตัวนี้อาจออกในช่วงเดียวกับ PS6 โดยมีสถานะเป็น PS6 เวอร์ชันลดสเปก เน้นพกพา เจาะตลาดญี่ปุ่น</p>\n<p>ส่วน Moore’s Law Is Dead ก็<strong>วิเคราะห์</strong>ว่าชิปตัวนี้อาจเลือกทำสเปกจีพียูแบบ 18 CU เพื่อรองรับการเล่นเกม PS4 แบบเนทีฟ ส่วนการเล่นเกม PS5 อาจจำเป็นต้องให้นักพัฒนาเกมนั้นๆ ปรับแต่งเพิ่มเติมด้วย</p>\n<p>ที่มา - <a href=\"https://www.notebookcheck.net/New-Sony-PlayStation-handheld-reportedly-in-development-with-possible-PS4-backward-compatibility-and-potential-PS6-generation-launch.799063.0.html\">Notebookcheck</a></p>\n<p><img src=\"https://www.blognone.com/sites/default/files/externals/e678819525c7d7f7716ccc105b6a1d20.png\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff3c37708220defb1345f472d1c199971002012cd4ecab5af026ffdc22bc213b","category":"Thai"}