{"title":"Apple Music เพิ่มเพลย์ลิสต์เฉพาะผู้ใช้งานอันใหม่ \"Heavy Rotation\" รวมเพลงฟังซ้ำฟังประจำ","link":"https://www.blognone.com/node/138498","date":1709346441000,"content":"<div><div><div><p>Apple Music ออกเพลย์ลิสต์ปรับแต่งเฉพาะผู้ใช้งานแต่ละคนอันใหม่มีชื่อว่า \"<strong>Heavy Rotation Mix</strong>\" อยู่ในหัวข้อ Made for You</p>\n<p>แอปเปิลบอกว่าเพลย์ลิสต์ Heavy Rotation นี้ จะประกอบไปด้วยเพลงที่ผู้ใช้งานฟังบ่อย ฟังซ้ำ จึงเป็นเพลย์ลิสต์รวมเพลงโปรด โดยรายการเพลงจะถูกอัพเดตปรับปรุงทุกวัน ซึ่งถือเป็นเพลย์ลิสต์เฉพาะผู้ใช้งานอันแรก ที่มีการปรับเพลงเป็นประจำทุกวัน เพราะเพลย์ลิสต์อื่นจะปรับเป็นรายสัปดาห์ เช่น Favorites Mix หรือ New Music Mix</p>\n<p>เพลย์ลิสต์ของแอปเปิลที่คัดเลือกเพลงมาให้เฉพาะผู้ใช้งานตอนนี้มี Stations for You, Favorites Mix และล่าสุดก็คือ Heavy Rotation Mix แม้จะดูซ้อนทับกัน แต่แอปเปิลก็ใช้อัลกอริทึมคัดเพลงที่ฟังซ้ำในช่วงเดือนที่ผ่านมา สำหรับ Heavy Rotation Mix เป็นหลัก ส่วนอันอื่นจะใช้ข้อมูลที่นานกว่านั้น</p>\n<p>ที่มา: <a href=\"https://9to5mac.com/2024/02/28/apple-music-new-personal-heavy-rotation-mix/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/c912f6b301480ea8084d75354c619c76.jpeg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6605139d8e955898fab4278a76e825d838350e69573c4d357c1d413c1fd2982","category":"Thai"}