{"title":"Apple ขีดเส้นตาย 31 มกราคม 2022 ทุกแอปที่ล็อกอินได้ต้องเปิดให้ผู้ใช้ลบบัญชี","link":"https://www.blognone.com/node/125154","date":1633600079000,"content":"<div><div><div><p>แอปเปิลออกประกาศแก้ไขแนวทางการรีวิวแอป (App Store Review Guideline) ที่อัพเดตมาตั้งแต่กลางปีที่แล้ว วันนี้แอปเปิลประกาศเส้นตายบังคับแอปที่เปิดให้ผู้ใช้ล็อกอินเพื่อใช้งานต้องมีปุ่มลบบัญชีผู้ใช้ทิ้งจากในตัวแอปเอง โดยมีผลบังคับกับทุกแอปที่ส่งให้รีวิวตั้งแต่วันที่ 31 มกราคม 2022 เป็นต้นไป</p>\n<p>แนวทางบังคับมาตรการใหม่ๆ ของแอปเปิลนั้นเป็นการบังคับผ่านการรีวิวแอปเวอร์ชั่นใหม่ ทำให้ผู้ใช้อาจจะไม่เห็นปุ่มลบบัญชีในทุกแอปทันทีหลังวันที่ 31 มกราคมนี้ แต่ต้องรอให้ผู้พัฒนาออกเวอร์ชั่นใหม่หลังเส้นตายเสียก่อน ที่ผ่านมามีกรณีเช่น<a href=\"https://www.blognone.com/node/120723\">กูเกิลไม่ยอมอัพเดตแอปเพราะมาตรการความเป็นส่วนตัวของกูเกิล</a></p>\n<p>แอปเปิลระบุว่ากฎหมายอาจจะบังคับให้ผู้พัฒนาแอปต้องเก็บข้อมูลบางอย่างต่อไป นักพัฒนาจึงควรตรวจสอบกฎหมายที่เกี่ยวข้องและแจ้งผู้ใช้ให้ชัดเจน</p>\n<p>ที่มา - <a href=\"https://developer.apple.com/news/?id=mdkbobfo\">Apple</a></p>\n<p><img src=\"https://www.blognone.com/sites/default/files/externals/5a84b1811bf13dcd52ad90dcd7642242.png\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa67a82c8c9a6a8dc15642f41676289330db6dfca9e425ebaa015d2c2d4658bc","category":"Thai"}