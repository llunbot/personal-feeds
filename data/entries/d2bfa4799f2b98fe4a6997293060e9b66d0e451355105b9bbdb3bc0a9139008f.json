{"title":"Facebook อาจตั้งคณะทำงานดูเรื่องเลือกตั้งโดยเฉพาะ เลี่ยงการตกเป็นเป้าวิจารณ์ทางการเมือง","link":"https://www.blognone.com/node/124425","date":1629942944000,"content":"<div><div><div><p>The New York Times รายงานโดยอ้างอิงบุคคลวงในว่า Facebook เตรียมตั้งคณะกรรมการเพื่อมาดูเรื่องการเลือกตั้งโดยเฉพาะ ทำหน้าที่ตัดสินใจว่า Facebook ควรมีแนวทางอย่างไรในช่วงเลือกตั้ง เตรียมประกาศตั้งคณะทำงานในฤดูใบไม้ร่วงนี้ เพื่อให้ทันต่อการเลือกตั้งกลางเทอมสหรัฐฯ ในปี 2022</p>\n<p>คณะทำงานจะเข้ามาช่วยให้คำแนะนำในเรื่องสำคัญอย่างเช่น ความเป็นไปได้ของโฆษณาทางการเมืองและสิ่งที่ควรทำเกี่ยวกับข้อมูลที่ผิดเกี่ยวกับการเลือกตั้ง เป็นต้น</p>\n<p><img src=\"https://www.blognone.com/sites/default/files/externals/7a6d128eeaa64c34ba8c9636e8bf5219.png\" /></p>\n<p>Facebook เป็นที่วิจารณ์ในประเด็นการเมืองตั้งแต่เลือกตั้งประธานาธิบดีสหรัฐฯ ปี 2016 ที่โดนัลด์ ทรัมป์ ชนะเลือกตั้ง เนื่องจากค้นพบว่า Facebook ถูกใช้เป็นเครื่องมือทางการเมืองแพร่ข่าวปลอมโจมตีผู้สมัครรับเลือกตั้ง ไปจนถึงฝั่งอนุรักษ์นิยมวิจารณ์ว่า Facebook มีความเอนเอียงกดทับเสียงของฝ่ายอนุรักษ์นิยมไว้ จนเป็นที่มาของการตั้ง Oversight Board ในปี 2018 เป็นองค์กรอิสระมาดูแลนโยบายของ Facebook อีกที เพื่อหลีกเลี่ยงการเป็นผู้กำหนดความเป็นจริงตามที่สังคมวิจารณ์</p>\n<p>การตั้งคณะทำงานดูแลการเลือกตั้งก็ก่อตั้งขึ้นด้วยแนวคิดเดียวกับ Oversight Board แหล่งข่าวระบุกับ The New York Times ด้วยว่า ตัวมาร์ก ซักเคอร์เบิร์ก ไม่อยากถูกมองว่าเป็นผู้มีอำนาจตัดสินใจเพียงคนเดียวเกี่ยวกับเนื้อหาทางการเมือง ก่อนหน้านี้<a href=\"https://www.blognone.com/node/120896\">เขายังประกาศจะจะหยุดแนะนำเนื้อหากลุ่มและเพจการเมือง ลดความแตกแยกด้วย</a></p>\n<p>ที่มา - <a href=\"https://www.nytimes.com/2021/08/25/technology/facebook-election-commission.html\">The New York Times</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/election\">Election</a></div><div><a href=\"/topics/politics\">Politics</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2bfa4799f2b98fe4a6997293060e9b66d0e451355105b9bbdb3bc0a9139008f","category":"Thai"}