{"title":"CoD: Black Ops Cold War เพิ่มโหมด Double Agent ตามล่าสายลับในทีม สไตล์ Among Us","link":"https://www.blognone.com/node/124104","date":1628241502000,"content":"<div><div><div><p>Call of Duty: Black Ops Cold War เตรียมเพิ่มโหมด Double Agent ในอัพเดต Season 5 วันที่ 12 สิงหาคมนี้ เป็นโหมดทีม 10 คน สมาชิกในทีม 8 คนเป็น Operatives ที่ต้องทำภารกิจในแผนที่ให้สำเร็จ</p>\n<p>สมาชิก 1 คนในทีมรับบท Double Agent หรือสายลับสองหน้า คอยฆ่าผู้เล่นคนอื่น และใช้ Kill Streaks เช่น Gas Mines, Counter Spy Planes, Combat Bows, และ Attack Helicopters ขัดขวางไม่ให้ ผู้เล่นคนอื่นทำภารกิจได้สำเร็จ</p>\n<p>อีก 1 คนเป็น Investigator ฝั่งซัพพอร์ต ที่จะมีข้อมูลบอกใบ้ว่า Double Agent เป็นใคร สามารถช่วยทีมด้วยการใช้ Trophy Systems, Stimshots และ Handcannons ได้ มองเห็นรอยเท้าของ Double Agent ในระยะ และตั้งค่าหัวผู้ที่ถูกสงสัย ด้วย Wanted Orders ได้</p>\n<p>น่าสนใจว่าตัวเกมจะจูงใจผู้เล่นให้เล่นตามบทอย่างไร เมื่อผู้เล่นทุกตำแหน่งสามารถยิงเพื่อนในทีมคนใดก็ได้เสมอ จึงมีความเป็นไปได้ที่จะมีผู้เล่นจะคอยป่วนโดยการฆ่าผู้เล่นคนอื่น แม้เป็น Operatives ก็ตาม</p>\n<p>ที่มา - <a href=\"https://gamerant.com/call-duty-black-ops-cold-war-season-5-double-agent-mode/\">Gamerant</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f79a31ed3dea2fd43a1f479edde08e69178c1113afbee5c47b8103307d81255","category":"Thai"}