{"title":"ผู้ใช้ LastPass จำนวนหนึ่งเข้าใช้รหัสผ่านไม่ได้ หลังจากถูกบังคับรีเซ็ต MFA","link":"https://www.blognone.com/node/134533","date":1687712065000,"content":"<div><div><div><p>ผู้ใช้ LastPass จำนวนหนึ่งรายงานว่าไม่สามารถเข้าใช้บัญชีได้หลังจากทาง LastPass บังคับคอนฟิกการล็อกอินขั้นตอนที่สองเสียใหม่ ทำให้ไม่สามารถใช้งานรหัสผ่านใดๆ ได้ และบางคนถูกบังคับคอนฟิกขณะต้องการใช้รหัสผ่านทำงาน</p>\n<p>เหตุการณ์ของแต่ละคนดูจะต่างกันไป ผู้ใช้รายหนึ่งระบุว่า LastPass บังคับให้กระบวนการรีเซ็ต MFA ต้องใช้รหัสผ่านจากอีเมล แต่เขาเข้าอีเมลไม่ได้เพราะเข้า LastPass ไม่ได้, ผู้ใช้บางคนระบุว่าต่อให้รีเซ็ตสำเร็จแล้ว แต่โค้ด MFA ใหม่กลับใช้งานไม่ได้, บางคนก็ระบุว่าไม่ได้รับอีเมลรีเซ็ต MFA</p>\n<p>ทาง LastPass กำลัง<a href=\"https://support.lastpass.com/s/document-item?language=en_US&amp;bundleId=lastpass&amp;topicId=LastPass/about-password-iterations.html&amp;_LANG=enus\">อัพเกรดกระบวนการเข้ารหัสรหัสผ่าน PBKDF2 เป็น 600,000 รอบ</a> หลังจาก<a href=\"https://www.blognone.com/node/131988\">เกิดเหตุข้อมูลหลุดเมื่อปีที่แล้ว</a> และ<a href=\"https://www.blognone.com/node/132010\">ถูกวิจารณ์ว่ารหัสผ่านผู้ใช้ไม่ปลอดภัย</a> เพราะใช้กระบวนการเข้ารหัส PBKDF2 100,100 รอบ แต่ไม่ได้บังคับผู้ใช้เดิมที่เคยใช้ 5,000-10,000 รอบให้อัพเกรด</p>\n<p>ที่มา - <a href=\"https://www.bleepingcomputer.com/news/security/lastpass-users-furious-after-being-locked-out-due-to-mfa-resets/\">Bleeping Computer</a></p>\n<p><img src=\"https://www.blognone.com/sites/default/files/externals/c4b1507d571020b05ed25faebd83eff8.png\" alt /></p>\n</div></div></div><div><div>Topics: </div><div><div><a href=\"/topics/lastpass\">LastPass</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37eaf58949da9214ca3c81bd3f8b5bb4988c8b511021dd0fead730ab40c2326a","category":"Thai"}