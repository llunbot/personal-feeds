{"title":"Lenovo เปิดตัว Yoga Slim 9i รุ่นปี 2025 โน้ตบุ๊กรุ่นแรกที่ใช้กล้องใต้จอภาพ","link":"https://www.blognone.com/node/144023","date":1736471468000,"content":"<div><div><div><p>Lenovo เปิดตัว Yoga Slim 9i (นับเป็น Gen 10) โน้ตบุ๊กรุ่นแรกของโลกที่ใช้กล้องใต้จอภาพ camera-under-display (CUD) เพื่อให้ได้จอภาพเกือบไร้ขอบ มีสัดส่วนจอภาพ 98% ของบอดี้เครื่อง สูงสุดในบรรดาโน้ตบุ๊กทุกรุ่นในตลาด</p>\n<p>ในวงการสมาร์ทโฟน เราเห็นกล้องใต้จอ (CUD) กันมาสักพัก ตอนนี้เทคโนโลยีนี้เริ่มลามมาฝั่งโน้ตบุ๊กแล้ว กล้องของ Yoga Slim 9i มีความละเอียด 32MP ตอนไม่ใช้งานจะมองไม่เห็นกล้อง ทำให้ไม่ต้องมีติ่ง รูโหว่ หรือขอบใดๆ ช่วยให้สัดส่วนหน้าจอกว้างที่สุดเท่าที่จะเป็นไปได้</p>\n<p>สเปกอย่างอื่นของ Yoga Slim 9i</p>\n<ul>\n<li>หน้าจอ 14\" PureSight Pro OLED 4K 120Hz</li>\n<li>ซีพียู Core Ultra 200V สูงสุด Core Ultra 7 258V มี NPU 48 TOPS นับเป็น Copilot+ PC</li>\n<li>แรมสูงสุด 32GB, สตอเรจสูงสุด 1TB</li>\n<li>พอร์ต Thunderbolt 4 x2</li>\n<li>แบตเตอรี่ 75 WHr</li>\n<li>น้ำหนัก 1.19 กิโลกรัม</li>\n</ul>\n<p>ตัวเครื่องมีให้เลือกสีเดียวคือฟ้าอมเขียว Tidal Teal ราคาเริ่มต้น 1,849 ดอลลาร์ วางขายเดือนกุมภาพันธ์ 2025</p>\n<p>ที่มา - <a href=\"https://news.lenovo.com/pressroom/press-releases/expand-and-empower-creativity-with-ai-enabled-new-lenovo-yoga-and-ideapad-devices/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/0f1279a5e4172b73dc17e209b4b06e75.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7be152a06abbcba7b48956da7e55a9fd.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/42055d5dd514bee09042a2c3fe28ccee.png\" /></p>\n</div></div></div><div><div>Topics: </div><div><div><a href=\"/topics/yoga\">Yoga</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/camera\">Camera</a></div><div><a href=\"/topics/display\">Display</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7592b312669fce7c21f7cfa3f2a78be484add05837b985769368351caa9ff613","category":"Thai"}