{"title":"กูเกิลเปิดตัว DolphinGemma โมเดลภาษาโลมา เรียนรู้แพทเทิร์นสื่อสารของโลมา","link":"https://www.blognone.com/node/145846","date":1744653555000,"content":"<div><div><div><p>กูเกิลเปิดตัว DolphinGemma โมเดลภาษาขนาดใหญ่ตัวใหม่ ซึ่งจากชื่อก็พอเดากันได้ว่ามันคือโมเดลภาษาโลมา!</p>\n<p>โลมาเป็นสิ่งมีชีวิตที่มีความฉลาดสูง มีภาษาของตัวเองที่สื่อสารระหว่างกันได้ แต่ก็เป็นความยากของมนุษย์ในการทำความเข้าใจภาษาของโลมา เมื่อมีเทคโนโลยีแบบ LLM เข้ามาช่วยเรียนรู้แพทเทิร์นของภาษาโลมา</p>\n<p>DolphinGemma เป็นความร่วมมือของกูเกิลกับทีมนักวิจัยจากมหาวิทยาลัย Georgia Tech และโครงการวิจัยโลมา Wild Dolphin Project (WDP) โดยใช้คลังเสียงและฟุตเตจวิดีโอของ WDP ที่สะสมมาตั้งแต่ปี 1985 ร่วมกับโมเดลฐานคือ Gemma ของกูเกิล ตัวโมเดล DolphinGemma ที่เทรนได้มีขนาด 400M พารามิเตอร์ ตอนเทรนใช้เทคนิค SoundStream ของกูเกิลมาแปลงคลื่นเสียงโลมาเป็น token</p>\n<p>ตอนนี้ WDP เริ่มนำโมเดลไปใช้งานจริงแล้ว ผลเบื้องต้นออกมาดี ช่วยให้นักวิจัยโลมาเข้าใจการสื่อสารของโลมาได้ดีขึ้นมาก</p>\n<p>นอกจากโมเดล DolphinGemma แล้ว กูเกิลยังมีอีกโครงการชื่อ  CHAT (Cetacean Hearing Augmentation Telemetry) ร่วมกับ Georgia Tech นำเอามือถือ Pixel ไปใช้เป็นอุปกรณ์ฟังเสียงโลมาในน้ำ แล้วสร้างเสียงโลมาแบบง่ายๆ ไม่ต้องซับซ้อน พูดศัพท์เป็นคำๆ เช่น บอกว่าวัตถุที่เจอในน้ำคืออะไร เพื่อสื่อสารกับโลมาได้ด้วย (อุปกรณ์เวอร์ชันแรกเป็น Pixel 6 และกำลังอัพเกรดเป็น Pixel 9)</p>\n<p>ที่มา - <a href=\"https://blog.google/technology/ai/dolphingemma/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/research\">Research</a></div><div><a href=\"/topics/biology\">Biology</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3365a144ee1fe1b7b0eaf2562a23599ccae94ad392a93244b9be8352ca3d5232","category":"Thai"}