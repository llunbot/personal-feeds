{"title":"Windows 11 24H2 เลิกซัพพอร์ตซีพียูอินเทลรุ่นเก่า ต้องเป็นซีพียู Gen 11 ขึ้นไป","link":"https://www.blognone.com/node/144915","date":1740493154000,"content":"<div><div><div><p>ไมโครซอฟท์ปรับหน้าสเปกขั้นต่ำของ Windows 11 24H2 ว่าต้องใช้ซีพียูฝั่งอินเทลที่เป็น Gen 11 ขึ้นไป (จะเป็น Core, Atom, Celeron, Pentium ก็ได้หมด แต่ต้องเป็น Gen 11) เท่ากับว่าซีพียูที่เก่ากว่านั้นอย่างอินเทล Gen 10 จะไม่สามารถติดตั้ง Windows 11 24H2 ได้แล้ว</p>\n<p>การถอดซีพียูเก่าๆ ออกจากรายการซีพียูที่ระบบปฏิบัติการรุ่นใหม่ๆ ซัพพอร์ตเป็นเรื่องปกติ อย่างใน <a href=\"https://www.blognone.com/node/123410\">Windows 11 รุ่นแรก ต้องใช้กับซีพียู Gen 8 ขึ้นไป</a> ซึ่งใช้ต่อเนื่องมาจนถึง <a href=\"https://learn.microsoft.com/en-us/windows-hardware/design/minimum/supported/windows-11-22h2-supported-intel-processors\">Windows 11 22H2 และ 23H2</a> ก่อนมาถอดซีพียูเก่าๆ ทิ้งใน 24H2</p>\n<p>ซีพียู Gen 11 ออกขายในปี 2020 และหยุดขายไปในปี 2024 ในทางปฏิบัติคงแทบไม่มีผู้ผลิตพีซี OEM รายไหนนำซีพียู Gen 11 มาขายในยุคนี้แล้ว</p>\n<p>ส่วนซีพียูค่าย AMD นั้น Windows 11 24H2 ยังรองรับไปไกลถึง Ryzen 2000 ที่วางขายในปี 2018 (เท่ากับตอนออก Windows 11 รุ่นแรก) ยังไม่โดนตัดซีพียูเก่าออกแบบเดียวกับฝั่งอินเทล</p>\n<p>ที่มา - <a href=\"https://learn.microsoft.com/en-us/windows-hardware/design/minimum/supported/windows-11-24h2-supported-intel-processors\">Microsoft</a>, <a href=\"https://www.theregister.com/2025/02/24/microsoft_win_11_cpus/\">The Register</a></p>\n<p><img src=\"https://www.blognone.com/sites/default/files/externals/939a3af0da5ac799134560978e4722a8.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/cpu\">CPU</a></div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div><div><a href=\"/topics/core\">Core</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d97a6ee3e07a8a876dcd7f50b038183b7c5a70331eef21ccc0a78945f15189f3","category":"Thai"}