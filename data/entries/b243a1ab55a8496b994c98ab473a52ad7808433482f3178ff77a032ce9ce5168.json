{"title":"Jeff Lawson ซีอีโอ Twilio ลาออกจากตำแหน่ง หลังผู้ถือหุ้นเรียกร้องให้เปลี่ยนแนวทางบริหาร","link":"https://www.blognone.com/node/137545","date":1704731580000,"content":"<div><div><div><p>Jef Lawson ซีอีโอและผู้ร่วมก่อตั้ง Twilio บริษัทแพลตฟอร์มสื่อสารออนไลน์สำหรับองค์กร ประกาศลาออกจากตำแหน่งทั้งซีอีโอและกรรมการบริษัท โดยมี Khozema Shipchandler อดีตประธาน Twilio Communications เข้ามารับตำแหน่งแทนที่</p>\n<p>Lawson ยังเป็นผู้แต่งหนังสือ <a href=\"https://www.twilio.com/blog/ask-your-developer-a-playbook-available-now\">Ask Your Developer</a> หนังสือธุรกิจซอฟต์แวร์ที่แสดงถึงความสำคัญของนักพัฒนาในการสร้างธุรกิจ</p>\n<p>ที่ผ่านมา Twilio ถูกกดดันจากผู้ถือหุ้นสองกลุ่ม คือ Anson Funds และ Legion Partners ให้ขายบริษัทให้คนอื่นเสีย หรืออย่างน้อยก็ขายธุรกิจในกลุ่ม Data &amp; Applications ออกไป โดยปลายปีที่แล้ว Twilio ก็เพิ่งลดพนักงานไป 5% เพื่อตัดธุรกิจวิดีโอออกไป</p>\n<p>Twilio เคยมีมูลค่าบริษัทสูงมากในช่วง COVID-19 โดยราคาหุ้นสูงกว่า 400 ดอลลาร์ แต่หลังจากนั้นราคาหุ้นก็ลดลงจนเหลือไม่ถึง 70 ดอลลาร์ก่อนจะพุ่งขึ้นเล็กน้อยหลังประกาศนี้ แต่ในแง่ผลกำไรแล้ว Twilio มีผลประกอบการขาดทุนต่อเนื่อง และขาดทุนมากขึ้นเรื่อยๆ จนเพิ่งมาลดลงในช่วงปี 2023</p>\n<p>ที่มา - <a href=\"https://investors.twilio.com/news/news-details/2024/Twilio-Announces-CEO-Transition/default.aspx\">Twilio</a>, <a href=\"https://www.cnbc.com/2024/01/08/twilio-ceo-lawson-steps-down-after-bruising-activist-battles.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/af0fd2bc00e8783ec0fde183d44c1e50.jpg\" /></p>\n<p>ภาพ Jeff Lawson โดย <a href=\"https://www.flickr.com/photos/techcrunch/23606234935\">TechCrunch</a></p>\n</div></div></div><div><div>Topics: </div><div><div><a href=\"/topics/twilio\">Twilio</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b243a1ab55a8496b994c98ab473a52ad7808433482f3178ff77a032ce9ce5168","category":"Thai"}