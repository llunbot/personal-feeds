{"title":"AWS นำบริการยืนยันตัวตนด้วยฝ่ามือ Amazon One มาให้ลูกค้าองค์กรใช้งาน","link":"https://www.blognone.com/node/137002","date":1701299729000,"content":"<div><div><div><p>AWS ประกาศนำเทคโนโลยีของบริการสแกนมือยืนยันตัวตน Amazon One มาให้องค์กรสามารถนำไปใช้งานได้ผ่านบริการใหม่ชื่อ Amazon One Enterprise</p>\n<p>Amazon One เป็นบริการที่ยืนยันตัวตนด้วยข้อมูลลายมือ ซึ่งใช้การสแกนมือเหนืออุปกรณ์โดยไม่ต้องสัมผัส เปิดตัวมา<a href=\"https://www.blognone.com/node/118717\">ตั้งแต่ปี 2020</a> ในร้าน Amazon Go จากนั้นร่วมมือกับ<a href=\"https://www.blognone.com/node/129763\">พาร์ตเนอร์ร้านค้า</a>หลายแห่ง นำเทคโนโลยีนี้มาใช้ในขั้นตอนการจ่ายเงินหรือ<a href=\"https://www.blognone.com/node/133948\">ยืนยันอายุ</a> กรณีซื้อเครื่องดื่มแอลกอฮอล์</p>\n<p>AWS บอกว่าลูกค้าองค์กรสามารถนำการยืนยันตัวตนด้วยฝ่ามือ Amazon One Enterprise นี้ มาทดแทนวิธีการดั้งเดิมที่ใช้กัน เช่น บัตรพนักงาน, รหัสผ่าน สามารถประยุกต์ใช้กับการควบคุมการเข้าถึงพื้นที่องค์กร ตลอดจนการเข้าถึงข้อมูลสำคัญ ข้อมูลลายมือจะถูกจัดเก็บแยกจากข้อมูลลายมือของบริการ Amazon One และมีการเข้ารหัสขั้นสูง เพื่อให้องค์กรควบคุมจัดการได้เอง</p>\n<p>บริการ Amazon One Enterprise ตอนนี้อยู่ในสถานะพรีวิวให้กับเฉพาะลูกค้าในอเมริกาก่อน</p>\n<p>ที่มา: <a href=\"https://press.aboutamazon.com/2023/11/aws-introduces-amazon-one-enterprise\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/e4cf4bb315542f0eed56541adb8069fa.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/biometric\">Biometric</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e4da9cb26447e5af154a5158f816410834fcad8d87b4092c9e97297a5fe1275","category":"Thai"}