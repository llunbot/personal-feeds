{"title":"ทรัมป์ไม่ต่อสัญญาดูแลฐานข้อมูลช่องโหว่ซอฟต์แวร์ CVE","link":"https://www.blognone.com/node/145870","date":1744774298000,"content":"<div><div><div><p>MITRE Corporation ผู้ดูแลเว็บไซต์ CVE.org บริการฐานข้อมูลช่องโหว่ซอฟต์แวร์ ส่งจดหมายเวียนถึงกรรมการ CVE ว่ารัฐบาลทรัมป์ไม่ต่อสัญญาว่าจ้างให้ดูแลฐานข้อมูล ส่งผลให้สัญญาจบลงในวันนี้ซึ่งอาจจะกระทบต่อการให้บริการต่อไป</p>\n<p>CVE เป็นการให้หมายเลขประจำตัวช่องโหว่ เพื่อให้ติดตามอ้างอิงช่องโหว่ต่างๆ ได้ง่ายขึ้น เช่น ช่องโหว่ Shellshock คือ CVE-2014-6271, Heartbleed คือช่องโหว่ CVE-2014-0160 เดิมฐานข้อมูลนี้เป็นบริการของ MITRE ที่บริษัทติดตามช่องโหว่ต่างๆ แต่ภายหลังก็เป็นบริการสาธารณะที่ CISA หน่วยงานความปลอดภัยไซเบอร์สหรัฐฯ จ่ายเงินสปอนเซอร์ให้ทาง MITRE ดูแลให้</p>\n<p>แม้ว่าบริการนี้จะมีความสำคัญ แต่ในความเป็นจริงรัฐบาลสหรัฐฯ ก็มีบริการ National Vulnerability Database อีกช่องทางหนึ่งที่ซิงก์กันมา</p>\n<p>ยังไม่แน่ชัดว่าหลังจากหมดสัญญากับ CISA แล้ว MITRE จะเปิดให้บริการ CVE.org ต่อไปหรือไม่ จดหมายประกาศระบุว่าอาจจะกระทบต่อการให้บริการ โดยสัญญาค่าบริการดูแลฐานข้อมูล CVE และ CWE ปีล่าสุดอยู่ที่ 29 ล้านดอลลาร์สหรัฐฯ</p>\n<p>ที่มา - <a href=\"https://x.com/0xTib3rius/status/1912195160416338031\">@0xTib3rius</a>, <a href=\"https://au.pcmag.com/security/110583/nonprofit-that-tracks-software-flaws-in-jeopardy-following-funding-cuts\">PC Magazine</a></p>\n<p><img alt=\"No Description\" src=\"https://www.blognone.com/sites/default/files/externals/d9b6d0751add75bd6b38dd1acc8934ae.jpeg\" /></p>\n</div></div></div><div><div>Topics: </div><div><div><a href=\"/topics/cisa\">CISA</a></div><div><a href=\"/topics/security\">Security</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2200e459d072263101267959b07b0ca99b0c1f68757635867af39af4dee4c657","category":"Thai"}