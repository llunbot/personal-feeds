{"title":"พิพิธภัณฑ์แวนโก๊ะ ยกเลิกแจกการ์ดโปเกมอนลายพิเศษ ระบุกังวลเรื่องความปลอดภัย","link":"https://www.blognone.com/node/136246","date":1697451008000,"content":"<div><div><div><p>พิพิธภัณฑ์วินเซนต์ แวนโก๊ะ ในอัมสเตอร์ดัม ระบุเมื่อวันเสาร์ว่า จะไม่แจกการ์ดโปเกมอนลายปิกาจูที่เป็นสไตล์แวนโก๊ะอีกต่อไป หลังจากการแจกการ์ดดังกล่าวจุดชนวนให้เกิดกระแสความนิยมจาก <strong>นักเก็งกำไร</strong> ที่นำไปขายต่อในราคาที่สูงเกินไป</p>\n<p>พิพิธภัณฑ์วินเซนต์ แวนโก๊ะ ฉลองครบรอบ 50 ปีของพิพิธภัณฑ์ โดยความร่วมมือกับโปเกมอนมีเป้าหมายเพื่อสร้างแรงบันดาลใจให้กับผู้เยี่ยมชมรุ่นเยาว์ และรวมถึงนิทรรศการเกี่ยวกับความเชื่อมโยงของศิลปินกับญี่ปุ่น โดยดึงดูดแฟน ๆ โปเกมอนตัวยงด้วยการแจกการ์ด Pika-Portrait รุ่นลิมิเต็ดเอดิชั่น ซึ่งก่อนหน้านี้มีผู้เยี่ยมชมหลายคนโพสต์วิดีโอบนโซเชียลมีเดียว่าแฟน ๆ กดดัน และผลักกันแย่งไปหยิบการ์ดพิคาชู เนื่องจากการ์ดเหล่านี้มีจำนวนจำกัด และนักสะสมพร้อมจ่ายในราคามหาศาลเพื่อให้ได้มา</p>\n<p><img alt=\"No Description\" src=\"https://www.blognone.com/sites/default/files/externals/6151b87649ab34831153ed413178c541.png\" /></p>\n<p>การ์ด Pika-Portrait ที่ว่าเป็นพิคาชูสวมหมวกสักหลาดสีเทา แสดงท่าทางที่ได้รับแรงบันดาลใจจากภาพดังของแวนโก๊ะ โดยจะแจกให้กับผู้เยี่ยมชมที่ทำภารกิจรอบพิพิธภัณฑ์ได้สำเร็จ</p>\n<p>พิพิธภัณฑ์ได้ระบุว่า เมื่อเร็ว ๆ นี้ มีกลุ่มคนสร้างสถานการณ์ที่ไม่พึงประสงค์ ซึ่งทำให้ทางพิพิธภัณฑ์ตัดสินใจถอดการ์ดพิคาชูกับหมวกสักหลาดสีเทาออกจากพิพิธภัณฑ์ เพื่อให้ผู้เยี่ยมชมพิพิธภัณฑ์สามารถสำรวจนิทรรศการได้สนุกสนาน และปลอดภัย รวมทั้งความปลอดภัย ของเจ้าหน้าที่พิพิธภัณฑ์ด้วย</p>\n<p>โดยเหล่า Scalpers ที่ได้การ์ดมาจะนำไปขายต่อบนเว็บไซต์ซื้อขายในชื่อ Pikachu with Grey Felt Hat ในราคาหลายร้อยดอลลาร์ โดยมีรายการหนึ่งบน eBay ขายราคา 6,969 ดอลลาร์</p>\n<p>ที่มา - <a href=\"https://www.japantimes.co.jp/news/2023/10/15/japan/society/van-gogh-museum-scraps-pokemon-cards/\">The Japan Times</a></p>\n</div></div></div><div><div>Topics: </div><div><div><a href=\"/topics/pokemon\">Pokemon</a></div><div><a href=\"/topics/museum\">Museum</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c6074ddf37a025862af4b5b5f3f23038c99ef15fd80fac39c7a46ef7bf2a789","category":"Thai"}