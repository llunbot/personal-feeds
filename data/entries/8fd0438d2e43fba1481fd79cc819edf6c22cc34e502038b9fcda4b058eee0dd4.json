{"title":"Instagram เพิ่มฟีเจอร์ปกป้องการใช้ DM ให้ส่งคำขอได้เฉพาะตัวหนังสือเท่านั้น ส่งเป็นรูปหรือวิดีโอไม่ได้","link":"https://www.blognone.com/node/135118","date":1691084171000,"content":"<div><div><div><p>Instagram เพิ่มเครื่องมือใหม่เพื่อให้ผู้ใช้งานป้องกันการได้รับรูปภาพและวิดีโอที่ไม่เหมาะสม ที่ส่งมาทาง DM หลังจากทดสอบฟีเจอร์นี้ในส่วน Parental Control ไปเมื่อ<a href=\"https://www.blognone.com/node/134624\">เดือนที่แล้ว</a></p>\n<p>ฟีเจอร์ใหม่นี้จะป้องกันการส่งคำขอ DM ไปยังบัญชีที่ผู้รับข้อความไม่ได้ติดตามกลับในสองระดับ ขั้นแรก การส่งรีเควส DM จะส่งได้เพียง 1 ข้อความเท่านั้น (จากเดิมส่งได้ไม่จำกัด) ซึ่งจะส่งเพิ่มได้ก็ต่อเมื่อปลายทางตอบรับข้อความเท่านั้น</p>\n<p>ในขั้นที่สอง การส่งคำขอจะทำได้เฉพาะข้อความตัวหนังสือเท่านั้น ทำให้ไม่สามารถส่งรูปภาพหรือวิดีโอไปเป็นข้อความคำขอแรกได้ ซึ่ง Instagram บอกว่าแนวทางป้องกันนี้มีประโยชน์โดยเฉพาะผู้ใช้งานเพศหญิงที่มักได้รับคำขอ DM ด้วยรูปภาพที่ไม่เหมาะสม ฟีเจอร์ดังกล่าวจะทำให้ผู้ใช้งานมีความมั่นใจในการตรวจสอบคำขอ DM มากขึ้น</p>\n<p>ที่มา: <a href=\"https://techcrunch.com/2023/08/03/instagrams-new-feature-protects-users-from-unwanted-images-and-videos-in-dms/\">TechCrunch</a></p>\n<p><img src=\"https://www.blognone.com/sites/default/files/externals/33ee3898b61452dcebb71000c9637142.jpg\" alt /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fd0438d2e43fba1481fd79cc819edf6c22cc34e502038b9fcda4b058eee0dd4","category":"Thai"}