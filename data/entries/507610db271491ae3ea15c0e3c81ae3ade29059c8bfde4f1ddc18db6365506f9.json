{"title":"กูเกิลแจกฮาร์ดแวร์คีย์ 10,000 ชิ้นให้นักข่าว-นักเคลื่อนไหว ป้องกันภัยจากการสอดส่อง","link":"https://www.blognone.com/node/125189","date":1633767256000,"content":"<div><div><div><p>กูเกิลประกาศแจกคีย์ความปลอดภัย 10,000 ชิ้นให้กับนักข่าว นักการเมือง นักเคลื่อนไหวทั่วโลก ที่กำลังเผชิญการสอดส่องโดยรัฐ และอาจถูกแฮ็กบัญชีเพื่อดูว่าทำอะไรอยู่</p>\n<p>บัญชีกูเกิลมี<a href=\"https://www.blognone.com/node/96344\">ฟีเจอร์ใช้งานความปลอดภัยระดับสูง (Advanced Protection Program หรือ APP)</a> ที่บังคับต้องล็อกอินด้วยคีย์ฮาร์ดแวร์เท่านั้น ช่วยยกระดับความปลอดภัยของบัญชีเพิ่มอีกมาก กูเกิลจึงตัดสินใจแจกคีย์เพื่อให้คนที่มีความเสี่ยงสูงเหล่านี้ สามารถใช้งาน APP ได้ด้วย</p>\n<p>วิธีการแจกคีย์ของกูเกิลจะทำผ่านองค์กรพาร์ทเนอร์ เช่น International Foundation for Electoral Systems, UN Women Generation Equality Action Coalition for Technology and Innovation, Defending Digital Campaigns</p>\n<p>ที่มา - <a href=\"https://blog.google/technology/safety-security/delivering-10000-security-keys-high-risk-users/\">Google</a></p>\n<p><img src=\"https://www.blognone.com/sites/default/files/externals/84a902ec8460894d3d03fc10c53864ed.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"507610db271491ae3ea15c0e3c81ae3ade29059c8bfde4f1ddc18db6365506f9","category":"Thai"}