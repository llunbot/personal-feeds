{"title":"สหราชอาญาจักรเริ่มบังคับกฎหมาย IoT: ห้ามใช้รหัสผ่านซ้ำกัน, ต้องแจ้งอายุอัพเดต","link":"https://www.blognone.com/node/139480","date":1714395344000,"content":"<div><div><div><p>วันนี้กฎหมาย Product Security and Telecommunications Infrastructure (PSTI) ที่ตราเป็นกฎหมายสหราชอาณาจักรตั้งแต่ปี 2022 เริ่มบังคับใช้เป็นวันแรก (29 เมษายน 2024) ส่งผลให้สินค้าที่เชื่อมต่ออินเทอร์เน็ตในสหราชอาณาจักรต้องมีมาตรการความปลอดภัยเพิ่มเติม 3 ประการ ได้แก่</p>\n<ol>\n<li>รหัสผ่าน: ห้ามใช้รหัสผ่านที่คาดเดาได้ง่าย รวมถึงรหัสผ่านคาดเดาได้จากหมายเลขซีเรียลเครื่อง และรหัสต้องไม่เหมือนกันเลยในแต่ละชิ้นที่ขายไป</li>\n<li>เปิดเผยข้อมูลความปลอดภัย: เปิดให้คนทั่วไปเห็นว่าสินค้ามีช่องโหว่ความปลอดภัยอะไรบ้าง และแจ้งสถานะการแก้ไข</li>\n<li>ระยะเวลาแพตช์: บอกช่วงเวลาที่สัญญาว่าผู้ผลิตจะออกแพตช์อุดช่องโหว่ความปลอดภัยให้</li>\n</ol>\n<p>กฎหมายฉบับนี้มี Office for Product Safety and Standards (OPSS) เป็นผู้บังคับใช้ โดยทาง OPSS มีอำนาจในการสั่งห้ามขายหรือเรียกคืนสินค้าที่ไม่ทำตามข้อกำหนด รวมถึงสามารถสั่งปรับ</p>\n<p>ที่มา - <a href=\"https://www.gov.uk/government/publications/the-uk-product-security-and-telecommunications-infrastructure-product-security-regime\">Gov.UK</a></p>\n<p><img alt=\"No Description\" src=\"https://www.blognone.com/sites/default/files/externals/0dee590f5515d96294b4ce3586077e16.png\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/iot\">IoT</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6ebf32b6a261da8c1178813941a734a06631b103415e97f57eea8bac9c6ebc3","category":"Thai"}