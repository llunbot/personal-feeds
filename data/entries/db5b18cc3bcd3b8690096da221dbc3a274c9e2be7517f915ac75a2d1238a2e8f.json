{"title":"Apple และ Google ออกเครื่องมือ ให้ย้ายรูปภาพจาก Google Photos ตรงไป iCloud Photos ได้เลย","link":"https://www.blognone.com/node/140842","date":1720659342000,"content":"<div><div><div><p>แอปเปิลและกูเกิลเปิดตัวเครื่องมือใหม่ สำหรับการถ่ายโอนข้อมูล ซึ่งทำให้ผู้ใช้งาน <strong>Google Photos</strong> สามารถย้ายข้อมูลไปที่ <strong>iCloud Photos</strong> โดยตรงได้</p>\n<p>ก่อนหน้านี้แอปเปิลและกูเกิล ได้ออกเครื่องมือย้ายข้อมูลจาก <a href=\"https://www.blognone.com/node/121518\">iCloud Photos ไปที่ Google Photos มาตั้งแต่ปี 2021</a> เครื่องมือถ่ายโอนใหม่นี้จึงเป็นเส้นทางกลับกันนั่นเอง</p>\n<p>เครื่องมือถ่ายโอนข้อมูลของสองบริษัทนี้เป็นส่วนหนึ่งของ <a href=\"https://dtinit.org/blog/2024/07/10/DTI-members-new-photo-video-tool\">Data Transfer Project</a> โครงการโอเพนซอร์สที่เน้นการพัฒนาเครื่องมือโอนย้ายข้อมูลข้ามแพลตฟอร์ม ซึ่ง Google Photos ย้ายไป iCloud Photos จะเปิดให้ใช้งานทุกคนในอีกไม่กี่สัปดาห์ข้างหน้า</p>\n<p>การย้ายข้อมูลนั้น ผู้ใช้ Google Photos ไปที่ <a href=\"https://takeout.google.com/takeout/transfer/custom/photos\">Google Takeout</a> เลือกการส่งออกข้อมูลจาก Google Photos และเลือกปลายทางที่ Apple - iCloud Photos ซึ่งต้องล็อกอิน Apple ID จากนั้นเลือกอนุญาตให้สามารถย้ายข้อมูลโดยตรง ทำให้ไม่ต้องดาวน์โหลดไฟล์ออกมาก่อน</p>\n<p>ที่มา: <a href=\"https://9to5mac.com/2024/07/10/transfer-from-google-photos-to-icloud-photos/\">9to5Mac</a>, <a href=\"https://support.google.com/accounts/answer/9666875?hl=th\">กูเกิล</a>, <a href=\"https://support.apple.com/th-th/HT213483\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/5b4f6debba7e609caa6fa45b4595321b.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/google-photos\">Google Photos</a></div><div><a href=\"/topics/backup\">Backup</a></div><div><a href=\"/topics/google\">Google</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db5b18cc3bcd3b8690096da221dbc3a274c9e2be7517f915ac75a2d1238a2e8f","category":"Thai"}