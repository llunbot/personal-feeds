{"title":"Mistral ออก API Mistral OCR อ่านข้อมูลจากเอกสาร PDF เป็น Markdown ได้ดีกว่าโมเดล OCR อื่น","link":"https://www.blognone.com/node/145137","date":1741347077000,"content":"<div><div><div><p>Mistral เปิดตัว Mistral OCR ที่เป็น API ให้นักพัฒนาใช้ดำเนินการอ่านข้อมูลจากเอกสาร PDF ที่มาในรูปแบบแตกต่างกันไป เพื่อแปลงออกมาเป็นฟอร์แมตที่ง่ายขึ้นสำหรับให้โมเดลปัญญาประดิษฐ์เรียนรู้ต่อ</p>\n<p>Mistral OCR สามารถจัดการข้อมูลอยู่ในเอกสารที่อาจมีหลายรูปแบบทั้งตัวหนังสือ รูปภาพ ตาราง สมการ ให้ออกมาเป็นเอาท์พุทแบบ Markdown ทำให้สามารถจัดการเอกสารต่อได้ตรงกับรูปแบบต้นฉบับมากขึ้น</p>\n<p>Mistral บอกว่า Mistral OCR ถูกใช้งานอยู่แล้วสำหรับผู้ใช้งานแชทบอต Le Chat เมื่ออัปโหลดไฟล์เอกสารเข้ามา แต่ API นี้เปิดให้นักพัฒนาสามารถนำไปพัฒนาเพิ่มเติมได้เอง โดย API mistral-ocr-latest คิดราคาที่ 1,000 หน้าต่อดอลลาร์โดยประมาณ สามารถใช้งานได้แล้ววันนี้ผ่าน la Plateforme และเร็ว ๆ นี้สามารถใช้งานได้ผ่านผู้ให้บริการคลาวด์ที่เป็นพาร์ตเนอร์</p>\n<p>ผลทดสอบโดย Mistral ด้วยเอกสารที่เป็นตัวหนังสือเท่านั้น ทั้งงานวิจัยที่มีสมการคณิตศาสตร์ ตาราง ข้อมูลผสมผสาน หรือมาจากการสแกน พบว่า Mistral OCR ได้สูงกว่าโมเดลปัญญาประดิษฐ์หรือบริการ OCR ของรายอื่น</p>\n<p>ที่มา: <a href=\"https://mistral.ai/fr/news/mistral-ocr\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/bb798ad7c1437ed1a34d84a694f3577b.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/api\">API</a></div><div><a href=\"/topics/ocr\">OCR</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef8743491d3e5c7b06be35b1aa3d16b349e7d57ac0cef277290098d98ada7eb2","category":"Thai"}