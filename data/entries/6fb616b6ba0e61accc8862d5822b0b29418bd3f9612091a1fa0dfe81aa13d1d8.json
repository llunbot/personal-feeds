{"title":"Bangkok Airways ถูกแฮก อาจมีการเข้าถึงข้อมูลผู้ใช้บริการ","link":"https://www.blognone.com/node/124442","date":1629994924000,"content":"<div><div><div><p>บางกอกแอร์เวย์สประกาศผ่านหน้าเว็บไซต์ของบริษัทว่า เมื่อวันที่ 23 สิงหาคม 2564 บริษัทถูกโจมตีทางไซเบอร์ เป็นผลให้อาจมีข้อมูลผู้ใช้บริการถูกเข้าถึงโดยไม่ได้รับอนุญาติ ซึ่งข้อมูลที่โดนเข้าถึงนั้นได้แก่ ชื่อ นามสกุล สัญชาติ เพศ หมายเลขโทรศัพท์ อีเมล ที่อยู่ ช่องทางการติดต่อสื่อสาร ข้อมูลหนังสือเดินทาง ประวัติการเดินทาง ข้อมูลอาหารพิเศษของผู้โดยสาร รวมถึงข้อมูลบัตรเครดิตบางส่วนด้วย</p>\n<p>บริษัทแนะนำให้ผู้โดยสารติดต่อไปยังธนาคารหรือผู้ให้บริการบัตรเครดิตเพื่อดำเนินการตามมาตรการรักษาความปลอดภัย ทำการเปลี่ยนรหัสผ่าน รวมถึงระวังการแอบอ้างโดยใช้ข้อมูลดังกล่าวจากผู้ไม่ประสงค์ดี</p>\n<p>ทั้งนี้ทางบางกอกแอร์เวย์สอยู่ระหว่างดำเนินการสืบสวนเพื่อหาผู้ที่ได้รับผลกระทบและข้อมูลที่ได้รับความเสียหาย และยืนยันว่าไม่มีผลกระทบต่อความปลอดภัยด้านการบิน</p>\n<p>ที่มา: <a href=\"https://www.bangkokair.com/tha/press-release/view/clarifies-the-incident-of-a-cybersecurity-attack\">ประกาศจากบางกอกแอร์เวย์ส</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/hacking\">Hacking</a></div><div><a href=\"/topics/aviation\">Aviation</a></div></div></div>","author":"ZiiT","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fb616b6ba0e61accc8862d5822b0b29418bd3f9612091a1fa0dfe81aa13d1d8","category":"Thai"}