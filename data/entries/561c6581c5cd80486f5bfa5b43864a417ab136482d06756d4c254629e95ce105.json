{"title":"TikTok เพิ่มระบบ Artist Accounts มีเครื่องมือใหม่ให้ศิลปินสร้าง engagement มากขึ้น","link":"https://www.blognone.com/node/137030","date":1701389530000,"content":"<div><div><div><p>TikTok ประกาศระบบบัญชีสำหรับศิลปิน (Artist Accounts) ซึ่งบัญชีศิลปินที่เปิดใช้งานนี้ จะได้เครื่องมือเพิ่มเติมที่ช่วยเข้าถึงแฟนคลับ และเพิ่ม engagement เสริมจากปัจจุบัน โดยในหน้าโปรไฟล์ของบัญชีศิลปินจะมีแท็กว่า Artist กำกับอยู่ เพื่อระบุว่าได้ยืนยันตัวตนแล้ว</p>\n<p>เครื่องมือที่เพิ่มมาเช่น การใส่แท็ก New Release เพื่อไฮไลท์เพลงนี้กำลังเปิดตัว โดยสามารถใส่ได้ 2 สัปดาห์ก่อนเพลงจะออก และ 30 วัน หลังจากเพลงออกมาแล้ว ช่วยให้เพลงใหม่มีโอกาสถูกค้นพบจากแคตาล็อกได้มากขึ้น</p>\n<p>ในหน้าบัญชีศิลปินจะมีแท็บเพิ่มมาคือ Music Tab ให้สามารถจัดการเพลงทั้งหมดของศิลปินคนนั้นได้สะดวกมากขึ้น ศิลปินยังสามารถใส่แท็ก By Artist สำหรับคลิปเพลงนั้น ๆ ในหน้า Discover ของเพลง เพื่อบอกว่าเป็นคลิปจากศิลปินเจ้าของเพลง และเพิ่มหมวด Behind the Song สำหรับคลิปการทำงานเบื้องหลัง</p>\n<p>ศิลปินสามารถเปิดใช้งาน Artist Account ได้แล้ววันนี้</p>\n<p>ที่มา: <a href=\"https://newsroom.tiktok.com/en-us/introducing-the-artist-account-to-boost-discoverability-on-tiktok-us\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/5ed283a6d09069856d10bc18e8962eb1.png\" /></p>\n<p><img alt=\"No Description\" src=\"https://www.blognone.com/sites/default/files/externals/b3e94b6f6b4c4aa2ad671b675c697da2.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/music\">Music</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"561c6581c5cd80486f5bfa5b43864a417ab136482d06756d4c254629e95ce105","category":"Thai"}