{"title":"ซัมซุงเริ่มใช้ Exynos ในมือถือของตัวเองมากขึ้น เพราะชิปบริษัทอื่นราคาแพงขึ้น 30%","link":"https://www.blognone.com/node/138750","date":1710726949000,"content":"<div><div><div><p>เว็บไซต์ข่าวธุรกิจ Pulse ของเกาหลีใต้ รายงานว่าซัมซุงผลักดันการใช้ชิป Exynos ในมือถือของตัวเองมากขึ้น เพราะต้นทุนค่าชิปของบริษัทอื่น (ในที่นี้คือ Snapdragon และ MediaTek) แพงขึ้นเรื่อยๆ</p>\n<p>ในรายงานผลประกอบการของซัมซุง ฝ่ายธุรกิจมือถือ (Device Experience หรือ DX) มีต้นทุนค่าจัดซื้อชิป 8.87 พันล้านดอลลาร์ในปี 2023 เพิ่มขึ้น 3.1% จากปี 2022 ซึ่งเพิ่มขึ้นมากจากปี 2021 เช่นกัน ซัมซุงให้เหตุผลไว้ในเอกสารว่าราคาชิปปี 2023 เพิ่มขึ้น 30% จากปี 2022</p>\n<p>ซัมซุงเคยพยายามใช้ Exynos กับ Galaxy S22 แต่มีปัญหาด้านประสิทธิภาพและความร้อน ทำให้<a href=\"https://www.blognone.com/node/131348\">ตอน Galaxy S23 ต้องเปลี่ยนมาใช้ Snapdragon แทนทั้งหมด</a> ต้นทุนค่าชิปจึงแพงขึ้นมาก ก่อนที่จะ<a href=\"https://www.blognone.com/node/137737\">กลับมาใช้ Exynos บางส่วนอีกครั้งใน Galaxy S24 ของปีนี้</a></p>\n<p>Pulse ยังชี้ว่าในมือถือกลุ่ม Galaxy A ที่ราคารองลงมา เริ่มเปลี่ยนจาก MediaTek ที่ใช้ในปี 2023 มาเป็น Exynos ในปี 2024 เช่นกัน ดังจะเห็นได้จาก <a href=\"https://www.blognone.com/node/137594\">Galaxy A25</a>, <a href=\"https://www.blognone.com/node/138628\">A35, A55</a> รุ่นของปีนี้เป็น Exynos ทั้งหมด</p>\n<p>ที่มา - <a href=\"https://pulsenews.co.kr/view.php?year=2024&amp;no=190898\">Pulse</a>, <a href=\"https://www.talkandroid.com/432826-samsung-exynos-chips/\">Talk Android</a></p>\n<p><img src=\"https://www.blognone.com/sites/default/files/externals/2cb19ada4432b3bcc3f4d042e64f5239.png\" /></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"472b116eaddaa7546e0425dbaa752f49ab9d217745100cbb4a891a5c28910df6","category":"Thai"}