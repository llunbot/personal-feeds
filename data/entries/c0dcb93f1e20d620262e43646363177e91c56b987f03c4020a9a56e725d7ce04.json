{"title":"แอปเทรดหุ้น Robinhood เผย รายได้การเทรดคริปโต 62% มาจาก Dogecoin","link":"https://www.blognone.com/node/124315","date":1629381725000,"content":"<div><div><div><p>Robinhood แอปซื้อขายหุ้นชื่อดังในอเมริกา รายงานผลการดำเนินงานประจำไตรมาสที่ 2 ของปี 2021 ซึ่งเป็นการรายงานครั้งแรกหลัง<a href=\"https://www.blognone.com/node/123986\">บริษัทไอพีโอ</a>เมื่อเดือนที่แล้ว</p>\n<p>แอป Robinhood มีจุดเด่นคือไม่มีค่าธรรมเนียมในการเทรดหุ้น จนเป็นที่มาของปรากฏการณ์ meme stock อย่างหุ้นของบริษัท <a href=\"https://brandinside.asia/gamestop-surging-return-after-retail-traders-buy-this-stock-27-jan-2021/\">GameStop</a> อย่างไรก็ตาม Robinhood เองก็รองรับการซื้อขายเงินคริปโตด้วย ซึ่งมีข้อมูลน่าสนใจที่บริษัทรายงานดังนี้</p>\n<ul>\n<li>60% ของบัญชีทั้งหมดที่เปิดใช้งาน มีการเทรดคริปโต</li>\n<li>ในไตรมาสที่ผ่านมา ลูกค้าที่เพิ่งเปิดบัญชีใหม่ กลุ่มที่เริ่มเทรดคริปโตเป็นอย่างแรก มีมากกว่าที่เทรดหุ้น</li>\n<li>ในรายได้จากการทำธุรกรรม คริปโตเป็นรายได้ส่วนใหญ่คือ 233 ล้านดอลลาร์ จากทั้งหมด 451 ล้านดอลลาร์ (52%)</li>\n<li>62% ของรายได้จากคริปโต มาจาก Dogecoin</li>\n</ul>\n<p>ภาพรวมในไตรมาสที่ผ่านมา Robinhood มีรายได้เพิ่มขึ้น 131% จากช่วงเดียวกันในปีก่อนเป็น 565 ล้านดอลลาร์ จำนวนบัญชีที่เปิดใช้งาน 22.5 ล้านบัญชี มีผู้ใช้งานเป็นประจำทุกเดือน (MAU) 21.3 ล้านคน มีสินทรัพย์ในการดูแล (Custody) มูลค่ารวม 1.02 แสนล้านดอลลาร์</p>\n<p>ที่มา: <a href=\"https://investors.robinhood.com/news/news-details/2021/Robinhood-Reports-Second-Quarter-2021-Results/default.aspx\">Robinhood</a> และ <a href=\"https://www.cnbc.com/2021/08/18/robinhood-crypto-revenue-jumped-over-45-fold-in-q2-to-233-million.html\">CNBC</a> ภาพ <a href=\"https://pixabay.com/images/id-6363104/\">Pixabay</a></p>\n<p><img src=\"https://www.blognone.com/sites/default/files/externals/7038262985551b6f48031d2083702176.jpg\" /></p>\n</div></div></div><div><div>Topics: </div><div><div><a href=\"/topics/robinhood\">Robinhood</a></div><div><a href=\"/topics/financial-report\">Financial Report</a></div><div><a href=\"/topics/dogecoin\">Dogecoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0dcb93f1e20d620262e43646363177e91c56b987f03c4020a9a56e725d7ce04","category":"Thai"}