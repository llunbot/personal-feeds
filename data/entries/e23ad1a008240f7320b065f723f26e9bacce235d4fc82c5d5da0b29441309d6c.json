{"title":"Microsoft OneNote มีแอปเวอร์ชัน Apple Vision Pro แล้ว","link":"https://www.blognone.com/node/139289","date":1713451486000,"content":"<div><div><div><p>ไมโครซอฟท์ประกาศนำ OneNote ลงเฮดเซต Vision Pro ของแอปเปิล ซึ่งเป็นเวอร์ชันที่ปรับปรุงสำหรับ visionOS โดยเฉพาะ ต่อจาก Teams, Word, Excel, PowerPoint และ Outlook ที่มี<a href=\"https://www.blognone.com/node/137985\">ให้ใช้งานก่อนหน้านี้</a></p>\n<p>OneNote บน Vision Pro มีฟีเจอร์หลายอย่างเหมือนกับเวอร์ชันบน iPad ทั้งการจดบันทึก จดบันทึกสั้น ตั้งรายการต้องทำ สร้างบันทึกแบบมีรหัสผ่าน ทั้งหมดสามารถซิงก์กับบัญชี OneDrive เพื่อใช้งานบนแพลตฟอร์มอื่นได้ อินพุทที่รองรับมีทั้งโหมดแฮนด์ฟรี และแบบใช้เมาส์-คีย์บอร์ด</p>\n<p>ไมโครซอฟท์บอกว่า OneNote บน Vision Pro ในเวอร์ชันถัด ๆ ไปที่จะออกมา จะรองรับการทำงานร่วมกับ Copilot รองรับการยืนยันตัวตนสองขั้นตอน และรองรับการนำเข้ารูปจากแอป Photos ได้ด้วย</p>\n<p>ที่มา: <a href=\"https://techcommunity.microsoft.com/t5/microsoft-365-blog/microsoft-onenote-now-available-on-apple-vision-pro/ba-p/4115959\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/b81dc9c560beb21edb78e92321da00b6.jpeg\" /></p>\n</div></div></div><div><div>Topics: </div><div><div><a href=\"/topics/onenote\">OneNote</a></div><div><a href=\"/topics/microsoft\">Microsoft</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e23ad1a008240f7320b065f723f26e9bacce235d4fc82c5d5da0b29441309d6c","category":"Thai"}