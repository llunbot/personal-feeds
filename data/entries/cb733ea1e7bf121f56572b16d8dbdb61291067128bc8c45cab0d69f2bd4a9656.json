{"title":"Duolingo เติบโตทำสถิติใหม่ทั้งรายได้-กำไร บริษัทบอกเป็นผลจาก GenAI","link":"https://www.blognone.com/node/139664","date":1715299049000,"content":"<div><div><div><p>Duolingo รายงานผลประกอบการของไตรมาสที่ 1 ปี 2024 โดยทำสถิติใหม่สูงสุดทั้งรายได้และกำไร มีตัวเลขที่สำคัญดังนี้</p>\n<ul>\n<li>บุ๊คกิ้ง (จำนวนเงินที่ลูกค้าจ่าย แต่ยังไม่ได้รับรู้เป็นรายได้ทันที) 197.5 ล้านดอลลาร์ เพิ่มขึ้น 41% จากช่วงเดียวกันในปีก่อน</li>\n<li>บุ๊คกิ้งแบบ Subscription เพิ่มขึ้น 47% เป็น 161.5 ล้านดอลลาร์</li>\n<li>รายได้ 167.6 ล้านดอลลาร์ เพิ่มขึ้น 45% กำไรสุทธิ 27.0 ล้านดอลลาร์ เทียบกับปีก่อนที่ขาดทุน</li>\n<li>จำนวนผู้ใช้งานทุกวัน (DAUs) 31.4 ล้านบัญชี, ใช้งานทุกเดือน (MAUs) 97.6 ล้านบัญชี</li>\n</ul>\n<p>Matt Skaruppa ซีเอฟโอ Duolingo เปิดเผยว่า บริษัทพบว่าลูกค้ายินดีจ่ายเงินมากขึ้น เพื่อการเรียนรู้ภาษาผ่าน Generative AI ซึ่ง Duolingo ได้พัฒนาฟีเจอร์เหล่านี้มากขึ้น ทั้งแผนใช้งานแบบ Family และ Duolingo Max ขณะเดียวกัน Generative AI ก็ช่วยให้บริษัทพัฒนาโครงการต่าง ๆ เสร็จเร็วขึ้น บางโครงการที่แผนเดิมใช้เวลา 5 ปี ก็เหลือเพียง 3 เดือนเท่านั้น</p>\n<p>ที่มา: <a href=\"https://www.wsj.com/tech/ai/duolingo-to-bet-on-generative-ai-subscription-plan-19af9384\">The Wall Street Journal</a> และ <a href=\"https://investors.duolingo.com/news-releases/news-release-details/duolingo-reports-45-revenue-growth-and-record-profitability\">Duolingo</a></p>\n<p><img src=\"https://www.blognone.com/sites/default/files/externals/4dd08eb66a84f7948a06cd769563f432.png\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb733ea1e7bf121f56572b16d8dbdb61291067128bc8c45cab0d69f2bd4a9656","category":"Thai"}