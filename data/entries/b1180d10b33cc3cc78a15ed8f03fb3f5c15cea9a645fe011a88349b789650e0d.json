{"title":"Bill Gates ออกหนังสือ Source Code เล่าประวัติชีวิตตัวเอง ในโอกาสไมโครซอฟท์ครบ 50 ปี","link":"https://www.blognone.com/node/145699","date":1743905649000,"content":"<div><div><div><p>Bill Gates ออกหนังสือบันทึกความทรงจำ (memoir) ในโอกาส<a href=\"https://www.blognone.com/node/145686\">ไมโครซอฟท์มีอายุครบ 50 ปี</a> ใช้ชื่อหนังสือว่า <strong>Source Code</strong></p>\n<p>Gates บอกว่าเขาก่อตั้งไมโครซอฟท์ตอนอายุ 20 ปี (ปีนี้เขาจะ 70 พอดี) ตลอด 50 ปีที่ผ่านมาเขาใช้ชีวิตอยู่ในสายตาของสาธารณะมาตลอด ออกหนังสือหลายเล่มแต่ไม่เคยมีเล่มไหนพูดถึงชีวิตตัวเองเลย เพราะเขามักคิดเรื่องอนาคตข้างหน้า และเรื่องของโลกภายนอก มากกว่าสนใจเรื่องในอดีตหรือเรื่องของตัวเอง</p>\n<p>แต่ Gates ก็บอกว่าตอนนี้เขาอายุ 70 ปีแล้ว ลูกๆ เติบโตไปมีชีวิตของตัวเอง มีเวลาสะท้อนตัวเองมากขึ้น จึงคิดว่าเป็นโอกาสดีในการเขียนหนังสือเกี่ยวกับตัวเอง เล่าเรื่องวัยเด็กไปจนถึงช่วงเริ่มก่อตั้งไมโครซอฟท์ ความสัมพันธ์ของเขากับ Paul Allen ที่นำมาสู่การก่อตั้งบริษัท</p>\n<p>หนังสือ Source Code เริ่มวางขายแล้วเมื่อเดือนกุมภาพันธ์ที่ผ่านมา</p>\n<p>ที่มา - <a href=\"https://www.gatesnotes.com/home/home-page-topic/reader/my-first-memoir-source-code\">Bill Gates</a></p>\n<p><img alt=\"No Description\" src=\"https://www.blognone.com/sites/default/files/externals/69dda371feca429ee882f08a7efa48c0.jpeg\" /></p>\n</div></div></div><div><div>Topics: </div><div><div><a href=\"/topics/bill-gates\">Bill Gates</a></div><div><a href=\"/topics/microsoft\">Microsoft</a></div><div><a href=\"/topics/book\">Book</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1180d10b33cc3cc78a15ed8f03fb3f5c15cea9a645fe011a88349b789650e0d","category":"Thai"}