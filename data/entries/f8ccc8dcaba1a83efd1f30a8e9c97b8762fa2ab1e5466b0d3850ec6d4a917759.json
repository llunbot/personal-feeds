{"title":"Amazon แซง Walmart เป็นบริษัทใหญ่ที่สุดในอเมริกา วัดจากรายได้รวมในปี 2025","link":"https://www.blognone.com/node/149819","date":1771640168000,"content":"<span>Amazon แซง Walmart เป็นบริษัทใหญ่ที่สุดในอเมริกา วัดจากรายได้รวมในปี 2025</span>\n\n  <div>\n    <div>Body</div>\n              <div><p>Amazon ขึ้นเป็นบริษัทที่ใหญ่ที่สุดในสหรัฐอเมริกาหากวัดจากรายได้ต่อปี หลังจาก Walmart ที่ครองอันดับ 1 ต่อเนื่องมานาน 16 ปี รายงานผลประกอบการไตรมาสล่าสุด โดย Walmart มีรายได้ในปี 2025 7.13 แสนล้านดอลลาร์ ส่วน Amazon ที่<a href=\"https://www.blognone.com/node/149660\">รายงานผลประกอบการไปก่อนหน้านี้</a>มีรายได้ 7.17 แสนล้านดอลลาร์ ซึ่งทั้งหมดก็สอดคล้องกับการเติบโตของรายได้ โดย Amazon รายได้เพิ่มขึ้น 12.4% ส่วน Walmart เพิ่มขึ้น 4.7%</p>\n<p>อัตราการเติบโตของ Amazon ที่สูงกว่าในช่วงสิบปีที่ผ่านมาทำให้ Walmart เข้าใจสถานการณ์ดีว่าเหตุการณ์นี้จะเกิดขึ้นในปีใดปีหนึ่ง จึงมีการปรับกลยุทธ์ภายในองค์กรจากการเป็นรักษาตำแหน่งบริษัทใหญ่ที่สุด มาเป็นสถานที่ช้อปปิ้งที่คนชื่นชอบมากที่สุดแทน</p>\n<p>การขึ้นมาเป็นอันดับ 1 ของ Amazon อาจยืนยันภาพมุมหนึ่งได้ว่าธุรกิจค้าปลีกในอเมริกามีการปรับเปลี่ยนด้านพฤติกรรมลูกค้า แต่ถึงอย่างนั้น Amazon เองก็ยังมีปัญหาในกลุ่มสินค้าประเภทของสด จาก<a href=\"https://www.blognone.com/node/149574\">ประกาศปิดร้าน Amazon Go และ Amazon Fresh</a> เพื่อโฟกัสที่ Whole Foods Market เป็นหลัก นอกจากนี้รายได้ของ Amazon เอง ก็ไม่ได้มาจากธุรกิจค้าปลีกทั้งหมด แต่มี AWS เป็นหนึ่งในรายได้สำคัญด้วย</p>\n<p>ที่มา: <a href=\"https://www.wsj.com/business/retail/amazon-biggest-us-company-walmart-cfd0cac4\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 21/02/2026 - 09:16</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8ccc8dcaba1a83efd1f30a8e9c97b8762fa2ab1e5466b0d3850ec6d4a917759","category":"Thai"}