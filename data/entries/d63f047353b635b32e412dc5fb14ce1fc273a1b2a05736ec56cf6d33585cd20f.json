{"title":"ก.ล.ต. ออสเตรเลียฟ้องตลาดหุ้นออสเตรเลีย ปิดบังว่าโครงการตลาดบล็อคเชนล่าช้า ทำโบรกเกอร์เสียหาย","link":"https://www.blognone.com/node/141410","date":1723613209000,"content":"<div><div><div><p>กรรมการกำกับหลักทรัพย์และการลงทุนออสเตรเลีย (Australian Securities &amp; Investments Commission - ASIC) ยื่นฟ้องเรียกค่าเสียหายจากตลาดหลักทรัพย์ออสเตรเลีย (Australian Securities Exchange - ASX) ฐานที่แสดงความมั่นใจว่าโครงการระบบบล็อคทดแทนระบบ COBOL เดิมจะเปิดให้บริการได้ตามกำหนด แม้ในความเป็นจริงจะล่าช้าและ<a href=\"https://www.blognone.com/node/131542\">ต้องยกเลิกไปในที่สุด</a></p>\n<p>โครงการระบบใหม่ของ ASX เริ่มมาตั้งแต่ปี 2015 และเดิมมีกำหนดเปิดระบบเดือนเมษายน 2021 แต่ก็เลื่อนมาหลายครั้ง พร้อมกับลดขนาดโครงการ (descoped) จนในปี 2022 ทาง ASX ก็ยืนยันว่าพร้อมใช้งานจริงในเดือนเมษายน 2023 แต่สุดท้ายให้ Accenture เข้ามาตรวจสอบโครงการแล้วพบว่ามีข้อกังวลหลายอย่าง จนต้องยกเลิกระบบไปพร้อมบันทึกด้อยค่าโครงการทั้งหมดถึง 255 ล้านดอลลาร์ออสเตรเลีย</p>\n<p>ปัญหาของโครงการนี้ทำให้ ASIC สั่งปรับ ASX ไปก่อนแล้่วถึง 1,050,000 ดอลลาร์ออสเตรเลีย และการฟ้องเรียกค่าเสียหายเพิ่มเติมครั้งนี้ยังไม่มีการกำหนดวงเงินที่จะเรียกร้อง</p>\n<p>ที่มา - <a href=\"https://asic.gov.au/about-asic/news-centre/find-a-media-release/2024-releases/24-177mr-asic-sues-asx-for-alleged-misleading-statements/\">ASIC</a></p>\n<p><img alt=\"No Description\" src=\"https://www.blognone.com/sites/default/files/externals/8b2d3b40e3a699bc333a66c24fbcc0d8.jpeg\" /></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/stock-exchange\">Stock Exchange</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d63f047353b635b32e412dc5fb14ce1fc273a1b2a05736ec56cf6d33585cd20f","category":"Thai"}