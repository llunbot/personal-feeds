{"title":"ไมโครซอฟท์เปิดตัว Hyperlight Wasm โครงการ VM ขนาดเล็ก รันแอพจากภาษาใดก็ได้","link":"https://www.blognone.com/node/145716","date":1744014243000,"content":"<div><div><div><p>เมื่อปลายปี 2024 ไมโครซอฟท์เปิดตัว<a href=\"https://www.blognone.com/node/142998\">โครงการ Hyperlight ซึ่งเป็นไลบรารีภาษา Rust สำหรับรันฟังก์ชันขนาดเล็ก</a> มีจุดเด่นตรงการแยกเป็น hypervisor ของตัวเองเพื่อความปลอดภัย และความเร็วที่เร็วกว่าการรัน VM แบบปกติ แต่ข้อเสียคือจำกัดเฉพาะการรันฟังก์ชันภาษา Rust เท่านั้น</p>\n<p>ปีนี้ไมโครซอฟท์ปรับปรุง Hyperlight เพิ่มเติมเป็น Hyperlight Wasm โดยนำเอา WebAssembly (Wasm) เข้ามาแก้ปัญหาเรื่องความเข้ากันได้ของภาษาโปรแกรม</p>\n<p>Hyperlight Wasm รันคอมโพเนนต์ที่เขียนด้วยภาษาโปรแกรมใดๆ ก็ได้ โดยแปลงเป็น WebAssembly ตาม<a href=\"https://www.blognone.com/node/122415\">มาตรฐานกลาง WASI</a> ก่อน จากนั้นค่อยเอาไบนารีของคอมโพเนนต์ (รวมถึงตัวรันไทม์ของภาษา) ไปรันบน Hyperlight Wasm อีกที</p>\n<p>ข้อดีของแนวทาง Hyperlight Wasm คือคงความเร็วและความปลอดภัยของ Hyperlight แต่รองรับภาษาโปรแกรมใดๆ ก็ได้</p>\n<p>ตอนนี้ไมโครซอฟท์ยกโครงการ Hyperlight ให้มูลนิธิ CNCF ดูแลแล้ว ตัวโค้ดทั้งหมดอยู่บน <a href=\"https://github.com/hyperlight-dev/hyperlight\">GitHub</a></p>\n<p>ที่มา - <a href=\"https://opensource.microsoft.com/blog/2025/03/26/hyperlight-wasm-fast-secure-and-os-free/\">Microsoft</a></p>\n<p>สถาปัตยกรรมของ Hyperlight Wasm ทำงานได้เร็วกว่า</p>\n<p><img alt=\"No Description\" src=\"https://www.blognone.com/sites/default/files/externals/df42890b4802153e817aed804e41921f.png\" /></p>\n<p>สถาปัตยกรรมของ Virtual Machine แบบดั้งเดิม</p>\n<p><img alt=\"No Description\" src=\"https://www.blognone.com/sites/default/files/externals/911a2e3c10c5257c71a5b965e9ffed05.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cncf\">CNCF</a></div><div><a href=\"/topics/open-source\">Open Source</a></div><div><a href=\"/topics/webassembly\">WebAssembly</a></div><div><a href=\"/topics/virtual-machine\">Virtual Machine</a></div><div><a href=\"/topics/virtualization\">Virtualization</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e536418454ccdb0ef9685627dad2444cda2ddda2d8b785195acb7f0d4eeb76d","category":"Thai"}