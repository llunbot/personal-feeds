{"title":"สืบสันดาน ขึ้นอันดับ 1 รายการโทรทัศน์ Non-English ทั่วโลกบน Netflix สัปดาห์ล่าสุด","link":"https://www.blognone.com/node/141160","date":1722390162000,"content":"<div><div><div><p>Netflix ประกาศอันดับคอนเทนต์ยอดนิยมประจำสัปดาห์ทั่วโลก ของวันที่ 22 กรกฎาคม ถึง 28 กรกฎาคม 2024 โดยหมวดรายการโทรทัศน์ที่ไม่ใช่ภาษาอังกฤษ อันดับ 1 คือ Master of the House หรือ สืบสันดาน ซีรีส์จากประเทศไทย ซึ่งเผยแพร่บนแพลตฟอร์มเป็นสัปดาห์ที่สอง จำนวนชั่วโมงรับชมเฉพาะสัปดาห์ที่ผ่านมา 28.8 ล้านชั่วโมง คิดเป็นยอดวิว 4.9 ล้านครั้ง</p>\n<p>Netflix รายงานการจัดอันดับ Top 10 โดยแบ่งคอนเทนต์เป็น 4 ประเภท คือภาพยนตร์กับรายการโทรทัศน์ ภาษาอังกฤษและไม่ใช่ภาษาอังกฤษ โดยสัปดาห์ที่ผ่านมารายการโทรทัศน์ภาษาอังกฤษอันดับ 1 คือ Cobra Kai ซีซัน 6 (30.3 ล้านชั่วโมง), ภาพยนตร์ภาษาอังกฤษคือ Find Me Falling (25.2 ล้านชั่วโมง) และภาพยนตร์ไม่ใช่ภาษาอังกฤษคือ Non Negotiable (10.4 ล้านชั่วโมง)</p>\n<p>คอนเทนต์จากประเทศไทยที่เคยขึ้นอันดับ 1 โลกใน Top 10 ของ Netflix คือภาพยนตร์ <a href=\"https://www.blognone.com/node/133481\">Hunger คนหิว เกมกระหาย</a> ที่เผยแพร่เมื่อปีที่แล้ว</p>\n<p>ที่มา: <a href=\"https://about.netflix.com/en/news/top-10-week-of-july-22-find-me-falling-and-cobra-kai-hold-on-to-the-1-spots\">Netflix</a></p>\n<p><img alt=\"No Description\" src=\"https://www.blognone.com/sites/default/files/externals/9e2afec0de61bf8bd15e1c7b2f8e2db5.jpeg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"939267ef7ca4adb1785b4b734d0e6d53474ca78be7d6fbe5eaec6f60b398d748","category":"Thai"}