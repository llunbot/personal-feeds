{"title":"Chromium รับแพตช์แก้เรนเดอร์ฟอนต์ให้คมชัดของ Edge, Chrome 132 เริ่มใช้งานแล้ว","link":"https://www.blognone.com/node/144450","date":1738369823000,"content":"<div><div><div><p>เมื่อปี 2021 <a href=\"https://www.blognone.com/node/123017\">ไมโครซอฟท์ปรับวิธีเรนเดอร์ฟอนต์ของ Microsoft Edge บนวินโดวส์ให้คมชัดมากขึ้น</a> และประกาศว่าจะส่งแพตช์เข้าโครงการ Chromium</p>\n<p>เวลาผ่านมาเกือบ 4 ปี แพตช์ตัวนี้ถูกผนวกเข้ากับโครงการ Chromium เรียบร้อยแล้ว และ <a href=\"https://chromereleases.googleblog.com/2025/01/stable-channel-update-for-desktop_14.html\">Chrome 132 ที่ออกรุ่นเสถียรเมื่อกลางเดือนมกราคม</a> ถือเป็น Chrome รุ่นแรกที่ได้ใช้ฟีเจอร์นี้ แพตช์ตัวนี้ยังจะมีผลกับเบราว์เซอร์ตัวอื่นๆ ที่ใช้ Chromium ด้วย (เช่น Opera, Vivaldi, Brave)</p>\n<p>เทคนิคที่ไมโครซอฟท์นำมาใช้เป็นเรื่อง contrast enhancement และ gamma correction ที่มีอยู่บนวินโดวส์อยู่แล้ว และปรับให้ Chromium สามารถใช้งานได้ด้วย ตัวอย่างที่ไมโครซอฟท์นำมาโชว์คือเดิมค่า contrast เป็น 0.5 เมื่อปรับมาเป็น 1.0 จะได้การแสดงผลฟอนต์ที่คมขึ้นชัดเจน (ผู้ใช้สามารถตั้งค่าได้เองจากหน้า ClearType Text Tunder ของวินโดวส์)</p>\n<p>ที่มา - <a href=\"https://blogs.windows.com/msedgedev/2025/01/30/better-text-contrast-for-all-chromium-based-browsers-on-windows/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/f49c1df8c215a83c31baab52687d9d22.png\" /></p>\n</div></div></div><div><div>Topics: </div><div><div><a href=\"/topics/chromium\">Chromium</a></div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/chrome\">Chrome</a></div><div><a href=\"/topics/microsoft\">Microsoft</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c068b5e61e3e7ed2a0c22fd18b55eb5cae707750f4b41a7fb6e6c1f935d973f","category":"Thai"}