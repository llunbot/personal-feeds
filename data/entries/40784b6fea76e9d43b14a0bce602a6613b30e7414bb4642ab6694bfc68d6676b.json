{"title":"[ลือ] Samsung Galaxy S24 จะเปิดตัวกลางเดือนมกราคม และวางขาย 30 มกราคม 2024","link":"https://www.blognone.com/node/136858","date":1700539975000,"content":"<div><div><div><p>มีรายงานจาก TheElec เป็นสื่อของเกาหลีใต้ว่า Samsung วางแผนจะจัดงาน Galaxy Unpacked เปิดตัว Samsung Galaxy S24 ซีรี่ส์ในเมืองแซนโฮเซรัฐแคลิฟอร์เนีย ซึ่งจัดใกล้กับสำนักงานใหญ่ของ Google และ Apple ในวันที่ 17 มกราคมปี 2024</p>\n<p>สื่อดังกล่าวระบุเพิ่มว่าจะ Samsung เตรียมเปิดให้สั่งซื้อ Galaxy S24, 24+ และ 24 Ultra ล่วงหน้าตั้งแต่วันที่ 19 มกราคม จนถึง 25 มกราคมในเกาหลีใต้ และมีแนวโน้มว่าจะขายจริงในวันที่ 30 มกราคมสำหรับทั่วโลก</p>\n<p>ด้าน Samsung บอกว่า “เป็นเรื่องยากที่จะยืนยันผลิตภัณฑ์ที่ยังไม่เปิดตัว”</p>\n<p>ช่วงนี้ Samsung Galaxy S24 ซีรี่ส์มีข่าวลืออยู่เรื่อย ๆ ตั้งแต่มีเป้าหมายจะเป็น<a href=\"https://www.blognone.com/node/136421\">สมาร์ทโฟน AI ที่ฉลาดที่สุด</a>, เตรียมเพิ่ม shortcut เข้ากล้อง Instagram ได้โดยตรงจาก<a href=\"https://www.blognone.com/node/136844\">หน้า Lock Screen</a> และตั้งเป้าทำยอดขาย<a href=\"https://www.blognone.com/node/136588\">มากกว่า S23 อีก 10%</a></p>\n<p><img src=\"https://www.blognone.com/sites/default/files/externals/c44c99ebfb0d38f2d7e1e6a70d84ad3e.jpg\" /></p>\n<p>ที่มา - <a href=\"https://www.thelec.kr/news/articleView.html?idxno=24259\">TheElec</a> via <a href=\"https://9to5google.com/2023/11/20/galaxy-s24-on-sale-january-17-galaxy-unpacked/\">9to5Google</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40784b6fea76e9d43b14a0bce602a6613b30e7414bb4642ab6694bfc68d6676b","category":"Thai"}