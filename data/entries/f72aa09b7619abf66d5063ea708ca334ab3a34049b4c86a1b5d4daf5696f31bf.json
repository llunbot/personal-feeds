{"title":"S.T.A.L.K.E.R.: Legends of the Zone Trilogy มาจริงตามที่หลุด วางขายแบบดิจิทัลแล้วตอนนี้","link":"https://www.blognone.com/node/138582","date":1709793115000,"content":"<div><div><div><p>จากที่มีข่าว<a href=\"https://www.blognone.com/node/138567\">ร้านตัวแทนที่ญี่ปุ่นเผลอเปิดให้สั่งจองเกม</a> S.T.A.L.K.E.R.: Legends of the Zone Trilogy ทั้งที่ยังไม่เปิดตัว วันนี้ตัวเกมเปิดตัวอย่างเป็นทางการแล้วลงให้กับเครื่อง Xbox One และ PS4 แถมยังสามารถซื้อเกมแบบดิจิทัลได้แล้วในราคา 1,380 บาทแบบรวมทั้ง 3 ภาค และ 738 บาทสำหรับซื้อแยกภาค</p>\n<p>เกมดังกล่าวพัฒนาโดย GSC และ MATABOO ได้รับการปรับปรุงหลายอย่างให้เหมาะสมสำหรับเครื่องเกมคอนโซล ที่รวมถึง UI, รูปแบบการควบคุม, กลไลการยิง และกราฟิก นอกจากนี้เกมทั้ง 3 ภาคจะมีอัปเดตรองรับ Mod อย่างเป็นทางการผ่าน mod.io ให้ผู้เล่น PlayStation กับ Xbox สามารถสร้างม็อดบน PC แล้วติดตั้งบนเครื่องเกมคอนโซลได้ และมีแผนจะออกอัปเดตปรับปรุงกราฟิก, ประสิทธิภาพ และฟีเจอร์อื่น ๆ ให้เครื่องเกมยุคปัจจุบันอย่าง PlayStation 5 กับ Xbox Series X/S ด้วย</p>\n<p>ที่มา - <a href=\"https://gamingbolt.com/s-t-a-l-k-e-r-legends-of-the-zone-trilogy-announced-for-ps4-xbox-one\">Gaming Bolt</a></p>\n</div></div></div><div><div>Topics: </div><div><div><a href=\"/topics/stalker\">Stalker</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f72aa09b7619abf66d5063ea708ca334ab3a34049b4c86a1b5d4daf5696f31bf","category":"Thai"}