{"title":"โปรดิวเซอร์ FF7 Remake เผย พนักงาน Square Enix อยากให้รีเมค FF6 ด้วย","link":"https://www.blognone.com/node/134452","date":1687302741000,"content":"<div><div><div><p>Yoshinori Kitase ผู้จัดการของแบรนด์ Final Fantasy ในภาพรวม และโปรดิวเซอร์ของ FF7 Remake ให้สัมภาษณ์ในช่องของ Square Enix เองในโอกาสครบรอบ 35 ปีของซีรีส์</p>\n<p>เขาเล่าว่าพนักงานของ Square Enix หลายคนมาถามเขาอยู่เรื่อยๆ ว่าทำไมเราไม่รีเมค Final Fantasy 6 สักที เพราะคนเหล่านี้เป็นแฟนของเกมภาคนี้ อย่างไรก็ตาม Kitase บอกว่าน่าจะทำได้ยาก เพราะการรีเมค FF7 ยังไม่เสร็จสิ้นเลย</p>\n<p>Hironobu Sakaguchi บิดาแห่งซีรีส์ Final Fantasy ที่มาร่วมรายการด้วย แสดงความเห็นสนับสนุนว่าการรีเมค FF6 ทำได้ยากจริงๆ เพราะเกมต้นฉบับเป็นกราฟิกแบบพิกเซล และต้องมานั่งจินตนาการกันใหม่ทั้งหมดว่าจะทำเป็น 3D ได้อย่างไร</p>\n<p><a href=\"https://www.blognone.com/node/123517\">Square Enix เพิ่งรีมาสเตอร์เกมภาค 1-6 ในชื่อชุด Pixel Remaster</a> เริ่มวางขายในปี 2021</p>\n<p><img alt=\"No Description\" src=\"https://www.blognone.com/sites/default/files/externals/9e549e7652ce3a7be23b044129922d12.jpg\" /></p>\n<p>ที่มา - <a href=\"https://www.videogameschronicle.com/news/square-enix-staff-have-been-asking-the-final-fantasy-head-for-a-final-fantasy-6-remake/\">VGC</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f56588a18efe09be7da52e5cd8a174725828c626a73408e03e82ad072dea499","category":"Thai"}