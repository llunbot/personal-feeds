{"title":"Diablo 2: Resurrected เปิด Open Beta สำหรับผู้สั่งจองล่วงหน้า 13 สิงหาคมนี้ คนทั่วไป 20 สิงหาคม","link":"https://www.blognone.com/node/124171","date":1628673884000,"content":"<div><div><div><p>Diablo 2: Resurrected เปิดทดสอบ<a href=\"https://www.blognone.com/node/122092\">เทคนิคัลอัลฟ่า</a>ไปเมื่อเดือนเมษายนที่ผ่านมา และกำลังเตรียมเปิด Open Beta โดยผู้สั่งจอง Diablo II: Resurrected หรือ Diablo Prime Evil Collection จะได้พรีโหลดก่อนในวันที่ 11 สิงหาคม และเล่นได้ในวันที่ 13-16 สิงหาคม หรือนับตามเวลาประเทศไทยคือช่วงวันศุกร์หลังเที่ยงคืน ไปจนถึงเที่ยงคืนวันอาทิตย์</p>\n<p>ผู้เล่นทั่วไปพรีโหลดได้ตั้งแต่ 17 สิงหาคมบนพีซี ผ่าน Battle.net และ 18 สิงหาคมสำหรับคอนโซล เข้าเล่นได้ในวันที่ 20-22 สิงหาคม ช่วงหลังเที่ยงคืนวันศุกร์ ถึงเที่ยงคืนวันอาทิตย์ตามเวลาประเทศไทยเช่นเดียวกัน</p>\n<p>ตัวเกมเวอร์ชั่น Open Beta จะจำกัดการเล่นไว้ที่ 2 Acts แรก สร้างตัวละครได้ 5 อาชีพ คือ Paladin, Druid, Barbarian, Amazon และ Sorceress ไม่จำกัดเลเวล และเล่นมัลติเพลเยอร์ได้ แต่ Blizzard ตัดฟีเจอร์การเล่นมัลติเพลเยอร์แบบ TCP/IP ออก ทั้งในตัวทดสอบและเกมเต็มเพราะเหตุผลด้านความปลอดภัย แม้เคยบอกว่าจะมีในตอนแรก</p>\n<p>Diablo 2: Resurrected ตัวเต็ม วางจำหน่ายวันที่ 23 กันยายนนี้ ทั้งบนพีซี PS4, PS5, Xbox One, Xbox Series X|S และ Nintendo Switch โดยสามารถโอนย้ายเซฟข้ามแพลตฟอร์มได้</p>\n<p>ที่มา - <a href=\"https://www.pcgamer.com/diablo-2-resurrected-open-beta-kicks-off-next-week-but-some-players-will-get-in-sooner/\">PCGamer</a>, <a href=\"https://wccftech.com/diablo-ii-resurrected-tcp-ip-removed/\">Wccftech</a></p>\n<p><img src=\"https://www.blognone.com/sites/default/files/externals/2986a3e168a0633e6551756a9403a3aa.jpg\" /><img src=\"https://www.blognone.com/sites/default/files/externals/0c1bae4cd909b9075011064b79c5a5f0.jpg\" /></p>\n</div></div></div><div><div>Topics: </div><div><div><a href=\"/topics/diablo\">Diablo</a></div><div><a href=\"/topics/blizzard\">Blizzard</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"432200116c1063a54023b9ca24eede2a08eb70b254e5d0091a086b02d459f913","category":"Thai"}