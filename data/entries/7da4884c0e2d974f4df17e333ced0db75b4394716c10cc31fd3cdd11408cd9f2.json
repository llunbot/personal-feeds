{"title":"Windows Server เลิกออกรุ่นใหม่ทุก 6 เดือน กลับมาออกทุก 2-3 ปีเหมือนเดิม","link":"https://www.blognone.com/node/123958","date":1627546996000,"content":"<div><div><div><p>เมื่อปี 2017 <a href=\"https://www.blognone.com/node/93259\">ไมโครซอฟท์ปรับวิธีการออกรุ่นของ Windows Server ใหม่เป็น 2 สายขนานกันไป</a> คือรุ่นอัพเดตใหม่ทุก 6 เดือน (Semi-Annual Channel) แบบเดียวกับ Windows 10 และรุ่นซัพพอร์ตระยะยาว (Long-Term Servicing Channel) ที่ออกทุก 2-3 ปี แบบที่เราคุ้นเคยกันอย่าง Windows Server 2019/2022 ที่ซัพพอร์ตนาน 5+5 ปี</p>\n<p>ไม่กี่วันมานี้มีคนไปพบว่า ไมโครซอฟท์ปรับแก้เอกสารอย่างเงียบๆ ยกเลิกการออก Windows Server แบบ Semi-Annual Channel โดยไม่อธิบายเหตุผล กลับมาออก Windows Server แบบ LTSC เพียงอย่างเดียวเหมือนในอดีต การเปลี่ยนแปลงนี้มีผล<a href=\"https://www.blognone.com/node/121489\">นับตั้งแต่ Windows Server 2022 ที่จะออกช่วงปลายปีนี้</a> (รุ่นหน้าก็อาจเจอกันที่ Windows Server 2025 เลย)</p>\n<p>ประกาศนี้จะทำให้ Windows Server, version 20H2 เป็นรุ่น SAC ตัวสุดท้าย มีระยะซัพพอร์ตจนถึงเดือนตุลาคม 2022</p>\n<p>แผนเดิมของไมโครซอฟท์ที่ประกาศในปี 2017</p>\n<p><img src=\"https://www.blognone.com/sites/default/files/externals/76ff41a6a0d7175707829ee4772e7f78.png\" /></p>\n<p>ที่มา - <a href=\"https://docs.microsoft.com/en-us/windows-server/get-started/windows-server-release-info\">Microsoft</a> via <a href=\"https://www.neowin.net/news/microsoft-to-retire-semi-annual-windows-server-updates-will-move-entirely-to-ltsc-releases\">Neowin</a></p>\n</div></div></div><div><div>Topics: </div><div><div><a href=\"/topics/windows-server\">Windows Server</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7da4884c0e2d974f4df17e333ced0db75b4394716c10cc31fd3cdd11408cd9f2","category":"Thai"}