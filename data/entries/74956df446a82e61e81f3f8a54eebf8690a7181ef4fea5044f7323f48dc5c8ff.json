{"title":"Lenovo เปิดตัวโน้ตบุ๊กเกมมิ่ง Legion, Legion Pro, LOQ ปี 2024 มีชิป AI จัดการพลังงานทุกรุ่น","link":"https://www.blognone.com/node/137662","date":1705216451000,"content":"<div><div><div><p>เก็บตกผลิตภัณฑ์ใหม่ในงาน CES 2024 ในรอบสัปดาห์ที่ผ่านมา Lenovo เปิดตัวโน้ตบุ๊กเกมมิ่งซีรีส์ Legion และ <a href=\"https://www.blognone.com/node/133260\">LOQ</a> รุ่นปี 2024 มีจุดเด่นคือมีชิป AI มาให้ครบทุกรุ่นย่อยแล้ว</p>\n<p><a href=\"https://news.lenovo.com/pressroom/press-releases/stylish-savage-smarter-worlds-most-powerful-16-inch-ai-tuned-gaming-laptops-ecosystem/\">Lenovo เริ่มนำชิป AI ที่พัฒนาเองเข้ามาใส่ใน Legion Pro รุ่นปี 2023</a> เพื่อจัดการพลังงานให้เหมาะกับโหลดเกมในขณะที่เล่น โดยชิปของปี 2023 มีสองรุ่นคือ LA2-Q (Legion Pro 7/7i) และ LA1 (Legion Pro 5/5i)</p>\n<p>พอมาถึงปี 2024 สิ่งที่เปลี่ยนแปลงคือ Lenovo ขยายชิป AI มาใส่โน้ตบุ๊กเกมมิ่งครบทุกรุ่น โดยเพิ่มไลน์ Legion (ไม่ Pro) และ LOQ ด้วย</p>\n<h3>Lenovo Legion (16\", Gen 9)</h3>\n<p>ชิป AI เรือธงของปี 2024 เรียกว่า LA3-P ใช้กับโน้ตบุ๊กตัวท็อป Legion 9i (Gen 9) มีฟีเจอร์ทั้งหมด 5 อย่างได้แก่</p>\n<ul>\n<li><strong>Scenario Detection</strong> ปรับค่าพลังงานของซีพียู-จีพียูตามพฤติกรรมการใช้งานในตอนนั้น</li>\n<li><strong>Smart FPS</strong> เก็บสถิติการใช้พลังงานของชิ้นส่วนฮาร์ดแวร์ และค่าเฟรมเรต (FPS) บนหน้าจอ เพื่อปรับแต่งซีพียู-จีพียูให้ได้เฟรมเรตสูงขึ้น</li>\n<li><strong>Lighting Audio Sync</strong> ซิงก์ไฟ RGB กับเสียงขณะเล่นเกม เพื่อให้ได้ประสบการณ์เล่นเกมที่ดีขึ้น</li>\n<li><strong>Legion Aurora Sync</strong> ซิงก์สีบนหน้าจอกับไฟ RGB ของคีย์บอร์ด</li>\n<li><strong>Smart Control</strong> เกมเมอร์สามารถสลับโปรไฟล์พลังงานที่ตั้งพรีเซ็ตไว้ ผ่านการตั้งค่าในแอพ Lenovo Vantage ที่ใช้ AI ช่วยกำหนดค่าให้</li>\n</ul>\n<p>โน้ตบุ๊กรุ่นรองลงมาคือ Legion 7i (Gen 9) ใช้ชิป AI รุ่นรองลงมา LA3 มีฟีเจอร์เหลือ 3 อย่างคือ Scenario Detection, Smart FPS increases, Smart Control ส่วน Legion 5i (Gen 9) ใช้ชิป LA1 ตัวเก่าของปีที่แล้ว รองรับเพียงฟีเจอร์ Smart Control</p>\n<p>นอกจากชิป AI แล้ว ของใหม่อีกอย่างใน Legion 7i/5i คือระบบระบายความร้อน Coldfront: Hyper ที่ Lenovo ร่วมพัฒนากับอินเทล ออกแบบใหม่ให้ลมร้อนที่ระบายออกจากเครื่อง ไม่ปนกับลมเย็นที่จะถูกดูดเข้ามา ผลคือจีพียูสามารถทำงานที่ระดับพลังงานสูงขึ้นเป็น 175W (สำหรับรุ่น 7i ที่บางกว่า) และ 190W (5i)</p>\n<p>สเปกอื่นๆ ของ Legion รุ่นปี 2024 (ทุกรุ่นหน้าจอ 16\")</p>\n<ul>\n<li><strong>Legion 9i</strong> ซีพียูสูงสุด Core i9-14900HX, จีพียูสูงสุด GeForce RTX 4090, แรมสูงสุด 64GB, แบตเตอรี่ 99.99WHr, Wi-Fi 7, ราคาเริ่มต้น 4,399 ดอลลาร์</li>\n<li><strong>Legion 7i</strong> ซีพียูสูงสุด Core i9-14900HX, จีพียูสูงสุด GeForce RTX 4070, แรมสูงสุด 32GB, แบตเตอรี่ 99.99WHr, Wi-Fi 7, ราคาเริ่มต้น 2,099 ดอลลาร์</li>\n<li><strong>Legion 5i</strong> ซีพียูสูงสุด Core i9-14900HX, จีพียูสูงสุด GeForce RTX 4070, แรมสูงสุด 32GB, แบตเตอรี่ 80WHr, Wi-Fi 6E, ราคาเริ่มต้น 1,399 ดอลลาร์</li>\n</ul>\n<p><em>Lenovo Legion 9i</em></p>\n<p><img alt=\"No Description\" src=\"https://www.blognone.com/sites/default/files/externals/035c5526b1eb4ccbd5dc2561b704abe7.jpg\" /></p>\n<p><em>Lenovo Legion 7i</em></p>\n<p><img alt=\"No Description\" src=\"https://www.blognone.com/sites/default/files/externals/0f40f705776074b98c77a18a7794b85c.jpg\" /></p>\n<h3>Lenovo Legion Pro (16\", Gen 9)</h3>\n<p>โน้ตบุ๊กกลุ่ม Legion Pro ที่เน้นประสิทธิภาพสูงกว่า เวอร์ชันปี 2024 ใช้ระบบระบายความร้อน Coldfront: Vapor เพิ่มการใช้พลังงาน TDP ของจีพียูได้เป็น 250W (Legion Pro 7i/RTX 4090) และ 215W (Legion Pro 5i/RTX 4070)</p>\n<p>ชิป AI ยังเป็นรุ่นเก่าของปีที่แล้ว โดย Legion Pro 7i ใช้ชิป LA2-Q + LA1 สองตัวร่วมกัน และ Legion Pro 5i ใช้ชิป LA1 ตัวเดียว</p>\n<p>สเปกอื่นๆ คือซีพียูสูงสุด Core 14th Gen i9-14900HX, แรมสูงสุด 32GB 5600MHz DDR5, หน้าจอสูงสุด 16” PureSight WQXGA 16:10 IPS</p>\n<p>รุ่น Legion Pro 7i ราคาเริ่มต้น 2,699 ดอลลาร์, รุ่น Legion Pro 5i ราคาเริ่มต้น 1,499 ดอลลาร์</p>\n<p><em>Legion Pro 7i</em></p>\n<p><img alt=\"No Description\" src=\"https://www.blognone.com/sites/default/files/externals/64b1700aedb5e18c6db055a5516090eb.jpeg\" /></p>\n<h3>LOQ</h3>\n<p>โน้ตบุ๊กเกมมิ่งราคาถูกแบรนด์ LOQ (อ่านว่า \"ล็อค\") เปิดตัวมาในรุ่น 15\" เลือกหน้าจอได้ 2 แบบคือ 165Hz WQHD (1440p) 5ms และ 144Hz FHD, แรม 16GB, สตอเรจสูงสุด 1TB, ทุกรุ่นมีชิป AI รุ่นล่าง LA1 มาให้</p>\n<p>ราคาเริ่มต้น 749 ดอลลาร์ ซีพียูและจีพียูมีให้เลือก 4 สูตร ได้แก่</p>\n<ul>\n<li><strong>Lenovo LOQ 15IRX9</strong> ซีพียูสูงสุด Core i7-14700HX + จีพียูสูงสุด GeForce RTX 4060</li>\n<li><strong>Lenovo LOQ 15IAX9I</strong> ซีพียูสูงสุด Core i5-12450HX + จีพียูสูงสุด Intel Arc A530M</li>\n<li><strong>Lenovo LOQ 15IAX9</strong> ซีพียูสูงสุด Core i5-12450HX + จีพียูสูงสุด GeForce RTX 4050</li>\n<li><strong>Lenovo LOQ 15AHP9</strong> ซีพียูสูงสุด Ryzen 7 8845HS + จีพียูสูงสุด GeForce RTX 4060</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9c05e9834ce122d6e19df58a872abf63.jpg\" /></p>\n<p>ที่มา - <a href=\"https://news.lenovo.com/pressroom/press-releases/legion-gaming-ecosystem-helping-gamers-reach-their-impossible/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/legion\">Legion</a></div><div><a href=\"/topics/loq\">LOQ</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74956df446a82e61e81f3f8a54eebf8690a7181ef4fea5044f7323f48dc5c8ff","category":"Thai"}