{"title":"Mistral AI เปิดตัวเครื่องมือใหม่ของแชทบอต le Chat และเปิดตัวโมเดลวิเคราะห์เอกสาร-รูปภาพ Pixtral Large","link":"https://www.blognone.com/node/143200","date":1731994875000,"content":"<div><div><div><p>Mistral AI ประกาศเพิ่มความสามารถให้แพลตฟอร์มแชทบอต le Chat โดยสามารถค้นหาข้อมูลเว็บได้, เพิ่ม Canvas สำหรับปรับแต่งผลลัพธ์ได้สะดวกขึ้น เป็น<a href=\"https://www.blognone.com/node/142370\">ฟีเจอร์แบบเดียวกับ ChatGPT</a>, วิเคราะห์รูปภาพ-เอกสาร, สร้างรูปภาพ ด้วย<a href=\"https://www.blognone.com/node/141357\">โมเดล FLUX</a> และปรับปรุงความเร็วในการตอบสนอง</p>\n<p>เนื่องจากฟีเจอร์ที่ประกาศนี้จัดมาเป็นชุดใหญ่ Mistral จึงทำตารางเปรียบเทียบให้ดูว่าฟีเจอร์เหล่านี้ มีในบริการปัญญาประดิษฐ์คู่แข่งรายอื่นเช่นกัน แต่บางฟีเจอร์จำกัดเฉพาะลูกค้าเสียเงิน หรือจำกัดปริมาณการใช้งาน ขณะที่ Mistral เปิดให้ใช้ฟีเจอร์ทั้งหมดนี้ฟรีในสถานะเบต้า</p>\n<p>นอกจากนี้ Mistral ยังเปิดตัวโมเดลใหม่ Pixtral Large โมเดลประมวลผลเอกสารและรูปภาพขนาด 124B พารามิเตอร์ ซึ่งผลทดสอบออกมาดีกว่าทั้ง Gemini 1.5 Pro, Claude 3.5 Sonnet และ GPT-4o</p>\n<p>อีกโมเดลที่ได้รับการปรับปรุงคือ Mistral Large 24.11 ที่เพิ่มความสามารถจากเวอร์ชันก่อนหน้า Mistral Large 24.07 รองรับอินพุทที่ยาวขึ้น, มีความแม่นยำในการหาคำตอบมากขึ้น เหมาะสำหรับการใช้งานในองค์กร สามารถเรียกใช้งานได้แล้วผ่าน API ของ Mistral และจะเพิ่มในบริการคลาวด์ของ Google Cloud และ Microsoft Azure ภายใน 1 สัปดาห์</p>\n<p>ที่มา: <a href=\"https://techcrunch.com/2024/11/18/mistral-unveils-new-ai-models-and-chat-features/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/0fc0dc39e3857475f356a477ae174164.png\" /></p>\n<p>le Chat Web Search</p>\n<p>เปรียบเทียบฟีเจอร์ของ le Chat กับบริการค่ายอื่น</p>\n<p><img alt=\"No Description\" src=\"https://www.blognone.com/sites/default/files/externals/f38ea7c20f801b6b9256ed183a5f5e96.png\" /></p>\n<p>ผลทดสอบ Pixtral Large</p>\n<p><img alt=\"No Description\" src=\"https://www.blognone.com/sites/default/files/externals/e17a8d7f5c7ed400639c1af33a237170.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a69178e1d0402d113efc5936f1a3bc015b4626f2c039874f6f093d5e615de470","category":"Thai"}