{"title":"AMD ออก Ryzen 5000 ตัวใหม่ 5600X3D เป็นเอ็กซ์คลูซีฟเฉพาะร้าน Micro Center ในสหรัฐ","link":"https://www.blognone.com/node/134646","date":1688351405000,"content":"<div><div><div><p>แม้ปัจจุบันซีพียู Ryzen บนเดสก์ท็อปรันเลขมาถึงซีรีส์ 7000 (Zen 4) แล้ว แต่ล่าสุด AMD ออกยังซีพียูซีรีส์ 5000 (Zen 3) แถมยังเป็นรุ่นพิเศษที่เอ็กซ์คลูซีพ ขายเฉพาะร้านค้าเพียงแบรนด์เดียวคือ Micro Center ในสหรัฐ</p>\n<p>ซีพียูรุ่นนี้คือ Ryzen 5 5600X3D รุ่น 6 คอร์ มีแคช L3 วางเรียงแนวตั้ง 3D V-Cache ขนาดใหญ่ 96MB (เทียบกับ 5600X รุ่นปกติที่มีแคชขนาด 32MB) ต้องถือว่าซีพียูตัวนี้เป็นรุ่น 3D ตัวรองของซีรีส์ 5000 หลังจากออก <a href=\"https://www.blognone.com/node/127630\">Ryzen 7 5800X3D รุ่น 8 คอร์ มาตั้งแต่ต้นปี 2022</a> ราคาขายปลีกตัวละ 230 ดอลลาร์ ลดลงจากรุ่น 5800X3D ที่ขาย 280 ดอลลาร์</p>\n<p>คาดกันว่า AMD มีซีพียู 5800X3D ที่บกพร่องอยู่จำนวนหนึ่ง เลยปิดบางคอร์แล้วนำมารีแบรนด์เป็น 5600X3D เพื่อระบายสต๊อกคงค้าง และการที่สินค้ามีไม่เยอะนัก เลยไม่จำเป็นต้องวางขายในวงกว้าง สามารถทำเป็นเอ็กซ์คลูซีฟเฉพาะกับร้านค้าบางแห่งได้ด้วย</p>\n<p>Ryzen 5 5600X3D จำเป็นต้องใช้กับบอร์ดที่เป็นซ็อคเก็ต AM4 ของเดิม เพราะ Ryzen 7000 เปลี่ยนมาใช้ซ็อคเก็ต AM5 เรียบร้อยแล้ว</p>\n<p>ที่มา - <a href=\"https://community.microcenter.com/discussion/13402/micro-center-unveils-exclusive-launch-of-amd-ryzen-5-5600x3d-processor-delivering-incredible-gamin/p1\">Micro Center</a>, <a href=\"https://www.anandtech.com/show/18943/amd-to-release-limited-run-ryzen-5-5600x3d-for-230-as-micro-center-exclusive\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/9b42e53f4f2b00595b87f2ad45d90368.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4935f02925948a414559d07eea3c7502.jpg\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/cpu\">CPU</a></div><div><a href=\"/topics/amd\">AMD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"942631cc0005f2f8838e26266d263060d037f9a21db358794afc56963f2f958c","category":"Thai"}