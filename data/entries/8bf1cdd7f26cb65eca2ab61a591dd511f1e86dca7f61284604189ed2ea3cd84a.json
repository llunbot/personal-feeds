{"title":"Starbucks เปิดร้านคอนเซปต์ใหม่ ใช้เทคโนโลยีไม่ต้องมีแคชเชียร์จาก Amazon Go","link":"https://www.blognone.com/node/125909","date":1637284016000,"content":"<div><div><div><p>Starbucks เปิดตัวร้านคอนเซปต์ใหม่ Starbucks Pickup with Amazon Go (ชื่อนี้จริง ๆ) โดยเป็นความร่วมมือกับ Amazon ที่นำเทคโนโลยีร้านค้าแบบไม่มีพนักงาน Amazon Go ที่สามารถเลือกสินค้าแล้วเดินออกจากร้านโดยคิดเงินอัตโนมัติ  (Just Walk Out) มาใช้ร่วมกับร้านกาแฟ</p>\n<p>Katie Young ผู้บริหารจาก Starbucks อธิบายว่ารูปแบบร้านใหม่นี้ เป็นการเพิ่มทางเลือกรูปแบบประสบการณ์ใช้บริการที่ลูกค้าต้องการ ทั้งแบบเร่งรีบ เข้ามาที่ร้าน รับเครื่องดื่ม และเลือกสินค้าเดินออกไปเลยไม่ต้องรอคิว หรือแบบรับเครื่องดื่ม และนั่งโต๊ะทำงานภายในพื้นที่ร้าน ก็มีรองรับเช่นเดียวกัน</p>\n<p>ในการสั่งเครื่องดื่ม ลูกค้าจะสั่งผ่านแอปของ Starbucks เมื่อไปถึงร้านก็สามารถรับเครื่องดื่มได้ที่เคาน์เตอร์ (มีพนักงาน) ส่วนสินค้าอื่นในร้านเป็นความร่วมมือกับ Amazon Go โดยใช้โค้ดผ่านเข้าไปในแอป Amazon จากนั้นก็หยิบสินค้าและเดินออกมาได้เหมือนการใช้งานร้าน Amazon Go</p>\n<p>Starbucks Pickup with Amazon Go สาขาแรกตั้งอยู่ที่ 59th Street นิวยอร์ก บริษัทมีแผนจะเปิดสาขารูปแบบนี้อีกสองแห่งภายในปี 2022</p>\n<p>ที่มา: <a href=\"https://www.theverge.com/2021/11/18/22789116/starbucks-pickup-store-amazon-go-cashierless-technology\">The Verge</a> และ <a href=\"https://stories.starbucks.com/press/2021/starbucks-pickup-and-amazon-go-collaborate-to-launch-new-store-concept-in-new-york-city/\">Starbucks</a></p>\n<p><img src=\"https://www.blognone.com/sites/default/files/externals/c6cba57134246602585f221fc8e7a835.jpeg\" /></p>\n<p><img src=\"https://www.blognone.com/sites/default/files/externals/33d1acfe2687b0477a66ec5ef455ac70.jpg\" /></p>\n<p><img src=\"https://www.blognone.com/sites/default/files/externals/75b46170b8b825a4981a836c671456a3.jpeg\" /></p>\n</div></div></div><div><div>Topics: </div><div><div><a href=\"/topics/starbucks\">Starbucks</a></div><div><a href=\"/topics/food\">Food</a></div><div><a href=\"/topics/amazon\">Amazon</a></div><div><a href=\"/topics/amazon-go\">Amazon Go</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bf1cdd7f26cb65eca2ab61a591dd511f1e86dca7f61284604189ed2ea3cd84a","category":"Thai"}