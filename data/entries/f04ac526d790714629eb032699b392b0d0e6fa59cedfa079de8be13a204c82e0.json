{"title":"[Canalys] Xiaomi มีส่วนแบ่งสูงกว่า Apple เป็นอันดับ 1 ครั้งแรก ในตลาด Watch และ Band รวมกัน","link":"https://www.blognone.com/node/124593","date":1630731050000,"content":"<div><div><div><p>บริษัทวิจัยตลาด Canalys รายงานภาพรวมตลาดอุปกรณ์สวมใส่ข้อมือ (Wearable Band) ในไตรมาสที่ 2 ปี 2021 ภาพรวมโต 5.6% จากไตรมาส 2 ปี 2020 จำนวนส่งมอบ 40.9 ล้านชิ้น แบ่งเป็นสายรัดที่มีฟังก์ชันการทำงานพื้นฐาน 15.5 ล้านชิ้น ลดลง 23.8% ซึ่งมีแนวโน้มลดลงมาตั้งแต่ไตรมาส 4 ปี 2020 และประเภทนาฬิกากับสมาร์ทวอทช์ 25.4 ล้านชิ้น เพิ่มขึ้น 37.9%</p>\n<p>ประเด็นสำคัญในไตรมาสนี้คือ Xiaomi ขึ้นมามีส่วนแบ่งการตลาดแยกตามแบรนด์ เป็นอันดับ 1 แซงแอปเปิลเป็นครั้งแรก ปัจจัยสำคัญคือ <a href=\"https://www.blognone.com/node/121941\">Mi Smart Band 6</a> ที่มียอดขายสูง โดยเฉพาะในอินเดีย จำนวนส่งมอบรวมทุกประเภท 8.0 ล้านชิ้น คิดเป็น 19.6%</p>\n<p>แอปเปิลอยู่ในอันดับที่ 2 ที่ 7.9 ล้านชิ้น 19.3% ทั้งหมดเป็น Apple Watch โดยหากจัดอันดับเฉพาะนาฬิกากับสมาร์ทวอทช์เท่านั้น แอปเปิลจะยังมีส่วนแบ่งเป็นอันดับ 1 ที่ห่างจากอันดับ 2 คือหัวเหว่ยอยู่พอสมควร ซึ่งมีจำนวนส่งมอบ 2.3 ล้านชิ้น</p>\n<p>ที่มา: <a href=\"https://canalys.com/newsroom/global-wearable-band-shipments-up-6percent-as-the-market-shifts-to-wristwatches\">Canalys</a></p>\n<p><img src=\"https://www.blognone.com/sites/default/files/externals/cb16302f50b558b8bef65a9e8638e451.jpg\" /></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/xiaomi\">Xiaomi</a></div><div><a href=\"/topics/wearable-computing\">Wearable Computing</a></div><div><a href=\"/topics/smartwatch\">Smartwatch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f04ac526d790714629eb032699b392b0d0e6fa59cedfa079de8be13a204c82e0","category":"Thai"}