{"title":"กสทช. มติเห็นชอบร่างประกาศยกเลิกกฎ Must Have เปิดรับฟังความเห็นก่อนประกาศจริง","link":"https://www.blognone.com/node/133227","date":1680161702000,"content":"<div><div><div><p>วันที่ 23 มีนาคมที่ผ่านมา ที่ประชุม กสทช. นัดพิเศษ ครั้งที่ 7/2566 ได้พิจารณาเห็นควรร่างประกาศยกเลิกประกาศของกสทช. เรื่อง หลักเกณฑ์รายการโทรทัศน์สำคัญที่ให้เผยแพร่ได้เฉพาะในบริการโทรทัศน์ทั่วไป พ.ศ. 2555 หรือประกาศ Must Have</p>\n<p>ประกาศ Must Have กำหนดให้รายการกีฬา 7 ประเภท ได้แก่ ซีเกมส์ อาเซียนพาราเกมส์ เอเชียนเกมส์ เอเชียนพาราเกมส์ โอลิมปิก พาราลิมปิก ฟุตบอลโลกรอบสุดท้าย หากมีการนำมาเผยแพร่ต้องเผยแพร่ผ่านทางโทรทัศน์ที่เป็นบริการทั่วไปก่อน แล้วจึงจะไปออกอากาศผ่านระบบดาวเทียม เคเบิล และ IPTV ได้ภายใต้กฎ Must Carry</p>\n<p>โดยในที่ประชุม มอบหมายให้กสทช. เปิดให้มีการรับฟังความคิดเห็นต่อร่างประกาศยกเลิกกฎ Must Have จากผู้มีส่วนได้ส่วนเสียและประชาชนทั่วไปก่อนออกประกาศฉบับจริง โดยเปิดรับความคิดเห็นเป็นระยะเวลา 30 วัน</p>\n<p>ที่มา - <a href=\"https://www.nbtc.go.th/News/Press-Center/59371.aspx?lang=th-th\">กสทช.</a></p>\n<p><img alt=\"No Description\" src=\"https://www.blognone.com/sites/default/files/externals/fdb1c2b2c498086e8db8fd1d7e842d2b.png\" /></p>\n</div></div></div><div><div>Topics: </div><div><div><a href=\"/topics/sport\">Sport</a></div><div><a href=\"/topics/television\">Television</a></div><div><a href=\"/topics/broadcast\">Broadcast</a></div><div><a href=\"/topics/nbtc\">NBTC</a></div></div></div>","author":"Augustine","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c7d5f60f2c0617cc94df5ee41ad195bf2fe656cae9e19bc7ad612d03fe73e8","category":"Thai"}