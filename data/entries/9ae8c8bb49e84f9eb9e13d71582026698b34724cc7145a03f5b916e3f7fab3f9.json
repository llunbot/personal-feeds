{"title":"ไม่คุ้มราคา FF7 Remake เวอร์ชันพีซี มีปัญหาประสิทธิภาพ ตั้งค่ากราฟิกได้จำกัดมาก","link":"https://www.blognone.com/node/126387","date":1639969875000,"content":"<div><div><div><p>เว็บไซต์ PCGamer วิจารณ์<a href=\"https://www.blognone.com/node/126242\">เกม Final Fantasy 7 Remake เวอร์ชันพีซี</a> <a href=\"https://www.blognone.com/node/126270\">ที่ตั้งราคา 70 ดอลลาร์เทียบเท่าคอนโซล next-gen</a> ว่าเป็นการพอร์ตลงพีซีที่ไม่คุ้มราคาเกมนัด เพราะมีตัวเลือกปรับแต่งกราฟิกน้อยกว่าเวอร์ชัน PS5 ที่ตั้งราคาเท่ากัน (และวางขายก่อนครึ่งปี)</p>\n<p>Final Fantasy 7 Remake เวอร์ชันพีซี ขาดตัวเลือกตั้งค่ากราฟิกระดับสูงหลายอย่าง เช่น variable framerate, anti-aliasing, VSync toggle, motion blue, resolution scaling เป็นต้น</p>\n<p>PCGamer ชี้ว่า FF7 Remake ใช้เทคนิค dynamic resolution scaling ปรับความละเอียดของภาพอัตโนมัติ ระหว่าง 1080p กับ 1440p เพื่อรักษาระดับของเฟรมเรต แต่เวอร์ชันพีซีกลับบังคับใช้ตลอด ไม่สามารถปิดได้ จนหลายครั้งกลายเป็นปัญหาด้านประสิทธิภาพซะเอง</p>\n<p><img src=\"https://www.blognone.com/sites/default/files/externals/2299b50e352868e094afdf6e5ad51710.jpg\" /></p>\n<p>PCGamer เทียบคุณภาพของ FF7 Remake กับเกมอื่นของบริษัทคือ Final Fantasy XV และ Kingdom Hearts 3 เวอร์ชันพีซี พบว่าสามารถปรับแต่งกราฟิกได้เยอะกว่ามาก โดยเฉพาะกรณีของ Kingdom Hearts 3 ที่ใช้เอนจิน Unreal Engine 4 เหมือนกับ FF7 Remake ด้วย จึงไม่มีข้ออ้างเรื่องขีดจำกัดทางเทคนิค แต่น่าจะเป็นเพราะ Square Enix ไม่มีเวลาหรือไม่สนใจทำเอง</p>\n<p>John Linneman นักเขียนของ Digital Foundry เซคชั่นรีวิวกราฟิกในเครือ Eurogamer ที่เคยชื่นชม FF7 Remake เวอร์ชัน PS5 อย่างมาก ก็โพสต์ข้อความว่าเวอร์ชันพีซีนั้นเข้าขั้น terrible เลยทีเดียว</p>\n<blockquote><p>Alert: Alex sent his clips over for us to check out and, yeah, the PC port of FFVIIR is terrible. He captured this using an RTX3090 + 10900k at just 1080p and it's a mess. The smooth presentation was central to its story telling and this version compromises it. <a href=\"https://t.co/wE9Wj1OAEz\">https://t.co/wE9Wj1OAEz</a></p>\n<p>— John Linneman (@dark1x) <a href=\"https://twitter.com/dark1x/status/1471796810817626113?ref_src=twsrc%5Etfw\">December 17, 2021</a></p></blockquote>\n<p>ตัวอย่างคลิปรีวิวกราฟิกของ FF7 Remake PC</p>\n<p>ที่มา - <a href=\"https://www.pcgamer.com/final-fantasy-7-remakes-pc-port-is-a-major-disappointment/\">PCGamer</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae8c8bb49e84f9eb9e13d71582026698b34724cc7145a03f5b916e3f7fab3f9","category":"Thai"}