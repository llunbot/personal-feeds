{"title":"Anthropic เปิดตัวโมเดลล่าสุด Claude 3.7 Sonnet ทำงานไฮบริด กำหนดให้คิดนานเท่าใดก็ได้ที่ต้องการ","link":"https://www.blognone.com/node/144891","date":1740439148000,"content":"<div><div><div><p>Anthropic เปิดตัวโมเดลปัญญาประดิษฐ์รุ่นล่าสุด <strong>Claude 3.7 Sonnet</strong> บอกว่าเป็นโมเดลไฮบริดที่คิดแบบเป็นขั้นตอนแบบไฮบริดตัวแรกในอุตสาหกรรม สามารถตอบคำถามแบบทันที หรือเพิ่มเวลาให้ค่อย ๆ แสดงการคิดเป็นลำดับขั้นกับผู้ใช้งาน นอกจากนี้นักพัฒนาที่เชื่อมต่อ API ยังสามารถกำหนดให้โมเดลเพิ่มเวลาคิดได้นานเท่าใดก็ได้ที่ต้องการ (หรือเท่าจำนวนโทเค็นที่จ่ายไหว)</p>\n<p>พัฒนาการที่สำคัญของ Claude 3.7 Sonnet นั้น Anthropic บอกว่าเป็นการเขียนโค้ดที่ดีขึ้นมาก รวมทั้งการเขียนโค้ดเว็บ front-end</p>\n<p><img alt=\"No Description\" src=\"https://www.blognone.com/sites/default/files/externals/cd2d1d498ef89e608a787d832cbef8c5.jpeg\" /></p>\n<p>ผลการทดสอบโมเดล Claude 3.7 Sonnet ทำได้ดีในการเขียนโค้ดของ SWE-bench เช่นเดียวกับการทดสอบปัญหาชีวิตประจำวัน TAU-bench ที่คะแนนสูงกว่า o1 ของ OpenAI อย่างไรก็ตาม Anthropic บอกว่าการปรับปรุง Claude 3.7 Sonnet นี้ ได้ลดการให้ความสำคัญของการทดสอบคณิตศาสตร์-วิทยาศาสตร์ลง เพื่อโฟกัสการแก้ปัญหาชีวิตจริงมากขึ้น ทำให้คะแนนทดสอบด้านนี้ (AIME 2024) ด้อยกว่าคู่แข่งทุกโมเดล</p>\n<p><img alt=\"No Description\" src=\"https://www.blognone.com/sites/default/files/externals/5a53f2fdb3f6af21215eff9fa8cac035.png\" /></p>\n<p>โมเดล Claude 3.7 Sonnet เปิดให้ใช้งานแล้วทุกแผนรวมทั้งลูกค้าแบบฟรี ตลอดจนนักพัฒนาบน Anthropic API, Amazon Bedrock และ Vertex AI ส่วนโหมดเพิ่มเวลาในการคิดให้เฉพาะลูกค้าแบบเสียเงิน ราคาอินพุต 3 ดอลลาร์ต่อ 1 ล้านโทเค็น และเอาต์พุต 15 ดอลลาร์ต่อ 1 ล้านโทเค็น</p>\n<p>ที่มา: <a href=\"https://www.anthropic.com/news/claude-3-7-sonnet\">Anthropic</a></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/claude\">Claude</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fd1e699a41ebd29516d19030a3334e8edbd3c04969ad60a74d17755af670986","category":"Thai"}