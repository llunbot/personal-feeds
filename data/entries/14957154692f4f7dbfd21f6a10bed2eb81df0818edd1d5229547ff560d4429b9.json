{"title":"Threads เพิ่มฟีเจอร์ Save โพสต์ เพื่อมาอ่านทีหลังได้แล้ว เหมือนใน X/Twitter","link":"https://www.blognone.com/node/138113","date":1707392034000,"content":"<div><div><div><p>Adam Mosseri หัวหน้าทีม Instagram <a href=\"https://www.threads.net/@mosseri/post/C3DkAH5PoZ9\">ประกาศ</a>ฟีเจอร์ใหม่ใน Threads โดยบอกว่าเป็นฟีเจอร์ที่ผู้ใช้งานเรียกร้องกันเข้ามาหนักมาก นั่นคือ การเซฟโพสต์ หรือบุ๊กมาร์กโพสต์เอาไว้ เพื่อมาอ่านทีหลัง ซึ่งเป็นฟีเจอร์ที่<a href=\"https://www.blognone.com/node/100235\">มีมานานแล้วใน X/Twitter</a></p>\n<p>Mosseri บอกว่าสถานะของฟีเจอร์นี้ยังทดสอบในกลุ่มจำกัดก่อน แล้วจะขยายไปยังผู้ใช้งานทุกคนในภายหลัง ตอนนี้การเซฟโพสต์ยังต้องกดปุ่ม 3 จุดที่มุมบนขวาเพื่อเรียกคำสั่ง แต่คาดว่า Threads จะแสดงปุ่มขึ้นมาในหน้าหลักเลยแบบ X/Twitter</p>\n<p>ฟีเจอร์นี้จะทำให้ Threads มีเครื่องมือเพิ่มเติมใกล้กับ X มากขึ้น ทั้งนี้ในรายงานผลประกอบการ Meta ไตรมาสล่าสุด <a href=\"https://www.blognone.com/node/138006\">เปิดเผย</a>ว่า Threads มีใช้งานแบบ MAUs แล้วมากกว่า 130 ล้านบัญชี</p>\n<p>ที่มา: <a href=\"https://techcrunch.com/2024/02/07/instagram-threads-tests-the-ability-to-save-posts/\">TechCrunch</a></p>\n<p><img src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14957154692f4f7dbfd21f6a10bed2eb81df0818edd1d5229547ff560d4429b9","category":"Thai"}