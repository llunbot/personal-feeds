{"title":"คาด Apple ให้สิทธิพิเศษ Twitter แก้ไขชื่อเป็น X ได้ เพราะมีกฎชื่อแอปต้องมีอย่างน้อย 2 ตัวอักษร","link":"https://www.blognone.com/node/135071","date":1690845900000,"content":"<div><div><div><p>แอป X/Twitter ใน App Store ของ iOS ได้ออกอัพเดตเวอร์ชันล่าสุด หลังจาก<a href=\"https://www.blognone.com/node/135045\">อัพเดตก่อนหน้า</a>นี้เปลี่ยนโลโก้จากนกสีฟ้ามาเป็น X สีดำ โดยมีการเปลี่ยนแปลงสำคัญคือ แอปเปลี่ยนชื่อใน Store เป็น X อย่างเป็นทางการ</p>\n<p>ที่เรื่องนี้สำคัญเพราะว่าแอปเปิลมีกฎข้อหนึ่งสำหรับนักพัฒนาแอปบน App Store นั่นคือชื่อแอปต้องมีความยาวอย่างน้อย 2 ตัวอักษร การตั้งชื่อแอปด้วยตัวอักษรจึงไม่สามารถทำได้ แต่ตอนนี้ Twitter เปลี่ยนชื่อเป็น X สำเร็จแล้ว จึงอาจมีคำร้องขอพิเศษไปที่แอปเปิล ซึ่งตัวแทนของแอปเปิลยังไม่ได้ออกมาชี้แจงในประเด็นนี้</p>\n<p>ในอัพเดตล่าสุด X ได้แก้ไขแท็กไลน์ของแอปจากเดิม Let’s talk มาเป็น Blaze Your Glory!! อีกด้วย</p>\n<p>ยังมีประเด็นสืบเนื่อง โดยมีแอป<a href=\"https://apps.apple.com/th/app/note/id1602765272\">ที่ชื่อ X ใน App Store</a> (ซึ่งใช้ได้เพราะตั้งชื่อด้วย Unicode ที่นับจำนวนตัวอักษาแล้วผ่านเงื่อนไข) ประกาศเปลี่ยนชื่อแอปเป็น Note พร้อมระบุว่าแอปไม่มีส่วนเกี่ยวข้องกับ Twitter/X และชื่อใหม่นี้ก็เป็นชื่อชั่วคราวเท่านั้น ผู้พัฒนาแอปเปิดเผยว่าการเปลี่ยนชื่อแอปนี้เป็นไปด้วยความสมัครใจ</p>\n<p>ที่มา: <a href=\"https://techcrunch.com/2023/07/31/apple-greenlights-twitter-apps-rebrand-to-x/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/16b84b43201580c4859cd6ce62311e02.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d66f61deced4224a9935c0cd9c4c30319254bcf14afc9d95bca75bebf6ecc17d","category":"Thai"}