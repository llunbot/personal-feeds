{"title":"OpenSSH เตรียมเปลี่ยนกระบวนการสร้างกุญแจเริ่มต้น จาก RSA เป็น Ed25519","link":"https://www.blognone.com/node/135576","date":1693882717000,"content":"<div><div><div><p>โปรแกรม ssh-keygen ที่ใช้สร้างกุญแจสำหรับล็อกอิน Secure Shell ภายใต้โครงการ OpenSSH เตรียมเปลี่ยนค่าเริ่มต้นการสร้างกุญแจ จากเดิมใช้กระบวนการ RSA มาเป็น Ed25519</p>\n<p>กุญแจแบบ Ed25519 นั้นเป็นกุญแจแบบ elliptic curve รองรับใน OpenSSH 6.5 ที่ออกมาตั้งแต่ต้นปี 2014 หรือรวมเกือบสิบปีแล้ว ข้อดีที่เห็นได้ชัดคือกุญแจมีขนาดเล็กลงมาก และประสิทธิภาพโดยรวมดีขึ้น กระบวนการแลกกุญแจภายในยังใช้กระบวนการ Diffie Hellman อยู่</p>\n<p>กุญแจแบบ RSA ของ OpenSSH นั้นมีสามแบบ ได้แก่ RSA-SHA1 ที่แฮกได้ง่ายแล้ว, RSA-SHA-256, และ RSA-SHA2-512 ที่ผ่านมา OpenSSH เริ่มปิดการใช้งาน RSA-SHA1 ไปแล้ว แต่ก็ยังใช้งานอีกสองแบบเป็นหลักตั้งแต่ OpenSSH 7.2 เรื่อยมา แม้ว่าจะรองรับกระบวนการยืนยันตัวตนแบบ elliptic curve อื่นๆ เช่น ECDSA มาก่อน Ed25519 เสียอีก</p>\n<p>ที่มา - <a href=\"https://github.com/openbsd/src/commit/9de458a249861bdbf58a06850a7b9f6acef6b456\">GitHub: OpenBSD</a></p>\n<p><img alt=\"No Description\" src=\"https://www.blognone.com/sites/default/files/externals/7fa62017d85b7d628097c69b92db166f.png\" /></p>\n</div></div></div><div><div>Topics: </div><div><div><a href=\"/topics/openssh\">OpenSSH</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cd48b29d32f0882ba91007fef9b313c62cd9c687ba2c9fab2968767f2f84b92","category":"Thai"}