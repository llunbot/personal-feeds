{"title":"[ลือ] Apple Vision Pro เตรียมขายเพิ่มในอีกหลายประเทศภายใน 1-2 เดือนนี้ มีสิงคโปร์ด้วย","link":"https://www.blognone.com/node/140179","date":1717644081000,"content":"<div><div><div><p>เฮดเซต Apple Vision Pro มีรายงานมาก่อนหน้านี้ว่าแอปเปิลเตรียมขายในประเทศอื่นเพิ่มเติม จากปัจจุบันมีขายที่สหรัฐอเมริกาที่เดียว ซึ่งเดิมนั้นคาดว่าแอปเปิลจะประกาศประเทศที่มีขายก่อน<a href=\"https://www.blognone.com/node/138916\">งาน WWDC</a> สัปดาห์หน้า แต่ก็ยังไม่มา</p>\n<p>ล่าสุด Ming-Chi Kuo นักวิเคราะห์สายซัพพลายเชนที่ให้ข้อมูลสินค้าใหม่แอปเปิลอยู่เป็นประจำ <a href=\"https://x.com/mingchikuo/status/1798389160673476824\">บอกว่า</a>แอปเปิลจะเริ่มจัดส่ง Vision Pro ไปยังประเทศต่าง ๆ กลางเดือนนี้ หรือหลังงาน WWDC จึงคาดว่าแอปเปิลน่าจะประกาศวันขายในงาน</p>\n<p>Kuo ไม่ได้ให้รายชื่อประเทศทั้งหมดที่จะมี Vision Pro ขาย แต่ให้รายชื่อประเทศหลัก ๆ ได้แก่ สหราชอาณาจักร ฝรั่งเศส เยอรมนี จีน ญี่ปุ่น และสิงคโปร์ ซึ่งคล้ายกับรายชื่อที่<a href=\"https://www.blognone.com/node/138692\">รายงานก่อนหน้านี้</a> โดยดูจากการตั้งค่าภาษาใน visionOS</p>\n<p>คาดว่าในงาน WWDC นอกจากการประกาศประเทศที่ขาย Vision Pro เพิ่มเติม แอปเปิลก็น่าจะเปิดตัว visionOS 2 เวอร์ชันใหม่ด้วย</p>\n<p>ที่มา: <a href=\"https://9to5mac.com/2024/06/05/vision-pros-international-launch-is-closer-than-ever-says-ming-chi-kuo/\">9to5Mac</a></p>\n<p><img src=\"https://www.blognone.com/sites/default/files/externals/020ba4706fc08f5182746141b5cde422.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3087c2b0c39baad41f9eadd574272ea2059d94263b9b7a9f95d64dc0d516ea8","category":"Thai"}