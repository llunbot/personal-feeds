{"title":"Netflix ประกาศสร้างอนิเมชันซีรีส์ Minecraft บอกมีตัวละครใหม่ด้วย","link":"https://www.blognone.com/node/140049","date":1717077060000,"content":"<div><div><div><p>Netflix ประกาศอนิเมชันซีรีส์เรื่องใหม่ <strong>Minecraft</strong> โดยเป็นความร่วมมือกับ Mojang Studios ผู้พัฒนาเกม Minecraft นี้</p>\n<p>รายละเอียดของซีรีส์ยังไม่เปิดเผยมากนัก Netflix ให้ข้อมูลว่าจะเป็นเนื้อเรื่องออริจินัล พร้อมกับตัวละครใหม่ พาคนดูพบกับโลกของ Minecraft งานอนิเมชันผลิตโดยสตูดิโอ WildBrain ซึ่งมีผลงานก่อนหน้านี้อย่าง Sonic Prime, Ninjago: Dragons Rising, Carmen Sandiego และ Snoopy in Space</p>\n<p>เมื่อต้นปี Minecraft ก็ได้ถูกประกาศว่าจะนำ<a href=\"https://www.blognone.com/node/137471\">ไปสร้างเป็นภาพยนตร์</a> นำแสดงโดย Jack Black, Jason Momoa, Danielle Brooks และ Emma Myers มีกำหนดฉายในเดือนเมษายน 2025</p>\n<p>ที่มา: <a href=\"https://variety.com/2024/tv/news/minecraft-animated-series-netflix-1236019300/\">Variety</a></p>\n<p><img src=\"https://www.blognone.com/sites/default/files/externals/2829787b59e08f9110248c8bc73ab924.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/netflix\">Netflix</a></div><div><a href=\"/topics/animation\">Animation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65e1bf6e82bee5d9bdaf6b0349bedad2e820a79f76c0fa9e2f126472799d241c","category":"Thai"}