{"title":"สหรัฐฯ ปรับอดีตเจ้าหน้าที่ข่าวกรอง 3 รายฐานไปรับจ้างทำเครื่องมือแฮกสมาร์ตโฟนให้รัฐบาลต่างชาติ","link":"https://www.blognone.com/node/124797","date":1631816290000,"content":"<div><div><div><p>กระทรวงยุติธรรมสหรัฐฯ ลงโทษ Marc Baier, Ryan Adams, และ Daniel Gericke อดีตเจ้าหน้าที่ข่าวกรองฐานฝ่าฝืนกฎหมายควบคุมการส่งออกยุทโธปกรณ์ โดยทั้งสามไปพัฒนาเครื่องมือแฮกคอมพิวเตอร์ให้กับรัฐบาลสหรัฐอาหรับเอมิเรตส์ โดยมีโทษปรับ 1.68 ล้านดอลลาร์ หรือประมาณ 50 ล้านบาท</p>\n<p>ทั้งสามไปพัฒนาเครื่องมือแฮกสมาร์ตโฟนโดยที่เหยื่อไม่ต้องคลิกใดๆ (zero-click) บนระบบปฎิบัติการที่พัฒนาโดยบริษัทแห่งหนึ่ง (เอกสารระบุชื่อเพียง Company Two) เครื่องมือแฮก KARMA ถูกใช้งานในช่วงปี 2016 แต่ผู้พัฒนาก็อุดช่องโหว่ได้ภายในเวลาไม่กี่เดือน จากนั้นทีมงานก็พัฒนา KARMA 2 สำเร็จในปี 2017 ผู้พัฒนาก็สามารถแพตช์ได้ในเวลาไม่กี่เดือนอีกครั้งแต่ก็ยังพอใช้งานได้กับโทรศัพท์ที่ยังไม่ได้ติดตั้งแพตช์</p>\n<p>Daniel Gericke หนึ่งในผู้ต้องหาคดีนี้เป็นพนักงานของ ExpressVPN และทางบริษัก็ออกมาแถลงว่ารับรู้ว่า Gericke มีคดีนี้ตั้งแต่ก่อนรับเข้าทำงาน แต่ยืนยันว่าประสบการณ์ของ Gericke มีประโยชน์ต่อการป้องกันความปลอดภัยและความเป็นส่วนตัวให้ผู้ใช้</p>\n<p>ที่มา - <a href=\"https://www.justice.gov/opa/pr/three-former-us-intelligence-community-and-military-personnel-agree-pay-more-168-million\">Daprtment of Justice</a>, <a href=\"https://www.vice.com/en/article/3aq9p5/expressvpn-uae-hacking-project-raven-daniel-gericke\">Vice</a></p>\n<p><img src=\"https://www.blognone.com/sites/default/files/externals/1f21fff9753316515f1e822edf3a55a2.jpg\" /></p>\n<p>ภาพโดย <a href=\"https://pixabay.com/th/photos/%e0%b9%81%e0%b8%ae%e0%b9%87%e0%b8%84-%e0%b9%84%e0%b8%8b%e0%b9%80%e0%b8%9a%e0%b8%ad%e0%b8%a3%e0%b9%8c-%e0%b8%94%e0%b8%b3%e0%b9%81%e0%b8%a5%e0%b8%b0%e0%b8%82%e0%b8%b2%e0%b8%a7-%e0%b8%ad%e0%b8%b2%e0%b8%8a%e0%b8%8d%e0%b8%b2%e0%b8%81%e0%b8%a3%e0%b8%a3%e0%b8%a1-2903156/\">iAmMrRob</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f08d46938e66f0a7e69c76bc7680cf592fb5cd0322d7284a8e4e6126ffcb4961","category":"Thai"}