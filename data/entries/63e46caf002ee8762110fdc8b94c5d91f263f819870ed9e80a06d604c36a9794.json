{"title":"Docker เปิดตัว MCP Catalog เซิร์ฟเวอร์ MCP พร้อมใช้ ติดตั้งได้จาก Docker Hub","link":"https://www.blognone.com/node/146037","date":1745498781000,"content":"<div><div><div><p>ค่าย Docker บุกเข้าวงการ <a href=\"https://www.blognone.com/node/143331\">Model Context Protocol (MCP)</a> กับเขาบ้าง ด้วยการเปิดตัว <a href=\"https://hub.docker.com/catalogs/mcp\">MCP Catalog</a> ที่เป็นส่วนหนึ่งของ Docker Hub</p>\n<p>แนวคิดของ Docker คือในเมื่อ MCP กำลังมาแรง แต่การใช้งานอาจยังไม่สะดวกนัก การค้นหาเซิร์ฟเวอร์ MCP ยังทำได้ยาก จึงอาศัยจุดเด่นของตัวเองเรื่อง Docker Hub ที่มีฐานผู้ใช้แข็งแกร่งอยู่แล้ว เพิ่มเซคชั่น MCP Server ที่อยู่ในรูป containerization กดคลิกทีเดียวพร้อมใช้งานทันที</p>\n<p>การเปิดตัว MCP Catalog รอบนี้ Docker ชวนเอาพันธมิตรบริษัทใหญ่ๆ อย่าง Stripe, Elastic, Heroku, Grafana, New Relic, Atlassian, Slack, Notion, Kong, Gitlab มาสร้าง MCP Server อย่างเป็นทางการไว้รอ</p>\n<p>นอกจากนี้ Docker ยังออก MCP Toolkit ชุดรวมเครื่องมือเรียกใช้ MCP Server ไว้สำหรับต่อไคลเอนต์ ที่สามารถกดติดตั้งได้จาก Docker Desktop ได้ทันทีเช่นกัน บริการชุดนี้ยังเปิดให้ใช้งานเฉพาะกลุ่ม ถ้าอยากทดสอบต้องลงชื่อใน waitlist รอกันไปก่อน</p>\n<p>ที่มา - <a href=\"https://www.docker.com/blog/introducing-docker-mcp-catalog-and-toolkit/\">Docker Blog</a></p>\n<p><img alt=\"No Description\" src=\"https://www.blognone.com/sites/default/files/externals/060b141860c3acaf2942ceec9feb012a.png\" /></p>\n</div></div></div><div><div>Topics: </div><div><div><a href=\"/topics/docker\">Docker</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63e46caf002ee8762110fdc8b94c5d91f263f819870ed9e80a06d604c36a9794","category":"Thai"}