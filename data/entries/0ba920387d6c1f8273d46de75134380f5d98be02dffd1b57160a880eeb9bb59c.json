{"title":"กลุ่ม fail0verflow ประกาศดึงกุญแจเข้ารหัสเฟิร์มแวร์ PS5 สำเร็จ","link":"https://www.blognone.com/node/125726","date":1636361639000,"content":"<div><div><div><p>กลุ่ม fail0verflow ประกาศความสำเร็จในการดึง root key จากเครื่อง PlayStation 5 เปิดทางให้แฮกเกอร์สามารถถอดรหัสเฟิร์มแวร์และข้อมูลอื่นๆ ในเครื่อง</p>\n<p>root key ของ PlayStation 5 เป็นกุญแจแบบสมมาตร ใช้สำหรับเข้ารหัสและถอดรหัสเฟิร์มแวร์, ไฟล์เกม, และข้อมูลอื่นๆ ในเครื่อง แต่ตอนนี้ทาง fail0verflow ยังไม่เปิดเผยว่าเข้าถึงกุญแจได้อย่างไร และตอนนี้ยังไม่แน่ชัดว่าหลังจากอ่านเฟิร์มแวร์ได้แล้วแฮกเกอร์จะสามารถเจาะระบบได้มากน้อยแค่ไหน (ในความเป็นจริงแฟนๆ อาจจะไม่อยากให้แฮกได้นัก ไม่อย่างนั้นอาจจะถูกเหมาไปขุดเหมือง)</p>\n<p>กลุ่ม fail0verflow เคยเจาะ PlayStation 4 ได้ในปี 2018 <a href=\"https://fail0verflow.com/blog/2018/ps4-cec/\">โดยอาศัยบั๊กใน HDMI-CEC ยิงโค้ดเข้าไปรันบนชิป south bridge</a></p>\n<p>ที่มา - <a href=\"https://twitter.com/fail0verflow/status/1457526453105569793\">@fail0verflow</a>, <a href=\"https://news.ycombinator.com/item?id=29146681\">Hacker News</a></p>\n<p><img src=\"https://www.blognone.com/sites/default/files/externals/103ed3daa4dac04a4818cf26ec2fe49d.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ba920387d6c1f8273d46de75134380f5d98be02dffd1b57160a880eeb9bb59c","category":"Thai"}