{"title":"GoTo ลงนามความร่วมมือกับ Google Maps นำข้อมูลการเดินทางจาก Gojek เสริมความแม่นยำแบบเรียลไทม์","link":"https://www.blognone.com/node/145444","date":1742816603000,"content":"<div><div><div><p>GoTo บริษัทเทคโนโลยีเจ้าของแพลตฟอร์ม Gojek และ Tokopedia ในอินโดนีเซีย ประกาศลงนามความร่วมมือกับ Google Maps เพื่อร่วมปรับปรุงข้อมูลแผนที่สำหรับการใช้งาน Gojek แพลตฟอร์มเดลิเวอรีออนดีมานด์</p>\n<p>GoTo บอกว่า Gojek มีข้อมูลจากไรเดอร์ที่ลงถนนจริงแบบเรียลไทม์ เมื่อรวมกับข้อมูลพิกัดบน Google Maps จะทำให้ระบบโดยรวมสามารถปรับปรุงข้อมูลแนะนำเส้นทาง ลดระยะเวลาเดินทางได้ดีมากยิ่งขึ้น เสริมความแข็งแกร่งให้กับทั้งร้านค้า ลูกค้าผู้ใช้งาน ตลอดจนไรเดอร์</p>\n<p>กูเกิลบอกว่าบนความร่วมมือนี้ กูเกิลจะร่วมกับแพลตฟอร์มส่งอาหาร GoFood สำหรับร้านค้าเพื่อให้ปรับปรุงข้อมูล Google Business Profile ซึ่งเป็นประโยชน์กับภาคธุรกิจขนาดเล็ก-กลาง ด้วย</p>\n<p>ที่มา: <a href=\"https://www.gotocompany.com/en/news/press/goto-collaborates-with-google-maps-to-boost-mapping-experience-for-consumers-driver-partners-and-merchants\">GoTo</a></p>\n<p><img alt=\"No Description\" src=\"https://www.blognone.com/sites/default/files/externals/0b1755032bbcb652d143417581443087.jpeg\" /></p>\n</div></div></div><div><div>Topics: </div><div><div><a href=\"/topics/goto\">GoTo</a></div><div><a href=\"/topics/gojek\">Gojek</a></div><div><a href=\"/topics/google-maps\">Google Maps</a></div><div><a href=\"/topics/location-based-service\">Location-Based Service</a></div><div><a href=\"/topics/indonesia\">Indonesia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15dbdefc92f1c02f5cbb9fc190f7c3b3877d4de12f1bec6d11d80374d3f4b65a","category":"Thai"}