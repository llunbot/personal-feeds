{"title":"ร้านอีสปอร์ตคาเฟ่ในจีนเจอปัญหา ซีพียู Core i9 ไม่เสถียร เครื่องจอฟ้า ทำลูกค้าหัวร้อน","link":"https://www.blognone.com/node/141630","date":1724636770000,"content":"<div><div><div><p>Dongyu E-sports ร้านอีสปอร์ตคาเฟ่ในเมือง Yueyang ของประเทศจีน เพิ่งเปิดตัวโดยอาศัยจุดขายว่ามีคอมพิวเตอร์ระดับไฮเอนด์สุดแรง ขุมพลัง Intel Core i9-14900K, <a href=\"https://www.blognone.com/node/137421\">GeForce RTX 4090D</a>, หน้าจอมอนิเตอร์ 540Hz ให้เกมเมอร์ที่ต้องการสมรรถนะสูงสุดมาเช่าเล่นกัน ผลคือคาเฟ่แบรนด์นี้ (มีทั้งหมด 6 สาขา) ได้รับความนิยมอย่างสูง ช่วงวันหยุดเสาร์อาทิตย์มีคนใช้งาน 100% แม้แต่ตอนตีสองจนถึงเช้ายังมีอัตราเข้าใช้งานถึง 80%</p>\n<p>อย่างไรก็ตาม ปัญหาบังเกิดเมื่อซีพียู Core i9-14900K ถือเป็น<a href=\"https://www.blognone.com/node/141027\">ซีพียูกลุ่ม 14th Gen Raptor Lake ที่ไม่เสถียร</a> ใช้ไปสักพักแล้วจะเกิดอาการจอฟ้า BSOD ส่งผลกระทบต่อธุรกิจของ Dongyu E-sports โดยคาเฟ่ต้องคืนเครดิตและแจกเครื่องดื่มให้กับลูกค้าที่เล่นเกมอยู่แล้วเจอแจ็คพ็อตจอฟ้า หัวร้อนเล่นเกมต่อไม่ได้</p>\n<p>ปัญหานี้เกิดขึ้นมาตั้งแต่ช่วงเดือนธันวาคม 2023 ซึ่ง Dongyu E-sports ติดต่อไปยังอินเทลเพื่อหาแนวทางแก้ไข และวิศวกรของอินเทลได้เข้ามาปรับแต่งค่าบางอย่างเพื่อให้ซีพียูทำงานได้เสถียรขึ้น</p>\n<p>Xie Liuqiu เจ้าของคาเฟ่ให้สัมภาษณ์ว่าพึงพอใจกับการตอบสนองของอินเทล และจะยังใช้งาน Core i9 ในร้านทุกสาขาของเขาต่อไป โดยในสาขาหลักมีเครื่องที่ใช้ Core i9-14900K ทั้งหมด 171 เครื่อง และเครื่องที่สเปกลดหลั่นลงไปอีกจำนวนหนึ่ง</p>\n<p>ที่มา - <a href=\"https://news.mydrivers.com/1/999/999126.htm\">MyDrivers</a> via <a href=\"https://www.tomshardware.com/pc-components/cpus/chinas-largest-core-i9-14900k-gaming-cafe-has-suffered-from-instability-issues-since-2023-the-flagship-store-has-171-gaming-pcs-with-core-i9-14900k-chips\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/69728160b8300a4366e865f2c453d9e8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a0dab7083dadcbc11c03694a222f64c7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d2c900a5c57fb8afd8a8fcfd31316bec.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/china\">China</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div><div><a href=\"/topics/core\">Core</a></div><div><a href=\"/topics/esports-0\">eSports</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d818b7aba6fce3010461959e233b28a3a0359feb2ecc51f45ce44573e7ec100e","category":"Thai"}