{"title":"ByteDance เปิดตัวหูฟัง Ola Friend มีฟีเจอร์คุยกับแชทบอต AI ได้","link":"https://www.blognone.com/node/142493","date":1728563854000,"content":"<div><div><div><p>ByteDance บริษัทแม่ของ TikTok เปิดตัวสินค้าหูฟังรุ่นแรก ซึ่งมีจุดขายคือเป็นหูฟังอัจฉริยะ สามารถสนทนากับแชทบอต Generative AI ได้โดยตรง</p>\n<p>หูฟังแบบสวมคาดกับใบหูนี้ชื่อว่า <strong>Ola Friend</strong> รองรับความสามารถเป็นผู้ช่วยสั่งงานด้วยเสียง เมื่อเชื่อมต่อกับแอปสมาร์ทโฟน โดยออกเสียงเรียกใช้งานแชทบอตว่า Doubao Doubao (ซึ่งเป็นชื่อแชทบอตของ ByteDance) รองรับทั้งการแปลภาษา ฝึกภาษาอังกฤษ ฟังเพลง หรือค้นหาข้อมูล</p>\n<p>Ola Friend มีน้ำหนักข้างละ 6.6 กรัม มีตัวเลือก 4 สี ตอนนี้มีขายเฉพาะในจีน ราคา 1,199 หยวน หรือประมาณ 5,700 บาท</p>\n<p>ที่มา: <a href=\"https://www.scmp.com/tech/article/3281819/tiktok-owner-bytedance-launches-us170-earbuds-china-push-ai-wearables\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/8cbfe3af284a060f56f842fe309a9528.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/f791ea004f746b13114ddc9cfde7ae54.jpeg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/earphones\">Earphones</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fedb7e91f4917c75e6d70a3c86694485790e4f452b3c999a067b1086974b2a23","category":"Thai"}