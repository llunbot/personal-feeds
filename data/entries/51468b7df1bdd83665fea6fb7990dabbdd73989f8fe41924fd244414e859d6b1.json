{"title":"Trump ลงนามตั้งกองทุนสำรอง Bitcoin ของสหรัฐ โดยนำ Bitcoin ที่ยึดทรัพย์ทางคดีมารวบรวมไว้","link":"https://www.blognone.com/node/145123","date":1741316391000,"content":"<div><div><div><p>ประธานาธิบดี Donald Trump ลงนามคำสั่งฝ่ายบริหาร (Executive Order) จัดตั้งกองทุนสำรองบิตคอยน์โดยเฉพาะ โดยบิตคอยน์ที่อยู่ในกองทุนนี้เป็นส่วนที่ยึดทรัพย์มากจากคดีต่าง ๆ ไม่ได้นำงบประมาณมาซื้อ</p>\n<p>คาดว่าบิตคอยน์ส่วนที่ควบคุมโดยรัฐบาลสหรัฐนี้มีประมาณ 200,000 BTC ซึ่งคำสั่งนี้กำหนดให้รัฐบาลมีอำนาจควบคุมบิตคอยน์นี้ ห้ามขายออกมา ให้ถือเป็นการสะสมความมั่งคั่งของประเทศ กำกับดูแลโดยกระทรวงการคลัง คาดว่าจะมีผลกับเงินคริปโตสกุลอื่นที่ยึดทรัพย์ทางคดีด้วย ตาม<a href=\"https://www.blognone.com/node/145023\">แผนที่ Trump เคยบอกก่อนหน้านี้</a></p>\n<p>ประเด็นที่ต้องหารือกันจากนี้คือการเพิ่มเงินคริปโตสกุลอื่นให้เข้าแผนกองทุนสำรอง เบื้องต้นคือ ETH, XRP, SOL, ADA และจะมีเงินสกุลอื่นอีกหรือไม่ในอนาคต</p>\n<p>ที่มา: <a href=\"https://www.cnbc.com/2025/03/06/trump-signs-executive-order-for-us-strategic-bitcoin-reserve.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/8b39d5bd565e2b3629992683bc886c78.jpeg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/cryptocurrency\">Cryptocurrency</a></div><div><a href=\"/topics/usa\">USA</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51468b7df1bdd83665fea6fb7990dabbdd73989f8fe41924fd244414e859d6b1","category":"Thai"}