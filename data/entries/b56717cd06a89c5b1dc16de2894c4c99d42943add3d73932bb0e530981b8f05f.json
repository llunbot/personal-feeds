{"title":"[ลือ] Black Myth: Wukong ยังไม่ลง Xbox เป็นเพราะติดสัญญาเอ็กซ์คลูซีฟกับโซนี่","link":"https://www.blognone.com/node/141745","date":1724996372000,"content":"<div><div><div><p>เกม Black Myth: Wukong วางขายเรียบร้อยแล้วบนพีซีและ PS5 แต่<a href=\"https://www.blognone.com/node/140246\">บน Xbox เคยประกาศเลื่อนวันวางขายออกไปก่อน</a> โดยสตูดิโอ Game Science ให้เหตุผลว่าต้องการเวลาปรับแต่งเกมเพิ่มเติม</p>\n<p>อย่างไรก็ตาม ล่าสุดมีข่าวมาจากทั้ง IGN และ Forbes พูดตรงกันว่าสาเหตุที่แท้จริงอาจเป็นเพราะ Black Myth: Wukong มีสัญญาเอ็กซ์คลูซีฟแบบลับๆ กับโซนี่</p>\n<p>ไมโครซอฟท์เองเคยแถลงไว้ตอน Black Myth: Wukong เลื่อนวันขายเวอร์ชัน Xbox ว่าพยายามอย่างเต็มที่ในการนำเกมมาลงแพลตฟอร์ม แต่ไม่สามารถให้ความเห็นถึง \"ข้อตกลงระหว่างนักพัฒนากับแพลตฟอร์มอื่น\" ได้ ซึ่งหลายคนมองว่านี่คือการบอกใบ้เรื่องสัญญาเอ็กซ์คลูซีฟ</p>\n<p>ทั้ง Game Science และโซนี่ยังไม่แสดงความเห็นต่อข่าวนี้</p>\n<p>ที่มา - <a href=\"https://www.ign.com/articles/black-myth-wukong-xbox-delay-due-to-sony-exclusivity-deal-not-tech-issues-according-to-source\">IGN</a>, <a href=\"https://www.forbes.com/sites/paultassi/2024/08/27/new-report-sheds-light-on-why-black-myth-wukong-isnt-on-xbox/\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/23fd8322ac0728fad86f6b7b9aabba52.jpeg\" /></p>\n</div></div></div><div><div>Topics: </div><div><div><a href=\"/topics/black-myth-wukong\">Black Myth: Wukong</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/playstation\">PlayStation</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b56717cd06a89c5b1dc16de2894c4c99d42943add3d73932bb0e530981b8f05f","category":"Thai"}