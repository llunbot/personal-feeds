{"title":"Android ฉลองครบ 15 ปี เผยรายชื่ออื่นๆ ของ Android Studio ตอนกำลังพัฒนา","link":"https://www.blognone.com/node/136423","date":1698333518000,"content":"<div><div><div><p>กูเกิลฉลอง Android ครบ 15 ปี (นับจากวันวางขาย T-Mobile G1 ฮาร์ดแวร์ชิ้นแรก) ถึงแม้ไม่มีอีเวนต์อะไรพิเศษ แต่ก็มีการระลึกความหลังของทีมงาน Android รุ่นแรกๆ ทำให้เรารู้เบื้องหลังของข้อมูลบางอย่างเพิ่มเติม</p>\n<ul>\n<li>การตั้งหุ่น Android ที่สำนักงานใหญ่ของกูเกิล กลายเป็นธรรมเนียมปฏิบัติกันมาทุกรุ่น ซึ่งทำไปสักระยะหนึ่งก็เจอปัญหาว่าลานเต็ม ไม่มีที่วางเพิ่มแล้ว จนภายหลังแก้ปัญหาด้วยการย้ายไปยังลานที่กว้างขึ้นแทน</li>\n<li>ตอนเตรียมออก Android K มีคนในทีมการตลาดโทรไปยังบริษัทแม่ของ KitKat ว่าสนใจทำการตลาดร่วมกันหรือไม่ ผลคือสนใจ กลายออกมาเป็นช็อคโกแลตลาย Android วางขายทั่วโลก</li>\n<li><a href=\"https://www.blognone.com/node/94843\">Android O หรือ Oreo เปิดตัวในวันที่เกิดสุริยุปราคาในสหรัฐอเมริกาพอดี</a> ซึ่งหน้าตาเหมือนขนม Oreo ทีมงานจึงจัดงานเปิดตัวที่นครนิวยอร์ก โดยโชว์หุ่น Android Oreo ในช่วงเวลาเดียวกับที่เกิดสุริยุปราคาเลย</li>\n<li>ชื่ออื่นของ Android Studio ที่ลิสต์กันในเวลานั้นคือ Android Coding Environment (ACE), Android Developer Environment (ADE), Android Omicron, Android Maker</li>\n<li><a href=\"https://www.blognone.com/node/96677\">ปัญหาอีโมจิชีสเบอร์เกอร์ใน Android 8 ที่วางชีสผิดตำแหน่ง อยู่ใต้ชิ้นเนื้อแทนที่จะวางบนชิ้นเนื้อ</a> เป็นปัญหาระดับโลก ถึงขั้นซีอีโอ Sundar Pichai ต้องเข้ามายุ่งเกี่ยว และ<a href=\"https://www.blognone.com/node/97650\">ถูกแก้ไขในเวอร์ชันถัดมาคือ Android 8.1</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/43b2961976e83f17d1f6378b8e6020e6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7b4b4d224eab43393388acca7058a982.jpg\" /></p>\n<p>ที่มา - <a href=\"https://blog.google/products/android/android-15th-anniversary-googler-highlights/\">Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/android-studio\">Android Studio</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbf1eec5a030b604c7f0073b53efd5673215ef126be2b18a4c15e2c35fc13e07","category":"Thai"}