{"title":"ดึงคนกันดื้อๆ แคนาดาประกาศวีซ่าพิเศษสำหรับผู้ถือ H-1B ในสหรัฐฯ มาหางานได้สามปี","link":"https://www.blognone.com/node/134586","date":1687957664000,"content":"<div><div><div><p>รัฐบาลแคนาดาประกาศประกาศช่องทางขอวีซ่าทำงานด้วยเงื่อนไขพิเศษคือเป็นผู้ถือวีซ่า H-1B ของสหร้ฐฯ มาก่อน หลังจากอุตสาหกรรมเทคโนโลยีของสหรัฐฯ ปลดคนจำนวนมากในช่วงหลายเดือนที่ผ่านมา</p>\n<p>การขอวีซ่าทำงานด้วย H-1B นี้จะเริ่มวันที่ 16 กรกฎาคมนี้ ผู้ที่ได้รับอนุมัติจะได้รับวีซ่าทำงานแบบไม่จำกัดนายจ้างสูงสุด 3 ปี และครอบครัวมีสิทธิ์ขอวีซ่าผู้อยู่อาศัย, วีซ่าทำงาน, หรือวีซ่านักเรียนแล้วแต่กรณี ทางรัฐบาลแคนาดากำหนดโควต้าช่องทางนี้ไว้ 10,000 รายนับเฉพาะผู้ขอวีซ่าหลัก</p>\n<p>แนวทางขอวีซ่าใหม่นี้เป็นหนึ่งในชุดนโยบายดึงคนทำงานสายเทคโนโลยีเข้าแคนาดา ช่องทางขอวีซ่าประเภทอื่นๆ เช่น Innovation Stream สำหรับผู้มีความสามารถเข้าข่ายที่กำหนด, วีซ่าสตาร์ตอัพ, และวีซ่าทำงานสำหรับแรงงานด้าน STEM</p>\n<p>การปลดคนในสหรัฐฯ สร้างความลำบากให้กับผู้ถือวีซ่า H-1B ค่อนข้างมาก เพราะมีเงื่อนไขว่าต้องออกนอกประเทศภายใน 90 วันหากไม่สามารถหางานใหม่ได้</p>\n<p>ที่มา - <a href=\"https://www.canada.ca/en/immigration-refugees-citizenship/news/2023/06/minister-fraser-launches-canadas-first-ever-tech-talent-strategy-at-collision-2023.html\">Canada.ca</a></p>\n<p><img src=\"https://cdn.pixabay.com/photo/2017/05/09/03/47/buildings-2297210_1280.jpg\" alt /></p>\n<p>ภาพเมืองโตรอนโต โดย <a href=\"https://pixabay.com/photos/buildings-cn-tower-river-waterfront-2297210/\">jameswheeler</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5cb47bfadfacd13bef19e11f7e88cf8e3317a013c8f7abc781f038a2fd3b9df","category":"Thai"}