{"title":"สมาคมนักเขียนบทอเมริกาเสนอ อนุญาตให้ AI เขียนบทหนังได้","link":"https://www.blognone.com/node/133138","date":1679570098000,"content":"<div><div><div><p>แม้ในหลายอุตสาหกรรมจะแบนผลงานจาก AI แต่ดูเหมือนจะไม่ใช่สำหรับการเขียนบทภาพยนตร์ เมื่อสมาคมนักเขียนบทแห่งอเมริกา (WGA - Writers Guild of America) มีข้อเสนอที่อนุญาตให้ใช้ AI ในการเขียนบทภาพยนตร์ได้ โดยข้อเสนอของ WGA ระบุว่านักเขียนบทสามารถใช้ ChatGPT ในการเขียนสคริปต์ได้ รวมไปถึงทางสตูดิโอก็สามารถส่งสคริปต์ที่สร้างโดย AI และส่งต่อให้มนุษย์แก้ไขและเขียนซ้ำได้เช่นกัน</p>\n<p>WGA ยังระบุอีกว่าข้อความที่สร้างขึ้นโดย AI ไม่ควรถูกพิจารณาว่าเป็นเนื้อหาวรรณกรรมหรือเนื้อหาต้นฉบับ เพราะถ้ามีการถูกสร้างจากแหล่งอ้างอิงข้อมูลอื่นที่เคยมีมา จะไม่ถือว่าเป็นเนื้อหาต้นฉบับ รวมไปถึง WGA ยังบอกอีกว่าให้ลดบทบาทของ AI ในการสร้างสิ่งใหม่ๆ น้อยลง แต่ให้เพิ่มการใช้ AI เพื่อเป็นเครื่องมือการทำงานมากขึ้น</p>\n<p>ข้อเสนอดังกล่าว มีขึ้นในขณะที่กำลังจะเซ็นสัญญาฉบับใหม่กับ Alliance of Motion Picture and Television Producers สมาคมผู้ผลิตภาพยนตร์และโทรทัศน์ของสหรัฐอเมริกา</p>\n<p>อย่างไรก็ตามทาง WGA ก็ไม่ได้ปล่อยให้นักเขียนบทใช้ AI ได้อย่างอิสระ แต่ก็ต้องมีกฎในการควบคุมด้วย โดยเมื่อเร็วๆ นี้ WGA ก็ได้เรียกร้องให้มีการควบคุมการใช้งานของ AI ด้านงานเขียน รวมไปถึงก่อนหน้านี้รายงานจาก OpenAI ผู้สร้าง ChatGPT เคยคาดการณ์ว่าอาจจะมีแรงงานบางสายที่ได้รับผลกระทบจาก AI มากถึง 80% โดยเฉพาะอย่างยิ่งสายงานด้านโปรแกรมเมอร์และนักเขียน</p>\n<p>ที่มา: <a href=\"https://variety.com/2023/biz/news/wga-contract-negotiations-march-20-amptp-1235531974/\">Variety</a></p>\n<p><img alt=\"alt=&quot;WGA&quot;\" src=\"https://www.blognone.com/sites/default/files/externals/1924f2191b060236ab77c144b31cc9cb.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div><div><a href=\"/topics/wga\">WGA</a></div><div><a href=\"/topics/openai\">OpenAI</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f04d1c041111e6b8577c97d1988b450d18eac8ffda71934ae2758294d67a306","category":"Thai"}