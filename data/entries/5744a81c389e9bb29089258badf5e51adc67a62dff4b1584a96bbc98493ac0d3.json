{"title":"ขนาด LastPass ยังเจอ - ถูกคนร้ายปลอมเสียงเป็นซีอีโอหวังเจาะระบบ","link":"https://www.blognone.com/node/139328","date":1713694129000,"content":"<div><div><div><p>LastPass รายงานเหตุการณ์ที่เกิดขึ้นกับบริษัท จากการที่คนร้ายใช้โปรแกรมปลอมเสียง Deepfake โดยพนักงานคนหนึ่งของบริษัทได้รับการติดต่อทั้งในรูปแบบโทรศัพท์เสียง ข้อความ และวอยซ์เมล ผ่าน WhatsApp โดยทั้งหมดปลอมตัวเป็นซีอีโอของ LastPass</p>\n<p>อย่างไรก็ตามพนักงานคนดังกล่าวก็ไม่ได้เชื่อว่าเป็นซีอีโอตัวจริง เนื่องจากมีลักษณะแปลกหลายอย่าง เช่น ติดต่อนอกเวลางาน ไม่ได้ใช้ช่องทางติดต่อทางการของบริษัท พยายามแจ้งสถานการณ์ที่มีความเร่งด่วนสูง เพื่อหวังใช้ Social Engineering สุดท้ายพนักงานก็ไม่ได้สนใจข้อความ และรายงานเหตุการณ์ให้กับฝ่ายความปลอดภัยของบริษัทตามขั้นตอน</p>\n<p>LastPass บอกว่าเหตุการณ์นี้ไม่มีผลกระทบใดต่อการดำเนินงานบริษัท แต่ที่นำมาบอกเล่าเพื่อให้เห็นว่าการปลอมเสียงนั้น มีความพยายามมากขึ้น โดยเฉพาะการปลอมเป็นผู้บริหารระดับสูงเพื่อหวังผลด้าน Social Engineering พนักงานองค์กรจึงควรเพิ่มความระมัดระวังและสงสัยหากพบพิรุธในการติดต่อ</p>\n<p>ที่มา: <a href=\"https://blog.lastpass.com/posts/2024/04/attempted-audio-deepfake-call-targets-lastpass-employee\">LastPass</a></p>\n<p><img alt=\"No Description\" src=\"https://www.blognone.com/sites/default/files/externals/14510108f8ecfd24c96349813de2d653.png\" /></p>\n</div></div></div><div><div>Topics: </div><div><div><a href=\"/topics/lastpass\">LastPass</a></div><div><a href=\"/topics/security\">Security</a></div><div><a href=\"/topics/cybersecurity\">Cybersecurity</a></div><div><a href=\"/topics/social-engineering\">Social Engineering</a></div><div><a href=\"/topics/deepfake\">Deepfake</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5744a81c389e9bb29089258badf5e51adc67a62dff4b1584a96bbc98493ac0d3","category":"Thai"}