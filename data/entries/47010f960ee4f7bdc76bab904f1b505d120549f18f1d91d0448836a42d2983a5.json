{"title":"หลุดภาพ Nokia 3210 รุ่นปี 2024 มาพร้อมกล้อง 2MP, ชาร์จ USB-C, รองรับ 4G","link":"https://www.blognone.com/node/139565","date":1714724629000,"content":"<div><div><div><p>เว็บไซต์ WinFuture.de ของเยอรมนี เผยแพร่ภาพหลุดของ Nokia 3210 เวอร์ชันปี 2024 ที่บริษัท HMD Global เตรียมเปิดตัวอย่างเป็นทางการในเร็วๆ นี้</p>\n<p>Nokia 3210 รุ่นปี 2024 ยังคงความเป็นฟีเจอร์โฟนแบบดั้งเดิม มีหน้าจอขนาด 2.4\" 320x240, ชิปประมวลผล Unisoc T107, แรม 64MB, รองรับ microSD สูงสุด 32GB, แบตเตอรี่ 1,450 mAh, รองรับ 4G และ Bluetooth 5.0</p>\n<p>แต่การเป็นฟีเจอร์โฟนในปี 2024 ก็ไม่ได้แปลว่าโบราณไปซะทั้งหมด เพราะมันมาพร้อมกล้องถ่ายภาพความละเอียด 2MP และรองรับการชาร์จผ่าน USB-C ด้วย คาดว่าจะเปิดตัวในราคา 90 ยูโร หรือประมาณ 3,600 บาท</p>\n<p>HMD มีสินค้ากลุ่มฟีเจอร์โฟนทำตลาดออกมานานพอสมควรแล้ว และที่ผ่านมาก็เคยนำฟีเจอร์โฟนรุ่นดังหลายๆ ตัวมาอัพเดตเวอร์ชันใหม่ เช่น <a href=\"https://www.blognone.com/node/95841\">3310</a>, <a href=\"https://www.blognone.com/node/115296\">5310</a>, 5710, 8210 คู่กับฟีเจอร์โฟนรุ่นใหม่ๆ ที่ใช้รหัสเลข 3 หลักเพื่อให้แยกแยะความต่างได้ง่าย</p>\n<p>ที่มา - <a href=\"https://winfuture.de/news,142593.html\">WinFuture</a> via <a href=\"https://www.notebookcheck.net/Nokia-3210-2024-Specifications-of-new-feature-phone-detailed-before-official-release-with-USB-C.833653.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/f920d84430f7f933be1b292f48e5907b.png\" /></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/hmd-global\">HMD Global</a></div><div><a href=\"/topics/feature-phone\">Feature Phone</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47010f960ee4f7bdc76bab904f1b505d120549f18f1d91d0448836a42d2983a5","category":"Thai"}