{"title":"Instagram เพิ่มฟีเจอร์ตรวจจับภาพเปลือยใน DM พร้อมเบลอภาพไม่ให้เห็นตั้งแต่แรก","link":"https://www.blognone.com/node/139222","date":1713093255000,"content":"<div><div><div><p>Meta ประกาศเพิ่มฟีเจอร์ให้ Instagram DM สามารถสแกนภาพถ่ายที่ส่งให้กันว่าเป็นภาพเปลือยหรือไม่ (nudity protection) เพื่อเตือนทั้งฝั่งของผู้ส่งและผู้รับ และเบลอภาพไม่ให้ถูกมองเห็นตั้งแต่แรก</p>\n<p>ฝั่งผู้ส่งภาพจะได้รับคำเตือนว่า การส่งภาพเปลือยของตัวเองให้คนอื่นอาจถูกส่งต่อ (forward) หรือบันทึกหน้าจอภาพนั้นไปใช้งาน ส่วนฝั่งผู้รับภาพจะเห็นภาพเบลอที่มีข้อความ \"photo may contain nudity\" ต้องกดที่ภาพก่อนถึงจะแสดงภาพเต็มๆ ขึ้นมา เพื่อป้องกันการเห็นภาพที่ไม่พึงประสงค์</p>\n<p>Meta บอกว่าฟีเจอร์นี้ใช้เทคนิค on-device machine learning เพื่อวิเคราะห์ภาพภายในเครื่อง โดยบริษัท Meta มองไม่เห็นภาพเหล่านี้ ยกเว้นในกรณีที่มีคนรายงานเข้ามาเท่านั้น</p>\n<p>ที่มา - <a href=\"https://about.fb.com/news/2024/04/new-tools-to-help-protect-against-sextortion-and-intimate-image-abuse/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/a5320eb6a7c609529fb4b77f53449379.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/porn\">Porn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b1fa8ba1997b6f9eff0e18b8ab5ce2eddee15de2ba0e084b782f38cb1b42ddc","category":"Thai"}