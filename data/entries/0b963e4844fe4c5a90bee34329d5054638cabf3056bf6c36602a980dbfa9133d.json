{"title":"Amazon ออกเครื่องมือ AI เขียนคำบรรยายสินค้า สรุปจากเว็บไซต์เจ้าของสินค้าอีกที","link":"https://www.blognone.com/node/138706","date":1710427688000,"content":"<div><div><div><p>Amazon ออกเครื่องมือช่วยผู้ขายเขียนคำบรรยายผลิตภัณฑ์ที่จะขายบนแพลตฟอร์มอีคอมเมิร์ซ ด้วยเทคโนโลยี Generative AI</p>\n<p>เครื่องมือตัวนี้เป็นส่วนหนึ่งของ Amazon Seller Central ที่อำนวยความสะดวกให้ผู้ขาย โดยสามารถแปะลิงก์ URL หน้าผลิตภัณฑ์ของเว็บไซต์บริษัทตัวเอง แล้วสั่งให้โมเดลของ Amazon ช่วยสรุปข้อมูลออกมาเป็นคำบรรยายที่ลูกค้าเห็นในหน้าเพจของ Amazon ได้ (ไม่สามารถมโนคำบรรยายขึ้นมาเองได้ เป็นการสรุปจากหน้าเว็บ เพื่อประหยัดแรงของผู้ขายเท่านั้น)</p>\n<p>Amazon บอกว่าเบื้องหลังของฟีเจอร์นี้มาจากโมเดลภาษาที่อยู่ใน Amazon Bedrock แต่ไม่ได้บอกว่าเป็นตัวไหน</p>\n<p>ที่มา - <a href=\"https://www.aboutamazon.com/news/innovation-at-amazon/amazon-generative-ai-powered-product-listings\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/28c045ae0b1308f3133c7e772809c454.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b963e4844fe4c5a90bee34329d5054638cabf3056bf6c36602a980dbfa9133d","category":"Thai"}