{"title":"อดีตผู้บริหาร Bytedance เผย พรรคคอมมิวนิสต์จีนมีสิทธิระดับสูง เข้าถึงข้อมูลผู้ใช้ TikTok ทั้งหมด","link":"https://www.blognone.com/node/134214","date":1686134140000,"content":"<div><div><div><p>Yintao Yu อดีตผู้บริหารของ Bytedance ยื่นฟ้องบริษัทเก่าตัวเองที่ศาลชั้นต้นของซานฟรานซิสโก ฐานการเลิกจ้างอย่างไม่เป็นธรรม โดยส่วนหนึ่งในเอกสารคำฟ้อง Yu เปิดเผยว่าพรรคคอมมิวนิสต์ของจีน มีสิทธิเข้าถึงข้อมูลผู้ใช้ในระดับสูง (superuser) สามารถดูข้อมูลของผู้ใช้งานได้ทั้งหมด ซึ่งเรียกกันเป็นการภายในว่า god user ซึ่งรวมถึงผู้ใช้ในสหรัฐด้วย</p>\n<p>Yu ระบุว่าข้อมูลที่พรรคเข้าถึงได้ เช่นเลข IP, ไอดีของซิม, จนถึงข้อมูลการสื่อสารต่างๆ ซึ่งพรรคใช้สิทธิ god user เพื่อค้นหา ติดตามตัวและจับตา นักกิจกรรม ผู้ประท้วงหรือผู้สนับสนุนการประท้วง ในช่วงการประท้วงฮ่องกงเมื่อปี 2018</p>\n<p>เมื่อ BBC สอบถามไปยัง Bytedance โฆษกบริษัทปฏิเสธข้อกล่าวหานี้ และระบุว่าเป็นข้อกล่าวหาที่ไม่มีมูล พร้อมตั้งข้อสงสัยไปยังตัว Yintao Yu ด้วยว่าทำไมถึงเพิ่งออกมาเปิดเผยเรื่องนี้ หลังจากที่เขาถูกเลิกจ้างไปตั้งแต่ปี 2018</p>\n<p>ขณะที่ทนายความของ Yu เปิดเผยว่า สาเหตุที่เจ้าตัวเพิ่งออกมาเปิดเผยเรื่องนี้ เพราะ Shou Zi Chew ซีอีโอของ TikTok เพิ่งให้การปฏิเสธในวุฒิสภาของสหรัฐ ว่าไม่ได้เปิดเผยข้อมูลผู้ใช้ให้รัฐบาลจีน</p>\n<p>ที่มา - <a href=\"https://www.wsj.com/articles/former-bytedance-executive-claims-chinese-communist-party-accessed-tiktoks-hong-kong-user-data-e9d5554f?mod=hp_lead_pos4\">WSJ</a>, <a href=\"https://www.forbes.com/sites/antoniopequenoiv/2023/06/05/ex-bytedance-employee-chinese-communist-party-accessed-tiktok-data-of-hong-kong-protesters/?sh=1dcadbc536b1\">Forbes</a></p>\n<p><img alt=\"No Description\" src=\"https://www.blognone.com/sites/default/files/externals/b4b110f79cac83616680e844539f6f22.jpg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/china\">China</a></div><div><a href=\"/topics/hong-kong\">Hong Kong</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c24a0b4e028637d4e02f1b81c982bb6c6b8f86f6db14b03e9004d741ee76ff1b","category":"Thai"}