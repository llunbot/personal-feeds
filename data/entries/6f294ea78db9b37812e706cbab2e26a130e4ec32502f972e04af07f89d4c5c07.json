{"title":"Cloudflare ป้องกัน DDoS ครั้งใหญ่ที่สุดในประวัติศาสตร์ 17.2 ล้านครั้งต่อวินาที","link":"https://www.blognone.com/node/124346","date":1629556175000,"content":"<div><div><div><p>Cloudflare เปิดเผยว่าในเดือนกรกฎาคมที่ผ่านมา ได้ป้องกันการยิง DDoS ครั้งใหญ่ที่สุดในประวัติศาสตร์ ขนาด 17.2 ล้านครั้งต่อวินาที (request-per-second หรือ rps) ซึ่งใหญ่เกือบ 3 เท่าของสถิติเดิม</p>\n<p>Cloudflare เปรียบเทียบขนาดความใหญ่ของ DDoS ครั้งนี้ว่า ทราฟฟิกตาม HTTP ปกติของ Cloudflare อยู่ที่ 25 ล้าน rps (สถิติในไตรมาส 2/2021) ดังนั้นการยิง DDoS คิดเป็น 68.2% ของทราฟฟิกปกติเลยทีเดียว</p>\n<p>การยิง DDoS ครั้งนี้เป็นการโจมตีลูกค้าสถาบันการเงินแห่งหนึ่งที่ไม่เปิดเผยชื่อ กระบวนการใช้เครือข่าย botnet จำนวน 20,000 เครื่องกระจายกันใน 125 ประเทศช่วยกันยิงทราฟฟิก (จำนวนรวม 330 ล้านครั้งตลอดระยะการโจมตี)</p>\n<p>ระบบป้องกันของ Cloudflare ที่สร้างจาก denial of service daemon (dosd) แล้วกระจายตัวอยู่ในเซิร์ฟเวอร์ของ Cloudflare สามารถตรวจจับการโจมตี DDoS ได้แบบเรียลไทม์ และเขียนกฎการป้องกันตามรูปแบบการโจมตีที่เกิดขึ้นได้อัตโนมัติ (กรณีนี้คือ บล็อคแพ็กเก็ตที่ L4 ไปเลย แทนการตอบ 403 ที่ L7 เพราะเปลืองต้นทุนมากกว่า) โดยที่ไม่ต้องให้คนของ Cloudflare มาสั่งงานด้วยมือ</p>\n<p><img src=\"https://blog.cloudflare.com/content/images/2021/08/image10-1.png\" /></p>\n<p><img src=\"https://blog.cloudflare.com/content/images/2021/08/image5-18.png\" /></p>\n<p>ที่มา - <a href=\"https://blog.cloudflare.com/cloudflare-thwarts-17-2m-rps-ddos-attack-the-largest-ever-reported/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/ddos\">DDoS</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f294ea78db9b37812e706cbab2e26a130e4ec32502f972e04af07f89d4c5c07","category":"Thai"}