{"title":"เมนูคลิกขวา Windows 11 ออกแบบใหม่ สั้นลง จัดระเบียบครั้งแรกนับจาก Windows XP","link":"https://www.blognone.com/node/123881","date":1627184278000,"content":"<div><div><div><p>ไมโครซอฟท์อธิบายเบื้องหลังการออกแบบเมนูคลิกขวา (context menu) ของ Windows 11 ที่แตกต่างจาก Windows 10 อยู่พอสมควร การเปลี่ยนแปลงสำคัญคือลดขนาดของเมนูให้สั้นลง จัดกลุ่มคำสั่งแบบเดียวกันไว้ด้วยกัน ย้ายคำสั่งที่ใช้บ่อยๆ เช่น Cut, Copy, Paste, Rename ไปไว้ด้านบนสุดของเมนู</p>\n<p>ไมโครซอฟท์บอกว่า เมนูคลิกขวาไม่เคยถูกจัดระเบียบเลยนับตั้งแต่ Windows XP เป็นต้นมา มีหลายคำสั่งที่ไม่ค่อยมีคนใช้งาน และแอพที่ติดตั้งในระบบสามารถเพิ่มคำสั่งเข้ามาได้ไม่จำกัด</p>\n<p>การแก้ไขของ Windows 11 จึงจัดกลุ่มคำสั่งของแอพ (app extensions) เข้าด้วยกัน และนำคำสั่งที่ไม่ค่อยมีใครใช้ไปรวมกันในกลุ่ม Show more options ที่จะโหลดเมนูเพิ่มในตอนหลัง ช่วยให้การโหลดเมนูเร็วขึ้น</p>\n<p><img src=\"https://www.blognone.com/sites/default/files/externals/a53095e14857e5c080a9549ef3017524.png\" /></p>\n<p>เมนูของ Windows 10</p>\n<p><img src=\"https://www.blognone.com/sites/default/files/externals/b208ffeef2f77f070f685c38c9944bfc.png\" /></p>\n<p>เมนูของ Windows 11</p>\n<p><img src=\"https://www.blognone.com/sites/default/files/externals/79ca5ed9715cd33614690bb8bfe68722.png\" /></p>\n<p>นอกจากเมนูคลิปขวาแล้ว Windows 11 ยังปรับหน้าตาของ Share Dialog ใหม่ด้วยเล็กน้อย จัดกลุ่มของ Nearby Sharing ใหม่ และเปิดให้แอพต่างๆ เข้ามาเรียกใช้ Share Dialog ของ OS ได้ง่ายขึ้น เว็บแอพที่เป็น PWA ก็สามารถใช้งาน Share Dialog ได้ด้วย</p>\n<p><img src=\"https://www.blognone.com/sites/default/files/externals/c86ed7563f523ef14eb92a7ee783afa8.png\" /></p>\n<p>ที่มา - <a href=\"https://blogs.windows.com/windowsdeveloper/2021/07/19/extending-the-context-menu-and-share-dialog-in-windows-11/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/usability\">Usability</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d68fdfa2c74bfd3336dcc443709c4e658e956ae9e1accb8de32d5aa33c86eabf","category":"Thai"}