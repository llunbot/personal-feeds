{"title":"Apple เปิดตัว iPad mini รุ่นใหม่ ชิป A17 Pro, มี Apple Intelligence, ใช้ Apple Pencil Pro ตัวใหม่ได้","link":"https://www.blognone.com/node/142570","date":1729000083000,"content":"<div><div><div><p>แอปเปิลเปิดตัว iPad mini รุ่นใหม่ โดยไม่มีการจัดงานแถลงข่าว แต่ออกมาเป็นจดหมายข่าวปกติ ซึ่งเป็นรุ่นอัปเกรดจากรุ่นก่อนหน้านี้ที่<a href=\"https://www.blognone.com/node/124747\">ออกมาในปี 2021</a> ใช้ดีไซน์เดิม หน้าจอ Liquid Retina 8.3 นิ้ว โดยส่วนที่เปลี่ยนแปลงเป็นเรื่องของสเป็กฮาร์ดแวร์ภายใน</p>\n<p>รายละเอียดฮาร์ดแวร์ที่มีการปรับปรุงมีดังนี้</p>\n<ul>\n<li><strong>ชิป A17 Pro</strong> ซีพียู 6 คอร์ เร็วขึ้น 30% จากรุ่นก่อนหน้านี้, จีพียู 5 คอร์ ประสิทธิภาพดีขึ้น 25%</li>\n<li><strong>รองรับ Apple Intelligence</strong> ทำให้แอปเปิลปรับปรุงรายละเอียด iPad ที่รองรับถอยลงมาถึง A17 Pro ด้วย จากเดิมต้องเป็น M1 ขึ้นไป</li>\n<li><strong>Wi-Fi 6E</strong> ส่วนรุ่น Cellular รองรับเฉพาะ eSIM ตามแนวทาง iPad รุ่นที่ออกมาก่อนหน้า</li>\n<li><strong>กล้องหลัง 12MP</strong> อัลตร้าไวด์ รองรับ Smart HDR 4 และ Center Stage</li>\n<li><strong>รองรับ Apple Pencil Pro</strong> <a href=\"https://www.blognone.com/node/139620\">รุ่นล่าสุด</a> และ Apple Pencil USB-C</li>\n<li><strong>พอร์ต USB-C</strong> รองรับการถ่ายโอนข้อมูล USB 3 (สูงสุด 10Gb/s)</li>\n</ul>\n<p>iPad mini รุ่นใหม่ มีตัวเลือก 4 สี เทาสเปซเกรย์, ฟ้า, ม่วง และสตาร์ไลท์ มี 3 ขนาดความจุ 128GB, 256GB และ 512GB ราคาเริ่มต้นที่ 17,900 บาท สำหรับรุ่น Wi-Fi และ 23,900 บาทสำหรับรุ่น Wi-Fi + Cellular วันเริ่มขาย<a href=\"https://www.apple.com/th/shop/buy-ipad/ipad-mini\">ในไทยยังไม่ประกาศ</a> ส่วนในอเมริกาเริ่มจัดส่ง 23 ตุลาคมนี้</p>\n<p>ที่มา: <a href=\"https://www.apple.com/newsroom/2024/10/apple-introduces-powerful-new-ipad-mini-built-for-apple-intelligence/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/dd72f032b0f89a28a0ed9a926e138d89.jpg\" /></p>\n</div></div></div><div><div>Topics: </div><div><div><a href=\"/topics/ipad-mini\">iPad mini</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fabd68d1be904f3669d49c2b850dd61c9ab2a1a1246aa76ad30b8bcbbdd46682","category":"Thai"}