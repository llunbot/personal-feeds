{"title":"Baidu เปิดตัว ERNIE Bot แชทบ็อท AI ที่เน้นรองรับภาษาจีน","link":"https://www.blognone.com/node/133047","date":1679007591000,"content":"<div><div><div><p>Baidu จัดงานแถลงข่าวเปิดตัว ERNIE แชทบ็อทพลัง AI ที่พัฒนาจาก Large Language Model ตามที่<a href=\"https://www.blognone.com/node/132546\">บริษัทประกาศ</a>ก่อนหน้านี้ โดยบอกว่าบริษัทพัฒนาแชทบ็อทมาเป็นเวลานานแล้ว เริ่มทดลองใช้งานครั้งแรกในปี 2019 ส่วน ERNIE Bot นี้มีความสามารถสูงขึ้นมาก</p>\n<p>ERNIE Bot เรียนรู้บนชุดข้อมูลมากกว่า 5.5 แสนล้านชุด การทำงานยังเน้นรองรับเฉพาะผู้ใช้งานภาษาจีน รองรับภาษาจีนทั้งจีนกลางและภาษาจีนของแต่ละภูมิภาค</p>\n<p>ในเดโม่ที่ Baidu นำเสนอ ERNIE มีความสามารถหลายอย่าง เช่น สรุปนิยายจีน พร้อมออกไอเดียหากต้องเขียนภาคต่อของนิยายนี้ สามารถให้ข้อมูลเวอร์ชันภาพยนตร์ของนิยายดังกล่าว ไปจนถึงข้อมูลนักแสดงในเรื่อง นอกจากนี้ยังออกไอเดียการตั้งชื่อบริษัท เขียนสโลแกนบริษัท และเขียนจดหมายข่าวโดยการกำหนดจำนวนคำขั้นต่ำที่ต้องการได้ด้วย</p>\n<p>Robin Li ซีอีโอ Baidu บอกว่าตอนนี้มีบริษัท 650 แห่ง ที่ลงทะเบียนร่วมทดสอบใช้งาน ERNIE Bot แต่สถานะตอนนี้จะยังไม่เปิดให้กับผู้ใช้งานทั่วไป</p>\n<p>ที่มา: <a href=\"https://www.engadget.com/baidu-unveils-ernie-bot-its-chatgpt-rival-105509006.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/4990c9f29bd6eec7ec6762a259ae67f4.png\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d18f69177e546f2d2ce4b71978710ccb72db0c7084d9166d8f8fc066898ad8f","category":"Thai"}