{"title":"พบมัลแวร์ Android ไล่อ่านข้อความในภาพ คาดพยายามหารหัสกระเป๋าเงินคริปโต","link":"https://www.blognone.com/node/141916","date":1725896059000,"content":"<div><div><div><p>SangRyol Ryu นักวิจัยจาก McAfee’s Mobile Research รายงานถึงมัลแวร์ในโทรศัพท์แอนดรอยด์ที่เรียกว่ากลุ่ม SpyAgent มุ่งเป้าชาวเกาหลีใต้ และกระจายไปถึงสหราชอาณาจักร กำลังพยายามอัพโหลดภาพขึ้นไปยังเซิร์ฟเวอร์ดพื่อ่านข้อความในภาพ</p>\n<p>ตัวแอปนั้นไม่ต่างจากมัลแวร์ปกติที่สามารถส่งข้อมูลเครื่อง, ดูด SMS กลับเซิร์ฟเวอร์, และอ่านข้อมูลติดต่อ โดยมีพฤติกรรมพิเศษคือมันพยายามอัพโหลดภาพในเครื่องกลับเซิร์ฟเวอร์ด้วย</p>\n<p>Ryu แฮกเข้าเซิร์ฟเวอร์ควบคุมของมัลแวร์ตัวนี้ได้สำเร็จ และพบว่าหน้าจอใช้ค้นหาค่า seed ของกระเป๋าเงินคริปโตเป็นหลัก เมื่อได้ภาพมาแล้วก็พยายามทำ OCR อ่านข้อความในภาพเพื่อดึงข้อความออกมา</p>\n<p>หน้าแอดมินแสดงรายการโทรศัพท์ที่เป็นเหยื่อ มี iPhone อยู่ด้วย แต่ Ryu ไม่สามารถหาตัวอย่างมัลแวร์เวอร์ชั่น iOS ได้</p>\n<p>ที่มา - <a href=\"https://www.mcafee.com/blogs/other-blogs/mcafee-labs/new-android-spyagent-campaign-steals-crypto-credentials-via-image-recognition/\">McAfee</a></p>\n<p><img alt=\"No Description\" src=\"https://www.blognone.com/sites/default/files/externals/2334dc638e6bb311b94bf3675e9741ee.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/mobile\">Mobile</a></div><div><a href=\"/topics/mcafee\">McAfee</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"397fde0c73fb09ea83dd2a653523eebce089cf49f0b0135cbe9ad46833e71071","category":"Thai"}