{"title":"คริกเกต ICC World Cup นัดชิงฯ ทำสถิติคนดูไลฟ์สตรีมมิ่งพร้อมกันสูงสุดใหม่ 59 ล้านคน","link":"https://www.blognone.com/node/136830","date":1700436660000,"content":"<div><div><div><p>การแข่งขันคริกเกตรายการ ICC World Cup นัดชิงชนะเลิศระหว่าง อินเดียและออสเตรเลีย เป็นรายการถ่ายทอดสดออนไลน์ที่ทำสถิติใหม่จำนวนผู้ชมพร้อมกันสูงสุดอีกครั้ง โดยตัวเลขที่ Hotstar แพลตฟอร์มถ่ายทอดสดรายงานคือ 59 ล้านคน</p>\n<p>ก่อนหน้านี้<a href=\"https://www.blognone.com/node/136234\">สถิติเดิมที่บันทึกไว้</a>คือรายการ ICC World Cup นี้เอง เมื่อเดือนตุลาคม คู่ระหว่าง อินเดียและปากีสถาน ตัวเลขอยู่ที่ 35 ล้านคน ต่อมาเมื่อกลางสัปดาห์ รอบรองชนะเลิศระหว่าง อินเดียและนิวซีแลนด์ มีผู้ชม 52 ล้านคน</p>\n<p>ผู้บริหาร Disney+ Hotstar บอกว่าตัวเลขผู้ชมการแข่งขันคริกเกตแมตช์ที่อินเดียลงแข่ง สามารถทำสถิติผู้ชมพร้อมกันสูงสุดขึ้นเรื่อย ๆ ตลอดทัวร์นาเมนต์ สะท้อนการสนับสนุนและความนิยมของแฟนคริกเกตในอินเดีย</p>\n<p>ทั้งนี้ผลการแข่งขันคริกเกตนัดชิงชนะเลิศรายการ ICC World Cup 2023 ออสเตรเลียเป็นฝ่ายที่ชนะอินเดีย</p>\n<p>ที่มา: <a href=\"https://www.business-standard.com/cricket/world-cup/world-cup-ind-aus-match-records-peak-viewership-of-59-mn-on-disney-hotstar-123111900827_1.html\">Business Standard</a></p>\n<p><img alt=\"No Description\" src=\"https://www.blognone.com/sites/default/files/externals/cf0c0bedda7651b28dc18b0a4c023f5e.jpg\" /></p>\n</div></div></div><div><div>Topics: </div><div><div><a href=\"/topics/hotstar\">Hotstar</a></div><div><a href=\"/topics/india\">India</a></div><div><a href=\"/topics/online-streaming\">Online streaming</a></div><div><a href=\"/topics/live-streaming\">Live Streaming</a></div><div><a href=\"/topics/sport\">Sport</a></div><div><a href=\"/topics/disney-plus\">Disney+</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab8340511ba0d7b250cb1bf8b2bedb0e0bf3baf1548dbc70cfcc25fa994f66ea","category":"Thai"}