{"title":"นินเทนโดตั้งบริษัทลูก Nintendo Systems ร่วมกับ DeNA ให้บริการโครงสร้างพื้นฐานเกม","link":"https://www.blognone.com/node/133281","date":1680523710000,"content":"<div><div><div><p>นินเทนโดเปิดบริษัทลูกชื่อ <a href=\"https://www.nintendo-systems.com/\">Nintendo Systems</a> โดยร่วมทุนกับบริษัทเกมมือถือ DeNA ของญี่ปุ่น ภารกิจของบริษัท Nintendo Systems จะให้บริการทางเทคนิค ระบบเซิร์ฟเวอร์ ระบบโครงสร้างพื้นฐานต่างๆ แก่เกมของนินเทนโดที่มีส่วนออนไลน์มากขึ้นเรื่อยๆ ในยุคหลัง</p>\n<p><a href=\"https://www.blognone.com/node/66798\">นินเทนโดมีความร่วมมือกับ DeNA มาตั้งแต่ปี 2015</a> โดย DeNA เข้ามาช่วยสนับสนุนเรื่องระบบเซิร์ฟเวอร์ให้เกมมือถือของนินเทนโดหลายๆ เกม เช่น Super Mario Run, Fire Emblem Heroes, Animal Crossing: Pocket Camp, Mario Kart Tour ส่วนนินเทนโดรับผิดชอบพัฒนาตัวเกมและเนื้อหาในเกม ซึ่งเป็นสิ่งที่นินเทนโดถนัด</p>\n<p>โครงสร้างของ Nintendo Systems คือนินเทนโดถือหุ้น 80% และอีก 20% เป็นของ DeNA บริษัทมีทุนจดทะเบียน 5 พันล้านเยน และมี Tetsuya Sasaki อดีตผู้บริหารของ Nintendo EAD มานั่งเป็นซีอีโอ</p>\n<p>ที่มา - <a href=\"https://ssl4.eir-parts.net/doc/2432/announcement1/83592/00.pdf\">DeNA</a>, <a href=\"https://www.videogameschronicle.com/news/nintendo-and-mobile-firm-dena-launch-joint-venture-nintendo-systems/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/3f8029003f70f7696effc75c169604da.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/dena\">DeNA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d7c4cec4c933494db2806a93b12974fb4332cdaac4a8041157db6b5d0b3e95c","category":"Thai"}