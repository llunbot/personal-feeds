{"title":"Ghost of Tsushima เปิดตัวเวอร์ชันพีซี กำหนดขาย 16 พฤษภาคม 2024","link":"https://www.blognone.com/node/138577","date":1709774127000,"content":"<div><div><div><p>เป็นไปตาม<a href=\"https://www.blognone.com/node/124739\">ความคาดหมาย</a> เมื่อโซนี่ประกาศนำ<a href=\"https://www.blognone.com/node/123541\">เกม Ghost of Tsushima Director’s Cut</a> พอร์ตมาลงพีซี ตาม<a href=\"https://www.blognone.com/node/138203\">นโยบายใหม่ PlayStation ไม่มีเอ็กซ์คลูซีฟแล้ว พอร์ตลงพีซีให้หมด</a> มีกำหนดขาย 16 พฤษภาคม 2024</p>\n<p>เกมเวอร์ชันนี้รวม Ghost of Tsushima ภาคหลัก, ภาคเสริม Iki Island และ<a href=\"https://www.blognone.com/node/117995\">โหมด Legends เล่นออนไลน์แบบ co-op</a> เทียบเท่ากับ Director’s Cut เวอร์ชัน PS4/PS5</p>\n<p>สิ่งที่เพิ่มเข้ามาในเวอร์ชันพีซี ได้แก่ฟีเจอร์ด้านกราฟิก รองรับ NVIDIA DLSS 3, AMD FSR 3, Intel XeSS, รองรับจอภาพอัลตร้าไวด์ สัดส่วนสูงสุด 48:9, รองรับคอนโทรลเลอร์ทั้ง DualSense ต่อกับพีซี และคอนโทรลเลอร์อื่นๆ ผ่าน Steam Input สามารถ remap ปุ่มได้</p>\n<p>ผลงานการพอร์ตเกม Ghost of Tsushima มาลงพีซียัง<a href=\"https://www.blognone.com/node/123955\">เป็นงานของ Nixxes Software ที่โซนี่ซื้อมาเพื่อสิ่งนี้</a> และกำลังจะมี <a href=\"https://www.blognone.com/node/137882\">Horizon Forbidden West เวอร์ชันพีซี</a> ออกขายในช่วงปลายเดือนมีนาคมนี้</p>\n<p>ที่มา - <a href=\"https://blog.playstation.com/2024/03/06/ghost-of-tsushima-directors-cut-is-coming-to-pc-on-may-16/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/f62c2eb16d1cd38d4e45a3ef65c49c54.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1fed29008a8fb7fd8bffc58aeee880b7.jpg\" /></p>\n</div></div></div><div><div>Topics: </div><div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f1191d54f1efa621a4d1d7e07070beea425b68deab13d4d148621dec190858f","category":"Thai"}