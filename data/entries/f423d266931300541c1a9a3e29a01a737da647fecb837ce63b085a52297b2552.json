{"title":"Windows Subsystem for Android รองรับการเข้าถึงไฟล์ของวินโดวส์แล้ว","link":"https://www.blognone.com/node/134313","date":1686623688000,"content":"<div><div><div><p>ไมโครซอฟท์อัพเดต Windows Subsystem for Android (WSA) ของ Windows 11 Insider เพิ่มฟีเจอร์สำคัญที่ขาดไปคือ file sharing สามารถแชร์ไฟล์กันระหว่าง Windows 11 และ WSA ได้แล้ว แอพที่รันใน WSA จะเข้าถึงโฟลเดอร์ของผู้ใช้ เช่น Documents, Pictures ได้โดยตรง (มองเห็นเป็น /sdcard/Windows ในระบบ WSA) โดยแอพ Android ต้องขอสิทธิเข้าถึงก่อน, ไม่สามารถเข้าถึงไฟล์ระบบของ Windows และสามารถเปิดปิดฟีเจอร์นี้ที่ตัว WSA ได้</p>\n<p>ฟีเจอร์อื่นที่เพิ่มเข้ามาพร้อมกันคือ การย้ายไฟล์ด้วยวิธี drag &amp; drop หรือ copy &amp; paste จาก File Explorer ไปใส่ในแอพ Android ได้เลย, ปรับหน้าจอตั้งค่า WSA ใหม่, เพิ่มความเข้ากันได้ของ Wi-Fi API และฮาร์ดแวร์กล้อง, อัพเดตแพตช์ความปลอดภัยของเคอร์เนลลินุกซ์, อัพเดตเอนจิน Chromium WebView เป็นเวอร์ชัน 113, อัพเดตแพตช์ความปลอดภัย Android 13</p>\n<p><img alt=\"No Description\" src=\"https://www.blognone.com/sites/default/files/externals/15ab861b32e376a4563615d117aa079c.png\" /></p>\n<p>WSA ของไมโครซอฟท์ยังขาดฟีเจอร์บางอย่างของ Android เวอร์ชันปกติ เช่น widget และการรองรับอุปกรณ์ USB ซึ่งทีมงานไมโครซอฟท์มีแผนการพัฒนาฟีเจอร์ต่างๆ แสดงไว้บน <a href=\"https://github.com/microsoft/WSA\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/d142336472111ba33575b9d3c56cf2d4.png\" /></p>\n<p>ที่มา - <a href=\"https://blogs.windows.com/windows-insider/2023/06/12/update-to-windows-subsystem-for-android-on-windows-11-june-2023/\">Windows Blog</a></p>\n</div></div></div><div><div>Topics: </div><div><div><a href=\"/topics/wsa\">WSA</a></div><div><a href=\"/topics/windows-11\">Windows 11</a></div><div><a href=\"/topics/android\">Android</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f423d266931300541c1a9a3e29a01a737da647fecb837ce63b085a52297b2552","category":"Thai"}