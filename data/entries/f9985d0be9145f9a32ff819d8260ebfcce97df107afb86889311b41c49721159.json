{"title":"Google Cloud เปิดตัว Cloud WAN เช่าเครือข่ายความเร็วสูงกูเกิลทำเป็น WAN องค์กร","link":"https://www.blognone.com/node/145829","date":1744587536000,"content":"<div><div><div><p>Google Cloud เปิดตัว Cloud WAN เป็นเครือข่ายระยะไกล wide area network (WAN) ขององค์กร แต่แทนที่จะลากสาย-เช่าสายเองแบบเดิม เปลี่ยนมาเช่าเครือข่ายของกูเกิลที่มีอยู่ทั่วโลกแล้วแทน</p>\n<p>กูเกิลบอกว่าการเชื่อมสายระหว่างไซต์แบบเดิมเป็นเครือข่ายแบบ multiprotocol label switching (MPLS) ที่มีต้นทุนสูง ช่วงหลังจึงเริ่มมีแนวคิด Software-Defined Wide Area Network (SD-WAN) เข้ามาทดแทนให้ต้นทุนการจัดการถูกลง แต่การรันแอพพลิเคชันองค์กรรุ่นใหม่ๆ ก็เริ่มต้องการประสิทธิภาพสูงขึ้น ต้องการ latency ต่ำลง ต้องการเครือข่ายที่ปรับแต่งมาสำหรับแอพรุ่นใหม่มากขึ้น</p>\n<p>Cloud WAN ใช้ประโยชน์จากเครือข่ายศูนย์ข้อมูลทั่วโลกที่กูเกิลมีอยู่แล้ว (รวมถึง Cross-Cloud Interconnect ที่เชื่อมกับศูนย์ข้อมูลคนอื่น เช่น AWS, Azure, Oracle) ปรับแต่งประสิทธิภาพมาดีแล้วสำหรับแอพพลิเคชันของกูเกิลเอง เมื่อนำมาเปิดให้คนนอกเช่าใช้งานจึงได้ประโยชน์ตามไปด้วย</p>\n<p><img alt=\"No Description\" src=\"https://www.blognone.com/sites/default/files/externals/e6afe1c8a46b51a13ae1533192066ea4.png\" /></p>\n<p>กูเกิลบอกว่า Cloud WAN ถูกออกแบบมาเพื่อ 2 รูปแบบใช้งานหลัก ได้แก่</p>\n<ul>\n<li>High performance, cross-region connectivity เชื่อมต่อ WAN องค์กรข้ามภูมิภาค โดยกูเกิลเพิ่มลิงก์  Cross-Site Interconnect เชื่อมระดับ layer 2 ระหว่างศูนย์ข้อมูลโดยตรงให้ด้วย เพื่อเป็นเส้นทางลัดเร่งความเร็วกว่าปกติ</li>\n<li>Migrate branch and campus networks เชื่อมต่อสาขาในภูมิภาคเดียวกัน อาศัยจุดเด่นของ <a href=\"https://cloud.google.com/network-tiers\">Premium Tier Network</a> ที่ใช้เส้นทางและ routing ประสิทธิภาพสูงผ่าน points of presence (PoP) ที่กูเกิลมีอยู่แล้ว จึงกลายเป็น WAN ประสิทธิภาพสูงกว่าปกติ สำหรับองค์กรที่พร้อมจ่ายเพื่อแลกกับประสิทธิภาพดีขึ้น</li>\n</ul>\n<p><img alt=\"No Description\" src=\"https://www.blognone.com/sites/default/files/externals/75814a75b91db1515698ab5625301532.png\" /></p>\n<p><img alt=\"No Description\" src=\"https://www.blognone.com/sites/default/files/externals/d54736d6fba041ea8d994d636f5460b0.png\" /></p>\n<p><img alt=\"No Description\" src=\"https://www.blognone.com/sites/default/files/externals/2d770e1143a90895d8464408e0fce38e.png\" /></p>\n<p>ที่มา - <a href=\"https://cloud.google.com/blog/products/networking/connect-globally-with-cloud-wan-for-the-ai-era\">Google Cloud</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/networking\">Networking</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9985d0be9145f9a32ff819d8260ebfcce97df107afb86889311b41c49721159","category":"Thai"}