{"title":"[ลือ] Meta มีแผนลงทุนสร้าง Data Center AI เพิ่มอีก 2 แสนล้านดอลลาร์ - บริษัทปฏิเสธข่าว","link":"https://www.blognone.com/node/144934","date":1740549384000,"content":"<div><div><div><p>มีรายงานจาก The Information อ้างแหล่งข่าวที่เกี่ยวข้องว่า Meta มีแผนก่อสร้างศูนย์ข้อมูลเพื่อรองรับการประมวลผล AI เพิ่มเติม วงเงินสูงถึง 2 แสนล้านดอลลาร์ โดยอยู่ในขั้นตอนหารือกับผู้รับเหมา เพื่อพิจารณาพื้นที่สร้างอาคารศูนย์ข้อมูลซึ่งมีทั้งในรัฐลุยเซียนา, รัฐไวโอมิง และรัฐเท็กซัส</p>\n<p>ตัวเลขนี้เป็นข้อมูลแผนงานเบื้องต้นและไม่ได้ระบุว่าเป็นระยะเวลากี่ปีจึงจะแล้วเสร็จ ทั้งนี้ตัวแทนของ Meta ได้ปฏิเสธรายงานนี้ โดยบอกว่าบริษัทเปิดเผยแผนการลงทุนศูนย์ข้อมูลในรายงานประจำปีอยู่แล้ว หากมีอะไรที่นอกเหนือจากนั้นถือเป็นข่าวลือคาดเดาทั้งหมด</p>\n<p>ก่อนหน้านี้ Mark Zuckerberg ซีอีโอ Meta <a href=\"https://www.blognone.com/node/144300\">บอกว่า</a>บริษัทมีแผนลงทุนศูนย์ข้อมูล AI ในปีนี้ วงเงิน 6-6.5 หมื่นล้านดอลลาร์</p>\n<p>ที่มา: <a href=\"https://www.reuters.com/technology/meta-talks-200-billion-ai-data-center-project-information-reports-2025-02-26/\">Reuters</a> ภาพ <a href=\"https://ai.meta.com/blog/ai-rsc/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/5585970bfd22b61d85c1fd158d319aa7.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/data-center\">Data Center</a></div><div><a href=\"/topics/investment\">Investment</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32dc27c6a99b5f96362dbb8ac0b7137e304f8d9d49a85ffab737cf62a4815473","category":"Thai"}