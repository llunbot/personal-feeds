{"title":"SVB Financial Group บริษัทแม่ Silicon Valley Bank ยื่นขอล้มละลายแล้ว","link":"https://www.blognone.com/node/133060","date":1679060312000,"content":"<div><div><div><p>SVB Financial Group บริษัทแม่ของ<a href=\"https://www.blognone.com/node/132956\">ธนาคาร Silicon Valley Bank ที่ประสบปัญหา</a> จนต้อง<a href=\"https://www.blognone.com/node/132966\">ถูกหน่วยงานกำกับดูแลสั่งปิดและควบคุมกิจการแทน</a> ยื่นขอล้มละลายตามกฎหมาย Chapter 11 ของสหรัฐแล้ว</p>\n<p>การยื่นขอล้มละลายเป็นกระบวนการปกติ เพื่อขอให้ศาลเข้ามาดูแลทรัพย์สินของบริษัทชั่วคราว ก่อนนำเสนอแผนเพื่อหาผู้มาซื้อทรัพย์สินในขั้นต่อไป นอกจากธนาคาร SVB แล้ว ธุรกิจอื่นในเครือ SVB Financial Group ได้แก่กองทุน SVB Capital และบริษัทหลักทรัพย์ SVB Securities ซึ่งไม่ได้ยื่นขอล้มละลายไปด้วย และยังดำเนินธุรกิจตามปกติ</p>\n<p>ส่วนตัวธนาคาร Silicon Valley Bank นั้นตอนนี้ไม่ได้เกี่ยวข้องกับ SVB Financial Group แล้ว เพราะหน่วยงานรัฐ Federal Deposit Insurance Corporation (\"FDIC\") เข้ามาควบคุมกิจการแทน โดยใช้ชื่อใหม่ว่า Silicon Valley Bridge Bank</p>\n<p>ที่มา - <a href=\"https://www.prnewswire.com/news-releases/svb-financial-group-commences-chapter-11-proceeding-to-preserve-value-301774997.html\">SVB Financial Group</a></p>\n<p><a href=\"https://www.flickr.com/photos/isriya/17806518345/in/photolist-sRb9ew-t8xMED-t8gMv3-t8xDWx-t8vASp-sR4AsD-sbG2uP-t8w9CP-t8gQ5b-sQWNG3-sbGFuX-sbuXZ5-t6cqYA-t8yyPr-sR4vap-t8gdBY-t8v4wZ-sR3Fwt-sQVLjN-t6c3ku-t6bY3m-t6bTfL-sQVfAj-t8vm9X-sRgni8\"><img alt=\"alt=&quot;Sand Hill Road&quot;\" src=\"https://www.blognone.com/sites/default/files/externals/1a6b741672265dfba4df56aa23867736.jpg\" /></a></p>\n</div></div></div><div><div>Topics: </div><div><div><a href=\"/topics/silicon-valley-bank\">Silicon Valley Bank</a></div><div><a href=\"/topics/bankruptcy\">Bankruptcy</a></div><div><a href=\"/topics/banking\">Banking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e5aef5f98cddd15d68f8ca124c128e3881593dab1a7cf0d5f79ba5252d4c2f0","category":"Thai"}