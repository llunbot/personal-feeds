{"title":"Uber รายงานผลประกอบการไตรมาส - รายได้โต แต่ขาดทุนสุทธิจากรายการทางบัญชี","link":"https://www.blognone.com/node/139644","date":1715184124000,"content":"<div><div><div><p>Uber รายงานผลประกอบการของไตรมาสที่ 1 ปี 2024 มีการใช้จ่ายรวมบนแพลตฟอร์ม (Gross Bookings) เพิ่มขึ้น 20% จากช่วงเดียวกันในปีก่อนเป็น 37,651 ล้านดอลลาร์ คิดเป็นรายได้ของ Uber 10,131 ล้านดอลลาร์ เพิ่มขึ้น 15% ส่วนบรรทัดสุดท้ายกลับมาขาดทุนอีกครั้ง 654 ล้านดอลลาร์ โดยมีกำไรจากการดำเนินงานเป็นบวก เนื่องจากมีรายการกลับภาษีจากการลงทุน</p>\n<p>Dara Khosrowshahi ซีอีโอ Uber กล่าวว่าผลการดำเนินงานไตรมาสที่ผ่านมา เป็นอีกครั้งที่บริษัทสะท้อนความสามารถการทำกำไรได้ในปัจจุบัน ตอนนี้แพลตฟอร์มมีผู้ให้บริการรวมกว่า 7 ล้านคน ทำเงินรวมกันกว่า 1.6 หมื่นล้านดอลลาร์</p>\n<p>Uber มีผู้ใช้งานรวม 149 ล้านคน, มีจำนวนเที่ยวโดยสาร 2,572 ล้านครั้ง มีการเติบโตส่วนรายได้สูงจากบริการรถโดยสาร (+30%) ขณะที่ธุรกิจส่งอาการเติบโตเล็กน้อย (+4%) และธุรกิจ Freight รายได้ลดลง</p>\n<p>ที่มา: <a href=\"https://investor.uber.com/news-events/news/press-release-details/2024/Uber-Announces-Results-for-First-Quarter-2024/default.aspx\">Uber</a></p>\n<p><img src=\"https://www.blognone.com/sites/default/files/externals/b3a6c2bbce1effbf25f93fc57cc0c86f.jpeg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"827cb8070176b62f45750f28b98ba811b2c339d5fbe31a4c4e5964fafe357d6f","category":"Thai"}