{"title":"Palmer Luckey ผู้ก่อตั้ง Oculus บอกกำลังทำแว่นสวมหัวตัวใหม่ ใช้เพื่อการทหารเป็นหลัก","link":"https://www.blognone.com/node/140512","date":1718891053000,"content":"<div><div><div><p>Palmer Luckey ผู้ก่อตั้ง Oculus <a href=\"https://www.blognone.com/node/91296\">ที่ลาออกไปเมื่อปี 2017</a> หลังจากนั้นไปก่อตั้งบริษัทเทคโนโลยีการทหาร Anduril Industries ล่าสุดเขาประกาศว่าจะมาทำแว่นสวมหัวอีกครั้ง แต่รอบนี้เป็นแว่นเพื่อการทหารเป็นหลัก</p>\n<p>Palmer ไปขึ้นเวทีงานสัมมนา Augmented World Expo (AWE) โดยแบกกระเป๋าใส่ Oculus Dev Kit รุ่นแรกสุดไปขึ้นเวทีด้วย เขาบอกว่าแว่นตัวใหม่ออกแบบมาเพื่อการทหารเป็นหลัก แต่ก็จะสามารถนำไปใช้กับงานประเภทอื่นได้ด้วย อย่างไรก็ตาม เขาไม่ได้เปิดเผยรายละเอียดของตัวแว่นใหม่มากไปกว่านี้ บอกเพียงว่าเขาต้องการเปิดเผยต่อสาธารณะว่าทำแว่นตัวใหม่อยู่ เพื่อให้สามารถหาซัพพลายเออร์หรือพาร์ทเนอร์มาร่วมทำงานได้ง่าย ไม่ต้องรักษาความลับมากจนกลายเป็นเงื่อนไขในการทำงาน</p>\n<p>ที่มา - <a href=\"https://www.roadtovr.com/palmer-luckey-xr-headset-military-anduril-awe-2024/\">Road to VR</a></p>\n<p><img alt=\"No Description\" src=\"https://www.blognone.com/sites/default/files/externals/b7177e5b20a57a75755c9f2e66a76a72.jpeg\" /></p>\n<blockquote><p>I am back in Long Beach for AWE, just a couple miles from where I started Oculus in my trailer over a decade ago! We are going to be talking about the past, the present, what we would be working on today if we were starting from scratch, and maybe even something new. <a href=\"https://t.co/7VFSlXFO55\">https://t.co/7VFSlXFO55</a> <a href=\"https://t.co/QVm3cwG7Xf\">pic.twitter.com/QVm3cwG7Xf</a></p>\n<p>— Palmer Luckey (@PalmerLuckey) <a href=\"https://twitter.com/PalmerLuckey/status/1803492987730796843?ref_src=twsrc%5Etfw\">June 19, 2024</a></p></blockquote>\n</div></div></div><div><div>Topics: </div><div><div><a href=\"/topics/anduril\">Anduril</a></div><div><a href=\"/topics/virtual-reality\">Virtual Reality</a></div><div><a href=\"/topics/oculus\">Oculus</a></div><div><a href=\"/topics/military\">Military</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc8ba1c6b3e9a262f1fbd7213a5a019841f1668691b9bf20dcd485f7a9a98752","category":"Thai"}