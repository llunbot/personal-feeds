{"title":"ทีมนักวิจัยจีนพัฒนาแผ่น Optical Disc 100 เลเยอร์ ความจุสูงถึง 100TB","link":"https://www.blognone.com/node/138505","date":1709353666000,"content":"<div><div><div><p>คณะนักวิจัยจาก University of Shanghai for Science and Technology ในประเทศจีน พัฒนาเทคนิคการเก็บข้อมูลในแผ่นดิสก์แบบแสง (optical disc) ที่มีความจุสูงถึง 100TB ต่อด้าน</p>\n<p>เทคนิคแบบใหม่ใช้สถาปัตยกรรมที่เรียกว่า 3D planar recording เป็นฟิล์มโปร่งใส สามารถเก็บข้อมูลได้ถึง 100 เลเยอร์ต่อด้าน (Blu-ray ในปัจจุบันได้ 4 เลเยอร์) รวมแล้ว 0.8 petabits หรือ 100 terabytes ต่อข้าง</p>\n<p>อย่างไรก็ตาม แผ่นดิสก์แบบใหม่ (ที่ยังไม่มีชื่อทางการค้า) อาจจุข้อมูลได้เยอะจริง แต่ยังเจอปัญหาเรื่องการสร้างไดรฟ์อ่านข้อมูลเยอะขนาดนี้ในระยะเวลาที่เร็วมากพอ ดังนั้นทีมผู้วิจัยจึงมองรูปแบบการใช้งานฝั่งองค์กรเป็นหลัก ใช้แผ่นแบบใหม่เก็บข้อมูลแบ็คอัพระยะยาว เน้นความคงทนของแผ่นที่อยู่ได้ 50-100 ปี และราคาต่อหน่วยที่ถูกกว่าวิธีสตอเรจแบบอื่นๆ</p>\n<p>ที่มา - <a href=\"https://www.nature.com/articles/s41586-023-06980-y\">Nature</a>, <a href=\"https://www.techspot.com/news/101974-dvd-like-optical-disc-could-store-16-petabits.html\">Techspot</a></p>\n<p><img alt=\"No Description\" src=\"https://www.blognone.com/sites/default/files/externals/10ab4f85e216521e998a43d32a7efede.jpeg\" /></p>\n<p>ภาพแผ่นดิสก์ DVD ทั่วไปจาก <a href=\"https://www.pexels.com/photo/compact-discs-in-close-up-view-4734714/\">Pexels</a></p>\n</div></div></div><div><div>Topics: </div><div><div><a href=\"/topics/storage\">Storage</a></div><div><a href=\"/topics/research\">Research</a></div><div><a href=\"/topics/china\">China</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"728164e614a07edcf53b9a9768342463f83b01b1ee8a588ab130f713a6df2414","category":"Thai"}