{"title":"Fujifilm ออกกล้องใหม่ X Half มีจุดขายเป็นการถ่ายภาพ half-frame สไตล์กล้องฟิล์ม","link":"https://www.blognone.com/node/146562","date":1747916406000,"content":"<span>Fujifilm ออกกล้องใหม่ X Half มีจุดขายเป็นการถ่ายภาพ half-frame สไตล์กล้องฟิล์ม</span>\n\n  <div>\n    <div>Body</div>\n              <div><p>Fujifilm เปิดตัวกล้องดิจิทัลรุ่นใหม่ในตระกูล X ชื่อรุ่น <strong>X Half</strong> โดยมีจุดขายเป็นการถ่ายภาพแบบกล้องฟิล์ม half-frame (ใช้ครึ่งหนึ่งของฟิล์ม 1 เฟรม ทำให้ถ่ายได้ 2 รูป) ซึ่ง Fujifilm บอกว่าจะให้ประสบการณ์ถ่ายภาพและการสร้างสรรค์แบบใหม่ นอกจากนี้กล้องยังมีขนาดเล็กและเบามากคือ 240 กรัม</p>\n<p>อัตราส่วนของภาพเป็น 3:4 แนวตั้ง ซึ่ง viewfinder ก็แสดงผลแบบแนวตั้งด้วย Fujifilm บอกว่าเป็นรูปแบบที่ผู้ใช้งานในยุคสมาร์ทโฟนมีความคุ้นเคยมากกว่าในการถ่ายทั้งรูปภาพและวิดีโอ และมีโหมด 2 in 1 เพื่อรวมสองภาพต่อเนื่องให้เป็นรูปภาพเดียวในแนวนอน รวมทั้งฟิลเตอร์แต่งภาพฟิล์มรูปแบบต่าง ๆ</p>\n<p>X Half มีเซ็นเซอร์ขนาด 1 นิ้ว เลนส์ระยะ 32 มม. f/2.8 (เทียบเท่า 35 มม. แบบ full-frame) ความละเอียดภาพ 18MP ตัวเลือกสามสี Charcoal, Silver และ Black</p>\n<p>สินค้ากำหนดขายในเดือนมิถุนายนนี้ ราคาในอเมริกา 850 ดอลลาร์ (ประมาณ 28,000 บาท) ราคาในไทยยังไม่ประกาศ</p>\n<p>ที่มา: <a href=\"https://www.fujifilm.com/jp/en/news/hq/12389\">Fujifilm</a> และ <a href=\"https://petapixel.com/2025/05/21/the-fujifilm-x-half-is-a-compact-digital-camera-inspired-by-half-frame-film/\">PetaPixel</a></p>\n<p><img src=\"https://asset.fujifilm.com/www/jp/files/2025-05/94937077c838d7d6bf4e8633cf0fbd97/news_12389_05.jpg\" alt=\"\" /></p>\n<p><img src=\"https://i.postimg.cc/7YyV5bvs/Screenshot-2025-05-22-163631.png\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/22/2025 - 19:20</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1ac073c13b293630ca5cca20a61adf4b6fbe40f1c5f499472133a716c9703bf","category":"Thai"}