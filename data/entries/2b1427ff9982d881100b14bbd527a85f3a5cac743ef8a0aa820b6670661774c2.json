{"title":"Duolingo ซื้อกิจการสตูดิโออนิเมชัน Hobbes มาเสริมทีมงานภาพเคลื่อนไหวและคาแรกเตอร์","link":"https://www.blognone.com/node/140846","date":1720674607000,"content":"<div><div><div><p>Duolingo ประกาศดีลซื้อกิจการ โดยเป็น Hobbes สตูดิโออนิเมชันและงานออกแบบภาพเคลื่อนไหว ซึ่งดีลนี้ไม่มีการเปิดเผยมูลค่าที่เข้าซื้อ</p>\n<p>Hobbes ไม่ได้เป็นธุรกิจใหม่สำหรับ Duolingo เพราะสองบริษัทนี้เป็นพาร์ตเนอร์กันมาแล้วระยะหนึ่ง ในการพัฒนาผลิตภัณฑ์ใหม่ รวมทั้งงานออกแบบอนิเมชันในแอป หลังดีลนี้สิ้นสุดทีมงานทั้งหมดจะมาอยู่ในแผนกใหม่ของ Duolingo ที่รับผิดชอบงานออกแบบภาพเคลื่อนไหวโดยเฉพาะ ดีลนี้จึงเป็นลักษณะการซื้อตัวทีมงาน 12 คน มากกว่าสินทรัพย์ของบริษัท</p>\n<p>Ryan Sims หัวหน้าฝ่ายออกแบบของ Duolingo บอกว่า ความสำเร็จของแอปนั้น การออกแบบมีส่วนสำคัญมาก โดยเฉพาะคาแรกเตอร์และอนิเมชันในแอป การได้ทีมงาน Hobbes มาเสริมทัพ จะช่วยเพิ่มประสบการณ์ใช้งานที่สนุก มีชีวิตชีวา กับผู้ใช้งานมากยิ่งขึ้น</p>\n<p>ที่มา: <a href=\"https://techcrunch.com/2024/07/09/duolingo-acquires-detroit-based-design-studio-hobbes/\">TechCrunch</a></p>\n<p><img src=\"https://www.blognone.com/sites/default/files/externals/4dd08eb66a84f7948a06cd769563f432.png\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/acquisition\">Acquisition</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b1427ff9982d881100b14bbd527a85f3a5cac743ef8a0aa820b6670661774c2","category":"Thai"}