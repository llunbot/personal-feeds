{"title":"AMD ตกลงขายส่วนการผลิตอุปกรณ์ Data Center ของ ZT Systems ให้ Sanmina ที่มูลค่า 3 พันล้านดอลลาร์","link":"https://www.blognone.com/node/146506","date":1747736015000,"content":"<span>AMD ตกลงขายส่วนการผลิตอุปกรณ์ Data Center ของ ZT Systems ให้ Sanmina ที่มูลค่า 3 พันล้านดอลลาร์</span>\n\n  <div>\n    <div>Body</div>\n              <div><p>AMD ประกาศบรรลุข้อตกลง เพื่อขายส่วนธุรกิจการผลิตเซิร์ฟเวอร์และโครงสร้างพื้นฐานสำหรับศูนย์ข้อมูลของ ZT Systems ให้กับ Sanmina บริษัทผู้ผลิตโซลูชันและอุปกรณ์เทคโนโลยี โดยมูลค่าดีลอยู่ที่ 3 พันล้านดอลลาร์ ในรูปแบบเงินสดและหุ้นของ Sanmina คาดดีลจะเสร็จสิ้นภายในสิ้นปีนี้ เนื่องจากต้องได้รับการอนุมัติจากหน่วยงานกำกับดูแลด้วย</p>\n<p>AMD ซื้อกิจการ ZT Systems <a href=\"https://www.blognone.com/node/141505\">ตั้งแต่ปีที่แล้ว</a> ที่มูลค่า 4.9 พันล้านดอลลาร์ โดยดีล<a href=\"https://www.blognone.com/node/145598\">เสร็จสิ้น</a>ทั้งหมดเมื่อเดือนเมษายนที่ผ่านมา ซึ่ง AMD ให้เหตุผลการซื้อกิจการว่าเพื่อนำโซลูชันของ ZT Systems ให้เสริมผลิตภัณฑ์สำหรับลูกค้าองค์กรและผู้ให้บริการคลาวด์</p>\n<p>ดีลนี้ AMD ไม่ได้ขายทั้งหมดของ ZT Systems ออกไป แต่จะยังเป็นเจ้าของธุรกิจส่วนการออกแบบและพัฒนาโซลูชัน ขณะที่การผลิตอุปกรณ์ของศูนย์ข้อมูลนั้น Sanmina จะเข้ามาเป็นพาร์ตเนอร์หลักของ AMD ต่อไป</p>\n<p>ที่มา: <a href=\"https://ir.amd.com/news-events/press-releases/detail/1252/amd-announces-agreement-to-divest-zt-systems-data-center-infrastructure-manufacturing-business-to-sanmina\">AMD</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/20/2025 - 17:13</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"142c6cfb0e76fac2c8a6888e061e60e3d1e0f12c6f53895fc525711020656ed6","category":"Thai"}