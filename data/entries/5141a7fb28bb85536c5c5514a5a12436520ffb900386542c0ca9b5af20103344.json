{"title":"น้องเขายังไม่ตาย ซัมซุงเตรียมอัพเดต Bixby ภายในปีนี้ ใช้โมเดล LLM ของตัวเอง","link":"https://www.blognone.com/node/140852","date":1720693198000,"content":"<div><div><div><p>หลังการเปิดตัว Galaxy AI ของซัมซุงที่เอา Gemini ของ Google มาใส่ในเครื่องเมื่อปีที่แล้ว ทำให้หลายคนอาจคิดว่า Bixby ผู้ช่วยอัจฉริยะของซัมซุงอาจจะถูกแทนที่ไปแล้ว</p>\n<p>ล่าสุดหลังงาน Galaxy Unboxed เมื่อคืน CNBC ได้สัมภาษณ์ TM Roh ประธานธุรกิจ Mobile eXperience ของซัมซุง ซึ่งเผยว่า Bixby กำลังจะได้รับอัพเดตครั้งใหญ่ภายในปีนี้ ซึ่งเบื้องหลังจะเป็นการใช้งานโมเดล LLM ภายในของซัมซุงเอง</p>\n<p>ทั้งนี้ทั้งนั้น TM Roh ยืนยัน<a href=\"https://www.blognone.com/node/140363\">แนวทางการใช้ AI ของซัมซุง</a> ว่ายังคงเปิดทางเลือก AI ที่หลากหลายให้กับผู้ใช้งาน ทำให้แม้ Bixby จะยกเครื่องใหม่แล้ว Gemini บนอุปกรณ์ Galaxy จะยังคงอยู่เหมือนเดิม</p>\n<p>สำหรับโมเดล LLM ของซัมซุงที่พัฒนาเองมีชื่อว่า <a href=\"https://www.blognone.com/node/136633\">Gauss</a> (ตั้งชื่อตามนักคณิตศาสตร์ Friedrich Gauss) ซึ่งซัมซุงเคยบอกว่า<a href=\"https://www.blognone.com/node/140363\">จะใช้งานภายในเป็นหลักก่อน</a></p>\n<p><img src=\"https://www.blognone.com/sites/default/files/externals/9176633499e753c4cbf6ca0095d1adbc.jpg\" /></p>\n<p>ที่มา - <a href=\"https://www.cnbc.com/2024/07/11/samsung-to-launch-upgraded-bixby-this-year-with-its-own-ai.html\">CNBC</a></p>\n</div></div></div><div><div>Topics: </div><div><div><a href=\"/topics/bixby\">Bixby</a></div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5141a7fb28bb85536c5c5514a5a12436520ffb900386542c0ca9b5af20103344","category":"Thai"}