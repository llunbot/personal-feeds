{"title":"Forza Horizon 5 เวอร์ชัน PS5 บังคับต้องล็อกอิน Microsoft Account ก่อนเล่น","link":"https://www.blognone.com/node/145163","date":1741571298000,"content":"<div><div><div><p><a href=\"https://www.blognone.com/node/144426\">เกมรถแข่ง Forza Horizon 5 ของไมโครซอฟท์ จะวางขายบน PS5</a> ในวันที่ 29 เมษายน 2025 (Early Access ได้เล่นก่อนเล็กน้อยคือ 25 เมษายน) เมื่อใกล้วันวางขายเกมทำให้เรามีข้อมูลกับเกมมากขึ้นเรื่อยๆ</p>\n<p>ประเด็นที่น่าสนใจอยู่ใน <a href=\"https://support.forzamotorsport.net/hc/en-us/articles/39144665637651-Forza-Horizon-5-on-PS5-FAQ\">FAQ ของเกมเวอร์ชัน PS5</a> ระบุชัดเจนว่าการเล่นเกม Forza Horizon 5 บน PS5 จำเป็นต้องมี Microsoft Account (หรือจริงๆ มันคือ <a href=\"https://www.blognone.com/node/134868\">Xbox Live ซึ่งปัจจุบันถือเป็นส่วนหนึ่งของ Microsoft Account</a>) โดยเราจะต้องเชื่อมบัญชี Microsoft Account กับบัญชี PlayStation Network (PSN) เข้าด้วยกันในครั้งแรก</p>\n<p>การบังคับล็อกอิน Microsoft Account ถือเป็นส่วนหนึ่งของ Forza Horizon 5 มาตั้งแต่แรก เพราะ<a href=\"https://support.forzamotorsport.net/hc/en-us/articles/12607712424979-Forza-Horizon-5-on-Steam-FAQ\">เกมเวอร์ชันขายบน Steam</a> ก็บังคับต้องมี Microsoft Account / Xbox Live เช่นกัน เพียงแต่พอมันมาอยู่บนคอนโซลคู่แข่งเลยเป็นประเด็นข่าวขึ้นมา</p>\n<p>โซนี่เองเพิ่งมีประเด็นเรื่องการบังคับล็อกอิน PSN กับเกมของตัวเองเวอร์ชันพีซี <a href=\"https://www.blognone.com/node/144405\">จนล่าสุดต้องยอมถอย ไม่บังคับแล้ว และใช้วิธีจูงใจโดยแจกไอเทมในเกมแทน</a></p>\n<p>ที่มา - <a href=\"https://xboxera.com/2025/03/08/a-microsoft-account-will-be-required-to-play-forza-horizon-5-on-playstation-5/\">XboxEra</a>, <a href=\"https://www.windowscentral.com/gaming/xbox/xboxs-take-over-of-playstation-continues-with-forza-horizon-5s-microsoft-account-requirement\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/7920ff8aa78c8ac9b6a0e89f7f32afca.jpg\" /></p>\n</div></div></div><div><div>Topics: </div><div><div><a href=\"/topics/forza\">Forza</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/microsoft\">Microsoft</a></div><div><a href=\"/topics/xbox-live\">Xbox LIVE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f70b0bed378193b279f0d6de1e7f18ae2ce0eca5983c82207a762f45e3ea75d","category":"Thai"}