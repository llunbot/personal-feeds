{"title":"SpaceX ทดสอบภารกิจ Starship ครั้งที่ 6 - จุดเครื่องยนต์ Raptor ในอวกาศสำเร็จ","link":"https://www.blognone.com/node/143226","date":1732065089000,"content":"<div><div><div><p>SpaceX ทำภารกิจทดสอบส่งยาน Starship ครั้งที่ 6 ในช่วงเช้าวันนี้ตามเวลาในไทย โดยครั้งนี้จรวด Super Heavy ได้แยกออกจากยาน Starship เมื่อจรวดยิงออกไป 2 นาที 45 วินาที ตามแผน แต่จรวดไม่ได้เดินทางกลับมาที่ฐานส่งเพื่อถูกคีบ<a href=\"https://www.blognone.com/node/142537\">แบบการทดสอบครั้งที่ 5</a> ซึ่งห้องควบคุมแจ้งเพียงให้จรวดเบี่ยงทิศทางลงทะเลที่อ่าวเม็กซิโกแทน</p>\n<p>ส่วนยาน Starship เดินทางเข้าสู่วงโคจรได้ตามแผน ซึ่งการทดสอบครั้งนี้มีรายละเอียดใหม่คือ ยานอวกาศได้จุดเครื่องยนต์ Raptor ในภาวะสุญญากาศสำเร็จเป็นครั้งแรก เพื่อทดสอบการพายานอวกาศออกสู่นอกวงโคจรสำหรับภารกิจในอนาคต จากนั้นยาน Starship ก็กลับลงสู่มหาสมุทรอินเดียตามแผน</p>\n<p>SpaceX ยังไม่ได้ออกมาให้รายละเอียดว่าพบปัญหาใดที่ทำให้ Super Heavy ไม่ได้เดินทางกลับสู่ฐานยิงแบบการทดสอบครั้งที่ 5</p>\n<p>ในการทดสอบส่งยาน Starship ครั้งที่ 6 นี้ Elon Musk ซีอีโอ SpaceX และ Donald Trump ว่าที่ประธานาธิบดีสหรัฐ ก็เข้าร่วมชมที่ฐานอวกาศ Boca Chica ในเท็กซัสด้วย</p>\n<p>ที่มา: <a href=\"https://www.bbc.com/news/live/c87xqd0n1zgt\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/4986385072f9b6a32f1a7c8664634487.jpeg\" /></p>\n<blockquote><p>Super Heavy initiates its landing burn and softly splashes down in the Gulf of Mexico <a href=\"https://t.co/BZ3Az4GssC\">pic.twitter.com/BZ3Az4GssC</a></p>\n<p>— SpaceX (@SpaceX) <a href=\"https://twitter.com/SpaceX/status/1858995728783384815?ref_src=twsrc%5Etfw\">November 19, 2024</a></p></blockquote>\n<blockquote><p>Starship’s Raptor engine burn is complete and Starship has entered a coast phase <a href=\"https://t.co/xJHlg2eDTs\">pic.twitter.com/xJHlg2eDTs</a></p>\n<p>— SpaceX (@SpaceX) <a href=\"https://twitter.com/SpaceX/status/1858996893378113763?ref_src=twsrc%5Etfw\">November 19, 2024</a></p></blockquote>\n<blockquote><p>Donald Trump with Elon Musk to watch the Starship Flight 6 Launch. <a href=\"https://t.co/DOwbPM04Vw\">pic.twitter.com/DOwbPM04Vw</a></p>\n<p>— DogeDesigner (@cb_doge) <a href=\"https://twitter.com/cb_doge/status/1858985137670877609?ref_src=twsrc%5Etfw\">November 19, 2024</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc412703ec17e85f127eb025540ca1a285ff5b53caa702b8ffcec77671307af1","category":"Thai"}