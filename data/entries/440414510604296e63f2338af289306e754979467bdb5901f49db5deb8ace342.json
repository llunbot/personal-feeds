{"title":"Motive Studios โชว์ Dead Space รีเมคเบื้องต้น เอฟเฟกต์ล้ำขึ้น โมเดลศัตรูปั้นใหม่หมด ตัดชิ้นส่วนได้สมจริงขึ้น","link":"https://www.blognone.com/node/124529","date":1630468107000,"content":"<div><div><div><p>เมื่อคืนนี้ Motive Studios ทีมงาน EA ที่กำลังพัฒนา <a href=\"https://www.blognone.com/node/123851\">Dead Space ภาครีเมค</a>บนเอนจิ้น Frostbyte ไลฟ์สดโชว์การพัฒนาเบื้องต้นของเกมที่เพิ่งเริ่ม มีตั้งแต่แสดงการนำโมเดลของฉากในภาคเก่า มาเติมเท็กซ์เจอร์ แสงเงา และเอฟเฟกต์หมอกแบบใหม่เข้าไป เพื่อรักษารูปแบบแผนที่ของภาคเก่าเอาไว้ แค่ทำให้ทันสมัยยิ่งขึ้น</p>\n<p>โมเดลศัตรูถูกปั้นใหม่หมด เพิ่มรายละเอียดภายในให้ผู้เล่นสามารถใช้พลาสม่าคัตเตอร์เพื่อยิงชิ้นเนื้อและกระดูกของศัตรูได้ชัดเจนขึ้น ตัดชิ้นส่วนได้สมจริงยิ่งขึ้น และอาวุธแต่ละชนิดส่งผลต่อกล้ามเนื้อและกระดูกของศัตรูแตกต่างกันไป</p>\n<p>ระบบการเคลื่อนที่ในจุดไร้แรงโน้มถ่วงของยานถูกปรับปรุงใหม่ให้เคลื่อนที่ได้แบบ 360 องศาคล้ายภาค 2 นอกจากนี้ทีมงานยืนยันว่าเกมนี้ไม่มี Microtransactions และทีมงานยืนยันว่าแก่นของเนื้อเรื่องจะคงอยู่เหมือนเดิม</p>\n<p>Gunner Wright นักพากย์ดั้งเดิมของ Isaac Clarke จะเข้ามาให้เสียงพากย์ Isaac อีกครั้งในภาครีเมค และ บทพูดในเกมจะมีไม่เยอะนัก เพราะ Isacc จะพูดตอบเมื่อมีคนสื่อสารด้วย และพูดเมื่อจำเป็นเท่านั้น เพื่อรักษาบรรยากาศความรู้สึกโดดเดี่ยวของเกมเอาไว้</p>\n<p>ผู้เล่นน่าจะต้องรอกันอีกสักพัก เพราะทีมพัฒนาระบุว่าเพิ่งเริ่มทำกันได้ไม่ถึงปี และน่าจะใช้เวลาพอสมควร หากดูจากการใส่ใจในรายละเอียดแบบนี้ ไม่ใช่แค่อัพเกรดกราฟฟิกเฉยๆ ตัวเกมเตรียมลง PC, PS5 และ Xbox Series X|S ในอนาคต</p>\n<p><img src=\"https://www.blognone.com/sites/default/files/externals/1ec8c282ec2a053e05b967d2e99e9da8.jpg\" /><img src=\"https://www.blognone.com/sites/default/files/externals/0b0a676ebbb3a0bc953451b5874cdbf7.jpg\" /><img src=\"https://www.blognone.com/sites/default/files/externals/221fd4fc4ce0bef0e5ab76f189886f51.jpg\" /></p>\n<p>ที่มา - <a href=\"https://twitter.com/Nibellion/status/1432752972954484736\">Twitter @Nibellion</a></p>\n</div></div></div><div><div>Topics: </div><div><div><a href=\"/topics/dead-space\">Dead Space</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"440414510604296e63f2338af289306e754979467bdb5901f49db5deb8ace342","category":"Thai"}