{"title":"Google, Meta, Qualcomm ร่วมกลุ่ม เพื่อผลักดันระบบนิเวศ Open Digital ในภูมิภาคยุโรป","link":"https://www.blognone.com/node/137229","date":1702551037000,"content":"<div><div><div><p>Alphabet บริษัทแม่ของกูเกิล ร่วมมือกับ Meta, Qualcomm และบริษัทเทคโนโลยีอีก 7 แห่ง จัดตั้งกลุ่มเพื่อผลักดันระบบนิเวศดิจิทัลแบบเปิด เรียกย่อว่า CODE (Coalition for Open Digital Ecosystems) เป้าหมายเพื่อโปรโมตแพลตฟอร์มและระบบเปิด รองรับการสร้างนวัตกรรมเพื่อการเติบโตในภูมิภาคยุโรป</p>\n<p>กลุ่ม CODE บอกว่าจะทำงานร่วมกับองค์กรการศึกษา การเมือง และบริษัทต่าง ๆ เพื่อผลักดันแพลตฟอร์มแบบเปิดในยุโรปควบคู่ไปกับ<a href=\"https://www.blognone.com/node/129250\">กฎหมายตลาดดิจิทัล</a> (Digital Markets Act - DMA) ในกลุ่มประเทศ EU ที่กำหนดให้แพลตฟอร์มที่มีผู้ใช้งานจำนวนมากและเป็นระบบปิดซึ่งเรียกว่า gatekeeper ต้องเปิดให้คู่แข่งสามารถเข้ามาใช้งานแพลตฟอร์มได้ด้วย</p>\n<p>บริษัทเทคโนโลยีรายอื่นที่เข้าร่วมกลุ่ม CODE นี้ด้วย ได้แก่ Honor, Lenovo, Lynx สตาร์ทอัพด้าน AR ของฝรั่งเศส, Motorola, Nothing, Opera และ Wire แอปส่งข้อความจากเยอรมนี</p>\n<p>ที่มา: <a href=\"https://www.reuters.com/technology/google-meta-qualcomm-team-up-push-open-digital-ecosystems-2023-12-13/\">Reuters</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/meta\">Meta</a></div><div><a href=\"/topics/qualcomm\">Qualcomm</a></div><div><a href=\"/topics/europe\">Europe</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f84180e2560e9414ba7677258a7a9e8a31cff1b2aabd688a20c8f52cfb7b6e81","category":"Thai"}