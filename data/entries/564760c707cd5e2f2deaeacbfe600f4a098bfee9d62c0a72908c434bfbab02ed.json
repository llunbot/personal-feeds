{"title":"TSMC ไตรมาส 3/2023 รายได้กลับมาเติบโตแบบ QoQ จากความต้องการ 3nm ที่มากขึ้น","link":"https://www.blognone.com/node/136306","date":1697712000000,"content":"<div><div><div><p>TSMC รายงานผลประกอบการประจำไตรมาสที่ 3 ปี 2023 ยอดขายรวม 546,733 ล้านดอลลาร์ไต้หวัน ลดลง 10.8% เมื่อเทียบกับไตรมาสเดียวกันในปีก่อน กำไรสุทธิอยู่ที่ 211,000 ล้านดอลลาร์ไต้หวัน ลดลง 24.9% อย่างไรก็ตามเมื่อเทียบกับไตรมาสก่อนหน้านี้ 2/2023 รายได้และกำไรสุทธิปรับเพิ่มขึ้นมา 13.7% และ 16.1% ตามลำดับ</p>\n<p>TSMC ให้ข้อมูลเพิ่มเติมว่า รายได้จากเวเฟอร์เทคโนโลยี 3 นาโนเมตร คิดเป็น 6% ของรายได้เวเฟอร์ทั้งหมด ขณะที่ 5 นาโนเมตรคิดเป็น 37% และ 7 นาโนเมตรคิดเป็น 16% ทำให้ภาพรวมรายได้จากกลุ่มที่ใช้เทคโนโลยีการผลิตขั้นสูง (7 นาโนเมตรหรือน้อยกว่า) คิดเป็น 59%</p>\n<p>Wendell Huang ซีเอฟโอของ TSMC กล่าวว่าตัวเลขรายได้ในไตรมาสนี้เติบโตแข็งแกร่งจากสินค้าเทคโนโลยี 3 นาโนเมตร ควบคู่ไปกับความต้องการสินค้ากลุ่ม 5 นาโนเมตรที่เพิ่มขึ้น และมองไตรมาสปัจจุบันว่าจะเติบโตสูงต่อไปด้วยความต้องการสินค้ากลุ่ม 3 นาโนเมตร โดยมีผลกระทบจากความต้องการสินค้ากลุ่มเดิมที่ลดลง โดยเฉพาะพีซีและสมาร์ทโฟน</p>\n<p>C.C. Wei ซีอีโอ TSMC ให้ข้อมูลเพิ่มเติมในช่วงแถลงผลประกอบการ ประเด็นความต้องการชิปด้าน AI บอกว่ายังเติบโตแข็งแกร่ง แต่ยังไม่มากพอจะชดเชยกับรายได้ที่ลดลงจากส่วนธุรกิจอื่นที่ได้รับผลกระทบตามภาวะตลาด</p>\n<p>ที่มา: <a href=\"https://pr.tsmc.com/english/news/3076\">TSMC</a> และ <a href=\"https://www.cnbc.com/2023/10/19/tsmc-earnings-report-q3-2023.html\">CNBC</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"564760c707cd5e2f2deaeacbfe600f4a098bfee9d62c0a72908c434bfbab02ed","category":"Thai"}