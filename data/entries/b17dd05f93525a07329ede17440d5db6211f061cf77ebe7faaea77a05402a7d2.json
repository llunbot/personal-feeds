{"title":"Apple ตัด Beeper Mini ออกจาก iMessage หลังแอปเปิดตัวเพียงสองวัน","link":"https://www.blognone.com/node/137166","date":1702097577000,"content":"<div><div><div><p>แอปเปิลบล็อคไม่ให้แอป Beeper Mini เชื่อมต่อเข้าบริการ iMessage แล้วหลังจากแอปนี้<a href=\"https://www.blognone.com/node/137098\">เปิดตัวมาเพียงสองวันเท่านั้น</a></p>\n<p>Beeper Mini อาศัยการทำวิศวกรรมย้อนกลับเพื่อจำลองแอปในแอนดรอยด์ให้ทำตัวเหมือนแอป Message ในไอโฟนและสามารถเชื่อมต่อกับเซิร์ฟเวอร์ iMessage ได้โดยตรง ตัวโค้ดที่จำลองการทำงานนั้นเปิดโค้ดให้ตรวจสอบได้ ดังนั้นวิศวกรของแอปเปิลก็น่าจะหาจุดต่างจากแอปของตัวเองและบล็อค Beeper Mini ได้ไม่ยากนัก</p>\n<p>iMessage นับเป็นตัวแปรสำคัญที่ผู้ใช้เลือกใช้ iPhone โดยเฉพาะในกลุ่มวัยรุ่นสหรัฐฯ ที่ได้รับความนิยมสูง กูเกิลเองพยายามกดดันให้แอปเปิลรองรับมาตรฐาน RCS มาโดยตลอด และแอปเปิลก็<a href=\"https://www.blognone.com/node/136787\">ประกาศว่าจะรองรับ RCS ในปี 2024</a></p>\n<p>ที่มา - <a href=\"https://techcrunch.com/2023/12/08/apple-cuts-off-beeper-minis-access-after-launch-of-service-that-brought-imessage-to-android/\">TechCrunch</a></p>\n<p><img src=\"https://www.blognone.com/sites/default/files/externals/8ad0ff076d201d945adb6dbedbe231b3.jpg\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b17dd05f93525a07329ede17440d5db6211f061cf77ebe7faaea77a05402a7d2","category":"Thai"}