{"title":"Google เผยแพร่ชุดข้อมูล ที่ตรวจสอบกิจกรรมในพื้นที่ทะเลจาก Google Earth และผลกระทบต่อสิ่งแวดล้อม","link":"https://www.blognone.com/node/140302","date":1718090363000,"content":"<div><div><div><p>Global Fishing Watch หน่วยงานไม่แสวงหากำไรที่มีกูเกิลร่วมก่อตั้ง เผยแพร่ชุดข้อมูล 2 ชุด เพื่อให้ทุกคนมีความเข้าใจว่ากิจกรรมของมนุษย์นั้นส่งผลกระทบต่อสภาพแวดล้อมทางทะเลอย่างไร เช่น อุตสาหกรรมการประมง, เรือขนส่งสินค้า, น้ำมัน, โครงสร้างการขุดเจาะแก๊สธรรมชาติ, บ่อเลี้ยงปลา และอื่น ๆ</p>\n<p>ข้อมูลทั้ง 2 ชุดนี้ นักวิจัยใช้เอ็นจินของ Google Earth เพื่อวิเคราะห์ข้อมูลเรดาร์ดาวเทียม และสร้างรูปภาพขึ้นอิงตามพื้นที่แนวทวีป ซึ่งทำให้เห็นสิ่งก่อสร้างกลางทะเล และเรือที่ไม่มีการส่งสัญญาณออกมา ผลลัพธ์ที่ได้คือข้อมูลกิจกรรมต่าง ๆ ของมนุษย์ในพื้นที่ทะเลแต่ละวัน</p>\n<p>จากชุดข้อมูลนี้ Global Fishing Watch พบว่ามีการสร้างแท่นขุดเจาะน้ำมันเพิ่มขึ้น 10% จากปี 2017 แต่อัตราการเพิ่มขึ้นลดน้อยลง แต่มีการสร้างกังหันลมกลางทะเลมากขึ้น 3 เท่า โดยเป็นแท่นขุดเจาะน้ำมันประมาณ 10,000 แห่ง, กังหันลม 14,000 ต้น และโครงสร้างพื้นที่เลี้ยงปลาประมาณ 4,000 แห่ง</p>\n<p>อีกชุดข้อมูลที่สำคัญคือข้อมูลการเดินเรือที่ไม่มีการส่งเรดาร์ระบุพิกัด ซึ่งมีมากกว่าครึ่งหนึ่งของการเดินเรือทั้งหมด และเป็นการประมงมากขึ้น 4 เท่า จากข้อมูลที่เคยมี กิจกรรมการเดินเรือนี้มีการปล่อยคาร์บอนรวมประมาณ 3% ของการปล่อยคาร์บอนในโลก</p>\n<p>ข้อมูลที่ Global Fishing Watch เผยแพร่นี้ สามารถช่วยหน่วยงานรัฐในการจัดการพื้นที่ทางทะเล ซึ่งรวมทั้งการอนุรักษ์ชายฝั่ง รวมทั้งใช้ประเมินผลกระทบจากภาวะโลกร้อนอีกด้วย</p>\n<p>ที่มา: <a href=\"https://blog.google/outreach-initiatives/sustainability/global-fishing-watch-ai-data-human-activity-map/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/1a87cd79c919f028fd9df70eb769b9e5.jpg\" /></p>\n</div></div></div><div><div>Topics: </div><div><div><a href=\"/topics/google-earth\">Google Earth</a></div><div><a href=\"/topics/google\">Google</a></div><div><a href=\"/topics/global-warming\">Global Warming</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c50bbad8f7a2d91bb05e5428cb53f021ab8be6b84ce7ea4b333c831d49f72a2a","category":"Thai"}