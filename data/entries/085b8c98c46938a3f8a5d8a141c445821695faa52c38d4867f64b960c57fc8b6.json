{"title":"Android 16 Beta 3 รองรับ Auracast กระจายเสียงให้เครื่องช่วยฟัง, แสดงข้อความแบบมีรองพื้น","link":"https://www.blognone.com/node/145260","date":1741915458000,"content":"<div><div><div><p>กูเกิลออก Android 16 Beta 3 ตอนนี้เข้าสถานะ Platform Stability แปลว่า API ไม่เปลี่ยนแปลงแล้ว ของใหม่ในเวอร์ชันนี้ได้แก่</p>\n<ul>\n<li><a href=\"https://blog.google/feed/auracast-hearing-aids-earbuds/\">รองรับ Auracast</a> เทคโนโลยีใหม่ฝั่ง Bluetooth ที่กระจายสัญญาณเสียงไปยังอุปกรณ์ช่วยฟัง (hearing aids) หลายๆ คู่พร้อมกันได้ (ตัวอย่างการใช้งานคือในสถานที่คนเยอะๆ เช่น สถานีรถไฟ คอนเสิร์ต ที่ต้องการประกาศข่าวสำคัญๆ ให้คนจำนวนมากฟัง) เทคโนโลยีนี้จำเป็นต้องใช้กับหูฟังที่รองรับ <a href=\"https://www.blognone.com/node/113986\">LE Audio</a> ด้วย</li>\n<li>สำหรับคนที่มีปัญหาด้านสายตา Android 16 สามารถแสดงผลข้อความแบบ outline text มีไฮไลท์พื้นหลังใต้ข้อความเพื่อเพิ่ม contrast ให้อ่านง่ายขึ้น (ดูภาพประกอบ)</li>\n<li>รองรับ <a href=\"https://developer.android.com/privacy-and-security/local-network-permission\">Local Network Protection (LNP)</a> ฟีเจอร์จำกัดสิทธิการเข้าถึงอุปกรณ์ในเครือข่าย ใน Android เวอร์ชันถัดๆ ไป แอพจะต้องขอสิทธิเพิ่มเติมหากต้องการเชื่อมต่ออุปกรณ์อื่นในเครือข่าย local เดียวกัน</li>\n</ul>\n<p>ตามแผนการของกูเกิลจะออก Android 16 Beta อีก 1-2 เวอร์ชัน ก่อน<a href=\"https://www.blognone.com/node/143227\">ออกตัวจริงในช่วงไตรมาส 2</a> และปีนี้เราจะเห็น<a href=\"https://www.blognone.com/node/142915\">การออก Android อีกเวอร์ชันในช่วงไตรมาส 4</a></p>\n<p>ที่มา - <a href=\"https://android-developers.googleblog.com/2025/03/the-third-beta-of-android-16.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/dfd3b393db0ed7a5effcd25c54b494ed.png\" /></p>\n</div></div></div><div><div>Topics: </div><div><div><a href=\"/topics/android-16\">Android 16</a></div><div><a href=\"/topics/operating-system\">Operating System</a></div><div><a href=\"/topics/accessibility\">Accessibility</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"085b8c98c46938a3f8a5d8a141c445821695faa52c38d4867f64b960c57fc8b6","category":"Thai"}