{"title":"Netflix เปิดร้านอาหาร Netflix Bites เสิร์ฟเมนูจากรายการบนแพลตฟอร์ม จากฝีมือเชฟ","link":"https://www.blognone.com/node/134378","date":1686821551000,"content":"<div><div><div><p>Netflix ประกาศโปรเจกต์ใหม่ในรูปแบบร้านอาหารป๊อปอัพจำกัดเวลา <strong>Netflix Bites</strong> ยกระดับประสบการณ์การรับประทานอาหาร ในเมืองลอสแองเจลิส วันที่ 30 มิถุนายนนี้</p>\n<p>เมนูและเชฟของร้านจะมาจากรายการที่ฉายบน Netflix อย่าง Chef's Table, Is It Cake?, และ Iron Chef: Quest for an Iron Legend รวมถึง Nadiya Hussain จาก Nadiya Bakes และ Jacques Torres จาก Nail it! รวมถึงมีบาเทนเดอร์ค็อกเทลจากรายการ Drink Masters มาร่วมด้วย</p>\n<p>Netflix เปิดหน้าเว็บของ <a href=\"https://www.netflix.shop/pages/bites-home\">Netflix Bites</a> ที่จะระบุชื่อเชฟ เมนูอาหารและช่องทางการจองโต๊ะเอาไว้ อย่างไรก็ตาม เหมือนเว็บจะยังไม่เรียบร้อย ยังไม่มีข้อมูลไม่ว่าจะตัวโปรเจกต์ Netflix Bites เองหรือรายชื่อเชฟและเมนูอาหารใด ๆ ทั้งสิ้น</p>\n<p>ที่มา: <a href=\"https://www.gamespot.com/articles/netflix-is-opening-a-restaurant/1100-6515222/?ftag=CAD-01-10abi2f\">GameSpot</a></p>\n<p><img alt=\"alt=&quot;Netflix_Bites&quot;\" src=\"https://www.blognone.com/sites/default/files/externals/8b288498e4cb043abb0768f42202c771.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c4fa627257d295080c5961151484a4c0a45af98dae0f3fb8ac49631a7b70966","category":"Thai"}