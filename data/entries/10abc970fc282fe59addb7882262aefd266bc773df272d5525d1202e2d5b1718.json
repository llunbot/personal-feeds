{"title":"Alphabet เปิดตัวชิป Taara สำหรับส่งข้อมูลอินเทอร์เน็ตความเร็วสูงด้วยลำแสงในพื้นที่ห่างไกล","link":"https://www.blognone.com/node/145009","date":1740885600000,"content":"<div><div><div><p>Alphabet รายงานความก้าวหน้าของ Project Taara พัฒนาเทคโนโลยีการส่งข้อมูลอินเทอร์เน็ตด้วยลำแสง เปิดตัวชิป Taara รุ่นใหม่ ที่พัฒนาจากเทคโนโลยีรุ่นแรก Taara Lightbridge ในการจัดการและควบคุมลำแสง โดยไม่ต้องใช้อุปกรณ์ขนาดใหญ่ มีขนาดเล็กลงประมาณปลายนิ้วเท่านั้น</p>\n<p>Taara เป็นโครงการที่พัฒนาเพื่อรองรับการบริการอินเทอร์เน็ตในพื้นที่ซึ่งมีอุปสรรค์ในการใช้งานไฟเบอร์บรอดแบนด์ ที่เป็นมาตรฐานนิยมในปัจจุบัน โครงการนี้ปรับปรุงจาก <a href=\"https://www.blognone.com/node/120753\">Project Loon</a> ที่ใช้บอลลูนเป็นอุปกรณ์ส่งสัญญาณซึ่งปิดตัวไป โดยนำเทคโนโลยีการส่งข้อมูลด้วยลำแสงมาติดตั้งระหว่างจุด มีการทดสอบ<a href=\"แม่น้ำคองโก\">ส่งสัญญาณข้ามแม่น้ำคองโก</a> และในอินเดีย</p>\n<p>เทคโนโลยีของ Taara ใช้ลำแสงที่มีขนาดแคบมาก สามารถส่งข้อมูลด้วยความเร็วสูงสุด 20Gbps ในระยะสูงสุด 20 กิโลเมตร โดยชิป Taara คาดว่าจะเปิดตัวได้ในปี 2026</p>\n<p>ที่มา: <a href=\"https://x.company/blog/posts/taara-chip/\">X</a></p>\n<p><img alt=\"No Description\" src=\"https://www.blognone.com/sites/default/files/externals/3955715ec39d6d1eee15e365ce98d80b.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/x\">X</a></div><div><a href=\"/topics/taara\">Taara</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10abc970fc282fe59addb7882262aefd266bc773df272d5525d1202e2d5b1718","category":"Thai"}