{"title":"Discord ประกาศรับเงินลงทุนอีก 500 ล้านดอลลาร์ มูลค่ากิจการอาจสูงถึง 15,000 ล้านดอลลาร์","link":"https://www.blognone.com/node/124800","date":1631837380000,"content":"<div><div><div><p>Discord ประกาศรับเงินลงทุนซีรี่ส์ I เพิ่มอีก 500 ล้านดอลลาร์ มีผู้ลงทุนหลักคือ Dragoneer Investment และมีผู้ลงทุนร่วมได้แก่ Baillie Gifford &amp; Co, Coatue Management, Fidelity Management และ Franklin Templeton</p>\n<p>ตัวแทนของ Discord ยืนยันตัวเลขเงินลงทุนดังกล่าว แต่ปฏิเสธที่จะให้ความเห็นต่อมูลค่ากิจการจากการเพิ่มทุนล่าสุด ซึ่งมีรายงานว่าสูงถึง 15,000 ล้านดอลลาร์ และเป็นตัวเลขที่สูงกว่า 10,000 ล้านดอลลาร์ ที่มีข่าวว่า<a href=\"https://www.blognone.com/node/122276\">ไมโครซอฟท์ยื่นข้อเสนอและบริษัทได้ปฏิเสธ</a>การขาย</p>\n<p>Discord มีผู้ใช้งานเป็นประจำทุกเดือน (MAUs) มากกว่า 150 ล้านคน ผลการดำเนินงานในปี 2020 เทียบกับปี 2019 มีรายได้เพิ่มขึ้น 3 เท่าตัว และมีผู้ใช้งานเพิ่มขึ้น 2 เท่าตัว</p>\n<p>ที่มา: <a href=\"https://discord.com/blog/an-update-on-our-business\">Discord</a> ผ่าน <a href=\"https://www.channelnewsasia.com/business/chat-app-discord-raises-us500-million-new-funding-2181626\">Channel News Asia</a></p>\n<p><img src=\"https://www.blognone.com/sites/default/files/externals/82b5fd2a36ba88706dcf7d9e85540fb7.png\" /></p>\n</div></div></div><div><div>Topics: </div><div><div><a href=\"/topics/discord\">Discord</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2fd6534b14379074e2f305b9395657e7e2b230264626f248190296a7e3f10d7","category":"Thai"}