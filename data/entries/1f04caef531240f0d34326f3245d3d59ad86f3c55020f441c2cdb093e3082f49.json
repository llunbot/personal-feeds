{"title":"คาด Apple เปิดตัว iPad, iPad mini และ iPad Air รุ่นใหม่ ดีไซน์เดิม เพิ่มสเป็ก สัปดาห์นี้","link":"https://www.blognone.com/node/136236","date":1697399858000,"content":"<div><div><div><p>9to5Mac รายงานโดยอ้างแหล่งข่าวซึ่งให้ข้อมูลตรงกับเว็บ Supercharged ระบุว่าแอปเปิลเตรียมประกาศ iPad รุ่นอัพเดตในสัปดาห์นี้ โดยน่าจะเป็นภายในวันอังคารที่ 17 ตุลาคม</p>\n<p>รายงานบอกว่า iPad ที่ประกาศอัพเดตคาดว่ามีสามรุ่นคือ iPad Air, iPad mini และ iPad รุ่นพื้นฐาน ซึ่งทั้งหมดจะเป็นการอัพเกรดสเป็ก ไม่ใช่ดีไซน์ใหม่ โดยแอปเปิลจะใช้วิธีออกจดหมายข่าว ไม่มีการจัดงานเปิดตัว</p>\n<p>iPad Air คาดว่าจะอัพเกรดมาเป็นชิป M2 จาก<a href=\"https://www.blognone.com/node/127529\">รุ่นปัจจุบันที่เป็น M1</a>, iPad mini จะใช้ชิป A16 Bionic อัพเกรดจาก<a href=\"https://www.blognone.com/node/124747\">ปัจจุบัน</a>ที่เป็น A15 Bionic และ iPad รุ่นพื้นฐาน ซึ่งยังไม่มีข้อมูลว่าจะอัพเกรดสเป็กอย่างไร แต่เนื่องจาก<a href=\"https://www.blognone.com/node/130986\">รุ่นปัจจุบัน</a>เป็นชิป A14 Bionic ก็น่าจะอัพเกรดอย่างน้อยให้เท่ากับ iPad mini เป็น A16 Bionic</p>\n<p>ที่มา: <a href=\"https://9to5mac.com/2023/10/15/apple-to-announce-new-ipad-models-this-week-featuring-upgraded-chips/\">9to5Mac</a></p>\n<p><img src=\"https://www.blognone.com/sites/default/files/externals/993b9dbb710dbaed353edc96c51d6c11.jpg\" alt /></p>\n</div></div></div><div><div>Topics: </div><div><div><a href=\"/topics/ipad\">iPad</a></div><div><a href=\"/topics/ipad-air\">iPad Air</a></div><div><a href=\"/topics/ipad-mini\">iPad mini</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f04caef531240f0d34326f3245d3d59ad86f3c55020f441c2cdb093e3082f49","category":"Thai"}