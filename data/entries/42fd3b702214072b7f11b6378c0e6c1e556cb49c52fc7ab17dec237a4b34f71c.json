{"title":"NVIDIA เปิดตัว DGX Cloud เช่าเซิร์ฟเวอร์ฝึก AI เริ่มต้นเดือนละ 1.2 ล้านบาท","link":"https://www.blognone.com/node/133110","date":1679423847000,"content":"<div><div><div><p>NVIDIA เปิดตัว NVIDIA DGX Cloud บริการเช่าเซิร์ฟเวอร์เหมาเครื่อง สำหรับองค์กรที่ต้องการฝึกปัญญาประดิษฐ์ โดยโครสร้างหลักอยู่บน Oracle Cloud ที่มีเซิร์ฟเวอร์จำนวนมาก พร้อมให้บริการชิปกราฟิกถึง 32,000 ชุด</p>\n<p>ความแตกต่างของ DGX Cloud คือเป็นการเช่าเครื่องทั้งเครื่องเป็นรายเดือน ซึ่งก็นับว่าราคาถูกกว่าซื้อเองทั้งเครื่องอยู่มาก แต่ละเครื่องมีการ์ด NVIDIA A100 อยู่ 8 ใบ รวมแรม 640GB และหากเช่าหลายเครื่องพร้อมกันก็จะเชื่อมต่อกันด้วยระบบเน็ตเวิร์คของ NVIDIA เอง</p>\n<p>ทาง NVIDIA โชว์ว่ามีผู้ใช้ DGX Cloud แล้วเช่น Amgen ใช้โมเดล BioNeMo ของ NVIDIA เพื่อวิจัยยา ขณะที่ ServiceNow ใช้เพื่อวิจัยเรื่องการสร้างโมเดลภาษาขนาดใหญ่, ปัญญาประดิษฐ์ช่วยเขียนโค้ด, และการวิเคราะห์อื่นๆ</p>\n<p>ราคาต่อเครื่องต่อเดือนอยู่ที่ 36,999 ดอลลาร์ หรือ 1.27 ล้านบาท และการใช้งานต้องติดต่อตัวแทน NVIDIA</p>\n<p>ที่มา - <a href=\"https://nvidianews.nvidia.com/news/nvidia-launches-dgx-cloud-giving-every-enterprise-instant-access-to-ai-supercomputer-from-a-browser\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/bb466e7ff9a2868b1b3b255dcda82957.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/cloud-computing\">Cloud Computing</a></div><div><a href=\"/topics/gpu\">GPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42fd3b702214072b7f11b6378c0e6c1e556cb49c52fc7ab17dec237a4b34f71c","category":"Thai"}