{"title":"ซัมซุงเริ่มนำ AI มาใช้ออกแบบชิปให้มีประสิทธิภาพกว่ามนุษย์ทำ ใช้แล้วกับ Exynos","link":"https://www.blognone.com/node/124239","date":1629084532000,"content":"<div><div><div><p>ซัมซุงเริ่มนำ AI มาใช้ในงานออกแบบชิปซึ่งเป็นงานที่มีความซับซ้อนสูง โดยยืนยันว่าใช้กับชิปตระกูล Exynos แล้ว (แต่ไม่ระบุรุ่น)</p>\n<p>ซัมซุงใช้ซอฟต์แวร์ DSO.ai (Design Space Optimization AI) จากบริษัทออกแบบชิป Synopsys ที่นำเทคนิค machine learning มาเรียนรู้และหาวิธีออกแบบวงจรบนชิปให้มีประสิทธิภาพต่อพื้นที่ดีที่สุด บริษัท Synopsys ระบุว่าเป็นจุดเริ่มต้นของ autonomous chip design ที่ AI ทำงานมีประสิทธิภาพสูงกว่ามนุษย์</p>\n<p>นอกจากซัมซุงที่นำ DSO.ai มาใช้เป็นรายแรกแล้ว Synopsys ยังบอกว่าร่วมกับบริษัทผู้ผลิตชิปรายอื่นๆ ด้วย ที่ระบุชื่อบนเว็บไซต์ของ Synopsys คือบริษัท Renesas</p>\n<p>มีบริษัทไอทีหลายแห่งเริ่มนำ AI มาใช้ออกแบบชิปแล้วเช่น Google, NVIDIA, IBM แต่ความร่วมมือของซัมซุงและ Synopsys ถือเป็นรายแรกที่เริ่มนำมาใช้จริงในชิปที่ขายสู่ตลาด</p>\n<p><img src=\"https://www.blognone.com/sites/default/files/externals/49da800b39806315bea49341b934e7f0.jpg\" /></p>\n<p>ที่มา - <a href=\"https://arstechnica.com/gadgets/2021/08/samsung-has-its-own-ai-designed-chip-soon-others-will-too/\">Ars Technica</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/exynos\">Exynos</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hardware\">Hardware</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc9b1eefeceab9b5150a28181df4d9d006f211d9236c20939b0bed5d92e771ec","category":"Thai"}