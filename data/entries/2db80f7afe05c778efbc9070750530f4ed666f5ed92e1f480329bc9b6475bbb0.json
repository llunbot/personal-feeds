{"title":"ParadeDB เปิดตัว pg_bm25 แปลง PostgreSQL เป็นระบบค้นหาเต็มรูปแบบแทน Elasticsearch","link":"https://www.blognone.com/node/136144","date":1696814116000,"content":"<div><div><div><p>ParadeDB ผู้สร้างดิสโทรของ PostgreSQL เปิดส่วนขยาย pg_bm25 สำหรับการสร้าง search engine ด้วย PostgreSQL โดยมีเป้าหมายคือการทดแทน Elasticsearch</p>\n<p>pg_bm25 อาศัยการสร้าง index แบบ BM25 ที่สามารถหาเอกสารโดยไม่ได้เรียงลำดับแค่พบคำค้นหาเท่านั้น แต่ให้คะแนนจำนวนครั้งที่พบคำค้น, ให้ความสำคัญกับคำที่พบได้น้อยเป็นพิเศษ, ให้ความสำคัญกับเอกสารที่สั้นกว่า  โดย Elasticsearch เองก็ใช้ BM25 ในการค้นเอกสารเช่นกัน</p>\n<p>โครงการสร้างด้วยไลบรารี Tantivy ภาษา Rust ที่ทำงานคล้ายกับ Apache Lucene ที่ Elasticsearch ใช้ และใช้เฟรมเวิร์ค pgrx สำหรับการสร้างส่วนขยาย PostgreSQL ในภาษา Rust จากนั้นเพิ่ม opertor ใหม่ <code>@@@</code> เลียนแบบ <a href=\"https://www.postgresql.org/docs/current/functions-textsearch.html\"><code>@@</code> ของ PostgreSQL เอง</a></p>\n<p>การติดตั้ง pg_bm25 ตอนนี้มีสองทาง คือ คอมไพล์เอง และใช้งานผ่าน ParadeDB</p>\n<p>ที่มา - <a href=\"https://docs.paradedb.com/blog/introducing_bm25\">ParadeDB</a></p>\n<p><img alt=\"No Description\" src=\"https://www.blognone.com/sites/default/files/externals/84bfff2f30edcea28e888fde7a8285d9.png\" /></p>\n</div></div></div><div><div>Topics: </div><div><div><a href=\"/topics/postgresql\">PostgreSQL</a></div><div><a href=\"/topics/algorithm\">Algorithm</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2db80f7afe05c778efbc9070750530f4ed666f5ed92e1f480329bc9b6475bbb0","category":"Thai"}