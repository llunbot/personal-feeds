{"title":"HSBC เข้าซื้อ Silicon Valley Bank สาขาสหราชอาณาจักร ราคา 1 ปอนด์","link":"https://www.blognone.com/node/132989","date":1678701621000,"content":"<div><div><div><p>HSBC ประกาศเข้าซื้อ Silicon Valley Bank สาขาสหราชอาณาจักร (SVB UK) ในราคา 1 ปอนด์ ซึ่งเป็นการอุ้มไม่ให้ธนาคารฝั่งสหราชอาณาจักรล้มตามสาขาแม่ไป และลูกค้า SVB UK สามารถใช้บริการธนาคารได้ต่อเนื่อง ไม่ต้องเข้ากระบวนการคุ้มครองเงินฝาก</p>\n<p>SVB UK เป็นธนาคารขนาดเล็ก มีลูกค้าเป็นลูกค้าธุรกิจเพียง 3,000 ราย แต่หากธนาคารล้มไปก็อาจจะกระทบต่อบริษัทลูกค้า และลามไปยังลูกจ้างหรือคู่ค้าของบริษัทเหล่านี้</p>\n<p>ฝั่งสหรัฐฯ เองกระทรวงการคลังสหรัฐฯ ก็ประกาศ<a href=\"https://www.blognone.com/node/132981\">เข้าคุ้มครองเงินฝากเต็มจำนวน</a>ทำให้ลูกค้าเงินติดบัญชีโล่งใจไปได้ เพราะสามารถถอนเงินออกมาทั้งหมดได้ในวันนี้</p>\n<p>ที่มา - <a href=\"https://www.bbc.com/news/business-64937251\">BBC</a></p>\n<p><img src=\"https://www.blognone.com/sites/default/files/externals/27dd5bdb5eebaacbb9e4d769e2ce9b5b.jpg\" alt /></p>\n</div></div></div><div><div>Topics: </div><div><div><a href=\"/topics/silicon-valley-bank\">Silicon Valley Bank</a></div><div><a href=\"/topics/banking\">Banking</a></div><div><a href=\"/topics/united-kingdom\">United Kingdom</a></div><div><a href=\"/topics/hsbc\">HSBC</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4babdf6a66097b81afb6689ab67e363327124efd992643c17e1e968f99085f7","category":"Thai"}