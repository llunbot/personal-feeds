{"title":"ไม่ย่อท้อ FTC ประกาศยื่นอุทธรณ์ ขวางดีลไมโครซอฟท์ซื้อ Activision Blizzard ต่อไป","link":"https://www.blognone.com/node/134807","date":1689211953000,"content":"<div><div><div><p>แม้<a href=\"https://www.blognone.com/node/134787\">ศาลเขตซานฟรานซิสโกมีคำตัดสิน ปฏิเสธคำขอของ FTC ที่ขวางดีลไมโครซอฟท์ซื้อ Activision Blizzard</a> แต่ล่าสุด FTC ยังไม่ย่อท้อ ประกาศเดินหน้ายื่นอุทธรณ์ใหม่อีกครั้ง ส่วนรายละเอียดต้องรอเอกสารคำอุทธรณ์ของ FTC ต่อไป ซึ่งศาลมีสิทธิรับพิจารณาหรือไม่ก็ได้</p>\n<p>ฝั่งไมโครซอฟท์นำโดยประธานบริษัท Brad Smith ก็ออกมาตอบโต้ว่าผิดหวังต่อท่าทีของ FTC ที่ยังเดินหน้าทำคดีหลักฐานอ่อนต่อไป และบริษัทจะคัดค้านแนวทางของ FTC เช่นกัน</p>\n<blockquote><p>Yesterday the Court ruled our acquisition of Activision Blizzard should proceed, and we oppose any further delay. Our statement on the FTC's decision to appeal: <a href=\"https://t.co/EhdO4OHX9g\">pic.twitter.com/EhdO4OHX9g</a></p>\n<p>— Brad Smith (@BradSmi) <a href=\"https://twitter.com/BradSmi/status/1679293898257223681?ref_src=twsrc%5Etfw\">July 13, 2023</a></p></blockquote>\n<p>ในคำตัดสินของศาลชั้นต้น ผู้พิพากษา Jacqueline Scott Corley แสดงความเห็นเอาไว้ว่า หลักจากพิจารณาเอกสารทั้งหมดเกือบ 1 ล้านฉบับที่เป็นหลักฐานในคดีนี้ ไม่พบเอกสาร อีเมล แชทใดๆ ของไมโครซอฟท์ ที่ระบุว่าจะนำเกม Call of Duty เป็นเอ็กซ์คลูซีฟของคอนโซล Xbox แต่อย่างใด ซึ่ง FTC ไม่สามารถนำเสนอเอกสารที่เป็นหลักฐานในเรื่องนี้ได้แม้แต่ชิ้นเดียว - <a href=\"https://www.ign.com/articles/ftc-trial-nearly-1-million-documents-couldnt-catch-xbox-saying-it-would-make-call-of-duty-exclusive\">IGN</a></p>\n<p>หลัง FTC ประกาศยื่นอุทธรณ์ ก็มีมือดีเข้าไปแก้โลโก้ของ FTC ใน Wikipedia เรียบร้อยแล้ว</p>\n<blockquote><p>the FTC's Wikipedia page was briefly vandalized tonight to replace its flag with a PlayStation logo among other Sony references <a href=\"https://t.co/Zkab64m2uX\">pic.twitter.com/Zkab64m2uX</a></p>\n<p>— Tom Warren (@tomwarren) <a href=\"https://twitter.com/tomwarren/status/1679295285455998977?ref_src=twsrc%5Etfw\">July 13, 2023</a></p></blockquote>\n<p>ที่มา - <a href=\"https://storage.courtlistener.com/recap/gov.uscourts.cand.413969/gov.uscourts.cand.413969.307.0_1.pdf\">คำประกาศอุทธรณ์ของ FTC</a>, <a href=\"https://www.theverge.com/2023/7/12/23791274/ftc-microsoft-activision-blizzard-appeal\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/2c57a750957bbd3f21532e36ad6eb951.jpg\" /></p>\n<p>ภาพจาก <a href=\"https://alumni.activisionblizzard.com/#\">Activision</a></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/microsoft\">Microsoft</a></div><div><a href=\"/topics/activision-blizzard\">Activision Blizzard</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"193340d5db22e19866408af01cc563619e5cc758cfeaaa681ae7998e02abf5c4","category":"Thai"}