{"title":"ไมโครซอฟท์ปล่อย Garnet 1.0 ระบบแคชใช้แทน Redis โอเพนซอร์สเต็มตัว ชูจุดเด่นความเร็วสูง","link":"https://www.blognone.com/node/138864","date":1711147437000,"content":"<div><div><div><p>ไมโครซอฟท์ปล่อยโครงการ Garnet ระบบแคชประสิทธิภาพสูงที่ใช้โปรโตคอล RESP ของ Redis ทำให้สามารถใช้ไคลเอนต์ Redis ต่อเข้าไปยังเซิร์ฟเวอร์ Garnet ได้ทันที</p>\n<p>ทีมพัฒนา Garnet คือ Microsoft Research ที่ใช้ Garnet สาธิตงานวิจัยหลายตัวสำหรับการออกแบบระบบแคชประสิทธิภาพสูง โครงสร้างหลักเป็นสโตร์สองชุด ชุดหนึ่งเก็บข้อมูลสตริง อีกชุดเก็บข้อมูลอื่นที่ซับซ้อนกว่า เช่น Set, Hash, List, หรือ Geo การเชื่อมต่อ TLS และอ่านข้อมูลสตอเรจถูกออกแบบให้ไม่สวิตช์เธรดระหว่างการทำงานเพื่อลด overhead</p>\n<p>ผลทดสอบ Garnet นั้นดีกว่า Redis 7.2, KeyDB, ไปจนถึง Dragonfly โดยเฉพาะในกรณีที่ส่งคำสั่งเป็นแบตช์ใหญ่ๆ และค่า latency ก็ต่ำกว่าชัดเจน</p>\n<p>ที่มา - <a href=\"https://github.com/microsoft/garnet\">GitHub: microsoft/gernet</a></p>\n<p><img alt=\"No Description\" src=\"https://www.blognone.com/sites/default/files/externals/af146374d8479542ff8c86ca48aac8fb.png\" /></p>\n<p>ผลวัดประสิทธิภาพ Garnet ในกรณี GET ข้อมูลปกติ</p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/redis\">Redis</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f29de7dc6d5f41ca417add55537d5e613fadf3da4825e90da69e312d6b8c0a1","category":"Thai"}