{"title":"Google บอกเอง Pixel 8 จะไม่ได้ Gemini Nano เนื่องจากข้อจำกัดของฮาร์ดแวร์","link":"https://www.blognone.com/node/138600","date":1709898558000,"content":"<div><div><div><p>ทีมวิศวกรของ Android เปิดเผยผ่านรายการ The Android Show ของกูเกิลว่า <a href=\"https://www.blognone.com/node/137113\">Gemini Nano</a> โมเดล AI ที่กูเกิลพัฒนาสำหรับรันมือโทรศัพท์มือถือ จะไม่มีให้ใช้งานใน Pixel 8 เนื่องจากข้อจำกัดด้านฮาร์ดแวร์</p>\n<p>อย่างไรก็ตามกูเกิลบอกว่า Gemini Nano มีแผนจะขยายไปให้มากอุปกรณ์ที่สุด โดยเฉพาะสมาร์ทโฟนรุ่นบนที่จะออกมาในอนาคต</p>\n<p>Gemini Nano นั้นมีอัพเดตให้ใช้งานใน <a href=\"https://www.blognone.com/node/137124\">Pixel 8 Pro</a> เมื่อปลายปีที่แล้ว <a href=\"https://www.blognone.com/node/136078\">รายละเอียดด้านฮาร์ดแวร์</a>นั้น Pixel 8 แตกต่างเพียงแรมที่มี 8GB เทียบกับ Pixel 8 Pro ที่มี 12GB ซึ่งน่าสนใจว่าขณะที่ <a href=\"https://www.blognone.com/node/137720\">Galaxy S24</a> ของซัมซุงก็ได้ฟีเจอร์ AI ของกูเกิลหลายอย่าง มีแรมเริ่มต้นที่ 8GB เช่นกัน</p>\n<p>ที่มา: <a href=\"https://9to5google.com/2024/03/07/pixel-8-gemini-nano/\">9to5Google</a></p>\n<p><img src=\"https://www.blognone.com/sites/default/files/externals/04d1bbbb78b460611d74846d2f0858a7.png\" /></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"124d67967f9d1965bb10ad1414299955ce363ea03469a7b55cb7568c325a85ba","category":"Thai"}