{"title":"Octopath Traveler 2 ทำยอดขายทะลุ 1 ล้านชุดแล้ว, ทำได้ช้ากว่าภาคแรก","link":"https://www.blognone.com/node/134238","date":1686212050000,"content":"<div><div><div><p><strong>Square Enix</strong> ได้ประกาศว่าเกม <strong>Octopath Traveler 2</strong> เกมภาคต่อของเกม J-RPG สไตล์ภาพ Pixel แบบ HD-2D ทำยอดขายได้เกิน 1 ล้านชุดเป็นที่เรียบร้อยแล้ว โดยประกาศผ่าน Twitter Official ของตัวเกม และยังได้ปล่อยภาพวาดฉลองยอดขายของตัวเกมที่วาดโดยคุณ <strong>Tatsuaki Urushihara</strong> ที่มีตัวละครในเกมอย่าง Throne, Ochette และ Osvald</p>\n<p>ยอดขาย 1 ล้านชุดนี้เป็นการรวมยอดขายทั้งแบบแผ่น และดิจิตอลทั่วโลก ซึ่งถือว่า Octopath Traveler 2 ทำยอดขายได้ช้ากว่าภาคแรกที่สามารถทำยอดขายทะลุ 1 ล้านชุดได้ภายใน 1 เดือนหลังจากวางขาย ในขณะที่ภาค 2 ใช้เวลามากกว่า 3 เดือนในการทำยอดขายทะลุ 1 ล้านชุด ส่วนเกมภาคมือถืออย่าง Octopath Traveler: Champions of the Continent มียอดดาวน์โหลด 3 ล้าน ดาวน์โหลดใน 2 วันแรกที่ปล่อยในประเทศญี่ปุ่น</p>\n<p><img alt=\"No Description\" src=\"https://www.blognone.com/sites/default/files/externals/3f9e93387174be62d2dbb2987f99b792.jpg\" /></p>\n<p>Octopath Traveler 2 วางจำหน่ายในเดือนกุมภาพันธ์ที่ผ่านมา ลงให้กับเครื่อง PS5,PS4, Nintendo Switch และ PC ได้รับคะแนนรีวิวเฉลี่ยจาก Metacritic อยู่ที่ 85/100 โดย Octopath Traveler ภาคแรกเป็นต้นกำเนิดของสไตล์ภาพ HD-2D ของ Square Enix ที่ถูกนำไปใช้ในหลาย ๆ เกมยุคหลังของบริษัทไม่ว่าเป็น Triangle Strategy, Live a Live ฉบับ Remake และ Dragon Quest 3 ฉบับ Remake</p>\n<p>ที่มา - <a href=\"https://www.siliconera.com/octopath-traveler-2-reaches-one-million-in-sales/\">Siliconera</a></p>\n<blockquote><p>『<a href=\"https://twitter.com/hashtag/%E3%82%AA%E3%82%AF%E3%83%88%E3%83%91%E3%82%B9%E3%83%88%E3%83%A9%E3%83%99%E3%83%A9%E3%83%BCII?src=hash&amp;ref_src=twsrc%5Etfw\">#オクトパストラベラーII</a>』の世界出荷＋DL本数が100万本を突破しました！本当にありがとうございます！記念イラストはアートチームの漆原さんより、とあるパーティチャットをイメージしたものです。今後とも『オクトパストラベラー』シリーズをどうぞよろしくお願い致します！<a href=\"https://twitter.com/hashtag/%E3%82%AA%E3%82%AF%E3%83%88%E3%83%A9%EF%BC%92?src=hash&amp;ref_src=twsrc%5Etfw\">#オクトラ２</a> <a href=\"https://t.co/o78VPgKZkN\">pic.twitter.com/o78VPgKZkN</a></p>\n<p>— オクトパストラベラーII公式 (OCTOPATH TRAVELER II) (@OCTOPATH_PR) <a href=\"https://twitter.com/OCTOPATH_PR/status/1666370725199118339?ref_src=twsrc%5Etfw\">June 7, 2023</a></p></blockquote>\n</div></div></div><div><div>Topics: </div><div><div><a href=\"/topics/octopath-traveler\">Octopath Traveler</a></div><div><a href=\"/topics/square-enix\">Square Enix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f9cf6ceaa7d1266b9bf7cee0175e952d090b27449e195ea8de82e146e770e7b","category":"Thai"}