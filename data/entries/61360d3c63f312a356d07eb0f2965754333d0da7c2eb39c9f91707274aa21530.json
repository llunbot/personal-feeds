{"title":"จีนเผยรายชื่อแอปพลิเคชันสโตร์สมาร์ตโฟนที่ทำตามกฏใหม่ของจีน แต่ไร้เงา Apple ในรายชื่อ","link":"https://www.blognone.com/node/135972","date":1695878635000,"content":"<div><div><div><p>Reuters รายงานจากกรุงปักกิ่ง ประเทศจีน ว่าสำนักงานบริหารไซเบอร์สเปซจีน Cyberspace Administration of China (CAC) เปิดเผยรายชื่อแอปพลิเคชันสโตร์บนสมาร์ทโฟนชุดแรก ที่ยื่นข้อมูลธุรกิจไปยังหน่วยงานที่กำกับดูแล้ว ซึ่งถือว่าจีนกำลังเริ่มใช้กฎใหม่ที่ต้องการให้แอปพลิเคชันสโตร์และแอปบนมือถือรายละเอียดธุรกิจให้รัฐบาล</p>\n<p>CAC แจ้งให้ผู้ให้บริการแอปพลิเคชันสโตร์ส่งเอกสารให้กับหน่วยงาน โดยรายชื่อบริษัทที่ยื่นข้อมูลชุดแรกมีทั้งหมด 26 บริษัท เช่น Tencent, Huawei, Ant Group, Baidu, Xiaomi และ Samsung ได้ส่งเอกสารลงทะเบียนให้กับหน่วยงาน ตามที่ CAC แต่ยังไม่มี App Store ของ Apple อยู่ในรายชื่อที่ยื่น</p>\n<p>ทาง Apple ยังไม่ได้ออกมาให้รายละเอียดว่า App Store ได้ปฏิบัติตามกฎใหม่ของ CAC แล้วหรือไม่ แต่ผู้เชี่ยวชาญบอกว่า การปฏิบัติตามของ Apple อาจทำให้แอปจำนวนนับหมื่นถูกลบออกจาก App Store ในประเทศจีน</p>\n<p>CAC ได้ประกาศเมื่อมิถุนายนปีที่แล้ว ให้แอปพลิเคชันสโตร์ต้องให้ข้อมูลทางธุรกิจบางส่วน ไม่เช่นนั้นหากตรวจสอบพบว่ามีการเผยแพร่เนื้อหาผิดกฎหมาย จะดำเนินการตามกฎหมาย</p>\n<p><img alt=\"No Description\" src=\"https://www.blognone.com/sites/default/files/externals/f15f9715e72adb7d4bc6aa9b91497ae3.jpg\" /></p>\n<p>ที่มา: <a href=\"https://www.reuters.com/world/china/china-enforces-new-filing-rules-smartphone-app-stores-2023-09-27/\">Reuters</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61360d3c63f312a356d07eb0f2965754333d0da7c2eb39c9f91707274aa21530","category":"Thai"}