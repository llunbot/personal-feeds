{"title":"LINE TV ประกาศปิดให้บริการทุกช่องทาง ใช้งานได้ถึง 31 ธ.ค. นี้เท่านั้น","link":"https://www.blognone.com/node/126047","date":1638161704000,"content":"<div><div><div><p>LINE TV แพลตฟอร์มสตรีมมิ่งประกาศปิดให้บริการ โดยผู้ใช้งานจะไม่สามารถเข้าใช้งานแอปพลิชัน LINE TV ประเทศไทย ได้หลังจากวันที่ 31 ธันวาคม 2521 เวลา 12:00 ในทุกช่องทาง</p>\n<p>ทาง LINE TV ไม่ได้บอกเหตุผลที่ปิดให้บริการเพิ่มเติม ซึ่ง LINE TV นอกจากให้บริการบนแอปพลิเคชันแล้ว ยังมีเวอร์ชันเว็บไซต์ด้วย นอกจากมีคอนเทนต์ออริจินัลที่เป็นเรือธงอย่าง แปลรักฉันด้วยใจเธอ แล้วยังรวบรวมการ์ตูน อย่างโคนัน ซีรีส์ละครไทยตามช่องทีวีต่างๆ เพื่อดูสด หรือดูย้อนหลังได้ด้วย</p>\n<p>LINE TV เวอร์ชันแอปแอนดรอยด์มีการ<a href=\"https://play.google.com/store/apps/details?id=com.linecorp.linetv&amp;hl=en&amp;gl=US\">ดาวน์โหลดไปมากกว่า 10 ล้านครั้ง</a> และที่ผ่านมาก็มีฐานผู้ใช้งานโตสูงจากซีรีส์วาย ซึ่งหากปิดบริการไปแล้วยังไม่ชัดเจนว่าคอนเทนต์ต่างๆ บนแพลตฟอร์มจะสามารถเข้าถึงช่องทางไหนได้บ้าง</p>\n<p><img src=\"https://www.blognone.com/sites/default/files/externals/ce0a414c54ccc7bab9e30b6e109d158d.png\" /></p>\n<p>ที่มา - LINE TV</p>\n</div></div></div><div><div>Topics: </div><div><div><a href=\"/topics/line-tv\">LINE TV</a></div><div><a href=\"/topics/line\">LINE</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efcf0c8b69405488c06e39d0e88659f00261a030f2ebd30591007f3a802578ff","category":"Thai"}