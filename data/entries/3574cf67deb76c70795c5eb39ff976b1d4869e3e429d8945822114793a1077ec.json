{"title":"แบงค์ชาติระบุเหตุเงินรั่วเกิดจากคนร้ายสุ่มทั้งเลขบัตรและวันหมดอายุบัตร บางเว็บไม่ถามแม้แต่ CVV ระบุโดนโจมตีแค่บางธนาคาร","link":"https://www.blognone.com/node/125375","date":1634713912000,"content":"<div><div><div><p>ธนาคารแห่งประเทศไทยโพสชี้แจงเพิ่มเติมถึงเหตุผู้ใช้ถูกเรียกเก็บเงินโดยไม่ได้ใช้งาน ว่าคนร้ายนั้นสุ่มข้อมูล ทั้งหมายเลขบัตร และวันที่หมดอายุ โดยคนร้ายทำสำเร็จเพราะร้านค้าออนไลน์บางประเทศไม่มีการยืนยันข้อมูลด้วย OTP รวมถึงไม่ยืนยันแม้แต่รหัสหลังบัตร CVV นับเป็นการยืนยันว่าการโจมตีช่วงสัปดาห์ที่ผ่านมาคือ<a href=\"https://www.blognone.com/node/125354\">การโจมตีแบบ Enumeration Attack ตามที่ Visa เคยแจ้งเตือน</a></p>\n<p>โพสนี้ยังระบุว่าเหตุการสุ่มหมายเลขบัตรนี้ไม่ได้เกิดกับทุกธนาคาร โดยไม่ได้แจกแจงเพิ่มเติมว่าธนาคารใดถูกโจมตีหรือไม่ถูกโจมตีบ้าง แต่ระบุว่า \"ธนาคารที่ตั้งเกณฑ์การตรวจจับไว้ไม่เข้มอาจจะมีธุรกรรมเหล่านี้หลุดมาได้\"</p>\n<p>Visa แนะนำให้ร้านค้าอีคอมเมิร์ชเพิ่มมาตรการความปลอดภัยเพื่อป้องกัน Enumeration Attack มา<a href=\"https://usa.visa.com/content/dam/VCOM/global/support-legal/documents/anti-enumeration-and-account-testing-best-practices-merchant.pdf\">ตั้งแต่เดือนกันยายนปีที่แล้ว</a> โดยแนะนำให้เปิด CAPTCHA ป้องกันการสั่งจ่ายอัตโนมัติ, ตรวจสอบอัตราการจ่ายเงินล้มเหลว, ตรวจจับไอพีที่สั่งจ่ายล้มเหลวบ่อยๆ, เปิดบริการ 3D Secure เพื่อใช้ OTP ยืนยันการจ่าย</p>\n<p>หลังจากนั้น Visa ออกรายงานแนะนำธนาคารอีกครั้ง<a href=\"https://usa.visa.com/content/dam/VCOM/global/support-legal/documents/visa-guidance-to-guard-against-enumeration-attacks.pdf\">เมื่อเดือนสิงหาคมที่ผ่านมา</a> แนะนำไม่ให้ออกบัตรโดยหมายเลขบัตรเรียงกันและมีวันหมดอายุตรงกันเป็นชุดๆ, ตรวจสอบการจ่ายเงินล่มเหลวว่ามาจากผู้ค้ารายใดมากเป็นพิเศษ</p>\n<p>ที่มา - <a href=\"https://www.facebook.com/bankofthailandofficial/posts/1531649243851164\">Bank of Thailand</a></p>\n<p><img src=\"https://www.blognone.com/sites/default/files/externals/253675b6f31f41ddaafad6e459d29d64.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3574cf67deb76c70795c5eb39ff976b1d4869e3e429d8945822114793a1077ec","category":"Thai"}