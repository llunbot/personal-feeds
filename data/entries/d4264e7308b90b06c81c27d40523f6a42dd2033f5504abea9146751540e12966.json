{"title":"Apple ทำข้อตกลงกับ EU เปิดให้นักพัฒนาในยุโรปเข้าถึง NFC ใน iPhone สำหรับ Mobile Payment ได้","link":"https://www.blognone.com/node/140851","date":1720692911000,"content":"<div><div><div><p>คณะกรรมาธิการยุโรป (European Commission - EC) ออกแถลงการณ์ตอบรับข้อตกลงจากแอปเปิล ประเด็นระบบจ่ายเงินผ่าน NFC ด้วย iPhone ที่ก่อนหน้านี้แอปเปิลปิดไม่ให้ผู้พัฒนาภายนอกเข้าถึงใช้งานได้ จึงนำมาสู่การ<a href=\"https://www.blognone.com/node/128274\">สอบสวน</a>ในประเด็นผูกขาด แต่ก็มีข่าวว่าแอปเปิลได้เริ่ม<a href=\"https://www.blognone.com/node/137770\">หารือกับนักพัฒนา</a> และทาง EC น่าจะ<a href=\"https://www.blognone.com/node/139316\">ยุติการสอบสวน</a></p>\n<p>ในข้อตกลงเบื้องต้นที่แอปเปิลให้กับ EC นั้น มีประเด็นสำคัญดังนี้</p>\n<ul>\n<li>แอปเปิลจะเปิดให้นักพัฒนาเข้าถึง NFC ผ่านโหมด Host Card Emulation (HCE) จึงไม่ต้องทำผ่าน Apple Pay หรือ Apple Wallet โดยไม่มีการคิดค่าบริการ</li>\n<li>แอป Mobile Wallet ภายนอกสามารถเข้าถึง NFC ได้</li>\n<li>ผู้ใช้งานต้องสามารถเปิดใช้ NFC ในโหมด HCE เป็นค่าเริ่มต้นได้ และเข้าถึงการยืนยันตัวตนที่จำเป็นได้</li>\n<li>การเปิดให้เข้าถึง NFC นี้ มีผลเฉพาะนักพัฒนาแอปในภูมิภาคยุโรปเท่านั้น, ผู้ใช้งานต้องมี Apple ID ของกลุ่มประเทศภูมิภาคยุโรปเช่นกัน และสามารถใช้งานนอกพื้นที่ได้ชั่วคราว</li>\n</ul>\n<p>ที่มา: <a href=\"https://ec.europa.eu/commission/presscorner/detail/en/ip_24_3706\">European Commission</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b1ce989dc8009c4d0b965341961f01db.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-pay\">Apple Pay</a></div><div><a href=\"/topics/nfc\">NFC</a></div><div><a href=\"/topics/antitrust\">Antitrust</a></div><div><a href=\"/topics/eu\">EU</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4264e7308b90b06c81c27d40523f6a42dd2033f5504abea9146751540e12966","category":"Thai"}