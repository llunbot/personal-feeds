{"title":"เกาหลีใต้ประกาศแผนสร้างศูนย์เซมิคอนดักเตอร์ขนาดใหญ่ในปี 2047 เงินลงทุน 622 ล้านล้านวอน","link":"https://www.blognone.com/node/137683","date":1705363098000,"content":"<div><div><div><p>เกาหลีใต้ประกาศแผนการสร้างคลัสเตอร์ด้านเซมิคอนดักเตอร์ขนาดใหญ่ของโลก ภายในปี 2047 โดยใช้เงินลงทุนรวม 622 ล้านล้านวอน หรือประมาณ 16.5 ล้านล้านบาท</p>\n<p>โครงการดังกล่าวประกอบด้วยการสร้างโรงงานเซมิคอนดักเตอร์ 16 แห่ง (Fab) โดย 3 แห่ง จะสร้างเพื่องานวิจัยพัฒนาโดยเฉพาะ ซึ่ง Samsung Electronics จะลงทุนเป็นเงิน 500 ล้านล้านวอน สำหรับ 6 โรงงานใน Yongin, 3 โรงงานใน Pyeongtaek และศูนย์วิจัยอีก 3 แห่งใน Giheung ขณะที่ SK hynix จะลงทุนเป็นเงิน 122 ล้านล้านวอน สร้างโรงงาน 4 แห่งใน Yongin</p>\n<p>กระทรวงอุตสาหกรรมเกาหลีใต้ประเมินว่า โครงการนี้จะสามารถสร้างงานได้ 3.46 ล้านตำแหน่ง ในแผนงานนี้ยังรวมทั้งการสามารถจัดการซัพพลายเชนได้เองภายในประเทศ จากปัจจุบันที่ระดับ 30% ให้เพิ่มเป็น 50%</p>\n<p>ที่มา: <a href=\"https://www.koreatimes.co.kr/www/tech/2024/01/129_366917.html\">The Korea Times</a></p>\n<p><img src=\"https://www.blognone.com/sites/default/files/externals/18612db7764f13890f587d579e38759b.jpg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/semiconductor\">Semiconductor</a></div><div><a href=\"/topics/samsung\">Samsung</a></div><div><a href=\"/topics/sk-hynix\">SK Hynix</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7df62349ac3d932b5ce31cbe8916eadce675386d169b8dfc9a29504a5ada559","category":"Thai"}