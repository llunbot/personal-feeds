{"title":"ตำรวจสิงคโปร์สรุปรวมคดีหลอกลวงปี 2023 แอปดูดเงินยังเป็นส่วนน้อยแต่เพิ่มขึ้นเร็วแซงหน้าอีเมลฟิชชิ่ง","link":"https://www.blognone.com/node/138266","date":1708321946000,"content":"<div><div><div><p>ตำรวจสิงคโปร์ออกรายงานสรุปภาพรวมคดีหลอกลวง โดยปีนี้เป็นปีแรกที่แอปดูดเงิน (malware scam) ถูกรวมเข้าไว้ในรายงานนี้ โดยรวมมีคดี 1,899 คดี คิดเป็นความเสียหาย 34.1 ล้านดอลลาร์สิงคโปร์ หรือประมาณ 910 ล้านบาท</p>\n<p>ความเสียหายและจำนวนคดีของแอปดูดเงินนับว่าน้อยเมื่อเทียบกับการหลอกลวงอื่นๆ หากนับตามมูลค่าความเสียหายแล้ว 5 อันดับแรกได้แก่ 1) หลอกลวงลงทุน 204.5 ล้านดอลลาร์สิงคโปร์ 2) หลอกลวงว่าได้จ้างงาน 135.7 ล้านดอลลาร์สิงคโปร์ 3) หลอกลวงว่าเป็นเจ้าหน้าที่รัฐ 92.5 ล้านดอลลาร์สิงคโปร์ 4) หลอกให้รัก 39.8 ล้านดอลลาร์สิงคโปร์</p>\n<p>คดีหลอกลวงในสิงคโปร์โดยรวมยังเพิ่มขึ้นอย่างรวดเร็ว จาก 27,931 คดีในปี 2022 มาเป็น 42,713 คดีในปี 2023 และกลายเป็นประเด็นสำคัญที่สำนักงานตำรวจสิงคโปร์ต้อง<a href=\"https://www.police.gov.sg/Media-Room/Scams-Bulletin\">ออกหนังสือรายงานเหตุกันรายสัปดาห์</a> เพื่อเตือนถึงรูปแบบการหลอกลวงใหม่</p>\n<p>ธนาคารในสิงคโปร์ปรับตัวรับมือเหตุมัลแวร์เหล่านี้มากขึ้นเรื่อยๆ โดยหลายธนาคารเริ่มบล็อคไม่ให้ลูกค้าใช้งานธนาคารออนไลน์หากมีการติดตั้งแอปนอกสโตร์ อีกทางหนึ่งคือการเปิด<a href=\"https://www.blognone.com/node/137036\">บริการล็อกเงินจากการถอนออนไลน์</a> เมื่อต้นปีที่ผ่านมามีผู้ใช้ฟีเจอร์นี้รวม 49,000 ราย รวมมูลค่า 4.2 พันล้านดอลลาร์สิงคโปร์</p>\n<p>ที่มา - <a href=\"https://www.straitstimes.com/singapore/courts-crime/scam-victims-in-s-pore-lost-6518m-in-2023-with-record-high-of-over-46000-cases-reported\">Strait Times</a>, <a href=\"https://www.channelnewsasia.com/singapore/android-malware-scam-millions-lost-cpf-savings-banks-police-4128246\">CNA</a></p>\n<p><img src=\"https://cdn.pixabay.com/photo/2012/06/23/02/06/merlion-50551_1280.jpg\" /></p>\n<p>ภาพโดย <a href=\"https://pixabay.com/photos/merlion-singapore-city-night-50551/\">Holgi</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5902e3c51e9d868dba3c11121c36db35dbd499c5962d334458d6e47523a0213","category":"Thai"}