{"title":"เปิดตัว Turok Origins เกมภาคใหม่ของซีรีส์ Turok เปลี่ยนมุมมองเป็นบุคคลที่สาม","link":"https://www.blognone.com/node/143651","date":1734162173000,"content":"<div><div><div><p>Saber Interactive ผู้สร้าง<a href=\"https://www.blognone.com/node/142154\">เกม Warhammer 40,000: Space Marine 2</a> เปิดตัวเกมใหม่ <strong>Turok Origins</strong> ภาคใหม่ของเกมยิงไดโนเสาร์ซีรีส์ Turok</p>\n<p>เกม Turok ภาคแรกวางขายในปี 1997 บนเครื่อง Nintendo 64 โดยมี Acclaim เป็นผู้จัดจำหน่าย แต่หลังจากนั้น Acclaim ล้มละลาย สิทธิของเกมย้ายมาอยู่กับ Disney Interactive อยู่ช่วงหนึ่ง และล่าสุดกลายเป็น Saber Interactive ได้มาถือครอง</p>\n<p>จุดต่างสำคัญของ Turok Origins กับเกมภาคก่อนๆ คือเปลี่ยนมุมมองจากบุคคลที่หนึ่ง (FPS) มาเป็นบุคคลที่สาม ซึ่งทีมงาน Saber อธิบายว่าอยากลองทิศทางใหม่ๆ ให้ซีรีส์ Turok และ Saber เองก็เชี่ยวชาญการทำเกมจากมุมมองบุคคลที่สามมากกว่า</p>\n<p>ตอนนี้ยังไม่มีข้อมูลเนื้อเรื่องของ Turok Origins มากนัก บอกเพียงว่าเราจะได้เล่นเป็นนักรบเผ่า Turok ต่อสู้กับเอเลี่ยนเพื่อปกป้องมนุษยชาติ เนื้อเรื่องของภาคนี้ถือเป็น standalone ไม่เกี่ยวกับภาคไหน และไม่จำเป็นต้องเคยเล่นภาคก่อนๆ มาก็เข้าใจเรื่องได้ ตัวเกมเพลย์รองรับทั้งการเล่นคนเดียวและเล่นหลายคนแบบ co-op</p>\n<p>Turok Origins จะลงพีซี, PS5, Xbox Series X|S โดยยังไม่ประกาศวันวางขาย</p>\n<p>ที่มา - <a href=\"https://blog.playstation.com/2024/12/13/turok-origins-announced-for-ps5-first-gameplay-details/?sf275769740=1\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/022629eba4373f5700ec5b1f94bbeabc.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/72cfdaa44fd81a8dc270ccaa60361839.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6a69527ec28fd6b26bf37d673d695570.jpg\" /></p>\n<blockquote>\n<p>Beware, oblivion is at hand! Join the legendary Turok warriors solo or with friends to hunt ferocious dinosaur prey and defend the galaxy from a terrifying alien threat. Wishlist now: <a href=\"https://t.co/Y9yrjP2WTn\">https://t.co/Y9yrjP2WTn</a> <a href=\"https://t.co/3QS9PjDEfK\">pic.twitter.com/3QS9PjDEfK</a></p>\n<p>— Turok: Origins (@turokorigins) <a href=\"https://twitter.com/turokorigins/status/1867394671564967987?ref_src=twsrc%5Etfw\">December 13, 2024</a></p></blockquote>\n</div></div></div><div><div>Topics: </div><div><div><a href=\"/topics/turok\">Turok</a></div><div><a href=\"/topics/games\">Games</a></div><div><a href=\"/topics/saber-interactive\">Saber Interactive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e1d5f90dff1007e4275e08e2fbf7e9054a2f5033818cc3cdfe0faf216d4bee6","category":"Thai"}