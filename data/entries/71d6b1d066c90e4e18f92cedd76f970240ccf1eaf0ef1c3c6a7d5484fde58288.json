{"title":"Cruise วิ่งรถไร้คนขับครบ 1 ล้านไมล์, อัตราการชนน้อยกว่ามนุษย์ 54%, ส่วนใหญ่โดนขับมาชน","link":"https://www.blognone.com/node/133628","date":1682828358000,"content":"<div><div><div><p>Cruise บริษัทรถยนต์ไร้คนขับในเครือ GM ประกาศว่าให้บริการบนถนนจริงครบ 1 ล้านไมล์ (ส่วนใหญ่เป็นพื้นที่ในเขตเมืองซานฟรานซิสโก) ใช้เวลา 15 เดือนนับจากเริ่มให้บริการช่วงปลายปี 2021</p>\n<p>Cruise ยังเผยสถิติว่ารถยนต์ไร้คนขับของตัวเองมีความปลอดภัยกว่าการขับโดยมนุษย์</p>\n<ul>\n<li>มีการชน (ทั้งหมด) น้อยกว่ามนุษย์ 54%</li>\n<li>มีการชน เฉพาะที่ Cruise เป็นฝ่ายทำให้เกิดการชน (primary contributor) น้อยกว่ามนุษย์ 92%</li>\n<li>มีการชน เฉพาะที่เกิดความเสี่ยงบาดเจ็บ น้อยกว่ามนุษย์ 73%</li>\n</ul>\n<p>สถิติของ Cruise ยังบอกว่าการชนส่วนใหญ่เกิดขึ้นในช่วงที่รถของตัวเองขับช้าๆ และ 96% เกิดเพราะอีกฝ่ายมาชน Cruise เช่น โดนชนท้าย โดนเบียดเลน หรือ รถคันหน้าถอยหลังมาชนรถของ Cruise ที่จอดตามหลังอยู่ (ดูคลิปตัวอย่างการชนได้จากที่มา)</p>\n<p>ที่มา - <a href=\"https://getcruise.com/news/blog/2023/cruises-safety-record-over-one-million-driverless-miles/\">Cruise</a></p>\n<p><img src=\"https://images.ctfassets.net/95kuvdv8zn1v/6dXJ8R6MwpOEI43AY80vlr/9ae30fcbe60c99046afe500c48934bda/million-miles-blog-header.jpg?fit=fill&amp;f=center&amp;fm=jpg\" alt /></p>\n<p><img src=\"https://images.ctfassets.net/95kuvdv8zn1v/2gSo5Ktlye723VSvYq6WUZ/36c244080e450f6c77150b9ea7a4c56f/chart-humandrivers-01.png?fit=fill&amp;f=center&amp;fm=jpg\" alt /></p>\n<p><img src=\"https://images.ctfassets.net/95kuvdv8zn1v/5oSIR9xB2ILpAF2haxVTzq/cc05f9d7ca37de9302cd2e8edf39eb8e/collisions-infograph-static__1_.png?fit=fill&amp;f=center&amp;fm=jpg\" alt /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/self-driving-car\">Self-Driving Car</a></div><div><a href=\"/topics/transportation\">Transportation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71d6b1d066c90e4e18f92cedd76f970240ccf1eaf0ef1c3c6a7d5484fde58288","category":"Thai"}