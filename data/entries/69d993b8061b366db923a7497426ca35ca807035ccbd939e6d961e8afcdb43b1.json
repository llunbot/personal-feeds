{"title":"Flappy Bird เตรียมคัมแบ็กปี 2025 พร้อมโหมดเกมใหม่ ตัวละครใหม่ และระบบ Multi-Player","link":"https://www.blognone.com/node/141979","date":1726187794000,"content":"<div><div><div><p>Flappy Bird เกมสมาร์ทโฟนยอดนิยมที่ออกมาในปี 2013 โดยนักพัฒนา Dong Nguyen ซึ่งในเวลาไม่นานเขาก็ตัดสินใจ<a href=\"https://www.blognone.com/node/53235\">ถอนเกม</a>นี้ออกจากสโตร์ทั้งหมดด้วยเหตุผลส่วนตัว ผ่านมากว่าสิบปี Flappy Bird กำลังจะกลับมาอีกครั้ง</p>\n<p>อย่างไรก็ตาม Flappy Bird เวอร์ชันนี้ ไม่ได้พัฒนาโดย Nguyen แต่เป็นกลุ่มองค์กรที่ชื่อ Flappy Bird Foundation ซึ่งเป็นการรวมกันของกลุ่มแฟนที่อยากนำเสนอเกมนี้ต่อชาวโลก ซึ่งได้ทำการซื้อเครื่องหมายการค้า Flappy Bird จาก Gametech Holdings ที่ซื้อสิทธิ์ชื่อและโลโก้ของ Flappy Bird จาก Nguyen ไว้ รวมทั้งเกมคล้ายกันที่ได้รับแรงบันดาลใจอย่าง Piou Piou vs. Cactus ด้วย</p>\n<p>Flappy Bird จะกลับมาให้เล่นทั้งบนเดสก์ท็อป, เว็บเบราว์เซอร์ในมือถือ และแอปบน iOS กับ Android กำหนดในปี 2025 ซึ่งมีทั้งโหมดการเล่นใหม่ คาแรกเตอร์ใหม่ และระบบหลายผู้เล่น</p>\n<p>ที่มา: <a href=\"https://www.ign.com/articles/10-years-after-it-was-pulled-offline-viral-mobile-game-flappy-bird-is-coming-back\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/1b9cd27f516a0a45d2662687fbdfdb89.jpg\" /></p>\n</div></div></div><div><div>Topics: </div><div><div><a href=\"/topics/flappy-bird\">Flappy Bird</a></div><div><a href=\"/topics/mobile-games\">Mobile Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69d993b8061b366db923a7497426ca35ca807035ccbd939e6d961e8afcdb43b1","category":"Thai"}