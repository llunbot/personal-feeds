{"title":"Bard ขึ้นอันดับสองตารางแชตบอท LMSYS เป็นรองเพียง GPT-4 Turbo","link":"https://www.blognone.com/node/137901","date":1706334078000,"content":"<div><div><div><p>LMSYS ผู้จัดอันดับแชตบอทโดยอาศัย Chatbot Arena เป็นการ \"ต่อสู้\" ระหว่างแชตบอทสองตัวให้ตอบคำถามเดียวกันแล้วให้ผู้ใช้เลือกว่าชอบคำตอบฝั่งใด รายงานผลรอบล่าสุดวันที่ 26 มกราคม 2024 และพบว่า Bard รุ่นที่ใช้ Gemini Pro นั้นแซงหน้า GPT-4 ขึ้นมาเป็นรองเพียง GPT-4 Turbo เท่านั้น</p>\n<p><a href=\"https://www.blognone.com/node/137113\">กูเกิลเปิดตัว Gemini</a> โดยระบุว่าทดสอบวงปิดกับผู้ทดอบแล้วว่า Bard รุ่นใหม่นี้เป็นแชตบอทฟรีที่คุณภาพสูงสุดในตลาด ผลการทดลองนี้ก็ดูจะสนับสนุนว่า Gemini ให้ผลโดยรวมที่ดีในภาพรวมจริงๆ</p>\n<p>ตัว Bard ได้คะแนนดีกว่า Gemini Pro ผ่าน API พอสมควรแต่ LMSYS ไม่ได้ทดสอบให้ Bard แข่งกันเองกับ Gemini Pro ความต่างกันเช่นนี้เป็นไปเพราะแม้กูเกิลจะระบุว่าภายใน Bard ใช้ Gemini แต่ก็ปรับแต่งโมเดลไปบ้าง ตลอดจนอาจจะอัพเดตโมเดลไประหว่างทาง ขณะที่ฝั่งที่ให้บริการ API นั้นมักจะอัพเดตโมเดลเป็นรอบๆ โดยแจ้งนักพัฒนาล่วงหน้า</p>\n<p>ที่มา - <a href=\"https://huggingface.co/spaces/lmsys/chatbot-arena-leaderboard\">LMSYS</a></p>\n<p><img alt=\"No Description\" src=\"https://www.blognone.com/sites/default/files/externals/d572dd66818637eb24538ea6f7e35a53.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b4a4cb9660afb4bc709272b19c144d6a.jpeg\" /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/llm\">LLM</a></div><div><a href=\"/topics/chat-bot\">Chat Bot</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f231a1838e52df1610b9d746ca07db435107881d1cc7fd92f2843e0575991f1","category":"Thai"}