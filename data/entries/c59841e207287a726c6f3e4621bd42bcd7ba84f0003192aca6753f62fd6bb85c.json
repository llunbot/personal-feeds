{"title":"Elon Musk ยืนยันทำจริงที่ Twitter บล็อกการดูทวีตถ้าไม่ล็อกอิน แต่แค่ชั่วคราว","link":"https://www.blognone.com/node/134622","date":1688170873000,"content":"<div><div><div><p>หลังจากผู้ใช้งาน Twitter <a href=\"https://www.blognone.com/node/134621\">พบปัญหาไม่สามารถเข้าดูทวีต</a>และข้อมูลอื่นได้ ถ้าหากไม่ได้ล็อกอิน Twitter ก่อน โดยจะถูกป๊อปอัพหน้าล็อกอินขวางไว้ ล่าสุดมีการยืนยันจาก Elon Musk ซีอีโอ Twitter แล้วว่า Twitter ตั้งใจทำให้เป็นแบบนั้น</p>\n<p>Musk <a href=\"https://twitter.com/elonmusk/status/1674865731136020505\">ทวีต</a>ว่าเรื่องที่เกิดขึ้นเป็นการแก้ไขปัญหาฉุกเฉินชั่วคราว เนื่องจากระบบพบความพยายามดึงข้อมูลออกไปเป็นจำนวนมหาศาล จบกระทบกับผู้ใช้งานทั่วไป จึงต้องบล็อกการเข้าถึงด้วยวิธีนี้</p>\n<p>Aqueel Miqdad วิศวกรซอฟต์แวร์ของ Twitter ก็ทวีตยืนยันเรื่องนี้ โดยบอกว่าเป็นการจำกัดการเข้าถึงชั่วคราว โดยจะเปิดให้เข้าดูทวีตแบบไม่ต้องล็อกอินเหมือนเดิมในอนาคต</p>\n<p>Twitter เป็นแพลตฟอร์มหนึ่งที่มีผู้ใช้งานที่เข้ามาดูทวีตตามลิงก์โดยไม่ได้ล็อกอินเป็นจำนวนมาก ตัวเลขในปี 2015 อยู่ที่ประมาณ 500 ล้านคน หรือกว่า 2 เท่าของผู้ใช้งานที่ล็อกอินใช้งานประจำ นอกจากนี้ข้อมูลทวีตก็น่าจะเป็นหนึ่งในเป้าหมายที่ผู้พัฒนา AI ต้องการนำไปใช้เทรนเช่นกัน</p>\n<p>ที่มา: <a href=\"https://sea.mashable.com/tech/24672/elon-musk-claims-twitter-login-requirement-just-temporary\">Mashable</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" alt /></p>\n<blockquote><p>Several hundred organizations (maybe more) were scraping Twitter data extremely aggressively, to the point where it was affecting the real user experience. What should we do to stop that? I’m open to ideas.</p>\n<p>— Elon Musk (@elonmusk) <a href=\"https://twitter.com/elonmusk/status/1674887204580073474?ref_src=twsrc%5Etfw\">June 30, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c59841e207287a726c6f3e4621bd42bcd7ba84f0003192aca6753f62fd6bb85c","category":"Thai"}