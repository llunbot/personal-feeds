{"title":"Ascend Money ทีมพัฒนา TrueMoney ประกาศรับเงินลงทุน Series C มูลค่า 150 ล้านดอลลาร์","link":"https://www.blognone.com/node/124962","date":1632730933000,"content":"<div><div><div><p>Ascend Money ทีมพัฒนาแอป TrueMoney ในเครือ Ascend Group ที่แยกออกมาจาก True ประกาศรับเงินลงทุน Series C มูลค่า 150 ล้านดอลลาร์ ประเมิณมูลค่าบริษัทอยู่ที่ 1.5 พันล้านดอลลาร์ ปัจจุบันให้บริการในประเทศไทย อินโดนีเซีย เวียดนาม พม่า กัมพูชา และฟิลิปปินส์</p>\n<p>ผู้ร่วมลงทุนรอบนี้คือ เครือเจริญโภคภัณฑ์ ที่เป็นผู้ถือหุ้นรายใหญ่ของ Ascend Money อยู่ก่อนแล้ว ร่วมกับ Bow Wave Capital Management และ Ant Group ของอาลีบาบา ที่เคยลงทุนในรอบก่อนหน้านี้ด้วย</p>\n<p>คุณธัญญพงศ์ ธรรมาวรานุคุปต์ กรรมการผู้จัดการใหญ่ Ascend Money ระบุกับเว็บไซต์ TechCrunch ว่าปัจจัยการระบาดของ COVID-19 ทำให้ยอดผู้ใช้แอป TrueMoney เพิ่มขึ้นจาก 17 ล้านในช่วงต้นปี 2021 เป็น 20 ล้านคนในปัจจุบัน และการทำธุรกรรมออนไลน์เพิ่มขึ้นถึง 75% โดยกลุ่มลูกค้าหลักเป็น SME และผู้ใช้กลุ่มผู้ที่มีอัตราการเข้าถึงเงินทุนจากธนาคารต่ำ (unbanked and underbanked population)</p>\n<p>จุดประสงค์ของการระดมเงินลงทุนครั้งนี้ Ascen Money ระบุว่าเตรียมนำไปพัฒนา และเสริมการเติบโตให้แอป TrueMoney รวมถึงจะนำไปขยายบริการทางการเงินดิจิทัล เช่น Digital lending และ Digital Investment รวมถึงการโอนเงินข้ามประเทศ เริ่มต้นในแถบเอเชียตะวันออกเฉียงใต้</p>\n<p><img src=\"https://www.blognone.com/sites/default/files/externals/725522939a1e071c291866b230dfab8b.jpg\" /></p>\n<p>ที่มา - <a href=\"https://techcrunch.com/2021/09/26/thailands-fintech-startup-ascend-money-lands-150m-at-a-1-5b-valuation/\">TechCrunch</a></p>\n</div></div></div><div><div>Topics: </div><div><div><a href=\"/topics/ascend-group\">Ascend Group</a></div><div><a href=\"/topics/truemoney\">TrueMoney</a></div><div><a href=\"/topics/venture-capital\">Venture Capital</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"630b17067e367392c92b8f299361d97b5a41592fe40105a2a418443ed2277c43","category":"Thai"}