{"title":"[ลือ] Apple พัฒนาเทคโนโลยีใหม่ ให้เปลี่ยนแบตเตอรี iPhone ได้ง่ายขึ้น ตามกฎหมายใหม่ EU","link":"https://www.blognone.com/node/140645","date":1719588240000,"content":"<div><div><div><p>มีรายงานจาก The Information อ้างแหล่งข่าวที่เกี่ยวข้องว่าแอปเปิลกำลังพัฒนาเทคโนโลยีใหม่ เพื่อให้การเปลี่ยนแบตเตอรี iPhone ทำได้ง่ายขึ้น โดยเรียกวิธีการนี้ว่าการลอกกาวด้วยไฟฟ้า จากปัจจุบันวิธีถอดแบตเตอรีออกจาก iPhone ต้องลอกแถบกาวออกทีละชิ้น และใช้อุปกรณ์สำหรับใส่แบตเตอรีเข้าไปแทน</p>\n<p>การเปลี่ยนแบตเตอรีวิธีใหม่ใน iPhone นี้ เป็นผลจาก<a href=\"https://www.blognone.com/node/134835\">กฎหมายใหม่</a>ของสหภาพยุโรปหรือ EU ที่ออกมาเมื่อปีที่แล้ว โดยจะมีผลบังคับใช้ในปี 2025 กำหนดให้เครื่องใช้ไฟฟ้าที่ใช้แบตเตอรี ต้องเปิดให้ผู้ใช้ถอดและเปลี่ยนแบตเตอรีได้เองโดยง่าย เงื่อนไขหนึ่งเป็นเรื่องของ<a href=\"https://www.blognone.com/node/134433\">การใช้กาวในการยึดติดวัสดุ</a> ซึ่งแบตเตอรีของ iPhone เข้าข่ายกรณีนี้</p>\n<p>เทคโนโลยีลอกกาวด้วยไฟฟ้านี้ ใช้การจ่ายไฟฟ้ากระแสตรง โวลต์ต่ำ เข้าที่เคสแบตเตอรีซึ่งจะเปลี่ยนจากแถบฟอยล์เป็นโลหะ เพื่อให้ชิ้นส่วนหลุดออกจากกัน</p>\n<p>Kyle Wiens ซีอีโอ iFixit บอกว่าเป็นเรื่องดี ถ้าแอปเปิลเปลี่ยนวิธีการให้ซ่อมแซมอุปกรณ์ง่ายขึ้น เพราะกาวเป็นหนึ่งในอุปสรรคใหญ่ของการซ่อมอุปกรณ์ในยุคนี้ วิธีการใดที่ลดสิ่งนี้ได้ย่อมเป็นเรื่องน่ายินดี ทั้งนี้ Ming-Chi Kuo นักวิเคราะห์ที่รายงานข่าวลือสินค้าใหม่แอปเปิลเป็นประจำ เคยบอกว่าแอปเปิลอาจทดสอบเคสแบตเตอรีใหม่นี้ใน iPhone 16 ที่จะออกมาในปีนี้ เฉพาะบางรุ่นก่อน และจะมีผลกับ iPhone ทุกรุ่นในอนาคต</p>\n<p>ที่มา: <a href=\"https://9to5mac.com/2024/06/27/iphone-battery-replacement-technology/\">9to5Mac</a> ภาพ <a href=\"https://www.ifixit.com/Guide/iPhone+13+Battery+Replacement/145896\">iFixit</a></p>\n<p><img alt=\"No Description\" src=\"https://www.blognone.com/sites/default/files/externals/812b97354b31129cde17625285863ecd.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/battery\">Battery</a></div><div><a href=\"/topics/rumors\">Rumors</a></div><div><a href=\"/topics/repair\">Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e6ec739021b27d120bb745065cc4089d631b913f4b036775e23180c8a491287","category":"Thai"}