{"title":"Eric Roth ผู้เขียนบทภาพยนตร์​ Dune เขียนด้วย MS-DOS ในเครื่องที่ไม่ต่อเน็ต","link":"https://www.blognone.com/node/125528","date":1635402599000,"content":"<div><div><div><p>Eric Roth ผู้เขียนบทภาพยนตร์ไซไฟเรื่อง Dune เปิดเผยว่าเขาเขียนบทด้วยโปรแกรม Movie Master บน MS-DOS ซึ่งเป็นโปรแกรมที่หาไม่ได้แล้วในปัจจุบัน</p>\n<p>Eric Roth เป็นนักเขียนบทภาพยนตร์ชื่อดังหลายเรื่อง เช่น Forrest Gump (1994), The Insider (1999), Munich (2005) โดยชนะรางวัลออสการ์จากบทภาพยนตร์เรื่อง Forrest Gump ด้วย</p>\n<p>วิธีการทำงานของ Roth คือใช้คอมพิวเตอร์ที่ยังเป็น Windows XP แล้วเปิด Movie Master 3.09 ขึ้นมาในคอนโซล DOS แล้วนั่งเขียนบทไปเรื่อยๆ เมื่อเสร็จแล้วจึงพิมพ์ลงกระดาษเพื่อส่งให้กองถ่ายภาพยนตร์ ซึ่งต้องนำไปสแกนใส่ในคอมพิวเตอร์อีกรอบ</p>\n<p>เหตุผลที่ Roth เขียนในเครื่อง DOS เพื่อไม่ให้เสียสมาธิกับเรื่องอื่นๆ บนอินเทอร์เน็ต และเพื่อความปลอดภัยของตัวบทด้วยเพราะมีอยู่เฉพาะในคอมพิวเตอร์เครื่องนี้เท่านั้น เขายังบอกว่าด้วยข้อจำกัดด้านหน่วยความจำของโปรแกรมทำให้บทยาวได้สูงสุด 40 หน้า ทำให้เป็นข้อจำกัดของเขาด้วยที่ต้องเขียนบทให้จบภายใน 40 หน้าเช่นกัน</p>\n<p><a href=\"https://www.blognone.com/node/56277\">George R.R. Martin ผู้เขียนนิยาย Game of Thrones ก็เป็นอีกคนที่ใช้ DOS</a> แต่ใช้อีกโปรแกรมคือ WordStar 4.0</p>\n<p><img src=\"https://www.blognone.com/sites/default/files/externals/82159af6f7a44c034166013452ed7933.jpg\" /></p>\n<p>ที่มา - <a href=\"https://www.vice.com/en/article/wxdeay/the-dune-screenplay-was-written-in-ms-dos\">VICE</a></p>\n</div></div></div><div><div>Topics: </div><div><div><a href=\"/topics/ms-dos\">MS-DOS</a></div><div><a href=\"/topics/movie-0\">Movie</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"030df6873ded88410c6413cb4a3aa2f2f616cd65114ffaa55fc41523a58273c7","category":"Thai"}