{"title":"GTA 6 เผยเทรลเลอร์ลำดับที่สอง ตัวเอกคู่รัก Jason และ Lucia ในเมือง Vice City","link":"https://www.blognone.com/node/146283","date":1746540760000,"content":"<div><div><div><p>หลังจาก <a href=\"https://www.blognone.com/node/146212\">GTA 6 ประกาศเลื่อนวันวางขายเป็น 26 พฤษภาคม 2026</a> ทำร้ายหัวใจแฟนๆ มาหมาดๆ</p>\n<p>Rockstar ก็ปล่อยเทรลเลอร์ที่สองของ GTA 6 ความยาว 2:46 นาทีออกมาแบบไม่แจ้งล่วงหน้า ในเทรลเลอร์นี้ทำให้เราเห็นรายละเอียดของเกมมากขึ้น โดยเริ่มจากตัวเอกชาย Jason Duval เดินทางไปรับแฟนสาว Lucia Caminos ที่ถูกปล่อยตัวออกจากเรือนจำ ทั้งคู่ออกมาใช้ชีวิตร่วมกันในเมือง Vice City (เทียบได้กับเมือง Miami ในชีวิตจริง) และร่วมกันทำกิจกรรมต่างๆ ตามสไตล์ GTA ไม่ว่าจะเป็นปล้นชิง ขับรถ เฮลิคอปเตอร์ เจ็ตสกี ฯลฯ จุดกระแสไฮป์ของเกมให้กลับมาอีกครั้งทันที</p>\n<p>นอกจากนี้ <a href=\"https://www.rockstargames.com/VI\">Rockstar ยังเปิดเว็บไซต์ของ GTA VI อย่างเป็นทางการ</a> มีข้อมูลรายละเอียดตัวละครของภาค 6, สถานที่ต่างๆ ของเมือง Vice City ด้วย</p>\n<p><img alt=\"No Description\" src=\"https://www.blognone.com/sites/default/files/externals/47d8b787bcdd43de7e1ff5b69de201be.jpg\" /></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d19581a5fc799dbdf500a149e2d5caf80b79151e9b93ceb89e090bf72f948bb4","category":"Thai"}