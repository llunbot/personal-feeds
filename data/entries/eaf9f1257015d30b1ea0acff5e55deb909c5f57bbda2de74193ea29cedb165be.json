{"title":"[ไม่ยืนยัน] Disney+ แย่งรายการเด็ก Cocomelon มาจาก Netflix เริ่มปี 2027","link":"https://www.blognone.com/node/146624","date":1748267167000,"content":"<span>[ไม่ยืนยัน] Disney+ แย่งรายการเด็ก Cocomelon มาจาก Netflix เริ่มปี 2027</span>\n\n  <div>\n    <div>Body</div>\n              <div><p>Bloomberg รายงานข่าวที่ยังไม่ยืนยันว่า Disney+ เซ็นสัญญาเอ็กซ์คลูซีฟแย่งรายการเด็กชื่อดัง Cocomelon ที่ปัจจุบันฉายอยู่ทาง Netflix โดยรายการจะย้ายมาอยู่กับ Disney+ ในปี 2027 เป็นต้นไป (รายการบน YouTube ยังอยู่ ข่าวนี้แย่งกันเฉพาะกลุ่มสตรีมมิ่งเสียเงิน)</p>\n<p>ตามข่าวบอกว่า Disney ยอมจ่ายเงินหลักหลายสิบล้านดอลลาร์ต่อปีเพื่อ Cocomelon ซึ่งถือเป็นรายการเด็กที่ได้รับความนิยมสูงสุดรายการหนึ่งของโลกบน YouTube มีผู้ติดตาม 193 ล้านคน และมีจำนวนการรับชมเฉลี่ย 2 พันล้านวิวต่อเดือน ถือเป็นรายการที่มีผู้ชมสูงสุดเป็นอันดับสองของ Netflix ในปี 2024 ด้วย (อันดับหนึ่งคือ Bridgerton, อันดับสามคือ Peppa Pig)</p>\n<p>Disney+ มีชื่อเสียงเรื่องรายการเด็กสั่งสมมานาน และนอกจากรายการที่ Disney ผลิตเองอย่าง Mickey Mouse Clubhouse และ Spidey and His Amazing Friends ยังมีการ์ตูนเด็กชื่อดังคือ Bluey ที่ซื้อไลเซนส์มาด้วย</p>\n<p>ที่มา - <a href=\"https://www.bloomberg.com/news/articles/2025-05-25/disney-takes-the-preschool-hit-cocomelon-away-from-netflix\">Bloomberg</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Mon, 26/05/2025 - 20:46</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaf9f1257015d30b1ea0acff5e55deb909c5f57bbda2de74193ea29cedb165be","category":"Thai"}