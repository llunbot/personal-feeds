{"title":"Google Play Books เวอร์ชัน iOS เพิ่มปุ่มซื้อหนังสือในแอพ จ่ายเงินผ่านเว็บ ไม่โดนแอปเปิลหัก","link":"https://www.blognone.com/node/144774","date":1739937217000,"content":"<div><div><div><p>กูเกิลประกาศข่าวว่า Google Play Books เวอร์ชัน iOS สามารถกดซื้อหนังสือ e-book/audiobook ได้จากในแอพ เหมือนกับแอพเวอร์ชันอื่นๆ แล้ว จากเดิมที่ Google Play Books เวอร์ชัน iOS สามารถอ่านหนังสือได้อย่างเดียว ต้องไปกดซื้อจากแพลตฟอร์มอื่นแทน</p>\n<p>กระบวนการซื้อหนังสือบน Google Play Books จะซับซ้อนเล็กน้อย ตรงปุ่ม \"Get book\" อยู่ในแอพ แต่กดแล้วจะถูกส่งต่อไปยังหน้าเว็บ Google Play เพื่อจ่ายเงิน วิธีการนี้ทำให้กูเกิลไม่ต้องเสียส่วนแบ่งรายได้ 30% ให้แอปเปิล และเป็นเหตุผลว่าทำไมกูเกิลถึงยอมให้จ่ายเงินซื้อหนังสือได้แล้วนั่นเอง</p>\n<p>กูเกิลไม่ได้อธิบายเหตุผลชัดเจนว่าทำไมถึงแอปเปิลถึงยอมให้ใช้ท่าซื้อบนเว็บได้ แต่เว็บไซต์ TechCrunch คาดว่าเป็นผลมาจากข้อตกลงระหว่างแอปเปิลกับคณะกรรมการแข่งขันทางการค้าของญี่ปุ่น Japan Fair Trade Commission (JFTC) ในปี 2022 ที่แอปเปิลยอมให้แอพสายอ่านคอนเทนต์ (reader app) สามารถขอจ่ายเงินนอกแอพได้ และก่อนหน้านี้เคยมี Netflix ใช้ช่องนี้ไปแล้ว</p>\n<p>ที่มา - <a href=\"https://blog.google/feed/google-play-books-ios-app/\">Google</a>, <a href=\"https://techcrunch.com/2025/02/18/google-play-books-purchases-on-ios-now-skirt-the-app-stores-commission/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/387486155242d0827921daac4d704312.jpeg\" /></p>\n</div></div></div><div><div>Topics: </div><div><div><a href=\"/topics/google-play-books\">Google Play Books</a></div><div><a href=\"/topics/ios\">iOS</a></div><div><a href=\"/topics/google\">Google</a></div><div><a href=\"/topics/e-book\">E-book</a></div><div><a href=\"/topics/app-purchase\">In-app Purchase</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e89c10d9d2d350deb73cba925d97f69c5dee1b01f2336bcfae09bc6454d28bb7","category":"Thai"}