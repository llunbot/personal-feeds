{"title":"[ลือ] Apple เริ่มสั่งผลิต AirPods 4 แล้ว จำนวนสูงเป็นสถิติ มีสองรุ่นย่อย","link":"https://www.blognone.com/node/138748","date":1710722551000,"content":"<div><div><div><p>Mark Gurman แห่ง Bloomberg รายงานข้อมูลเกี่ยวกับ AirPods รุ่นใหม่เพิ่มเติม โดยอ้างแหล่งข่าวจากซัพพลายเออร์ทั้ง GoerTek และ Luxshare ว่าตอนนี้ได้รับคำสั่งให้เตรียมผลิต AirPods รุ่นใหม่แล้วในเดือนพฤษภาคม ด้วยจำนวนเริ่มต้นที่สูงเป็นสถิติคือ 20-25 ล้านชุด คาดว่าจะเริ่มเปิดตัวและขายในเดือนกันยายน-ตุลาคม</p>\n<p>AirPods 4 รุ่นใหม่จะมาแทนที่ AirPods 2nd และ 3rd Gen <a href=\"https://www.blognone.com/node/136416\">ตามข่าวก่อนหน้านี้</a> โดยมีสองรุ่นย่อยโค้ดเนมตอนนี้คือ E - Entry รุ่นฟังก์ชันพื้นฐาน และ M - Mid-tier ที่ได้ฟีเจอร์บางอย่างแบบ AirPods Pro เช่น ตัดเสียงรบกวน, Find My</p>\n<p>ส่วน AirPods Pro รุ่นใหม่นั้น จะมีฟีเจอร์จุดขายคือเครื่องช่วยการฟังเสียง (Hearing Aid) แต่คาดว่าจะเริ่มขายปีหน้าเลย นอกจากนี้แอปเปิลยังอยู่ในขั้นตอนพัฒนาฟีเจอร์ใหม่ใน AirPods Pro คือกล้องความละเอียดต่ำไว้ช่วยตรวจจับสภาพแวดล้อมผู้ใช้งานเรียลไทม์</p>\n<p>ที่มา: <a href=\"https://www.bloomberg.com/news/newsletters/2024-03-17/apple-aapl-revamped-carplay-becomes-last-hope-after-apple-car-is-canceled-ltvif8zt\">Bloomberg</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d21c70425bcb66dc91a266eba70f28b746dbf22bf7e4db6e9b30e96469db530","category":"Thai"}