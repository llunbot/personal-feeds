{"title":"ไม่หวั่นเสียงวิจารณ์ ซีอีโอ Ubisoft บอกแผนการ NFT ของเราเพิ่งเริ่มต้นเท่านั้น","link":"https://www.blognone.com/node/126384","date":1639900951000,"content":"<div><div><div><p><a href=\"https://www.blognone.com/node/126369\">บริษัทเกมรายเล็กอย่าง GSC ฌฟทำ World ที่สร้างเกม S.T.A.L.K.E.R. 2 อาจยอมถอยเรื่อง NFT หลังโดนแฟนๆ ถล่มยับ</a> แต่<a href=\"https://www.blognone.com/node/126202\">บริษัทใหญ่ระดับ Ubisoft ที่เริ่มทำ NFT ในเกม Ghost Recon Breakpoint</a> กลับไม่หวั่นไหวกับเสียงวิจารณ์</p>\n<p>เว็บไซต์ Kotaku รายงานข้อมูลภายใน Ubisoft ว่า Yves Guillemot ซีอีโอของ Ubisoft ได้พบปะกับพนักงานของสตูดิโอ Ubisoft Paris ซึ่งเป็นทีมพัฒนา Ghost Recon Breakpoint โดยตอบคำถามของพนักงาน แสดงความเห็นว่ากระแสวิจารณ์เชิงลบต่อโครงการ NFT เป็นเรื่องที่คาดเดาได้อยู่แล้ว ไม่ต่างอะไรกับการเพิ่ม DLS, microtransaction หรือ loot box ในอดีต</p>\n<p>พนักงานที่ฟัง Guillemot ระบุว่าเขาพูดถึงเกม Roblox อยู่บ่อยครั้ง น่าจะเป็นสัญญาณว่าเป็นทิศทางที่ Ubisoft อยากมุ่งไป และ Guillemot ยืนยันว่าโครงการ NFT ในตอนนี้ยังเป็นแค่จุดเริ่มต้นเท่านั้น Ubisoft มีแผนการใหญ่กว่านี้อีกมากรออยู่</p>\n<p>Kotaku เคยให้ข้อมูลว่าหลัง Ubisoft ประกาศเรื่อง NFT ก็มีพนักงานจำนวนหนึ่งแสดงความไม่เห็นด้วย ในระบบเว็บบอร์ดภายในบริษัทเอง</p>\n<p><img src=\"https://www.blognone.com/sites/default/files/externals/c629628959119bc5352b6c58d9aea813.jpg\" /></p>\n<p>ที่มา - <a href=\"https://kotaku.com/ubisoft-boss-tells-employees-that-nfts-are-just-the-beg-1848236987\">Kotaku</a></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/nft\">NFT</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2040b792624e269853c9009cefe064a2ee04eb8e91ee83fd1dfaa81442386f4c","category":"Thai"}