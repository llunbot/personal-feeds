{"title":"เคส FineWoven ของ iPhone 15 Pro Max ถูกแปะป้าย \"สินค้าถูกขอคืนเงินบ่อย\" บน Amazon","link":"https://www.blognone.com/node/138503","date":1709352491000,"content":"<div><div><div><p>การเปลี่ยนแปลงหนึ่งในตอนที่แอปเปิลเปิดตัว iPhone 15 และ Apple Watch รุ่นใหม่ คือ<a href=\"https://www.blognone.com/node/135710\">การหยุดขายอุปกรณ์เสริมทั้งหมด</a>ที่ทำจากหนัง ด้วยเหตุผลเพื่อสนับสนุนความเป็นกลางทางคาร์บอน (Carbon Neutral) ใช้วัสดุที่มีผลกระทบต่อสิ่งแวดล้อมในการผลิตน้อยที่สุด จึงออกมาเป็นเคส iPhone และสาย Apple Watch วัสดุที่เรียกว่าผ้า FineWoven แทน</p>\n<p>อย่างไรก็ตาม FineWoven ถูกตั้งคำถามจากผู้ใช้งานจำนวนไม่น้อยที่ยังต้องการวัสดุหนัง ว่าไม่สามารถทดแทนกันได้ ซึ่งคำตอบอาจจะชัดขึ้นเมื่อหน้าเว็บสินค้าเคส iPhone 15 Pro Max แบบ FineWoven บน Amazon นั้น ระบบได้ติดป้ายกำกับว่าเป็นสินค้าที่มีการขอคืนเงินบ่อยครั้ง (frequently returned item) อย่างไรก็ตามถ้าไปดูใน<a href=\"https://www.amazon.com/Apple-iPhone-FineWoven-Case-MagSafe/dp/B0CHXCG24Y/\">หน้าสินค้าตอนนี้</a>ก็ไม่พบป้ายกำกับดังกล่าวแล้ว</p>\n<p>คะแนนรีวิวใน Amazon นั้นมีความกระจายสูงมาก โดย 45% ให้ 5 ดาว แต่ 32% ก็ให้ 1 ดาว ซึ่งคะแนนรีวิว 1 ดาวนั้น บอกว่าวัสดุไม่ดีเป็นของราคาถูก หรือเป็นรอยง่ายเกินไป</p>\n<p>ที่มา: <a href=\"https://www.businessinsider.com/apples-iphone-case-is-frequently-returned-item-on-amazon-2024-3\">Business Insider</a> ภาพ <a href=\"https://twitter.com/srcshelton/status/1756331787926544663\">@srcshelton</a></p>\n<p><img alt=\"No Description\" src=\"https://www.blognone.com/sites/default/files/externals/3871e7b92515c4f618425049d913b9d7.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/material\">Material</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c274f0e25d39a456f49d2ee47b3a22eb0e0288841f6683113c4f58ba0099616","category":"Thai"}