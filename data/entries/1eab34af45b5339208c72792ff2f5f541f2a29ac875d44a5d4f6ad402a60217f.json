{"title":"ยอมให้นิดนึง Apple เตรียมออกซอฟต์แวร์อัพเดตให้ FaceID ใช้งานได้ หลังเปลี่ยนจอโดยร้านภายนอก","link":"https://www.blognone.com/node/125766","date":1636532823000,"content":"<div><div><div><p>ก่อนหน้านี้ <a href=\"https://www.ifixit.com/News/54829/apples-new-screen-repair-trap-could-change-the-repair-industry-forever\">iFixit</a> พบว่ากระบวนการเปลี่ยนหน้าจอ iPhone 13 ให้ FaceID ยังใช้งานได้อยู่ ซับซ้อนขึ้นจนแทบจะเป็นไปไม่ได้ที่ร้านซ่อมทั่วไปที่ไม่ใช่ Apple และตัวแทนที่ได้รับอนุญาตจะทำได้ เนื่องจากต้องย้ายชิปไมโครคอนโทรลเลอร์จากจอเก่ามาด้วย แต่ล่าสุด Apple ดูเหมือนจะยอมอ่อนข้อให้บ้างแล้ว</p>\n<p>Apple ให้ข้อมูลกับเว็บไซต์ <a href=\"https://www.theverge.com/2021/11/9/22772433/apple-iphone-13-screen-replacements-face-id-software-update\">The Verge</a> ว่าเตรียมออกซอฟต์แวร์อัพเดต เพื่อให้ FaceID ยังใช้งานได้อยู่แม้ผู้ใช้จะไม่ได้ย้ายชิปไมโครคอนโทรลเลอร์จากหน้าจอเก่ามาด้วย แม้ Apple จะยังไม่ระบุว่าอัพเดตนี้จะออกเมื่อไร แต่ผู้ใช้ iPhone 13 น่าจะวางใจได้ระดับหนึ่ง ว่าสามารถใช้ร้านซ่อมภายนอกเปลี่ยนหน้าจอ โดยที่ยังสามารถใช้งาน FaceID ได้อยู่ในอนาคต</p>\n<p><img src=\"https://www.blognone.com/sites/default/files/externals/6025f8543b3572ad9d0995094a2f87db.jpg\" /><em>การย้ายชิปไมโครคอนโทรลเลอร์ ภาพจาก: <a href=\"https://www.ifixit.com/News/54829/apples-new-screen-repair-trap-could-change-the-repair-industry-forever\">iFixit</a></em></p>\n<p>ที่มา - <a href=\"https://www.theverge.com/2021/11/9/22772433/apple-iphone-13-screen-replacements-face-id-software-update\">The Verge</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/face-id\">Face ID</a></div><div><a href=\"/topics/right-to-repair\">Right-to-Repair</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1eab34af45b5339208c72792ff2f5f541f2a29ac875d44a5d4f6ad402a60217f","category":"Thai"}