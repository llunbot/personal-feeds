{"title":"Red Hat เตรียมถอด Xorg ออกจาก RHEL 10 หลังจากนี้เหลือแต่ Wayland","link":"https://www.blognone.com/node/137000","date":1701268241000,"content":"<div><div><div><p>Red Hat ประกาศแนวทางพัฒนาโดย RHEL 10 ที่กำลังจะออกต่อไปจะไม่มี Xorg หรือเซิร์ฟเวอร์ X อื่นๆ อีกแล้ว โดยจะเหลือแต่ Wayland และมี Xwayland สำหรับการรองรับไคลเอนต์ X11</p>\n<p>แนวทางนี้ไม่ได้น่าแปลกใจนักเพราะ Red Hat ประกาศว่า Xorg เข้าสู่สถานะ deprecated เตรียมถอดออกจากชุดซอฟต์แวร์ที่ซัพพอร์ตมาตั้งแต่ RHEL 9 หลังจากเปลี่ยนมาใช้ Wayland เป็นค่าเริ่มต้นตั้งแต่ RHEL 8</p>\n<p>Wayland พัฒนาโดย Red Hat เองมาตั้งแต่ปี 2008 หรือ 15 ปีที่แล้วโดยวางเป้าหมายจะทดแทน X Windows System หรือ X11 ที่พัฒนามาจาก MIT ตั้งแต่ปี 1984 ตัว Fedora ที่เป็นโครงการต้นน้ำของ RHEL นั้น<a href=\"https://www.blognone.com/news/19913/fedora-จะเปลี่ยนไปใช้-wayland-เช่นกัน\">ใส่ Wayland เข้ามาในปี 2008</a></p>\n<p>ดิสโทรลินุกซ์จำนวนมากเปลี่ยนไปใช้ Wayland เป็นค่าเริ่มต้นไปเยอะแล้ว แนวทางการถอดแพ็กเกจ X11 ออกอย่างสมบูรณ์ก็เป็นสัญญาณว่าสิ้นสุดกระบวนการอัพเกรดที่ใช้เวลาถึง 15 ปี ระยะเวลาใกล้กับการย้าย <a href=\"https://www.blognone.com/node/132082\">Python 2 ไป  Python 3 ที่ Debian เพิ่งถอดแพ็กเกจ Python 2 ไปเมื่อต้นปีที่ผ่านมา</a></p>\n<p>ที่มา - <a href=\"https://www.redhat.com/en/blog/rhel-10-plans-wayland-and-xorg-server\">Red Hat</a></p>\n<p><img alt=\"No Description\" src=\"https://www.blognone.com/sites/default/files/externals/d9bfbe1388b5244643cdb2326a34c2e3.png\" /></p>\n</div></div></div><div><div>Topics: </div><div><div><a href=\"/topics/rhel\">RHEL</a></div><div><a href=\"/topics/red-hat\">Red Hat</a></div><div><a href=\"/topics/wayland\">Wayland</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dfe0db61b8c5a98aab73859e84add6e471aedcd31617109a9f6f906c52d6d22","category":"Thai"}