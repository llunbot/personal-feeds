{"title":"Qualcomm เปิดตัว Snapdragon X Elite สำหรับพีซี คุยซีพียู Oryon แรงกว่าซีพียูอินเทล 2 เท่า","link":"https://www.blognone.com/node/136385","date":1698201312000,"content":"<div><div><div><p>Qualcomm เปิดตัว Snapdragon X Elite ชิปตัวแรกใน<a href=\"https://www.blognone.com/node/136176\">ตระกูล Snapdragon X Series สำหรับพีซี</a> โดยซีพียูตัวใหม่ Oryon มีสมรรถนะสูงกว่าทั้งชิป x86 (เทียบกับ Intel Core i7-13800H) และคู่แข่ง Arm ด้วยกันคือ Apple M2</p>\n<p>ซีพียู Oryon เป็นซีพียูใหม่ของ Qualcomm ที่พัฒนาโดยทีม Nuvia เดิม รุ่นนี้ให้ซีพียูมา 12 คอร์ที่ความถี่ 3.8GHz และสามารถบูสต์เฉพาะ 1-2 คอร์ได้ถึง 4.3GHz</p>\n<p><img alt=\"No Description\" src=\"https://www.blognone.com/sites/default/files/externals/e68e76c25684c09c736e73fa3576c2eb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e596e55e9647b2a6bafa5bb18efc9db5.jpg\" /></p>\n<p>ตัวเลขประสิทธิภาพของ Oryon ต้องบอกว่ากล้าชนกับเจ้าตลาด x86 ตรงๆ โดยบอกว่าแรงกว่า Core i7-13800H ถึง 60% โดยที่ประหยัดพลังงานมากกว่าถึง 68% และหากเทียบกับซีพียูรหัส U/P ของอินเทลก็ประสิทธิภาพดีกว่าถึง 2 เท่าตัว</p>\n<blockquote><p>Alex Katouzian, senior vp of mobile, compute and XR is on stage to talk a few more product details of Oryon.\"The performance and efficiency of Snapdragon X Elite is unlike anything the industry has ever seen.\" <a href=\"https://twitter.com/hashtag/SnapdragonSummit?src=hash&amp;ref_src=twsrc%5Etfw\">#SnapdragonSummit</a> <a href=\"https://t.co/386Pnx3VIA\">pic.twitter.com/386Pnx3VIA</a></p>\n<p>— Mark Hachman (@markhachman) <a href=\"https://twitter.com/markhachman/status/1716905839116918963?ref_src=twsrc%5Etfw\">October 24, 2023</a></p></blockquote>\n<blockquote><p>Bro, these charts are out of the world<a href=\"https://twitter.com/hashtag/SnapdragonSummit?src=hash&amp;ref_src=twsrc%5Etfw\">#SnapdragonSummit</a> <a href=\"https://twitter.com/hashtag/SnapdragonInsiders?src=hash&amp;ref_src=twsrc%5Etfw\">#SnapdragonInsiders</a><a href=\"https://twitter.com/hashtag/Snapdragon?src=hash&amp;ref_src=twsrc%5Etfw\">#Snapdragon</a> <a href=\"https://t.co/f7G73MbxtL\">pic.twitter.com/f7G73MbxtL</a></p>\n<p>— M1Κ4_3L (@M1K4_3L) <a href=\"https://twitter.com/M1K4_3L/status/1716906274989002778?ref_src=twsrc%5Etfw\">October 24, 2023</a></p></blockquote>\n<p>ฝั่งจีพียู Adreno ยังไม่มีรายละเอียดมากนัก บอกแค่ตัวเลขประสิทธิภาพ 4.6 TFLOPS แรงกว่าจีพียูออนบอร์ดของอินเทล 2 เท่า และเทียบกับจีพียูของ Ryzen 9-7940HS แรงกว่า 80%</p>\n<blockquote><p>Raw GPU power at a fraction of the consumption. Mind = blown <a href=\"https://twitter.com/Qualcomm?ref_src=twsrc%5Etfw\">@Qualcomm</a> <a href=\"https://twitter.com/Snapdragon?ref_src=twsrc%5Etfw\">@Snapdragon</a> <a href=\"https://twitter.com/hashtag/SnapdragonSummit?src=hash&amp;ref_src=twsrc%5Etfw\">#SnapdragonSummit</a> <a href=\"https://t.co/XFKXF38nZa\">pic.twitter.com/XFKXF38nZa</a></p>\n<p>— SamMobile - Samsung news! (@SamMobiles) <a href=\"https://twitter.com/SamMobiles/status/1716907457895911907?ref_src=twsrc%5Etfw\">October 24, 2023</a></p></blockquote>\n<p>ฟีเจอร์ด้าน AI ใช้ชิป Hexagon NPU ความสามารถ 45 TOPS (Tera Operations Per Second) รองรับการรันโมเดลขนาด 13B parameter, หากรวมพลังชิปทั้งหมดใน Snapdragon X Elite (ซีพียู จีพียูด้วย) สามารถรันได้ 75 TOPS</p>\n<p>Qualcomm บอกว่าพีซีที่ใช้ Snapdragon X Elite จะเริ่มวางขายช่วงกลางปี 2024 โดยในงานมี Satya Nadella มาขึ้นเวทีด้วย ก็คงคาดเดากันได้ว่าเราจะได้เห็น Surface รุ่นหน้าเลือกใช้ชิปตัวนี้</p>\n<p>ที่มา - <a href=\"https://www.qualcomm.com/news/releases/2023/10/qualcomm-unleashes-snapdragon-x-elite--the-ai-super-charged-plat\">Qualcomm</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/processor\">Processor</a></div><div><a href=\"/topics/nuvia\">Nuvia</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d4e88cfe36a6ba9873b89447b2bfde63ca093f290d18a67d40e12fad3967885","category":"Thai"}