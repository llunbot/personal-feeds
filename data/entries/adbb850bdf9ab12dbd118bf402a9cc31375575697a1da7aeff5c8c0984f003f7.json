{"title":"ร่วมกันลดขยะอิเล็กทรอนิกส์ AirPods 4 ไม่แถมสายชาร์จ USB-C มาให้แล้ว","link":"https://www.blognone.com/node/141942","date":1725970580000,"content":"<div><div><div><p>เมื่อคืนนี้แอปเปิลเปิดตัว <a href=\"https://www.blognone.com/node/141919\">AirPods รุ่นใหม่ AirPods 4</a> ที่ได้รับการออกแบบใหม่ มาแทนที่ AirPods 2 และ AirPods 3 มีตัวเลือกสองรุ่นย่อยคือรุ่นปกติ และรุ่นมีระบบตัดเสียงรบกวน อย่างไรก็ตามมีอีกการเปลี่ยนแปลงใน AirPods 4 ด้วย แม้จะไม่เกินคาดนัก</p>\n<p>ใน<a href=\"https://www.apple.com/th/shop/buy-airpods/airpods-4\">หน้ารายละเอียดสินค้าของ AirPods 4</a> ได้ระบุไว้เลยว่าของที่มีมาในกล่องคือ หูฟัง AirPods 4 กับเคสชาร์จ ส่วนสายชาร์จ USB-C ขายแยกต่างหาก ซึ่งแตกต่างจาก AirPods 2 และ AirPods 3 ที่ยังมีสายให้มาในกล่อง</p>\n<p>แอปเปิลมีแนวทางลดขยะอิเล็กทรอนิกส์โดยเลิกแถมอแดปเตอร์ชาร์จในกล่องสินค้ามาแล้วช่วงหนึ่ง แต่กับสายชาร์จ USB-C นั้น แอปเปิลเพิ่งเริ่มทำกับ <a href=\"https://www.blognone.com/node/130988\">Apple TV ที่ออกมาในปี 2022</a></p>\n<p>อย่างไรก็ตามเรื่องนี้อาจจะอธิบายยากขึ้นอีก เพราะมีเฉพาะ AirPods 4 เท่านั้น ที่แอปเปิลหยุดให้สายชาร์จ USB-C ขณะที่ AirPods Max ซึ่งปรับปรุงให้รองรับ USB-C ยัง<a href=\"https://www.apple.com/th/shop/buy-airpods/airpods-max\">ให้สายชาร์จมาในกล่อง</a> เช่นเดียวกับ AirPods Pro 2 ที่มีสายชาร์จให้อยู่แล้ว</p>\n<p>ที่มา: <a href=\"https://9to5mac.com/2024/09/09/airpods-4-usb-c-cable-box/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/53bc5429852c2b306cead35ece10a127.jpg\" /></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/apple\">Apple</a></div><div><a href=\"/topics/usb-c\">USB-C</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adbb850bdf9ab12dbd118bf402a9cc31375575697a1da7aeff5c8c0984f003f7","category":"Thai"}