{"title":"จาก Metaverse และ AI สู่ Humanoid - Meta ตั้งแผนกใหม่ เพื่อพัฒนาหุ่นยนต์มนุษย์","link":"https://www.blognone.com/node/144691","date":1739574495000,"content":"<div><div><div><p>รายงานนี้มาจาก Mark Gurman แห่ง Bloomberg คนเดิมแต่ไม่เกี่ยวกับแอปเปิล โดยเขาบอกว่า Meta ได้ตั้งแผนกใหม่ภายใต้กลุ่มฮาร์ดแวร์ของ Reality Labs เพื่อพัฒนาหุ่นยนต์ที่เหมือนมนุษย์หรือ Humanoid โดยช่วงแรกจะโฟกัสรองรับการทำงานพื้นฐานภายในบ้านก่อน เพราะมองว่าจะทำให้ตลาดมีความสนใจในวงกว้าง และเห็นรูปแบบการใช้ประโยชน์</p>\n<p>แหล่งข่าวของ Gurman บอกว่า Meta ได้หารือเรื่องนี้กับบริษัทผู้ผลิตหุ่นยนต์หลายรายเช่น Unitree Robotics หรือ Figure AI จึงยังไม่ชัดเจนว่า Meta จะผลิตหุ่นยนต์นี้ออกมาภายใต้แบรนด์ตนเองหรือไม่</p>\n<p>ด้าน Meta ยืนยันเรื่องการตั้งแผนกใหม่ว่ามี Marc Whitten อดีตผู้บริหาร Xbox และ<a href=\"https://www.blognone.com/node/140610\">รถยนต์ไร้คนขับ Cruise</a> เป็นหัวหน้าแผนก แต่ไม่ได้ให้รายละเอียดเพิ่มเติม โดยมีเอกสารภายในที่บอกว่าเทคโนโลยีที่ Meta พัฒนาในช่วงที่ผ่านมาทั้ง Reality Labs และ AI เป็นพื้นฐานที่สำคัญของการพัฒนาหุ่นยนต์ ซึ่งตอนนี้บริษัทมุ่งพัฒนาไปที่ซอฟต์แวร์และฮาร์ดแวร์ประมวลผลพื้นฐานที่จำเป็นสำหรับหุ่นยนต์</p>\n<p>ที่มา: <a href=\"https://www.bloomberg.com/news/articles/2025-02-14/meta-plans-major-investment-into-ai-powered-humanoid-robots\">Bloomberg</a></p>\n<p><img src=\"https://www.blognone.com/sites/default/files/externals/78aa12bd656ead2e76b3a3456d97ac8a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/robotics\">Robotics</a></div><div><a href=\"/topics/robot\">Robot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb3d9af481bbf056538a9e9aae06114d0176780864aa4df13a24a8740309b30b","category":"Thai"}