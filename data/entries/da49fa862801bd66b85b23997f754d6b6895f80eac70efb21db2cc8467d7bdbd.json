{"title":"ทวิตเตอร์ทดสอบแสดงรูปและวิดีโอเต็มชิดขอบจอแบบ Instagram เริ่ม iOS ก่อน","link":"https://www.blognone.com/node/124631","date":1631069041000,"content":"<div><div><div><p>ทวิตเตอร์ทดสอบการแสดงรูปภาพ วิดีโอ และ GIF แบบเต็มชิดขอบจอมือถือ จากเดิมที่เว้นระยะไว้ที่ฝั่งซ้ายมือของหน้าจอ คล้าย Instagram โดยจะเริ่มทดสอบในฝั่งแอปบน iOS ก่อน</p>\n<p>ทวิตเตอร์บอกว่าการทดสอบใหม่จะช่วยเพิ่มการมีส่วนร่วมหรือ engagement ในโพสต์รูปภาพและวิดีโอมากขึ้นนอกเหนือจากโพสต์ในรูปแบบตัวอักษร  ตัววิดีโอยังจะได้พื้นที่ในการแสดงเนื้อหามากขึ้นด้วย</p>\n<p>ก่อนหน้านี้ ทวิตเตอร์ยังปรับการแสดงรูปภาพแบบเต็มไม่โดนครอปออก ซึ่งถือเป็นฟีเจอร์ที่เรียกร้องกันมานาน แต่ในระยะหลังการทดสอบใหม่ๆ ของทวิตเตอร์ก็โดนกระแสตีกลับ เช่น การเปลี่ยนฟอนต์และสีปุ่มของทวิตเตอร์ รวมถึงเลย์เอาท์ใหม่</p>\n<p><img src=\"https://www.blognone.com/sites/default/files/externals/158209bc0c7aec409c907260b0ad4d50.png\" /><br />\nภาพจาก ทวิตเตอร์</p>\n<blockquote><p>Now testing on iOS:Edge to edge Tweets that span the width of the timeline so your photos, GIFs, and videos can have more room to shine. <a href=\"https://t.co/luAHoPjjlY\">pic.twitter.com/luAHoPjjlY</a></p>\n<p>— Twitter Support (@TwitterSupport) <a href=\"https://twitter.com/TwitterSupport/status/1435287486411022337?ref_src=twsrc%5Etfw\">September 7, 2021</a></p></blockquote>\n<p>ที่มา - <a href=\"https://www.theverge.com/2021/9/7/22661188/twitter-edge-to-edge-media-tweets-no-cropping\">The Verge</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/ios\">iOS</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da49fa862801bd66b85b23997f754d6b6895f80eac70efb21db2cc8467d7bdbd","category":"Thai"}