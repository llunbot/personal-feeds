{"title":"ไมโครซอฟท์ประกาศราคาแพตช์ Windows 10 หลังหมดอายุ ซื้อต่อได้ที่ 61 ดอลลาร์ต่อเครื่องต่อปี","link":"https://www.blognone.com/node/139036","date":1712110959000,"content":"<div><div><div><p><a href=\"https://www.blognone.com/node/70505\">Windows 10 จะหมดระยะซัพพอร์ตในเดือนตุลาคม 2025</a> หลังซัพพอร์ตมายาวนานครบ 10 ปี โดย<a href=\"https://www.blognone.com/node/137099\">ไมโครซอฟท์เคยประกาศว่าจะออก Windows 10 Extended Security Updates แบบเสียเงิน</a> เพื่อต่ออายุแพตช์ความปลอดภัยได้อีก 3 ปี <a href=\"https://www.blognone.com/node/105144\">แบบเดียวกับกรณีของ Windows 7</a></p>\n<p>ล่าสุดไมโครซอฟท์ออกมาประกาศราคาของ Windows 10 Extended Security Updates (ESU) ล่วงหน้าตั้งแต่เนิ่นๆ แล้ว เพื่อให้องค์กรวางแผนระยะยาวว่าจะทำอย่างไรกับพีซี Windows 10 ที่อัพเกรดเป็น Windows 11 ไม่ได้ เช่น การซื้อพีซีใหม่ หรือ<a href=\"https://www.blognone.com/node/124032\">การย้ายไปใช้ Windows 365 เวอร์ชันคลาวด์</a></p>\n<p>ราคาของการซื้อแพตช์ Windows 10 ESU อยู่ที่ 61 ดอลลาร์ต่อเครื่องต่อปี (สำหรับการใช้งานปีแรก) ซึ่งแพงขึ้นจากตอน <a href=\"https://www.blognone.com/node/107971\">Windows 7 ESU ที่ปีแรกเริ่ม 50 ดอลลาร์</a></p>\n<p>หากองค์กรจ่ายเงินซื้อโซลูชันจัดการเครื่องของไมโครซอฟท์อยู่แล้ว (เช่น Microsoft Intune หรือ Windows Autopatch) จะได้ส่วนลด 25% เหลือ 45 ดอลลาร์ต่อเครื่องต่อปี และหากองค์กรซื้อ Windows 365 เวอร์ชันคลาวด์อยู่แล้ว แต่เครื่องพีซีโฮสต์ยังเป็น Windows 10 จะได้แพตช์ฟรีอัตโนมัติด้วย</p>\n<p>ที่มา - <a href=\"https://techcommunity.microsoft.com/t5/windows-it-pro-blog/when-to-use-windows-10-extended-security-updates/ba-p/4102628#_note1\">Microsoft</a></p>\n<p><img src=\"https://www.blognone.com/sites/default/files/externals/67fae4e139eab8dc009442f1458b9ad3.jpg\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/security\">Security</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42da8e9cac4774d0e5f3633798c6dca674be650d058388b6212b7b72f942c123","category":"Thai"}