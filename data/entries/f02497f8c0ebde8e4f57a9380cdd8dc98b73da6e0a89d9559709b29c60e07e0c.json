{"title":"ผลวิจัยการใช้ AI ในเดนมาร์คพบ ช่วยคนทำงานประหยัดเวลาเล็กน้อย แต่งานเพิ่มขึ้น เงินเดือนเท่าเดิม","link":"https://www.blognone.com/node/146251","date":1746424338000,"content":"<div><div><div><p>ทีมวิจัยจากมหาวิทยาลัยชิคาโกและมหาวิทยาลัยโคเปนเฮเกน รายงานถึงการสำรวจผลกระทบของปัญญาประดิษฐ์อย่าง ChatGPT ต่อการทำงาน 11 อาชีพ รวมครอบคลุมคนทำงานถึง 25,000 คน นายจ้าง 7,000 แห่ง พบว่าปัญญาประดิษฐ์ช่วยประหยัดเวลาทำงานรวม 2.8% หรือประมาณสัปดาห์ละชั่วโมง แต่กลับสร้างงานใหม่ๆ เพิ่มขึ้น ทำให้โดยรวมแล้วมีผลต่อผลิตภาพรวมไม่สูงนัก</p>\n<p>ผลสำรวจระบุว่าการใช้ปัญญาประดิษฐ์ประหยัดเวลาทำงานได้ 2.8% หรือประมาณสัปดาห์ละชั่วโมง ต่างจากผลสำรวจอื่นที่เคยออกมาก่อนหน้านี้ที่ระบุว่าปัญญาประดิษฐ์ช่วยประหยัดเวลาถึง 15% เหตุผลหนึ่งคือการสำรวจรอบนี้ครอบคลุมงานหลายประเภทกว่า ไม่ได้จำกัดเฉพาะงานที่เหมาะกับปัญญาประดิษฐ์</p>\n<p>รายงานยังสำรวจถึงผลกระทบต่อรายได้พนักงานเอง พบว่าอัตรารายได้, ชั่วโมงทำงานรวม, และอัตราการจ้างงานโดยรวมนั้นไม่ต่างกันนัก ไม่ว่าจะเป็นนายจ้างที่สนับสนุนให้ใช้ปัญญาประดิษฐ์หรือไม่ การที่โลกนิยมปัญญาประดิษฐ์ยังทำให้คนทำงานมีงานบางอย่างเพิ่ม เช่น ครูต้องมาตรวจการบ้านว่าใช้ ChatGPT ทำการบ้านมาหรือไม่</p>\n<p>แม้ว่ารายงานนี้จะแสดงให้เห็นว่าตอนนี้ปัญญาประดิษฐ์ยังไม่ได้มีผลต่อตลาดแรงงานมากนัก  แต่รายงานก็แสดงให้เห็นว่าองค์กรที่สนับสนุนการใช้ปัญญาประดิษฐ์มีผลทำให้พนักงานเพิ่มประสิทธิภาพการทำงานได้ดีขึ้น, การเปลี่ยนกลุ่มงานที่พนักงานต้องรีวิวงานของปัญญาประดิษฐ์แทนก็อาจจะทำให้งานในสำนักงานต่างๆ เปลี่ยนไปมาก, และรายงานยอมรับว่าตลาดแรงงานนั้นมีความแข็งตัวไม่สามารถปรับได้ทันที ทำให้การใช้ประโยชน์จากปัญญาประดิษฐ์อาจจะต้องใช้เวลานานกว่านี้</p>\n<p>ที่มา - <a href=\"https://download.ssrn.com/2025/5/1/5219933.pdf\">SSRN</a>, <a href=\"https://arstechnica.com/ai/2025/05/time-saved-by-ai-offset-by-new-work-created-study-suggests/\">ArsTechnica</a></p>\n<p><img alt=\"No Description\" src=\"https://www.blognone.com/sites/default/files/externals/f3b9c6f0361191ec6ea4a6f81da67a9a.png\" /></p>\n<p>กราฟความเปลี่ยนแปลงค่าแรงต่อชั่วโมงแยกตามกลุ่มนายจ้างที่สนับสนุนการใช้ปัญญาประดิษฐ์และไม่ได้สนับสนุน</p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/employment\">Employment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f02497f8c0ebde8e4f57a9380cdd8dc98b73da6e0a89d9559709b29c60e07e0c","category":"Thai"}