{"title":"X ยังถูกบล็อกในบราซิล แม้ X ยืนยันจ่ายค่าปรับแล้ว - ศาลบอกจ่ายผิดบัญชีธนาคาร","link":"https://www.blognone.com/node/142410","date":1728176094000,"content":"<div><div><div><p>ประเด็น X ถูกบล็อกการใช้งานในประเทศบราซิลยังคงมีเรื่องราวกันต่อ จากที่ศาลสูงสุดของบราซิลสั่ง<a href=\"https://www.blognone.com/node/141757\">บล็อกการใช้งาน X</a> ในประเทศ เนื่องจากไม่ปิดบัญชีผู้ใช้งานตามคำสั่งศาล ท่าทีแรก X ไม่ยินยอม ศาลเลยสั่ง<a href=\"https://www.blognone.com/node/141732\">อายัดบัญชี</a>ทั้ง X และ Starlink ในบราซิล โดยก่อนหน้านี้ <a href=\"https://www.blognone.com/node/142128\">X แจ้งศาลบราซิล</a>ว่าบริษัทจะลบบัญชีตามคำสั่งศาล และแต่งตั้งตัวแทนฝ่ายกฎหมาย ซึ่งศาลก็แจ้งว่า X ต้อง<a href=\"https://www.blognone.com/node/142272\">จ่ายค่าปรับเพิ่ม</a>เติมอีกประมาณ 60 ล้านบาท จากคอนฟิกที่ทำให้คนบราซิลใช้งานได้ช่วงหนึ่ง</p>\n<p>ล่าสุด X แจ้งต่อศาลสูงสุดบราซิล บอกว่าบริษัทจ่ายค่าปรับครบทั้งหมดแล้วเป็นเงิน 28.6 ล้านเรียล (174.4 ล้านบาท) แต่ศาลยังไม่มีคำสั่งปลดบล็อกการใช้งาน ซึ่งศาลก็ให้คำตอบว่า X ต้องชำระค่าปรับนี้ให้ถูกบัญชีธนาคาร และเมื่อจ่ายเงินครบ+ถูกต้องแล้ว ศาลจะเรียกตัวแทนของ X มาหารือ ก่อนออกคำสั่งปลดบล็อกการใช้งานต่อไป</p>\n<p>ตัวแทนฝ่ายกฎหมายของ X ในบราซิล ยืนยันว่าบริษัทโอนเงินไปถูกบัญชีแล้ว และไม่เห็นความจำเป็นที่จะต้องพูดคุยกับศาลอีกหากจ่ายค่าปรับครบ เลยทำให้ถึงตอนนี้ X ก็ยังถูกบล็อกในบราซิลต่อไป</p>\n<p>ที่มา: <a href=\"https://www.reuters.com/technology/musks-x-seek-resumption-brazil-service-fines-paid-sources-say-2024-10-04/\">Reuters</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd103b6786cf8e653d02395d8be8e717ee056b9c1faf21f3f6f72b104fd65445","category":"Thai"}