{"title":"Elon Musk ระบุ Tesla พบ “ปัญหาบางอย่าง” บน FSD เบต้า 10.3 หลังผู้ใช้พบอัพเดตแล้วรวน","link":"https://www.blognone.com/node/125445","date":1635137208000,"content":"<div><div><div><p>หลังเพิ่งปล่อยอัพเดตได้ไม่กี่ชั่วโมง Elon Musk ก็โพสต์ทวิตระบุว่าระบบช่วยขับ Full Self Driving เวอร์ชั่นเบต้า 10.3 พบปัญหาบางอย่าง (some issues) จนต้องย้อนกลับไปใช้เวอร์ชั่น 10.2 ชั่วคราว โดยไม่ได้ระบุว่าปัญหาที่พบคืออะไร</p>\n<p>เว็บไซต์ <a href=\"https://www.theverge.com/2021/10/24/22743628/elon-musk-tesla-fsd-beta-10-3-rollback-issues-phantom-fcw\">The Verge</a> รายงานว่าระบบ FSD ของผู้ใช้บางคนเปิดใช้งานไม่ได้ หลังอัพเดตเป็นเวอร์ชั่น 10.3 ผู้ใช้บางคนพบว่าระบบเตือนการชนทั้งที่ยังไม่มีความเสี่ยง (phantom forward collision warnings) บางคนพบว่า Autosteer หายไป หรือพบปัญหากับระบบ traffic aware cruise control (TACC) และบางครั้ง AutoPilot ก็เกิดรวน</p>\n<p>ยังไม่แน่ชัดว่าเกิดปัญหากับผู้ใช้มากแค่ไหน แต่การที่ต้องย้อนเวอร์ชั่นกลับไปใช้ 10.2 ชั่วคราว อาจจะแปลว่าปัญหาที่เกิดอาจเป็นอันตราย หรืออาจเกิดขึ้นในวงกว้างพอสมควร และผู้ใช้คงต้องรอการปรับปรุงระบบอีกครั้งต่อไป</p>\n<blockquote><p>Seeing some issues with 10.3, so rolling back to 10.2 temporarily. Please note, this is to be expected with beta software. It is impossible to test all hardware configs in all conditions with internal QA, hence public beta.</p>\n<p>— Elon Musk (@elonmusk) <a href=\"https://twitter.com/elonmusk/status/1452345284483235841?ref_src=twsrc%5Etfw\">October 24, 2021</a></p></blockquote>\n<p><img src=\"https://www.blognone.com/sites/default/files/externals/9723a26b26f2a52d11d51c2e614d1e3d.png\" /></p>\n<p><a href=\"https://www.theverge.com/2021/10/24/22743628/elon-musk-tesla-fsd-beta-10-3-rollback-issues-phantom-fcw\">The Verge</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/elon-musk\">Elon Musk</a></div><div><a href=\"/topics/automobile\">Automobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08deb2d1ea713a05e3ae30d6f81caa00e138376d3a28dc35ca8511ba9d8904ca","category":"Thai"}