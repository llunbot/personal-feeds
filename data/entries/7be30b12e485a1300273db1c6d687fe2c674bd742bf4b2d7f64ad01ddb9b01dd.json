{"title":"พบ Android กำลังจะมีฟีเจอร์ Call Switching โอนสายที่กำลังคุยไปอุปกรณ์อื่นได้","link":"https://www.blognone.com/node/135273","date":1691988670000,"content":"<div><div><div><p>Mishaal Rahman นักขุดข้อมูลสาย Android พบตัวเลือกใหม่ชื่อ Link Your Devices (เข้าได้จาก Settings &gt; Google &gt; Device &amp; Sharing ) ที่เปิดให้เชื่อมอุปกรณ์หลายชิ้นด้วยบัญชี Google Account อันเดียวกัน แล้วโอนสาย (call switching) ข้ามอุปกรณ์ได้ แบบเดียวกับ Continuity ที่ฝั่ง iOS มีมาก่อนแล้วหลายปี</p>\n<p>กูเกิลเคยประกาศฟีเจอร์นี้แล้วในงาน Google I/O 2023 แต่เป็นระดับของตัวเฟรมเวิร์คคือ Telecom Jetpack Library ที่โชว์การโอนสาย VoIP/Google Meet ไปยังอุปกรณ์เครื่องอื่นขณะกำลังคุยอยู่ ฟีเจอร์นี้จะรองรับย้อนกลับไปถึง Android เวอร์ชันเก่าคือ 8.0 Oreo ด้วย และน่าจะปล่อยอัพเดตผ่าน Google Play ในระยะถัดไป</p>\n<p>ที่มา - <a href=\"https://www.xda-developers.com/android-stream-calls-tablet/\">xda</a></p>\n<p><img alt=\"No Description\" src=\"https://www.blognone.com/sites/default/files/externals/7f64d37dd98d2b95d199bb2bb5e84c72.jpg\" /></p>\n<blockquote><p>You may soon be able to \"link your [Android] devices\" signed into the same Google account together. This will enable \"call switching\", which lets you switch between devices for calls, as well as \"Internet sharing\"!H/T <a href=\"https://twitter.com/Nail_Sadykov?ref_src=twsrc%5Etfw\">@Nail_Sadykov</a> <a href=\"https://t.co/WCunYNE9GQ\">pic.twitter.com/WCunYNE9GQ</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1689713395057004544?ref_src=twsrc%5Etfw\">August 10, 2023</a></p></blockquote>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/mobile\">Mobile</a></div><div><a href=\"/topics/voip\">VoIP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7be30b12e485a1300273db1c6d687fe2c674bd742bf4b2d7f64ad01ddb9b01dd","category":"Thai"}