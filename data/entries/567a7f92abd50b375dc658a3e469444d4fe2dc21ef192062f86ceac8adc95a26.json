{"title":"Xiaomi รายงานผลประกอบการไตรมาส - ส่งมอบรถ SU7 คันที่ 1 แสนแล้ว - เพิ่มตัวเลขส่งมอบปีนี้","link":"https://www.blognone.com/node/143190","date":1731942815000,"content":"<div><div><div><p>Xiaomi รายงานผลประกอบการของไตรมาสที่ 3 ปี 2024 รายได้รวม 92,506.5 ล้านหยวน เพิ่มขึ้น 30.5% จากช่วงเดียวกันในปีก่อน และมีกำไรสุทธิแบบ Non-IFRS ที่ 6,252.0 ล้านหยวน ซึ่งปัจจัยสำคัญที่ทำให้รายได้ Xiaomi เพิ่มขึ้นมากก็คือรถยนต์ไฟฟ้า SU7</p>\n<p>รายได้ของรถยนต์ไฟฟ้าหรือ EV นั้น Xiaomi รายงานรวมกับกลุ่มธุรกิจริเริ่มใหม่ทั้งหมด (New Initiatives) รายได้ส่วนนี้ 9,697.1 ล้านหยวน คิดเป็น 10.5% ของรายได้ทั้งหมด ส่วนสมาร์ทโฟนมีรายได้ 47,452.3 ล้านหยวน เพิ่มขึ้น 13.9% และสินค้า IoT กับไลฟ์สไตล์ รายได้ 26,102.2 ล้านหยวน เพิ่มขึ้น 26.3%</p>\n<p>Lei Jun ซีอีโอและผู้ก่อตั้ง Xiaomi กล่าวว่าในไตรมาสที่ผ่านมาบริษัทลงทุนด้านวิจัยและพัฒนาไป 6 พันล้านหยวน เพิ่มขึ้น 19.9% ส่วนธุรกิจรถยนต์ไฟฟ้าก็ผ่านหลักไมล์สำคัญ ส่งมอบรถยนต์คันที่ 1 แสน ในวันนี้ (18 พฤศจิกายน) เร็วกว่าคาดการณ์เดิมที่ทำได้ในสิ้นเดือน ทำให้ Xiaomi ปรับเพิ่มเป้าหมายการส่งมอบรถยนต์ไฟฟ้าในปีนี้จาก 120,000 คัน เป็น 130,000 คัน</p>\n<p>Lu Weibing ประธาน Xiaomi กล่าวในช่วงแถลงผลประกอบการว่ากำลังการผลิตรถยนต์ไฟฟ้าตอนนี้อยู่ที่ 20,000 คันต่อเดือน และมีแนวโน้มเพิ่มตัวเลขนี้ได้อีก</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2024/11/18/5-32-31/24Q3_Announcement.pdf\">Xiaomi</a> (pdf) และ <a href=\"https://www.cnbc.com/2024/11/18/xiaomi-q3-revenue-soars-30point5percent-as-sales-of-its-first-electric-car-surge.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d46132ebf5c05e8bb037df76ea855f93.jpeg\" /></p>\n<blockquote><p>The 100,000th Xiaomi SU7 has found its owner! She chose Radiant Purple and shared, \"I’ve always been a Xiaomi Fan and picked the Pro for its smart driving and range.\" <a href=\"https://t.co/c8G8GrVzwO\">pic.twitter.com/c8G8GrVzwO</a></p>\n<p>— Lei Jun (@leijun) <a href=\"https://twitter.com/leijun/status/1858512000575471886?ref_src=twsrc%5Etfw\">November 18, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/8e856b25327cc1c37d12c91c99a4ade1.png\" /></p>\n<p><img alt=\"No Description\" src=\"https://www.blognone.com/sites/default/files/externals/1b31270147561e8d8d497d956bf7197a.png\" /></p>\n<p><img alt=\"No Description\" src=\"https://www.blognone.com/sites/default/files/externals/104360ee05cd8220980687229723589c.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"567a7f92abd50b375dc658a3e469444d4fe2dc21ef192062f86ceac8adc95a26","category":"Thai"}