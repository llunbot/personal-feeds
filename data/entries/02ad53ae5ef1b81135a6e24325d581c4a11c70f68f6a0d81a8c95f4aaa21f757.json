{"title":"ซอร์สโค้ดของเกม Far Cry 1 หลุดออกสู่สาธารณะ คอมไพล์ผ่านด้วย","link":"https://www.blognone.com/node/134666","date":1688435747000,"content":"<div><div><div><p>มีคนค้นพบว่าซอร์สโค้ดของเกม Far Cry ภาคแรกถูกโพสต์ไว้ในเว็บไซต์ Internet Archive โดยยังไม่ทราบแน่ชัดว่าหลุดออกมาได้อย่างไร</p>\n<p>ซอร์สโค้ดนี้บอกว่าเป็นไฟล์ของเกมเวอร์ชัน 1.34 บนพีซี (ชื่อไฟล์ Far Cry 1.34 Complete) มีแต่ซอร์สโค้ดและไม่มีไฟล์ภาพ assets ของเกม ซึ่งผู้ที่ลองดาวน์โหลดมาแล้วระบุว่าคอมไพล์ผ่าน โดยต้องปรับแต่ง Visual Studio .NET 2003 เล็กน้อย และใช้ไฟล์ assets จากตัวเกมเวอร์ชัน 1.33 มาเข้าร่วมด้วยจึงเล่นได้</p>\n<p>Far Cry 1 ออกเมื่อปี 2004 เกมภาคแรกพัฒนาโดยสตูดิโอ Crytek และเป็นจุดเริ่มต้นของ CryEngine ด้วย ภายหลัง Crytek แยกตัวไปทำเกม Crysis ของตัวเอง ทำให้ซีรีส์ Far Cry กลายมาเป็นของ Ubisoft และใช้ทีมภายในของ Ubisoft พัฒนาแทน</p>\n<p>ตอนนี้ Ubisoft ยังไม่มีแถลงการใดๆ ในเรื่องซอร์สโค้ดหลุดครั้งนี้</p>\n<p><img alt=\"No Description\" src=\"https://www.blognone.com/sites/default/files/externals/b660a968f99ffbcdcd28beb2320a8de6.jpg\" /></p>\n<blockquote><p>Out of nowhere, the full source code of Far Cry 1 just dropped on the Internet Archive <a href=\"https://t.co/agRMPHLT6o\">pic.twitter.com/agRMPHLT6o</a></p>\n<p>— Vinícius Medeiros (@VinciusMedeiro6) <a href=\"https://twitter.com/VinciusMedeiro6/status/1674890139879845888?ref_src=twsrc%5Etfw\">June 30, 2023</a></p></blockquote>\n<p>ที่มา - <a href=\"https://www.eurogamer.net/far-crys-entire-source-code-has-leaked-online\">Eurogamer</a></p>\n</div></div></div><div><div>Topics: </div><div><div><a href=\"/topics/far-cry\">Far Cry</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div><div><a href=\"/topics/data-breach\">Data Breach</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02ad53ae5ef1b81135a6e24325d581c4a11c70f68f6a0d81a8c95f4aaa21f757","category":"Thai"}