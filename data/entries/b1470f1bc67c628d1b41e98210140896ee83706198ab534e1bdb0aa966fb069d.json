{"title":"[ลือ] Humane กำลังเจรจา HP เพื่อขายกิจการ มูลค่าดีลราว 1 พันล้านดอลลาร์","link":"https://www.blognone.com/node/140199","date":1717711333000,"content":"<div><div><div><p>ก่อนหน้านี้มีรายงานว่า Humane สตาร์ทอัปที่ก่อตั้งโดยกลุ่มอดีตพนักงานแอปเปิล <a href=\"https://www.blognone.com/node/138996\">ผู้ผลิต AI Pin</a> อุปกรณ์ติดเสื้อผู้ช่วยอัจฉริยะ ได้เริ่ม<a href=\"https://www.blognone.com/node/139914\">เจรจาหาคนมาซื้อกิจการ</a> หลังจากสินค้าตัวแรกที่ออกมาได้รับผลตอบรับไม่ดี ทำให้สถานการณ์ไม่ดีนัก</p>\n<p>รายงานล่าสุดระบุว่าบริษัทที่สนใจซื้อกิจการคือ HP โดย Humane เสนอมูลค่ากิจการไว้ที่ 1 พันล้านดอลลาร์ อย่างไรก็ตามทั้ง Humane และ HP ปฏิเสธที่จะให้ความเห็นต่อข่าวดังกล่าว</p>\n<p>Humane เปิดตัว AI Pin เมื่อปลายปีที่แล้ว แต่ก่อนที่สินค้าจะส่งมอบ บริษัทได้ประกาศ<a href=\"https://www.blognone.com/node/137619\">ปลดพนักงาน</a>จำนวนหนึ่ง และล่าสุดบริษัทแจ้งลูกค้าให้<a href=\"https://www.blognone.com/node/140176\">หยุดใช้เคสชาร์จ</a>เนื่องจากมีความเสี่ยงระเบิดติดไฟได้</p>\n<p>ที่มา: <a href=\"https://www.theverge.com/2024/6/6/24172718/humane-ai-pin-selling-hp-rumor-1-billion\">The Verge</a></p>\n<p><img src=\"https://www.blognone.com/sites/default/files/externals/175780ac0bf97cb4c6136485affefcd6.jpg\" /></p>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/hp\">HP</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1470f1bc67c628d1b41e98210140896ee83706198ab534e1bdb0aa966fb069d","category":"Thai"}