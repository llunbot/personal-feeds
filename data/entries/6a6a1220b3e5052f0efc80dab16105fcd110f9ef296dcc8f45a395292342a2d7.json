{"title":"Samsung หลุดภาพ Galaxy Z Fold 6 และ Z Flip 6 ก่อนเปิดตัวกรกฎาคมนี้","link":"https://www.blognone.com/node/140190","date":1717668891000,"content":"<div><div><div><p>เว็บไซต์ Samsung ประเทศคาซัคสถาน หลุดภาพ Samsung Galaxy Z Fold 6 และ Z Flip 6 ที่กำลังจะเปิดตัวในเดือนกรกฎาคมนี้</p>\n<p>Galaxy Z Fold 6 ดีไซน์ยังไม่แตกต่างจากเดิมมากนัก ที่เด่นชัดที่สุดคือมุมเครื่องที่มีความโค้งมนลดลง ,และมีกล้องสามตัว คล้ายกับ Galaxy S24 Ultra นอกจากนี้ลำโพงของ Galaxy Z Fold 6 จะเป็นช่องแนวยาวช่องเดียวเหมือนกับ Galaxy S24 และ A55 ไม่มีรู ๆ เหมือนรุ่นอื่น</p>\n<p>เช่นเดียวกับ Galaxy Z Flip 6 ที่ไม่ได้มีดีไซน์ที่ต่างจากเดิมมากนักขนาดของจอในและนอกจะยังมีขนาดใกล้เคียงเดิม โดยข้อมูลที่หลุดมาก่อนหน้าระบุว่าแบตเตอรี่จะเพิ่มเป็น 4,000 mAh และ ปรับเลนส์กล้องหลักให้เซนเซอร์มีความละเอียดถึง 50 MP</p>\n<p>ในรูปยังพูดถึง Galaxy AI ทำให้คาดว่าน่าจะได้ฟีเจอร์ AI เหมือน S24 ทั้งหมด</p>\n<p>จากข่าวลือที่ผ่านมายังระบุว่าจอพับของทั้งสองรุ่นจะมีรอยพับที่น้อยมาก และจะใช้ชิป Snapdragon 8 Gen 3 พร้อมอัปเดต Andriod 14 ที่มาจากซอฟต์แวร์ One UI 6.1 มาให้ และมากับสัญญาอัปเดตเวอร์ชั่นรวมกับระบบความปลอดภัยยาวถึง 7 ปี</p>\n<p>ที่มา: <a href=\"https://www.sammobile.com/news/galaxy-z-flip-6-fold-6-design-accidentally-leaked-samsung/\">Sammobile</a><br />\n<img alt=\"No Description\" src=\"https://www.blognone.com/sites/default/files/externals/12546ccc307fb2b11354402aadffb160.jpeg\" /></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/samsung\">Samsung</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a6a1220b3e5052f0efc80dab16105fcd110f9ef296dcc8f45a395292342a2d7","category":"Thai"}