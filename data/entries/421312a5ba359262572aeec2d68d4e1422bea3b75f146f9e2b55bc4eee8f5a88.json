{"title":"MFEC ชี้ต้นทุนไอทีบริษัทไทยเพิ่มขึ้น 100% ในช่วง 3 ปีหลัง ต้นทุนสูงขึ้นแต่กำไรไม่สูงตาม","link":"https://www.blognone.com/node/139020","date":1712029413000,"content":"<div><div><div><p>นายศิริวัฒน์ วงศ์จารุกร ผู้ก่อตั้ง และซีอีโอของ MFEC บริษัทผู้พัฒนาโซลูชันด้านไอทีรายใหญ่ของไทย กล่าวในงานสัมมนา MFEC Inspire ชี้ประเด็นเรื่องต้นทุนทางไอทีที่เพิ่มขึ้นเรื่อยๆ โดยเพิ่มขึ้นถึง 100% ในรอบ 3 ปีหลัง และกำลังกลายเป็นปัญหาสำคัญของภาคธุรกิจไทย</p>\n<p>นายศิริวัฒน์ ระบุว่าในช่วง 3 ปีที่ผ่านมา ต้นทุนทางด้านไอทีมีอัตราเพิ่มขึ้นถึง 100% พุ่งสูงกว่ากำไรสุทธิ เกิดจาก product vendor ขึ้นราคาอย่างต่อเนื่องมากถึง 40% ส่งผลให้ต้นทุนเพิ่มขึ้น 200-300% ในซอฟต์แวร์หลายตัว และการที่ธุรกิจส่วนใหญ่หันมาใช้คลาวด์ภายใต้จุดประสงค์ในการลดต้นทุน แต่ผลลัพธ์ที่ออกมากลับตรงกันข้ามเนื่องจากต้นทุนที่แพงขึ้นจากต้นทุนแฝง เช่น ค่าใช้จ่ายในการ subscription ที่ขึ้นทุกปี รวมไปถึงกระแสการใช้ AI ในปัจจุบันที่กำลังเข้ามาอย่างต่อเนื่อง แต่ในกระบวนการของ AI ทั้งหมดไม่มีในประเทศไทย อาจนำไปสู่สถานการณ์จำยอมเมื่อมีการปรับขึ้นราคาหรือปิดกั้นการใช้งาน และเป็นสัญญาณให้องค์กรธุรกิจตื่นตัวในการหาโซลูชันเพื่อปลดล็อคจากพันธนาการเหล่านี้</p>\n<p>นายศิริวัฒน์บอกว่า MFEC อยู่ในวงการไอทีมานาน 27 ปี เห็นถึงจุดย้อนศรของราคาต้นทุนของเทคโนโลยี และกำไรสุทธิที่ลูกค้าได้ยังสวนทางกันอยู่ ในขณะที่ต้นทุนสูงขึ้นแต่กำไรไม่สูงตาม ทำให้ต้องเร่งหาโซลูชันที่จะช่วยลูกค้าลดต้นทุนค่าไอทีลง ซึ่งทาง MFEC ก็พยายามนำเสนอโซลูชันด้าน cost optimization ให้กลุ่มลูกค้าองค์กรมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/acd0c2bcb7041011577c8efb0601669b.jpeg\" /></p>\n</div></div></div><div><div>Topics: </div><div><div><a href=\"/topics/mfec\">MFEC</a></div><div><a href=\"/topics/enterprise\">Enterprise</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"421312a5ba359262572aeec2d68d4e1422bea3b75f146f9e2b55bc4eee8f5a88","category":"Thai"}