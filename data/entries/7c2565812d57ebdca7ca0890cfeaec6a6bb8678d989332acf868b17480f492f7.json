{"title":"MediaTek เปิดตัวชิป Dimensity 9300 ซีพียูอัดคอร์ใหญ่ Cortex-X4 มาให้ถึง 4 คอร์","link":"https://www.blognone.com/node/136597","date":1699279168000,"content":"<div><div><div><p>MediaTek เปิดตัวชิป SoC ระดับเรือธงประจำปี Dimensity 9300 ที่เป็นการอัพเกรดตามรอบปีถัดจาก <a href=\"https://www.blognone.com/node/131416\">Dimensity 9200 รุ่นของปี 2022</a></p>\n<p>ประเด็นที่น่าสนใจคือตัวซีพียู ที่ MediaTek เลือกใช้สูตร 4+4 คอร์คือ <a href=\"https://www.blognone.com/node/134054\">Cortex-X4 ตัวใหญ่ที่สุด</a>ถึง 4 คอร์ ทำงานที่ 3.25GHz ร่วมกับคอร์กลาง Cortex-A720 จำนวน 4 คอร์ ที่ 2.0GHz และเลือกไม่ใช้คอร์เล็ก Cortex-A520 เลย ตรงนี้ต่างจากคู่แข่ง <a href=\"https://www.blognone.com/node/136384\">Snapdragon 8 Gen 3</a> ที่ใช้สูตร 1+5+2 มีคอร์ใหญ่ Cortex-X4 เพียงคอร์เดียวเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/a931d279d5497688d2f47fb5b8647b71.jpg\" /></p>\n<p><em>ภาพทีเซอร์ของ MediaTek Dimensity 9300 ที่โชว์คอร์ใหญ่ 4 คอร์</em></p>\n<p>ฝั่งจีพียูเป็น <a href=\"https://www.blognone.com/node/134054\">Immortalis-G720 ตัวใหม่สุดของ Arm</a> ขนาด 12 คอร์ ซึ่งคงไม่ต่างจากคู่แข่งนัก โดย MediaTek คุยว่าประสิทธิภาพในการเล่นเกมเพิ่มขึ้น 46% เทียบกับ Dimensity 9200 หรือถ้าเทียบที่ประสิทธิภาพเท่ากัน ใช้พลังงานน้อยกว่า 40%</p>\n<p>การเปิดตัวชิปยุคนี้ไม่มีฟีเจอร์ AI คงขายไม่ได้ ซึ่ง MediaTek มีชิปของตัวเองชื่อ APU 790 AI มีประสิทธิภาพในการคำนวณจำนวนเต็มและทศนิยมเพิ่มขึ้นเท่าตัว, ประมวลผลโมเดล Transformer ได้เร็วกว่ารุ่นก่อน 8 เท่า</p>\n<p>ฟีเจอร์อื่นๆ ได้แก่ รองรับ Wi-Fi 7 ความเร็วสูงสุด 6.5 Gbps, รองรับการแสดงผลบนหน้าจอ WQHD@180Hz และ 4K@120Hz, โมเด็มรองรับ 5G R16, รองรับแรม LPDDR5T แบนด์วิดท์ 9600Mbps, ฟีเจอร์ความปลอดภัย Memory Tagging Extension (MTE), ใช้กระบวนการผลิต 4nm</p>\n<p>สมาร์ทโฟนที่ใช้ Dimensity 9300 จะวางขายภายในสิ้นปี 2023</p>\n<p><img alt=\"No Description\" src=\"https://www.blognone.com/sites/default/files/externals/2521db12588d1f6536c9e64d24e70427.jpg\" /></p>\n<p>ที่มา - <a href=\"https://corp.mediatek.com/news-events/press-releases/mediateks-new-all-big-core-design-for-flagship-dimensity-9300-chipset-maximizes-smartphone-performance-and-efficiency\">MediaTek</a></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/soc\">SoC</a></div><div><a href=\"/topics/cortex\">Cortex</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c2565812d57ebdca7ca0890cfeaec6a6bb8678d989332acf868b17480f492f7","category":"Thai"}