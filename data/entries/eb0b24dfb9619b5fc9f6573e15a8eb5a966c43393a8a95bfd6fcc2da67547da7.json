{"title":"[ไม่ยืนยัน] iOS 18.1 พร้อม Apple Intelligence ออกอัปเดต 28 ตุลาคม, MacBook Pro M4 และ iPad mini ใหม่มา 1 พฤศจิกายน","link":"https://www.blognone.com/node/142417","date":1728254853000,"content":"<div><div><div><p>Mark Gurmn แห่ง Bloomberg คนเดิม รายงานข้อมูลในจดหมายข่าวประจำสัปดาห์ Power On คราวนี้ว่ากำหนดวันเปิดตัวซอฟต์แวร์-ฮาร์ดแวร์ ที่ใกล้มาถึงของแอปเปิล</p>\n<p>เริ่มที่ iOS 18.1 ซึ่งเป็น iOS รุ่นแรกที่มีฟีเจอร์ปัญญาประดิษฐ์ Apple Intelligence เขาบอกว่าแอปเปิลมีกำหนดออกอัปเดตให้ผู้ใช้งานทั่วไป วันที่ 28 ตุลาคมนี้ ซึ่งจาก<a href=\"https://www.blognone.com/node/142133\">แผนเดิม</a>ที่เป็นช่วงกลางเดือนตุลาคม เพราะแอปเปิลจะรีวิวบั๊ก และต้องตรวจสอบว่าส่วนประมวลผลบนเซิร์ฟเวอร์ที่เรียกว่า Private Cloud สามารถรับโหลดได้พอหรือไม่</p>\n<p>iOS 18.1 จะมีฟีเจอร์ Apple Intelligence แบบจำกัดในช่วงแรก ได้แก่ Writing Tools, Notification Summaries, ฟีเจอร์จัดการภาพใน Photos และ Siri ที่ปรับปรุง (แต่ยังไม่ทั้งหมด)</p>\n<p>Gurman ยังให้ข้อมูลวัน<strong>เริ่มขาย</strong>ฮาร์ดแวร์ ได้แก่ MacBook Pro ชิปตระกูล M4, iMac ชิป M4, Mac mini ชิป M4 และ iPad mini รุ่นใหม่ ทั้งหมดจะเริ่มขายศุกร์ที่ 1 พฤศจิกายนนี้ แต่ยังไม่มีข้อมูลว่าแอปเปิลจะจัดงานแถลงข่าววันไหน หรืออาจจะมาเป็นวิดีโอแนะนำสินค้าเท่านั้น</p>\n<p>ที่มา: <a href=\"https://www.bloomberg.com/news/newsletters/2024-10-06/when-will-apple-intelligence-be-released-when-is-apple-releasing-m4-macs-ipad-m1xksx7q\">Bloomberg</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div><div><a href=\"/topics/apple-intelligence\">Apple Intelligence</a></div><div><a href=\"/topics/macbook-pro\">MacBook Pro</a></div><div><a href=\"/topics/imac\">iMac</a></div><div><a href=\"/topics/mac-mini\">Mac Mini</a></div><div><a href=\"/topics/ipad-mini\">iPad mini</a></div><div><a href=\"/topics/apple-m4\">Apple M4</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb0b24dfb9619b5fc9f6573e15a8eb5a966c43393a8a95bfd6fcc2da67547da7","category":"Thai"}