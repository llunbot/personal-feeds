{"title":"ซัมซุงอัพเดตแอป Try Galaxy ให้ iPhone 2 เครื่องต่อกันได้ เพื่อลองประสบการณ์ Galaxy Z Fold 5","link":"https://www.blognone.com/node/135402","date":1692758361000,"content":"<div><div><div><p>Samsung ได้ประกาศปล่อยอัปเดตแอป Try Galaxy ที่สามารถให้ผู้ใช้งาน iPhone ได้ลองสัมผัสประสบการณ์ One UI โดยการอัปเดตครั้งนี้ เพิ่มการรองรับการเชื่อมต่อ iPhone 2 เครื่องเพื่อจำลองประสบการณ์ของโทรศัพท์พับได้อย่าง Galaxy Fold 5</p>\n<p>สำหรับการจำลองเป็น Samsung Galaxy Fold 5 ผู้ใช้งานสามารถเชื่อมต่อ iPhone 2 เครื่องเข้าด้วยกัน เพื่อสร้างหน้าจอจำลองการใช้งานของ Fold 5  ซึ่งผู้ใช้งานจะได้สัมผัสประสบการณ์แบบจอใหญ่, ดูคอนเทนต์วิดีโอแบบเต็มขนาดหน้าจอ, การใช้ Drag and Drop และ Multitasking ที่สามารถเคลื่อนย้ายแอปไปมาระหว่างหน้าจอได้ นอกจากนี้ Try Samsung ยังให้ผู้ใช้งานได้ลองฟีเจอร์อย่าง FlexCam, Quick Share และ Samsung Heath ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/6308d7c4177cf463c5fb6de9a22af7fe.jpg\" /></p>\n<p>Try Galaxy ปล่อยให้ใช้งานครั้งแรกเมื่อปี 2022 โดยมียอดผู้ใช้งานมากกว่า 7 ล้านครั้ง ซึ่งตอนนี้รองรับถึง 20 ภาษาแล้ว ผู้ใช้ iPhone สามารถเข้าไปลองเล่นในรูปแบบเว็บแอปได้<a href=\"http://www.trygalaxy.com/\">ที่นี้</a></p>\n<p><img alt=\"No Description\" src=\"https://www.blognone.com/sites/default/files/externals/edaecf4359d1c653c98c89066729a39c.jpg\" /></p>\n<p>ที่มา - <a href=\"https://news.samsung.com/global/with-new-try-galaxy-app-update-non-android-users-can-experience-samsung-galaxy-z-flip5-z-fold5\">Samsung Newsroom</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ed3341ce53bc289ab8d953cd8055371079be2723f4120b8c3af4bf5a09dd31d","category":"Thai"}