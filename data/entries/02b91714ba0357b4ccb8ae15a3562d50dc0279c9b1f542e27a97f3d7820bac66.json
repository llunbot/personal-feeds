{"title":"มัดรวมข่าวลือ Apple - MacBook Pro รุ่น OLED ไม่มีติ่งหน้าจอ, iPad mini จอ OLED, สเป็กกล้อง iPhone SE 4","link":"https://www.blognone.com/node/143559","date":1733827535000,"content":"<div><div><div><p>เมื่อวานนี้มีข่าวลือเกี่ยวกับสินค้าใหม่แอปเปิลออกมาหลายอย่าง จากหลายแหล่งข่าว รวมมาให้อ่านรวดเดียวเพื่อเสริมสร้างจินตนาการกันไปครับ</p>\n<p>ข้อมูลแรกมาจากบริษัทวิจัยตลาด Omdia พูดถึงแผนการนำหน้าจอ OLED มาใช้ในสินค้าต่าง ๆ ของแอปเปิล ดังนี้</p>\n<ul>\n<li><strong>iPad mini</strong> จอ OLED จะมาในปี 2026-2027 เป็นรุ่นถัดจาก iPad Pro และได้ก่อน iPad Air</li>\n<li><strong>iPad Air</strong> จอ OLED จะมาในช่วงปี 2027-2028 ที่น่าสนใจคือทั้งสองรุ่นจอเป็น 60Hz</li>\n<li>Omdia ระบุถึง <strong>iPad หน้าจอพับได้</strong>ด้วย ขนาด 18.8 นิ้ว คาดว่าเปิดตัวเร็วที่สุดปี 2028</li>\n</ul>\n<p>ในรายงานยังพูดถึงแผนนำจอ OLED มาใช้กับ <strong>MacBook Pro</strong> ภายในปี 2026 โดยสเป็กระบุว่าตำแหน่งกล้องจะเป็นรูขนาดเล็ก ไม่ใช่<a href=\"https://www.blognone.com/node/125534\">แถบ Notch</a> แบบปัจจุบัน</p>\n<p>มาที่ <strong>iPhone SE 4</strong> ซึ่งข้อมูลมาจาก ET News สื่อของเกาหลี บอกว่า LG Innotek เป็นซัพพลายเออร์หลักในการผลิตกล้องหน้าและหลังให้ iPhone SE 4 รุ่นใหม่ ที่คาดเปิดตัวต้นปีหน้า รายละเอียดกล้องตรงกับ<a href=\"https://www.blognone.com/node/142405\">รายงานก่อนหน้านี้</a>คือ กล้องหลังอัลตร้าไวด์ 48MP ตัวเดียว ซูมออปติคัล 2X สเป็กเท่ากับ iPhone 16 และกล้องหน้า 12MP TrueDepth สเป็กเท่ากับ iPhone 16 เช่นกัน</p>\n<p>สุดท้ายเป็นข้อมูล<a href=\"https://www.blognone.com/node/143074\">อุปกรณ์ควบคุมสมาร์ทโฮม</a>ที่คาดว่าเปิดตัวต้นปีหน้า ซึ่งตอนนี้เรียกหลายชื่อเช่น HomePod มีจอ, iPad มีขาตั้ง โดยข้อมูลจาก SE Daily ระบุคล้ายกันคือขนาดจอของอุปกรณ์นี้อยู่ในช่วง 6-7 นิ้ว</p>\n<p>ที่มา: MacRumors <a href=\"https://www.macrumors.com/2024/12/09/oled-ipad-mini-could-launch-as-soon-as-2026/\">[1]</a>, <a href=\"https://www.macrumors.com/2024/12/09/macbook-pro-without-notch-roadmap/\">[2]</a>, <a href=\"https://www.macrumors.com/2024/12/09/iphone-se-4-camera-details-revealed/\">[3]</a></p>\n<p><img src=\"https://www.blognone.com/sites/default/files/externals/61c92e28036ab3ace406ea2889a20f6c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-pro\">MacBook Pro</a></div><div><a href=\"/topics/oled\">OLED</a></div><div><a href=\"/topics/ipad-mini\">iPad mini</a></div><div><a href=\"/topics/ipad-air\">iPad Air</a></div><div><a href=\"/topics/foldable\">Foldable</a></div><div><a href=\"/topics/iphone-se\">iPhone SE</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02b91714ba0357b4ccb8ae15a3562d50dc0279c9b1f542e27a97f3d7820bac66","category":"Thai"}