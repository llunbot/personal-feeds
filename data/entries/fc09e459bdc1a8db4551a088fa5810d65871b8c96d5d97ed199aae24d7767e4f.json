{"title":"รายงาน e-Conomy SEA 2021 ประชากรอินเทอร์เน็ตเอเชียตะวันออกเฉียงใต้เพิ่มเป็น 75%","link":"https://www.blognone.com/node/125784","date":1636593442000,"content":"<div><div><div><p>กูเกิลร่วมกับ Temasek และ Bain &amp; Company เผยแพร่รายงานการศึกษาวิจัย e-Conomy SEA ประจำปี 2021 ซึ่งนำเสนอภาพรวมอุตสาหกรรมดิจิทัลในภูมิภาคเอเชียตะวันออกเฉียงใต้ใน 6 ประเทศ คือ เวียดนาม ไทย ฟิลิปปินส์ มาเลเซีย สิงคโปร์ และอินโดนีเซีย</p>\n<p>ในภาพรวม ประชากรอินเทอร์เน็ตในภูมิภาคมีจำนวน 440 ล้านคน เพิ่มขึ้น 40 ล้านคน จากปี 2020 ทำให้อัตราการเข้าถึงอินเทอร์เน็ตเพิ่มเป็น 75% ผลการศึกษาพบว่า 8 ใน 10 คนของประชากรอินเทอร์เน็ต เคยซื้อของผ่านช่องทางออนไลน์อย่างน้อย 1 ครั้ง (ตัวเลขนี้ของไทยคือ 9 ใน 10) ในกลุ่มลูกค้าที่ใช้บริการช่องทางดิจิทัล ในไทยมีจำนวนถึง 18% ที่เพิ่งเริ่มใช้บริการช่วงปี 2020 ถึงครึ่งแรกปี 2021 ซึ่งเริ่มมีการระบาดของโควิด 19 ผลักดันให้คนมาออนไลน์มากขึ้น</p>\n<p><img src=\"https://www.blognone.com/sites/default/files/externals/779ef78e9ba3fbbe0861c6bc4f0a0db8.jpg\" /></p>\n<p>e-Conomy SEA ประเมินว่ามูลค่าตลาดรวมของบริการดิจิทัลในภูมิภาคปีนี้จะเพิ่มขึ้นเป็น 1.7 แสนล้านดอลลาร์สหรัฐ โดยมีปัจจัยสำคัญคือบริการอีคอมเมิร์ซ ส่งอาหารเดลิเวอรี และฟินเทค และตัวเลขนี้จะเพิ่มขึ้นเป็น 3.6 แสนล้านดอลลาร์ ในปี 2025 ขณะที่เงินลงทุนในธุรกิจกลุ่มนี้ก็เพิ่มขึ้นเป็น 1.15 หมื่นล้านดอลลาร์ ในครึ่งแรกของปี 2021</p>\n<p>รายงานมองว่าภูมิภาคเอเชียตะวันออกเฉียงใต้ยังมีโอกาสเติบโตอีกมาก จึงเรียกได้ว่ากำลังเข้าสู่ทศวรรษแห่งดิจิทัล ซึ่งปี 2030 มูลค่ารวมจะสูงถึง 1 ล้านล้านดอลลาร์</p>\n<p><img src=\"https://www.blognone.com/sites/default/files/externals/baf257a449c60027e19821248d9a05a9.png\" /></p>\n<p>ข้อมูลตัวเลขอื่นที่น่าสนใจเพิ่มเติม มีดังนี้</p>\n<ul>\n<li>ปี 2020 เฉลี่ยคนใช้บริการออนไลน์ 2 อย่าง เพิ่มมาเป็น 3.7 ในปี 2021</li>\n<li>การซื้อของใช้ทั่วไป (Grocery) และสั่งอาหารเดลิเวอรี เป็นบริการที่เริ่มใช้งานกันมากขึ้นตั้งแต่เกิดโควิด</li>\n<li>34% ของผู้ประกอบการในไทย บอกว่าธุรกิจรอดได้ในช่วงโควิดเพราะมีดิจิทัลเข้ามา</li>\n<li>มูลค่าตลาดรวมดิจิทัลของไทยปีนี้คาดอยู่ที่ 3 หมื่นล้านดอลลาร์ เพิ่มขึ้น 50% จากปี 2020 และจะเพิ่มเป็น 5.6 หมื่นล้านดอลลาร์ ในปี 2025</li>\n<li>สินค้าใช้ประจำวัน (Grocery) ยังมีโอกาสเติบโตอีกมาก เพราะออนไลน์ยังคิดเป็น 2% ของการขายรวม เมื่อเทียบกับสินค้ากลุ่มอื่นที่ตอนนี้อยู่ที่ 25%</li>\n<li>ในไทย 59% บอกว่าใช้งานสั่งอาหารเดลิเวอรีบ่อยขึ้นตั้งแต่มีโควิด</li>\n</ul>\n<p><img src=\"https://www.blognone.com/sites/default/files/externals/8b084c8b742ba5b63be40ddfd9e13a43.png\" /></p>\n<p>รายงานฉบับเต็มดูได้จากที่มา</p>\n<p>ที่มา: <a href=\"https://services.google.com/fh/files/misc/e_conomy_sea_2021_report.pdf\">e-Conomy SEA</a> (pdf) ภาพ <a href=\"https://pixabay.com/images/id-404284/\">Pixabay</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/temasek\">Temasek</a></div><div><a href=\"/topics/southeast-asia\">Southeast Asia</a></div><div><a href=\"/topics/market-research\">Market Research</a></div><div><a href=\"/topics/e-commerce\">E-commerce</a></div><div><a href=\"/topics/delivery\">Delivery</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc09e459bdc1a8db4551a088fa5810d65871b8c96d5d97ed199aae24d7767e4f","category":"Thai"}