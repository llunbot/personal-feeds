{"title":"Android Automotive รองรับรถที่มีหน้าจอฝั่งผู้โดยสาร, เพิ่มแอพวิดีโอ-เล่นเกมตอนจอดรถ","link":"https://www.blognone.com/node/133812","date":1683858939000,"content":"<div><div><div><p>กูเกิลประกาศข่าวของระบบปฏิบัติการ Android Automotive OS ว่าจะรองรับหลายหน้าจอ (multi-screen) สำหรับรถบางรุ่นที่อาจมีจอสำหรับผู้โดยสาร จะเริ่มใช้ใน Android Automotive OS 14 ที่จะออกช่วงปลายปีนี้</p>\n<p>สำหรับรถยนต์รุ่นที่ใช้ Android Automotive OS และมีแอพของกูเกิลด้วย (cars with Google built-in) ผู้ผลิตรถยนต์ยังสามารถเลือกติดตั้งแอพหมวดชมวิดีโอ (เช่น YouTube) และเกมในระบบหน้าจอแสดงข้อมูลของรถยนต์ได้ด้วย เกมที่ระบุชื่อได้แก่ (Beach Buggy Racing 2, Solitaire FRVR, My Talking Tom Friends) โดยแอพสองกลุ่มนี้จะใช้ได้เฉพาะตอนจอดรถ (parked apps) เท่านั้น</p>\n<p>กูเกิลยังทยอยค่อยๆ เปิดรับแอพในรถยนต์อย่างช้าๆ ทีละหมวด นอกจากหมวดวิดีโอและเกมแล้วยังมีกลุ่มสื่อ (media เช่น ฟังเพลง), ข้อความ (messaging <a href=\"https://www.blognone.com/node/133789\">ล่าสุดรองรับ Zoom, Teams, Webex</a>), นำทาง (navigation) โดยล่าสุดประกาศเพิ่มเบราว์เซอร์ที่อนุญาตให้ใช้เฉพาะตอนจอดรถเท่านั้น, Internet of Things (IoT) และสภาพอากาศ (weather)</p>\n<p><img alt=\"No Description\" src=\"https://www.blognone.com/sites/default/files/externals/1dbebc8d9a9a596ff569f3b1e6869de1.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/56579847a1675d9e7fb56532795da8f4.jpg\" /></p>\n<p>ที่มา - <a href=\"https://android-developers.googleblog.com/2023/05/whats-new-with-android-for-cars.html\">Google</a></p>\n</div></div></div><div><div>Topics: </div><div><div><a href=\"/topics/android-automotive\">Android Automotive</a></div><div><a href=\"/topics/android-auto\">Android Auto</a></div><div><a href=\"/topics/google\">Google</a></div><div><a href=\"/topics/automobile\">Automobile</a></div><div><a href=\"/topics/operating-system\">Operating System</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1046271568c0319626814c1b65e550e4372db1c0c5756f5594beaa0840765c18","category":"Thai"}