{"title":"Microsoft เปิดตัว DAX Express เครื่องมือช่วยเขียนบันทึกข้อมูลผู้ป่วย ด้วยพลัง GPT-4","link":"https://www.blognone.com/node/133092","date":1679357628000,"content":"<div><div><div><p>ไมโครซอฟท์ และ Nuance Communications เปิดตัวโซลูชัน Dragon Ambient eXperience Express หรือ DAX Express เป็นเครื่องมือช่วยเขียนเอกสารบันทึกข้อมูลผู้ป่วย (Clinical Documentation) แบบอัตโนมัติ โดยใช้ AI ด้านการสั่งงานด้วยเสียงและระบบจัดการข้อมูลสุขภาพที่ Nuance เชี่ยวชาญ รวมกับความสามารถการถอดความเรียบเรียงของ GPT-4</p>\n<p>Nuance บอกว่าโซลูชันนี้จะช่วยลดภาระงานด้านเอกสารของบุคลากรผู้ให้บริการด้านการรักษาพยาบาล และเพิ่มเวลาในการดูแลผู้ป่วยมากขึ้น โดยจะเพิ่มความสามารถนี้ในพอร์ตโซลูชัน Dragon Medical One ที่ปัจจุบันสามารถบันทึกข้อมูลผู้ป่วยได้จากการบันทึกการสนทนา เขียนสรุปเบื้องต้น ให้แพทย์ตรวจสอบอีกครั้ง และสร้างเอกสารออกมาภายใน 4 ชั่วโมง ซึ่งด้วยความสามารถใหม่ของ DAX Express นี้ ทำให้ได้เอกสารออกมาในระดับไม่กี่วินาที ทั้งนี้เอกสารดังกล่าวแพทย์ยังสามารถแก้ไข หรือเพิ่มขั้นตอนตรวจสอบสุดท้ายอีกครั้งได้</p>\n<p>ข้อมูลจากไมโครซอฟท์บอกว่า ปัจจุบันมีบุคลากรทางการแพทย์ที่ใช้งานแพลตฟอร์ม Dragon Medical อยู่มากกว่า 550,000 คน</p>\n<p>เนื่องจากข้อมูลการรักษาเป็นข้อมูลส่วนบุคคลที่สำคัญ ไมโครซอฟท์ และ Nuance จึงอธิบายว่าการทำงานมีการเก็บข้อมูลความเป็นส่วนตัวอย่างดี ซึ่ง Nuance มีประสบการณ์พัฒนา AI ด้านสุขภาพอยู่แล้ว รวมทั้งยังทำงานอย่างใกล้ชิดเพื่อให้แน่ใจว่า AI ทำงานอย่างมีจริยธรรมและโปร่งใส</p>\n<p>ที่มา: <a href=\"https://blogs.microsoft.com/blog/2023/03/20/breaking-new-ground-in-healthcare-with-the-next-evolution-of-ai/\">ไมโครซอฟท์</a> ผ่าน <a href=\"https://www.cnbc.com/2023/03/20/microsoft-nuance-announce-clinical-notes-application-powered-by-openai.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/0b389d9f25027aebb3a8597764a6f14b.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/nuance\">Nuance</a></div><div><a href=\"/topics/medical\">Medical</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c14a1213857287c6ee275b4fcd6c4788fb9fbd265c433579bbefbbf191da68e4","category":"Thai"}