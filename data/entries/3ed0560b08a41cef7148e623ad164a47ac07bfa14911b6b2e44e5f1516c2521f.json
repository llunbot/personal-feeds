{"title":"Remedy เผย Max Payne 1&2 Remake คืบหน้า, Control 2 ยังอยู่ในช่วงทดสอบไอเดีย","link":"https://www.blognone.com/node/136498","date":1698758626000,"content":"<div><div><div><p>Tero Virtala ซีอีโอของ Remedy Entertainment เผยความคืบหน้าของโปรเจคเกมที่กำลังพัฒนาทั้งหมด 4 โปรเจค ในงานแถลงผลประกอบการประจำไตรมาส</p>\n<ul>\n<li><strong><a href=\"https://www.blognone.com/node/131462\">Control 2</a></strong> ตอนนี้อยู่ในช่วง proof-of-concept ทดลองไอเดียต่างๆ ว่าเวิร์คแค่ไหน เพราะ Remedy มีความทะเยอทะยานในการสร้างภาคต่อที่ยิ่งใหญ่ สถานะทดลองจะมีต่อไปอีกหลายไตรมาส ก่อนเข้าสถานะเริ่มพัฒนาเต็มรูปแบบ</li>\n<li><strong><a href=\"https://www.blognone.com/node/127962\">Max Payne 1&amp;2 Remake</a></strong> เข้าสถานะการพัฒนาเต็มรูปแบบ (production) แล้ว มีความคืบหน้าที่ดี มีขอบเขตการทำงานที่ชัดเจน</li>\n<li><strong>Condor</strong> เกมมัลติเพลเยอร์ในจักรวาล Control เพิ่งพ้นสถานะ proof-of-concept มาเป็น production แล้ว เกมนี้จะเป็นแนว live service ที่ตั้งเป้าให้บริการยาวนานหลายปี</li>\n<li><strong><a href=\"https://www.blognone.com/node/126479\">Codename Vanguard</a></strong> เกมยิงมัลติเพลเยอร์ที่ร่วมทำกับ Tencent คาดว่าจะจบช่วง proof-of-concept ตอนสิ้นปีนี้ จากนั้นจะหารือทิศทางการพัฒนาในขั้นถัดไปร่วมกับ Tencent</li>\n</ul>\n<p>ส่วนเกม Alan Wake 2 ที่เพิ่งวางขาย 27 ตุลาคม <a href=\"https://www.blognone.com/node/136440\">ได้รับเสียงตอบรับที่ดีมาก</a> บริษัทยังไม่เปิดเผยยอดขายเพราะเพิ่งวางขายมาได้เพียงไม่กี่วัน แต่ก็ประเมินว่าจะมียอดขายในระยะยาวที่ดี</p>\n<p><a href=\"https://www.blognone.com/node/124629\">เกม Alan Wake Remastered ภาคแรก</a>ที่วางขายไปก่อนหน้า คืนทุนค่าพัฒนาและค่าการตลาดไปเรียบร้อยแล้วในไตรมาสที่ผ่านมา</p>\n<p><img src=\"https://www.blognone.com/sites/default/files/externals/12588c8ed59d28a04d60282c5b932683.jpg\" /></p>\n<p>ที่มา - <a href=\"https://investors.remedygames.com/announcements/remedy-entertainment-plc-business-review-january-september-2023-alan-wake-2-launched-with-a-great-reception-laying-the-foundation-for-future/\">Remedy Entertainment</a></p>\n</div></div></div><div><div>Topics: </div><div><div><a href=\"/topics/remedy-entertainment\">Remedy Entertainment</a></div><div><a href=\"/topics/games\">Games</a></div><div><a href=\"/topics/max-payne\">Max Payne</a></div><div><a href=\"/topics/control\">Control</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed0560b08a41cef7148e623ad164a47ac07bfa14911b6b2e44e5f1516c2521f","category":"Thai"}