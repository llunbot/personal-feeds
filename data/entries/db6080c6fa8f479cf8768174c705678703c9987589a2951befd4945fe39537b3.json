{"title":"Google Fi บริการเครือข่ายมือถือ MVNO ประกาศรีแบรนด์เป็น Google Fi Wireless","link":"https://www.blognone.com/node/133495","date":1681968060000,"content":"<div><div><div><p>Google Fi บริการเครือข่ายไร้สายแบบเสมือน (MVNO) ของกูเกิล ประกาศรีแบรนด์ใหม่อีกครั้งในชื่อ <strong>Google Fi Wireless</strong> ทั้งนี้กูเกิลเริ่มให้บริการเครือข่าย MVNO ในสหรัฐมาตั้งแต่ปี 2015 ในชื่อ <a href=\"https://www.blognone.com/node/67854\">Project Fi</a> และเปลี่ยนเป็น <a href=\"https://www.blognone.com/node/106689\">Google Fi</a> ในปี 2018</p>\n<p>ในประกาศชื่อบริการใหม่นี้ Google Fi Wireless ยังเพิ่มบริการใหม่หลายอย่าง ได้แก่ เพิ่มการเชื่อมต่อของสมาร์ทวอทช์ โดยไม่มีค่าใช้จ่ายเพิ่มเติม รองรับ Pixel Watch และสมาร์ทวอทช์ของซัมซุง</p>\n<p>นอกจากนี้ Google Fi Wireless ยังเพิ่มทางเลือกให้ทดลองใช้งานฟรีเป็นเวลา 7 วัน โดยเปิดการใช้งานผ่าน eSIM และสามารถยกเลิกได้ตลอด และสุดท้ายบริการยังเพิ่มแอปสำหรับให้ครอบครัวตรวจสอบและควบคุมการใช้งานของสมาชิกได้ ตอนนี้รองรับเฉพาะ Android</p>\n<p>ที่มา: <a href=\"https://blog.google/products/google-fi-wireless/new-plans-families-value/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/d7b3f50b99919947d2b82ca06a84113d.png\" /></p>\n</div></div></div><div><div>Topics: </div><div><div><a href=\"/topics/google-fi\">Google Fi</a></div><div><a href=\"/topics/google\">Google</a></div><div><a href=\"/topics/mvno\">MVNO</a></div><div><a href=\"/topics/telecom\">Telecom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db6080c6fa8f479cf8768174c705678703c9987589a2951befd4945fe39537b3","category":"Thai"}