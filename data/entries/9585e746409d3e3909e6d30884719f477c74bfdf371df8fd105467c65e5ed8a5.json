{"title":"ไมโครซอฟท์ร่วมมือ FerretDB พัฒนาการใช้ PostgreSQL แทน MongoDB","link":"https://www.blognone.com/node/144345","date":1737996917000,"content":"<div><div><div><p>ไมโครซอฟท์ออกโครงการ DocumentDB (ไม่เกี่ยวกับ <a href=\"https://aws.amazon.com/documentdb/\">Amazon DocumentDB</a> ที่เป็นบริการ MongoDB บน AWS เหมือนกัน) โดยร่วมมือกับ FerretDB <a href=\"https://www.blognone.com/node/133397\">โครงการแปลง PostgreSQL มาใช้แทน MongoDB</a> ทำให้ FerretDB มีฟีเจอร์ทัดเทียมกับ MongoDB เวอร์ชั่นใหม่ๆ</p>\n<p>แม้จะเป็นความร่วมมือกัน แต่ DocumentDB ของไมโครซอฟท์ก็เป็นโครงการแยกอิสระ เป็นส่วนขยายสำหรับ PostgreSQL ที่ทำให้ PostgreSQL รองรับข้อมูลแบบ BSON (binary JSON) โดยมีฟีเจอร์สำคัญๆ ครบถ้วน เช่น รองรับการทำ index ทั้งแบบ single field และ multi-key, รองรับข้อมูลพิกัด PostGIS, ทำงานร่วมกับ pg_vector เพื่อใช้งานร่วมกับแอปพลิเคชั่น RAG</p>\n<p>ทาง FerretDB นั้นทำงานร่วมกับไมโครซอฟท์โดยออก FerretDB 2.0 RC มาพร้อมกัน เวอร์ชั่นนี้จะผูกฟีเจอร์เข้ากับ DocumentDB เต็มตัว การใช้ BSON ทำให้ประสิทธิภาพดีขึ้นมาก, ฟีเจอร์ที่ใช้งานได้เพิ่มขึ้นแม้ยังไม่มีรายการฟีเจอร์ที่ออกมา แต่ส่วนสำคัญคือการรองรับ vector search</p>\n<p>DocumentDB นั้นที่จริงแล้วเป็นเอนจินภายในของ Azure CosmosDB for MongoDB ที่สร้างจาก PostgreSQL เหมือนกัน แต่เมื่อโอเพนซอร์สออกมาแล้วและใช้งานร่วมกับ FerretDB ก็จะทำให้ผู้ใช้ทั่วไปสามารถติดตั้งฐานข้อมูลทดแทน MongoDB โดยได้ใช้ฟีเจอร์ใหม่ๆ ได้</p>\n<p>ยังไม่มีกำหนดว่า FerretDB 2.0 จะออกตัวจริงเมื่อใด แต่เวอร์ชั่น RC ก็มีแพ็กเกจบนลินุกซ์ให้ทั้ง AMD64 และ ARM64</p>\n<p>ที่มา - <a href=\"https://opensource.microsoft.com/blog/2025/01/23/documentdb-open-source-announcement/\">Microsoft Open Source Blog</a>, <a href=\"https://blog.ferretdb.io/ferretdb-releases-v2-faster-more-compatible-mongodb-alternative/\">FerretDB</a></p>\n<p><img alt=\"No Description\" src=\"https://www.blognone.com/sites/default/files/externals/8c10a16232f37f91d8059910740e2938.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/mongodb\">MongoDB</a></div><div><a href=\"/topics/database\">Database</a></div><div><a href=\"/topics/postgresql\">PostgreSQL</a></div><div><a href=\"/topics/microsoft-azure\">Microsoft Azure</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9585e746409d3e3909e6d30884719f477c74bfdf371df8fd105467c65e5ed8a5","category":"Thai"}