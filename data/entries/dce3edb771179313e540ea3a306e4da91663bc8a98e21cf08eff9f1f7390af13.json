{"title":"Intel Foundry รายงานความก้าวหน้า กระบวนการผลิต 18A เป็นไปตามแผน สินค้าชุดแรกเริ่มขายครึ่งแรกของปี 2025","link":"https://www.blognone.com/node/141319","date":1723112477000,"content":"<div><div><div><p>อินเทลรายงานความก้าวหน้าของกระบวนการผลิตขนาด 18A ซึ่ง<a href=\"https://www.blognone.com/node/136631\">เริ่มทดสอบ</a>ตั้งแต่ต้นปีที่ผ่านมา คาดว่าชิปสองตระกูลหลักของอินเทลคือ Panther Lake สำหรับกลุ่ม AI PC และ Clearwater Forest สำหรับเซิร์ฟเวอร์ จะเริ่มผลิตจริงต้นปี 2025 และมีสินค้าขายภายในครึ่งแรกของปี 2025 ตามที่บริษัทเคย<a href=\"https://www.blognone.com/node/139446\">ประกาศแผน</a>ก่อนหน้านี้</p>\n<p>อินเทลยังเผยแพร่ 18A Process Design Kit (PDK) เครื่องมือสำหรับการออกแบบชิป เพื่อให้ลูกค้า Intel Foundry สามารถนำไปใช้ในการออกแบบชิป ตามกระบวนการผลิต 18A ซึ่งใช้การจ่ายกระแสไฟฟ้าของทรานซิสเตอร์แบบใหม่คือ RibbonFET และ PowerVia</p>\n<p>อินเทลบอกว่าความก้าวหน้าของกระบวนการ 18A นี้ จะทำให้บริษัทยังอยู่ในแผน ที่จะมีเทคโนโลยีการผลิตนำหน้าคู่แข่ง เพื่อให้กลับมาเป็นผู้นำการผลิตได้ในปี 2025</p>\n<p>ที่มา: <a href=\"https://www.intel.com/content/www/us/en/newsroom/news/intel-foundry-achieves-major-milestones.html\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/12def11a0783ccc4a5af4e13a627a6df.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dce3edb771179313e540ea3a306e4da91663bc8a98e21cf08eff9f1f7390af13","category":"Thai"}