{"title":"Chrome รับแพตช์ไมโครซอฟท์ ปรับการแสดงฟอนต์บนวินโดวส์ให้คมชัดขึ้น","link":"https://www.blognone.com/node/138910","date":1711446735000,"content":"<div><div><div><p>Chrome for Windows รองรับฟีเจอร์จัดการความคมชัดของฟอนต์ Windows ClearType Text Tuner ซึ่งจะส่งผลให้ Chrome เรนเดอร์ฟอนต์ได้คมชัดกว่าเดิม</p>\n<p>เดิมที Chromium เรียกใช้เอนจินแสดงผลกราฟิก 2D ชื่อ <a href=\"https://skia.org/docs/dev/chrome/\">Skia</a> ของกูเกิลเอง มีระบบจัดการความคมชัดของข้อความ แต่ใช้วิธี hard code ค่าตามระบบปฏิบัติการ ผู้ใช้ไม่สามารถแก้ไขปรับแต่งค่าเองภายหลังได้ ส่งผลให้ในบางอุปกรณ์อาจมีปัญหาเรื่องการแสดงผลฟอนต์บ้าง</p>\n<p>ส่วน Windows นั้นมีฟีเจอร์ชื่อ ClearType Text Tuner ให้ผู้ใช้ปรับแต่งความคมชัดของฟอนต์ตามที่เห็นบนหน้าจอ และแอพพลิเคชันต่างๆ สามารถเรียกใช้ค่าเหล่านี้ได้อัตโนมัติ (หากแสดงผลข้อความด้วย DirectWrite)</p>\n<p>หลังไมโครซอฟท์มาทำ Microsoft Edge ที่เป็นเอนจิน Chromium ได้แก้ปัญหานี้แล้วตั้งแต่กลางปี 2021 และส่งแพตช์กลับไปยังโครงการ Chromium และเมื่อเวลาผ่านไปนานเกือบ 3 ปี ฝั่งของกูเกิลก็ยอมรับแพตช์นี้แล้ว (ทำไมนานขนาดนี้ก็ไม่ทราบได้)</p>\n<p>ที่มา - <a href=\"https://chromestatus.com/feature/6236420349100032\">ChromeStatus</a> via <a href=\"https://www.thurrott.com/cloud/web-browsers/google-chrome/300010/google-chrome-to-get-microsoft-text-rendering-on-windows\">Thurrott</a></p>\n<p><img src=\"https://www.blognone.com/sites/default/files/externals/a2c6ac7d75887dea51dfd5bf0fd8329d.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/windows\">Windows</a></div><div><a href=\"/topics/graphic\">Graphic</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31c72f049766af4a8bf57ea1f4fcace7932834c27ff7569e8a85e5a72abd7d49","category":"Thai"}