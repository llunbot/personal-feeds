{"title":"PayPal แต่งตั้ง Alex Chriss ผู้บริหารจาก Intuit มาเป็น CEO คนใหม่","link":"https://www.blognone.com/node/135275","date":1692026035000,"content":"<div><div><div><p>PayPal ประกาศแต่งตั้ง Alex Chriss เป็นซีอีโอและประธานคนใหม่ของบริษัท มีผลตั้งแต่วันที่ 27 กันยายน เป็นต้นไป โดย Dan Schulman ซีอีโอปัจจุบัน จะอยู่กับ PayPal ต่อไปในตำแหน่งบอร์ดบริหารของบริษัท จนถึงการเลือกตั้งคณะกรรมการรอบใหม่ในเดือนพฤษภาคมปีหน้า</p>\n<p>Alex Chriss ก่อนมารับตำแหน่งซีอีโอ PayPal เขาเป็นผู้บริหารระดับสูงที่ Intuit ในตำแหน่งรองประธานอาวุโส และหัวหน้าฝ่ายผลิตภัณฑ์สำหรับธุรกิจขนาดเล็ก ได้แก่ QuickBooks และ Mailchimp ซึ่งบริษัทหลังนั้น เขาคือผู้ดูแลดีลที่ <a href=\"https://www.blognone.com/node/124728\">Intuit ซื้อกิจการ</a>ด้วยมูลค่าถึง 12,000 ล้านดอลลาร์ ทำให้บริการของ Intuit มีความครบครันมากขึ้น ซึ่งมุมมองของบอร์ดบริหาร PayPal เชื่อว่าเขาจะเข้ามาช่วยสร้างการเติบโตครั้งใหม่ให้ PayPal ได้</p>\n<p>ผลงานสุดท้ายของซีอีโอปัจจุบัน Dan Schulman ที่ PayPal เพิ่งประกาศออกมาคือเหรียญ PayPal USD (PYUSD) ที่เป็น stablecoin สำหรับรับ-จ่ายในแพลตฟอร์ม</p>\n<p>ที่มา: <a href=\"https://newsroom.paypal-corp.com/2023-08-14-PayPal-Names-Alex-Chriss-as-Next-President-and-CEO\">PayPal</a></p>\n<p><img alt=\"No Description\" src=\"https://www.blognone.com/sites/default/files/externals/bb5ef890dc3fd33e8bad52f276a9d3ee.jpg\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfae35476e937b65f78b6581f6d85c4edfddaecae854e23f6ea3f9d74e089bf8","category":"Thai"}