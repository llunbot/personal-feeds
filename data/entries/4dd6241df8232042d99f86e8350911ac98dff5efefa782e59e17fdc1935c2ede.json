{"title":"[ลือ] กูเกิลเริ่มทดสอบโมเดล Gemini ในวงปิดแล้ว โมเดลตัวใหม่ที่จะมาต่อกรกับ GPT-4","link":"https://www.blognone.com/node/135778","date":1694951936000,"content":"<div><div><div><p>เว็บไซต์ The Information รายงานว่ากูเกิลเริ่มเปิดทดสอบ <a href=\"https://www.blognone.com/node/133795\">Gemini โมเดลปัญญาประดิษฐ์รุ่นถัดไป</a> ให้กับลูกค้าบางรายในวงปิดแล้ว เป็นสัญญาณว่าเราจะได้เห็น Gemini เปิดบริการต่อสาธารณะในเร็ววัน</p>\n<p>กูเกิลเปิดตัว Gemini ครั้งแรกในงาน Google I/O 2023 เดือนพฤษภาคม โดยเป็นโมเดลเวอร์ชันถัดไปจาก PaLM 2 ที่นำมาใช้งานจริงในผลิตภัณฑ์กูเกิลแล้ว และ<a href=\"https://www.blognone.com/node/134549\">เป็นโปรเจคร่วมของ Google และ DeepMind ที่รวมร่างกันเป็น Google DeepMind</a> อีกทั้งมีข่าวลือว่า <a href=\"https://www.blognone.com/node/134957\">Sergey Brin ผู้ร่วมก่อตั้งกูเกิลกลับมาช่วยงานโปรเจคนี้ด้วย</a></p>\n<p>Gemini ถูกมองว่าเป็นอาวุธของกูเกิลที่จะตอบโต้ GPT-4 ของฝั่ง OpenAI หลังจากที่ตามหลังมาโดยตลอด ตอนนี้ต้องจับตาดูกันว่าฝั่งกูเกิลจะสามารถกลับมาต่อกรกับ OpenAI ได้มากน้อยแค่ไหน</p>\n<p><img src=\"https://www.blognone.com/sites/default/files/externals/e584d0cbf845ed4b264d96d721cddc84.jpg\" alt /></p>\n<p>ที่มา - <a href=\"https://www.theinformation.com/articles/google-nears-release-of-gemini-ai-to-rival-openai\">The Information</a>, <a href=\"https://www.reuters.com/technology/google-nears-release-ai-software-gemini-information-2023-09-15/\">Reuters</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dd6241df8232042d99f86e8350911ac98dff5efefa782e59e17fdc1935c2ede","category":"Thai"}