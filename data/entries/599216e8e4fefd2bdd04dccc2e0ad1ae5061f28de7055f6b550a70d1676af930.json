{"title":"[ลือ] กูเกิลพัฒนาซีพียู Arm สำหรับโน้ตบุ๊ก-แท็บเล็ต Chrome OS ใช้งานจริงปี 2023","link":"https://www.blognone.com/node/124554","date":1630558456000,"content":"<div><div><div><p>Nikkei Asia รายงานว่ากูเกิลกำลังพัฒนาซีพียูของตัวเองเพื่อใช้กับโน้ตบุ๊กและแท็บเล็ตด้วย นอกเหนือจาก<a href=\"https://www.blognone.com/node/124035\">ชิป Tensor ที่ประกาศแล้วว่าจะใช้กับมือถือ Pixel 6</a></p>\n<p>แหล่งข่าวของ Nikkei ระบุแค่ว่าชิปตัวนี้เป็นสถาปัตยกรรม ARM ซึ่งไม่น่าแปลกใจนัก ส่วนรายละเอียดทางเทคนิคว่าเหมือนหรือต่างกับชิป Tensor อย่างไรนั้นยังไม่มีข้อมูล ตามข่าวบอกว่ากูเกิลจะเริ่มใช้ชิปตัวนี้กับโน้ตบุ๊กและแท็บเล็ต Chrome OS ในปี 2023</p>\n<p>สินค้ากลุ่ม Chromebook แบรนด์ Pixel ของกูเกิลเอง ที่ผ่านมาใช้ซีพียู x86 ของอินเทลเกือบทั้งหมด (Chromebook Pixel, Pixelbook, Pixel Book Go, Pixel Slate) เคยมีรุ่นที่ใช้ซีพียู Arm เพียงรุ่นเดียวคือ <a href=\"https://www.blognone.com/node/73054\">Pixel C (ใช้ Tegra X1)</a> ที่ออกในปี 2015</p>\n<p>นอกจากชิป Tensor ที่ใช้กับมือถือแล้ว กูเกิลยังมี<a href=\"https://www.blognone.com/node/91450\">ชิป TPU สำหรับเซิร์ฟเวอร์มาตั้งแต่ปี 2017</a> และ<a href=\"https://www.blognone.com/node/95029\">ชิปความปลอดภัย Titan</a> ที่ภายหลังกลายมาเป็น <a href=\"https://www.blognone.com/node/105968\">Titan M บนมือถือด้วย</a></p>\n<p>ที่มา - <a href=\"https://asia.nikkei.com/Business/Tech/Semiconductors/Google-developing-own-CPUs-for-Chromebook-laptops\">Nikkei</a></p>\n<p><img src=\"https://www.blognone.com/sites/default/files/externals/709e28635a83038869975101a73bcf89.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/chrome-os\">Chrome OS</a></div><div><a href=\"/topics/cpu\">CPU</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"599216e8e4fefd2bdd04dccc2e0ad1ae5061f28de7055f6b550a70d1676af930","category":"Thai"}