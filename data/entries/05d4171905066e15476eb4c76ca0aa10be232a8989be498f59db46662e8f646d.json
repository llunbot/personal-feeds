{"title":"HPE ไตรมาสล่าสุด รายได้รวมโต 4% จากกลุ่ม Intelligent Edge และ HPC & AI","link":"https://www.blognone.com/node/134082","date":1685489925000,"content":"<div><div><div><p>HPE หรือ Hewlett Packard Enterprise รายงานผลประกอบการของไตรมาสที่ 2 ตามปีการเงินบริษัท 2023 สิ้นสุดเดือนเมษายน รายได้รวม 6,973 ล้านดอลลาร์ เพิ่มขึ้น 4% จากช่วงเดียวกันในปีก่อน รายได้รับต่อเนื่องรายปี (ARR) เพิ่มขึ้น 35% เป็น 1.1 พันล้านดอลลาร์ และมีกำไรสุทธิตามบัญชี GAAP 418 ล้านดอลลาร์</p>\n<p>Antonio Neri ซีอีโอ HPE กล่าวว่าการเพิ่มขึ้นของรายได้มาจากการเติบโตต่อเนื่องของ HPE Greenlake แพลตฟอร์มที่รองรับการทำงานตั้งแต่ edge ถึงคลาวด์ ซึ่งบริษัทยังคงเดินหน้าโฟกัสธุรกิจที่มีอัตรากำไรสูง ทั้ง Intelligent Edge และสินค้าด้าน AI</p>\n<p>กลุ่มธุรกิจ Intelligent Edge รายได้เพิ่มขึ้น 50% เป็น 1,304 ล้านดอลลาร์, กลุ่ม HPC &amp; AI รายได้เพิ่มขึ้น 18% เป็น 840 ล้านดอลลาร์, กลุ่ม Compute 2,761 ล้านดอลลาร์ ลดลง 8% และกลุ่มสตอเรจ 1,043 ล้านดอลลาร์ ลดลง 3% เฉพาะผลิตภัณฑ์ HPE Alletra รายได้เติบโตระดับเลขสามหลัก</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q2-2023/q2-2023-earnings-press-release.pdf\">HPE</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/ab33dc49533b9dbe52d677d15ce5898f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/18688061258aaa9d6036704ab4ff305d.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05d4171905066e15476eb4c76ca0aa10be232a8989be498f59db46662e8f646d","category":"Thai"}