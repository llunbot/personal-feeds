{"title":"Raspberry Pi ออกชิป RP2350 คอร์ Cortex-M33 พร้อม RISC-V แรม 520KB ราคาเพิ่มขึ้นเล็กน้อย","link":"https://www.blognone.com/node/141324","date":1723134823000,"content":"<div><div><div><p>Raspbery Pi เปิดตัวชิปไมโครคอนโทรลเลอร์ RP2350 รุ่นต่อจาก RP2040 ที่ออกมาตั้งแต่ปี 2021 โดยชิปแรงกว่าเดิมมากจากคอร์ Cortex-M33 (RP2040 เป็น Cortex-M0+) พร้อมวงจรเร่งความเร็วด้านความปลอดภัยหลายส่วน</p>\n<ul>\n<li>Cortex-M33 2 คอร์ สัญญาณนาฬิกา 150MHz</li>\n<li>คอร์ Hazard3 RISC-V สองคอร์อยู่ในตัว สามารถสลับไปใช้ได้อัตโนมัติหากรอมคอมไพล์มาเพื่อ RISC-V</li>\n<li>แรมแบบ SRAM 520KB รองรับแรม QSPI PSRAM</li>\n<li>ฟีเจอร์ความปลอดภัย ได้แก่ ระบบบูตรองรับการเซ็นลายเซ็นดิจิทัล, รอม OTP เขียนครั้งเดียวขนาด 8KB, ตัวเร่งความเร็ว SHA-256, และตัวสร้างเลขสุ่มแท้จริง</li>\n<li>ตัวจ่ายไฟในตัว</li>\n<li>พอร์ต HSTX เชื่อมต่อความเร็วสูง</li>\n<li>GPIO 30 ขา พร้อม analog input 4 ขา</li>\n<li>USB 3.0 ทั้ง Host และ Device</li>\n</ul>\n<p>ชิป RP2350 ยังคงผลิตด้วยเทคโนโลยี 40nm เช่นเดิม แต่พื้นที่ชิปใหญ่กว่าเดิมมาก จาก RP2040 อยู่ที่ 2 ตารางมิลลิเมตร เป็น 5.3 มิลลิเมตร พร้อมออปชั่นใส่สตอเรจแฟลชเพิ่ม 2MB เพิ่มราคา 0.2 ดอลลาร์ ตัวเลือกตั้งแต่ 0.8 ดอลลาร์ต่อชิปถึง 1.1 ดอลลาร์</p>\n<p>ทาง Raspberry PI เปิดตัวบอร์ด Pico 2 ใช้ชิปใหม่นี้ในราคา 5 ดอลลาร์เท่าเดิม และมีบอร์ด Pico 2 W เช่นเดิม ตอนนี้เริ่มวางจำหน่ายบอร์ดแล้ว สำหรับในไทยวางขายผ่าน Cytron และบอร์ดของพาร์ตเนอร์นั้นจะเริ่มวางจำหน่ายพร้อมกันหรือภายในเดือนหน้า ตั้งแต่บอร์ดสำหรับนักพัฒนาจนถึงบอร์ดอุตสาหกรรม</p>\n<p>ที่มา - <a href=\"https://www.raspberrypi.com/news/raspberry-pi-pico-2-our-new-5-microcontroller-board-on-sale-now/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/d8f96414e7749e43b050c51a2aa3ad67.png\" /></p>\n<p><img alt=\"No Description\" src=\"https://www.blognone.com/sites/default/files/externals/154bc0c24bd485d297384e9b225e5762.png\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/embedded\">Embedded</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d5d9f0992116da321fbbaae5c1721e9acfc23594b95fd5767175926b2291079","category":"Thai"}