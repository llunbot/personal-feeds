{"title":"เปิดตัว Sony Picture Core บริการดูภาพยนตร์สตรีมมิ่งในเครื่อง PS5 และ PS4","link":"https://www.blognone.com/node/136123","date":1696586346000,"content":"<div><div><div><p>ก่อนหน้านี้ Sony เคยเปิดตัว <strong>Bravia Core</strong> ที่เป็นบริการดูภาพยนตร์สตรีมมิ่งของ Sony ที่จำกัดเฉพาะในอุปกรณ์ของ Sony อย่าง ทีวี Bravia และ โทรศัพท์ Xperia โดยคราวนี้ Sony ประกาศขยายบริการมาสู่เครื่องเกมคอนโซล PS5 และ PS4 พร้อมเปลี่ยนชื่อบริการเป็น <strong>Sony Picture Core</strong> และเปิดให้ใช้งานใน 23 ประเทศทั่วโลก ยังไม่มีประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/9370f55c1ef5843fe4f0ea30d2a32dda.jpg\" /></p>\n<p>Sony Picture Core คือบริการดูภาพยนตร์แบบสตรีมมิ่งที่คล้าย ๆ กับ Apple TV กล่าวคือสามารถซื้อ และเช่าภาพยนตร์จำนวนกว่า 2,000 เรื่องภายในแอปนี้ได้ โดยมีบางประเทศจะมีหนังแบบ Exclusive ให้ดูในแบบ Early Access ยกตัวอย่างเช่น สหราชอาณาจักร ฝรั่งเศส เยอรมนี และญี่ปุ่น จะมีภพายนตร์เรื่อง Gran Turismo</p>\n<p>สำหรับผู้ใช้งาน PS5 และ PS4 ถ้าสมัคร PlayStation Plus ระดับ Deluxe จะสามารถชมภาพยนตร์ได้ฟรีกว่า 100 เรื่อง แบบไม่มีโฆษณา และมีอัปเดตเรื่องใหม่ ๆ เป็นระยะ ๆ ส่วนภาพยนตร์ที่รับชมได้ก็อย่างเช่น Looper, Kingsglaive: Final Fantasy XV, Elysium, และ Resident Evil Damnation เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/86a3ac92cd6c28a4fecab975bb889d94.jpg\" /></p>\n<p>ที่มา - <a href=\"https://blog.playstation.com/2023/10/05/sony-pictures-core-formerly-bravia-core-launches-on-ps5-and-ps4-consoles-exclusive-benefits-including-early-access-to-select-sony-pictures-films/\">PlayStation Blog</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/ps4\">PS4</a></div><div><a href=\"/topics/playstation-plus\">PlayStation Plus</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e06cf4b13afb9bebd99c3d7a1bce82b1cdf4444110591309d76446d6ade1fce4","category":"Thai"}