{"title":"Mark Zuckerberg บอก Meta AI อาจเพิ่มตัวเลือกจ่ายเงินเป็นพรีเมียม เหมือนแชทบอตค่ายอื่น","link":"https://www.blognone.com/node/146176","date":1746070141000,"content":"<div><div><div><p>ยังมีประเด็นเพิ่มเติมในช่วงแถลงผลประกอบการของ Meta <a href=\"https://www.blognone.com/node/146171\">ไตรมาสที่ผ่านมา</a> โดยซีอีโอ Mark Zuckerberg พูดถึงการเติบโตและโอกาสของบริการแชทบอตปัญญาประดิษฐ์ Meta ซึ่งมีผู้ใช้งานมากกว่า 1 พันล้านบัญชี และบริษัทเพิ่ง<a href=\"https://www.blognone.com/node/146135\">ออกแอปแยก</a>สำหรับใช้งาน Meta AI โดยเฉพาะ</p>\n<p>Zuckerberg พูดถึงการแสดงโฆษณาบน Meta AI ว่าทำได้ทั้งการแนะนำสินค้าผ่านแชทบอต หรือแสดงโฆษณาโดยตรง เขายังสนใจเพิ่มตัวเลือกสมัครใช้งาน Meta AI แบบพรีเมียม ที่จ่ายเงินเพื่อให้เข้าถึงฟีเจอร์สูงกว่า หรือเข้าถึงทรัพยากรประมวลผลมากขึ้น แนวทางเดียวกับผู้ให้บริการแชทบอต AI รายอื่น</p>\n<p>อย่างไรก็ตาม Zuckerberg บอกว่าสิ่งที่ Meta โฟกัสสำหรับ Meta AI ตอนนี้ คือการเพิ่มจำนวนผู้ใช้งานให้มากขึ้นก่อน จากนั้นการสร้างโมเดลธุรกิจทำเงิน หากเกิดขึ้นเร็วที่สุดก็ภายในปีหน้า</p>\n<p>ที่มา: <a href=\"https://www.engadget.com/social-media/meta-is-a-mulling-ads-and-a-premium-version-of-its-ai-assistant-mark-zuckerberg-says-225202560.html\">Engadget</a></p>\n<p><img src=\"https://www.blognone.com/sites/default/files/externals/7431a667912fa7ef5c0931bc9f57a702.png\" alt=\"\" /></p>\n</div></div></div><div><div>Topics: </div><div><div><a href=\"/topics/meta-ai\">Meta AI</a></div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d9b70bff4b040d12e3d478de6c1746c8d052b758845a7528227e2befd96fad3","category":"Thai"}