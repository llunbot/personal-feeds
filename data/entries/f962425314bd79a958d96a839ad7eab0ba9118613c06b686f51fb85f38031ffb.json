{"title":"Russ Cox ลาออกจากตำแหน่ง Tech Lead ของโครงการ Go, หันไปทำโครงการ LLM ช่วยโปรแกรมเมอร์","link":"https://www.blognone.com/node/141206","date":1722563970000,"content":"<div><div><div><p>Russ Cox นักพัฒนาหลักและผู้ร่วมโครงการ Go ตั้งแต่ช่วงเริ่มต้น ประกาศลาออกจากตำแหน่ง Tech Lead ทั้งของโครงการ Go ฝั่งชุมชน และทีมงานพัฒนา Go ในกูเกิลเอง</p>\n<p>Cox ร่วมพัฒนา Go มาเกิน 14 ปีแล้ว และรับตำแหน่ง Tech Lead มา 12 ปี หลังจากนี้เขายังคงร่วมโครงการ Go อยู่ แต่ตำแหน่ง Tech Lead จะยกให้ Austin Clements ที่เป็น Tech Lead ของส่วน Go core ที่นับเฉพาะ compiler และ runtime ขณะที่ตำแหน่งเดิมของ Clements จะมี Cherry Mui ขึ้นมาทำหน้าที่แทน</p>\n<p>Cox อ้างอิง Guido van Rossum ที่ลาออกจากตำแหน่ง BDFL ของ Python แบบเดียวกัน และการเปิดให้คนอื่นๆ ขึ้นมาแทนเปิดทางให้โครงการเติบโตขึ้น</p>\n<p>หลังจากนี้ Cox จะไปเน้น<a href=\"https://go.googlesource.com/oscar/+/refs/heads/master/README.md\">โครงการ Gaby/Oscar</a> โครงการนำปัญญาประดิษฐ์แบบ LLM มาข่วยงานนักพัฒนา ทำให้สามารถแก้ issue, พิจารณา pull request, หรือตอบปัญหาในฟอรั่มได้ดีขึ้น</p>\n<p>ที่มา - <a href=\"https://groups.google.com/g/golang-dev/c/0OqBkS2RzWw?pli=1\">golang-dev</a></p>\n<p><img src=\"https://www.blognone.com/sites/default/files/externals/711b92ef141ca6b22b3779fc095ce854.jpg\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/open-source\">Open Source</a></div><div><a href=\"/topics/programmer\">Programmer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f962425314bd79a958d96a839ad7eab0ba9118613c06b686f51fb85f38031ffb","category":"Thai"}