{"title":"ยืนยันแล้ว Nintendo Switch 2 รองรับเมาส์ภายนอก ต่อผ่านสาย USB","link":"https://www.blognone.com/node/146630","date":1748312942000,"content":"<span>ยืนยันแล้ว Nintendo Switch 2 รองรับเมาส์ภายนอก ต่อผ่านสาย USB</span>\n\n  <div>\n    <div>Body</div>\n              <div><p>จุดเด่นอย่างหนึ่งของฮาร์ดแวร์ Nintendo Switch 2 คือ <a href=\"https://www.blognone.com/node/145639\">Joy-Con 2 เวอร์ชันใหม่ใช้เป็นเมาส์ได้ด้วย</a> มีเกมหลายๆ เกมที่รองรับการเล่นด้วยเมาส์ เช่น Drag x Drive เกมบาสเก็ตบอลของนินเทนโดเอง หรือ <a href=\"https://www.blognone.com/node/145715\">Civilization VII ที่รองรับเมาส์ตั้งแต่เวอร์ชันพีซีแล้ว</a></p>\n<p>คำถามถัดคือแล้ว Switch 2 รองรับการต่อเมาส์ภายนอกผ่านพอร์ต USB ด้วยหรือไม่ ตอนนี้มีคำตอบแล้วว่า \"ได้\"</p>\n<p>คำตอบนี้อยู่ในคลิปเกม Nobunaga’s Ambition: Awakening Complete Edition ของค่าย Koei Tecmo โดยเกมต้นฉบับขายเมื่อปี 2022 บนพีซี, PS4 และ Switch 1 จากนั้น Koei Tecmo นำมาปรับปรุงแล้วออกเป็น Complete Edition ขายบน Switch 2</p>\n<p>ในคลิปสาธิตเกมเพลย์โดยโปรดิวเซอร์เกม ได้โชว์การใช้ Joy-Con 2 เป็นเมาส์เพื่อเล่นเกมตามปกติ และโชว์การเสียบเมาส์ผ่าน USB เพิ่มเข้าไป ซึ่งเกมจะตรวจเจออัตโนมัติ และสลับไปใช้เมาส์แทน Joy-Con 2 เลย (คลิปอยู่นาที 11)</p>\n<p>สรุปว่าตอนนี้เราทราบแล้วว่า Switch 2 รองรับการเสียบเมาส์ USB แน่ๆ ส่วนเกมอื่นๆ ที่รองรับ Joy-Con 2 เป็นเมาส์ (เช่น Civ 7) ถ้าเสียบเมาส์ภายนอกเข้าไปจะใช้ได้อัตโนมัติแบบเดียวกันหรือไม่ หรือต้องรองรับแยกเป็นเกมๆ ไป เป็นสิ่งที่ต้องหาคำตอบกันต่อไป</p>\n<p>ที่มา - <a href=\"https://kotaku.com/switch-2-joy-con-controls-usb-mouse-keyboard-feature-1851782216\">Kotaku</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 27/05/2025 - 09:29</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39a0ee84e3f90ca591625b9adb33627ba5ce19d90173be2bc1554f73c1d49ed3","category":"Thai"}