{"title":"TikTok ประกาศลงทุนในไทย 3 แสนล้านบาท ภายใน 5 ปี ตั้งศูนย์ Data Hosting พร้อมร่วมมือกับรัฐฯ แก้ปัญหาเฟคนิวส์","link":"https://www.blognone.com/node/144984","date":1740724876000,"content":"<div><div><div><p>TikTok ประกาศลงทุนในประเทศไทยกว่า 3 แสนล้านบาท (ประมาณ 8.8 พันล้านดอลลาร์ฯ) ภายใน 5 ปี ตั้งศูนย์ Data Hosting เพื่อเพิ่มประสิทธิภาพการจัดเก็บข้อมูล เพิ่มความปลอดภัยด้านไซเบอร์ และรองรับการขยายตัวของแพลตฟอร์มในภูมิภาค</p>\n<p>TikTok เตรียมลงทุนในเทคโนโลยี AI, การวิเคราะห์ข้อมูล, และการผลิตเนื้อหาดิจิทัล และพัฒนาทักษะแรงงานไทย เพื่อแข่งขันในตลาดแรงงานดิจิทัลระดับโลก พร้อมร่วมมือกับสถาบันการศึกษา และภาครัฐ</p>\n<p>นอกจากนี้ ยังเตรียมส่งเสริมธุรกิจไทย โดยเฉพาะการสนับสนุนธุรกิจขนาดเล็ก (SMEs) และผู้ประกอบการไทยสร้างรายได้จากคอนเทนต์และการขายสินค้า และจะช่วยสนับสนุนการแก้ปัญหาข่าวปลอม และการหลอกลวงออนไลน์ ให้ความรู้ประชาชนเกี่ยวกับภัยออนไลน์ เพื่อช่วยให้คนไทยใช้อินเทอร์เน็ตอย่างปลอดภัยด้วย</p>\n<p>การลงทุนครั้งนี้สอดคล้องกับนโยบายของรัฐบาลไทยที่ต้องการพัฒนาไทยให้เป็นศูนย์กลางดิจิทัลของอาเซียน ซึ่งจะช่วยให้เศรษฐกิจไทยเติบโต สร้างงานสายเทคฯ จำนวนมาก และช่วยให้ธุรกิจไทยเข้าถึงตลาดต่างประเทศได้ง่ายขึ้น โดยรัฐบาลพร้อมสนับสนุนการลงทุนของ TikTok อย่างเต็มที่</p>\n<p>ที่มา: <a href=\"https://www.thaigov.go.th/news/contents/details/93912\">ทำเนียบรัฐบาล</a></p>\n<p><img alt=\"alt=&quot;TikTok&quot;\" src=\"https://www.blognone.com/sites/default/files/externals/7cc50b98f285468197e2a23ea70d9b37.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/thailand\">Thailand</a></div><div><a href=\"/topics/investment\">Investment</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaf783f1880574259cc7b888de5eff4aa5b7cb87c7ad0ab388af6e2b9edc5dc1","category":"Thai"}