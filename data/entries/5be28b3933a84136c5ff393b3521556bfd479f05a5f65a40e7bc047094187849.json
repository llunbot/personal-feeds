{"title":"Automattic ซื้อกิจการ Beeper แอปแชทที่รองรับการสนทนาหลายแพลตฟอร์มในแอปเดียว","link":"https://www.blognone.com/node/139150","date":1712699742000,"content":"<div><div><div><p>ผู้อ่าน Blognone น่าจะยังจำชื่อของ Beeper แอปแชทที่รองรับการสนทนาหลายแพลตฟอร์มจบในที่เดียว ซึ่งเป็นข่าวต่อเนื่องช่วงหลายเดือนที่ผ่านมา ใน<a href=\"https://www.blognone.com/node/137098\">ความพยายาม</a>สร้าง Beeper Mini <a href=\"https://www.blognone.com/node/137186\">ที่</a>ทำ<a href=\"https://www.blognone.com/node/137314\">ให้</a>แอป<a href=\"https://www.blognone.com/node/137353\">รองรับ</a> iMessage ของแอปเปิล ซึ่งจบที่ไม่สำเร็จ</p>\n<p>ล่าสุด Automattic บริษัทแม่ของ WordPress.com และ Tumblr ประกาศเข้าซื้อกิจการ Beeper แล้ว โดยไม่มีการเปิดเผยมูลค่าอย่างเป็นทางการ แต่ TechCrunch อ้างแหล่งข่าวระบุว่าอยู่ที่ประมาณ 125 ล้านดอลลาร์ ทำให้เป็นดีลซื้อกิจการแอปส่งข้อความตัวที่สองของบริษัท<a href=\"https://www.blognone.com/node/136374\">ต่อจาก Texts</a> เมื่อเดือนตุลาคมปีที่แล้ว</p>\n<p>Eric Migicovsky ซีอีโอของ Beeper จะมารับตำแหน่งหัวหน้าฝ่ายแอปส่งข้อความของ Automattic</p>\n<p>สำหรับผู้ใช้งาน Beeper เดิม แอปจะยังมีให้ใช้งานต่อไป โดยตอนนี้สามารถใช้งานได้เลยทุกคน ไม่ต้องรอ waitlist แล้ว ส่วนแอปเวอร์ชัน Android ก็ออกจากสถานะเบต้า ทั้งหมดมีผลตั้งแต่วันนี้เป็นต้นไป</p>\n<p>ที่มา: <a href=\"https://techcrunch.com/2024/04/09/wordpress-com-owner-automattic-acquires-multi-service-messaging-app-beeper-for-125m/\">TechCrunch</a>, <a href=\"https://automattic.com/2024/04/09/automattic-acquires-beeper/\">Automattic</a> และ <a href=\"https://blog.beeper.com/2024/04/09/beeper-is-joining-automattic/\">Beeper</a></p>\n<p><img alt=\"No Description\" src=\"https://www.blognone.com/sites/default/files/externals/1ecfd26d69a4009287c0516fdbe0ef68.png\" /></p>\n</div></div></div><div><div>Topics: </div><div><div><a href=\"/topics/beeper\">Beeper</a></div><div><a href=\"/topics/acquisition\">Acquisition</a></div><div><a href=\"/topics/automattic\">Automattic</a></div><div><a href=\"/topics/chat\">Chat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5be28b3933a84136c5ff393b3521556bfd479f05a5f65a40e7bc047094187849","category":"Thai"}