{"title":"[ลือ] iPhone SE 4 ได้ Dynamic Island ด้วย, iPad Air รุ่นใหม่เป็นชิป M3","link":"https://www.blognone.com/node/144229","date":1737421191000,"content":"<div><div><div><p>Evan Blass หรือ @evleaks นักปล่อยข้อมูลหลุดสินค้าใหม่แอปเปิล ให้ข้อมูลรายละเอียดสินค้าใหม่ที่แอปเปิลน่าจะใกล้ตัวจากเลขรหัสสินค้า มีทั้งหมด 4 รายการได้แก่</p>\n<ul>\n<li>iPad Air M3 (11 นิ้ว)</li>\n<li>iPad Air M3 (13 นิ้ว)</li>\n<li>iPad 11th Generation</li>\n<li>iPhone SE 4th Generation</li>\n</ul>\n<p>รายการสินค้านี้ไม่ใช่เรื่องใหม่ แต่อาจมี<a href=\"https://www.blognone.com/node/143041\">ประเด็นเพิ่มเติม</a>ว่า iPad Air รุ่นอัปเดตสเป็กที่จะออกมาต้นปี จะได้เป็นชิป M3 จากรุ่นปัจจุบันเป็น M2</p>\n<p>Blass ยังแชร์รูปภาพแสดงตัวอย่างสินค้าทั้ง 4 อย่างที่จะเปิดตัว ซึ่งเป็นภาพการใช้งาน FaceTime โดยพบสิ่งน่าสนใจคือ iPhone SE 4 รูปซ้ายสุด มีแถบแสดงข้อมูลด้านบนหรือ Dynamic Island แทนที่จะเป็นรอยบากด้านบน ซึ่งหากเป็นตามนี้จริงจะเพิ่มความน่าสนใจให้ iPhone SE 4 ได้มาก เพราะมีรายละเอียดภายนอกที่ใกล้เคียงกับ iPhone 16 มากขึ้นอีก (<a href=\"https://www.blognone.com/node/144170\">แต่ไม่ใช่กล้องหลังแน่</a>)</p>\n<p>ที่มา: <a href=\"https://9to5mac.com/2025/01/20/leaked-image-reveals-new-iphone-se-may-feature-dynamic-island/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/ae5d40708dfeacbb7ffe3caf08a83c5a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6dcbb86037c72ef61895926ded30c5f5.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/ipad-air\">iPad Air</a></div><div><a href=\"/topics/ipad\">iPad</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"905a14eeabe71b1650a15af61a8f6cd21cefd42554fef91a06003d5b323448e3","category":"Thai"}