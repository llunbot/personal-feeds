{"title":"Mastodon ปรับปรุงการเปิดบัญชีใหม่ให้ง่ายขึ้น เพิ่มตัวเลือกเซิร์ฟเวอร์ของ Mastodon เอง เป็นค่าเริ่มต้น","link":"https://www.blognone.com/node/133647","date":1682982173000,"content":"<div><div><div><p>Mastodon แพลตฟอร์มโซเชียลทางเลือกแบบ decentralized ประกาศว่าตัวเลือกค่าเริ่มต้นในการสมัครบัญชีใช้งานใหม่จะเป็นเซิร์ฟเวอร์ mastodon.social แต่ผู้ใช้งานก็สามารถเลือกเซิร์ฟเวอร์ได้เอง ทั้งนี้เพื่อให้ผู้ใช้งานสับสนน้อยลงเมื่อเริ่มต้นสมัคร</p>\n<p>แนวคิดของ Mastodon คือการสมัครใช้งานโดยเลือกเชื่อมต่อกับเซิร์ฟเวอร์ที่ให้บริการ ซึ่งที่ผ่านมาผู้ใช้งานจะต้องเลือกเอง จึงเป็นอุปสรรคสำหรับผู้ใช้งานใหม่ที่จะต้องทำความเข้าใจการทำงานของแพลตฟอร์ม ซึ่ง Eugen Rochko ซีอีโอ Mastodon บอกว่า บริการโซเชียลอื่นไม่ต้องทำแบบนี้ จึงไม่แปลกที่คนส่วนใหญ่จะงงในตอนแรก เขาจึงเพิ่มค่าเริ่มต้นเป็นเซิร์ฟเวอร์ของ Mastodon ซึ่งน่าจะช่วยลดปัญหาได้ระดับหนึ่ง แล้วเมื่อผู้ใช้งานเข้าใจระบบก็สามารถย้ายบัญชีไปเซิร์ฟเวอร์อื่นได้</p>\n<p>Mastodon เป็นโซเชียลแนว microblogging แบบเดียวกับ Twitter ซึ่งเป็นกระแสทางเลือกหลังจาก Elon Musk ซื้อกิจการและบริการ Twitter ขณะเดียวกันยังมี Bluesky ที่ริเริ่มโดย Jack Dorsey อดีตผู้ร่วมก่อตั้ง Twitter ซึ่งกำลังมาแรงเช่นกัน โดยตอนนี้เป็นระบบคำเชิญ จึงน่าจะเป็นสาเหตุให้ Mastodon เพิ่มทางเลือกใหม่ให้การสมัครทำได้ง่ายขึ้นนั่นเอง</p>\n<p>ที่มา: <a href=\"https://blog.joinmastodon.org/2023/05/a-new-onboarding-experience-on-mastodon/\">Mastodon</a> ผ่าน <a href=\"https://www.theverge.com/2023/5/1/23707019/mastodon-account-creation-twitter-alternative\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/fdd6ca1cc12c9ffadd049e098e4a8ed7.png\" /></p>\n</div></div></div><div><div>Topics: </div><div><div><a href=\"/topics/mastodon\">Mastodon</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83bc2a8c5885da27b9210a9a9ffe667b1e8ca1186174ce11ed27e574510e4244","category":"Thai"}