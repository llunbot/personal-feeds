{"title":"ผู้ก่อตั้ง DreamWorks มองว่า AI จะลดแรงงานผลิตแอนิเมชั่นได้ถึง 90% แต่การคิดไอเดียยังต้องใช้คน","link":"https://www.blognone.com/node/136704","date":1699768340000,"content":"<div><div><div><p>Jeffrey Katzenberg ผู้ร่วมก่อตั้งสตูดิโอ DreamWorks กล่าวในงานสัมมนา Bloomberg New Economy Summit ที่สิงคโปร์ โดยพูดมุมมองของเขาต่อ AI มีผลกับอุตสาหกรรมบันเทิง</p>\n<p>Katzenberg บอกว่าประวัติศาสตร์ที่ผ่านมาของเครื่องมือในการเล่าเรื่องตั้งแต่ ปากกา พู่กัน แท่นพิมพ์ กล้องถ่ายภาพนิ่ง กล้องวิดีโอ สิ่งเหล่านี้ช่วยขยายความคิดสร้างสรรค์ วิธีเล่าเรื่องในแบบใหม่ ๆ มาโดยตลอด ช่วง 10 ปีที่ผ่านมา เราได้เห็นเทคโนโลยีดิจิทัลได้เข้ามาเปลี่ยนแปลงวงการสื่อหลายอย่าง เขามองว่า 10 ปีข้างหน้าก็จะเห็นการพัฒนาไปอีก 10 เท่า และบอกว่าเขาไม่แน่ใจว่ามีอุตสาหกรรมใดที่ได้รับผลกระทบจาก AI มากเท่าธุรกิจสร้างสรรค์สื่อบันเทิง</p>\n<p>เขาพูดถึงผลกระทบต่อแรงงานว่า ในอดีตถ้าเขาทำภาพยนตร์แอนิเมชั่นคุณภาพสูงหนึ่งเรื่อง จะต้องใช้ศิลปิน 500 คน ผลิตผลงานระยะเวลา 5 ปี แต่ด้วยเทคโนโลยี AI ทรัพยากรและต้นทุนอาจใช้ไม่ถึง 10% เท่านั้นแล้วได้ผลลัพธ์เท่ากัน แต่เขาก็ไม่คิดว่าเราจะเห็นภาพนั้นอย่างน้อยใน 3 ปี ข้างหน้า</p>\n<p>แต่สุดท้ายเขามองว่างานสร้างสรรค์ พัฒนาไอเดียตั้งต้น ในการทำโครงการภาพยนตร์ AI ก็ไม่สามารถเข้ามาแทนที่ได้ ยังต้องใช้กระบวนการคิดสร้างสรรค์ของคนเหมือนเดิม</p>\n<p>ที่มา: <a href=\"https://www.hollywoodreporter.com/business/digital/jeffrey-katzenberg-ai-entertainment-animation-prediction-1235643311/\">Hollywood Reporter</a></p>\n<p><img alt=\"No Description\" src=\"https://www.blognone.com/sites/default/files/externals/8bf7dfe40e12f489595581d1355facf9.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/movies\">Movies</a></div><div><a href=\"/topics/animation\">Animation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3c42428cdf8638a07dd8e3631ec9c353f01766ddf6d47a55573add43be26ae7","category":"Thai"}