{"title":"Verizon เข้าร่วมโครงการ RCS, พรีโหลด Google Messages บนมือถือ Android","link":"https://www.blognone.com/node/123815","date":1626843864000,"content":"<div><div><div><p>Verizon เป็นโอเปอเรเตอร์ใหญ่รายสุดท้ายของสหรัฐ ที่เข้าร่วมโครงการ Rich Communications Service (RCS) ของกูเกิล โดยจะพรีโหลดแอพ Google Messages เป็นมาบนโทรศัพท์ Android ที่ตัวเองวางขายในปีหน้า ส่วนแอพ Verizon Message+ ของตัวเองก็จะรองรับ RCS ช่วงปลายปีด้วย</p>\n<p><a href=\"https://www.blognone.com/node/121930\">กูเกิลได้รับการสนับสนุนจาก T-Mobile เป็นรายแรก</a> ตามด้วย <a href=\"https://www.blognone.com/node/123524\">AT&amp;T เมื่อต้นเดือนนี้</a> เท่ากับว่าตอนนี้ สมาร์ทโฟน Android ที่ขายผ่านโอเปอเรเตอร์ใหญ่ของสหรัฐทั้ง 3 ราย จะรองรับ RCS หมดแล้ว ช่วยให้ความฝันของกูเกิลที่ต้องการดัน RCS มาแทน SMS ใกล้ความจริงมากขึ้น</p>\n<p>ที่เหลือคงไปอยู่ที่ฝั่งแอปเปิล ว่าจะตอบสนองแรงกดดันให้ iPhone (ที่มีส่วนแบ่งตลาดประมาณ 50% ในสหรัฐ) รองรับ RCS แค่ไหนกัน</p>\n<p>ที่มา - <a href=\"https://www.verizon.com/about/news/verizon-google-messaging-services-android\">Verizon</a></p>\n<p><img src=\"https://www.blognone.com/sites/default/files/externals/d73d6c94d1025d2f1e004bef51a2a1e0.jpeg\" /></p>\n</div></div></div><div><div>Topics: </div><div><div><a href=\"/topics/verizon\">Verizon</a></div><div><a href=\"/topics/google-messages\">Google Messages</a></div><div><a href=\"/topics/android\">Android</a></div><div><a href=\"/topics/rcs\">RCS</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"849c2be09f64810d47294950a5cf754afd6a53cc594de1a3f801314f5ab98b97","category":"Thai"}