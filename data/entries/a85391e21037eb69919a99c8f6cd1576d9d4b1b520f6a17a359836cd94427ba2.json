{"title":"Stellar Blade มียอดขายเกิน 1 ล้านชุดแล้ว กำลังพิจารณาลงพีซี-ทำภาคต่อ","link":"https://www.blognone.com/node/140591","date":1719369224000,"content":"<div><div><div><p>ShiftUp สตูดิโอเกาหลีเจ้าของผลงาน Stellar Blade จัดงานแถลงข่าวเตรียมขายหุ้น IPO เข้าตลาดหลักทรัพย์ เปิดเผยว่าเกม Stellar Blade ขายได้เกิน 1 ล้านชุดแล้ว แม้มีแค่บนแพลตฟอร์ม PS5 เพียงแพลตฟอร์มเดียว</p>\n<p>ShiftUp บอกว่าตัวเลขนี้น่าประทับใจ เพราะฐานผู้เล่น PS5 ยังไม่เยอะเท่ากับ PS4 แถมตลาดเกมระดับ AAA ช่วงหลังเริ่มเอียงไปทางพีซีมากขึ้นกว่าคอนโซล ส่วนคำถามว่า Stellar Blade จะลงพีซีด้วยไหม ตอนนี้ทีมงานกำลังพิจารณากันอยู่ ซึ่งถ้าขายบนพีซีด้วยก็น่าจะเพิ่มยอดขายขึ้นอีก ประเด็นเรื่องเกมภาคต่อก็กำลังพิจารณาอยู่เช่นกัน แต่ตอนนี้ยังไม่มีข่าวใดๆ ประกาศ</p>\n<p>อีกประเด็นที่น่าสนใจคือ ShiftUp เตรียมสร้างความเชื่อมโยงระหว่างเกมในเครือทั้งสองเกมคือ Stellar Blade และ Goddess of Victory: Nikke ซึ่งจะประกาศข้อมูลในระยะถัดไป</p>\n<p>ที่มา - <a href=\"https://m.gamemeca.com/view.php?gid=1750274\">Gamemeca</a></p>\n<p><img src=\"https://www.blognone.com/sites/default/files/externals/76dfd4fd0bbb76e1193364474478e417.png\" /></p>\n</div></div></div><div><div>Topics: </div><div><div><a href=\"/topics/stellar-blade\">Stellar Blade</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a85391e21037eb69919a99c8f6cd1576d9d4b1b520f6a17a359836cd94427ba2","category":"Thai"}