{"title":"Airbnb รายงานผลประกอบการไตรมาส 4/2023 ยังคงการเติบโตสูงในทุกภูมิภาคทั่วโลก","link":"https://www.blognone.com/node/138195","date":1707893085000,"content":"<div><div><div><p>Airbnb รายงานผลประกอบการประจำไตรมาสที่ 4 ปี 2023 มีการจองจำนวนคืนและกิจกรรมบนแพลตฟอร์มรวม 98.9 ล้านครั้ง เพิ่มขึ้น 12% เทียบกับช่วงเดียวกันในปี 2022 มีมูลค่ารวมของการจอง 1.55 หมื่นล้านดอลลาร์ เพิ่มขึ้น 15% รายได้รวม 2,218 ล้านดอลลาร์ เพิ่มขึ้น 17% และขาดทุนสุทธิ 349 ล้านดอลลาร์ เนื่องจากมีรายการพิเศษ รวมทั้งการกันวงเงินสำรองสำหรับภาษีที่พักประมาณ 1 พันล้านดอลลาร์ ถ้าไม่มีรายการดังกล่าว จะมีกำไรราว 489 ล้านดอลลาร์</p>\n<p>Airbnb บอกว่าแผนสร้างการเติบโตเพิ่มขึ้นในตลาดที่มีโอกาสสูงยังคงดำเนินต่อไป เช่น บราซิล จำนวนการจองที่พักเพิ่มขึ้นเท่าตัว เทียบกับช่วงก่อนโควิด และเห็นแนวโน้มการเติบโตแบบเดียวกันในประเทศกลุ่มลาตินอเมริกา จำนวนที่พักเพิ่มขึ้น 18% เป็น 7.7 ล้านแห่งทั่วโลก</p>\n<p>ที่มา: <a href=\"https://news.airbnb.com/airbnb-q4-2023-and-full-year-financial-results/\">Airbnb</a></p>\n<p><img alt=\"No Description\" src=\"https://www.blognone.com/sites/default/files/externals/9c8e66de24c9ceae79959837e47327bc.jpg\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce5218e0f84ba2790bbb4c17129c59d671b83af31170a417053f91c56733c863","category":"Thai"}