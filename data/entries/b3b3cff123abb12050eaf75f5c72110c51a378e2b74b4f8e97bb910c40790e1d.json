{"title":"OpenAI เปิดให้นักพัฒนาใช้เครื่องมือสร้างรูปภาพตัวใหม่ Image Generation ผ่าน API แล้ว","link":"https://www.blognone.com/node/146024","date":1745469564000,"content":"<div><div><div><p>OpenAI ประกาศนำ<a href=\"https://www.blognone.com/node/145471\">เครื่องมือสร้างรูปภาพ Image Generation</a> ตัวล่าสุดใน ChatGPT ให้นักพัฒนาสามารถเรียกใช้งานผ่าน API <code>gpt-image-1</code> ได้แล้ว ซึ่งสามารถนำไปประยุกต์ได้ทั้งเครื่องมือปรับแต่งรูปภาพในแอป หรือเป็นเครื่องมือช่วยแก้ไขภาพในแต่ละกรณี</p>\n<p>ตัวอย่างนักพัฒนาที่ OpenAI ยกมาว่านำ <code>gpt-image-1</code> มาใช้งาน เช่น Canva ที่นำมาเป็นเครื่องมือสร้างรูปด้วย AI, GoDaddy นำมาเป็นเครื่องมือช่วยสร้างโลโก้เว็บไซต์, HubSpot เป็นเครื่องมือสร้างรูปภาพคุณภาพสูงสำหรับโพสต์โซเชียล, invideo ใช้เพื่อให้สร้างข้อความในวิดีโอได้แม่นยำมากขึ้น เป็นต้น</p>\n<p><code>gpt-image-1</code> คิดราคาใช้งาน สำหรับอินพุทข้อความ 5 ดอลลาร์ต่อ 1 ล้านโทเคน, อินพุทรูปภาพ 10 ดอลลาร์ต่อ 1 ล้านโทเคน และเอาท์พุท 40 ดอลลาร์ต่อ 1 ล้านโทเคน แปลงกับได้ประมาณ 0.02, 0.07, 0.019 ดอลลาร์ต่อการสร้างหนึ่งรูปภาพคุณภาพต่ำ-กลาง-สูง ตามลำดับ สามารถเรียกใช้งานได้แล้วผ่าน Image API</p>\n<p>OpenAI ยังเปิดเผยสถิติการใช้ Image Generation ว่ามีการสร้างรูปภาพมากกว่า 700 ล้านรูป ภายในสัปดาห์แรกที่เปิดตัว</p>\n<p>ที่มา: <a href=\"https://openai.com/index/image-generation-api/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/cfb95fde452fbb49c810093a7d3cdd04.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/developer\">Developer</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/api\">API</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3b3cff123abb12050eaf75f5c72110c51a378e2b74b4f8e97bb910c40790e1d","category":"Thai"}