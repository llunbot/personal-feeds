{"title":"Asus ประกาศวางขาย ROG Ally X ในไทย 3 กันยายนนี้ แต่ยังไม่ระบุราคา","link":"https://www.blognone.com/node/141570","date":1724317678000,"content":"<div><div><div><p>Asus ประกาศวางจำหน่ายเครื่องเกมพีซีพกพา <a href=\"https://www.blognone.com/node/140108\">ROG Ally X</a> ในไทยวันที่ 3 กันยายนนี้ หลังจากประกาศวางขายในประเทศเพื่อนบ้านอย่างฟิลิปปินส์ในวันที่ 23 สิงหาคม โดยยังไม่ระบุราคาขายแต่อย่างใด</p>\n<p>สำหรับ <strong>ROG Ally X</strong> เป็นเครื่องเกมรุ่นปรับปรุงของ <strong>ROG Ally</strong> ยังคงใช้ชิปมวลผล AMD Z1 Extreme แต่อัพเกรดในส่วนหน่วยความจำเป็น 24GB แบบ LPDDR5X 7500 เปลี่ยนสตอเรจเป็น SSD 1TB แบบ M.2 ขนาด 2280 ทำให้ผู้ใช้งานอัพเกรดเองได้ง่ายขึ้น และเปลี่ยนแบตเตอรี่เป็นขนาด 80 Wh นอกจากนี้ยังปรับปรุงในส่วนการระบายความร้อน, เพิ่มความหนาของกริปด้านหลังให้จับได้พอดีมือขึ้น และเปลี่ยนสีเครื่องเป็นสีดำ</p>\n<p><img alt=\"No Description\" src=\"https://www.blognone.com/sites/default/files/externals/ed1fd042d5090088d6c0aec82ba65110.jpeg\" /></p>\n<p>ที่มา - <a href=\"https://www.facebook.com/ASUSROG.TH/posts/pfbid023577xEo7hFmCBadKex5Lj3kYzhrC6vFRRBnfLSJvESTZSBgXWmv1HeUXGNVstEDEl\">Asus ROG</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"356162f56e6ea3817854564ec9cba6d3698a7d3cbe6810a054c4a609c708b51b","category":"Thai"}