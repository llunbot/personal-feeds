{"title":"กูเกิลเลิกทำ Android Auto บนจอมือถือ เปลี่ยนมาใช้ Assistant Driving Mode แทน","link":"https://www.blognone.com/node/124304","date":1629347820000,"content":"<div><div><div><p>เมื่อพูดถึง Android Auto ของกูเกิล มีรูปแบบการใช้งานอยู่ 2 ประเภท คือ แสดงผลบนหน้าจอของรถยนต์ (หากรถยนต์รุ่นนั้นรองรับ) หรือแสดงผลบนหน้าจอโทรศัพท์เอง (หากรถยนต์ไม่รองรับ) แบบหลังมีชื่อเรียกอย่างเป็นทางการว่า Android Auto for Phone Screens และเริ่มใช้งานครั้งแรกในปี 2019</p>\n<p>แต่ช่วงหลัง ผู้ใช้แอนดรอยด์หลายคนน่าจะเห็น Google Assistant Driving Mode เริ่มเข้ามาแทนแล้ว ล่าสุดกูเกิลยืนยันว่าเลิกทำ Android Auto for Phone Screens อย่างเป็นทางการใน Android 12 (แต่ใน OS รุ่นก่อนๆ ยังใช้ได้เหมือนเดิม) และเปลี่ยนมาใช้ Assistant Driving Mode แทน</p>\n<p>ในมุมของผู้ใช้งานคงต่างจากเดิมแค่เปลี่ยนแอพ เปลี่ยนอินเทอร์เฟซ แต่ยังใช้งานโทรศัพท์เป็นจอเสริมช่วยขับรถได้เหมือนเดิม (ทั้ง Android Auto และ Assistant มาพร้อมกับระบบปฏิบัติการอยู่แล้ว ไม่ต้องดาวน์โหลดแอพเพิ่ม)</p>\n<p>ส่วนการใช้งานบนจอรถยนต์ ยังเป็น Android Auto เหมือนเดิมไม่เปลี่ยนแปลง</p>\n<p><img src=\"https://www.blognone.com/sites/default/files/externals/15d979f7545df8d8334f3e70518e11e7.jpg\" /></p>\n<p>เว็บไซต์ Android Police ให้ข้อมูลว่า ตอนแรกกูเกิลไม่ได้ตั้งใจทำ Android Auto for Phone Screens แต่ตัว Assistant Driving Mode ล่าช้า เลยต้องออก Android Auto for Phone Screens มาใช้ชั่วคราวไปก่อน เมื่อตอนนี้ Assistant Driving Mode พัฒนาเสร็จและเริ่มใช้งานแล้ว ก็ได้เวลาถอด Android Auto for Phone Screens ออกไป</p>\n<p>ที่มา - <a href=\"https://9to5google.com/2021/08/17/android-auto-phone-screen-stops-working/\">9to5google</a>, <a href=\"https://www.androidpolice.com/2021/08/18/it-might-be-the-end-of-the-road-for-android-auto-on-phone-screens/\">Android Police</a></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/google\">Google</a></div><div><a href=\"/topics/google-assistant\">Google Assistant</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09fbb3ef025826010b2b8a1a48d70017cb15733ba3e916c9dd02b86c2d7d8b39","category":"Thai"}