{"title":"Google ออกโฆษณา Pixel 5a ชูจุดเด่น มีช่องหูฟัง 3.5 มม. นำเสนอในสไตล์ Jony Ive","link":"https://www.blognone.com/node/124469","date":1630114148000,"content":"<div><div><div><p>กูเกิลออกวิดีโอโฆษณา <a href=\"https://www.blognone.com/node/124270\">Pixel 5a</a> โดยนำเสนอในรูปแบบล้อเลียน วิดีโอพรีเซนเทชั่นสินค้าแอปเปิลในอดีต ที่มักมี Jony Ive อดีตหัวหน้าฝ่ายออกแบบผลิตภัณฑ์ของแอปเปิลเป็นคนบรรยายที่มาเบื้องหลังของงานออกแบบ</p>\n<p>เนื้อหาในวิดีโอเป็นการย้ำว่า Pixel 5a มีช่องเสียบหูฟัง 3.5 มม. ซึ่งเป็นการออกแบบวงกลมที่ Simply Perfect จากนั้นก็เล่าเรื่องราวต่าง ๆ ประกอบเพื่อเสริมความยิ่งใหญ่</p>\n<p>อย่างไรก็ตาม มีข้อสังเกตว่าทำไมกูเกิลเพิ่งทำวิดีโอล้อเลียนแบบนี้ออกมา เพราะ Jony Ive นั้น <a href=\"https://www.blognone.com/node/110602\">ลาออกจากแอปเปิลมา 2 ปีแล้ว</a></p>\n<p>รับชมวิดีโอได้ท้ายข่าว</p>\n<p>ที่มา: <a href=\"https://www.cnet.com/tech/mobile/google-pixel-5a-ad-spoofs-apple-with-humorous-ode-to-the-headphone-jack/#ftag=CADf328eec\">CNET</a></p>\n<p><img src=\"https://www.blognone.com/sites/default/files/externals/6c6e1aea33cda68f8acc754f4094f017.jpg\" /></p>\n</div></div></div><div><div>Topics: </div><div><div><a href=\"/topics/google-pixel-5\">Google Pixel 5</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div><div><a href=\"/topics/jonathan-ive\">Jonathan Ive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9cd7b991dfeb253ebc8fcd4c99a614c7aac3963bc47bdd5af85ca81f7c681a8","category":"Thai"}