{"title":"AMD เปิดตัว AMD EPYC Gen 5 ในไทย พร้อมชิปประสิทธิภาพรุ่นอื่น ๆ","link":"https://www.blognone.com/node/143389","date":1732862300000,"content":"<div><div><div><p>AMD เปิดตัวชิปประมวลผลประสิทธิภาพสูงภายในงาน Advancing AI 2024 ทั้งโปรเซสเซอร์สำหรับเซิร์ฟเวอร์ 5th Gen AMD EPYC™, กราฟิกการ์ด AMD Instinct™ MI325X, ชิปหน่วยประมวลผลข้อมูล AMD Pensando™ Salina DPUs, AMD Pensando Pollara 400 NICs และโมบายโปรเซสเซอร์ AMD Ryzen™ AI PRO 300 series</p>\n<p><strong>โปรเซสเซอร์ AMD EPYC 9005 Series</strong> สร้างขึ้นบนสถาปัตยกรรม Zen 5 รุ่นล่าสุด มาพร้อมคอร์ประมวลผลสูงสุด 192 คอร์ จะวางจำหน่ายบนแพลตฟอร์มหลากหลายผ่าน OEM และ ODM ชั้นนำ</p>\n<p><strong>กราฟิกการ์ด AMD Instinct MI325X</strong> มีหน่วยความจำ HBM3E ถึง 288GB แบนด์วิธ 6 TB/s ประสิทธิภาพงาน inference และ token generation ดีกว่า H100 ของ NVIDIA 1.3 เท่า บนการทำงานผ่านซอฟต์แวร์ AMD ROCm 6 เหมาะกับงานด้าน AI ที่ต้องการประสิทธิภาพสูงสุด</p>\n<p>โดย AMD ได้แชร์รายละเอียดใหม่ของกราฟิกการ์ด AMD Instinct MI350 series รุ่นต่อไป ซึ่งคาดว่าจะเปิดตัวในช่วงครึ่งหลังของปี 2025 และยังรายงานความคืบหน้าในการพัฒนากราฟิกการ์ด AMD Instinct MI400 Series บนสถาปัตยกรรม AMD CDNA Next โดยวางแผนจะวางจำหน่ายในปี 2026</p>\n<p>AMD แชร์ข้อมูลให้ได้ฟังภายในงานว่า ได้พัฒนาชุดซอฟต์แวร์ AMD ROCm อย่างต่อเนื่อง ทำให้ประสิทธิภาพการอนุมานและการเรียนรู้บนกราฟิกการ์ด AMD Instinct MI300X เพิ่มขึ้นเป็นสองเท่า ในโมเดลด้าน AI ที่กำลังได้รับความนิยมมากที่สุด ปัจจุบัน มีโมเดลมากกว่าหนึ่งล้านโมเดลที่ทำงานได้อย่างราบรื่นบน AMD Instinct ซึ่งเพิ่มขึ้นถึงสามเท่าของจำนวนที่เปิดตัว MI300X</p>\n<p>นอกจากนี้ AMD ยังเปิดตัวชิปหน่วยประมวลผลข้อมูล <strong>AMD Pensando Salina DPU</strong> มอบเครือข่ายส่วนหน้า (front-end) ประสิทธิภาพสูงสำหรับระบบ AI และยังได้เปิดตัว <strong>AMD Pensando Pollara 400</strong> ซึ่งเป็นผลิตภัณฑ์กลุ่ม NIC รองรับ Ultra Ethernet Consortium</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;AMD&quot;\" src=\"https://www.blognone.com/sites/default/files/externals/208db8187ef226f03fc7159c75dc1882.jpeg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div><div><a href=\"/topics/processor\">Processor</a></div><div><a href=\"/topics/instinct\">Instinct</a></div><div><a href=\"/topics/epyc\">EPYC</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09322b6bce9164a44cefd80cef89fd7e757fa595c8c6932bb3dfc36fcd6fcfdc","category":"Thai"}