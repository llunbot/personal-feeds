{"title":"Amazon เปิดตัว Astro หุ่นยนต์ตรวจการในบ้าน","link":"https://www.blognone.com/node/124993","date":1632852094000,"content":"<div><div><div><p>Amazon เปิดตัว Astro หุ่นยนต์ตรวจการในบ้าน ทำหน้าที่กล้องวงจรปิดแต่สามารถวิ่งไปมาตามจุดต่างๆ ได้ตามคำสั่ง พร้อมกับหน้าจอสัมผัสที่สามารถใช้ฟีเจอร์ Alexa ทำให้สามารถรับชมรายการต่างๆ, ดูรูปภาพ, สั่งให้วิ่งมาถ่ายรูป, รวมถึงโทรศัพท์ผ่านบริการ Alexa call ได้ด้วย</p>\n<p>ตัวหุ่นมีกล้องแบบ periscope ยืดออกจากตัวเพื่อดูของบนโต๊ะได้ ทำให้สามารถสั่ง Astro ไปตรวจสอบได้ว่าปิดแก๊สหรือยัง หรือมีของอะไรวางอยู่บนโต๊ะบ้าง ไมโครโฟนมีความสามารถจับเสียงบางประเภท เช่น เสียงกระจกแตก, เสียงเตือนควัน เพื่อแจ้งผู้ใช้ทันที</p>\n<p>ซอฟต์แวร์ภายในของ Astro สามารถสร้างแผนที่สามมิติในบ้านได้อัตโนมัติ และเมื่อสำรวจบ้านเสร็จแล้วเราสามารถกำหนดได้ว่าห้ามไม่ให้หุ่นเข้าไปยังเขตใดบ้าง หรือหากสมัครบริการ Ring Protect Pro ก็จะสั่งให้ Astro ตรวจการในบ้านอัตโนมัติ พร้อมเก็บคลิปเหตุการณ์ต่างๆ บนคลาวด์ของ Ring</p>\n<p>Amazon เตรียมวางจำหน่าย Astro ในปีนี้ในราคา 1,449.99 ดอลลาร์ ลูกค้ากลุ่มแรกจะซื้อได้ในราคา 999.99 ดอลลาร์พร้อม Ring Protect Pro นาน 6 เดือน แต่ลูกค้ากลุ่มแรกต้องได้รับเชิญจาก Amazon เท่านั้น</p>\n<p>ที่มา - <a href=\"https://www.aboutamazon.com/news/devices/meet-astro-a-home-robot-unlike-any-other\">Amazon</a></p>\n<p><img src=\"https://assets.aboutamazon.com/dims4/default/66b8434/2147483647/strip/true/crop/5804x3267+0+544/resize/1320x743!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2Fe6%2F5d%2Fbb8d417b440fb7afe1623e78e78f%2F75-astro-hero-image.jpg\" /></p>\n<p><img src=\"https://www.blognone.com/sites/default/files/externals/16f80e05b092d6a13738d7aab2382282.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e52b33187b6ac484c6f49a340132d303726deb774a761764567084465df23aa","category":"Thai"}