{"title":"Oculus เปิดตัว Presence Platform ชุดเครื่องมือสร้างโลกเสมือน","link":"https://www.blognone.com/node/125544","date":1635447795000,"content":"<div><div><div><p>Oculus ภายใต้ Meta ชื่อใหม่ของเฟซบุ๊ก ประกาศเปิดตัว Presence Platform แพลตฟอร์มพัฒนาโลกเสมือน รวมเอาความสามารถของ API หลายตัวที่ Oculus เคยประกาศไว้ก่อนหน้านี้เป็นชุดเดียวกัน ตอนนี้มีชุด SDK ประกอบกันได้แก่</p>\n<ul>\n<li><strong>Insight SDK</strong>: ชุดสร้างโลกผสมระหว่างโลกความเป็นจริงและโลกเสมือน เช่น Passthrough API สำหรับแสดงภาพผสมระหว่างภาพจริงและภาพกราฟิกใน VR, Spatial Anchors สำหรับการล็อควัตถุเสมือนเข้ากับวัตถุในโลกความเป็นจริง, Scence Understanding สำหรับการจับวัตถุในโลกความเป็นจริงและแสดงในโลกเสมือนได้อย่างกลมกลืน</li>\n<li><strong>Interaction SDK</strong>: ชุดควบคุมในโลกเสมือนทั้งการใช้มือเปล่าหรือคอนโทรลเลอร์</li>\n<li><strong>Tracked Keyboard SDK</strong>: ชุดพัฒนาคีย์บอร์ด</li>\n<li><strong>Voice SDK</strong>: สำหรับการตอบโต้กับเกมหรือแอปพลิเคชั่นโดยไม่ต้องอพิมพ์ โดยมีฟีเจอร์มากกว่าการแปลงเสียงเป็นข้อความ เช่น Voice Drive Gameplay สำหรับอ่านเสียงร่ายเวทย์ หรือคุยกับตัวละครในเกม</li>\n</ul>\n<p>ในบรรดาชุดพัฒนาทั้งหมด คาดว่า Passthrough API จะปล่อยรุ่นเสถียรออกมาในเดือนหน้าพร้อมใช้งานจริง ส่วนฟีเจอร์อื่นๆ ก็จะอัพเดตออกมาเรื่อยๆ ตัวแอปพลิเคชั่นตัวอย่างน่าจะเริ่มมีให้ต้นปีหน้า</p>\n<p>ที่มา - <a href=\"https://developer.oculus.com/blog/introducing-presence-platform-unleashing-mixed-reality-and-natural-interaction-for-oculus-developers/\">Oculus</a></p>\n</div></div></div><div><div>Topics: </div><div><div><a href=\"/topics/oculus\">Oculus</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25b54cd643ebb65dc6e6b11847bc8c7c5ab59891231a47503999a56bf450ded5","category":"Thai"}