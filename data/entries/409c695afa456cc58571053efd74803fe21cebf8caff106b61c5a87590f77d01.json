{"title":"Windows 11 Insider รองรับการใส่ภาพพื้นหลังแบบ HDR (ไฟล์ .JXR) แล้ว","link":"https://www.blognone.com/node/135116","date":1691071229000,"content":"<div><div><div><p>ไมโครซอฟท์ออก Windows 11 Insider Preview Build 23516 ให้ผู้ทดสอบกลุ่ม Dev Channel มีของใหม่ที่น่าสนใจคือ</p>\n<ul>\n<li>รองรับภาพพื้นหลังแบบ HDR แล้ว โดยจะต้องใช้ไฟล์ .JXR ที่ใช้กันแพร่หลายในวงการ HDR อยู่แล้ว หากเรามีจอ HDR ก็จะได้ภาพพื้นหลังที่ออกมาสวยงามสมใจ</li>\n<li>ปรับปรุงการส่งภาพจากพีซีขึ้นจอทีวี หรือมอนิเตอร์อื่น (screen casting) โดยปรับ UI ให้ผู้ใช้หาตัวเลือกนี้เจอง่ายขึ้น</li>\n<li>การสั่งงานพีซีด้วยเสียง (voice access) ใช้งานได้กว้างขึ้น เช่น ใช้ในหน้าล็อกอิน-ล็อกสกรีนได้แล้ว ใช้เสียงพูดสั่งพิมพ์รหัสผ่านหรือ PIN ได้, สั่งเปิดคีย์บอร์ดบนหน้าจอ บนคีย์บอร์ดมีตัวเลขประกอบทุกปุ่ม แล้วออกเสียงตัวเลขให้กดปุ่มแทนได้ (ดูภาพประกอบ)</li>\n<li>สำหรับพีซีที่มีเซ็นเซอร์ sensing ตรวจจับได้ว่าผู้ใช้อยู่หน้าเครื่องหรือไม่ เพิ่มตัวเลือก Adaptive Dimming ลดความสว่างหน้าจอลงหากเราออกห่างจากเครื่อง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8b29fe4598edb94b79bfe0a7ddf2ecee.png\" /></p>\n<p>ที่มา - <a href=\"https://blogs.windows.com/windows-insider/2023/08/02/announcing-windows-11-insider-preview-build-23516/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/hdr\">HDR</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"409c695afa456cc58571053efd74803fe21cebf8caff106b61c5a87590f77d01","category":"Thai"}