{"title":"Phil Spencer บอกเกมฝั่งญี่ปุ่นดีขึ้น ได้เกม Atlus กับ Capcom เหลือบินไปคุย Square Enix","link":"https://www.blognone.com/node/134354","date":1686733524000,"content":"<div><div><div><p>Phil Spencer หัวหน้าทีม Xbox ให้สัมภาษณ์กับรายการ Giant Bomb ตอบคำถามประเด็นเกมฝั่งญี่ปุ่นที่ Xbox ยังขาดแคลน</p>\n<p>Spencer ยอมรับว่า Xbox ยังอ่อนแอในเรื่องนี้ แถมคู่แข่งไม่ได้มีแค่ PlayStation กับ Switch แต่ยังรวมถึงเกมมือถือฝั่งญี่ปุ่นที่แข็งแรงมากด้วย เขาบอกว่าสถานการณ์ดีขึ้นเรื่อยๆ เพราะคงไม่มีใครคาดว่า Xbox จะได้<a href=\"https://www.blognone.com/node/134291\">เกมของค่าย Atlus มาอยู่บนแพลตฟอร์ม</a> หรือ <a href=\"https://www.blognone.com/node/134303\">ได้ Capcom มาเปิดตัวเกมใหม่ Kunitsu-Gami: Path of the Goddess ที่มีความเป็นญี่ปุ่นสูงมาก</a> เขาบอกแบบติดตลกว่า เขาต้องซื้อตั๋วเครื่องบินไปญี่ปุ่นเพื่อคุยกับ Square Enix แล้วบอกว่า C'mon</p>\n<p>Spencer บอกว่านักพัฒนาญี่ปุ่นอาจเลือกไม่รองรับ Xbox ด้วยเหตุผลหลายอย่าง เช่น ไม่รู้จัก ไม่มีคอนเนคชั่นระหว่างกัน หรืออาจไม่มีทรัพยากรมากพอในการเพิ่มอีกแพลตฟอร์ม ซึ่งเป็นสิ่งที่เขาต้องค่อยๆ แก้ไข ค่อยๆ สร้างความสัมพันธ์และความเชื่อใจระหว่างกัน ตอนนี้สถานการณ์ดีขึ้นจากเมื่อก่อน แต่ก็ยังปรับปรุงให้ดีกว่านี้ได้อีก มีงานที่ต้องทำเพิ่มอีก</p>\n<p><img alt=\"No Description\" src=\"https://www.blognone.com/sites/default/files/externals/f174d9856556f2207057becedddce2c5.jpg\" /></p>\n<p>ภาพจาก <a href=\"https://twitter.com/MISUZU_zip/status/1668459455091191808\">@Xbox_JP</a></p>\n<p>ที่มา - <a href=\"https://www.ign.com/articles/phil-spencer-touts-xbox-japan\">VGC</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/phil-spencer\">Phil Spencer</a></div><div><a href=\"/topics/japan\">Japan</a></div><div><a href=\"/topics/atlus\">Atlus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a12cde7254d1df330a59e820cc84406c4b3e4c90f12adf130da1721c5a7aa55d","category":"Thai"}