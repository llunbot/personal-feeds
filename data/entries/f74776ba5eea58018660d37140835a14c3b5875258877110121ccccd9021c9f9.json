{"title":"[ลือ] Apple Watch SE ใหม่ จะใช้บอดี้พลาสติก ขายถูกลง, Siri ที่มี Apple Intelligence จะมาใน iOS 18.4 ปีหน้า","link":"https://www.blognone.com/node/140778","date":1720396784000,"content":"<div><div><div><p>Mark Gurman แห่ง Bloomberg คนเดิม ได้รายงานข้อมูลสินค้าใหม่แอปเปิลในจดหมายข่าว Power On โดยสัปดาห์นี้ว่าด้วย Apple Watch</p>\n<p>เริ่มที่ Apple Watch Series 10 รุ่นใหม่ที่คาดว่าจะออกมาช่วงปลายปี ข้อมูลของเขาเหมือนกับที่ <a href=\"https://www.blognone.com/node/140434\">Ming-Chi Kuo รายงาน</a>ก่อนหน้านี้ ว่าเครื่องจะบางลง หน้าปัดจะใหญ่ขึ้น ข้อมูลของ Gurman บอกว่าหน้าปัดนั้นจะใหญ่ใกล้เคียงกับ Apple Watch Ultra (49 มิลลิเมตร)</p>\n<p>Gurman บอกว่าฟีเจอร์ด้านสุขภาพนั้น แอปเปิลได้เร่งพัฒนาใส่ความสามารถหลายอย่างเข้ามา แต่ยังเป็นสิ่งที่ท้าทายและอาจออกมาไม่ทัน เช่น ตรวจจับภาวะการหยุดหายใจขณะนอนหลับ, วัดความดันเลือด รวมถึงฟีเจอร์<a href=\"https://www.blognone.com/node/137732\">ตัววัดออกซิเจนในเลือด</a> ที่ต้องปิดการทำงานในอเมริกาจากคดีละเมิดสิทธิบัตร</p>\n<p>ส่วนฟีเจอร์ด้าน <s>AI</s> Apple Intelligence ข้อมูลบอกว่ายังเป็นไปตามที่แอปเปิลประกาศ นั่นคือ Apple Watch จะยังไม่ได้ความสามารถนี้ แต่คาดว่า Apple Watch Series 10 รวมถึง Appel Watch Ultra 3 จะอัปเกรดชิปรุ่นใหม่มารองรับไว้แล้ว</p>\n<p>ยังมีรายงานเกี่ยวกับ Apple Watch SE อีกด้วย โดยเขาบอกว่า Apple Watch SE จะเปลี่ยนมาใช้วัสดุตัวเรือนเป็นพลาสติกแข็งแทนอลูมิเนียม ซึ่งทำให้ต้นทุนลดลงและคาดว่าแอปเปิลจะลดราคาขายลงมา เพื่อดึงดูดลูกค้าที่ต้องการสมาร์ทวอทช์ได้มากขึ้นด้วย</p>\n<p>สุดท้ายเป็นรายงานเรื่อง Siri ใน iOS 18 ที่รองรับ <a href=\"https://www.blognone.com/node/140282\">Apple Intelligence</a> โดยส่วนที่ต้องเรียกใช้งานผ่าน Siri นั้น คาดแอปเปิลจะเริ่มเปิดให้ใช้งานใน iOS 18.4 ที่จะออกรุ่นทดสอบต้นปีหน้าเลย</p>\n<p>ที่มา: <a href=\"https://www.bloomberg.com/news/newsletters/2024-07-07/apple-watch-series-10-ultra-3-details-bigger-screens-blood-pressure-challenge-lybjqp0q\">Bloomberg</a></p>\n<p><img src=\"https://www.blognone.com/sites/default/files/externals/f6e3aa85203e4c8c86de15b2d26b3e68.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/apple-watch\">Apple Watch</a></div><div><a href=\"/topics/apple-watch-se\">Apple Watch SE</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/ios-18\">iOS 18</a></div><div><a href=\"/topics/apple-intelligence\">Apple Intelligence</a></div><div><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f74776ba5eea58018660d37140835a14c3b5875258877110121ccccd9021c9f9","category":"Thai"}