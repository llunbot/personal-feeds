{"title":"tvOS 17 จะรองรับการเชื่อมต่อ VPN จากแอปภายนอก","link":"https://www.blognone.com/node/134189","date":1686040821000,"content":"<div><div><div><p>แอปเปิลประกาศอัปเดตซอฟต์แวร์ tvOS 17 เพิ่มฟังก์ชันอินเทอร์แอ็คทีฟได้มากกว่าเดิม โดยเพิ่ม <a href=\"https://www.blognone.com/node/134175\">FaceTime มาอยู่บน Apple TV ให้ผู้ใช้งานสนทนากับครอบครัวและบุคคลอื่นผ่าน TV ได้เป็นครั้งแรกแล้ว</a> ในอนาคต Apple TV ยังเปิดรองรับการเชื่อมต่อ VPN จากแอปภายนอกได้แล้ว เปิดให้องค์กรหรือสถานศึกษาสามารถสร้างแอปสำหรับ Apple TV เพื่อให้ผู้ใช้สามารถเข้าถึงเนื้อหาบนเครือข่ายส่วนตัวของตนเองได้</p>\n<p>นอกจากนี้ยังมีคุณสมบัติเสริมอื่นๆ ที่มาพร้อมกับ tvOS 17 ได้แก่</p>\n<ul>\n<li>คุณสมบัติปรับเสียงสนทนา โดยการแบ่งเสียงพูดในภาพยนตร์บน Apple TV 4K จับคู่กับ HomePod ได้ยินเสียงชัดเจนกว่าเสียงเอฟเฟ็กต์, เสียงแอคชั่น และดนตรี</li>\n<li>รองรับ Dolby Vision 8.1 ได้รับประสบการณ์การได้ยินเสียงเหมือนในโรงภาพยนตร์</li>\n</ul>\n<p>Apple ประกาศความพร้อมใช้งาน</p>\n<ul>\n<li>สมาชิกโปรแกรมนักพัฒนาของ Apple สามารถใช้งาน tvOS รุ่นเบต้าสำหรับนักพัฒนาได้ตั้งแต่วันนี้</li>\n<li>ส่วนผู้ใช้ Apple TV จะสามารถใช้งานโปรแกรมเบต้าสำหรับบุคคลทั่วไปในเดือนหน้า</li>\n<li>tvOS 17 จะพร้อมให้บริการในรูปแบบการอัปเดตซอฟต์แวร์ฟรีภายในปีนี้สำหรับ Apple TV 4K และ Apple TV HD</li>\n</ul>\n<p><img alt=\"No Description\" src=\"https://www.blognone.com/sites/default/files/externals/970fcd8546d99d914beaa3d67f1bc5b4.png\" /></p>\n<p>ที่มา: <a href=\"https://www.apple.com/th/newsroom/2023/06/tvos-17-brings-facetime-and-video-conferencing-to-apple-tv-4k/\">Apple</a></p>\n</div></div></div><div><div>Topics: </div><div><div><a href=\"/topics/apple-tv\">Apple TV</a></div><div><a href=\"/topics/tvos\">tvOS</a></div><div><a href=\"/topics/ios-17\">iOS 17</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a05f4e4eb72888d6c3182d36e8f94fcaf2aedb6ee2f3615e6b31bf0a5a6b35b","category":"Thai"}