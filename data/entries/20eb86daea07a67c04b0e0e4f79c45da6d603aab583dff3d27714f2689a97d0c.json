{"title":"Google พัฒนาซีพียูใหม่ใช้เอง Axion รองรับงาน AI ในศูนย์ข้อมูลโดยเฉพาะ","link":"https://www.blognone.com/node/139138","date":1712664038000,"content":"<div><div><div><p>กูเกิลเปิดเผยว่าบริษัทได้พัฒนาชิปประมวลผลใหม่ เรียกชื่อว่า <strong>Axion</strong> เพื่อรองรับงานด้าน AI เป็นหลัก ซึ่งกูเกิลมีแผนการพัฒนาซีพียูส่วนนี้มาหลายปีแล้ว แต่มาเร่งมากขึ้นหลัง ChatGPT เปิดตัวช่วงปลายปี 2022</p>\n<p>การที่กูเกิลลงทุนพัฒนาชิปสำหรับใช้งาน AI บนคลาวด์ของตนเองไม่ใช่เรื่องแปลก เพราะทั้ง<a href=\"https://www.blognone.com/node/125317\">อเมซอน</a>และ<a href=\"https://www.blognone.com/node/136761\">ไมโครซอฟท์</a> ก็พัฒนาชิปสำหรับงานด้าน AI ของตนเองเช่นกัน กูเกิลเองก็มีหน่วยประมวลผลที่พัฒนาเองเรียกว่า TPU ซึ่งมี<a href=\"https://www.blognone.com/node/81214\">ใช้งานมาตั้งแต่ปี 2016</a> แต่กรณีของ Axion นั้นทำงานเป็นหน่วยประมวลผลกลางหรือเป็นซีพียู</p>\n<p>Axion พัฒนาบนสถาปัตยกรรม Arm ในแนวทางเดียวกับอเมซอนและไมโครซอฟท์ ระบุว่าทำงานได้เร็วขึ้น 50% เมื่อเทียบชิปประมวลผลที่ใช้อยู่ปัจจุบันที่เป็น x86 ใช้พลังงานน้อยลง 60% โดยจะใช้งานภายในกับศูนย์ข้อมูลของบริการคลาวด์กูเกิลก่อน มีแผนเปิดให้ลูกค้าทั่วไปใช้งานได้ภายในปีนี้ ส่วน TPU นั้นมีให้บริการมานานแล้ว</p>\n<p>ที่มา: <a href=\"https://www.wsj.com/tech/google-expands-in-house-chip-efforts-in-costly-ai-battle-3121c852\">The Wall Street Journal</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div><div><a href=\"/topics/cpu\">CPU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/tpu\">TPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20eb86daea07a67c04b0e0e4f79c45da6d603aab583dff3d27714f2689a97d0c","category":"Thai"}