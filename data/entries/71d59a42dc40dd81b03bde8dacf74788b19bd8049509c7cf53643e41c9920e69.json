{"title":"IETF ออกมาตรฐาน Messaging Layer Security มาตรฐานกลางแห่งการเข้ารหัส end-to-end","link":"https://www.blognone.com/node/133337","date":1680854068000,"content":"<div><div><div><p>IETF ประกาศรองรับมาตรฐาน Messaging Layer Security (MLS) สำหรับการส่งข้อมูลเข้ารหัสแบบ end-to-end ที่ได้รับความนิยมกันในหมู่โปรแกรมแชตต่างๆ เช่น Signal แต่ MLS จะเปิดทางให้แอปต่างๆ ที่อาจเคยต้องพัฒนาโปรโตคอลของตัวเองสามารถใช้โปรโตคอลกลางได้ รวมถึงแอปพลิเคชั่นแบบอื่นๆ ที่ไม่ใช่แชตเช่นกัน</p>\n<p>กระบวนการเชื่อมต่อแบบเข้ารหัสแบบ end-to-end นั้นมีองค์ประกอบสำคัญคือ ตัวกลางยืนยันตัวตน (Authentication Service - AS) และตัวกลางส่งข้อมูล (Delivery Service - DS) สำหรับ MLS นั้นจะถือว่า AS เชื่อถือได้ไม่ได้โดนแฮก แต่ DS นั้นไม่จำเป็นต้องน่าเชื่อถือ</p>\n<p>ฟีเจอร์สำคัญของ MLS คือการส่งข้อมูลแบบกลุ่ม เช่น ห้องแชตขนาดใหญ่ ที่กระบวนการแลกกุญแจแบบ end-to-end ทำได้ลำบาก MLS ออกแบบให้กระบวนการแลกกุญแจมีประสิทธิภาพ สามารถสร้างห้องแชตที่มีผู้ร่วมนับพันได้</p>\n<p>ตอนนี้มีผู้ใช้ MLS อยู่ก่อนแล้วคือ Webex และ RingCentral แต่โปรแกรมแชตอื่นๆ ก็มีแผนหันมาใช้ MLS เช่น Wire, Wickr, และ Matrix ตัวไลบรารีโอเพนซอร์สก็มีออกมาแล้วจำนวนหนึ่ง</p>\n<p>ที่มา - <a href=\"https://www.ietf.org/blog/mls-secure-and-usable-end-to-end-encryption/\">IETF</a></p>\n<p><img alt=\"No Description\" src=\"https://www.blognone.com/sites/default/files/externals/956750accb384cfb518c0b7fc893f60f.png\" /></p>\n</div></div></div><div><div>Topics: </div><div><div><a href=\"/topics/ietf\">IETF</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71d59a42dc40dd81b03bde8dacf74788b19bd8049509c7cf53643e41c9920e69","category":"Thai"}