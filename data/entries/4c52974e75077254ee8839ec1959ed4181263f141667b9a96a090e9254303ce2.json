{"title":"Amazon มีพนักงานในสหรัฐฯ 950,000 คน คิดเป็นแรงงาน 0.6% ของทั้งประเทศ","link":"https://www.blognone.com/node/124017","date":1627883806000,"content":"<div><div><div><p>Amazon ระบุใน<a href=\"https://ir.aboutamazon.com/news-release/news-release-details/2021/Amazon.com-Announces-Second-Quarter-Results-2dcdc6a32/default.aspx\">รายงานแถลงผลประกอบการไตรมาสที่ 2 ของปี 2021</a> ว่าเตรียมเพิ่มสวัสดิการด้านสุขภาพจิตให้กับพนักงานกว่า 950,000 คนและครอบครัว โดยตัวเลขพนักงานเพิ่มขึ้นกว่า 64,000 คน จากไตรมาสก่อน</p>\n<p>สหรัฐฯ มีตัวเลขคนทำงานทั้งหมดในประเทศ 161 ล้านคน ทำให้ Amazon เป็นผู้ว่าจ้างงานแรงงานในสหรัฐฯ ถึง 0.6% ของแรงงานทั้งหมด อันดับ 2 รองจาก Walmart ซึ่งมี<a href=\"https://corporate.walmart.com/askwalmart/how-many-people-work-at-walmart\">พนักงานราว 1.6 ล้านคน</a> คิดเป็นผู้ว่าจ้างแรงงานรวม 1% ของแรงงานในสหรัฐฯ</p>\n<p><img src=\"https://www.blognone.com/sites/default/files/externals/a7b74bad2ba37c1043cab86a4e2e13d1.jpg\" /></p>\n<p>อย่างไรก็ตาม Amazon ยังประสบปัญหาในการดูแลคุณภาพชีวิตของพนักงาน ถูกแฉว่าพนักงาน<a href=\"https://brandinside.asia/amazon-urinate-plastic-bottle/\">ไม่มีเวลาพักจนต้องปัสสาวะใส่ขวด</a> มีการเรียกร้องความปลอดภัยและ<a href=\"https://www.blognone.com/node/119823\">ค่าแรงที่เป็นธรรมมาตั้งแต่ปลายปีก่อน</a> ซึ่ง Amazon ก็เพิ่มค่าแรงขั้นต่ำให้พนักงานเป็น 15 ดอลลาร์ สองเท่าของค่าแรงขั้นต่ำสหรัฐฯ ที่ 7.25 ดอลลาร์ต่อชั่วโมง แต่ไม่สนับสนุนการจัดตั้งสหภาพแรงงาน</p>\n<p>นอกจากนี้ยังมีความพยายามที่จะจัดตั้งสหภาพพนักงาน Amazon ในหลายรัฐ และแม้การ<a href=\"https://www.blognone.com/node/122138\">โหวตจัดตั้งสหภาพแรงงานในรัฐแอละบามาช่วงต้นปีจะไม่ประสบผลสำเร็จ</a> แต่ก็เป็นการโหวตที่เป็นประเด็นสนใจของคนสำคัญในประเทศ เช่น ประธานาธิบดี โจ ไบเดน ที่ถึงกับออกมา<a href=\"https://twitter.com/POTUS/status/1366191901196644354\">ประกาศสนับสนุนสิทธิการตั้งสหภาพแรงงานของพนักงานบนทวิตเตอร์</a> ซึ่งคงต้องติดตามประเด็นนี้ต่อไป</p>\n<p>ที่มา - <a href=\"https://ir.aboutamazon.com/news-release/news-release-details/2021/Amazon.com-Announces-Second-Quarter-Results-2dcdc6a32/default.aspx\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/united-states\">United States</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c52974e75077254ee8839ec1959ed4181263f141667b9a96a090e9254303ce2","category":"Thai"}