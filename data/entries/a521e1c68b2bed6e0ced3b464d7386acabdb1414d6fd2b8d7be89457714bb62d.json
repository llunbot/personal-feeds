{"title":"ซีอีโอ Google ย้ำกับพนักงาน \"ปี 2025 เดิมพันของบริษัทสูงขึ้น\"","link":"https://www.blognone.com/node/143854","date":1735434001000,"content":"<div><div><div><p>กูเกิลได้จัดการประชุมพนักงานเกี่ยวกับแผนกลยุทธ์ในปี 2025 เมื่อสัปดาห์ก่อน ซึ่ง CNBC ได้ข้อมูลเสียงบันทึกการประชุม มีหลายประเด็นที่น่าสนใจ</p>\n<p>Sundar Pichai ซีอีโอกูเกิล บอกว่าปี 2025 จะเป็นปีที่สำคัญมาก เขาต้องการให้กูเกิลขับเคลื่อนไปรวดเร็วทั้งบริษัท เดิมพันตอนนี้สูง เราต้องปลดล็อกเทคโนโลยี ที่สามารถนำไปแก้ปัญหาแท้จริงของผู้คนให้ได้</p>\n<p>เขาบอกว่าการที่กูเกิลถูกหน่วยงานกำกับดูแลทั่วโลกตรวจสอบ และเริ่มเข้ามาจำกัดหลายอย่าง เช่น กรณี<a href=\"https://www.blognone.com/node/141254\">ผูกขาดธุรกิจค้นหาข้อมูล</a> ซึ่งอาจนำไปสู่การ<a href=\"https://www.blognone.com/node/143254\">แยก Chrome</a> เขาไม่มองว่าเป็นความพ่ายแพ้ แต่บอกว่าเป็นสิ่งที่เกิดขึ้นจากขนาดและความสำเร็จของกูเกิล บริษัทเทคโนโลยีตอนนี้มีผลกระทบกับสังคมในวงกว้างมากขึ้น แต่เราต้องไม่ปล่อยให้เรื่องพวกนี้มากวนใจ</p>\n<p>หัวข้อสำคัญในการประชุมคือโรดแมปผลิตภัณฑ์ AI ซึ่ง Pichai บอกว่าการสร้างธุรกิจใหม่และมีขนาดใหญ่ คือเป้าหมายหลักของปี 2025 ซึ่งเชื่อว่า Gemini จะเป็นแอปที่มีผู้ใช้งานมากกว่า 500 ล้านคนได้เป็นแอปที่ 16 ของกูเกิล</p>\n<p>ส่วน Demis Hassabis ผู้ร่วมก่อตั้ง DeepMind ให้ข้อมูลแผนถัดไปของ Gemini ดังนี้</p>\n<ul>\n<li>แอป Gemini มีการใช้งานเพิ่มมากขึ้นตลอด ทีมพัฒนายังใส่ความสามารถสุดกำลัง และจะเห็นพัฒนาการสำคัญ 1-2 ปีข้างหน้า</li>\n<li>ทิศทาง Gemini คือการเป็นผู้ช่วยครอบจักรวาล อยู่ในทุกที่ ทุกจุด และทุกอุปกรณ์</li>\n<li><a href=\"https://www.blognone.com/node/139768\">Project Astra</a> ผู้ช่วย AI แบบวิดีโอคอล จะมีอัปเดตออกมาในครึ่งแรกของปีหน้า</li>\n<li>กูเกิลยังไม่มีแผนออก Subscription AI ในราคาสูง ๆ เพื่อให้ได้ฟีเจอร์และความสามารถมากขึ้นแบบที่<a href=\"https://www.blognone.com/node/143473\">บริษัทอื่นมีตอนนี้</a> มองว่า Gemini Advance ที่<a href=\"https://www.blognone.com/node/138343\">ราคา 20 ดอลลาร์</a>ต่อเดือนก็คุ้มค่าแล้ว</li>\n</ul>\n<p>ในช่วงท้ายของการประชุม กูเกิลให้ Josh Woodward หัวหน้า Google Labs เดโมฟีเจอร์และผลิตภัณฑ์ใหม่ที่เป็นสถานะทดลองดังนี้</p>\n<ul>\n<li>Jules เครื่องมือช่วยเขียนโค้ด พร้อมความสามารถใหม่</li>\n<li>ฟีเจอร์ใหม่ NotebookLM ให้ผู้ใช้งานสมมติ ”โทรเข้าไปพูดคุย“ ในรายการพอดคาสต์ได้</li>\n<li>Project Mariner ส่วนเสริม Chrome ทำงานแบบมัลติทาสก์ได้ โดยสาธิตการสั่งให้นำร้านอาหารคะแนนสูงใน Tripadvisor ไปปักในแอป Google Maps</li>\n</ul>\n<p>ตัวแทนของกูเกิลปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://www.cnbc.com/2024/12/27/google-ceo-pichai-tells-employees-the-stakes-are-high-for-2025.html\">CNBC</a></p>\n<p><img src=\"https://www.blognone.com/sites/default/files/externals/01bea0f5b06d0a50d1f933e2eb3ed742.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/sundar-pichai\">Sundar Pichai</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a521e1c68b2bed6e0ced3b464d7386acabdb1414d6fd2b8d7be89457714bb62d","category":"Thai"}