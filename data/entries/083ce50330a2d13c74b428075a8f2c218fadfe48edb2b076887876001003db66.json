{"title":"Spotify ปรับโฉมแอพ-เว็บเวอร์ชันเดสก์ท็อป เอา Friend Activity ไปซ่อนแล้ว","link":"https://www.blognone.com/node/134460","date":1687317003000,"content":"<div><div><div><p>Spotify ปรับโฉมหน้าตาแอพเวอร์ชันเดสก์ท็อปใหม่ โดยมีผลทั้งบนวินโดวส์ แมค และผ่านเบราว์เซอร์บนเดสก์ท็อป</p>\n<p>ภาพรวมของแอพเวอร์ชันใหม่คล้ายกับแอพมือถือมาขยายร่างให้เหมาะกับจอใหญ่ โดยแบ่งเป็น 3 คอลัมน์จากซ้ายไปขวาคือ</p>\n<ul>\n<li><strong>Your Library</strong> คลังเพลงและพ็อดแคสต์ที่เซฟไว้ สามารถแสดงได้ทั้งแบบขยาย (expanded) และย่อ (compact) รวมถึงสามารถค้นหาเฉพาะในคลังของเราได้ ไม่ต้องค้นรายการเพลงทั้งระบบ</li>\n<li><strong>Main Content</strong> เนื้อหาหลักของแอพ เช่น เพลงที่เล่นล่าสุด เพลย์ลิสต์แนะนำ</li>\n<li><strong>Now Playing</strong> เพลงหรือพ็อดแคสต์ที่กำลังเล่นอยู่ในตอนนั้น โดยแสดงข้อมูลศิลปิน หรือ transcript ในกรณีพ็อดแคสต์</li>\n</ul>\n<p>สิ่งที่หายไปจากหน้าหลักคือ Friend Activity หรือ feed ที่บอกว่าเพื่อนของเรากำลังฟังเพลงอะไรอยู่บ้าง ตอนนี้ย้ายไปอยู่ในปุ่ม Friends ที่ไอคอนโปรไฟล์ของเราแทน (คงพิสูจน์แล้วว่ามีคนใช้ไม่เยอะพอ)</p>\n<p><img alt=\"No Description\" src=\"https://www.blognone.com/sites/default/files/externals/8680f756ed189c6a9554ca6a77ae3686.jpg\" /></p>\n<p>ที่มา - <a href=\"https://newsroom.spotify.com/2023-06-20/spotify-desktop-experience-redesign-your-library-now-playing-views-customize/\">Spotify</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/design\">Design</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"083ce50330a2d13c74b428075a8f2c218fadfe48edb2b076887876001003db66","category":"Thai"}