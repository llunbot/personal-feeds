{"title":"หัวหน้าทีม F1 พบปัญหา ระบบข้อมูลชิ้นส่วนรถแข่ง 20,000 ชิ้น ใช้วิธีเก็บลงไฟล์ Excel","link":"https://www.blognone.com/node/138878","date":1711248532000,"content":"<div><div><div><p>James Vowles ผู้จัดการทีมรถแข่ง Williams F1 ให้สัมภาษณ์กับเว็บไซต์ The Race เล่าถึงสิ่งที่เขาได้พบเจอหลังจากย้ายมารับตำแหน่งผู้จัดการทีม (team principal) ของ Williams ในช่วงต้นปี 2023 โดยก่อนหน้านี้เขาอยู่กับทีม Mercedes มายาวนานเป็นสิบปี</p>\n<p>สิ่งที่ Vowles พบคือกระบวนการทำงานภายในทีม Williams เอง ที่ต้องจัดการชิ้นส่วนรถแข่ง F1 ที่ซับซ้อนจำนวนกว่า 20,000 รายการ ด้วยการกรอกลงในไฟล์ Excel แล้วแชร์กัน ซึ่งไม่มีประสิทธิภาพอย่างมาก เขาบอกว่าสิ่งนี้เป็นเรื่องตลก (The Excel list was a joke) เพราะการไล่หาชิ้นส่วนในไฟล์ทำได้ยาก การอัพเดตข้อมูลชิ้นส่วนแทบเป็นไปไม่ได้เลย</p>\n<p>Vowles ยังบอกว่าระบบจัดการข้อมูลของทีม Williams นั้นไม่ได้ระบุต้นทุนของชิ้นส่วน รวมถึงระยะเวลาที่ใช้ผลิต ทำให้การควบคุมต้นทุนและระยะเวลาทำได้ยาก เขาบอกว่าการเก็บลงไฟล์ Excel นั้นไม่เหมาะเมื่อมีชิ้นส่วนเกิน 1,000 รายการขึ้นไป</p>\n<p>ตอนนี้ระบบไฟล์ Excel ถูกแปลงมาใช้ระบบจัดการที่ดีขึ้นกว่าเดิมแล้ว (ไม่ได้บอกว่าเปลี่ยนมาใช้ระบบอะไรแทน) และ Vowles บอกว่ากำลังพยายามแก้ไขกระบวนการภายในที่ล้าสมัยเหล่านี้อยู่</p>\n<p>ทีม Williams F1 เป็นทีมรถแข่งสัญชาติอังกฤษ แต่ไม่ประสบความสำเร็จมากนักในยุคหลัง (ได้แชมป์ F1 ครั้งสุดท้ายปี 1997, ฤดูกาลล่าสุดจบด้วยอันดับ 7 จากทั้งหมด 10 ทีม) ในทีมมีนักแข่งลูกครึ่งไทย-อังกฤษด้วยคือ Alexander Albon</p>\n<p>ที่มา - <a href=\"https://www.the-race.com/formula-1/shocking-details-behind-painful-williams-f1-revolution/\">The Race</a></p>\n<p><img alt=\"No Description\" src=\"https://www.blognone.com/sites/default/files/externals/643937e7ed33e263dd5e0c26cc00d71f.jpg\" /></p>\n<p>ภาพจาก Williams F1</p>\n</div></div></div><div><div>Topics: </div><div><div><a href=\"/topics/f1\">F1</a></div><div><a href=\"/topics/excel\">Excel</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5f6bf22079068e11c3ec1b1627bbef232baa7f823a207c1eb6bdf5b13d97270","category":"Thai"}