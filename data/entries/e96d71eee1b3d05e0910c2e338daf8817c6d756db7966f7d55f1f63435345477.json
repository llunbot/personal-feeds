{"title":"Drupal ออกเวอร์ชัน 11.0, ฟีเจอร์ Automatic Updates จะตามมาใน 11.x","link":"https://www.blognone.com/node/141237","date":1722697273000,"content":"<div><div><div><p>Drupal ออกเวอร์ชัน 11.0 ซึ่งถือเป็นเวอร์ชันใหญ่ในซีรีส์ 11.x และทิ้งช่วงห่างจาก Drupal 10 ประมาณ 1 ปีครึ่ง</p>\n<p>ของใหม่ที่สำคัญใน Drupal 11 ได้แก่</p>\n<ul>\n<li><a href=\"https://www.drupal.org/docs/extending-drupal/drupal-recipes\">Recipes</a> ชุดการติดตั้งโมดูลและคอนฟิกตามที่กำหนดไว้โดยอัตโนมัติ ฟีเจอร์นี้จะเข้าสถานะเสถียรใน Drupal 11.1</li>\n<li><a href=\"https://www.drupal.org/docs/8/core/modules/workspace\">Workspaces</a> เป็นการแยกส่วนระบบและคอนเทนต์ของเว็บไซต์ออกจากกัน โดยคอนเทนต์มีได้หลายชุด สามารถทำ staging ทดสอบกันเองบนระบบเว็บจริงๆ ให้พอใจ (แต่คนนอกเข้าไม่ถึง) ก่อนนำขึ้นรันในเว็บ production ได้</li>\n<li><a href=\"https://www.drupal.org/docs/develop/theming-drupal/using-single-directory-components\">Single-Directory Components</a> ระบบธีมที่นำไฟล์ HTML, CSS, JavaScript รวมกันในไดเรคทอรีเดียว มองเป็นหนึ่งคอมโพเนนต์ และนำไปใช้ซ้ำได้</li>\n<li>เมนูนำทาง (Navigation) สำหรับจัดการเว็บไซต์ ยังถูกออกแบบใหม่เป็นแนวตั้งด้านข้าง ใช้งานง่ายขึ้น (ตามภาพ)</li>\n<li>ปรับปรุงประสิทธิภาพ ทำงานได้เร็วขึ้น 50% บน PHP 8.3</li>\n</ul>\n<p>ส่วนฟีเจอร์สำคัญที่รอกันมานานคือ Automatic Updates อัพเดตตัวแกนของ CMS อัตโนมัติ โดยจะใส่แพตช์ให้กับโค้ดของ Drupal ในสำเนาอีกชุดก่อน เมื่อเสร็จแล้วจะสลับกับสำเนาชุดเดิม เพื่อให้เว็บไซต์ให้บริการได้ต่อเนื่อง และสามารถตรวจสอบปัญหาได้หากอัพเดตไม่ผ่าน ฟีเจอร์นี้จะตามมาใน Drupal 11.x ต่อไป</p>\n<p>ที่มา - <a href=\"https://www.drupal.org/about/in-the-news/blog/drupal-launches-drupal-11-the-latest-version-of-the-open-source-cms\">Drupal</a>, <a href=\"https://www.drupal.org/about/11\">Drupal</a></p>\n<p><img alt=\"No Description\" src=\"https://www.blognone.com/sites/default/files/externals/a5420d732eab7c2825d6f3c9d1630843.png\" /></p>\n</div></div></div><div><div>Topics: </div><div><div><a href=\"/topics/drupal\">Drupal</a></div><div><a href=\"/topics/cms\">CMS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e96d71eee1b3d05e0910c2e338daf8817c6d756db7966f7d55f1f63435345477","category":"Thai"}