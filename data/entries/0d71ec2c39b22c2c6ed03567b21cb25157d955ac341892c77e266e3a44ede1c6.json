{"title":"อินฟลูท่านหนึ่ง Mark Zuckerberg โชว์ซื้อรถใหม่ Porsche Cayenne Turbo GT รุ่น Minivan ให้ภรรยา","link":"https://www.blognone.com/node/142418","date":1728263385000,"content":"<div><div><div><p>Mark Zuckerberg โชว์รีวิวการซื้อรถคันใหม่ให้ภรรยา Priscilla Chan ที่อยากได้รถมินิแวน แต่<a href=\"https://www.blognone.com/node/142373\">มหาเศรษฐีอันดับสองของโลก</a> เลือกซื้อรถใหม่ทั้งทีคงไม่ซื้อรถมินิแวนที่มีขายในท้องตลาดทั่วไป (รวมถึงคงไม่ซื้อรถยี่ห้อของมหาเศรษฐีอันดับหนึ่งด้วย จะต่อยกันกี่โมง)</p>\n<p>สิ่งที่ Mark ทำคือสั่งซื้อรถแบบคัสตอมจาก Porsche โดยเป็น Porsche Cayenne Turbo GT เวอร์ชันยืดด้านหลังให้ยาวขึ้น (จนเรียกว่าเป็น \"มินิแวน\" ได้แล้ว) และปรับประตูหลังเป็นแบบสไลด์ให้ขึ้นลงง่ายขึ้น (คงเอาไว้รับส่งลูกไปโรงเรียน) แต่ซื้อรถให้ภรรยาคันเดียวก็อาจเสียเวลาเดินทางไปรับรถ เขาเลยสั่ง Porsche 911 GT3 Touring คัสตอมสีเดียวกันให้ตัวเองด้วยอีกคัน แล้วไปรับรถพร้อมกันเลย</p>\n<p>ในฐานะอินฟลูเอนเซอร์บนแพลตฟอร์มโซเชียล Mark เปิดเผยว่าเขาสั่งทำรถจากอู่ <a href=\"https://westcoastcustoms.com/\">West Coast Customs</a> ที่เชี่ยวชาญเรื่องการปรับแต่งรถตามคำสั่งพิเศษของลูกค้า อู่ตั้งอยู่ที่เมือง Burbank ใกลัๆ กับลอสแองเจลิส ในรัฐแคลิฟอร์เนีย</p>\n<p>ที่มา - <a href=\"https://www.facebook.com/4/posts/10115873248469621/\">Mark Zuckerberg</a></p>\n<p><img alt=\"No Description\" src=\"https://www.blognone.com/sites/default/files/externals/78bbfb078f946537fb707aeaa4c67bf7.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/b063caf26359e2dbce0666356c8619c1.jpeg\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/porsche\">Porsche</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d71ec2c39b22c2c6ed03567b21cb25157d955ac341892c77e266e3a44ede1c6","category":"Thai"}