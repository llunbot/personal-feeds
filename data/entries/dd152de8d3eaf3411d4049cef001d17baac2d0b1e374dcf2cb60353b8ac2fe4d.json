{"title":"เปิดตัว Star Ocean: The Second Story R เกม J-RPG รีเมคจากเกมยุค 1999 สไตล์ 2D-HD","link":"https://www.blognone.com/node/134485","date":1687413783000,"content":"<div><div><div><p>ในงาน <strong>Nintendo Direct</strong> เมื่อวานนี้ หนึ่งในเกมที่ถูกนำมาเปิดตัวคือ <strong>Star Ocean: The Second Story R</strong> ซึ่งเป็นการนำ Star Ocean: The Second Story ที่วางจำหน่ายครั้งแรกเมื่อปี 1999 กลับมาทำใหม่ โดยการใช้เทคนิคการสร้างแบบ 2D-HD ที่เป็นจุดขายหลักในเกมจาก Square-Enix ยุคหลัง ๆ ทั้งการทำเกมใหม่ ๆ อย่าง Octopath Traveler หรือเกมเก่าที่ถูกนำมาสร้างใหม่อย่าง Live A Live</p>\n<p>จุดที่ดูแตกต่างจากเกมรีเมคก่อนหน้าคือ ฉากหลังแบบ 3 มิติเต็มรูปแบบ โดยจะปรับแต่ง Shaders ให้กลมกลืนไปกับสไปร์ทของตัวละครที่เป็นแบบ Pixel 2 มิติ ทำให้สามารถหมุนมุมกล้องแบบ 360 องศาได้</p>\n<p><img alt=\"No Description\" src=\"https://www.blognone.com/sites/default/files/externals/6889a635e9199a94e0ef1cfc99ae9339.jpg\" /><img alt=\"No Description\" src=\"https://www.blognone.com/sites/default/files/externals/df3034b8b86093cc42dd197b4923b972.jpg\" /></p>\n<p>ก่อนหน้านี้ Star Ocean: The Second Story เคยถูก Remaster มาก่อนแล้วในชื่อ Star Ocean Second Evolution ที่วางจำหน่ายมาแล้วทั้งใน PSP, PSVita, PS3 และ PS4 โดย The Second Story R จะวางขายให้กับเครื่อง Nintendo Switch, PS4, PS5 และ PC ในวันที่ 2 พฤศจิกายนนี้พร้อมกันทั่วโลกในราคา 49.99 ดอลล่าร์</p>\n<p>ที่มา - <a href=\"https://www.youtube.com/watch?v=mrZtzGRAKrM\">Nintendo Direct</a></p>\n</div></div></div><div><div>Topics: </div><div><div><a href=\"/topics/star-ocean\">Star Ocean</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd152de8d3eaf3411d4049cef001d17baac2d0b1e374dcf2cb60353b8ac2fe4d","category":"Thai"}