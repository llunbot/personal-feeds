{"title":"ผู้ถือหุ้น Square Enix ตั้งคำถามบอร์ดว่าจะรีมาสเตอร์เกมเก่าอีกไหม อยากเล่น Xenogears","link":"https://www.blognone.com/node/134754","date":1688952582000,"content":"<div><div><div><p>มีผู้ถือหุ้นรายหนึ่งของ Square Enix ตั้งคำถามต่อบอร์ดบริหารในที่ประชุมผู้ถือหุ้นประจำปี ว่า<a href=\"https://www.blognone.com/node/123166\">เกม Final Fantasy Pixel Remasters ที่เป็นการรีมาสเตอร์เกมภาค 1-6</a> ประสบความสำเร็จดี บริษัทมีแผนจะรีมาสเตอร์เกมเก่าอื่นๆ อีกหรือไม่ โดยตัวผู้ถามเองอยากเล่นเกม Xenogears อีกครั้ง</p>\n<p>หนึ่งในบอร์ดตอบคำถามว่า ขอไม่เปิดเผยข้อมูลของเกมที่จะออกขาย แต่ผู้บริหารก็รับฟังไอเดียต่างๆ ภายในบริษัทอยู่แล้ว และขอให้รอประกาศอย่างเป็นทางการต่อไป</p>\n<p>อีกคำถามที่ผู้ถือหุ้นถามคือ เกมของ Square Enix มีกำหนดวางขายที่ทิ้งช่วงห่างกันมากกว่าคู่แข่งระดับเดียวกัน คำตอบของบอร์ดคือไม่ขอลงรายละเอียดเฉพาะโปรเจค แต่ภาพรวมคือการพัฒนาเกมใหญ่ๆ นั้นยากขึ้นเรื่อยๆ ทำให้ระยะเวลาพัฒนายาวนานขึ้น ซึ่งบริษัทพยายามปรับโครงสร้างทีมพัฒนาภายในใหม่ให้คล่องตัวกว่าเดิม และสามารถวางขายได้ทั้งเกมเก่าและเกมใหม่ด้วย</p>\n<p>ที่มา - <a href=\"https://www.videogameschronicle.com/news/square-enix-says-its-considering-remastering-more-old-titles-following-ff-pixel-remaster-success/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/73eecd003797c9538d698e93580002b8.jpg\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41eb84c3f5425e38e9644576edaa57ecbf66c7dc81395fea43a26a10cfbfd2a1","category":"Thai"}