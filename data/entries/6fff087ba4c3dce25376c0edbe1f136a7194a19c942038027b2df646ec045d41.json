{"title":"กูเกิลเปิดสถาปัตยกรรม Pathways ที่ใช้เทรน Gemini ให้คนนอกใช้งานบน Google Cloud","link":"https://www.blognone.com/node/145825","date":1744509506000,"content":"<div><div><div><p>คนที่ตามข่าววงการ AI ของกูเกิลอาจพอคุ้นๆ ว่ากูเกิลมี <a href=\"https://www.blognone.com/node/127921\">สถาปัตยกรรมสำหรับรัน AI ขนาดใหญ่ชื่อ Pathways ใช้มาตั้งแต่ยุค PaLM</a> ไล่จนมาถึงยุคปัจจุบัน ล่าสุดกูเกิลเปิด Pathways ให้คนนอกใช้งานแล้วบน Google Cloud</p>\n<p>Pathways เป็นระบบจัดการงาน machine learning สเกลใหญ่ แบ่งงานไปรันบนตัวเร่งประมวลผลเป็นหลักพันๆ หมื่นๆ ตัว ช่วยแบ่งสรรทรัพยากรอัตโนมัติตามเงื่อนไขที่กำหนดไว้ กูเกิลบอกว่าโมเดลขนาดใหญ่ Gemini ถูกเทรนด้วยสถาปัตยกรรม Pathways</p>\n<p>การใช้งาน Pathways ของคนนอกต้องทำผ่าน Google Kubernetes Engine (GKE) เพื่อให้ Pathway เป็นตัวจัดสรรทรัพยากร TPU อีกทีหนึ่ง (จะแบ่ง TPU เป็นส่วนย่อยๆ ที่เรียกว่า slice) มีแนวคิดสาย scheduler เช่น resource manager, worker, proxy server, Job API</p>\n<p>ในการใช้งานจริง เราสามารถเรียกใช้ Pathways ได้ผ่านไคลเอนต์ของ JAX ซึ่งเป็นไลบรารียอดนิยมขอวงการ machine learning ได้เลย</p>\n<p>ที่มา - <a href=\"https://cloud.google.com/ai-hypercomputer/docs/workloads/pathways-on-cloud/pathways-intro\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/109e789c3dfa69140242e91af189e273.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/dc5c98fe3b9f5ea1811c8f3b91d086dd.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/machine-learning\">Machine Learning</a></div><div><a href=\"/topics/cloud-computing\">Cloud Computing</a></div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fff087ba4c3dce25376c0edbe1f136a7194a19c942038027b2df646ec045d41","category":"Thai"}