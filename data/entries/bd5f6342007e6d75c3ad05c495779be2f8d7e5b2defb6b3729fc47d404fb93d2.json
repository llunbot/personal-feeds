{"title":"Phil Spencer อธิบายถึงเครื่องเกม Xbox แบบพกพาที่เขาอยากสร้าง","link":"https://www.blognone.com/node/138921","date":1711512642000,"content":"<div><div><div><p>Phil Spencer หัวหน้าใหญ่ของ Xbox และ Microsoft Gaming ให้สัมภาษณ์กับ Polygon เกี่ยวกับอนาคตของเกมพกพา เขากล่าวถึงความสำเร็จ และนวัตกรรมของเครื่องเกมพีซีพกพาที่ Valve, Lenovo และ Asus นำมาสู่โลกของวิดีโอเกม โดยบอกว่าเครื่องเกมจากผู้ผลิตเหล่านี้ให้ความรู้สึกเหมือนเป็นเครื่องเกมพาพามากกว่า PC แล้ว</p>\n<p>Phil พูดถึงประสบการณ์ตอนใช้ Lenovo Legion Go บนเครื่องบินว่ามีอะไรหลายอย่างที่ทำให้มันไม่รู้สึกเหมือน Xbox และอยากให้มันเหมือน Xbox มากกว่านี้ โดยอยากให้เกมในไลบารี่ของ Xbox มาอยู่บนเครื่องนี้ให้หมดรวมถึงเซฟเกม ใจจริงอยากให้อุปกรณ์ดังกล่าวใช้แอปพลิเคชัน Xbox แบบเต็มจอที่ถูกออกแบบให้เหมาะกับการพกพา และใกล้เคียงกับตอนเล่น Xbox บนทีวีที่สุด</p>\n<p>Phil พูด 2 แนวทางที่เป็นไปได้สำหรับเครื่อง Xbox แบบพกพาคือ</p>\n<ul>\n<li>Hardware: พัฒนาเป็นคอนโซลพกพาโดยเฉพาะ</li>\n<li>Software: พัฒนาประสบการณ์ของแอปพลิเคชัน Xbox บนอุปกรณ์พกพาที่ใช้ Windows 11</li>\n</ul>\n<p>แต่ท้ายที่สุดเขาก็ไม่ได้บอกหรือยืนยันว่า Microsoft กำลังพัฒนา Xbox แบบพกพาอยู่แต่อย่างใด</p>\n<p><em>ภาพของ ROG Ally ที่แถมบริการ Xbox Game Pass ให้ใช้งานฟรี 3 เดือน</em><br />\n<img alt=\"No Description\" src=\"https://www.blognone.com/sites/default/files/externals/2604195757151d3443b90f30f136713a.jpeg\" /></p>\n<p>ที่มา - <a href=\"https://www.polygon.com/24108660/xbox-handheld-console-phil-spencer-interview\">Polygon</a> via <a href=\"https://insider-gaming.com/phil-spencer-dream-xbox-handheld/\">Insider Gaming</a></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd5f6342007e6d75c3ad05c495779be2f8d7e5b2defb6b3729fc47d404fb93d2","category":"Thai"}