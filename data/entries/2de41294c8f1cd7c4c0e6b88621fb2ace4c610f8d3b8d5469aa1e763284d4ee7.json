{"title":"Apple ออกหนังโฆษณาต้อนรับคริสต์มาส Fuzzy Feelings ใช้ iPhone 15 Pro Max ถ่ายทำสต็อปโมชัน","link":"https://www.blognone.com/node/136892","date":1700650280000,"content":"<div><div><div><p>แอปเปิลปล่อยหนังโฆษณาตัวใหม่ต้อนรับเทศกาลคริสต์มาส ในชื่อว่า \"Fuzzy Feelings\" เล่าเรื่องราวของความสัมพันธ์ที่ไม่ค่อยถูกชะตากันระหว่างพนักงานออฟฟิศกับหัวหน้างาน ซึ่งเธอใช้ช่วงนอกเวลางานถ่ายทำอนิเมชันแบบสต็อปโมชันที่บ้าน เพื่อระบายความอึดอัดนี้ผ่านตัวละครที่มีลักษณะคล้ายกับหัวหน้า</p>\n<p>ในหนังโฆษณาเล่าถึงสถานการณ์ต่าง ๆ ที่นางเอกเจอ และกลับบ้านไประบายลงที่หนังสต็อปโมชัน พร้อม ๆ กับการไทอินว่าการถ่ายทำอนิเมชันนี้สามารถใช้ iPhone 15 Pro Max และตัดต่อด้วย MacBook Air ได้</p>\n<p>เนื้อเรื่องจบลงแบบแฮปปี้เอนดิ้งตามสไตล์หนังโฆษณาธีมคริสต์มาส ชมวิดีโอกันได้ท้ายข่าว</p>\n<p>ที่มา: <a href=\"https://appleinsider.com/articles/23/11/21/apples-new-stop-motion-fuzzy-feelings-holiday-ad-was-shot-on-iphone\">Apple Insider</a></p>\n<p>แอปเปิลยังมีคลิปเบื้องหลังการถ่ายทำโฆษณานี้อีกที ซึ่งใช้ iPhone 15 Pro Max ถ่ายทำตลอดทั้งเรื่องเช่นเคย</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2de41294c8f1cd7c4c0e6b88621fb2ace4c610f8d3b8d5469aa1e763284d4ee7","category":"Thai"}