{"title":"เผย Apple อาจเลือก John Ternus เป็นซีอีโอคนถัดไปต่อจาก Tim Cook","link":"https://www.blognone.com/node/139650","date":1715313310000,"content":"<div><div><div><p>Mark Gurman แห่ง Bloomberg มีรายงานพิเศษเกี่ยวกับประเด็นผู้สืบทอดตำแหน่งซีอีโอคนถัดไปของแอปเปิลต่อจาก Tim Cook ซึ่งแม้ยังไม่น่าจะเห็นเรื่องนี้ในเวลาอันใกล้ แต่แอปเปิลก็มีแผนวางไว้อยู่</p>\n<p>โดยแหล่งข่าวที่เกี่ยวข้องในแอปเปิลบอกว่า ถ้าต้องมีซีอีโอคนใหม่ขึ้นมาทันทีตอนนี้ คนที่เหมาะสมที่สุดก็คือ Jeff Williams ซีโอโอคนปัจจุบัน ซึ่งก็ไม่น่าแปลกอะไรนัก เพราะ Gurman ก็เคย<a href=\"https://www.blognone.com/node/110972\">รายงาน</a>เรื่องราวเดียวกันเมื่อ 5 ปีที่แล้ว ซึ่งก็เป็นชื่อ Jeff Williams เหมือนกัน</p>\n<p>อย่างไรก็ตาม นั่นคือกรณีต้องมีซีอีโอใหม่ทันที ขณะที่รายงานบอกว่า Tim Cook มีแผนเป็นซีอีโอต่อไปอย่างน้อย 3 ปี จึงมีประเด็นว่า Jeff Williams ตอนนี้มีอายุ 61 ปี น้อยกว่า Tim Cook 2 ปี เลยอาจมีคำถามหากต้องเป็นซีอีโอในระยะยาว ทำให้ตัวเลือกสรรหาได้พิจารณาคนอื่นด้วย ซึ่งตัวเต็งตอนนี้คือ John Ternus รองประธานอาวุโสฝ่ายวิศวกรรมฮาร์ดแวร์ ที่อายุ 49 ปี และทำงานกับแอปเปิลมานาน ได้รับการยอมรับจากบรรดาผู้บริหารระดับสูง เป็นนักบริหารที่จัดการสิ่งต่าง ๆ ได้แบบ Tim Cook</p>\n<p>ส่วนผู้บริหารคนอื่นที่มีโอกาส แต่รายงานบอกว่าไม่น่าจะเป็นซีอีโอคนถัดไปมีทั้ง Craig Federighi และ Deirdre O’Brien ส่วน Phil Schiller และ Dan Riccio มีแผนเกษียณจากแอปเปิลในอีกไม่กี่ปีข้างหน้า</p>\n<p>ที่มา: <a href=\"https://www.bloomberg.com/news/articles/2024-05-08/apple-s-next-ceo-list-of-aapl-insiders-who-could-succeed-tim-cook\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/b3b5ad7291780c85948426ce51f0ec18.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/ceo\">CEO</a></div><div><a href=\"/topics/john-ternus\">John Ternus</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cbcca230e402aa211ae801a6ac8c429fd1d97276fac40bb14e8467391b6bada","category":"Thai"}