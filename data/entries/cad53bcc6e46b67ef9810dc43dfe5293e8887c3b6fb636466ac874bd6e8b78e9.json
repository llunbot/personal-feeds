{"title":"ศาลสั่งคุ้มครอง WP Engine ชั่วคราว ให้ Automattic เลิกบล็อคการเข้าถึงปลั๊กอิน WordPress","link":"https://www.blognone.com/node/143569","date":1733881641000,"content":"<div><div><div><p>อภิมหาสงครามศักดิ์สิทธิ์โลก WordPress ระหว่าง Automattic กับ WP Engine มีความคืบหน้า หลัง <a href=\"https://www.blognone.com/node/142663\">WP Engine ยื่นฟ้องศาลในเดือนตุลาคม</a> ขอให้ศาลสั่ง Automattic ให้เลิกบล็อคการเข้าถึงปลั๊กอินในระบบ WordPress.org กับลูกค้าของ WP Engine</p>\n<p>ศาลเขตแคลิฟอร์เนีย มีคำสั่งคุ้มครองเบื้องต้น (preliminary injunction ) ให้ Automattic หยุดทำการบล็อคการเข้าถึงตามที่ WP Engine ร้องขอ โดยให้เหตุผลว่าการบล็อคปลั๊กอินเป็นอันตรายต่อความสัมพันธ์ทางธุรกิจระหว่างสองบริษัท ส่วนเหตุผลของฝ่าย Automattic ที่บอกว่า WP Engine ไม่มีสัญญาใช้งาน WordPress.org (no contractual right) นั้นฟังไม่ขึ้น เพราะ Automattic ตั้งใจปิดกั้นเฉพาะ WP Engine เพียงรายเดียว</p>\n<p>คำสั่งคุ้มครองนี้มีผลทันที และมีผลไปตลอดกระบวนการพิจารณาคดีของศาล</p>\n<p>ที่มา - <a href=\"https://www.theverge.com/2024/12/10/24318350/automattic-restore-wp-engine-access-wordpress\">The Verge</a>, <a href=\"https://storage.courtlistener.com/recap/gov.uscourts.cand.437474/gov.uscourts.cand.437474.64.0.pdf\">คำสั่งศาลฉบับเต็ม</a>, ภาพจาก <a href=\"https://www.facebook.com/wpengine/photos/pb.100064678628670.-2207520000/5261191657267921/?type=3\">WP Engine Facebook</a></p>\n<p><img alt=\"No Description\" src=\"https://www.blognone.com/sites/default/files/externals/1c9e9d2cbc28e52b6122f1db5b1fa9e1.jpeg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/automattic\">Automattic</a></div><div><a href=\"/topics/lawsuits\">Lawsuits</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cad53bcc6e46b67ef9810dc43dfe5293e8887c3b6fb636466ac874bd6e8b78e9","category":"Thai"}