{"title":"ไมโครซอฟท์เปิดมาตรการ Windows Resiliency Initiative เพิ่มความทนทานให้วินโดวส์ ไม่ล่มแบบเหตุ CrowdStrike อีก","link":"https://www.blognone.com/node/143233","date":1732079534000,"content":"<div><div><div><p>ไมโครซอฟท์ประกาศแนวทาง Windows Resiliency Initiative เพื่อเพิ่มความทนทานให้วินโดวส์ไม่ให้เกิดเหตุล่มเป็นวงกว้างแบบเดียวกับเหตุการณ์ CrowdStrike เมื่อเดือนกรกฎาคมที่ผ่านมา โดยวาง 4 แนวทาง ได้แก่</p>\n<ul>\n<li>เพิ่มความทนทานระบบจากเหตุการณ์ที่เกิดขึ้นเมื่อเดือนกรกฎาคม</li>\n<li>เปิดทางให้แอปทำงานโดยไม่ต้องใช้สิทธิ์ admin</li>\n<li>ควบคุมแอปและไดร์เวอร์ที่ทำงานในเครื่องมากขึ้น</li>\n<li>ปรับปรุงการระบุตัวตนผู้ใช้งาน และป้องกันการ phishing</li>\n</ul>\n<p>แนวทางนี้ทางฝั่งไมโครซอฟท์จะเพิ่มฟีเจอร์ให้วินโดวส์เพื่อให้ซอฟต์แวร์ความปลอดภัยต่างๆ สามารถทำงานผ่าน API โดยตรง ไม่ต้องโหลดเข้ามาในเคอร์เนล แต่ทำงานเหมือนแอปทั่วๆ ไป คาดว่าฟีเจอร์เหล่านี้จะเปิดให้ผู้พัฒนาซอฟต์แวร์ความปลอดภัยได้ทดลองภายในเดือนกรกฎาคม 2025 (หนึ่งปีหลังเหตุการณ์ CrowdStrike พอดี) ขณะที่การพัฒนาของไมโครซอฟท์เองจะย้ายจาก C++ มายัง Rust มากขึ้นเรื่อยๆ</p>\n<p>การให้สิทธิ admin แก่แอปจะจำเป็นน้อยลงเรื่อยๆ เช่น ตัวติดตั้งโปรแกรม แทนที่จะยกสิทธิ admin ให้ไปเลยระหว่างการติดตั้ง Windows Hello จะขึ้นหน้าจอขออนุมัติการแก้ไขระบบเฉพาะส่วนที่จำเป็นเท่านั้น และทำลายโทเค็นทิ้งทันทีที่แก้ไขเสร็จแล้ว ระบบ Hotpatch ทำให้สามารถอัพเดตวินโดวส์ได้โดยไม่ต้องรีบูตเครื่อง ลดการรีบูตจาก 12 ครั้งต่อปีเหลือ 4 ครั้ง องค์กรสามารถกำหนดเซิร์ฟเวอร์ DNS ที่ได้รับอนุญาตและควบคุมทราฟิกขาออกจากอินเทอร็เน็ตได้</p>\n<p>ที่มา - <a href=\"https://blogs.windows.com/windowsexperience/2024/11/19/windows-security-and-resiliency-protecting-your-business/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c4d7e898a2eb8f643fb70369cccd1365.png\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/operating-system\">Operating System</a></div><div><a href=\"/topics/crowdstrike\">CrowdStrike</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a52ad55bc6154b958aca4024afa87494922f99d959fbc5da5758994bbaa501d2","category":"Thai"}