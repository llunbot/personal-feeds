{"title":"Asus ประกาศวางขายมือถือเกมมิ่ง ROG Phone 7 ซีรี่ส์ในไทย ราคาเริ่ม 34,900 บาท","link":"https://www.blognone.com/node/134620","date":1688138370000,"content":"<div><div><div><p>Asus ประเทศไทยยังคงออกสินค้าใหม่ ๆ มาอย่างไม่ขาดสาย และในวันที่ 28 มิถุนายนที่ผ่านมา ทาง Asus ได้เปิดตัว และวางจำหน่ายโทรศัพท์มือถือสำหรับเกมเมอร์นาม ROG Phone 7 ซีรี่ส์ ที่ประกอบไปด้วย <strong>ROG Phone 7</strong> และ <strong>ROG Phone 7 Ultimate</strong></p>\n<p>สำหรับ ROG Phone 7/7 Ultimate มีสเปคคร่าว ๆ ดังนี้</p>\n<ul>\n<li>หน้าจอ Samsung AMOLED ขนาด 6.78 นิ้ว ความถี่ 165Hz ความละเอียด FHD+</li>\n<li>ความสว่าง 1500 nit</li>\n<li>อัตราการตอบสนองต่อการกด 720Hz</li>\n<li>น้ำหนัก 239 กรัม</li>\n<li>มาตรฐานการป้องกันน้ำ IP54</li>\n<li>กล้องหลักความละเอียด 50MP ใช้เซนเซอร์ IMX766 จากโซนี่</li>\n<li>กล้อง Marco ความระเอียด 5MP</li>\n<li>กล้องเลนส์ Wide ความละเอียด 13MP</li>\n<li>กล้องหน้าความละเอียด 32MP</li>\n<li>รองรับ 2 ซิม</li>\n<li>ระบบปฏิบัติการ Android 13 ครอบด้วย ROG UI แบบใหม่</li>\n<li>ใช้ชิป Snapdragon 8 Gen 2</li>\n<li>แรม 16GB แบบ LPDDR5X</li>\n<li>ความจุเครื่อง 512GB แบบ UFS4.0</li>\n<li>แบตเตอรี่ความจุ 6,000 mAh รองรับชาร์จไว 65W และ Bypass Charging</li>\n<li>รองรับ Bluetooth 5.3 และ WiFi7</li>\n<li>รองรับระบบเสียงแบบ Hi-Res ถึง 384kHz และ 32bit สำหรับช่องเสียบหูฟัง 3.5มม.</li>\n<li>มีช่องเสียบหูฟัง 3.5มม.</li>\n<li>AirTrigger 2 ปุ่ม สำหรับการควบคุม L/R ที่ใช้เซนเซอร์แบบ Ultrasonic ที่เลือกการใช้งานได้ถึง 9 แบบ</li>\n<li>ระบบระบายความร้อน GameCool 7</li>\n<li>ช่องเสียบ USB-C 2 รู</li>\n<li>รองรับอุปกรณ์เสริม AeroActive Cooler 7 ที่เป็นทั้งพัดลม, ลำโพงซับวูฟเฟอร์ และปุ่ม Trigger อีก 4 ปุ่มในตัวเดียว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/53d980a028babca706ccf2d45c7e70c1.png\" /><img alt=\"No Description\" src=\"https://www.blognone.com/sites/default/files/externals/a5eb7cac5e142cab0b10c427b2882e90.jpg\" /></p>\n<p>สำหรับจุดแตกต่างระหว่าง 2 รุ่น คือตัว 7 มีให้เลือก 2 สีคือ Phantom Black และ Storm White ส่วน 7 Ultimate มีสีเดียวคือ Storm White แต่จะมี ROG Vision ที่เป็นจอหลังเครื่อง จอหลังเครื่องเพิ่มเข้ามา ส่วนราคาของ ROG Phone 7 จะอยู่ที่ 34,990 บาท และ ROG Phone 7 Ultimate จะอยู่ที่ 42,990 บาท ทั้งสองรุ่นพร้อมวางจำหน่ายในประเทศไทยแล้วตั้งแต่วันที่ 28 มิถุนายนนี้ เป็นต้นไป</p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/asus\">ASUS</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7acb25a57cdd0147832f4f71dff14e45070d33e9de8efd92684ab58f35bfc28f","category":"Thai"}