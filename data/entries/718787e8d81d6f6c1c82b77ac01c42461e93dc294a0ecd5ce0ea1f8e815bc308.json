{"title":"Xiaomi เปิดตัว Xiaomi Smart Band 9, Redmi Watch 5 Active และ Redmi Watch 5 Lite ในไทย เริ่มต้น 999 บาท","link":"https://www.blognone.com/node/141905","date":1725859640000,"content":"<div><div><div><p>Xiaomi (ประเทศไทย) เปิดตัวนาฬิกาอัจฉริยะ 3 รุ่น ได้แก่ Xiaomi Smart Band 9 ในราคา 1,190 บาท Redmi Watch 5 Active ในราคา 999 บาท และ Redmi Watch 5 Lite ในราคา 1,650 บาท</p>\n<p><strong>Xiaomi Smart Band 9</strong></p>\n<p>Xiaomi Smart Band 9 มาพร้อมหน้าจอ AMOLED ขนาด 1.62 นิ้ว ให้ความสว่างสูงสุด 1,200 นิต ใช้งานหน้าจอได้ชัดเจนแม้อยู่กลางแดดจ้า แบตเตอรี่ 233mAh รองรับโหมดกีฬากว่า 150 โหมด และยังมีการวัดค่าต่าง ๆ เช่น VO₂ Max รวมถึงระยะเวลาการพัก</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/f150c299218622245fa794de1b5e7110.jpeg\" /></p>\n<p>Xiaomi Smart Band 9 มาในดีไซน์เพรียวบาง พร้อมด้วยฟีเจอร์เพื่อสุขภาพ เช่น การติดตามอัตราการเต้นของหัวใจและ SpO₂ ตลอดทั้งวัน รวมถึงการติดตามอัตราการเต้นของหัวใจขณะพักผ่อนตลอดทั้ง 7 วัน พร้อมทั้งทราบถึงระดับความเครียดเพื่อช่วยจัดการสุขภาพในแต่ละวัน</p>\n<p>นอกจากนี้ ยังมาพร้อมการติดตามการนอนหลับที่จะให้ข้อมูลเชิงลึกเกี่ยวกับการนอนหลับหลังจากสวมใส่เป็นเวลา 7 คืน รายงานนี้จะครอบคลุมทั้งด้านตารางการนอน ความต่อเนื่องของการนอนหลับ การงีบหลับ ความเครียดตลอดทั้งวัน การออกกำลังกายก่อนนอน พร้อมให้คำแนะนำส่วนบุคคลเพื่อคุณภาพการนอนหลับที่ดีขึ้นอีกด้วย</p>\n<p><strong>Redmi Watch 5 Active และ Redmi Watch 5 Lite</strong></p>\n<p>Redmi Watch 5 Active มาพร้อมหน้าจอ LCD ขนาด 2 นิ้ว ความละเอียด 320×385 พิกเซล พร้อมสัดส่วนหน้าจอต่อเครื่อง 71.4% เพิ่มสัดส่วนการมองเห็นของหน้าจอ 18%</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/efb45298b93fc29e104eb88beb7b4d43.jpeg\" /></p>\n<p>ส่วน Redmi Watch 5 Lite พร้อมหน้าจอ AMOLED ขนาด 1.96 นิ้ว ความละเอียด 410×502 พิกเซล สัดส่วนหน้าจอต่อเครื่องอยู่ที่ 75.6% และฟังก์ชัน Always-on Display (AOD) และยังรองรับการโทรสนทนาผ่านบลูทูธที่มาพร้อมไมค์สองตัวที่ช่วยตัดเสียงรบกวนรอบข้าง</p>\n<p>ทั้ง 2 รุ่นมาพร้อมฟีเจอร์การติดตามสุขภาพหลายฟีเจอร์ เช่น การติดตามอัตราการเต้นของหัวใจ, SpO₂, การนอนหลับและอื่น ๆ อีกมากมาย สามารถกันน้ำลึกได้ถึง 5ATM นอกจากนี้ Redmi Watch 5 Lite ยังมาพร้อมการรองรับ GNSS 5 ระบบ ที่ช่วยระบุตำแหน่งได้อย่างแม่นยำ</p>\n<p><img alt=\"alt=&quot;Xiaomi&quot;\" src=\"https://www.blognone.com/sites/default/files/externals/0e2d4223ec3af13609f0f3476f151abb.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/smart-watch\">Smart Watch</a></div><div><a href=\"/topics/wearable\">Wearable</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"718787e8d81d6f6c1c82b77ac01c42461e93dc294a0ecd5ce0ea1f8e815bc308","category":"Thai"}