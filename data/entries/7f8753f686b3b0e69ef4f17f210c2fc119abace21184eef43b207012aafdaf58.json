{"title":"ชิปขาดแคลน 2.0, ซีอีโอ OpenAI ระบุ GPU ไม่พอใช้ ต้องเลื่อนเปิดฟีเจอร์ออกไป","link":"https://www.blognone.com/node/134116","date":1685597118000,"content":"<div><div><div><p>Sam Altman ซีอีโอของ OpenAI พูดคุยกับ Raza Habib ซีอีโอบริษัท Humanloop ถึงแผนการเปิดตัวบริการหรือฟีเจอร์ของบริการใหม่ๆ โดยระบุว่าฟีเจอร์หลายตัวล่าช้าออกไปเพราะปัญหา GPU ไม่เพียงพอที่จะให้บริการ เช่นฟีเจอร์อ่านภาพได้โดยตรงใน GPT-4 (multimodal) ต้องเลื่อนออกไปถึงปี 2024</p>\n<p>แผนการเพิ่มฟีเจอร์ GPT-4 ในปีนี้ ได้แก่</p>\n<ul>\n<li>การเร่งความเร็ว GPT-4 และปรับราคาให้ถูกลง</li>\n<li>ขยายขนาด context ให้ใหญ่ขึ้น โดย Altman ระบุว่าน่าจะทำได้ถึงขนาด 100,000-1,000,000 token แต่หากใหญ่กว่านั้นต้องมีงานวิจัยที่ล้ำหน้าไปอีกขั้น</li>\n<li>เปิดให้ finetune โมเดล จากเดิมที่ GPT-3 เคยเปิดให้ลูกค้านำข้อมูลมา finetune ได้แต่ใน GPT-4 ยังไม่เปิด</li>\n<li>รองรับความจำ จากตอนนี้ที่ไคลเอนต์ต้องส่งประวัติการแชตกลับไปยัง OpenAI ทุกรอบ หลังจากนี้จะเปิดให้ OpenAI เป็นคนจำว่าเคยคุยอะไรเอาไว้ก่อนหน้า</li>\n</ul>\n<p>ปัญหาชิปไม่เพียงพอ ทำให้ตอนนี้ OpenAI ต้องจำกัดลูกค้าที่ใช้งาน GPT-4 แบบ 32k context ไว้ก่อน และลูกค้าที่ขอซื้อคลัสเตอร์ส่วนตัวก็ถูกจำกัดไปด้วยเช่นกัน</p>\n<p>ที่มา - <a href=\"https://humanloop.com/blog/openai-plans\">Humanloop</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/gpgpu\">GPGPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f8753f686b3b0e69ef4f17f210c2fc119abace21184eef43b207012aafdaf58","category":"Thai"}