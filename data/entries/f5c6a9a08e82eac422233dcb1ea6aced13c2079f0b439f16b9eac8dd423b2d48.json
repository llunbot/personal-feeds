{"title":"[IDC] ตลาดแท็บเล็ตไตรมาส 3/2024 ภาพรวมโตถึง 20% - iPad ครองส่วนแบ่งมากที่สุด 32%","link":"https://www.blognone.com/node/142970","date":1730892036000,"content":"<div><div><div><p>บริษัทวิจัยตลาด IDC รายงานตัวเลขเบื้องต้นการส่งมอบแท็บเล็ตในไตรมาสที่ 3 ปี 2024 ภาพรวมมีการเติบโตถึง 20.4% จากช่วงเดียวกันในปีก่อนเป็น 39.6 ล้านเครื่อง</p>\n<p>แอปเปิลมีส่วนแบ่งตลาดอันดับ 1 ที่ 12.6 ล้านเครื่อง (31.7%) ปัจจัยหลักคือ iPad Air ซึ่งเป็นที่นิยมในกลุ่มลูกค้าตลาดการศึกษา ขณะที่ iPad Pro มียอดขายน้อยกว่าประเมินเพราะราคาที่สูง คิดเป็น 31.7% อันดับ 2 คือซัมซุงที่ 7.1 ล้านเครื่อง (17.9%) จากฟีเจอร์ AI ใน Galaxy Tab S10 Ultra และ Galaxy Tab S10+ ที่กระตุ้นยอดขาย และ Galaxy A9 ที่เจาะตลาดได้มาก</p>\n<p>อันดับ 3-5 คือ Amazon, Huawei และ Lenovo ตามลำดับ</p>\n<p>Anuroopa Nataraj นักวิจัยอาวุโสของ IDC ให้ความเห็นว่ามีโอกาสหลายอย่าง ที่ผู้ผลิตแท็บเล็ตสามารถใช้เพื่อเจาะตลาดใหม่ เช่น การร่วมมือกับสถาบันการศึกษา, ชูจุดขายในการเล่นเกม, การทำงานข้ามอุปกรณ์, การใช้งานด้านบริการสุขภาพ โดยเฉพาะการนำฟีเจอร์ AI มาใส่เพื่อเพิ่มประสบการณ์ใช้งาน ซึ่งอาจทำให้ลูกค้ายอมจ่ายเงินที่มากขึ้นด้วย</p>\n<p>ที่มา: <a href=\"https://www.idc.com/getdoc.jsp?containerId=prUS52695624\">IDC</a></p>\n<p><img alt=\"No Description\" src=\"https://www.blognone.com/sites/default/files/externals/f1e559e34380f9132d07b37f98e2845e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/69e269321ecb6efee6836c0b309517ee.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/apple\">Apple</a></div><div><a href=\"/topics/market-share\">Market Share</a></div><div><a href=\"/topics/tablet\">Tablet</a></div><div><a href=\"/topics/samsung\">Samsung</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5c6a9a08e82eac422233dcb1ea6aced13c2079f0b439f16b9eac8dd423b2d48","category":"Thai"}