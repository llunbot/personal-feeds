{"title":"Gemini Live ใช้กล้องมือถือส่องโลกรอบตัว แล้วอธิบายข้อมูลได้แล้ว","link":"https://www.blognone.com/node/145726","date":1744079253000,"content":"<div><div><div><p>กูเกิลเริ่มปล่อยฟีเจอร์ Gemini มองเห็นโลกภายนอกผ่านกล้องบนมือถือแล้วอธิบายสิ่งรอบตัวเรา <a href=\"https://www.blognone.com/node/145053\">หรือที่เคยรู้จักกันในชื่อ Project Astra</a> ให้กับผู้ใช้ Pixel 9 และ Galaxy S25 เป็นกลุ่มแรก โดยผู้ใช้ต้องสมัครแพ็กเกจ Gemini Advanced แบบเสียเงินด้วย</p>\n<p>Gemini Live รองรับทั้งการดูภาพจากกล้องของโทรศัพท์มือถือ และการดูภาพหน้าจอของเราในตอนนั้น เราสามารถพูดถามโต้ตอบกับ Gemini Live แบบสดๆ ได้เลยว่า สิ่งที่เห็นคืออะไร</p>\n<p>ตัวอย่างที่กูเกิลนำมาโชว์คือ อินเทอร์เน็ตบ้านใช้งานไม่ได้ เราเตอร์รุ่นที่ใช้งานมีไฟกระพริบสีแดง เราสามารถเปิดกล้องถ่ายภาพเราเตอร์ แล้ว Gemini นำภาพเราเตอร์ไปค้นหารุ่น จากนั้นหาคู่มือการแก้ปัญหามาคุยกับเราได้เสร็จสรรพ</p>\n<p>ที่มา - <a href=\"https://blog.google/products/gemini/gemini-live-android-tips/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/5cab07ebf25b0c2ea6512ffebf7bafac.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5f6a53d4dd3a7fd28894cf52c075088dc71e2791c3dae3928dde59182af9f46","category":"Thai"}