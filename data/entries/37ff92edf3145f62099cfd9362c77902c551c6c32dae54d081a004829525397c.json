{"title":"ข่าว Threads ประจำวัน: Mark บอกมีคนใช้งานทุกวันหลายสิบล้าน, ลิมิตโพสต์สำหรับบัญชีสแปม","link":"https://www.blognone.com/node/134871","date":1689636592000,"content":"<div><div><div><p>รวมอัพเดตของ Threads โซเชียลของ Meta ที่มาแรงมีผู้ใช้งาน 100 ล้านบัญชี ในเวลาไม่กี่วัน แต่ดูเหมือนคนก็เลิกใช้งานแล้วเยอะเหมือนกัน</p>\n<p>Mark Zuckerberg ซีอีโอ Meta <a href=\"https://www.threads.net/@zuck/post/Cu0BgHESnwF\">เผยผ่าน Threads</a> ยืนยันว่ามีผู้ใช้งานระดับหลายสิบล้านบัญชี ที่มาใช้งานซ้ำทุกวัน ซึ่งเป็นตัวเลขที่ Meta คาดหวังไว้อยู่แล้ว จากนี้โฟกัสคือการปรับปรุงต่อเนื่องให้คนยังใช้งานต่อไป รวมกับการสร้างชุมชนให้เติบโตขึ้น ซึ่ง Meta มีประสบการณ์มาแล้วในหลายแพลตฟอร์ม</p>\n<p>ส่วน Adam Mosseri หัวหน้า Instagram <a href=\"https://www.threads.net/@mosseri/post/Cuzo-AxtZ1o\">ให้ข้อมูล</a>ว่าปริมาณสแปมบนแพลตฟอร์มมีมากขึ้น ซึ่งแนวทางคือการจำกัดบางอย่างเช่นลิมิตจำนวนโพสต์ โดยเป้าหมายทำเฉพาะบัญชีประเภทนี้เท่านั้น บัญชีทั่วไปไม่ควรได้รับผลกระทบ (จึงเป็น<a href=\"https://www.blognone.com/node/134636\">คนละแบบกับ Twitter</a>) แต่หากบัญชีคนทั่วไปพบปัญหาก็สามารถรายงานมาได้</p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" alt /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37ff92edf3145f62099cfd9362c77902c551c6c32dae54d081a004829525397c","category":"Thai"}