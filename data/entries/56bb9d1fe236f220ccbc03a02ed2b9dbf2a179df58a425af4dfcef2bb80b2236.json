{"title":"อัพเดตตัวเลขยอดขายล่าสุด Elden Ring ขายได้ 28.6 ล้านชุดแล้ว","link":"https://www.blognone.com/node/143662","date":1734237273000,"content":"<div><div><div><p>Bandai Namco และ FromSoftware เปิดเผยตัวเลขยอดขายล่าสุดของเกม Elden Ring ว่ามียอดขายรวม 28.6 ล้านชุด ในเอกสารเผยแพร่<a href=\"https://www.blognone.com/node/143619\">เปิดตัวเกมใหม่ Elden Ring Nightreign</a></p>\n<p>ตัวเลขนี้ขยับเพิ่มจาก <a href=\"https://www.blognone.com/node/140349\">25 ล้านชุดเมื่อเดือนมิถุนายน 2024</a> และยังไม่รวมยอดขายของ<a href=\"https://www.blognone.com/node/140634\">ภาคเสริม Shadow of Erdtree ที่ขายได้ 5 ล้านชุดในสัปดาห์แรก</a></p>\n<p>จักรวาล Elden Ring ยังขยายต่อได้เรื่อยๆ (สร้าง lore ทีเดียวคุ้มเลย) โดยเกมที่สามคือ Nightreign เป็นเกมแนว co-op เอาตัวรอดในมิติ The Lands Between ดินแดนใหม่ Limveld สู้กับ 8 นักรบ Nightfarers เล่นได้สูงสุด 3 คนพร้อมกัน มีกำหนดขายกว้างๆ ในปี 2025</p>\n<p>ที่มา - <a href=\"https://www.fromsoftware.jp/ww/pressrelease_detail.html?tgt=20241213_eldenring_nightreign_debut\">FromSoftware</a></p>\n<p><img alt=\"No Description\" src=\"https://www.blognone.com/sites/default/files/externals/6aa0ea4b60b9729913ecab87eac6eebb.jpeg\" /></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/from-software\">FromSoftware</a></div><div><a href=\"/topics/games\">Games</a></div><div><a href=\"/topics/bandai-namco\">Bandai Namco</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56bb9d1fe236f220ccbc03a02ed2b9dbf2a179df58a425af4dfcef2bb80b2236","category":"Thai"}