{"title":"Apple กลับลำ ให้สร้างไอคอนเว็บแอปบน iOS 17.4 ในยุโรปได้เหมือนเดิม แต่บังคับต้องเป็นเอ็นจิน WebKit","link":"https://www.blognone.com/node/138493","date":1709324730000,"content":"<div><div><div><p>แอปเปิลประกาศนำความสามารถในการสร้างไอคอนเว็บแอปบน iOS (PWA - Progressive Web App) กลับคืนมาใน iOS 17.4 สำหรับผู้ใช้งานกลุ่มประเทศ EU อีกครั้ง หลังจากมีนักพัฒนาพบว่าความสามารถถูกตัดออกไป และ<a href=\"https://www.blognone.com/node/138242\">แอปเปิลยืนยันว่าปิดไปจริง ๆ</a> ด้วยเหตุผลความปลอดภัยเพราะต้องรองรับเอ็นจินหลายเบราว์เซอร์ แต่นักพัฒนาจำนวนหนึ่งมองว่าแอปเปิลพยายามหาท่ากีดกันเบราว์เซอร์อื่น และ<a href=\"https://www.blognone.com/node/138414\">ร้องเรียนไปทาง EU ให้สอบสวน</a></p>\n<p><a href=\"https://developer.apple.com/support/dma-and-apps-in-the-eu#8\">แถลงการณ์</a>ของแอปเปิลบอกว่า ก่อนหน้านี้หาก iOS ต้องรองรับการสร้างเว็บแอปในหน้า Home จะมีความซับซ้อนมากขึ้นที่ต้องรองรับหลายเอ็นจินของเบราว์เซอร์ กระทบต่อความปลอดภัยและความเป็นส่วนตัวผู้ใช้งาน จึงเลือกนำความสามารถนี้ออกไป อย่างไรก็ตามแอปเปิลได้คำร้องขอให้มีฟีเจอร์นี้ต่อไป จึงตัดสินใจนำกลับมาแต่ต้องเป็นการทำงานบนพื้นฐานของ WebKit เพื่อความปลอดภัยตามสถาปัตยกรรมของ iOS</p>\n<p>องค์กร Open Web Advocacy ที่เป็นแกนนำเปิดประเด็นนี้กับ EU และแอปเปิล ออกแถลงการณ์ว่านี่เป็นชัยชนะเพียงช่วงสั้น ๆ เพราะแนวทางของกฎหมาย DMA นั้น แอปเปิลต้องเปิดให้เบราว์เซอร์และเว็บแอปทั้งหมด สามารถทำงานบน iOS ได้อย่างยุติธรรม ซึ่งหน่วยงานก็จะเดินหน้าผลักดันต่อไป</p>\n<p>ที่มา: <a href=\"https://9to5mac.com/2024/03/01/apple-home-screen-web-apps-ios-17-eu/\">9to5Mac</a> และ <a href=\"https://open-web-advocacy.org/blog/apple-backs-off-killing-web-apps/\">Open Web Advocacy</a></p>\n<p><img src=\"https://www.blognone.com/sites/default/files/externals/e2d9a45366ac2679ab97c0518ec6b6d6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ios\">iOS</a></div><div><a href=\"/topics/webkit\">WebKit</a></div><div><a href=\"/topics/safari\">Safari</a></div><div><a href=\"/topics/browser\">Browser</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f295b3ce54a62700a18cfc819553353de368bd115c12c50b120df40faf1442ba","category":"Thai"}