{"title":"Slitterhead เกมสยองขวัญเกมใหม่จาก Keiichiro Toyama ผู้กำกับ Silent Hill","link":"https://www.blognone.com/node/126254","date":1639134269000,"content":"<div><div><div><p>Keiichiro Toyama ผู้สร้างเกม Silent Hill ภาคแรก ที่<a href=\"https://www.blognone.com/node/120263\">ออกไปตั้งสตูดิโอของตัวเอง Bokeh Game Studio</a> เปิดตัวผลงานชิ้นแรกของสตูดิโอคือเกมสยองขวัญ Slitterhead แนวปรสิตที่แอบในตัวมนุษย์ และใช้ฉากหลังของเรื่องเป็นดาวน์ทาวน์ของฮ่องกง</p>\n<p>เกมยังไม่เปิดเผยวันวางขายและแพลตฟอร์ม (<a href=\"https://www.blognone.com/node/121217\">ข่าวก่อนหน้านี้บอกปี 2023</a>) รวมถึงรูปแบบของเกมเพลย์ที่ชัดเจน (ดูจากในเทรลเลอร์น่าจะมีความเป็นแอคชั่นสูง) ทีมงานที่ร่วมสร้างคือ Akira Yamoka ผู้แต่งเพลงประกอบของ Silent Hill กับดีไซเนอร์ Miki Takahashi และ Kazunobu Sato ที่อยู่ในทีมเกม Siren สมัยที่ Toyama อยู่กับ SCE Japan</p>\n<p>ที่มา - <a href=\"https://www.rockpapershotgun.com/silent-hill-director-reveals-new-horror-game-slitterhead\">Rock Paper Shotgun</a></p>\n</div></div></div><div><div>Topics: </div><div><div><a href=\"/topics/slitterhead\">Slitterhead</a></div><div><a href=\"/topics/games\">Games</a></div><div><a href=\"/topics/silent-hill\">Silent Hill</a></div><div><a href=\"/topics/bokeh-game-studio\">Bokeh Game Studio</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e25232749136efb27c57992b053be7fa9c071eb8ea3478d81888744e600d24bc","category":"Thai"}