{"title":"Sam Altman จะมาร่วมงานกับ Microsoft ในแผนกจัดตั้งใหม่ที่เน้นงานวิจัย Advance AI","link":"https://www.blognone.com/node/136842","date":1700468458000,"content":"<div><div><div><p>Satya Nadella ซีอีโอไมโครซอฟท์ ประกาศว่า Sam Altman อดีตซีอีโอ OpenAI และ Greg Brockman อดีตประธานบอร์ด OpenAI ตลอดจนทีมงานอีกจำนวนหนึ่ง จะมาร่วมงานกับไมโครซอฟท์ในแผนกใหม่ที่เน้นงานวิจัยด้าน AI โดยเฉพาะ โดยพร้อมให้ความร่วมมือด้านทรัพยากรที่ต้องการเพื่อให้บรรลุเป้าหมาย</p>\n<p>ก่อนหน้านี้มีรายงานว่าการเจรจาของบอร์ด OpenAI เพื่อนำ Sam กลับมาเป็นซีอีโอ<a href=\"https://www.blognone.com/node/136841\">ไม่ประสบความสำเร็จ</a> โดยบอร์ดตัดสินใจตั้ง Emmett Shear อดีตซีอีโอ Twitch มาเป็นซีอีโอชั่วคราวคนใหม่แทนด้วย</p>\n<p>ในแถลงการณ์นี้ Satya ยังบอกว่าไมโครซอฟท์ซึ่งเป็นผู้ลงทุนรายสำคัญใน OpenAI ส่วนที่เป็นธุรกิจ For-Profit จะยังคงความร่วมมือต่อไป พร้อมมั่นใจในแผนงานการออกผลิตภัณฑ์ และไมโครซอฟท์พร้อมทำงานร่วมกับ Emmett Shear ที่เป็นซีอีโอคนใหม่ ตลอดจนทีมบริหารงานชุดใหม่</p>\n<p>ที่มา: <a href=\"https://blogs.microsoft.com/blog/2023/11/19/a-statement-from-microsoft-chairman-and-ceo-satya-nadella/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/b22b57641f822f0c901eafcfc2492ff5.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/sam-altman\">Sam Altman</a></div><div><a href=\"/topics/satya-nadella\">Satya Nadella</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e7cfb6ed372fb804395c10d631a68df7b20e7d47280c39978bfd3f8c7d4376d","category":"Thai"}