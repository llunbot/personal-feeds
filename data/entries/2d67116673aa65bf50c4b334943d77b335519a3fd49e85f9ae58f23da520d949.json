{"title":"โรงเรียนในเกาหลีใต้ 30% ผลักดันหนังสือเรียนดิจิทัลที่ใช้ AI แล้ว","link":"https://www.blognone.com/node/146479","date":1747653666000,"content":"<span>โรงเรียนในเกาหลีใต้ 30% ผลักดันหนังสือเรียนดิจิทัลที่ใช้ AI แล้ว</span>\n\n  <div>\n    <div>Body</div>\n              <div><p>โรงเรียนในเกาหลีใต้กว่า 30% หันมาใช้หนังสือเรียน AI อย่างจริงจัง ทั้งในระดับประถม มัธยมต้น และมัธยมปลาย หลังกระทรวงศึกษาธิการผลักดันระบบการศึกษาดิจิทัล ในเดือนมีนาคมที่ผ่านมา</p>\n<p>เป้าหมายของการใช้หนังสือเรียน AI คือเพื่อปรับการเรียนของนักเรียนแต่ละคน ให้ตรงกับระดับความเข้าใจของพวกเขา โดยภาคเอกชนและหน่วยงานรัฐได้นำเสนอซอฟต์แวร์ที่ให้ AI ช่วยเขียนประเมินผลนักเรียน หรือแจกโจทย์การบ้านตามความสามารถเฉพาะคน</p>\n<p>อย่างไรก็ตาม คุณครูหลายคนกังวลว่า เทคโนโลยีจะเพิ่มภาระงานให้กับตนหรือเปล่า ส่วนผู้ปกครองก็สงสัยว่า AI จะช่วยให้นักเรียนเรียนดีขึ้นจริงไหม หรือแค่ทำให้ติดหน้าจอมากขึ้น</p>\n<p>ทางรัฐสภาจึงปรับแผนให้ใช้หนังสือเรียนกระดาษต่อในบางวิชา อย่างภาษาเกาหลี และหน้าที่พลเมือง และเลื่อนการใช้งานในวิชาอื่นออกไปก่อน รวมทั้งมีแผนอบรมครูมากกว่า 160,000 คน และส่งติวเตอร์ดิจิทัล 1,200 คน ไปช่วยตามโรงเรียน</p>\n<p>เช่นเดียวกับญี่ปุ่น กระทรวงศึกษาธิการประกาศเมื่อต้นปีว่าจะรับรองหนังสือเรียนดิจิทัลให้มีสถานะเทียบเท่าหนังสือเรียนกระดาษ รวมทั้งยกระดับคุณภาพครู ซึ่งสำคัญกว่าทุกอย่างเมื่อพูดถึงการเปลี่ยนผ่านสู่การเรียนรู้แบบดิจิทัล</p>\n<p>ที่มา: <a href=\"https://asia.nikkei.com/Business/Education/AI-for-the-teacher-30-of-South-Korean-schools-wield-digital-textbooks\">Nikkei Asia</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Mon, 05/19/2025 - 18:21</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d67116673aa65bf50c4b334943d77b335519a3fd49e85f9ae58f23da520d949","category":"Thai"}