{"title":"ผู้อ้างว่าเป็นทีมงาน ดร.เอ้ สุชัชวีร์ ขู่ฟ้องผู้แก้ไขบทความบนวิกิพีเดีย ปัจจุบันถูกลบแล้ว","link":"https://www.blognone.com/node/126339","date":1639596699000,"content":"<div><div><div><p>เมื่อวันที่ 13 ธันวาคม 2564 ที่ผ่านมา เรื่องเริ่มต้นจากการที่มีผู้ใช้ PhakkaponP ตั้งข้อสังเกตว่าผู้ใช้ Lazymaw เข้ามาแก้ไขบทความ \"<a href=\"https://th.wikipedia.org/wiki/สุชัชวีร์_สุวรรณสวัสดิ์\">สุชัชวีร์ สุวรรณสวัสดิ์</a>\" ซึ่งเป็นว่าที่ผู้สมัครผู้ว่าฯ กทม. จากพรรคประชาธิปัตย์ในรูปแบบที่เป็นการประชาสัมพันธ์และมีความไม่เป็นกลาง ซึ่งขัดกับแนวทางความเป็นสารานุกรมของวิกิพีเดีย ก่อนที่ผู้ใช้ Lazymaw จะเข้ามาอ้างว่าตนเองเป็นคนที่ได้รับการแต่งตั้งอย่างเป็นทางการจากคุณสุชัชวีร์ รวมถึงอ้างว่าคุณสุชัชวีร์ได้เป็นผู้ตรวจเนื้อหาต่างๆ ด้วยตนเองว่ามีความถูกต้องเรียบร้อยแล้ว ก่อนที่จะปิดท้ายด้วยการขู่ดำเนินคดีกับผู้ใช้คนอื่นที่มาแก้ไขบทความ</p>\n<p>ทั้งนี้ชุมชนวิกิพีเดียมีแนวทางที่ชัดเจนกับการ<a href=\"https://th.wikipedia.org/wiki/วิกิพีเดีย:งดขู่ดำเนินคดี\">ไม่ยอมรับการขู่ดำเนินคดี</a> ส่งผลให้ผู้ใช้ Lazymaw ถูกแบนจากชุมชนวิกิพีเดีย และบทความ “สุชัชวีร์ สุวรรณสวัสดิ์” ถูกลบออกไปในคืนวันเดียวกัน ด้วยเหตุผลว่าบทความมีลักษณะไม่เป็นสารานุกรมเนื่องจากมีเนื้อหาเป็นการประชาสัมพันธ์</p>\n<p>วิกิพีเดียมีแนวทางไม่สนับสนุน<a href=\"https://th.wikipedia.org/wiki/วิกิพีเดีย:อัตชีวประวัติ\">การเขียนบทความอัตชีวประวัติ</a>โดยเจ้าตัวหรือบุคคลใกล้ชิด เนื่องจากจะทำให้เนื้อหามีความไม่เป็นกลาง ไม่สอดคล้องกับรูปแบบการเป็นสารานุกรม</p>\n<p><img src=\"https://i.imgur.com/URSdu9v.png\" /></p>\n<blockquote><p>5555555 โอยยยยย ไม่รู้หรอว่าวิกิพีเดียเป็นสารานุกรมเสรี“คุณเป็นใครครับ” <a href=\"https://t.co/obUjcrTPn6\">pic.twitter.com/obUjcrTPn6</a></p>\n<p>— rRrr (@thammarith) <a href=\"https://twitter.com/thammarith/status/1470791846037127170?ref_src=twsrc%5Etfw\">December 14, 2021</a></p></blockquote>\n<p>\nที่มา - <a href=\"https://twitter.com/thammarith/status/1470791846037127170\">@thammarith</a>, <a href=\"https://th.wikipedia.org/w/index.php?title=พิเศษ:ปูม&amp;page=สุชัชวีร์_สุวรรณสวัสดิ์\">ปูมบนวิกิพีเดีย</a></p></div></div></div><div><div>Topics: </div><div><div><a href=\"/topics/wikipedia\">Wikipedia</a></div><div><a href=\"/topics/politics\">Politics</a></div></div></div>","author":"Zerothman","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d91fc450d955c5ea3d6b1090a88066a20695bf2621ec15b3410a9df2ef3b4c95","category":"Thai"}