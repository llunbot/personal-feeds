{"title":"AMD เปิดตัว Instinct MI325X จีพียูสำหรับศูนย์ข้อมูล พร้อมปรับรอบการออกจีพียู Instinct ใหม่เป็นทุกปี","link":"https://www.blognone.com/node/140110","date":1717396749000,"content":"<div><div><div><p>AMD เปิดตัวแผนการออกจีพียูสำหรับศูนย์ข้อมูลแบรนด์ Instinct โดยซีอีโอ Dr. Lisa Su บอกว่ารอบการออกจีพียูใหม่จะปรับมาเป็นทุกปี เพื่อรองรับความต้องการทั้งจากตลาด AI และ HPC ที่ต้องการหน่วยความจำและแบนด์วิธที่มากขึ้น</p>\n<p>โดยแผนการออกจีพียู Instinct ใหม่ เริ่มด้วย <strong>MI325X</strong> กำหนดออกในไตรมาส 4 ปีนี้ ตามด้วยซีรีส์ MI350 ซึ่งจะปรับปรุงมาใช้สถาปัตยกรรม CDNA4 กำหนดขายในปี 2025 และซีรีส์ MI400 ในปี 2026</p>\n<p>สเป็กของ Instinct MI325X จะมีหน่วยความจำ HBM3E ถึง 288GB แบนด์วิธ 6 TB/s ประสิทธิภาพงาน inference และ token generation ดีกว่า H100 ของ NVIDIA 1.3 เท่า บนการทำงานผ่านซอฟต์แวร์ AMD ROCm 6</p>\n<p>AMD บอกว่าจีพียูตระกูล MI350 ที่จะออกมาปีหน้า ประสิทธิภาพสำหรับงาน AI จะดีกว่า MI300 รุ่นปัจจุบัน 35 เท่า และใช้เทคโนโลยีการผลิต 3 นาโนเมตร</p>\n<p>ที่มา: <a href=\"https://ir.amd.com/news-events/press-releases/detail/1201/amd-accelerates-pace-of-data-center-ai-innovation-and\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/97b02ecd0f78f493497c674a08318046.jpeg\" /></p>\n</div></div></div><div><div>Topics: </div><div><div><a href=\"/topics/instinct\">Instinct</a></div><div><a href=\"/topics/gpu\">GPU</a></div><div><a href=\"/topics/data-center\">Data Center</a></div><div><a href=\"/topics/amd\">AMD</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1a0849e91c1c8abc84e4ca4a28be62fffce38b383b7bcddf35aab8d0a7145f5","category":"Thai"}