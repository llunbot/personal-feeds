{"title":"ก.ล.ต.สหรัฐ หยุดรับ IPO หุ้นจีนชั่วคราว หลังรัฐบาลจีนคุมเข้มบริษัทจีนออกนอกประเทศ","link":"https://www.blognone.com/node/123997","date":1627733802000,"content":"<div><div><div><p>SEC หรือ ก.ล.ต. สหรัฐ ประกาศหยุดรับการขอขายหุ้น IPO ของบริษัทจีนในตลาดหุ้นสหรัฐชั่วคราว หลัง<a href=\"https://www.blognone.com/node/123891\">รัฐบาลจีนออกมาตรการคุมเข้มบริษัทจีนในช่วง 1-2 เดือนที่ผ่านมา</a> ด้วยกฎเกณฑหลายอย่าง เช่น <a href=\"https://www.blognone.com/node/123913\">ความปลอดภัย</a> หรือ <a href=\"https://www.blognone.com/node/123664\">การผูกขาดตลาด</a></p>\n<p>เดิมทีรัฐบาลจีนห้ามบริษัทจีนในบางอุตสาหกรรม \"ขายหุ้นให้ต่างชาติ\" อยู่แล้ว ทำให้บริษัทจีนต้องใช้ท่า shell company สร้างบริษัทใหม่ขึ้นมาจดทะเบียนนอกประเทศ (เช่น หมู่เกาะเคย์แมน) ที่มีสัญญาธุรกิจกับบริษัทหลัก แล้วขายหุ้นของบริษัทนี้ในตลาดหุ้นสหรัฐแทน</p>\n<p>กฎใหม่ของรัฐบาลจีนจะครอบคลุมมาถึงบริษัท shell company เหล่านี้ด้วย กลายเป็นความเสี่ยงต่อนักลงทุนในสหรัฐขึ้นมา เพราะหุ้นที่ถืออยู่ใน shell company อาจไม่มีความหมายอีกต่อไป</p>\n<p>SEC จึงหยุดรับการเข้าขายหุ้นของบริษัทจีนชั่วคราว และเตรียมออกกฎใหม่ให้บริษัทจีนต้องประกาศให้ชัด ว่าการเสนอขายหุ้นในสหรัฐเป็นหุ้นของบริษัทหลักในจีน หรือเป็นหุ้นของ shell company, เปิดเผยสัญญาระหว่างกัน และประกาศความเสี่ยงหากรัฐบาลจีนเข้ามาแทรกแซงให้ผู้ซื้อหุ้นทราบตั้งแต่แรก</p>\n<p>การแทรกแซงของรัฐบาลจีนในช่วงหลัง ก่อให้เกิดความเสี่ยงต่อบริษัทเทคโนโลยีจีนหลายรายที่อยู่ในตลาดสหรัฐอยู่แล้ว เช่น ล่าสุด<a href=\"https://www.wsj.com/articles/didi-global-considers-going-private-to-placate-china-and-compensate-investors-11627551071?mod=djemalertNEWS\">มีข่าวลือว่า Didi อาจเลือกถอนตัวจากตลาดหลักทรัพย์เพื่อเลี่ยงปัญหากับรัฐบาลจีน</a></p>\n<p><img src=\"https://www.blognone.com/sites/default/files/externals/ae60731db4a96be94aabce37ee6a31ea.jpg\" /></p>\n<p>ที่มา - <a href=\"https://www.sec.gov/news/public-statement/gensler-2021-07-30\">SEC</a></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/china\">China</a></div><div><a href=\"/topics/ipo\">IPO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"293e680b9d3994b0c53e542d7c6e09b41af823a502623c4d61ce68a7f2fa0ff2","category":"Thai"}