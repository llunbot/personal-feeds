{"title":"รัสเซียสั่งแบนการขุดเหมืองคริปโตในฤดูหนาว เพราะมีข้อจำกัดด้านพลังงานไฟฟ้า","link":"https://www.blognone.com/node/143830","date":1735179376000,"content":"<div><div><div><p>TASS สื่อของรัฐบาลรัสเซีย รายงานว่ารัฐบาลรัสเซียสั่งแบนการขุดเหมืองคริปโตในบางภูมิภาคของประเทศแล้ว ด้วยเหตุผลเรื่องข้อจำกัดด้านพลังงานไฟฟ้าในฤดูหนาว</p>\n<p>ระยะเวลาการแบนจะยาวนาน 6 ปีไปจนถึงปี 2031 โดยจะแบนเฉพาะฤดูหนาวของทุกปี ตั้งแต่วันที่ 15 พฤศจิกายน ถึง 15 มีนาคม ของทุกปี</p>\n<p>นอกจากเหตุผลเรื่องพลังงานไฟฟ้าแล้ว ยังมีเหตุผลเรื่องค่าไฟฟ้าในบางภูมิภาคของรัสเซียนั้นราคาถูกกว่าต้นทุนจริง เนื่องจากได้รับการอุดหนุนจากผู้ผลิตไฟฟ้าหรือผู้ใช้ไฟฟ้าในภูมิภาคอื่นเพื่อให้ค่าไฟฟ้าถูกลง ดังนั้นการที่เหมืองคริปโตมาใช้ประโยชน์จากต้นทุนค่าไฟฟ้าเหล่านี้ จึงไม่ยุติธรรมต่อผู้บริโภค</p>\n<p>ในรัสเซียนั้นอนุญาตให้ขุดเหมืองคริปโตได้ถูกกฎหมาย แต่ต้องไปลงทะเบียนกับกระทรวงดิจิทัลของรัสเซีย และต้องรายงานการใช้พลังงานของเหมือง และรายงานปริมาณสินทรัพย์คริปโตกับหน่วยงานด้านภาษีของประเทศด้วย</p>\n<p>ที่มา - <a href=\"https://tass.ru/ekonomika/22755633\">TASS</a>, <a href=\"https://www.engadget.com/big-tech/russia-bans-crypto-mining-in-multiple-regions-citing-energy-concerns-163102174.html\">Engadget</a></p>\n<p><img src=\"https://www.blognone.com/sites/default/files/externals/f833b5ac649ec693866028a9313c11d0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/cryptocurrency\">Cryptocurrency</a></div><div><a href=\"/topics/energy\">Energy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ab05da3842edf58d0f3b0c4030838ca89ee13181392605d405f6e67b1123826","category":"Thai"}