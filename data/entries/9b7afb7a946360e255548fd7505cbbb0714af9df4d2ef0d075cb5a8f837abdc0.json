{"title":"Mark Cuban สวนซีอีโอ Anthropic มอง AI สร้างงานบทบาทใหม่เพิ่ม ไม่ใช่ทำให้คนตกงาน","link":"https://www.blognone.com/node/146817","date":1749172448000,"content":"<span>Mark Cuban สวนซีอีโอ Anthropic มอง AI สร้างงานบทบาทใหม่เพิ่ม ไม่ใช่ทำให้คนตกงาน</span>\n\n  <div>\n    <div>Body</div>\n              <div><p>Mark Cuban มหาเศรษฐีนักลงทุนชื่อดัง ออกมาแย้ง <a href=\"https://www.blognone.com/node/146712\">คำทำนายของ Dario Amodei ซีอีโอ Anthropic ที่เชื่อว่า AI จะทำแรงงานตกงาน 10-20%</a> และทำให้ตำแหน่งงานลดลง 50% เพราะ Cuban มองว่า AI จะช่วยสร้างบริษัทและงานใหม่ ๆ ขึ้นมา ทำให้การจ้างงานโดยรวมเพิ่มขึ้น แทนที่จะลดลง</p>\n<p>Cuban ยกตัวอย่างการเปลี่ยนแปลงของตลาดแรงงานในอดีต ที่ครั้งหนึ่งเคยมีงานตำแหน่งเลขานุการมากกว่า 2 ล้านคน รวมถึงพนักงานที่ทำหน้าที่จดบันทึกคำพูดในการประชุม ซึ่งตำแหน่งเหล่านี้ถูกแทนที่ด้วยเทคโนโลยี แต่ท้ายที่สุดก็มีอุตสาหกรรม และโอกาสในการทำงานใหม่ ๆ เกิดขึ้น</p>\n<p>Cuban ย้ำว่า AI เป็นเพียงเครื่องมือสร้างสรรค์ ไม่ได้ทำหน้าที่ตัดสินใจอะไร แต่ขึ้นอยู่กับองค์กรว่าจะนำ AI ไปใช้ได้ดีแค่ไหน เพราะสุดท้ายแล้ว ธุรกิจยังต้องการมนุษย์บริหารจัดการ และนำ AI ไปใช้ให้เกิดประโยชน์สูงสุด</p>\n<p>ที่มา- <a href=\"https://www.businessinsider.com/mark-cuban-ai-create-new-jobs-not-kill-entry-level-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/pj-0\">P.J</a></span>\n<span><time>Fri, 06/06/2025 - 08:14</time>\n</span>","author":"P.J","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b7afb7a946360e255548fd7505cbbb0714af9df4d2ef0d075cb5a8f837abdc0","category":"Thai"}