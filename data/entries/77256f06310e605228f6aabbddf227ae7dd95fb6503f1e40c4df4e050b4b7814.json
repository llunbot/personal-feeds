{"title":"Airbnb ไตรมาส 2/2021 จำนวนคืนที่เข้าพัก กลับมาใกล้เคียงกับปี 2019 แล้ว","link":"https://www.blognone.com/node/124207","date":1628815333000,"content":"<div><div><div><p>Airbnb รายงานผลการดำเนินงานในไตรมาสที่ 2 ปี 2021 มีจำนวนคืนที่เข้าพักรวม 83.1 ล้านครั้ง เพิ่มขึ้น 197% เทียบกับปี 2020 และลดลง 1% หากเทียบกับปี 2019 สะท้อนว่าการใช้บริการบนแพลตฟอร์มเริ่มกลับมาใกล้เคียงกับช่วงเวลาที่ยังไม่มีการระบาดแล้ว</p>\n<p>มูลค่ารวมจากการจองที่พัก (Gross Booking Value) เพิ่มขึ้น 320% จากปีก่อนเป็น 13.4 พันล้านดอลลาร์ และเพิ่มขึ้น 37% เมื่อเทียบกับสองปีก่อน คิดเป็นรายได้ของ Airbnb 1,335 ล้านดอลลาร์ สุทธิแล้วขาดทุน 68 ล้านดอลลาร์</p>\n<p>Airbnb รายงานในจดหมายถึงผู้ลงทุนว่าผลการดำเนินงานในไตรมาส 2 สะท้อนว่า ผู้คนพร้อมออกเดินทางท่องเที่ยวกันแล้ว และ Airbnb ก็พร้อมรองรับความต้องการที่พักให้กับพวกเขา ส่วนข้อสังเกตอื่น Airbnb พบว่าในยุโรปเริ่มมีการเดินทางข้ามประเทศมากขึ้น ส่วนเมืองยอดนิยมบนแพลตฟอร์ม อาทิ อิสตันบูล, ลาสเวกัส, เซาเปาโล เริ่มกลับมามีการจองใกล้เคียงช่วงก่อนโควิด-19 แล้ว</p>\n<p>ที่มา: <a href=\"https://s26.q4cdn.com/656283129/files/doc_financials/2021/q2/Airbnb_Q2-2021-Shareholder-Letter_Final.pdf\">Airbnb</a> (pdf) และ <a href=\"https://www.cnbc.com/2021/08/12/airbnb-abnb-earnings-q2-2021.html\">CNBC</a></p>\n<p><img src=\"https://www.blognone.com/sites/default/files/externals/0c66554d7d27ebbf83f7059c06c6aa29.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77256f06310e605228f6aabbddf227ae7dd95fb6503f1e40c4df4e050b4b7814","category":"Thai"}