{"title":"OpenAI เปิดโมเดล o1 ตัวจริง พร้อมแพ็กเกจใหม่ ChatGPT Pro เดือนละ 200 ดอลลาร์","link":"https://www.blognone.com/node/143473","date":1733424514000,"content":"<div><div><div><p>OpenAI เปิดตัวโมเดล o1 ตัวจริง พร้อมกับเพิ่ม o1 pro mode ที่เปิดให้โมเดลค่อยๆ คิดเป็นเวลานานก่อนจะตอบคำถาม แนวทางนี้ทำให้ o1 สามารถทำคะแนนทดสอบชุดทดสอบยากมากๆ เช่น AIME 2024 ที่เป็นโจทย์คณิตศาสตร์ระดับการแข่งขัน, การเขียนโปรแกรม, หรือคำถามวิทยาศาสตร์ระดับปริญญาเอกได้สูงขึ้นมาก ที่สำคัญคือความนิ่งของโมเดลที่จะตอบคำถามได้ถูกต้องทุกครั้ง ไม่ใช่ถูกแค่ครั้งใดครึ่งหนึ่งเพิ่มขึ้นอย่างมาก</p>\n<p>ตัวอย่างผลทดสอบเขียนโปรแกรม Codeforces เดิม o1-preview เคยทำคะแนนได้ 62% แต่หากรันซ้ำ 4 รอบโดยบังคับว่าต้องตอบถูกทั้งสี่รอบจะเหลือคะแนนเพียง 26% เท่านั้น ขณะที่ o1 ลดลงจาก 89% เหลือ 64% และ o1 pro mode ลดลงจาก 90% เหลือ 75% แสดงให้เห็นว่า pro mode คำคะแนนได้ดีและเสถียรกว่า</p>\n<p>บัญชี ChatGPT Pro ราคาเดือนละ 200 ดอลลาร์ จะสามารถใช้ o1 และ o1-mini ได้ไม่จำกัด (มี<a href=\"https://help.openai.com/en/articles/9793128\">นโยบายการใช้งานแยกเฉพาะ</a>) และสามารถใช้งาน o1 pro mode ได้จำกัด</p>\n<p>ที่มา - <a href=\"https://openai.com/index/introducing-chatgpt-pro/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/f8455fb6ffca512b5de20c7a3067963c.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ded21b8ef7278c6fe53638d052ce2ab2fa44cb22ac1964918022664a619b04cf","category":"Thai"}