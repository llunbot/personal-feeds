{"title":"Safe Superintelligence กำลังเจรจารับเงินทุนรอบใหม่ มูลค่ากิจการเพิ่มเป็นกว่า 3 หมื่นล้านดอลลาร์","link":"https://www.blognone.com/node/144749","date":1739839653000,"content":"<div><div><div><p>มีรายงานว่า Safe Superintelligence หรือ SSI บริษัทปัญญาประดิษฐ์ที่ก่อตั้งโดย Ilya Sutskever อดีตหัวหน้านักวิทยาศาสตร์และผู้ร่วมก่อตั้ง OpenAI กำลังอยู่ในขั้นตอนการรับเงินจากนักลงทุนมากกว่า 1 พันล้านดอลลาร์ ที่มูลค่ากิจการของ SSI มากกว่า 3 หมื่นล้านดอลลาร์ โดยมี Greenoaks Capital Partners เป็นผู้นำในการลงทุนรอบนี้</p>\n<p>เมื่อ<a href=\"https://www.blognone.com/node/141831\">เดือนกันยายน</a> SSI รับเงินจากนักลงทุนไปมากกว่า 1 พันล้านดอลลาร์ ที่มูลค่ากิจการ 5 พันล้านดอลลาร์ การรับเงินเพิ่มทุนรอบใหม่นี้จึงเพิ่มมูลค่ากิจการไปอีกหลายเท่า</p>\n<p>SSI <a href=\"https://www.blognone.com/node/140496\">ประกาศวิสัยทัศน์</a>บริษัทไว้ตั้งแต่วันแรกที่ก่อตั้งว่าจะสร้างปัญญาประดิษฐ์ที่ปลอดภัย เป็นผลิตภัณฑ์เดียวเท่านั้นตามชื่อบริษัท ซึ่งถึงตอนนี้บริษัทก็ยังไม่มีผลิตภัณฑ์หรือโมเดลใดเผยแพร่ออกมา</p>\n<p>ที่มา: <a href=\"https://siliconangle.com/2025/02/17/ilya-sutskevers-safe-superintelligence-reportedly-raising-1b-30b-valuation/\">Silicon Angle</a></p>\n<p><img src=\"https://www.blognone.com/sites/default/files/externals/a20b126aa1823e46fc4ba3bd8090e863.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/safe-superintelligence\">Safe Superintelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a327878de4de8811b78afd793c9f238cc96a65a1a2aa0ccfabbd6db16d094835","category":"Thai"}