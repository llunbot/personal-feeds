{"title":"สหภาพนักแสดงสหรัฐฯ อนุมัติสัญญาใช้เสียงฝึก AI นักแสดงต้องรู้ว่านำเสียงไปใช้ทำอะไร, ปฎิเสธการใช้งานได้","link":"https://www.blognone.com/node/141428","date":1723688527000,"content":"<div><div><div><p>สหภาพนักแสดง-สมาคมศิลปินโทรทัศน์ และวิทยุแห่งอเมริกา หรือ SAG-AFTRA อนุมัติสัญญาระหว่างนักแสดงกับ Narrativ บริษัทปัญญาประดิษฐ์ที่ใช้เสียงไปฝึกเพื่อใช้งานโฆษณา</p>\n<p>สัญญาที่ Narrativ ทำกับนักแสดงจะเปิดให้นักแสดงสามารถระบุแนวทางการใช้งานเสียงของตัวเองได้ พร้อมกับระบุราคาค่าใช้งาน โดย SAG-AFTRA จะกำหนดราคาขั้นต่ำเอาไว้ หลังจากนั้นเมื่อผู้สร้างโฆษณาเลือกใช้เสียงของนักแสดงเพื่อทำโฆษณาแล้ว จะต้องส่งดราฟท์โฆษณาให้กับนักแสดงก่อน นักแสดงมีสิทธิ์ปฎิเสธไม่ให้ใช้เสียงของตัวเองได้ หากไม่พอใจโฆษณานั้น หรืออาจจะเรียกร้องค่าใช้งานเพิ่มเติมได้หลังดูตัวอย่างโฆษณา</p>\n<p>แนวทางนี้ทำให้นักแสดงมีสามารถควบคุมได้เต็มที่ อย่างไรก็ดีสัญญานี้เป็นการระบุการใช้งานเพื่อการโฆษณาเป็นหลัก การใช้งานรูปแบบอื่นๆ เช่น การใช้งานเป็นแชตบอตที่ควบคุมเนื้อหาในการพูดคุยไม่ได้ ก็น่าจะเป็นประเด็นคำถามในอนาคตว่าสัญญาการใช้งานควรมีรูปแบบเป็นอย่างไร</p>\n<p>ที่มา - <a href=\"https://www.sagaftra.org/sag-aftra-and-narrativ-announce-new-agreement\">SAG-AFTRA</a></p>\n<p><img src=\"https://www.sagaftra.org/files/styles/sa_full_desktop_2x/public/hero_image/APP_Narrativ%20Agreement_v11_higher%20res.png?itok=--GOt1oj&amp;timestamp=1723655068\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af8750c2372b3654e7a5bca6631ec8aa4ad04963e6dab5b03c51fbb33605e0d4","category":"Thai"}