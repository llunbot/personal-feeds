{"title":"Broadcom เริ่มปลดพนักงาน VMware หลังซื้อกิจการ - สั่งยกเลิกการทำงานแบบรีโมท","link":"https://www.blognone.com/node/137042","date":1701484205000,"content":"<div><div><div><p>หลังจาก Broadcom <a href=\"https://www.blognone.com/node/136904\">เข้าซื้อกิจการ VMware</a> เสร็จสิ้นทุกขั้นตอนแล้ว ล่าสุดมีรายงานว่า Broadcom ก็เริ่มการปรับโครงสร้างองค์กรของ VMware ทันที โดยเบื้องต้นจะมีการปลดพนักงานรวมประมาณ 2,000 คน แบ่งเป็นกลุ่มพนักงานในสำนักงานที่แคลิฟอร์เนียที่ถูกปลดออกทันที 1,267 คน และอีกประมาณ 600 คน ในสำนักงานสาขาอื่น</p>\n<p>Hock Tan ซีอีโอ Broadcom ยังประกาศแผนงานถัดไปในการรวม VMware เข้ากับ Broadcom โดยคาดว่าจะมีการปลดพนักงานเพิ่มเติม เน้นฝ่ายที่ลักษณะงานซ้ำซ้อนกับ Broadcom และกลุ่มที่เป็นสำนักงานย่อยขนาดเล็ก Broadcom ยังเตรียมย้ายสำนักงานใหญ่บริษัทไปอยู่เมือง Palo Alto ที่สำนักงานใหญ่ VMware ตั้งอยู่ด้วย</p>\n<p>นอกจากนี้ Broadcom ประกาศปรับเปลี่ยนรูปแบบการทำงานของ VMware โดยจะยกเลิกการทำงานแบบรีโมทเต็มเวลาของ VMware มีผลให้พนักงานที่พักอาศัยอยู่ในระยะ 60 ไมล์จากสำนักงานทั้งของ VMware หรือ Broadcom ต้องเข้าทำงานในสถานที่แบบเต็มเวลาภายใน 4 ธันวาคม ยกเว้นกรณีที่พนักงานพักอาศัยไกลกว่ารัศมี ให้ขอยกเว้นเป็นกรณีไป ซึ่งซีอีโอ Tan ย้ำแนวทางนี้กับพนักงาน VMware ว่า ที่ Broadcom ไม่มีการทำงานแบบรีโมท</p>\n<p>ที่มา: <a href=\"https://www.sfchronicle.com/bayarea/article/tech-layoffs-broadcam-vmware-18522770.php\">San Francisco Chronicle</a>, <a href=\"https://www.businessinsider.com/broadcom-ceo-hock-tan-vmware-consolidation-2023-11\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/9400a0dfaef96c7464408e02802b084c.jpg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/broadcom\">Broadcom</a></div><div><a href=\"/topics/layoff\">Layoff</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4206753a37d863bcd93fe899d2f02e1d7ce357d1b32acf5df029dd42badccaa","category":"Thai"}