{"title":"รายได้โฆษณา X ในสหรัฐฯ ลดลงอย่างน้อย 55% เมื่อเทียบกับปีที่แล้ว นับตั้งแต่ Elon Musk ซื้อกิจการ","link":"https://www.blognone.com/node/136096","date":1696492133000,"content":"<div><div><div><p>Reuters รายงานว่ารายได้จากโฆษณาบนแพลตฟอร์ม X ในสหรัฐฯ ลดลงอย่างน้อย 55% เมื่อเทียบกับปีที่ผ่านมาในแต่ละเดือน ตั้งแต่ Elon Musk เข้าซื้อบริษัท X เมื่อเดือนตุลาคม 2022</p>\n<p>รายได้จากโฆษณาในสหรัฐฯ ลดลง 78% ในธันวาคม 2022 เมื่อเทียบปีก่อนหน้าในเดือนเดียวกัน ซึ่งถือเป็นสถิติรายได้ลดลงมากที่สุดนับตั้งแต่ที่ Musk เข้าซื้อกิจการ ตามที่ Guideline บริษัทวิเคราะห์ข้อมูลโฆษณาได้ติดตามข้อมูลการใช้จ่ายโฆษณา จากเอเจนซี่โฆษณารายใหญ่</p>\n<p>ก่อนหน้านี้ Musk ออกมายอมรับว่าบริษัทเกิดปัญหาเรื่องรายได้จริงและ<a href=\"https://www.blognone.com/node/135759\">โทษไปที่กลุ่ม Anti-Defamation League (ADL) กลุ่มสิทธิพลเมืองที่ออกมาคัดค้านลงโฆษณา</a> เป็นเหตุให้รายได้จากโฆษณาในสหรัฐฯ ลดลง 60% ทางด้าน ADL บอกว่าข้อกล่าวหาที่ทำให้รายได้ X ลดลงไม่เป็นความจริง</p>\n<p><a href=\"https://www.blognone.com/node/135997\">Linda Yaccarino ซีอีโอ X ให้สัมภาษณ์ในงาน Code conference</a> ว่ามีแบรนด์มากถึง 1,500 แบรนด์ได้กลับมาลงโฆษณาที่แพลตฟอร์มใน 12 สัปดาห์ที่ผ่านมาและบริษัทจะสามารถทำกำไรได้ในปี 2024</p>\n<p><img alt=\"No Description\" src=\"https://www.blognone.com/sites/default/files/externals/86d9829e59da0f57a1fce6c45c232985.jpg\" /></p>\n<p>ที่มา: <a href=\"//www.reuters.com/technology/us-ad-revenue-musks-x-declined-each-month-since-takeover-data-2023-10-04/\">Reuters</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"292e351086b80a5d17268a39a615c11d6bffcd9cfd5c24ef50fb6bc626c63038","category":"Thai"}