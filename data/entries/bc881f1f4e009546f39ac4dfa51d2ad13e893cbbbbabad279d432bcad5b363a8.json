{"title":"Threads มีผู้ใช้งานมากกว่า 320 ล้านบัญชีแล้ว","link":"https://www.blognone.com/node/144424","date":1738250870000,"content":"<div><div><div><p>Mark Zuckerberg ซีอีโอ Meta เปิดเผยข้อมูลในช่วงแถลงผลประกอบการไตรมาสล่าสุดว่า Threads บริการโซเชียลเน้นตัวหนังสือที่แข่งกับ X และ Bluesky มีจำนวนผู้ใช้งานเป็นประจำทุกเดือน (MAUs) 320 ล้านบัญชีแล้ว เพิ่มจาก <a href=\"https://www.blognone.com/node/143691\">300 ล้านบัญชี</a>ที่ให้ข้อมูลเมื่อเดือนที่แล้ว ส่วนเมื่อสิ้นเดือนตุลาคมบอกว่า<a href=\"https://www.blognone.com/node/142861\">มี 275 ล้านบัญชี</a></p>\n<p>ตัวเลขนี้สะท้อนว่า Threads ยังคงรักษาระดับการเติบโตไว้ได้ต่อเนื่อง ซึ่ง Zuckerberg ก็บอกอัตราว่ามีบัญชีสมัครใช้งานใหม่มากกว่า 1 ล้านบัญชีต่อวัน</p>\n<p>Susan Li ซีเอฟโอ Meta ให้ข้อมูลเพิ่มว่า Threads ได้อัปเดตแอปเพื่อดึงดูดผู้ใช้งานหลายแนวทาง ทั้งการแสดงโพสต์ล่าสุดมากขึ้น แสดงโพสต์จากครีเอเตอร์ที่มีผู้ติดตามเยอะ และแสดงคอนเทนต์จากบัญชีที่กดติดตามให้มากที่สุด</p>\n<p>ที่มา: <a href=\"https://techcrunch.com/2025/01/29/threads-adds-another-20m-users-since-december-reaching-320m/\">TechCrunch</a></p>\n<p><img src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" alt=\"\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc881f1f4e009546f39ac4dfa51d2ad13e893cbbbbabad279d432bcad5b363a8","category":"Thai"}