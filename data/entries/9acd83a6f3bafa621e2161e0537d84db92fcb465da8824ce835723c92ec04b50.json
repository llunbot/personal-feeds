{"title":"AIS Fibre เปิดแพ็กเกจ 2Gbps/500Mbps วิ่งผ่านแลน 2.5GbE","link":"https://www.blognone.com/node/126351","date":1639655479000,"content":"<div><div><div><p>AIS Fibre เปิดบริการแพ็กเกจ 2Gbps/500Mbps เดือนละ 1,299 บาท โดยความสำคัญคือการเปลี่ยน WAN เป็น 2.5GbE โดยไม่มีเราท์เตอร์ในแพ็กเกจแต่ให้เฉพาะตัวแปลงมาด้วย</p>\n<p>แพ็กเกจนี้ติดสัญญาแม้จะต้องใช้อุปกรณ์ของลูกค้าเองแต่มีค่าติดตั้ง 4,800 บาท หากยอมติดสัญญา 24 เดือนจะฟรีค่าติดตั้ง นอกจากอินเทอร์เน็ตแล้ว จะได้รับ IPv4 และ IPv6 มาด้วย</p>\n<p>อุปกรณ์เน็ตเวิร์คแบบ 2.5GbE เริ่มมีราคาถูกลงในช่วงหลังทำให้ตามบ้านน่าจะได้ใช้งานกันมากขึ้นเรื่อยๆ อย่างไรก็ตาม เราท์เตอร์กลุ่มใช้งานในบ้าน เช่น ASUS RT-AX5700 หรือ TP-Link Archer AX6000 นั้นยังรองรับ 2.5GbE เฉพาะพอร์ต WAN เท่านั้น แต่พอร์ตแลนปกติยังเป็นพอร์ตกิกะบิต หากต้องการให้คอมพิวเตอร์ใช้งานอินเทอร์เน็ตได้เกิน 1 Gbps คงต้องเชื่อมต่อตรง หรือผ่าน Wi-Fi ซึ่งจะมีข้อจำกัดว่าคุณภาพสัญญาณต้องดีพอ</p>\n<p>ที่มา - <a href=\"https://www.ais.th/fibre/package_byodbroadband.html?intcid=fibre-cover-package-byodbroadband\">AIS Fibre</a>, <a href=\"https://twitter.com/Saran2530/status/1471401509598334977\">@Saran2530</a></p>\n<p><img src=\"https://www.blognone.com/sites/default/files/externals/7844a9e1d065332b18449eefbb0f2ab9.jpg\" /></p>\n</div></div></div><div><div>Topics: </div><div><div><a href=\"/topics/ais-fibre\">AIS Fibre</a></div><div><a href=\"/topics/networking\">Networking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9acd83a6f3bafa621e2161e0537d84db92fcb465da8824ce835723c92ec04b50","category":"Thai"}