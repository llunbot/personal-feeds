{"title":"บั๊กอีกแล้ว? - ผู้ใช้ iOS 17.5 พบปัญหารูปเก่าที่ลบไปเป็นปี กลับมาโผล่ใน Photos อีกครั้ง","link":"https://www.blognone.com/node/139771","date":1715820376000,"content":"<div><div><div><p>มีรายงานจากผู้ใช้งาน iPhone ที่อัปเดตระบบปฏิบัติการเป็น<a href=\"https://www.blognone.com/node/139723\">เวอร์ชันล่าสุด iOS 17.5</a> ซึ่งออกมาเมื่อวันอังคาร <a href=\"https://www.reddit.com/r/ios/comments/1cryayx/latest_ios_update_has_brought_back_some_pictures/\">พบปัญหา</a>รูปภาพที่เคยลบไปหลายปีก่อน กลับมาปรากฎใน Photos อีกครั้งหลังจากอัปเดต และพบรูปเหล่านี้กลับมาปรากฎใน iPad ด้วยเช่นกัน</p>\n<p>ความเห็นจากใน Reddit มีคนพบปัญหาคล้ายกัน กรณีหนึ่งมีรูป 4 รูป ที่ถ่ายไว้ตั้งแต่ปี 2010 เก็บบน iCloud ซึ่งลบแล้วก็กลับมาแสดงใหม่อยู่หลายครั้ง เรื่องนี้ไม่ใช่ประเด็นเกี่ยวกับโฟลเดอร์ Recently Deleted ที่เก็บภาพหลังลบไปแล้ว 30 วัน จึงลบถาวร แต่เป็นรูปที่ลบไปเมื่อนานกว่านั้นระดับหลายเดือนหรือหลายปี ปัญหาดังกล่าวจึงถูกตั้งคำถามเกี่ยวกับการจัดการความเป็นส่วนตัว และระยะเวลาที่รูปยังถูกเก็บในอุปกรณ์หรือใน iCloud</p>\n<p>แอปเปิลยังไม่ได้ออกมาให้ความเห็นในปัญหาดังกล่าว แต่ผู้ใช้งานบางคนเดาว่า iOS 17.5 ได้ปรับวิธี index ไลบรารีของรูปภาพ จึงเป็นไปได้ว่ารูปที่ถูกลบไปแล้วแต่ยังมีข้อมูลใน index จึงกลับมาแสดงได้อีกครั้ง</p>\n<p>ที่มา: <a href=\"https://9to5mac.com/2024/05/15/ios-17-5-deleted-photos-app-bug/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/4ba4da50afc92351468620907958ccba.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"847be680ec7340adba138d5965c19fe0371e0128997900f8f4b492a0bb5c3885","category":"Thai"}