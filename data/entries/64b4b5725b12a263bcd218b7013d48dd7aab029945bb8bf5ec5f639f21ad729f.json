{"title":"กลุ่มบริษัท Tech ในจีน เปิดตัวมาตรฐานเชื่อมต่อใหม่ GPMI รองรับ 8K โดยใช้สายเคเบิ้ลเส้นเดียว","link":"https://www.blognone.com/node/145718","date":1744020436000,"content":"<div><div><div><p>กลุ่มบริษัทเทคโนโลยีในประเทศจีนกว่า 50 บริษัท รวมกลุ่มกันในชื่อ Shenzhen 8K UHD Video Industry Cooperation Alliance เปิดตัวมาตรฐานการเชื่อมต่อผ่านสายใหม่ <strong>GPMI</strong> ย่อมาจาก General Purpose Media Interface มีเป้าหมายให้รองรับการแสดงผล 8K และลดจำนวนสายเคเบิ้ลที่ใช้</p>\n<p>มาตรฐานสาย GPMI มีสองรุ่นย่อยคือ Type-C ที่รองรับการเชื่อมต่อกับพอร์ต USB-C เดิม และ Type-B ที่มีประสิทธิภาพสูงกว่า แต่ต้องใช้อินเทอร์เฟซแบบใหม่</p>\n<p>GPMI Type-C รองรับแบนด์วิธส่งข้อมูลสูงสุด 96 Gbps กำลัง 240 วัตต์ ส่วน GPMI Type-B รองรับแบนด์วิธส่งข้อมูลสูงสุด 192 Gbps กำลัง 480 วัตต์ เทียบกับ <a href=\"https://www.blognone.com/node/130174\">USB4 เวอร์ชัน 2</a> ซึ่งรองรับ 80 Gbps และ <a href=\"https://www.blognone.com/node/117370\">Thunderbolt 4</a> รองรับ 40 Gbps</p>\n<p>บริษัทใหญ่ที่อยู่ในกลุ่มนี้มีผู้ผลิตทีวีในจีนทั้ง TCL, Hisense และ Skyworth จึงเป็นไปได้ว่าในตอนนี้อินเทอร์เฟซจะมีใช้งานเฉพาะทีวีในจีนก่อน</p>\n<p>ที่มา: <a href=\"https://www.notebookcheck.net/New-480W-and-192Gbps-GPMI-format-signals-China-s-broader-move-beyond-USB-C-and-western-cable-standards.993990.0.html\">NotebookCheck</a> และ <a href=\"https://www.tomshardware.com/tech-industry/china-launches-hdmi-and-displayport-alternative-gpmi-boasts-up-to-192-gbps-bandwidth-480w-power-delivery\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/7939fdd07b5544b5a1e022d504a4a09f.jpeg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/standard\">Standard</a></div><div><a href=\"/topics/display\">Display</a></div><div><a href=\"/topics/gpmi\">GPMI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64b4b5725b12a263bcd218b7013d48dd7aab029945bb8bf5ec5f639f21ad729f","category":"Thai"}