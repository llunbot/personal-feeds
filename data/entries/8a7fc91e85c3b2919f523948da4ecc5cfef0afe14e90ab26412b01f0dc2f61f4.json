{"title":"X เตรียมซ่อน Likes ทุกคนเป็น Private ไม่สามารถดูได้ว่าใคร Likes โพสต์อะไร","link":"https://www.blognone.com/node/139927","date":1716469312000,"content":"<div><div><div><p>Haofei Wang ผู้อำนวยการฝ่ายวิศวกรรมของ X ยืนยันข้อมูลหลังมีคนพบว่า X เตรียมซ่อน Likes ของผู้ใช้งาน ทำให้ไม่สามารถดูได้ว่าใคร Likes โพสต์ไหนไว้</p>\n<p>Wang บอกว่าข้อมูล Likes จะถูกปรับเป็นค่าส่วนตัว (Private) ทั้งหมด หัวข้อ Likes ในหน้าโปรไฟล์ของแต่ละคนจะถูกนำออกไป โดยให้เหตุผลว่าการเปิดข้อมูล Likes เป็นสาธารณะ ทำให้หลายคนไม่กล้ากด Like คอนเทนต์ที่ดูไม่ดีหรือไม่เหมาะสม ขณะที่อัลกอริทึมของ X นั้น จะคัดเลือกเนื้อหามาแสดงโดยอิงกับ Like ของแต่ละคน จึงต้องการให้ผู้ใช้งาน Like สิ่งที่ตนเองต้องการเห็น</p>\n<p>ฟีเจอร์ซ่อน Likes มีให้ใช้งานอยู่แล้วสำหรับลูกค้าจ่ายเงิน X Premium แต่อัปเดตรอบนี้จะมีผลกับผู้ใช้งานทุกคน</p>\n<p>ที่มา: <a href=\"https://gizmodo.com/elon-musk-twitter-x-likes-private-enjoy-edgy-content-1851493872\">Gizmodo</a></p>\n<p><img alt=\"No Description\" src=\"https://www.blognone.com/sites/default/files/externals/5f00de873333a23a87523bab631fce42.png\" /></p>\n<blockquote><p>Yeah, we are making likes private.Public likes are incentivizing the wrong behavior. For example, many people feel discouraged from liking content that might be \"edgy\" in fear of retaliation from trolls, or to protect their public image.Soon you’ll be able to like without… <a href=\"https://t.co/vPGllc4pB0\">https://t.co/vPGllc4pB0</a></p>\n<p>— Haofei (@wanghaofei) <a href=\"https://twitter.com/wanghaofei/status/1793096366132195529?ref_src=twsrc%5Etfw\">May 22, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a7fc91e85c3b2919f523948da4ecc5cfef0afe14e90ab26412b01f0dc2f61f4","category":"Thai"}