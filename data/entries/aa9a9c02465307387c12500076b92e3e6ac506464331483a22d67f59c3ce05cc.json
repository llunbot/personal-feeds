{"title":"[ลือ] Adobe เริ่มขอซื้อวิดีโอจากช่างภาพ เพื่อนำไปเทรน AI สร้างวิดีโอจากข้อความ","link":"https://www.blognone.com/node/139228","date":1713146480000,"content":"<div><div><div><p>Bloomberg รายงานข่าวว่า Adobe เริ่มส่งเมลเชิญชวนช่างภาพและศิลปินบางราย ส่งคลิปวิดีโอผู้คนทำกิจวัตรประจำวันต่างๆ เพื่อนำไปเทรน AI โดยให้ค่าตอบแทน 120 ดอลลาร์</p>\n<p>เป้าหมายของ Adobe คือต้องการนำคลิปวิดีโอเหล่านี้ไปใช้เป็นข้อมูลเทรนระบบ text-to-video ลักษณะเดียวกับ <a href=\"https://www.blognone.com/node/138230\">OpenAI Sora</a> ซึ่งใช้วิธีร่วมมือกับ<a href=\"https://www.blognone.com/node/138897\">ศิลปิน นักแสดง</a> และ<a href=\"https://www.blognone.com/node/138869\">สตูดิโอฮอลลีวู้ด</a> เช่นกัน แม้<a href=\"https://www.blognone.com/node/139119\">มีประเด็นเรื่องลิขสิทธิ์ของวิดีโอที่ใช้เทรนก็ตาม</a></p>\n<p>Adobe ออกเครื่องมือสร้างภาพ AI สำหรับ Photoshop และ <a href=\"https://www.blognone.com/node/136173\">Illustrator</a> มาได้สักพักใหญ่ๆ แล้ว เป้าหมายต่อไปคือการใช้ AI สร้างวิดีโอสำหรับ Premiere Pro คงไม่ใช่เรื่องน่าแปลกใจนัก และ Adobe เองก็เคยประกาศไว้ว่ากำลังพัฒนาเครื่องมือตัวนี้อยู่</p>\n<p>Bloomberg ระบุว่าอัตราค่าตอบแทนของผู้สร้างวิดีโออาจแตกต่างกันไป แต่เฉลี่ยแล้วอยู่ราว 2.62 ดอลลาร์ต่อนาที แต่เรตอาจพุ่งขึ้นไปสูงได้ถึง 7.25 ดอลลาร์ต่อนาทีในบางกรณี</p>\n<p>ที่มา - <a href=\"https://www.bloomberg.com/news/articles/2024-04-10/adobe-is-buying-video-clips-for-3-per-minute-to-build-ai-model\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/614a39e4e24064dce43a5b275cf85186.jpeg\" /></p>\n<p>ภาพจาก <a href=\"https://helpx.adobe.com/ie/premiere-pro/using/whats-new/2022-1.html\">Adobe</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/video-editing\">Video Editing</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa9a9c02465307387c12500076b92e3e6ac506464331483a22d67f59c3ce05cc","category":"Thai"}