{"title":"ส่งสาสน์ถึงฟ้า Yann LeCun ขึ้นเวที NVIDIA ระบุโลก AI ต้องการฮาร์ดแวร์ราคาถูกๆ","link":"https://www.blognone.com/node/145392","date":1742550371000,"content":"<div><div><div><p>งาน NVIDIA GTC ปีนี้นอกจากการแถลงข่าวของ NVIDIA เองแล้วยังมีนักวิจัยชั้นนำขึ้นเวทีย่อยๆ ในงานจำนวนมาก คนหนึ่งที่มาขึ้นเวทีครั้งนี้คือ Yann LeCun Chief AI Scientist at Meta หนึ่งในผู้บุกเบิก convolutional neural networks (CNN) บรรยายถึงโลกอนาคตของปัญญาประดิษฐ์</p>\n<p>LeCun คาดการณ์ถึง AI ในอนาคตว่าน่าจะต้องขยายไปรูปแบบอื่นที่ไม่ใช่แค่ LLM แบบทุกวันนี้เพราะรูปแบบการส่งเอาท์พุตมีได้จำกัด (ตาม dictionary ของ token) และการฝึกด้วยข้อความอย่างเดียวโดยอาศัยการขยายโมเดลและข้อมูลฝึกไปเรื่อยๆ ไม่น่าจะนำไปสู่การสร้าง AI ฉลาดระดับใกล้มนุษย์ หรือ AGI ได้ เพราะมนุษย์นั้นเรียนรู้ข้อมูลหลากหลายกว่ามาก ทั้งภาพและเสียงจำนวนมหาศาลตั้งแต่เด็ก</p>\n<p>เขายังระบุว่าไม่ชอบคำว่า AGI เพราะแม้แต่มนุษย์เองก็นับว่าเป็นปัญญาที่เฉพาะทางอยู่ เขาเรียก AI ที่ฉลาดมากๆ ว่า AMI หรือ advanced machine intelligence นอกจากนี้กระบวนการสร้าง AMI/AGI นั้นจะไม่ใช่การโผล่มาจากบริษัทใดบริษัทหนึ่ง แต่เป็นกระบวนการพัฒนาไปเรื่อยๆ พร้อมกับส่งท้ายว่ากระบวนการสร้าง AMI/AGI นี้ต้องการฮาร์ดแวร์ที่ราคาถูกลง (ในห้องเฮ)</p>\n<p>ที่มา - งาน NVIDIA GTC</p>\n<p><img alt=\"No Description\" src=\"https://www.blognone.com/sites/default/files/externals/36cd8c923eea6daf9d753fd172abd7fb.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e5b3ac51504d87b9b19427cb19068402cd9f05a2974e2dc8e266e524c646ee7","category":"Thai"}