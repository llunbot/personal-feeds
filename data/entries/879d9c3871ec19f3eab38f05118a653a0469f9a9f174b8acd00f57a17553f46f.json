{"title":"รมต. DES ให้ความเห็นดีลควบทรู-ดีแทค ระบุมีการกำกับดูแลอยู่แล้ว","link":"https://www.blognone.com/node/125969","date":1637661929000,"content":"<div><div><div><p>นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคมให้สัมภาษณ์สื่อเกี่ยวกับดีลควบรวมกิจการระหว่างทรูกับดีแทค ระบุว่า ในทางธุรกิจเป็นสิทธิของบริษัทที่จะวางแผน หรือทำสิ่งที่เป็นประโยชน์ต่อการลงทุน</p>\n<p>ส่วนฝั่งของกระทรวงและรัฐบาลยังอยู่ในระหว่างดูข้อกฎหมายอยู่ และติดตามสถานการณ์ โดยยังได้ไม่ลงรายละเอียดชัดเจน พร้อมกับระบุว่า ธุรกิจโทรศัพท์มือถือก็มีการแข่งขันอยู่แล้ว และตอนนี้ก็มีการกำกับดูแลโดยกสทช.</p>\n<p>พร้อมระบุเพิ่มเติมว่าธุรกิจเหล่านี้มีหลายเจ้าไม่ได้อยู่แล้วเพราะต้นทุนสูง มีการใช้คลื่นความถี่ มีการให้สัมปทาน บางประเทศมีเจ้าเดียวก็ได้ รวมถึงถ้ามีหลายๆ เจ้า ต่างคนต่างลงทุนอาจเป็นการสิ้นเปลือง ทำให้เกิดต้นทุนที่สูงขึ้น ประชาชนก็จ่ายค่าบริการที่แพงขึ้น และต้องดูภาพรวมหลังจากการทำธุรกิจในระยะยาว แต่เชื่อว่ามีการกำกับดูแลอยู่แล้ว และในภาพรวมประชาชนจะได้ประโยชน์</p>\n<blockquote><p>จะผูกขาดยังไง!! ชัยวุฒิ ธนาคมานุสรณ์ รมว.ดีอีเอส สวนกลับกรณีทรู-ดีแทค ควบรวมกิจการ ยันกสทช.ดูแลอยู่ เป็นเรื่องธุรกิจ ไม่ได้อยู่ในอำนาจที่จะไปกำกับดูแลได้ <a href=\"https://twitter.com/hashtag/%E0%B8%97%E0%B8%A3%E0%B8%B9%E0%B8%94%E0%B8%B5%E0%B9%81%E0%B8%97%E0%B8%84?src=hash&amp;ref_src=twsrc%5Etfw\">#ทรูดีแทค</a> <a href=\"https://t.co/0hEvYuhDTk\">pic.twitter.com/0hEvYuhDTk</a></p>\n<p>— ข่าวสด (@KhaosodOnline) <a href=\"https://twitter.com/KhaosodOnline/status/1463049622180352004?ref_src=twsrc%5Etfw\">November 23, 2021</a></p></blockquote>\n<p>กรณีคล้ายคลึงกันนี้เคยเกิดขึ้นที่สหรัฐฯ เช่นกัน ในช่วงปี 2018-2019 โดยเป็นการควบรวมของ T-Mobile กับ Sprint ดีลครั้งนั้นจบลงที่กระทรวงยุติธรรมของสหรัฐฯ อนุมัติการควบรวม<a href=\"https://www.blognone.com/node/111069\">โดยมีเงื่อนไขให้ T-Mobile และ Sprint ต้องให้ความช่วยเหลือด้านเครือข่ายกับบริษัท Dish เพื่อส่งเสริมการแข่งขัน</a> <a href=\"https://www.blognone.com/node/101888\">ดีลนี้สำเร็จในปี 2019</a> แต่ล่าสุด <a href=\"https://arstechnica.com/information-technology/2021/07/dish-to-pay-att-5-billion-for-network-access-amid-feud-with-t-mobile/\">Dish ก็มีปัญหากับ T-Mobile</a> และเตรียมย้ายไปใช้เครือข่าย AT&amp;T แล้ว</p>\n<p>ที่มา - <a href=\"https://www.prachachat.net/ict/news-807715\">ประชาชาติธุรกิจ</a>, <a href=\"https://twitter.com/KhaosodOnline/status/1463049622180352004\">ข่าวสด</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/telecom\">Telecom</a></div><div><a href=\"/topics/true\">True</a></div><div><a href=\"/topics/dtac\">dtac</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"879d9c3871ec19f3eab38f05118a653a0469f9a9f174b8acd00f57a17553f46f","category":"Thai"}