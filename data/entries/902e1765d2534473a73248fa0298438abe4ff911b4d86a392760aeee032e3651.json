{"title":"Mistral ทำข้อตกลงกับสำนักข่าว AFP เชื่อมต่อเนื้อหาปัจจุบันกับ Le Chat","link":"https://www.blognone.com/node/144194","date":1737201290000,"content":"<div><div><div><p>Mistral บริษัทปัญญาประดิษฐ์จากฝรั่งเศส ประกาศทำข้อตกลงร่วมกับสำนักข่าว Agence France-Presse หรือ AFP เพื่อนำเนื้อหาข้อมูลมาใช้ปรับปรุงการตอบคำถามในบริการแชทบอต Le Chat</p>\n<p>ภายใต้ข้อตกลงนี้ Le Chat จะเชื่อมต่อกับเนื้อหาข่าวของ AFP ที่เป็นปัจจุบัน เพื่อให้การตอบคำถามเป็นข้อมูลล่าสุด เนื้อหาข่าวที่ใช้รองรับ 6 ภาษา ได้แก่ ฝรั่งเศส อังกฤษ สเปน โปรตุเกส เยอรมนี และอาหรับ</p>\n<p>ดีลนี้เป็นการขยับเข้าสู่บริการสำหรับผู้ใช้งานทั่วไปมากขึ้นของ Mistral จากก่อนหน้านี้บริษัทเน้นที่การพัฒนาโมเดลปัญญาประดิษฐ์ที่มีความสามารถมากกว่า</p>\n<p>บริษัทพัฒนาปัญญาประดิษฐ์ต่างทำข้อตกลงร่วมกับสำนักข่าวและบริษัทสื่อกันมากขึ้น ก่อนหน้านี้ OpenAI <a href=\"https://www.blognone.com/node/140656\">มี</a>ข้อ<a href=\"https://www.blognone.com/node/139923\">ตกลง</a>ร่วม<a href=\"https://www.blognone.com/node/139477\">กับ</a>หลาย<a href=\"https://www.blognone.com/node/140033\">บริษัท</a> และล่าสุด<a href=\"https://www.blognone.com/node/144193\">กูเกิลก็เพิ่งทำข้อตกลงกับสำนักข่าว AP</a></p>\n<p>ที่มา: <a href=\"https://mistral.ai/news/mistral-afp/\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/09ff45612ff86602d7b0e5648bf8f3e8.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"902e1765d2534473a73248fa0298438abe4ff911b4d86a392760aeee032e3651","category":"Thai"}