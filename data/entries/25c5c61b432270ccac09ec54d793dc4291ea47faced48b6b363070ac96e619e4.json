{"title":"SoftBank รายงานผลประกอบการ พลิกมีกำไรสูงจากไอพีโอ Arm และมูลค่าเพิ่มขึ้นใน Vision Fund","link":"https://www.blognone.com/node/138112","date":1707387368000,"content":"<div><div><div><p>SoftBank รายงานผลประกอบการประจำไตรมาสเดือนธันวาคม 2023 พลิกกลับมามีกำไรเป็นครั้งแรก หลังจากขาดทุนติดต่อกันมาหลายไตรมาส โดยมีกำไรสุทธิ 9.5 แสนล้านเยน จากรายได้รวม 1.77 ล้านล้านเยน</p>\n<p>กำไรของ SoftBank ในไตรมาสนี้ส่วนใหญ่มาจากผลกำไรของกองทุน Vision Fund ซึ่งมีกำไร 6.0 แสนล้านเยน นอกจากนี้ยังบันทึกกำไรจาก Arm ที่<a href=\"https://www.blognone.com/node/135750\">ไอพีโอเข้าตลาดหุ้น</a>ในเดือนกันยายน และราคาหุ้นก็ปรับเพิ่มขึ้นมาโดยตลอด</p>\n<p>Yoshimitsu Goto ซีเอฟโอ SoftBank กล่าวในช่วงแถลงผลประกอบการ ว่าธีมการลงทุนของ SoftBank ตอนนี้คือย้ายจาก Alibaba ไปสู่ AI (Shift from Alibaba to AI) โดยตอนนี้มูลค่าสินทรัพย์ลงทุนนั้นเป็นหุ้น Alibaba เพียง 0.02% ของการลงทุนทั้งหมด แล้วมาเพิ่มที่ Arm ซึ่งมองว่าเป็นหัวใจของ AI และบริษัทในกองทุน Vision Fund ที่โฟกัสด้าน AI ผลจากการย้ายการลงทุนออกจาก Alibaba ยังทำให้บริษัทที่ SoftBank ลงทุน จากเป็นจีน 54% ตอนนี้เหลือ 8%</p>\n<p>การลงทุนของกองทุน Vision Fund 2 ที่โดดเด่นในไตรมาสก่อนหน้านี้ได้แก่ Tractable แพลตฟอร์มประเมินค่าซ่อมรถยนต์ จากการถ่ายภาพภายนอก แล้วประมวลผลด้วย AI กับ Cato Networks ผู้พัฒนาเทคโนโลยี Secure Access Service Edge (SASE) แพลตฟอร์มจัดการความปลอดภัยสำหรับองค์กร</p>\n<p>ที่มา: <a href=\"https://www.cnbc.com/2024/02/08/softbank-earnings-q3-fy-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/b6038e5c6f2180372bf821565f0afff2.png\" /></p>\n<p><img alt=\"No Description\" src=\"https://www.blognone.com/sites/default/files/externals/a17d34623743a75c513becf0e854e491.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div><div><a href=\"/topics/arm\">Arm</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25c5c61b432270ccac09ec54d793dc4291ea47faced48b6b363070ac96e619e4","category":"Thai"}