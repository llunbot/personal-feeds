{"title":"กระทรวง DE โชว์ผลงานเด่น ปิดกั้นเว็บผิดกฎหมาย, ลงทุน AI/Cloud, Global Digital Talent","link":"https://www.blognone.com/node/137249","date":1702622076000,"content":"<div><div><div><p>ประเสริฐ  จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (DE) อัปเดตการดำเนินงานระยะเวลา 3 เดือน หลังได้ร่วมมือกับพันธมิตรทั้งในกระทรวงฯ หน่วยงานรัฐและภาคเอกชน กระทรวง DE ประกาศความสำเร็จ 9 ผลงาน โดยผลงานเด่นๆ มีดังนี้</p>\n<ul>\n<li><strong>กระทรวง DE ศูนย์ต่อต้านอาชญากรรมออนไลน์ AOC 1441</strong></li>\n</ul>\n<p>รูปแบบ One Stop Service แก้ปัญหาออนไลน์ให้บริการ 24 ชม. และใช้ติดตามสถานการณ์ สั่งการ ปฏิบัติการป้องกันปราบปรามโจรออนไลน์อย่างบูรณาการและทันเวลา ซึ่งระบบนี้ จะทำงานเชื่อมโยง กับ Central Fraud Registry ของสมาคมธนาคารและ Audit Numbering ระบบแลกเปลี่ยนข้อมูลของ กสทช.</p>\n<ul>\n<li><strong>การปิดกันเว็บไซต์ที่ผิดกฎหมายและเว็บพนัน</strong></li>\n</ul>\n<p>ใช้เทคโนโลยีร่วมกับโซเชียลมีเดียแพลตฟอร์ม ตั้งแต่วันที่ 1 ต.ค.-10 ธ.ค. 2566 มีการปิดกั้นเว็บไซต์หรือเพจผิดกฎหมายโดยรวมทุกประเภท สูงถึง 25,061 เว็บไซต์/เพจ และมีการปิดกั้นเว็บพนันออนไลน์ ถึง 4,592 เว็บไซต์</p>\n<ul>\n<li><strong>การลงทุนและพัฒนากำลังคนด้าน AI และ Cloud</strong></li>\n</ul>\n<p>ร่วมมือกับบริษัทระดับโลกและประเมินว่าจะสร้างมูลค่าทางเศรษฐกิจกว่า 300,000 ล้านบาท จากความร่วมมือ 3 บริษัท</p>\n<ol>\n<li>Huawei ร่วมมือการตั้งศูนย์เพื่อพัฒนาบุคลากรไทยด้าน AI &amp; Cloud ผลิตคนด้าน AI และ Cloud ปีละ 10,000 คนหรือ 50,000 คน ในระยะเวลา 5 ปี</li>\n<li>Google และดีอีจะร่วมกันศึกษาแนวทางการใช้ Generative AI และใช้ประโยชน์จากเทคโนโลยี Google Cloud เพื่อสร้างผลประโยชน์ต่อภาคธุรกิจไทย</li>\n<li>Microsoft : นายเศรษฐา ทวีสิน นายกรัฐมนตรี ได้ร่วมพบปะหารือกับไมโครซอฟท์เพื่อพัฒนาโครงสร้างพื้นฐานดิจิทัล</li>\n</ol>\n<ul>\n<li><strong>Global Digital Talent แก้ปัญหาขาดแคลนกำลังคนดิจิทัล</strong></li>\n</ul>\n<p>ดึงดูดกำลังคนด้านดิจิทัลต่างประเทศผ่านการตรวจลงตรารูปแบบใหม่ Global Digital Talent Visa (GDT Visa) แบ่งเป็น 2 ประเภท ผู้ที่จบการศึกษา/กำลังศึกษาด้านดิจิทัลจากมหาวิทยาลัยชั้นนำ 600 แห่งทั่วโลกที่ได้รับการรับรอง (Digital Talent) และ ผู้ที่ทำงานโดยใช้เทคโนโลยีเป็นหลักในอุตสาหกรรมดิจิทัล และสามารถทำงานได้ทุกที่ที่มีอินเทอร์เน็ตและอุปกรณ์เครื่องคอมพิวเตอร์ (Digital Nomads)</p>\n<p>GDT Visa จะได้สิทธิดังนี้</p>\n<ol>\n<li>สิทธิในการพำนัก</li>\n<li>สิทธิทำงานพร้อมวีซ่าเป็นระยะเวลา 1 ปี</li>\n<li>สามารถให้คู่สมรสและบุตรได้รับวีซ่าผู้ติดตามไปพร้อมกันได้</li>\n<li>สามารถเดินทางเข้าและออกประเทศไทยได้ไม่จำกัดจำนวนครั้ง (Re-Entry permit)</li>\n<li>สิทธิให้ใช้ช่องทางพิเศษ (Fast Track) ในการเข้าออกราชอาณาจักร ณ ท่าอากาศยานระหว่างประเทศที่มีให้บริการช่องทางพิเศษ</li>\n</ol>\n<ul>\n<li><strong>World Competitiveness Center</strong> จัดอันดับความสามารถในการแข่งขันด้านดิจิทัล โดยกระทรวง DE ยกระดับความสามารถด้านดิจิทัลปี 2023 ไทยขึ้นมาอยู่เป็นอันดับที่ 35 จากเดิมอันดับที่ 40 ในปี 2022</li>\n</ul>\n<p><img alt=\"No Description\" src=\"https://www.blognone.com/sites/default/files/externals/7e83f9ac8894191f523bd177b508ad6a.jpg\" /></p>\n<p>ที่มา: ข่าวประชาสัมพันธ์กระทรวง DE</p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/government\">Government</a></div><div><a href=\"/topics/thailand\">Thailand</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8accde945692a915da313d9caa6099e32d52198b219e1294caaa3fb7190960c","category":"Thai"}