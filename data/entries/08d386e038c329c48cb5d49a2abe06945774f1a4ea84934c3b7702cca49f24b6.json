{"title":"Firefox บนลินุกซ์เปลี่ยนมาใช้ไฟล์แบบ xz แทน bz2 ขนาดไฟล์ติดตั้งเล็กลง 25%","link":"https://www.blognone.com/node/143386","date":1732848060000,"content":"<div><div><div><p>Mozilla เปลี่ยนวิธีบีบอัดไฟล์ติดตั้ง Firefox บนลินุกซ์ จากเดิมใช้ .tar.bz2 มาเป็น .tar.xz เพื่อขนาดที่เล็กลงถึง 25%</p>\n<p>xz เป็นซอฟต์แวร์บีบอัดที่ใช้อัลกอริทึม LZMA ที่มีประสิทธิภาพสูงกว่า gz หรือ bz2 ทั้งในแง่ขนาดไฟล์หลังบีบอัด และความเร็วในการคลายไฟล์ ช่วงหลังๆ ลินุกซ์ดิสโทรต่างๆ ล้วนแต่รองรับ xz หมดแล้ว ทำให้ไม่มีปัญหาเรื่องความเข้ากันได้ในการใช้งาน</p>\n<p>Mozilla บอกว่าเลือกระหว่าง xz กับ Zstandard (.zst) ที่มีความเร็วการคลายไฟล์สูงกว่าเล็กน้อย แต่สุดท้ายเลือก xz เพราะบีบอัดได้มากกว่า ช่วยประหยัดพื้นที่และแบนด์วิดท์ รวมถึงมีดิสโทรที่รองรับมากกว่าด้วย</p>\n<p>หมายเหตุ: เมื่อต้นปีเพิ่งมีข่าวใหญ่ของวงการความปลอดภัยว่า <a href=\"https://www.blognone.com/node/139040\">ไฟล์ไบนารีของ xz ถูกวาง backdoor จากโครงการต้นทาง</a>) ที่นักพัฒนาประสงค์ร้ายแอบแฝงตัวเข้ามาจนได้สิทธิแอดมิน</p>\n<p>ที่มา - <a href=\"https://blog.nightly.mozilla.org/2024/11/28/announcing-faster-lighter-firefox-downloads-for-linux-with-tar-xz-packaging/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/985adc1ae4ff2f455548668c481d9b68.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08d386e038c329c48cb5d49a2abe06945774f1a4ea84934c3b7702cca49f24b6","category":"Thai"}