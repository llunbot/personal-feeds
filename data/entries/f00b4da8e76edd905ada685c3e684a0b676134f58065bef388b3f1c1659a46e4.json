{"title":"ทำเครื่องมือออกแบบกราฟิกก็รวยได้ Canva มีมูลค่าบริษัทสูงถึง 1.3 ล้านล้านบาทแล้ว","link":"https://www.blognone.com/node/124760","date":1631678862000,"content":"<div><div><div><p>Canva แพลตฟอร์มออกแบบกราฟิกออนไลน์ ประกาศรับเงินระดมทุนเพิ่มอีก 200 ล้านดอลลาร์ ทำให้มูลค่าบริษัทพุ่งทะลุ 4 หมื่นล้านดอลลาร์ (1.3 ล้านล้านบาท) แล้ว ถือเป็นหนึ่งในสตาร์ตอัพที่ยังไม่ IPO ที่มีมูลค่าสูงสุดในตลาด</p>\n<p><a href=\"https://www.blognone.com/node/122070\">Canva เพิ่งระดมทุนมาแล้วรอบหนึ่งในเดือนเมษายน ที่มูลค่าบริษัท 1.5 หมื่นล้านดอลลาร์</a> เท่ากับเวลาผ่านมาเพียงไม่กี่เดือน มูลค่าบริษัทเพิ่มขึ้นเกือบ 3 เท่า ปัจจุบันบริษัทมีผู้ใช้ต่อเดือน 60 ล้านคน เพิ่มขึ้นจากการระดมทุนรอบเดือนเมษายนที่มี 55 ล้านคน</p>\n<p>Canva เป็นสตาร์ตอัพจากออสเตรเลีย ก่อตั้งในปี 2012 โดยมุ่งเป้าเป็นเครื่องมือออกแบบกราฟิกสำหรับทุกอย่าง ตั้งแต่โปสเตอร์ไปจนถึงพรีเซนเทชัน เปิดตลาดที่กว้างกว่าดีไซเนอร์มืออาชีพเพียงอย่างเดียว</p>\n<p>ซีอีโอ Melanie Perkins ให้สัมภาษณ์กับ TechCrunch ว่าเป้าหมายของบริษัทต้องการ \"แทนที่ PDF\" จากที่คนส่งไฟล์ PDF ให้กันไปมา ก็มาแก้ไขไฟล์ร่วมกันบน Canva ได้เลย</p>\n<p><img src=\"https://www.blognone.com/sites/default/files/externals/c350dae7eae3d8c23c8fc63c17ff2b08.png\" /></p>\n<p>ที่มา - <a href=\"http://feedproxy.google.com/~r/Techcrunch/~3/CB_gsZBQPQw/\">TechCrunch</a></p>\n</div></div></div><div><div>Topics: </div><div><div><a href=\"/topics/canva\">Canva</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f00b4da8e76edd905ada685c3e684a0b676134f58065bef388b3f1c1659a46e4","category":"Thai"}