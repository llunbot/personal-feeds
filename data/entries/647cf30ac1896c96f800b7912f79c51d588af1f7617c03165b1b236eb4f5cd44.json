{"title":"วิศวกรออกแบบ PS5 ทวีตแนะนำ SSD รุ่น WD Black SN850 สำหรับ PS5","link":"https://www.blognone.com/node/124016","date":1627880512000,"content":"<div><div><div><p>PlayStation 5 <a href=\"https://www.notebookcheck.net/PS5-SSD-storage-expansion-is-finally-here-but-only-on-the-beta-firmware-version.552668.0.html\">ออกเฟิร์มแวร์เวอร์ชั่นเบต้า</a>รองรับการใส่ SSD เพิ่มเมื่อสัปดาห์ก่อน โดย SSD นั้นต้องเป็นแบบ PCIe Gen 4 x4 มีความเร็ว sequential read speed เกิน 5,500MB/s และความจุ 250GB ถึง 4TB และไม่รองรับ SSD แบบ M.2 SATA</p>\n<p>แม้ไม่มีลิสต์แนะนำรุ่นอย่างเป็นทางการ แต่ Mark Cerny หัวหน้าวิศวกรสถาปัตยกรรมของ PS5 เอง ออกมา<a href=\"https://twitter.com/cerny/status/1421686135936348161\">ทวีตว่าเขาซื้อ WD Black SN850</a> รุ่นมีฮีทซิงค์ใช้สำหรับ PS5</p>\n<p>WD Black SN850 ทุกรุ่นมี sequential read speed 7,000MB/s มีความจุตั้งแต่ 500 GB, 1TB และ 2TB ส่วน sequential write speed อยู่ที่ 4,100MB/s, 5,100MB/s และ 5,300MB/s มีรุ่นทั้งรุ่นมีฮีทซิงค์และไม่มีฮีทซิงค์ แต่ในบ้านเราส่วนใหญ่จะจำหน่ายแบบไม่มีฮีทซิงค์ ราคาอยู่ที่ ราคา 4,890 บาท, 8,090 บาท และ 19,500 บาท ตามลำดับ (<a href=\"https://www.jib.co.th/web/product/product_search/0?str_search=WD%20Black%20SN850&amp;cate_id[]=\">อ้างอิง JIB</a>)</p>\n<p>ที่มา - <a href=\"https://www.notebookcheck.net/PlayStation-5-lead-architect-Mark-Cerny-shares-his-7-000-MB-s-SSD-of-choice-for-his-personal-PS5-console.552970.0.html\">Notebookspecs</a></p>\n<p><img src=\"https://www.blognone.com/sites/default/files/externals/9a914752ef255f67a9c805e17fd6a4f5.png\" /></p>\n<blockquote><p>Our solution to our very active two gamer PS5 household? His-and-hers SSDs :-)Couple of awesome options for 7000MB/s, ended up putting my $$ down on this one. Going to be SWEEET!!! <a href=\"https://t.co/6TuqPwK49x\">pic.twitter.com/6TuqPwK49x</a></p>\n<p>— Mark Cerny (@cerny) <a href=\"https://twitter.com/cerny/status/1421686135936348161?ref_src=twsrc%5Etfw\">August 1, 2021</a></p></blockquote>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/ssd\">SSD</a></div><div><a href=\"/topics/western-digital\">Western Digital</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"647cf30ac1896c96f800b7912f79c51d588af1f7617c03165b1b236eb4f5cd44","category":"Thai"}