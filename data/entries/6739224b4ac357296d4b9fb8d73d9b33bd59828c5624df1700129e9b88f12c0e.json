{"title":"ผู้บริหาร Netflix ยืนยันกำลังพัฒนาระบบคลาวด์เกมมิ่ง ตั้งเป้าเล่นเกมได้ทุกที่ที่มี Netflix","link":"https://www.blognone.com/node/133096","date":1679405762000,"content":"<div><div><div><p>Leanne Loombe ผู้บริหารฝ่ายเกมของ Netflix ให้สัมภาษณ์<a href=\"https://www.blognone.com/node/133091\">เนื่องในโอกาสเปิดตัวเกมชุดใหม่ รวมถึงเกมดังอย่าง Monument Valley</a> ยืนยันว่ากำลังทำระบบคลาวด์เกมมิ่งของตัวเอง แต่เป็นโครงการระยะยาว</p>\n<p>Loombe บอกว่า Netflix ยังโฟกัสที่เกมมือถือก่อนในช่วงนี้ ตอนนี้ยังถือว่าเป็นเพียงจุดเริ่มต้นในเส้นทางสายเกมของบริษัท เป้าหมายระยะยาวคือทำให้เกมสามารถเล่นได้ทุกที่ที่มี Netflix ซึ่งคลาวด์เกมมิ่งคือเทคโนโลยีที่จะทำให้บริษัทไปถึงเป้าหมายนั้น</p>\n<p>ยุทธศาสตร์ด้านเกมของ Netflix ตอนนี้คือนำเสนอเกมที่จับกลุ่มผู้เล่นทุกกลุ่ม ไม่ว่าจะเป็นเกมเมอร์มาก่อนหรือไม่ก็ตาม โดยใช้แนวทางเกมจากสตูดิโอภายนอกและภายในผสมผสานกันไป</p>\n<p>ที่มา - <a href=\"https://techcrunch.com/2023/03/20/netflix-release-40-more-games-this-year-add-monument-valley-2024/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/71609e1036e1a3f26c991ee840010c3e.jpg\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/cloud-gaming\">Cloud Gaming</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6739224b4ac357296d4b9fb8d73d9b33bd59828c5624df1700129e9b88f12c0e","category":"Thai"}