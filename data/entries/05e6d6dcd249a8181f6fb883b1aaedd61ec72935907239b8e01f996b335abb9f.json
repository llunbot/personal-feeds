{"title":"Apple เผยเบื้องหลังการถ่ายทำคีย์โน้ต Scary Fast ที่ถ่ายทำด้วย iPhone 15 Pro Max ทั้งหมด","link":"https://www.blognone.com/node/136510","date":1698817545000,"content":"<div><div><div><p>หลังงานคีย์โน้ต Scary Fast เปิดตัว Mac รุ่นใหม่ ซึ่ง<a href=\"https://www.blognone.com/node/136485\">ระบุในตอนจบ</a>ว่าเนื้อหาทั้งหมดถ่ายทำด้วย iPhone 15 Pro Max แอปเปิลก็ไม่รอช้า ปล่อยคลิปพาดูเบื้องหลังขั้นตอนการถ่ายทำในฉากต่าง ๆ</p>\n<p>ผู้กำกับของคีย์โน้ตนี้คือ Brian Oakes (สารคดี Jim: The James Foley Story และ Living with Lincoln) ส่วนโปรดักชั่นให้คำปรึกษาโดย Jon Carr (Top Gun: Maverick และ Terminator: Dark Fate) และ Jeff Wozniak (Transformers: Dark of the Moon, Avatar และ Iron Man 2)</p>\n<p>การถ่ายฟุตเทจต่าง ๆ ใช้ iPhone 15 Pro Max จำนวนหลายเครื่อง ทำงานร่วมกับแอป <a href=\"https://apps.apple.com/th/app/blackmagic-camera/id6449580241\">Blackmagic Camera</a> และใช้ Tentacle Sync เชื่อมต่อกับบลูทูธสำหรับจัดการไทม์โค้ด</p>\n<p>ในคลิปยังสัมภาษณ์ทีมงานผลิต โดยพูดถึงความสามารถของกล้อง iPhone 15 Pro Max ที่ปรับปรุงเซ็นเซอร์กล้อง ระดับกันภาพสั่น และการจัดการภาพในพื้นที่แสงน้อย ซึ่งได้ผลลัพธ์ที่สามารถนำไปใช้งานต่อได้ดี</p>\n<p>ที่มา: <a href=\"https://www.apple.com/newsroom/2023/10/behind-the-scenes-at-scary-fast-apples-keynote-event-shot-on-iphone/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/fe4839a0e2e08c678c7a681a4e655c65.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05e6d6dcd249a8181f6fb883b1aaedd61ec72935907239b8e01f996b335abb9f","category":"Thai"}