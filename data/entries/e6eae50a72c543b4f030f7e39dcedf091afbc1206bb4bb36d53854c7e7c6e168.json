{"title":"ผู้ปกครองฟ้องครูฐานตัดคะแนนนักเรียนที่ใช้ AI ช่วยทำการบ้าน","link":"https://www.blognone.com/node/142592","date":1729099935000,"content":"<div><div><div><p>Dale และ Jennifer Harris ผู้ปกครองของ RNH ชื่อย่อของนักเรียนโรงเรียน Hingham High School ยื่นฟ้องครูและกรรมการโรงเรียน หลัง RNH ถูกตัดคะแนนการบ้านจนกระทั่งเกรดตกเหลือ B และอาจจะส่งผลต่อการเข้ามหาวิทยาลัยในปีนี้</p>\n<p>คำฟ้องระบุว่าโรงเรียนไม่มีกฎห้ามใช้ AI อย่างชัดเจน RNH จึงไม่ควรถูกตัดคะแนนเพราะใช้ AI ช่วยทำการบ้านครั้งนี้ และขอศาลสั่งให้โรงเรียนคำนวณเกรดใหม่</p>\n<p>ทางด้านโรงเรียนยืนยันว่าคู่มือนักเรียนระบุชัดเจนว่าห้ามใช้เทคโนโลยีที่ไม่ได้รับอนุญาต นอกจากนี้ในวิชา English Language Arts ก็ยังมีการอบรมเพิ่มเติมเกี่ยวกับการใช้ AI ว่าต้องได้รับอนุญาตเป็นการเฉพาะ รวมถึงมีการอบรมถึงการอ้างอิงไว้ด้วย โดยการบ้านของ RNH นั้นไม่ได้ระบุว่าใช้ AI แต่อย่างใด</p>\n<p>ที่มา - <a href=\"https://www.theregister.com/2024/10/16/parents_sue_student_ai/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/22791d6625d663dc8e1c6fe4108c1ba9.jpeg\" /></p>\n<p>ภาพสร้างจากปัญญาประดิษฐ์ Imagen 3</p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/education\">Education</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6eae50a72c543b4f030f7e39dcedf091afbc1206bb4bb36d53854c7e7c6e168","category":"Thai"}