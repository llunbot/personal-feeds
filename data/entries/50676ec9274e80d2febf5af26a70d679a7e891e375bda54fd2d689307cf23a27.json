{"title":"[ลือ] xAI ของ Elon Musk เจรจานักลงทุน ระดมทุนเพิ่มอีก 6 พันล้านดอลลาร์","link":"https://www.blognone.com/node/137908","date":1706371211000,"content":"<div><div><div><p>Financial Times รายงานข่าวว่าบริษัท xAI ของ Elon Musk กำลังเดินสายระดมทุนก้อนใหญ่มูลค่า 6 พันล้านดอลลาร์ ที่มูลค่าบริษัท 2 หมื่นล้านดอลลาร์ เพื่อนำเงินทุนมาสู้ศึกกับบริษัท AI รายอื่นๆ อย่าง OpenAI, Microsoft, Google, Anthropic ที่มีทรัพยากรในมือจำนวนมาก</p>\n<p>ตามข่าวบอกว่านักลงทุนที่ได้พูดคุยกับ xAI มาจากหลากหลายภูมิภาค เช่น ฮ่องกง ญี่ปุ่น เกาหลีใต้ ตะวันออกกลาง โดยมี Morgan Stanley เป็นธนาคารที่ช่วยประสานงานเจรจากับนักลงทุนให้ ก่อนหน้านี้ Morgan Stanley เคยร่วมลงทุนกับ Elon ในการซื้อ Twitter มาแล้ว</p>\n<p>ที่มา - <a href=\"https://www.ft.com/content/28983bdc-2a38-4103-beae-08d9542ab69d?segmentid=dcee0941-6e02-a9de-5643-b340f3ef2e3a\">Financial Times</a></p>\n<p><img src=\"https://www.blognone.com/sites/default/files/externals/f7cde04d237104e39c5db544da852f1e.png\" /></p>\n</div></div></div><div><div>Topics: </div><div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50676ec9274e80d2febf5af26a70d679a7e891e375bda54fd2d689307cf23a27","category":"Thai"}