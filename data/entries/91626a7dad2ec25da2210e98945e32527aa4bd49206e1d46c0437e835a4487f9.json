{"title":"เผยกลุ่ม Tata ของอินเดีย เตรียมตั้งโรงงานเซมิคอนดักเตอร์ในประเทศ เงินลงทุน 300 ล้านดอลลาร์","link":"https://www.blognone.com/node/126029","date":1637972525000,"content":"<div><div><div><p>สำนักข่าว Reuters รายงานข่าวโดยอ้างแหล่งข้อมูลที่เกี่ยวข้อง ว่ากลุ่มบริษัท Tata ของอินเดีย มีแผนลงทุนเป็นเงินถึง 300 ล้านดอลลาร์ เพื่อตั้งโรงงานประกอบ-ทดสอบชิ้นส่วนเซมิคอนดักเตอร์ ภายในประเทศ ซึ่งจะมาเป็นกลุ่มธุรกิจใหม่ของบริษัท</p>\n<p>รายงานระบุว่า Tata ได้เริ่มพูดคุยเพื่อหาพื้นที่สร้างโรงงาน ใน 3 รัฐทางตอนใต้ของอินเดีย โดยโรงงานดังกล่าวจะไม่ได้เป็นผู้ผลิตชิปตั้งต้น แต่เป็นโรงงานประกอบและทดสอบก่อนเป็นผลิตภัณฑ์ในขั้นสุดท้าย ซึ่งคาดว่ามีลูกค้าในเบื้องต้นแล้วคือผู้ผลิตซีพียูรายใหญ่</p>\n<p>ปัจจุบันกลุ่มบริษัท Tata มีธุรกิจในเครือด้าน IT อยู่แล้วทั้งการพัฒนาซอฟต์แวร์และธุรกิจให้คำปรึกษา หากบริษัทขยายมายังเซมิคอนดักเตอร์ด้วย จะทำให้กลุ่มบริษัทมีธุรกิจฮาร์ดแวร์ซึ่งครอบคลุมมากยิ่งขึ้น</p>\n<p>ที่มา: <a href=\"https://www.reuters.com/world/india/exclusive-indias-tata-talks-set-up-300-mln-semiconductor-assembly-unit-sources-2021-11-26/\">Reuters</a> ภาพ <a href=\"https://www.tata.com/business/information-technology\">Tata Group</a></p>\n<p><img src=\"https://www.blognone.com/sites/default/files/externals/1e30b302a63d7b34086d57270a4b8ca6.jpg\" /></p>\n</div></div></div><div><div>Topics: </div><div><div><a href=\"/topics/tata\">Tata</a></div><div><a href=\"/topics/semiconductor\">Semiconductor</a></div><div><a href=\"/topics/india\">India</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91626a7dad2ec25da2210e98945e32527aa4bd49206e1d46c0437e835a4487f9","category":"Thai"}