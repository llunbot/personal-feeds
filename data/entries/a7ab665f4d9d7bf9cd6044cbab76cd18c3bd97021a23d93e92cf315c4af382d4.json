{"title":"ครีเอเตอร์ชื่นมื่น Meta เผย Instagram มีแฟนสมัคร Subscription แบบจ่ายเงินเกิน 1 ล้านคน","link":"https://www.blognone.com/node/136611","date":1699327113000,"content":"<div><div><div><p>Meta ออกมาประกาศความสำเร็จว่าแพลตฟอร์ม Instagram มีลูกค้าสมัคร Subscription จ่ายเงินอุดหนุนครีเอเตอร์เกิน 1 ล้านรายแล้ว</p>\n<p><a href=\"https://www.blognone.com/node/126781\">Instagram เริ่มฟีเจอร์ Subscription ตั้งแต่ต้นปี 2022</a> เพื่อเปิดทางให้ครีเอเตอร์ทำเงินจากแฟนๆ ได้โดยตรง (เช่น การเข้าถึงไลฟ์, Stories, Reels พิเศษเฉพาะสมาชิก) ในช่วงแรกยังจำกัดเฉพาะประเทศสหรัฐอเมริกา ก่อนค่อยๆ ขยายตัวมายังประเทศต่างๆ รวมไทยด้วย</p>\n<p>Meta ยกตัวอย่างครีเอเตอร์สายไลฟ์สไตล์รายหนึ่งชื่อ Kimberley Haberly (<a href=\"https://www.instagram.com/iambohoblonde/\">@iambohoblonde</a>) ที่มีสมาชิกแบบจ่ายเงิน 3,000 คน สร้างรายได้ 31,000 ดอลลาร์ออสเตรเลียต่อเดือน (ประมาณ 7.1 แสนบาท)</p>\n<p>Meta ยังประกาศเพิ่มฟีเจอร์ใหม่ Instagram Gifts ที่แฟนๆ สามารถจ่ายเงินซื้อดาวหรือของขวัญดิจิทัลต่างๆ เพื่อแสดงความขอบคุณ-ชื่นชมกับ Reels ของครีเอเตเอร์ได้ ฟีเจอร์นี้เริ่มให้บริการแล้วในหลายประเทศรวมถึงไทยด้วย</p>\n<p><img alt=\"No Description\" src=\"https://www.blognone.com/sites/default/files/externals/c81f4f2cd7be375c9f0146c335c81941.jpg\" /></p>\n<p>ที่มา - <a href=\"https://about.fb.com/news/2023/11/giving-creators-more-ways-to-earn-money-on-facebook-and-instagram/\">Meta</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7ab665f4d9d7bf9cd6044cbab76cd18c3bd97021a23d93e92cf315c4af382d4","category":"Thai"}