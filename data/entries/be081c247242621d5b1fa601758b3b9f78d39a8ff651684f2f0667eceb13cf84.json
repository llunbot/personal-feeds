{"title":"แหล่งข่าวจีนระบุ เริ่มมีบริษัทพัฒนามือถือแอนดรอยด์ RAM 24 GB","link":"https://www.blognone.com/node/134554","date":1687840933000,"content":"<div><div><div><p>Digital Chat Station เว็บข่าวไอทีในประเทศจีน <a href=\"https://weibo.com/6048569942/N73EsEKVM\">โพสต์</a> ผ่าน Weibo ว่าสมาร์ทโฟนแอนดรอยด์จะเริ่มใช้ RAM 24 GB เร็ว ๆ นี้ โดยระบุว่า Oga บริษัทแม่ของ Realme, Oneplus และ Oppo เริ่มผลักดันให้มีโทรศัพท์แรมขนาดใหญ่มากกลายเป็นรุ่นที่ใช้งานวงกว้างมากขึ้น โดยรุ่นเรือธงจะมีขนาดหน่วยความจำมาตรฐานอยู่ที่ 16 GB และสูงสุดที่ 24 GB</p>\n<p>ยังไม่มีเปิดเผยว่า บริษัทใดในเครือ Oga จะผลิตสมาร์ทโฟนที่ใช้ RAM 24 GB อย่างไรก็ดี แม้แรมขนาดใหญ่จะทำให้โทรศัพท์ดูน่าสนใจขึ้นเมื่อดูจากสเปค แต่ในความเป็นจริง ประสบการณ์การใช้งานก็อาจจะไม่ได้ต่างกับโทรศัพท์ที่ RAM ขนาดเล็กกว่านัก ยกเว้นการใช้งานเฉพาะทางบางประเภทที่ต้องการ RAM ปริมาณมากจริง ๆ</p>\n<p>ที่มา: <a href=\"https://www.neowin.net/news/android-phones-may-soon-have-24gb-of-ram/\">Neowin</a>, <a href=\"https://weibo.com/6048569942/N73EsEKVM\">Digital Chat Station</a></p>\n<p><img alt=\"alt=&quot;Android_Phone&quot;\" src=\"https://www.blognone.com/sites/default/files/externals/c303698bdcd24609159349cc5aefd984.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/mobile\">Mobile</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be081c247242621d5b1fa601758b3b9f78d39a8ff651684f2f0667eceb13cf84","category":"Thai"}