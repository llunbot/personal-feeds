{"title":"Jensen Huang บอก AI จะเป็น Infra ยุคถัดไป, ไทยจะมี AI ต้องมี Infra ก่อน","link":"https://www.blognone.com/node/143449","date":1733294808000,"content":"<div><div><div><p>ภายในงาน AI Vision for Thailand ที่จัดโดย Siam AI วันนี้ Jensen Huang ซีอีโอและผู้ก่อตั้ง NVIDIA   ขึ้นเวทีภายใน แสดงวิสัยทัศน์ว่า AI จะกลายเป็นโครงสร้างพื้นฐานของอุตสาหกรรมในประเทศยุคถัดไป เหมือนกับพลังงาน (น้ำมัน) หรือโครงข่ายสัญญาณโทรศัพท์ (เทเลคอม) ในยุคก่อนหน้า แต่ AI เป็นแพลตฟอร์มใหม่ที่ทุกคนเริ่มได้พร้อมกัน</p>\n<p>ซีอีโอ NVIDIA บอกด้วยว่า ปัจจุบันมีแค่ 20 ชาติเท่านั้นที่เคยสร้าง AI ของตัวเอง ไทยหากจะมี AI ของตัวเองจริงๆ ก็ต้องลงทุนวางโครงสร้างพื้นฐานของ AI ก่อน โดยตอนนี้มี Siam AI เป็นรายแรก หลังจากนั้นก็ต้องลงทุนแพลตฟอร์มซอฟต์แวร์ ซึ่ง NVIDIA มีให้พร้อม ไม่ต้องเริ่มจากศูนย์</p>\n<p><img alt=\"No Description\" src=\"https://www.blognone.com/sites/default/files/externals/be385564e37c4f0b54ee2cb63d505b40.jpeg\" /></p>\n<p>เขาบอกด้วยว่าหลังจากนี้ คนรุ่นใหม่จะมี AI อยู่ในชีวิตประจำวันและขาดมันไม่ได้ เหมือนที่ทุกวันนี้เราขาดอินเทอร์เน็ตไม่ได้ พร้อมยกตัวอย่างการเป็นโครงสร้างพื้นฐานของ AI โดยขั้นแรกจะอยู่ในรูปของ Digital Worker อย่าง Chatbot ช่วยทำนู่นทำนี่ให้เราบนโลกออนไลน์</p>\n<p>ส่วนยุคถัดไปจะเป็น Robot เช่นหุ่นยนต์อัตโนมัติในรถยนต์ หรือเครื่องยนต์การเกษตร ยกระดับการสร้างผลิตผลการเกษตรให้เกิดขึ้นได้ 24/7</p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99e9fec28d488748f6f24381fae9e945939360d8b9dfd7a9adbb66a6619ac604","category":"Thai"}