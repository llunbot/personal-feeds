{"title":"กูเกิลจับมือ HP นำระบบประชุมออนไลน์ Project Starline มาขายเชิงพาณิชย์ เริ่มปี 2025","link":"https://www.blognone.com/node/139737","date":1715681047000,"content":"<div><div><div><p>กูเกิลประกาศนำ Project Starline บูธสำหรับเข้าไปนั่งประชุมวิดีโอคอลล์แล้วให้ความรู้สึกเสมือนจริง ราวกับนั่งสนทนากันจริงๆ มาทำเป็นผลิตภัณฑ์ขายในเชิงพาณิชย์ โดยร่วมกับ <a href=\"https://www.blognone.com/node/127816\">HP ที่มีธุรกิจด้านประชุมออนไลน์ Poly</a> และจะเริ่มวางขายสินค้าจริงๆ ในปี 2025</p>\n<p><a href=\"https://www.blognone.com/node/122743\">Project Starline เปิดตัวครั้งแรกในปี 2021</a> ในช่วงสถานการณ์ COVID ทำให้กูเกิลพัฒนาระบบประชุมที่ให้ประสบการณ์สมจริงขึ้นกว่าเดิม ใช้เทคนิคกล้อง 3D วัดระยะลึก และจอแสดงผลขนาดใหญ่ให้เห็นคู่สนทนาขนาดเท่าตัวจริง</p>\n<p>กูเกิลบอกว่าทดสอบใช้งาน Project Starline ในสำนักงานของตัวเอง และ<a href=\"https://www.blognone.com/node/130888\">สำนักงานของบริษัทพาร์ทเนอร์</a> พบว่าการประชุมผ่าน Starline ให้ผลออกมาดี ผู้เข้าประชุมมีสมาธิดีขึ้น จดจำเรื่องราวได้มากขึ้น การประชุมมีความเป็นมนุษย์นั่งคุยกันมากกว่าเดิม</p>\n<p>ระบบของ Starline จะรองรับซอฟต์แวร์ประชุมยอดนิยม ที่ระบุชื่อคือ Google Meet และ Zoom โดยฝั่งของ HP จะนำทีม Poly เข้ามาช่วยพัฒนาผลิตภัณฑ์ที่จะวางขายในเชิงพาณิชย์ด้วย</p>\n<p>ที่มา - <a href=\"https://blog.google/technology/research/google-project-starline-hp-partnership/\">Google</a></p>\n<p><img src=\"https://www.blognone.com/sites/default/files/externals/6cb6c13b1e69416ac3c5c9ffcd8c6090.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hp\">HP</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e2666d3002dac1bd50d96267bf40b093b1ebf20b1e061c72a7121a8c3114838","category":"Thai"}