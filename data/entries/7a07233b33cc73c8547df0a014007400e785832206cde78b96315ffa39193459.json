{"title":"ระบบจ่ายเงินด้วยฝ่ามือ Amazon One จะรองรับทุกสาขาของ Whole Foods Market ในปีนี้","link":"https://www.blognone.com/node/134956","date":1689999928000,"content":"<div><div><div><p>Amazon ประกาศว่าระบบจ่ายเงินด้วยฝ่ามือ <a href=\"https://www.blognone.com/node/129763\">Amazon One</a> จะขยายการให้บริการรองรับร้าน Whole Foods Market ในเครือของ Amazon ทุกสาขาที่มีมากกว่า 500 แห่งในอเมริกา ภายในปีนี้ ช่วยให้ลูกค้าจ่ายเงินและยืนยันตัวตนได้ง่ายกว่าเดิม โดยไม่ต้องหยิบโทรศัพท์ขึ้นมาเลน</p>\n<p>ปัจจุบัน Amazon One มีลูกค้าที่ลงทะเบียนใช้งานมากกว่า 3 ล้านคน และรองรับการใช้งานใน Whole Foods Market มากกว่า 200 สาขา</p>\n<p>Amazon บอกว่าเห็นความต้องการใช้งาน Amazon One จากร้านค้าอื่นด้วยเช่นกัน ซึ่งมีหลายธุรกิจได้ร่วมมือนำไปใช้งานแล้ว เช่น Panera Bread, บาร์ SandLot Brewery ซึ่งนำมาใช้กับ<a href=\"https://www.blognone.com/node/133948\">ระบบยืนยันอายุ</a>ผู้ซื้อเครื่องดื่มแอลกอฮอล์ได้ด้วย และจะเพิ่มเติมธุรกิจอื่นอีกในอนาคต</p>\n<p>ที่มา: <a href=\"https://www.aboutamazon.com/news/retail/amazon-one-whole-foods-market-palm-scanning\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/7f8a13a573cc0acf0b0e9aa862f83848.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/retail\">Retail</a></div><div><a href=\"/topics/biometric\">Biometric</a></div><div><a href=\"/topics/whole-foods-market\">Whole Foods Market</a></div><div><a href=\"/topics/contactless-payment\">Contactless Payment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a07233b33cc73c8547df0a014007400e785832206cde78b96315ffa39193459","category":"Thai"}