{"title":"พบช่องโหว่อุปกรณ์เปิดประตูโรงรถยี่ห้อ Nexx สามารถสั่งเปิดทุกประตูในโลกได้จากระยะไกล","link":"https://www.blognone.com/node/133307","date":1680660606000,"content":"<div><div><div><p>Sam Sabetan นักวิจัยความปลอดภัย เผยแพร่ข้อมูลช่องโหว่ร้ายแรงของอุปกรณ์ควบคุมประตูโรงรถ (Smart Garage Door Openers) ยี่ห้อ <a href=\"https://getnexx.com/\">Nexx</a> ซึ่งวางขายในสหรัฐ</p>\n<p>ช่องโหว่ที่ค้นพบนี้ เปิดโอกาสให้ใครก็ได้สามารถสั่งเปิดประตูโรงรถที่ใช้ระบบของ Nexx ที่ไหนก็ได้ในโลกที่ต่อเน็ตอยู่ (คาดว่ามีราว 40,000 แห่ง)</p>\n<p>สาเหตุหลักมาจากการออกแบบโปรโตคอลคุยกันระหว่างเซิร์ฟเวอร์ Nexx Cloud, แอพมือถือ Nexx Mobile และอุปกรณ์ควบคุมประตูที่เรียกได้ว่าหายนะ เพราะ Nexx ใช้รหัสผ่านตัวเดียว (universal password) กับอุปกรณ์ทั้งหมด, การกระจายข้อความสั่งงานผ่าน MQTT เป็นแบบ broadcast ส่งถึงอุปกรณ์ทั้งหมด (แม้ไม่เกี่ยวข้องกันเลย) แถมใน MQTT ยังมีชื่อผู้ใช้ อีเมล หมายเลขอุปกรณ์ แปะมาด้วยเสมอ เราจึงหารายชื่อผู้ใช้อุปกรณ์ของ Nexx ทั้งหมดได้ง่ายๆ</p>\n<p>Sabetan สามารถใช้ช่องโหว่เหล่านี้สั่งเปิดประตูโรงรถ (garageDoorOpener) และสาธิตเป็นคลิปให้เห็นเป็นตัวอย่าง</p>\n<p>ที่ยิ่งแย่ไปกว่านั้น Sabetan แจ้งข้อมูลช่องโหว่นี้ไปยัง Nexx ตั้งแต่เดือนมกราคม 2023 ทุกวิถีทาง ทั้งส่งผ่านช่องทางในเว็บไซต์, หาอีเมลของผู้ก่อตั้ง, และประสานงานผ่านหน่วยงานภาครัฐ (Cybersecurity and Infrastructure Security Agency หรือ CISA) ของกระทรวงความมั่นคงแห่งมาตุภูมิ (Department of Homeland Security), แจ้งผ่านสำนักข่าว VICE แต่ไม่ได้รับการตอบกลับใดๆ จาก Nexx ทำให้เขาและ CISA ตัดสินใจเผยแพร่ช่องโหว่นี้ต่อสาธารณะ</p>\n<p><img alt=\"No Description\" src=\"https://www.blognone.com/sites/default/files/externals/5fada36aceb5cf010d18f81079146cc6.jpg\" /></p>\n<p><img src=\"https://miro.medium.com/v2/resize:fit:1100/format:webp/1*cu8hpPDzLtIxxZlWrGeTzw.jpeg\" alt /></p>\n<p>ที่มา - <a href=\"https://medium.com/@samsabetan/the-uninvited-guest-idors-garage-doors-and-stolen-secrets-e4b49e02dadc\">Sam Sabetan</a></p>\n</div></div></div><div><div>Topics: </div><div><div><a href=\"/topics/smart-home\">Smart Home</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64818fe7430845ffd07489f9305bdde468987adc6500bf860b0a962e3f5991f5","category":"Thai"}