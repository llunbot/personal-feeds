{"title":"ซัมซุงจับมือ LG, Vestel เปิดให้แอพสมาร์ทโฮมสั่งงานเครื่องใช้ไฟฟ้าข้ามค่ายได้","link":"https://www.blognone.com/node/135491","date":1693295358000,"content":"<div><div><div><p>ซัมซุง ประกาศความร่วมมือกับแบรนด์เพื่อนร่วมชาติ LG และแบรนด์เครื่องไฟฟ้าจากตุรกี <a href=\"https://vestelinternational.com/en/\">Vestel</a> ว่าจะพัฒนาให้แอพข้ามค่ายสามารถสั่งงานเครื่องใช้ไฟฟ้าอัจฉริยะ (smart appliance) ของค่ายอื่นได้</p>\n<p>ทั้งสามบริษัทเป็นสมาชิกของกลุ่มอุตสาหกรรม <a href=\"https://homeconnectivityalliance.org/\">Home Connectivity Alliance (HCA)</a> ที่มีแบรนด์เครื่องใช้ไฟฟ้าเข้าร่วมอีกหลายราย (เช่น Electrolux, Haier, GE, Trane, Beko) เข้าร่วมพัฒนาสเปก Interface Specification 1.0 เพื่อให้เครื่องใช้ไฟฟ้าต่างค่ายสามารถสื่อสารกันได้บนมาตรฐานกลาง</p>\n<p>ทั้งซัมซุง, LG, Vestel เป็น 3 แบรนด์แรกที่จะรองรับสเปก Interface Specification 1.0 ในไตรมาส 4/2023 โดยแอพสมาร์ทโฮม Samsung SmartThings, LG Thinq และ Vestel VeeZy สามารถสั่งงานเครื่องใช้ไฟฟ้าของค่ายอื่นได้ เช่น ใช้แอพ SmartThings สั่งการทีวีของ LG ได้ด้วย แต่เบื้องต้นยังจำกัดบริการใน 8 ประเทศเท่านั้น</p>\n<p>กลุ่ม HCA ยังเตรียมออกสเปก Interface Specification 2.0 ในปี 2024 โดยรองรับฟีเจอร์ด้านการจัดการพลังงาน และขยายไปยังผลิตภัณฑ์กลุ่มเครื่องชาร์จรถยนต์ไฟฟ้าด้วย</p>\n<p>ที่มา - <a href=\"https://news.samsung.com/global/samsung-electronics-allows-control-of-appliances-from-other-hca-members-including-lg-and-vestel-for-the-first-time\">Samsung</a>, <a href=\"https://www.lgnewsroom.com/2023/08/lg-to-enable-cross-brand-connectivity-through-lg-thinq-smart-home-platform/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/9d670480a5b80852965e962194e9e214.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/lg\">LG</a></div><div><a href=\"/topics/smart-home\">Smart Home</a></div><div><a href=\"/topics/home-appliance\">Home Appliance</a></div><div><a href=\"/topics/vestel\">Vestel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4e07ef6d8988f68e36eaefad7493a0d441fc473d8c35f780206ff7968f951c1","category":"Thai"}