{"title":"บริษัทวิจัยตลาดประเมิน Xbox Series S ขายดีกว่า Series X แล้วในบางประเทศ","link":"https://www.blognone.com/node/125897","date":1637210816000,"content":"<div><div><div><p>บริษัทวิจัยตลาด Ampere Research ออกรายงานว่ายอดขาย Xbox Series S รุ่นเล็ก เอาชนะ Xbox Series X รุ่นใหญ่ได้ในบางประเทศ (ไม่เปิดเผยว่ามีที่ไหนบ้าง) นอกจากเหตุผลเรื่องราคาแล้ว ยังมีปัจจัยเรื่องชิ้นส่วน Xbox Series X ขาดตลาด ทำให้ผู้บริโภคจำนวนหนึ่งเลือกไปซื้อ Xbox Series S แทนด้วย</p>\n<p><a href=\"https://www.blognone.com/node/119787\">Phil Spencer เคยให้สัมภาษณ์ตั้งแต่ตอนเปิดตัวเครื่อง</a> ว่าเลือกยุทธศาสตร์ออกคอนโซล 2 ตัวแยก 2 ระดับราคา เพื่อจับตลาดเกมเมอร์รุ่นใหม่ๆ และ<a href=\"https://www.blognone.com/node/119079\">เขายังเคยบอกว่า Series S จะขายดีกว่า Series X ในระยะยาว</a> หลังจากกลุ่มเกมเมอร์จริงจังมีเครื่องกันไปหมดแล้ว</p>\n<p>Ampere ยังชี้ว่าตัวเลขยอดขาย Xbox Series S ยังมีปัจจัยมาจากแนวทางของไมโครซอฟท์ที่เน้นขายเกมดิจิทัล ทำให้การซื้อ Series S ที่ไม่มีช่องอ่านแผ่นไม่ใช่อุปสรรคของเกมเมอร์ (ยอดขาย CoD: Vanguard บน Xbox เป็นแบบดิจิทัล 90%) ต่างจากแนวทางของโซนี่ที่ยังเน้นเกมแบบแผ่นอยู่ ทำให้ยอดขาย PS5 เทไปยังรุ่นที่อ่านแผ่นได้</p>\n<p>อย่างไรก็ตาม ในภาพรวมแล้ว ยอดขาย PS5 ยังเยอะกว่ายอดขาย Xbox Series X|S อย่างมาก ตัวเลขของ Sony คือ PS5 ขายได้ 12.8 ล้านเครื่อง ส่วน Xbox Series X|S ยอดประเมินจาก Ampere คือ 6.7 ล้านเครื่อง</p>\n<p><img src=\"https://www.blognone.com/sites/default/files/externals/c03aeda8f1e4766bf4189837337a1c79.jpg\" /></p>\n<p>ที่มา - <a href=\"https://www.ampereanalysis.com/insight/console-sales-q3-2021-ps5-supply-improves-bringing-it-closer-to-switch\">Ampere Research</a>, <a href=\"https://www.gamesindustry.biz/articles/2021-11-17-ampere-xbox-series-s-outselling-series-x-in-key-markets\">Games Industry</a>, <a href=\"https://www.onmsft.com/news/microsofts-xbox-series-s-has-reportedly-outsold-the-series-x-in-several-key-markets\">OnMSFT</a></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2314714ef9f3daf9e2f1355bfb2a1ba1accb06830ef481d8c107ac954e4693f0","category":"Thai"}