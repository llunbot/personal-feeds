{"title":"ชิปรันปัญญาประดิษฐ์พลังงานต่ำ เปิดทางถอดรหัสสมองเป็นข้อความ","link":"https://www.blognone.com/node/141786","date":1725282797000,"content":"<div><div><div><p>ทีมวิจัยจาก Ecole Polytechnique Federale de Lausanne (EPFL) ประกาศความสำเร็จในการพัฒนาชิปรันโมเดลปัญญาประดิษฐ์ขนาดเล็กที่จะเปิดทางให้เชื่อมสัญญาณจากสมองเข้าไปยังชิปเพื่อถอดรหัสข้อมูลออกมาได้โดยตรง ใช้ชื่อว่า miniaturized BMI (MiBMI)</p>\n<p>MiBMI เป็นชิปขนาดเล็กรรับอินพุต 192 ช่อง ภายในชิปมีตัว neural decoder จำนวน 31 ชุด มีความสามารถในการรันโมเดลจดจำลายมือได้ความแม่นยำสูง 91.3% แต่ยังไม่ได้ทดสอบถึงระดับเชื่อมต่อกับสมองมนุษย์จริง แต่ทีมงานก็ทดสอบถอดรหัสสมองหนูว่ากำลังได้ยินเสียงอะไร โดยจำแนกเสียง 6 ชนิด ได้ความแม่นยำ 87%</p>\n<p>ชิปใช้เทคโนโลยีการผลิต 65 นาโนเมตร กินพื้นที่ 2.46 ตารางมิลลิเมตร กินไฟ 883 ไมโครวัตต์ เมื่อรวมพื้นที่ชิประหว่างระบบบันทึกข้อมูลและการประมวลผลจะกินพื้นที่ 8 ตารางมิลลิเมตร</p>\n<p>ที่มา - <a href=\"https://actu.epfl.ch/news/an-entire-brain-machine-interface-on-a-chip/\">EPFL</a></p>\n<p><img alt=\"No Description\" src=\"https://www.blognone.com/sites/default/files/externals/86efc533b61585052d5dec608d2149a9.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/brain\">Brain</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a1ed7136ed2044ecfed5a48859e54c04389e53437f07e2dd46c0e24a8ca42ef","category":"Thai"}