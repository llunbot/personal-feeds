{"title":"พบข้อมูล Threads เตรียมแสดงโฆษณาในแอป แต่ Meta บอกยังไม่มีแผนแต่อย่างใด","link":"https://www.blognone.com/node/141603","date":1724407431000,"content":"<div><div><div><p>ถึงแม้จะไม่ใช่เรื่องแปลกถ้า Threads แพลตฟอร์มโซเชียลเน้นตัวหนังสือของ Meta วันหนึ่งจะมีโฆษณาแสดงในแอป แต่ที่ผ่านมา Mark Zuckerberg <a href=\"https://www.blognone.com/node/135022\">เคยบอกว่า</a>ยังไม่เคยคิดเรื่องโฆษณา เพราะต้องการให้แอปเติบโตมีผู้ใช้งานจำนวนมากพอก่อน</p>\n<p>อย่างไรก็ตาม Alessandro Paluzzi นักวิจัยสายแกะแอปขาประจำ พบข้อมูลโค้ดที่ใช้สำหรับแสดงโพสต์แบบมีโฆษณาใน Threads โดยจะมีคำว่า Sponsored อยู่ข้างหลังชื่อบัญชีผู้ใช้งาน เรื่องนี้ถูกยืนยันโดยนักพัฒนาอีกคนคือ Chris Messina ที่พบไฟล์ JSON ชื่อ bcn_single_image_ad ที่น่าจะใช้แสดงโฆษณาในแอปนั่นเอง จึงมองได้ว่า Threads เริ่มเตรียมการสำหรับระบบแสดงโฆษณาแล้ว</p>\n<p>ตัวแทนของ Meta ปฏิเสธประเด็นนี้ทันที โดยบอกว่าบริษัทยังไม่มีการทดสอบโฆษณาใน Threads และยังไม่มีกำหนดแผนงานเรื่องนี้แต่อย่างใด</p>\n<p>ที่มา: <a href=\"https://techcrunch.com/2024/08/22/threads-explores-ads-but-says-no-immediate-timeline-toward-monetization/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b22ecdde82f444b64d53678b4d6a9062b783feb7b3134c11b07d0b0523432a8a","category":"Thai"}