{"title":"ศาลอุทธรณ์สหรัฐปฏิเสธคำขอคุ้มครองฉุกเฉิน ทำให้ TikTok ต้องสู้ที่ศาลฎีกาเรื่องคำสั่งแบนในสหรัฐ","link":"https://www.blognone.com/node/143653","date":1734168628000,"content":"<div><div><div><p>ความคืบหน้าล่าสุดของ<a href=\"https://www.blognone.com/node/139399\">คำสั่งแบน TikTok</a> ในสหรัฐอเมริกา หลังจาก TikTok <a href=\"https://www.blognone.com/node/143560\">ยื่นคำร้อง</a>ต่อศาลสหรัฐเพื่อขอให้ออกคำสั่งคุ้มครองฉุกเฉิน เพื่อไม่ให้แอปถูกแบนตามกำหนดเวลา 19 มกราคม ปีหน้า ซึ่งอาจไม่ทันการพิจารณาคดีของฎีกา ซึ่งผลก็เป็นไปตามคาดนั่นคือศาลอุทธรณ์รัฐบาลกลางปฏิเสธคำขอนี้</p>\n<p>ศาลอุทธรณ์รัฐบาลกลางลงมติเป็นเอกฉันท์ปฏิเสธคำขอนี้ โดยให้เหตุผลว่าไม่มีเหตุผลที่ต้องให้การคุ้มครองฉุกเฉิน ทำให้ TikTok ต้องเดินหน้าสู่ขั้นตอนถัดไปคือการอุทธรณ์ต่อศาลฎีกา ซึ่งอาจใช้เวลาพิจารณาคดีอีกระยะหนึ่ง และไม่ทันวันที่ 19 มกราคมนี้ ทำให้แอปถูกแบนก่อน</p>\n<p>TikTok โพสต์ข้อความใน X บอกว่าบริษัทจะต่อสู้ในศาลฎีกาต่อไปตามที่เคยบอกไว้ และเชื่อว่าศาลฎีกาจะปกป้องสิทธิเสรีภาพในการแสดงออกของชาวอเมริกา เพราะเสียงของชาวอเมริกากว่า 170 ล้านคนกำลังจะถูกปิดในวันที่ 19 มกราคม 2025 นี้ เว้นแต่คำสั่งนี้จะถูกยกเลิก</p>\n<p>แนวทางอื่นที่ทำให้ TikTok ยังให้บริการในอเมริกาได้แบบไม่ติดขัด คือการขายกิจการออกมาตามคำสั่ง ซึ่ง TikTok เคยบอกเองก่อนหน้านี้ว่าเป็นไปไม่ได้ หรืออาจต้องลุ้นให้ <a href=\"https://www.blognone.com/node/143097\">Donald Trump</a> ว่าที่ประธานาธิบดีสหรัฐ ออกคำสั่งยกเลิกหรือเลื่อนเวลามีผลบังคับใช้ออกไปก่อน แต่ Trump จะเข้าพิธีสาบานตนรับตำแหน่งในวันที่ 20 มกราคม ซึ่งช้าไปหนึ่งวันอยู่ดี</p>\n<p>ที่มา: <a href=\"https://edition.cnn.com/2024/12/13/tech/tiktok-ban-appeals-court-supreme-court/\">CNN</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n<blockquote><p>Statement on DC Circuit Court ruling:\"As we have previously stated, we plan on taking this case to the Supreme Court, which has an established historical record of protecting Americans' right to free speech. The voices of over 170 million Americans here in the US and around the…</p>\n<p>— TikTok Policy (@TikTokPolicy) <a href=\"https://twitter.com/TikTokPolicy/status/1867723883563925795?ref_src=twsrc%5Etfw\">December 14, 2024</a></p></blockquote>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fd627dc0bb2555d0219cec5541f5a3e62b7e960974e45de5e9da5fa5023bc5d","category":"Thai"}