{"title":"ยอดขาย Xbox ในอังกฤษเพิ่มขึ้น 76% จาก Xbox Series S 1TB และ Starfield","link":"https://www.blognone.com/node/135728","date":1694649835000,"content":"<div><div><div><p>บริษัทวิจัยตลาด GfK รายงานยอดขายคอนโซล Xbox Series ในสหราชอาณาจักรสัปดาห์ที่ผ่านมาเพิ่มถึง 76% โดยเหตุผลมาจาก 2 ปัจจัยร่วมกันคือ <a href=\"https://www.blognone.com/node/134284\">การวางขาย Xbox Series S 1TB</a> และเกม Starfield ที่สร้างกระแสให้คนอยากเล่น</p>\n<p>Xbox Series S 1TB มียอดขายคิดเป็นสัดส่วน 24% ของคอนโซล Xbox ทั้งหมดในรอบสัปดาห์ที่ผ่านมา แต่ยอดขายส่วนใหญ่ยังเป็นของ Xbox Series X ที่ขายดีที่สุดในรอบปีนี้ มียอดขายเพิ่มขึ้น 46% จากสัปดาห์ก่อนหน้า</p>\n<p>ตัวเลขยอดขายฮาร์ดแวร์ Xbox ในไตรมาส 2/2023 <a href=\"https://view.officeapps.live.com/op/view.aspx?src=https://c.s-microsoft.com/en-us/CMSFiles/SlidesFY23Q4.pptx?version=6e2b873e-6d6a-10c5-ac0b-62f8950909be\">มีรายได้ลดลง 13%</a> ตามสภาพตลาดฮาร์ดแวร์ภาพรวมที่หดตัวลง แม้รายได้จากซอฟต์แวร์และบริการเพิ่มขึ้นก็ตาม การได้เกมใหญ่อย่าง Starfield มากระตุ้นตลาดย่อมช่วยให้ยอดขาย Xbox กลับมาคึกคักบ้างอีกครั้ง</p>\n<p>ที่มา - <a href=\"https://www.gamesindustry.biz/xbox-series-s-and-x-uk-sales-jumped-76-on-starfield-launch\">GamesIndustry</a></p>\n<p><img src=\"https://www.blognone.com/sites/default/files/externals/efce732a4471c1928a96bf519d8fc6d7.jpg\" alt /></p>\n</div></div></div><div><div>Topics: </div><div><div><a href=\"/topics/xbox-series-s\">Xbox Series S</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/starfield\">Starfield</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc554fd75c2f1e0e00d98a0b9c0498b573353328ece7bb2742ae64ff98a16731","category":"Thai"}