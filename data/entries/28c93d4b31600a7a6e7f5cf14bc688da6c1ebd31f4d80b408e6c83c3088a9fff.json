{"title":"รัฐบาลสหรัฐประกาศข้อสรุปให้เงินอุดหนุน TSMC 6.6 พันล้านดอลลาร์ สร้างโรงงานแห่งใหม่ที่รัฐแอริโซนา","link":"https://www.blognone.com/node/143157","date":1731729637000,"content":"<div><div><div><p>กระทรวงการค้าสหรัฐประกาศได้ข้อสรุปในการให้เงินอุดหนุน 6,600 ล้านดอลลาร์ กับ TSMC ภายใต้กฎหมายสนับสนุนการตั้งโรงงานผลิตชิปในประเทศ CHIPS Act หลังจาก<a href=\"https://www.blognone.com/node/139123\">ทำข้อตกลงเบื้องต้นไปเมื่อเดือนเมษายน</a></p>\n<p>เงินสนับสนุนนี้เป็นส่วนหนึ่งของโครงการสร้างโรงงานผลิตชิปแห่งที่ 3 ของ TSMC ในเมืองฟีนิกซ์ รัฐแอริโซนา มูลค่าการลงทุนรวม 65,000 ล้านดอลลาร์ กำหนดเริ่มการผลิตในปี 2030 เป็นเทคโนโลยีขั้นสูงระดับ 2 นาโนเมตร</p>\n<p>นอกจากเงินสนับสนุน 6,600 ล้านดอลลาร์แล้ว สำนักงานที่ดูแลกฎหมาย CHIPS จะให้สินเชื่อดอกเบี้ยต่ำกับ TSMC วงเงินรวม 5,000 ล้านดอลลาร์ สำหรับการลงทุนในสินทรัพย์ถาวรเพิ่มเติม</p>\n<p>ประธานาธิบดี Joe Biden กล่าวว่า อเมริกาเคยเป็นฐานการผลิตชิปมีส่วนแบ่งในโลก 40% แต่ตอนนี้เหลือประมาณ 10% และไม่มีชิปเทคโนโลยีขั้นสูงเลย กฎหมาย CHIPS นี้จะสนับสนุนความก้าวหน้าด้านเทคโนโลยี และรองรับการจ้างงานมากกว่า 1.25 แสนตำแหน่งในประเทศ</p>\n<p>ที่มา: <a href=\"https://www.commerce.gov/news/press-releases/2024/11/biden-harris-administration-announces-chips-incentives-award-tsmc\">กระทรวงการค้าสหรัฐ</a> และ <a href=\"https://www.whitehouse.gov/briefing-room/statements-releases/2024/11/15/statement-from-president-joe-biden-on-final-chips-award-for-tsmc/\">The White House</a></p>\n<p><img src=\"https://www.blognone.com/sites/default/files/externals/bc36578a305e84675fe4cb8f565c8a07.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28c93d4b31600a7a6e7f5cf14bc688da6c1ebd31f4d80b408e6c83c3088a9fff","category":"Thai"}