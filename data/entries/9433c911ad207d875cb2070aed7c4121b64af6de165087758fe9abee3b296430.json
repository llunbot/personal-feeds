{"title":"ไมโครซอฟท์เขียน Windows MIDI Services ใหม่หมด รองรับ MIDI 2.0, เปิดเป็นโอเพนซอร์ส","link":"https://www.blognone.com/node/144544","date":1738895972000,"content":"<div><div><div><p>ไมโครซอฟท์ประกาศข่าวว่าเขียน <a href=\"https://microsoft.github.io/MIDI/\">Windows MIDI Services</a> ของ Windows ใหม่ทั้งหมด พร้อมเปิดโค้ดเป็นโอเพนซอร์ส</p>\n<p>ฟอร์แมตไฟล์ MIDI นิยมใช้กันแพร่หลายในวงการดนตรี ตัวมันเองไม่ใช่ไฟล์เสียง (audio) แต่เป็นชุดคำสั่งบอกว่าให้เครื่องดนตรีชิ้นไหนเล่นอย่างไร มาตรฐาน MIDI เวอร์ชัน 1.0 ออกครั้งแรกในปี 1983 แล้วข้ามมาออกอัพเดตใหญ่ MIDI 2.0 ในปี 2020 เพิ่มฟีเจอร์ใหม่ๆ เข้ามาอีกจำนวนมาก ทั้งการควบคุมความเร็ว การสื่อสารระหว่างอุปกรณ์แต่ละชิ้น และการเชื่อมต่อกับ USB</p>\n<p>ไมโครซอฟท์บอกว่าเขียน Windows MIDI Services ขึ้นมาใหม่ทั้งหมดเพื่อรองรับ MIDI 2.0 แต่ไหนๆ ทำแล้วก็เอามาใช้จัดการ MIDI 1.0 แทนโค้ดเดิมด้วย (backward compatible กับ WinMM MIDI API 1.0 ของเดิม) โค้ดชุดใหม่ทำงานบนระบบปฏิบัติการแบบ 64 บิท บนหลายสถาปัตยกรรมซีพียู ซึ่งรวมถึง Arm64 ด้วย</p>\n<p>นอกจากตัวเซอร์วิสหลักของ Windows แล้ว ยังมี USB MIDI 2.0 Class Driver ที่ได้ AMEI (Association of Musical Electronics Industry of Japan) เข้ามาช่วยทำ เป็นไดรเวอร์สำหรับอุปกรณ์ MIDI ที่เสียบผ่าน USB ทำงานได้ทั้งอุปกรณ์ MIDI 2.0 และ MIDI 1.0</p>\n<p>โค้ดชุดใหม่เริ่มใช้งานแล้วใน Windows Insider Canary Channel (Build 27788)</p>\n<p>ซอฟต์แวร์ทั้งหมดในชุด Windows MIDI Services App SDK เปิดเป็นโอเพนซอร์ส <a href=\"https://github.com/microsoft/MIDI/releases\">โค้ดอยู่บน GitHub</a></p>\n<p>ที่มา - <a href=\"https://blogs.windows.com/windows-insider/2025/02/05/announcing-windows-11-insider-preview-build-27788-canary-channel/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/2e4b6e3e14b4c336124911011c9dd393.png\" /></p>\n</div></div></div><div><div>Topics: </div><div><div><a href=\"/topics/midi\">MIDI</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/open-source\">Open Source</a></div><div><a href=\"/topics/audio\">Audio</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9433c911ad207d875cb2070aed7c4121b64af6de165087758fe9abee3b296430","category":"Thai"}