{"title":"Google ขึ้นข้อความแนะนำศูนย์ช่วยเหลือ เมื่อผู้ใช้ค้นหาข้อมูลเกี่ยวกับการฆ่าตัวตาย","link":"https://www.blognone.com/node/133858","date":1684253816000,"content":"<div><div><div><p>Google เริ่มแสดงข้อความแจ้งเตือนเมื่อพบว่าผู้ใช้ค้นหาคำที่เกี่ยวข้องกับการฆ่าตัวตาย โดยมีจุดประสงค์เพื่อช่วยเหลือให้ผู้ใช้เริ่มต้นสนทนาในช่วงเวลาที่ยากลำบากเมื่อต้องเผชิญกับปัญหาทางสุขภาพจิต โดยได้ร่วมมือกับ International Association for Suicide Prevention หรือ สมาคมการป้องกันการฆ่าตัวตายนานาชาติ</p>\n<p>เช่นในสหรัฐอเมริกา กูเกิลจะขึ้นข้อความให้โทรหรือส่งข้อความถึง 988 ติดต่อ Suicide &amp; Crisis Lifeline เพื่อพูดคุยและปรึกษาด้านสุขภาพจิตได้ตลอด 24 ชม. แสดงปุ่มส่งข้อความถึงคนใกล้ชิด โดยจะมีปุ่มส่งข้อความขอความช่วยเหลือที่จะเข้าไปสู่หน้าแอปส่ง SMS เพื่อให้สามารถส่งได้ทันที</p>\n<p>Megan Jones Bell ผู้อำนวยการฝ่ายสินค้าผู้ใช้ทั่วไปและสุขภาพจิตของกูเกิลระบุว่า “เมื่อมีคนอยู่ในสถานการณ์ที่ยากลำบาก อาจจะเป็นเรื่องยากที่จะอธิบายและรู้ว่าจะพูดอะไรเพื่อขอความช่วยเหลือ ซึ่งข้อความที่พิมพ์ไว้ล่วงหน้าที่ออกแบบโดย สมาคมการป้องกันการฆ่าตัวตายนานาชาติ จะช่วยให้ขอความช่วยเหลือได้ง่ายขึ้น”</p>\n<p>ในปีที่แล้ว Google ได้เริ่มใช้ AI เพื่อตรวจจับการค้นหาผู้ที่อยู่ในภาวะวิกฤตทาง และพยายามแนะนำช่องทางความช่วยเหลือต่างๆ ที่เกี่ยวข้อง</p>\n<p><img alt=\"No Description\" src=\"https://www.blognone.com/sites/default/files/externals/ec46dcc8e8d27568d318210af4646c61.png\" /></p>\n<p>ที่มา: <a href=\"https://www.theverge.com/2023/5/15/23724493/google-texts-crisis-suicide-lifeline-prewritten\">Theverge</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6f6da307654f2ab640f1ed2024fff81bf07ead673bb3d394b824339c01e90cc","category":"Thai"}