{"title":"เทปแบ็คอัพ LTO ยังไม่ตายง่ายๆ ปริมาณข้อมูลปี 2023 ขนาด 152.9 Exabyte เติบโตเล็กน้อยจากปีก่อน","link":"https://www.blognone.com/node/139996","date":1716817478000,"content":"<div><div><div><p>เทคโนโลยีการแบ็คอัพด้วยเทป Linear Tape-Open (LTO) อาจดูโบราณคร่ำครึ และน่าจะดูค่อยๆ ตายจากไป แต่เอาจริงแล้วกลับกัน เพราะตลาดฮาร์ดแวร์เทปแบ็คอัพกลับเติบโตขึ้นเรื่อยๆ ต่างหาก</p>\n<p>รายงานจากกลุ่มมาตรฐาน LTO บอกว่าในปี 2023 มีปริมาณข้อมูลในเทปที่ขายออกไปทั้งปีรวมกันถึง 152.9 exabyte หรือเพิ่มขึ้น 3.14% จากปี 2022</p>\n<p>ปัจจุบันมีผู้ผลิตเทปแบ็คอัพประเภท LTO รายใหญ่เหลือเพียง 3 รายคือ HPE, IBM, Quantum แต่เทคโนโลยีการแบ็คอัพก็ยังพัฒนาอยู่ตลอดเวลา โดยมาตรฐาน LTO ตอนนี้มาถึงเวอร์ชัน 9 ที่ออกในปี 2021 สามารถบรรจุข้อมูลที่บีบอัดแล้วได้ถึง 45 TB ต่อเทปหนึ่งตลับ เทียบกับมาตรฐาน LTO-1 ในปี 2000 ที่จุข้อมูลได้เพียง 200 GB เท่านั้น อย่างไรก็ตาม จุดอ่อนของสื่อบันทึกแบบเทปคือการอ่าน-เขียนที่ใช้เวลานานมาก โดยการเขียนเทป 45 TB ให้ครบทั้งตลับด้วยความเร็วสูงสุดอย่างต่อเนื่อง ยังต้องใช้เวลาถึง 12.30 ชั่วโมง</p>\n<p>ที่มา - <a href=\"https://www.lto.org/wp-content/uploads/2024/05/LTOUltrium_2023_MediaShipmentReport.pdf\">LTO</a>, <a href=\"https://www.theregister.com/2024/05/27/tape_shipments_2023/\">The Register</a></p>\n<p>ตัวอย่างเทป LTO ของ HPE</p>\n<p><img alt=\"No Description\" src=\"https://www.blognone.com/sites/default/files/externals/0ddbfcf3c6730d1612d2b0644e6d8187.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/42ff60fa0d8ed75008ae3c6d619b1718.png\" /></p>\n</div></div></div><div><div>Topics: </div><div><div><a href=\"/topics/storage\">Storage</a></div><div><a href=\"/topics/backup\">Backup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8e41c7fb7c4914a31f75117df023239adf4179501fd01f7d6289866bddf868d","category":"Thai"}