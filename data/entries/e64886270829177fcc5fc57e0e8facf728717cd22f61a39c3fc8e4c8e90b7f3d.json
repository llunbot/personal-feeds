{"title":"Huawei เปิดตัวโน้ตบุ๊ก MateBook X Pro 2024 ซีพียู Intel Ultra 9 จุดขายน้ำหนักเบา 980 กรัม","link":"https://www.blognone.com/node/139214","date":1713004996000,"content":"<div><div><div><p>Huawei เปิดตัวโน้ตบุ๊กรุ่นใหม่ <strong>Huawei MateBook X Pro 2024</strong> ที่ระบุว่าเบายิ่งกว่า ด้วยน้ำหนัก 980 กรัม เบากว่ารุ่นปี 2023 อยู่ 30% มีความหนาของเครื่องเพียง 13.5 มิลลิเมตร</p>\n<p>สเป็กของ MateBook X Pro 2024 รุ่นสูงสุดเป็นซีพียู Intel Ultra 9 (185H) แรม 32GB หน่วยความจำ SSD 2TB หน้าจอแบบสัมผัส OLED ขนาด 14.2 นิ้ว อัตรารีเฟรช 120Hz ความละเอียด 3120x2080 พิกเซล แบตเตอรีขนาด 70Wh ตัวเลือก 3 สี ได้แก่ Inkstone Black, White และ Clear Blue Snow</p>\n<p>โน้ตบุ๊กรุ่นยังเป็น AI PC ตัวแรกจาก Huawei โดยใช้เทคโนโลยีตัวเร่งประมวลผล AI ของอินเทล รองรับการรันโมเดล LLM บนเครื่องที่ขนาดถึง 20B พารามิเตอร์, สร้างรูปภาพด้วย Stable Diffusion เสร็จใน 1 วินาที และรองรับการรันโมเดลสรุปเนื้อหา Pangu ของ Huawei</p>\n<p>ราคาขายเริ่มต้นที่ 11,000 หยวน สำหรับรุ่น Intel Ultra 7 และ 15,000 หยวน สำหรับรุ่น Intel Ultra 9 ตอนนี้เปิดให้สั่งจองล่วงหน้าเฉพาะในจีน</p>\n<p>ที่มา: <a href=\"https://www.gsmarena.com/new_huawei_matebook_x_pro_2024_weighs_just_980g_packs_an_intel_core_ultra_9_processor-news-62400.php\">GSMArena</a> และ <a href=\"https://consumer.huawei.com/cn/laptops/matebook-x-pro-ultra-premium-edition/\">Huawei</a></p>\n<p><img alt=\"No Description\" src=\"https://www.blognone.com/sites/default/files/externals/934bf826c5aabd88ab051296ffb92b67.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/82aaf27a2b2b964d11abc0eec0873216.png\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/matebook\">MateBook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e64886270829177fcc5fc57e0e8facf728717cd22f61a39c3fc8e4c8e90b7f3d","category":"Thai"}