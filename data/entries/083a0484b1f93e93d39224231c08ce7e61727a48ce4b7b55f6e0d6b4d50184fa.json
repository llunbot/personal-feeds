{"title":"Scott Herkelman หัวหน้าทีม Radeon ลาออกจาก AMD หลังทำงานมา 7 ปี","link":"https://www.blognone.com/node/135949","date":1695783864000,"content":"<div><div><div><p>Scott Herkelman ผู้จัดการหน่วยธุรกิจกราฟิกของ AMD ประกาศลาออกจากตำแหน่ง หลังอยู่กับ AMD มานาน 7 ปี โดยจะมีผลในช่วงสิ้นปี 2023</p>\n<p>เราอาจคุ้นหน้ากับ Herkelman ในวาระการเปิดตัวจีพียู Radeon อยู่บ่อยครั้ง เช่น <a href=\"https://www.blognone.com/node/131328\">การขึ้นเวทีชูการ์ดเรือธง Radeon RX 7900 XTX เมื่อปลายปี 2022</a></p>\n<p>Herkelman เคยเป็นซีอีโอของบริษัทผู้ผลิตการ์ดจอ BFG Tech ในช่วงปี 2002-2010 หลังจาก BFG Tech ล้มละลาย เขาย้ายมาเป็นผู้จัดการฝ่าย GeForce ของ NVIDIA ระหว่างปี 2012-2015 ก่อนย้ายข้ามห้วยมาเป็นผู้จัดการฝ่าย Radeon ในปี 2016</p>\n<p>ตอนนี้ยังไม่ชัดเจนว่าเขาจะไปทำงานอะไรต่อ โดยสื่อบางรายอย่าง Tom's Hardware คาดว่าเขาจะไปทำงานกับอินเทล (ซึ่ง <a href=\"https://www.blognone.com/node/133113\">Raja Koduri หัวหน้าฝ่ายจีพียูเพิ่งลาออกไปเมื่อต้นปี</a> และตัว Raja เองก็ย้ายมาจาก AMD)</p>\n<p><img src=\"https://www.blognone.com/sites/default/files/externals/ab333035e47e9920e86c507397d6cb5c.jpg\" alt /></p>\n<blockquote><p>After seven years at AMD and launching three increasingly competitive generations of RDNA graphics architectures, I have decided to leave AMD at the end of this year.Godspeed <a href=\"https://twitter.com/amdradeon?ref_src=twsrc%5Etfw\">@amdradeon</a> I will miss every single one of you, fighting shoulder to shoulder in the trenches…</p>\n<p>— Scott Herkelman (@sherkelman) <a href=\"https://twitter.com/sherkelman/status/1706364333444260306?ref_src=twsrc%5Etfw\">September 25, 2023</a></p></blockquote>\n<p>ที่มา - <a href=\"https://www.tomshardware.com/news/amds-scott-herkleman-announces-departure\">Tom's Hardware</a>, <a href=\"https://videocardz.com/newz/scott-herkelman-announces-departure-from-amd\">Videocardz</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"083a0484b1f93e93d39224231c08ce7e61727a48ce4b7b55f6e0d6b4d50184fa","category":"Thai"}