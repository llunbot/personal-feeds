{"title":"Fitbit Pay เตรียมหยุดให้บริการ 29 กรกฎาคมนี้ ให้ใช้ Google Wallet แทน","link":"https://www.blognone.com/node/139542","date":1714650795000,"content":"<div><div><div><p>กูเกิลประกาศ<a href=\"https://www.blognone.com/node/138751\">แผนการย้ายบริการ</a>ต่าง ๆ จาก Fitbit มาเป็นของกูเกิลเพิ่มเติม โดยบริการจ่ายเงิน Fitbit Pay จะไม่สามารถใช้งานได้ตั้งแต่ 29 กรกฎาคม 2024 เป็นต้นไป โดยให้ใช้ Google Wallet ตั้งค่าผ่านแอป Fitbit แทน เพื่อให้สามารถใช้งานจ่ายเงินผ่าน Fitbit ได้ต่อไป</p>\n<p>Fitbit Pay เริ่ม<a href=\"https://www.blognone.com/node/105800\">รองรับการใช้งานในประเทศไทย</a>ตั้งแต่ปี 2018 โดยมีพาร์ตเนอร์ที่รองรับคือ ธนาคารกสิกรไทย, ธนาคารไทยพาณิชย์ และบริษัทบัตรกรุงไทย (KTC) รองรับใน Fitbit หลายรุ่นเช่น Charge 3/4/5/6, Versa 1/2/3/4</p>\n<p>ข้อมูลใน<a href=\"https://www.fitbit.com/global/us/technology/google-apps/banks\">เว็บของ Fitbit</a> ระบุว่าพาร์ตเนอร์ที่รองรับ Google Wallet บน Fitbit ได้แก่ ธนาคารกรุงเทพ, คาร์ดเอกซ์ (SCB), ธนาคารกสิกรไทย, ธนาคารไทยพาณิชย์ และบริษัทบัตรกรุงไทย (KTC)</p>\n<p>ที่มา: <a href=\"https://9to5google.com/2024/04/30/google-wallet-fitbit-pay-2/\">9to5Google</a></p>\n<p><img src=\"https://www.blognone.com/sites/default/files/externals/be1bada4769ad9c519d22be1dce8f339.jpg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/mobile-payment\">Mobile Payment</a></div><div><a href=\"/topics/google-wallet\">Google Wallet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"384f08c0e190a19764f09be455011d1c2f1d064ad100c0a2093f73dae45bea7f","category":"Thai"}