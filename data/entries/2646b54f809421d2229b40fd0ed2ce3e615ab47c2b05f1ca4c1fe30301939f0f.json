{"title":"Alphabet ยกเลิกสัญญาจ้างบริษัทรับเทรนโมเดล AI ให้ Bard และ Google Search - กระทบพนักงาน 2 พันคน","link":"https://www.blognone.com/node/137830","date":1706058768000,"content":"<div><div><div><p>Appen บริษัทจากออสเตรเลีย ที่รับเทรนโมเดล AI ให้กับบริษัทเทคโนโลยีรายใหญ่ทั่วโลก เปิดเผยว่า Alphabet บริษัทแม่ของกูเกิล ได้แจ้งยกเลิกสัญญาจ้างงานเทรนโมเดลเมื่อสุดสัปดาห์ที่ผ่านมา มีผลตั้งแต่ 19 มีนาคม เป็นต้นไป และบอกเพิ่มเติมว่าบริษัทไม่มีสัญญาณมาก่อนว่ากูเกิลจะยกเลิกสัญญานี้</p>\n<p>การยกเลิกสัญญานี้มีผลต่อ Appen มาก เนื่องจากข้อตกลงกับ Alphabet นี้ มีมูลค่าถึง 1 ใน 3 ของรายได้ส่วนธุรกิจนี้ของบริษัท โดย Appen บอกว่าจะมีพนักงานสัญญาจ้างที่ทำงานส่วน Alphabet อย่างน้อย 2,000 คน ที่ได้รับผลกระทบ</p>\n<p>Appen มีลูกค้าที่ทำสัญญาจ้างเทรนโมเดล AI เป็นบริษัทเทคโนโลยีรายใหญ่หลายแห่ง ทั้ง ไมโครซอฟท์, แอปเปิล, Meta, กูเกิล และ Amazon ซึ่งทั้งหมดคิดเป็นรายได้กว่า 80% ของรายได้บริษัท ตัวแพลตฟอร์มของ Appen มีพนักงานฟรีแลนซ์กว่า 1 ล้านคนใน 170 ประเทศ</p>\n<p>ที่มา: <a href=\"https://www.cnbc.com/2024/01/23/alphabet-ends-contract-with-appen-which-trained-bard-google-search.html\">CNBC</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/bard\">Bard</a></div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2646b54f809421d2229b40fd0ed2ce3e615ab47c2b05f1ca4c1fe30301939f0f","category":"Thai"}