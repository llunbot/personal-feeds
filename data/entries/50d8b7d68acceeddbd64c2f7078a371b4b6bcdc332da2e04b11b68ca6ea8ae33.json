{"title":"แอปดูดเงินระบาดสิงคโปร์ คนร้ายหลอกลงแอปขายขนมไหว้พระจันทร์/เป็ดปักกิ่งราคาถูก","link":"https://www.blognone.com/node/136002","date":1696010766000,"content":"<div><div><div><p>เดือนที่ผ่านมาประชาชนสิงคโปร์ถูกหลอกให้ติดตั้งแอปดูดเงินมากขึ้นเรื่อยๆ โดยบทที่คนร้ายใช้หลอกให้เหยื่อลงแอปคล้ายๆ กันคือการหลอกว่าจะขายสินค้ายอดนิยม เช่น ขนมไหว้พระจันทร์ หรือเป็ดปักกิ่งในราคาถูกกว่าปกติ</p>\n<p>คนร้ายกลุ่มหนึ่งหลอกเหยื่อถึง 27 คน โดยหลอกขายขนมไหว้พระจันทร์ใน Facebook และ Instagram โดยหลอกให้เหยื่อโอนเงินไป และแจ้งเหยื่อว่าสินค้ามีไม่พอ ให้คลิกลิงก์เพื่อขอเงินคืน แต่ลิงก์นั้นเป็นการหลอกติดตั้งมัลแวร์ คนร้ายได้เงินไปถึง 325,000 ดอลลาร์สิงคโปร์</p>\n<p>เหยื่ออีกรายหนึ่งเป็นชายอายุ 74 ปีถูกหลอกขายเป็ดปักกิ่งในราคา 23.80 ดอลลาร์สิงคโปร์ หรือประมาณ 640 บาทเท่านั้น แต่ต้องติดตั้งแอปเพื่อสั่งก่อน หลังจากนั้นคนร้ายโอนเงินออกจนหมด รวมถึงถอนเงินออกจากบัตรเครดิต โดยคนร้ายสามารถปรับวงเงินได้ทันทีหลังควบคุมโทรศัพท์ได้ รวมความเสียหาย 70,000 ดอลลาร์สิงคโปร์</p>\n<p>ที่มา - The Strait Times <a href=\"https://www.straitstimes.com/singapore/online-mooncake-scam-27-people-lose-325000-in-a-month\">1</a>, <a href=\"https://www.straitstimes.com/singapore/74-year-old-man-loses-70k-after-downloading-third-party-app-to-buy-roast-duck\">2</a>, <a href=\"https://www.straitstimes.com/singapore/woman-loses-76000-after-downloading-third-party-app-to-buy-mooncakes\">3</a></p>\n<p><img alt=\"No Description\" src=\"https://www.blognone.com/sites/default/files/externals/d074e6b6ef3659bb667eaf31127eb421.jpg\" /></p>\n<p>ภาพสร้างโดยปัญญาประดิษฐ์</p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50d8b7d68acceeddbd64c2f7078a371b4b6bcdc332da2e04b11b68ca6ea8ae33","category":"Thai"}