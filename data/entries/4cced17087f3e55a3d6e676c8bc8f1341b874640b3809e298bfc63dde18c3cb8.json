{"title":"กระทรวงมหาดไทยสิงคโปร์พิจารณาเพิ่มโทษเฆี่ยนในคดีบัญชีม้า","link":"https://www.blognone.com/node/145060","date":1741071862000,"content":"<div><div><div><p>Sun Xueling รัฐมนตรีกระทรวงมหาดไทยสิงคโปร์ประกาศว่าจะพิจารณาเพิ่มโทษเฆี่ยนในบัญชีหลอกลวงทางการเงิน หลังจาก Tan Wu Meng ส.ส. จากเขต  Jurong เสนอให้เพิ่มโทษ</p>\n<p>ตอนนี้การเพิ่มโทษยังเป็นเพียงแนวคิด แต่ก็เป็นไปได้ที่จะเพิ่มโทษเฆี่ยนทั้งตัวผู้หลอกลวงเองและบัญชีม้าที่ร่วมมือ โดยข้อเสนอนี้เกิดจากสิงคโปร์นั้นมีโทษคล้ายกัน คือการให้ผู้ให้บริการเงินกู้เถื่อนยืมบัญชี จะมีโทษปรับสูงสุด 300,000 ดอลลาร์สิงคโปร์, จำสูงสุด 4 ปี, และถูกเฆี่ยนสูงสุด 6 ครั้ง แต่การให้ยืมบัญชีหลอกลวงคนนั้นกลับไม่มีโทษเฆี่ยน แม้ว่าตอนนี้คำแนะนำในการกำหนดโทษของบัญชีม้านั้น ขั้นต่ำคือจำคุก 6 เดือนแล้วก็ตาม</p>\n<p>โทษเฆี่ยนเป็นการลงโทษอาญาในสิงคโปร์ที่ถูกวิจารณ์กว้างขวาง โดยโทษรูปแบบนี้เริ่มตั้งแต่สมัยเป็นอาณานิคมอังกฤษ โดยกฎหมายสิงคโปร์ให้เฆี่ยนได้เฉพาะผู้ชายอายุไม่เกิน 50 ปี และเฆี่ยนได้ไม่เกิน 24 ครั้ง</p>\n<p>ที่มา - <a href=\"https://www.straitstimes.com/singapore/politics/caning-for-some-scam-offences-to-be-considered-mha\">Strait Times</a></p>\n<p><img alt=\"No Description\" src=\"https://www.blognone.com/sites/default/files/externals/d9b6d42338091148320a75d34c4b1c04.jpg\" /></p>\n<p>ภาพการลงโทษเฆี่ยนเมื่อปี 1830 โดย <a href=\"https://commons.wikimedia.org/wiki/File:L%27Exécution_de_la_Punition_de_Fouet_by_Jean-Baptiste_Debret.jpg\">Jean-Baptiste Debret</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cced17087f3e55a3d6e676c8bc8f1341b874640b3809e298bfc63dde18c3cb8","category":"Thai"}