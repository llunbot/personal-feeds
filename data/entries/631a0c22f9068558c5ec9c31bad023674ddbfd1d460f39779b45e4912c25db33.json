{"title":"[ลือ] รายละเอียดความสามารถใหม่ของ Siri ใน iOS 18 ที่เข้าใจ Natural Language มากขึ้น","link":"https://www.blognone.com/node/140240","date":1717911724000,"content":"<div><div><div><p>ข้อมูลนี้มาจาก Marko Zivkovic บรรณาธิการของ Apple Insider อ้างแหล่งข้อมูลที่ยืนยันว่าถูกต้อง เกี่ยวกับความสามารถใหม่ทั้งหมดของ Siri ที่ได้รับการปรับปรุงใน iOS 18 และ macOS 15 ซึ่งแอปเปิลจะเปิดตัวในงาน WWDC24 คืนวันจันทร์นี้</p>\n<p>การเปลี่ยนแปลงสำคัญคือ รูปแบบคำสั่งที่รองรับ จากเดิมคำสั่งต้องชัดเจนว่าให้ Siri ทำอะไร แต่เมื่อนำ AI ที่เข้าใจภาษาธรรมชาติ (Natural Language) มากขึ้นมาเสริม คำสั่งที่รองรับจึงหลากหลายและ Siri สามารถวิเคราะห์คาดเดาได้ดีขึ้น</p>\n<p>ในช่วงแรกความสามารถใหม่ของ Siri จะรองรับแอปพื้นฐานของแอปเปิลก่อน ซึ่งมีรายละเอียดทั้งหมดดังนี้</p>\n<ul>\n<li><strong>Apple Books:</strong> เปิดหนังสือตามชื่อที่ระบุ, สั่งเปิดหน้าถัดไป-ก่อนหน้า, ค้นหาสิ่งที่ต้องการในสโตร์, สั่งปรับสไตล์ตัวอักษร ฯลฯ</li>\n<li><strong>Camera:</strong> เปิดโหมดถ่ายวิดีโอ, เปิดกล้องในโหมดถ่ายภาพที่กำหนด, สลับกล้องหน้า-หลัง</li>\n<li><strong>Keynote:</strong> สั่งเพิ่มวัตถุในสไลด์ที่ระบุ (เช่น เพิ่มรูปแมวในสไลด์ที่ 1), สร้างไฟล์ใหม่ตามธีมที่กำหนด, กำหนดรายละเอียดปลีกย่อยในสไลด์ได้ ฯลฯ</li>\n<li><strong>Mail:</strong> ตั้งเวลาส่งอีเมลล่วงหน้า, Undo, เขียนอีเมล, สรุปอีเมล, ตั้งระบบตอบ Smart Reply ฯลฯ</li>\n<li><strong>Notes:</strong> สร้างบันทึก, ใส่แท็ก, ย้ายโฟลเดอร์บันทึก, เรียกบันทึกตามบัญชีที่ต้องการ ฯลฯ</li>\n<li><strong>Photos:</strong> ค้นหารูปภาพตามเงื่อนไข, สั่งหมุน (rotate) รูปภาพ, ย้ายรูปเข้าอัลบั้ม, เพิ่มฟิลเตอร์ในภาพ ฯลฯ</li>\n<li><strong>Reminders:</strong> สร้างรายการเตือน, ใส่-ลบแท็ก ฯลฯ</li>\n<li><strong>Safari:</strong> สรุปเนื้อหาเพจ, สร้างกลุ่มแท็บ, เปิดแท็บใหม่ ฯลฯ</li>\n<li><strong>Stocks:</strong> แสดงข่าวของหุ้นนั้น, สร้าง Watchlist ตามที่กำหนด</li>\n<li><strong>Voice Memos:</strong> สั่งเริ่มบันทึกเสียงใหม่, หยุด, แก้ไข, ลบ, ตั้งชื่อ และค้นหาบันทึกเสียงที่ต้องการ</li>\n<li><strong>Settings:</strong> สั่งปรับความสว่างจอ, ปรับหน้าโฮม</li>\n</ul>\n<p>ที่มา: <a href=\"https://appleinsider.com/articles/24/06/08/siri-is-reborn-in-ios-18----everything-apples-voice-assistant-will-be-able-to-do\">Apple Insider</a></p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div><div><a href=\"/topics/rumos\">Rumos</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"631a0c22f9068558c5ec9c31bad023674ddbfd1d460f39779b45e4912c25db33","category":"Thai"}