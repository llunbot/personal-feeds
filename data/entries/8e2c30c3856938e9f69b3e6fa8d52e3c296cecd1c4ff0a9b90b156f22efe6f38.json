{"title":"Apple เผยแพร่งานวิจัย AI ที่สามารถเข้าใจภาพบนหน้าจอ และทำงานตามคำสั่งได้","link":"https://www.blognone.com/node/139152","date":1712710681000,"content":"<div><div><div><p>ทีมนักวิจัยของแอปเปิล<a href=\"https://arxiv.org/abs/2404.05719\">เผยแพร่</a>งานวิจัยใหม่ <strong>Ferret-UI</strong> ซึ่งเป็น Generative AI หรือ AI สร้างเนื้อหา ที่ต้องการแก้ไขปัญหาโมเดลภาษาขนาดใหญ่ข้อมูลผสมผสาน (MLLM - Multimodal Large Language Model) ที่ยังมีข้อจำกัดสำหรับอินพุทรูปภาพ ที่มีรายละเอียดเยอะมาก แต่อาจมีจุดสำคัญไม่กี่อย่าง เช่น ภาพจับหน้าจอโทรศัพท์ (Screen Capture)</p>\n<p>สิ่งที่ท้าทายของอินพุทภาพหน้าจอโทรศัพท์คือ อัตราส่วนภาพหน้าจอโทรศัพท์ ที่แตกต่างจากรูปที่ AI นิยมใช้เทรนกัน, ในภาพหน้าจอมีไอคอนหรือปุ่ม ที่มีขนาดเล็ก ความละเอียดต่ำ AI อาจแยกแยะไม่ได้ และหลายกรณีปุ่มเหล่านั้นคือประเด็นสำคัญของอินพุทอีกด้วย</p>\n<p>Ferret-UI ถูกเทรนด้วยภาพหน้าจอที่มีคำสั่งหรือสิ่งที่ให้ทำต่าง ๆ จึงสามารถแยกแยะไอคอน ค้นหาข้อความสำคัญ จนถึงข้อมูลวิดเจ็ต ได้โดดเด่นกว่าโมเดลอื่น และความสามารถในการทำงานรองรับกับสิ่งที่เกิดบนหน้าจอได้ ผลทดสอบพบว่าทำงานได้ดีกว่า GPT-4V และ MLLM ตัวอื่นที่เน้นการทำงานกับภาพหน้าจอ</p>\n<p>งานวิจัยนี้เน้นอธิบายความสำเร็จของโมเดลนี้ แต่ไม่ได้ลงรายละเอียดว่า Ferret-UI จะนำไปใช้งานด้านใด จึงยังไม่ชัดเจนว่าแอปเปิลจะเพิ่มความสามารถของ AI นี้ กับผู้ใช้งานทุกคนหรือไม่ เพราะมีประเด็นความเป็นส่วนตัว แต่อาจใช้งานได้สำหรับการเข้าถึงของผู้ใช้งานที่มีปัญหาการมองเห็น เป็นต้น</p>\n<p>ที่มา: <a href=\"https://9to5mac.com/2024/04/09/ferret-ui-advanced-siri/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/65359ed978069c9a33b0f29bcb5017ba.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e2c30c3856938e9f69b3e6fa8d52e3c296cecd1c4ff0a9b90b156f22efe6f38","category":"Thai"}