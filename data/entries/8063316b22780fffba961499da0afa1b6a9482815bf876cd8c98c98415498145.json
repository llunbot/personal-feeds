{"title":"Zoom รายงานผลประกอบการไตรมาส รายได้รวมโต 2.6% เป็นผลจากการปรับโครงสร้างฝ่ายขาย","link":"https://www.blognone.com/node/138415","date":1708992320000,"content":"<div><div><div><p>Zoom รายงานผลประกอบการประจำไตรมาส สิ้นสุดวันที่ 31 มกราคม รายได้รวมเพิ่มขึ้น 2.6% จากช่วงเดียวกันในปีก่อนเป็น 1,146.5 ล้านดอลลาร์ โดยเป็นรายได้จากลูกค้าองค์กร 667.3 ล้านดอลลาร์ เพิ่มขึ้น 4.9% และเป็นลูกค้าจากช่องทางออนไลน์ 479.2 ล้านดอลลาร์ ลดลง 0.5% มีกำไรสุทธิตามบัญชี GAAP ที่ 298.8 ล้านดอลลาร์</p>\n<p>ลูกค้าองค์กรซึ่งเป็นตัววัดผลที่ Zoom โฟกัสมากขึ้น มีจำนวนเพิ่มขึ้น 3.5% เป็นประมาณ 220,400 ราย เป็นลูกค้า 3,810 ราย ที่สร้างรายได้มากกว่า 1 แสนดอลลาร์ ในระยะเวลา 12 เดือนย้อนหลัง ส่วนอัตรายกเลิกของลูกค้าช่องทางออนไลน์อยู่ที่ 3.0% ลดลงจากปีก่อนซึ่งอยู่ที่ 3.4%</p>\n<p>มีประเด็นเพิ่มเติมในช่วงแถลงผลประกอบการ โดย Eric Yuan ซีอีโอ Zoom บอกว่าจำนวนดาวน์โหลดของ <a href=\"https://www.blognone.com/node/130359\">Zoom Team Chat</a> เพิ่มขึ้นกว่า 4 เท่า ในช่วง 6 เดือนที่ผ่านมา และยอมรับว่า Zoom ยังทำการตลาดเพื่อโปรโมตส่วนแอปแชทไม่ดีพอ ขณะที่ Kelly Steckelberg ซีเอฟโอ Zoom ตอบประเด็นรายได้โตในระดับเลขหนึ่งหลัก ว่าจริง ๆ ควรเติบโตมากกว่านี้ แต่ไตรมาสที่ผ่านมา Zoom มีการปรับโครงสร้างองค์กรฝ่ายขาย ซึ่งต้องใช้เวลาอีกระยะหนึ่ง</p>\n<p>ที่มา: <a href=\"https://investors.zoom.us/news-releases/news-release-details/zoom-video-communications-reports-fourth-quarter-and-fiscal-3\">Zoom</a> และ <a href=\"https://www.cnbc.com/2024/02/26/zoom-zm-q4-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/471ffdb99fb333d5e1028f72dcdefd25.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8063316b22780fffba961499da0afa1b6a9482815bf876cd8c98c98415498145","category":"Thai"}