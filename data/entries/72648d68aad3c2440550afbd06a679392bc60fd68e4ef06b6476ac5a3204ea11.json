{"title":"[ลือ] ระบบ AI ผู้ช่วยบน Pixel ที่ชื่อ Pixie ยังอยู่ แต่ Google จะเปลี่ยนชื่อเป็น Pixel Sense","link":"https://www.blognone.com/node/145081","date":1741136540000,"content":"<div><div><div><p>ย้อนไปเมื่อ<a href=\"https://www.blognone.com/node/137243\">ปลายปี 2023</a> มีข่าวว่ากูเกิลจะเปิดตัวผู้ช่วย AI บน Pixel 9 ที่อาศัยข้อมูลในโทรศัพท์ มีการปรับแต่งค่าให้เข้ากับผู้ใช้งานมากกว่า Google Assistant เรียกชื่อตอนนั้นว่า Pixie (<a href=\"https://www.instagram.com/pixxie_official/\">x ตัวเดียวไม่ใช่สองตัว</a>) แต่ฟีเจอร์นี้ก็ไม่มีออกมา</p>\n<p>Android Authority อ้างแหล่งข่าวในกูเกิลบอกว่าโครงการผู้ช่วย AI บนสมาร์ทโฟน Pixel ยังมีอยู่แต่เปลี่ยนชื่อใหม่เป็น <strong>Pixel Sense</strong> ระบุว่าเป็นผู้ช่วยที่ให้ประสบการณ์ใช้งานบน Pixel ได้อย่างดีที่สุดสำหรับแต่ละคน</p>\n<p>ภาพหน้าจอที่หลุดออกมาบอกว่า Pixel Sense ทำงานเชื่อมต่อกับแอปของกูเกิลไม่ว่าจะเป็น Calendar, Chrome, Contacts, Docs, Files, Gmail, Keep Notes, Maps, Messages, Phone, Photos, Recorder, Screenshots, Wallet, YouTube Music, YouTube และ Aurelius ซึ่งยังไม่รู้ว่าคือแอปอะไร กระบวนการจัดการข้อมูลทั้งหมดเป็นส่วนตัว ทำงานออฟไลฟ์ และอยู่เฉพาะในอุปกรณ์เท่านั้น</p>\n<p>หาก Pixel Sense เปิดตัวได้ตามแผนงาน ก็น่าจะเห็นใน Pixel 10 ที่ออกมาปีนี้</p>\n<p>ที่มา: <a href=\"https://www.androidauthority.com/google-pixel-sense-3531570/\">Android Authority</a></p>\n<p><img src=\"https://www.blognone.com/sites/default/files/externals/62a7b3cfc2e543fd69b8671685144efd.png\" alt=\"\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72648d68aad3c2440550afbd06a679392bc60fd68e4ef06b6476ac5a3204ea11","category":"Thai"}