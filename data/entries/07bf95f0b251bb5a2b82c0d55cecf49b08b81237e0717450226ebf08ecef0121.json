{"title":"Microsoft 365 Personal/Family ได้ใช้ Copilot และ Designer, ลูกค้าไทยใช้ได้ด้วย","link":"https://www.blognone.com/node/143044","date":1731290834000,"content":"<div><div><div><p>ไมโครซอฟท์ประกาศนำฟีเจอร์บางอย่างของ Copilot และ Designer <a href=\"https://www.blognone.com/node/133044\">ที่เคยจำกัดเฉพาะ Microsoft 365 รุ่นองค์กร</a> (Business และ Enterprise) มาให้ผู้ใช้ตามบ้าน (Personal และ Family) ใช้งานด้วยในบางประเทศ ซึ่ง<strong>รวมถึงประเทศไทยด้วย</strong></p>\n<p>ฟีเจอร์เหล่านี้ได้แก่ Copilot ในแอพหลัก 5 ตัวคือ Word, Excel, PowerPoint, Outlook, OneNote รวมถึงผนวกแอพตัวใหม่ <a href=\"https://www.blognone.com/topics/microsoft-designer\">แอพสร้างภาพด้วยพลัง AI คือ Microsoft Designer</a> เข้ามาเป็นส่วนหนึ่งของแพ็กเกจ Microsoft 365 Personal/Family โดยไม่ต้องจ่ายเงินเพิ่ม</p>\n<p>ผู้ใช้จะได้เครดิตการสร้างภาพ AI และการใช้งาน Copilot เพิ่มขึ้นจากเวอร์ชันฟรี โดยเครดิตนี้จะใช้ได้กับ<a href=\"https://www.blognone.com/node/142991\">ฟีเจอร์ AI บน Paint, Notepad, Photos</a> ที่อยู่นอกชุด Microsoft 365 ด้วย เรียกว่าจ่ายค่าสมาชิก Microsoft 365 แล้วได้เครดิตรัน AI กับแอพของไมโครซอฟท์นั่นเอง</p>\n<p>การเปลี่ยนแปลงนี้ยังมีเฉพาะในบางประเทศ ได้แก่ นิวซีแลนด์, ออสเตรเลีย, มาเลเซีย, สิงคโปร์, ไต้หวัน และ<strong>ไทย</strong></p>\n<p>ไมโครซอฟท์บอกว่าผู้ที่เป็นสมาชิก Microsoft 365 Personal/Family ไม่ต้องทำอะไรเพิ่ม แค่อัพเดตแอพเป็นเวอร์ชันล่าสุดเท่านั้น</p>\n<p>ที่มา - <a href=\"https://news.microsoft.com/apac/2024/10/31/unlock-your-potential-with-copilot-and-designer-in-microsoft-365-personal-and-family/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/332a7eb6b0e46246e7eea87b9ae984bc.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft-designer\">Microsoft Designer</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div><div><a href=\"/topics/thailand\">Thailand</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07bf95f0b251bb5a2b82c0d55cecf49b08b81237e0717450226ebf08ecef0121","category":"Thai"}