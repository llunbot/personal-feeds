{"title":"Azure Container Apps เพิ่มตัวเลือก GPU รองรับ AI, sandbox สำหรับรันโค้ดจาก LLM","link":"https://www.blognone.com/node/143220","date":1732039857000,"content":"<div><div><div><p>Azure Container Apps บริการรันคอนเทนเนอร์แบบ  serverless จ่ายตามเวลาที่ใช้งานจริง เพิ่มตัวเลือกชิปกราฟิกสำหรับการรัน AI เฉพาะทาง โดยมีชิป NVIDIA T4 และ A100 ให้เลือกใช้งาน</p>\n<p>แม้จะเปิดใช้งานแล้ว แต่ลูกค้าทั่วไปที่ไม่ได้ทำข้อตกลง Microsoft Enterprise Agreement จะต้องติดต่อไมโครซอฟท์ขอโควต้า serverless GPU ก่อนใช้งาน โดยตอนนี้มีให้ใช้งานสองศูนย์ข้อมูล คือ West US 3 และ Australia East</p>\n<p>สำหรับผู้พัฒนาแอปพลิเคชั่น LLM รอบนี้ไมโครซอฟท์เปิดตัว Azure Container Apps Dynamic Sessions บริการคอนเทนเนอร์ที่จำกัดการทำงานอยู่ใน sandbox เพื่อรับโค้ดจาก LLM เข้าไปรัน โดยคอนเทนเนอร์ที่รันจะถูกจำกัดอยู่ใน Hyper-V แยกจากโลกภายนอก บริการนี้เปิดตัวมาตั้งแต่เดือนพฤษภาคมแล้ว แต่รอบนี้เข้าสู่สถานะ GA สำหรับ Python Interpreter และยังเพิ่มพรีวิวสำหรับ Node.js เข้ามาด้วย</p>\n<p>ฟีเจอร์ย่อยๆ ที่มีการประกาศในงาน Ignite เช่น Private Endpoints จำกัดให้เข้าถึงได้จาก Azure Virtual Network เท่านั้น, Planned Maintenance สำหรับการวางช่วงเวลาที่พร้อมให้อัพเดต, Path-Based Routing แยกแอปตาม path ของ URL ได้โดยไม่ต้องตั้ง reverse proxy เอง</p>\n<p>ที่มา - <a href=\"https://techcommunity.microsoft.com/blog/appsonazureblog/what’s-new-in-azure-container-apps-at-ignite’24/4303445\">App on Azure Blog</a></p>\n<p><img alt=\"No Description\" src=\"https://www.blognone.com/sites/default/files/externals/e6e6293b3fa0415f663239e95ea01cd4.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/container\">Container</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8bcda3b784c4e7c3aec50d34fda463bfecb6aa47695398fc44ef3d1df39d23c","category":"Thai"}