{"title":"FF7 Rebirth ออกเทรลเลอร์สุดท้ายก่อนวางขาย, เปิดให้เล่นเดโม, โชว์ระบบแผนที่โลก","link":"https://www.blognone.com/node/138076","date":1707270794000,"content":"<div><div><div><p>Square Enix เผยเทรลเลอร์สุดท้ายของ Final Fantasy VII Rebirth ก่อนวางขายจริง 29 กุมภาพันธ์ 2024 เป็นฟุตเตจความยาวรวม 11 นาที มีทั้งเนื้อเรือง และเกมเพลย์ที่ไม่เคยเปิดเผยมาก่อนหน้านี้</p>\n<p>ข้อมูลใหม่ที่สำคัญคือระบบแผนที่โลก ทำให้แฟนๆ ได้เห็นวิธีการเดินทางในโลกที่กว้างใหญ่ของ FFVII Rebirth ซึ่งแตกต่างไปจากภาค FFVII Remake ที่จำกัดบริเวณเฉพาะในเมือง Midgard เพียงอย่างเดียว มีวิธีการเดินทางที่หลากหลายทั้งยานพาหนะรูปแบบต่างๆ การขี่โจโกโบะ หรือแม้กระทั่งการว่ายน้ำ! นอกจากนี้ยังมีระบบ World Intel เก็บข้อมูลของสถานที่ต่างๆ ในโลก พร้อมรายละเอียดเชิงลึกว่าจุดไหนมีสมบัติหรือทรัพยากรบางอย่างซ่อนอยู่ และสามารถทำเควสต์เพิ่มเติมได้อีกหลากหลายประเภท</p>\n<p><img alt=\"No Description\" src=\"https://www.blognone.com/sites/default/files/externals/014ffa662545f52fd98a92235854a052.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ff0865c77cdb4dcd6f9a8e54091a0aa9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/950693316ae4cff00394b0706ae1fb19.jpg\" /></p>\n<p>ของใหม่ในภาค Rebirth ยังมีระบบมินิเกมที่หลากหลาย เช่น ทีฟาเล่นเปียโน, ขี่ปลาโลมาเก็บของ, เล่นเกมการ์ด เป็นต้น</p>\n<p>Square Enix ยังเปิดให้เล่นเดโมของ FFVII Rebirth ทันทีตาม<a href=\"https://www.blognone.com/node/138061\">ข่าวลือก่อนหน้านี้</a> สามารถดาวน์โหลดได้แล้วจาก PlayStation Store</p>\n<p><img alt=\"No Description\" src=\"https://www.blognone.com/sites/default/files/externals/83273648ebcf747866439e64b8c101f1.jpg\" /></p>\n<p>ที่มา - <a href=\"https://blog.playstation.com/2024/02/06/state-of-play-recap-final-fantasy-vii-rebirth-demo-out-today-11-minutes-of-new-gameplay-revealed/\">PlayStation Blog</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/ps5\">PS5</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"684c1c67bc3db6f1cfb1ef6383d9985eb53b342e0b528b9251623cef8768d97f","category":"Thai"}