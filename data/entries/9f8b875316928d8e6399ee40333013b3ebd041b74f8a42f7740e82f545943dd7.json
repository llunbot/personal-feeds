{"title":"ปั้มเงินยาว 3 เจ็นเนอเรชั่น GTA:V เตรียมวางขายบน PS5 อีกรอบ เดือนมีนาคม 2022","link":"https://www.blognone.com/node/124677","date":1631249121000,"content":"<div><div><div><p>Rockstar เตรียมออก GTA:V เวอร์ชั่นปรับปรุงใหม่สำหรับ PS5 อีกรอบ หลังเปิดตัวครั้งแรกในปี 2013 บนเครื่อง PS3 ออกเวอร์ชั่นปรับปรุงอีกครั้งบน PS4 และวางขายบน PC หลังจากนั้นก็<a href=\"https://www.blognone.com/node/119799\">ทำเงินให้กับบริษัทแบบต่อเนื่องด้วย GTA:Online</a> และกลายเป็น<a href=\"https://www.blognone.com/node/114404\">เกมที่ขายดีที่สุดในรอบทศวรรษ</a></p>\n<p>หลังจาก GTA:V ทีม Rockstar ออก Red Dead Redemption 2 ไปเมื่อปี 2018 แต่หลังจากนั้นก็โฟกัสความสนใจไปที่ GTA:Online และ Red Dead: Online โดยไม่ออกภาคเสริมใดๆ ให้กับตัวเกมหลักทั้งสองเกม</p>\n<p>ก่อนหน้านี้ยังมี<a href=\"https://www.blognone.com/node/124213\">ข่าวลือที่ค่อนข้างน่าเชื่อถือ</a> ว่า Rockstar กำลังนำเกมที่เก่ากว่าอย่าง GTA 3, Vice City และ San Andreas มารีเมคบน Unreal Engine โดยทีมงาน Rockstar Dundee ฝั่งสก็อตแลนด์อีก</p>\n<p>การที่ Rockstar ยังไม่มีวี่แววจะออก GTA:VI แม้มีข่าวลือมาหลายครั้ง ผนวกกับการนำเกมเก่า และภาคเก่ามาวนขายซ้ำๆ เริ่มทำให้แฟนเกมไม่พอใจมากขึ้นเรื่อยๆ จนสังเกตในอัตราไลค์ต่อดิสไลค์ และช่องคอมเมนต์ของตัวอย่างใหม่นี้ คงต้องติดตามกันต่อไปว่า Rockstar จะเปิดตัว GTA ภาคใหม่ตอนไหน และจะได้เสียงตอบรับอย่างไร</p>\n<p>ที่มา - <a href=\"https://blog.playstation.com/2021/09/09/gtav-and-gta-online-now-coming-to-ps5-march-2022/\">PlayStation</a></p>\n</div></div></div><div><div>Topics: </div><div><div><a href=\"/topics/gta\">GTA</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f8b875316928d8e6399ee40333013b3ebd041b74f8a42f7740e82f545943dd7","category":"Thai"}