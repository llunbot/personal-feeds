{"title":"Naughty Dog ประกาศหยุดพัฒนาเกม The Last of Us Online","link":"https://www.blognone.com/node/137247","date":1702618403000,"content":"<div><div><div><p>เกม The Last of Us Online ประกาศเปิดตัวในงาน <a href=\"https://www.blognone.com/node/128915\">Summer Game Fest 2022</a> พร้อมกับ The Last of Us ฉบับทีวีซีรี่ส์ แต่หลังจากนั้นไม่มีการอัปเดตใด ๆ ออกมาเลยจน Naughty Dog <a href=\"https://twitter.com/Naughty_Dog/status/1662166716892479488\">ออกมาขอโทษที่ไม่ได้อัปเดตความคืบหน้าของตัวเกมเลย</a> ล่าสุด Naughty Dog เปิดแถลงการณ์ยกเลิกการพัฒนาเกม The Last of Us Online เป็นที่เรียบร้อยแล้ว พร้อมตั้งเป้าไปที่การพัฒนาเกม single player ที่เป็นแนวทางที่ถนัดของทีมพัฒนา</p>\n<p>Naughty Dog เล่าว่า The Last of Us Online นั้นเริ่มวางแผนพัฒนาในช่วงที่กำลังพัฒนาเกม The Last of Us Part II อยู่และตั้งเป้าว่าเกมนี้จะสร้างประสบการณ์ที่แตกต่าง และมีศักยภาพ แต่พอเข้าสู่ช่วงพัฒนาจริงแล้ว Naughty Dog ต้องนำทรัพยากรทั้งหมดที่มีมาใช้เพื่อสนับสนุนเนื้อหาหากจะเปิดให้บริการเป็นเวลาหลายปี ซึ่งส่งผลกระทบต่อการพัฒนาเกม single player หลายโปรเจกต์ของบริษัท Naughty Dog จึงต้องเลือกว่าจะกลายเป็นสตูดิโอที่ทำเกม Live Service หรือสตูดิโอที่เน้นทำเกมเล่นคนเดียว ที่เป็นมรดกตกทอดของ Naughty Dog</p>\n<p>สุดท้าย Naughty Dog จึงตัดสินใจเลือกกลับมาเน้นทำเกม single player อีกครั้ง และจะนำบทเรียนและการลงทุนในเทคโนโลยีจากเกมที่ถูกยกเลิกมาต่อยอดการพัฒนาดังกล่าว แต่ Naughty Dog ไม่ได้บอกว่าเกม single player ที่กำลังพัฒนาอยู่คือเกมอะไร</p>\n<p><img src=\"https://www.blognone.com/sites/default/files/externals/4a444ecb979d2eebc6ed6563644c2a48.jpg\" /><em>ภาพ Concept Art ของเกมที่ปล่อยในงาน Summer Game Fest 2022</em></p>\n<p>ที่มา - <a href=\"https://www.naughtydog.com/blog/an_update_on_the_last_of_us_online\">Naughty Dog</a></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/naughty-dog\">Naughty Dog</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed22620803ce7f4d811333c34097cb65677e47e7bb1023cb2730bf2c9f31989","category":"Thai"}