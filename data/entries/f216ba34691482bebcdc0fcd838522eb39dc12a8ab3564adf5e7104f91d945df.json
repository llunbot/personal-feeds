{"title":"ผู้ใช้ iPhone บางคนพบปัญหานาฬิกาปลุกไม่ส่งเสียง - Apple บอกกำลังแก้ไข","link":"https://www.blognone.com/node/139514","date":1714555112000,"content":"<div><div><div><p>มีรายงานบนโซเชียลจากคนใช้ iPhone จำนวนหนึ่งในช่วงหลายสัปดาห์ที่ผ่านมา พบปัญหาแปลกนั่นคือนาฬิกาปลุกไม่ส่งเสียงดัง ล่าสุดตัวแทนของแอปเปิลยืนยันกับนักข่าวของ The Wall Street Journal ว่ารับทราบปัญหานี้แล้ว และกำลังแก้ไขอยู่</p>\n<p>แอปเปิลบอกว่าปัญหาที่พบคือในการตั้งนาฬิกาปลุกบน iPhone บางกรณี จะไม่ส่งเสียงเมื่อถึงเวลาปลุก เรื่องนี้ทำให้ผู้ใช้หลายคนรายงานปัญหาชีวิต ตื่นสาย ผิดนัด และอะไรต่าง ๆ ที่ตามมานั่นเอง</p>\n<p>อย่างไรก็ตามก่อนที่แอปเปิลจะแก้ไขปัญหานี้ ผู้ใช้งานบางคนคาดเดาว่าปัญหานาฬิกาปลุกนี้อาจเกี่ยวข้องกับฟีเจอร์ชื่อ Attention Aware หรือ <a href=\"https://support.apple.com/th-th/102216\">ตั้งใจมอง</a> ซึ่งจะลดระดับเสียงการเตือนลง หากผู้ใช้มองอุปกรณ์ ซึ่ง iPhone ตรวจจับจากกล้องหน้า TrueDepth หากใครพบปัญหาดังกล่าวจึงอาจแก้ไขเบื้องต้นได้โดยไปที่ Settings &gt; Face ID &amp; Passcode และปิด Attention Aware</p>\n<p>ที่มา: <a href=\"https://9to5mac.com/2024/04/30/apple-working-on-fix-for-bug-causing-iphone-alarms-to-not-play-sounds/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/676565edca3df6409e9c3b0d6dfff5ef.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f216ba34691482bebcdc0fcd838522eb39dc12a8ab3564adf5e7104f91d945df","category":"Thai"}