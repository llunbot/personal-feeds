{"title":"Grab รายงานผลประกอบการไตรมาส 2/2024 GMV เติบโตทั้งเดลิเวอรีและรถโดยสาร","link":"https://www.blognone.com/node/141450","date":1723766407000,"content":"<div><div><div><p>Grab Holdings รายงานผลประกอบการของไตรมาสที่ 2 ปี 2024 มีการใช้จ่ายสุทธิบนแพลตฟอร์มของธุรกิจออนดีมานด์ (GMV) เพิ่มขึ้น 13% จากไตรมาสเดียวกันในปีก่อนเป็น 4,434 ล้านดอลลาร์ จำนวนผู้ใช้งานทั้งแพลตฟอร์มเพิ่มเป็น 40.9 ล้านบัญชี คิดเป็นรายได้ของ Grab 664 ล้านดอลลาร์ เพิ่มขึ้น 17% EBITDA 64 ล้านดอลลาร์ และขาดทุนสุทธิ 68 ล้านดอลลาร์</p>\n<p>ธุรกิจเดลิเวอรีมี GMV เพิ่มขึ้น 9% เป็น 2,850 ล้านดอลลาร์ เป็นสถิติสูงสุดของบริษัทจากจำนวนธุรกรรมและผู้ใช้งานที่เพิ่มขึ้น จำนวนการสมัคร Saver ที่ช่วยลดค่าส่ง คิดเป็น 28% ของธุรกรรมเดลิเวอรีทั้งหมด ส่วนธุรกิจรถโดยสารมี GMV เพิ่มขึ้น 20% เป็น 1,584 ล้านดอลลาร์</p>\n<p>Anthony Tan ซีอีโอ Grab กล่าวว่าในไตรมาสที่ผ่านมาบริษัทผ่านหลักไมล์สำคัญ ด้วยจำนวนผู้ใช้งานถึง 41 ล้านบัญชี และยังมีทิศทางในการทำกำไรที่ดีขึ้น</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://investors.grab.com/news-releases/news-release-details/grab-reports-second-quarter-2024-results\">Grab</a></p>\n<p><img alt=\"No Description\" src=\"https://www.blognone.com/sites/default/files/externals/e5e5a2fdb936d3a560636d28f6051643.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57bc5d1a28ef57b1d3a1fa07f185da2070940b6d38c6a56a2819960b11d200f7","category":"Thai"}