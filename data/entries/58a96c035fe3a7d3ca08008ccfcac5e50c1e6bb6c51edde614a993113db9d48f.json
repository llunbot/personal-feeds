{"title":"YouTrip รับเงินลงทุน Series B 50 ล้านดอลลาร์ เพื่อขยายตลาดในภูมิภาคเอเชียตะวันออกเฉียงใต้","link":"https://www.blognone.com/node/136415","date":1698300218000,"content":"<div><div><div><p>YouTrip สตาร์ทอัพฟินเทคจากสิงคโปร์ ผู้ให้บริการวอลเลตโอนและแลกเงินต่างประเทศทั้งสำหรับลูกค้าบุคคล และลูกค้าองค์กร ประกาศรับเงินเพิ่มทุนซีรี่ส์ B เป็นจำนวน 50 ล้านดอลลาร์ โดยมี Lightspeed เป็นผู้ลงทุนหลัก บริษัทได้รับเงินทุนแล้วรวม 100 ล้านดอลลาร์ นับตั้งแต่เปิดตัวในปี 2018</p>\n<p>YouTrip จะนำเงินเพิ่มทุนรอบใหม่นี้ไปใช้พัฒนาเทคโนโลยี และจ้างเงินเพิ่มอีกกว่า 100 ตำแหน่ง เพื่อรองรับการขยายตลาดเพิ่มเติมในภูมิภาคเอเชียตะวันออกเฉียงใต้รวมทั้ง อินโดนีเซีย มาเลเซีย ฟิลิปปินส์ และเวียดนาม บริษัทมีปริมาณการใช้จ่ายผ่านแพลตฟอร์มเพิ่มสูงขึ้นหลายเท่าตัวในปีที่มา ทั้งจากการเดินทางท่องเที่ยวกลับมาหลังหมดโควิด ตลอดจนการใช้จ่ายผ่านอีคอมเมิร์ซที่มากขึ้น</p>\n<p>ปัจจุบัน YouTrip ให้บริการหลักในสองประเทศคือสิงคโปร์และไทย โดย<a href=\"https://www.blognone.com/node/112966\">ประเทศไทย YouTrip ร่วมมือกับธนาคารกสิกรไทย</a>หรือ KBank</p>\n<p>ที่มา: <a href=\"https://techcrunch.com/2023/10/25/youtrip-lightspeed/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/8d015497aa1d97c6a9bdce90f96af26d.png\" /></p>\n</div></div></div><div><div>Topics: </div><div><div><a href=\"/topics/youtrip\">YouTrip</a></div><div><a href=\"/topics/fintech\">FinTech</a></div><div><a href=\"/topics/startup\">Startup</a></div><div><a href=\"/topics/singapore\">Singapore</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58a96c035fe3a7d3ca08008ccfcac5e50c1e6bb6c51edde614a993113db9d48f","category":"Thai"}