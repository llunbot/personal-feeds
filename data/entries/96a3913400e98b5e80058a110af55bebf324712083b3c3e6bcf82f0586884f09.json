{"title":"NIO บริษัทรถ EV เล็งปล่อยโทรศัพท์มือถือตัวแรกของบริษัทนาม NIO Phone","link":"https://www.blognone.com/node/135160","date":1691454038000,"content":"<div><div><div><p>หลังจากที่มีข่าวลือออกมาเป็นพัก ๆ ว่า บริษัท Startup ผู้ผลิตรถยนต์ไฟฟ้าสัญชาติจีนอย่าง NIO กำลังมองหาช่องทางเข้าสู่ตลาดสมาร์ทโฟน จนทางซีอีโอของ NIO อย่างคุณ William Li ออกมาคอนเฟิร์มด้วยตัวเองเมื่อเดือนมีนาคมที่ผ่านมา ล่าสุด บริษัทวางแผนจะเปิดตัวโทรศัพท์มือถือตัวแรกของบริษัทในไตรมาสที่ 3 ของปี 2023 โดยจะใช้ชื่อว่า NIO Phone หลังจากบริษัทได้รับใบอนุญาตเกี่ยวกับการเข้าถึงอินเทอร์เน็ตในประเทศจีน เมื่อวันที่ 10 กรฎาคมที่ผ่านมา</p>\n<p>ในเดือนพฤศจิกายนนี้บริษัท NIO จะเพิ่มตลาดสมาร์ทโฟนเข้าไปในกลยุทธ์ระยะยาว (5-10 ปี) ของบริษัท ซึ่ง NIO Phone จะใช้ระบบปฏิบัติการ Android ที่รองรับสัญญาณ 5G พร้อมช่องใส่ซิมแบบ 2 ซิม</p>\n<p><img alt=\"No Description\" src=\"https://www.blognone.com/sites/default/files/externals/5b2c638aeb548fef5d79db8ab8f6a20e.jpg\" /></p>\n<p>ก่อนหน้านี้ NIO เคยแอบนำ NIO Phone มาโชว์แบบแว๊บ ๆ แล้วในรถยนต์รุ่น ES8 จากงาน NIO Day 2022 ที่จัดเมื่อเดือนธันวาคมที่ผ่านมา</p>\n<p>อย่างไรก็ตามใบอนุญาตดังกล่าวของ NIO Phone จะมีอายุถึงวันที่ 10 กรกฎาคม ปี 2025 ตามข้อมูลที่บริษัทยื่นต่อกระทรวงอุตสาหกรรม และเทคโนโลยีของจีน</p>\n<p>สำหรับ NIO มียอดส่งรถยนต์ EV ในระบบอยู่ที่ 20,462 คัน ในเดือนกรกฎาคม ซึ่งถือว่าเติบโตขึ้นถึง 103.6% เมื่อเทียบกับยอดส่งรถเดือนมิถุนายน โดยเป็นผลมาจากความสำเร็จของรถยนต์รุ่น ES6 รุ่นใหม่ของทางบริษัท</p>\n<p>ที่มา - <a href=\"https://electrek.co/2023/08/04/nios-first-smartphone-nio-phone-due-out-after-major-milestone/\">electrek</a></p>\n</div></div></div><div><div>Topics: </div><div><div><a href=\"/topics/nio\">Nio</a></div><div><a href=\"/topics/ev-car\">EV car</a></div><div><a href=\"/topics/android\">Android</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96a3913400e98b5e80058a110af55bebf324712083b3c3e6bcf82f0586884f09","category":"Thai"}