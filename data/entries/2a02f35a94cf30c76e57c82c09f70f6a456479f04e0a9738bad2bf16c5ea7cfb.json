{"title":"DeepMind ร่วมกับสโมสร Liverpool พัฒนา AI สำหรับวางตำแหน่งผู้เล่นเวลามีลูกเตะมุม","link":"https://www.blognone.com/node/138809","date":1710915906000,"content":"<div><div><div><p>DeepMind หน่วยงานด้าน AI ของกูเกิล เผยแพร่ระบบ AI ที่พัฒนาร่วมกับสโมสรฟุตบอล Liverpool ของอังกฤษ ในชื่อ <strong>\"TacticAI\"</strong> ซึ่งเป็นระบบแนะนำแผนการเล่น โดยใช้ AI พยากรณ์ (Predictive) ผสมกับ AI สร้างเนื้อหา (Generative) โฟกัสที่แผนการเล่นเวลามีลูกเตะมุม</p>\n<p>TacticAI ถูกเทรนด้วยข้อมูลการเตะมุม 7,176 ครั้ง ในฟุตบอลพรีเมียร์ลีกฤดูกาล 2020/2021 มีข้อมูลผู้เล่นในแต่ละตำแหน่งตลอดจนส่วนสูง-น้ำหนัก การเทรนข้อมูลนี้เพื่อให้ AI ประเมินผลลัพธ์การเตะมุมแต่ละครั้ง ว่าใครจะได้ลูกฟุตบอลคนแรก จะเกิดการยิงประตูหรือไม่ และตำแหน่งยืนของแต่ละคนในแต่ละทีมหน้าประตู มีผลต่อการเกิดการยิงประตูมากน้อยแค่ไหน? ผลทดสอบนั้นพบว่า TacticAI ทายผู้เล่นที่ได้ลูกฟุตบอลคนแรก (ทาย 3 คน) ถูกที่ระดับ 78%</p>\n<p>DeepMind ยังทำ Blind Test โดยให้ผู้เชี่ยวชาญจาก Liverpool มาแยกแผนที่คิดโดย AI กับ คน พบว่าไม่สามารถแยกได้ และ 90% ของแผนการเล่นที่ชอบเป็นแผนที่คิดโดย AI สะท้อนว่าแผนที่คิดจาก AI นั้น สามารถนำมาใช้งานได้จริง</p>\n<p>Petar Veličković นักวิจัยของ DeepMind กล่าวว่า TacticAI ไม่ได้มีเป้าหมายมาแทนที่คนในการวางแผนฟุตบอล แต่นำมาเสริมการตัดสินใจให้กับโค้ช ประกอบการสร้างสรรค์รูปแบบเกม ซึ่งเขาหวังว่าโมเดลดังกล่าว จะสามารถพัฒนาไปใช้กับกีฬาอื่นได้ด้วยเช่นกัน</p>\n<p>หมายเหตุ: DeepMind <a href=\"https://www.blognone.com/node/122620\">เคยประกาศแผนพัฒนา AI</a> ร่วมกับ Liverpool ตั้งแต่ปี 2021</p>\n<p>ที่มา: <a href=\"https://deepmind.google/discover/blog/tacticai-ai-assistant-for-football-tactics/\">DeepMind</a>, <a href=\"https://www.liverpool.com/liverpool-fc-news/features/liverpool-google-ai-tactics-collaboration-28849892\">Liverpool FC</a> ผ่าน <a href=\"https://www.newscientist.com/article/2422562-deepmind-and-liverpool-fc-develop-ai-to-advise-on-football-tactics/\">New Scientist</a></p>\n<p><img alt=\"No Description\" src=\"https://www.blognone.com/sites/default/files/externals/3b3b3b1b61499f7a99956a6a530ed795.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/54b125283a8a6ae98e7a2892192c13b9.jpeg\" /></p>\n</div></div></div><div><div>Topics: </div><div><div><a href=\"/topics/liverpool\">Liverpool</a></div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/football\">Football</a></div><div><a href=\"/topics/sport\">Sport</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a02f35a94cf30c76e57c82c09f70f6a456479f04e0a9738bad2bf16c5ea7cfb","category":"Thai"}