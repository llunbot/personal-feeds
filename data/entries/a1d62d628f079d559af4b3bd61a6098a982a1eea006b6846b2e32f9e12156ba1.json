{"title":"[ลือ] Assassin's Creed Shadows ทำรายได้วันแรกสูงเป็นอันดับ 2 ของซีรีส์ เป็นรองแค่ภาค Valhalla","link":"https://www.blognone.com/node/145453","date":1742862312000,"content":"<div><div><div><p>ประเด็นเรื่อง<a href=\"https://www.blognone.com/node/145413\">ยอดผู้เล่น-ยอดขายของเกม Assassin's Creed Shadows</a> ยังเป็นที่ถกเถียงกันในหมู่<strong>แฟนคลับ</strong>ของเกม ตัวเลขอย่างเป็นทางการของ Ubisoft คือจำนวนผู้เล่น 2 ล้านคน</p>\n<p>เว็บเกม VGC อ้างข้อมูลจากแหล่งข่าว บอกว่าเกมภาค Shadows สร้าง \"รายได้\" ของวันแรกที่เปิดขายสูงเป็นอันดับ 2 ของซีรีส์ (<a href=\"https://www.blognone.com/node/119669\">อันดับ 1 คือภาค Valhalla ซึ่งขายตอนปลายปี 2020</a> ได้แรงส่งจากการอยู่บ้านช่วง COVID), ยอดขายวันแรกแบบดิจิทัลบน PlayStation Store สูงเป็นอันดับ 1 ของเกม Ubisoft ทั้งหมด, ผู้เล่นบนพีซีทั้งหมด (นับรวม Steam, Ubisoft+ และช่องทางอื่นๆ) มีสัดส่วน 27%</p>\n<p>ส่วน Tom Henderson นักข่าวคนดังของ Insider-Gaming ถึงขั้นให้ตัวเลขจากแหล่งข่าวใน Ubisoft (ซึ่งไปในทางเดียวกันกับของ VGC แต่ไม่รู้ว่าแหล่งเดียวกันหรือไม่)</p>\n<p>จำนวนผู้เล่น</p>\n<ul>\n<li>Valhalla (Day 1) = 2.55 ล้านคน</li>\n<li>Shadows (Day 2 ไม่มีข้อมูล Day 1) = 2.2 ล้านคน</li>\n<li>Odyssey (Day 1) = 430,000 คน</li>\n</ul>\n<p>Henderson ยังให้ข้อมูลว่าเกมภาค Valhalla มีผู้เล่นในเดือนแรก 8 ล้านคน, Odyssey มี 4.3 ล้านคน และ Shadows น่าจะทำได้ราวๆ 6 ล้านคน</p>\n<p>ที่มา - <a href=\"https://www.videogameschronicle.com/news/sources-assassins-creed-shadows-is-the-series-second-biggest-launch-ever/\">VGC</a>, <a href=\"https://insider-gaming.com/assassins-creed-shadows-launch/\">Insider-Gaming</a></p>\n<p><img src=\"https://www.blognone.com/sites/default/files/externals/d101c813f462b5fb7db145d629f1c039.jpeg\" alt=\"\" /></p>\n<blockquote><p>Had to remove the original Valhalla/Shadows tweet because I was sourcing the Valhalla wiki which was inaccurate. Behind the scenes data (via Ubisoft sources):Valhalla day 1 player numbers = 2.55MOdyssey Day 1 player numbers = 430,000Shadows day 2 player numbers = 2.2M…</p>\n<p>— Tom Henderson (@_Tom_Henderson_) <a href=\"https://twitter.com/_Tom_Henderson_/status/1904177799419634137?ref_src=twsrc%5Etfw\">March 24, 2025</a></p></blockquote>\n<blockquote><p>The concurrent player number that everyone obsesses about on Steam is about 15-25% of the DAU's (Daily active users) on that platform - There's obviously a lot of variables here but it's a good rule of thumb IMO after seeing the publicly available SteamDB data and… <a href=\"https://t.co/gh2wBEi7mu\">https://t.co/gh2wBEi7mu</a></p>\n<p>— Tom Henderson (@_Tom_Henderson_) <a href=\"https://twitter.com/_Tom_Henderson_/status/1904280155775701250?ref_src=twsrc%5Etfw\">March 24, 2025</a></p></blockquote>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1d62d628f079d559af4b3bd61a6098a982a1eea006b6846b2e32f9e12156ba1","category":"Thai"}