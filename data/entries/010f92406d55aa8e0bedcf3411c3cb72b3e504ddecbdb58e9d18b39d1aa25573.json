{"title":"Age of Empires IV ออกเวอร์ชันคอนโซล Xbox, ออกแบบมาให้เล่นด้วยจอยได้","link":"https://www.blognone.com/node/135407","date":1692780803000,"content":"<div><div><div><p>ไมโครซอฟท์เปิดตัว Age of Empires IV: Anniversary Edition เวอร์ชันคอนโซล Xbox One และ Xbox Series X|S <a href=\"https://www.blognone.com/node/131138\">ตามที่เคยประกาศไว้เมื่อปีที่แล้ว</a></p>\n<p><a href=\"https://www.blognone.com/node/123168\">Age of Empires IV วางขายบนพีซีเมื่อปี 2021</a> ทำคะแนนรีวิวเฉลี่ย 81/100 การออกเวอร์ชันคอนโซลถือเป็นการขยายตลาดไปยังกลุ่มที่ไม่เคยเล่นเกมวางแผนแนวนี้มาก่อน ซึ่งเกมได้ปรับแต่งมาให้สั่งการด้วยคอนโทรลเลอร์มาเป็นอย่างดี โดยใช้อินเทอร์เฟซคำสั่งวงกลม (radial menu) ที่ออกแบบมาเพื่อคอนโซลโดยเฉพาะ</p>\n<p>Age of Empires IV ไม่ใช่เกมภาคแรกในซีรีส์ที่ออกเวอร์ชันคอนโซล เพราะไมโครซอฟท์พอร์ตเกม Age of Empires II ไปลงคอนโซลแล้วตั้งแต่เดือนมกราคม 2023</p>\n<p>เกมวางขายแล้ววันนี้ในราคา 39.99 ดอลลาร์ และเล่นได้บน Xbox Game Pass</p>\n<p>ที่มา - <a href=\"https://news.xbox.com/en-us/2023/08/22/age-of-empires-iv-console-edition/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/ce266eb2634c2a9db021fb9b81471eee.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d573d41db18b8259e9707db31b72ebc5.jpg\" /></p>\n</div></div></div><div><div>Topics: </div><div><div><a href=\"/topics/age-of-empires\">Age of Empires</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"010f92406d55aa8e0bedcf3411c3cb72b3e504ddecbdb58e9d18b39d1aa25573","category":"Thai"}