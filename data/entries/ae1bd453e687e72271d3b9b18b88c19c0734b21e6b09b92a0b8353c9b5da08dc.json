{"title":"จีนตั้งกองทุนหนุนอุตสาหกรรมชิปรอบที่ 3 มูลค่า 1.7 ล้านล้านบาท เตรียมดันเครื่องจักรผลิตชิป","link":"https://www.blognone.com/node/140000","date":1716867130000,"content":"<div><div><div><p>รัฐบาลจีนตั้ง China Integrated Circuit Industry Investment Fund (ICF) กองทุนสำหรับการลงทุนในอุตสาหกรรมชิปเป็นกองทุนที่สาม และนับเป็นกองทุนที่ใหญ่ที่สุด มูลค่า 344,000 ล้านหยวน หรือประมาณ 1.7 ล้านล้านบาท</p>\n<p>ICF ก่อตั้งครั้งแรกในเฟสหนึ่งเมื่อปี 2014 มูลค่าประมาณ 7 แสนล้านบาท เฟสสองเมื่อปี 2019 มูลค่า 1 ล้านล้านบาท ที่ผ่านมาลงทุนในบริษัทเซมิคอนดักเตอร์จของจีนหลายบริษัท เช่น SMIC, YMTC, Tsinghua Unigroup, และ ZTE</p>\n<p>แม้ว่าจะยังไม่มีแนวทางการลงทุนเผยแพร่ออกมา แต่ Reuters ก็ระบุว่ากองทุนรอบนี้เตรียมลงทุนในเครื่องจักรผลิตชิปเป็นหลัก นับว่าสมเหตุสมผลหลังจากช่วงหลายปีที่ผ่านมาอุตสาหกรรมชิปจีนถูกสหรัฐฯ บีบไม่ให้เข้าถึงเครื่องจักรสมัยใหม่</p>\n<p>ที่มา - <a href=\"https://www.channelnewsasia.com/business/china-semiconductor-sector-billion-boost-third-fund-4365776\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/cbecce1d2b3341151d75a247a52436e8.jpg\" /></p>\n<p>ภาพโดย <a href=\"https://pixabay.com/photos/night-city-shanghai-asia-east-4694750/\">Leslin_Liu</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae1bd453e687e72271d3b9b18b88c19c0734b21e6b09b92a0b8353c9b5da08dc","category":"Thai"}