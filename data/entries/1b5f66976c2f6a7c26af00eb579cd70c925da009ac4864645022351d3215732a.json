{"title":"Unreal Engine 5.5 ออกแล้ว สร้างแอนิเมชันใบหน้าตัวละครจากไฟล์เสียงพากย์ได้","link":"https://www.blognone.com/node/143159","date":1731732700000,"content":"<div><div><div><p>Unreal Engine ออกซอฟต์แวร์เวอร์ชัน 5.5 มีฟีเจอร์ใหม่ที่น่าสนใจคือ MetaHuman Animator ตัวสร้างแอนิเมชันใบหน้าตัวละคร เดิมทีต้องใช้วิธีสร้าง motion capture จากใบหน้าของนักแสดงอีกที แต่เวอร์ชันใหม่สามารถอัดเฉพาะเสียงของนักพากย์ แล้วโมเดลจะขยับใบหน้าตามเสียงพูดให้อัตโนมัติ (ดูคลิปประกอบได้)</p>\n<p>อีกฟีเจอร์สำคัญคือ MegaLights หรือเรียกกันเล่นๆ ว่าเป็น “the Nanite of lights” สร้างแหล่งกำเนิดแสงแบบไดนามิกจำนวนหลักร้อยได้ในซีนเดียว ทำให้ผู้สร้างฉากสามารถผสมผสานแสงหลายๆ แบบให้สะท้อนเท็กซ์เจอร์ที่แตกต่างกันในฉากได้ซับซ้อนมากขึ้น</p>\n<p>ฟีเจอร์อื่นๆ ในเวอร์ชันนี้ได้แก่ Virtual Scouting สำหรับแว่น VR ที่รองรับ<a href=\"https://www.blognone.com/node/111182\">มาตรฐาน OpenXR</a>, Mobile Forward Renderer เพิ่มประสิทธิภาพในการเรนเดอร์ฉากสำหรับเกมมือถือ ซึ่งเริ่มใช้งานจริงบน Fortnite เวอร์ชัน iOS/Android</p>\n<p>ที่มา - <a href=\"https://www.unrealengine.com/en-US/blog/unreal-engine-5-5-is-now-available\">Unreal Engine</a></p>\n<p><img alt=\"No Description\" src=\"https://www.blognone.com/sites/default/files/externals/944a35219b7b9a138299c515e09475a1.jpeg\" /></p>\n</div></div></div><div><div>Topics: </div><div><div><a href=\"/topics/unreal\">Unreal</a></div><div><a href=\"/topics/game-engine\">Game Engine</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b5f66976c2f6a7c26af00eb579cd70c925da009ac4864645022351d3215732a","category":"Thai"}