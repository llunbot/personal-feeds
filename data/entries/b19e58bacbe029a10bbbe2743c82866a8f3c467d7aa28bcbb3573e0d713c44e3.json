{"title":"[ลือ] นักการเมืองสหรัฐเริ่มหารือมาตรการช่วยอุ้มอินเทล รักษาบริษัทเซมิคอนดักเตอร์ของชาติ","link":"https://www.blognone.com/node/142934","date":1730722641000,"content":"<div><div><div><p>เว็บข่าว Semafor อ้างแหล่งข่าวว่านักการเมืองสหรัฐอเมริกา เริ่มกังวลต่อ<a href=\"https://www.blognone.com/node/141201\">ปัญหาการเงินของอินเทล</a> และเริ่มหารือกันว่าอาจมีมาตรการช่วยเหลือ เพื่ออุ้มบริษัทเซมิคอนดักเตอร์สัญชาติอเมริกันเอาไว้</p>\n<p>อินเทลได้เงินสนับสนุน 8.5 พันล้านดอลลาร์จากกฎหมาย CHIPS Act ที่ส่งเสริมให้สร้างโรงงานผลิตชิปบนแผ่นดินสหรัฐ แต่จนถึงปัจจุบัน การเบิกจ่ายมีความล่าช้า และอินเทลยังไม่ได้รับเงินแม้แต่ดอลลาร์เดียว ซึ่งตอนนี้ยังไม่ชัดเจนว่าเป็นเพราะเหตุใด</p>\n<p>Semafor อ้างว่าข้าราชการระดับสูงในกระทรวงพาณิชย์ของสหรัฐ และนักการเมืองบางราย เช่น วุฒิสมาชิก Mark Warner หนึ่งในผู้ผลักดัน CHIPS Act เริ่มพูดคุยเพื่อหามาตรการช่วยเหลือเพิ่มเติมให้อินเทล ตามข่าวบอกว่ามาตรการช่วยเหลือจะไม่ใช่การให้รัฐบาลเข้ามาอุ้มโดยตรง เหมือนที่รัฐบาลสหรัฐเข้ามาถือหุ้นบริษัทรถยนต์ในช่วงวิกฤตเศรษฐกิจปี 2008 แต่อาจเป็นการสนับสนุนให้ควบรวมกับบริษัทชิปรายอื่นๆ เช่น AMD หรือ Marvell โดยรัฐบาลสหรัฐให้การสนับสนุน</p>\n<p><a href=\"https://www.blognone.com/node/142884\">ผลประกอบการไตรมาส 3/2024 ของอินเทล มีรายได้ดีกว่าที่คาด</a> แม้ขาดทุนจากการปรับโครงสร้าง ทำให้อินเทลยังพอมีเวลาหายใจเพิ่มอีกสักพัก และบริษัทยืนยันว่ากระบวนการผลิตชิป Intel 18A ยังเป็นไปตามแผน</p>\n<p>ที่มา - <a href=\"https://www.semafor.com/article/11/01/2024/concerns-grow-in-washington-over-intel\">Semafor</a></p>\n<p><img alt=\"No Description\" src=\"https://www.blognone.com/sites/default/files/externals/9a4e237b5e7cdb414d9ee333b353d65c.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b19e58bacbe029a10bbbe2743c82866a8f3c467d7aa28bcbb3573e0d713c44e3","category":"Thai"}