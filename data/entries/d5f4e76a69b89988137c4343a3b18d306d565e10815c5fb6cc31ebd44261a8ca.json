{"title":"ซีอีโอใหม่ Twitter ปรับกลยุทธ์บริษัท หวังเพิ่มรายได้จากโฆษณามากขึ้น","link":"https://www.blognone.com/node/134604","date":1688056040000,"content":"<div><div><div><p>มีรายงานจาก Financial Times เกี่ยวกับแผนงานของ Linda Yaccarino ซีอีโอคนใหม่ของ Twitter ในการทำให้รายได้จากฝั่งโฆษณากลับมาเพิ่มขึ้น หลังจากผู้ลงโฆษณาหลายรายประกาศถอนโฆษณาตั้งแต่ Elon Musk ซื้อกิจการ Twitter</p>\n<p>โดยวิธีการหนึ่งที่ Linda จะนำมาใช้ คือการขายโฆษณาในรูปแบบวิดีโอ แสดงผลเต็มหน้าจอ ซึ่งมาพร้อมกับฟีเจอร์ใหม่ของ Twitter ที่เป็นฟีดปัดขึ้นลงสำหรับแสดงวิดีโอสั้น</p>\n<p>นอกจากนี้ Linda ยังเตรียมขยายความร่วมมือระหว่าง Twitter กับกูเกิล เพื่อร่วมแชร์การลงโฆษณา โดยแลกกับการให้กูเกิลเข้าถึงข้อมูลบางส่วนของ Twitter และซีอีโอ Linda ยังเริ่มกลับมาหารือฟื้นความสัมพันธ์กับผู้ลงโฆษณารายใหญ่เดิม อาทิ Amazon, Salesforce และ IBM</p>\n<p>ที่มา: <a href=\"https://www.livemint.com/technology/tech-news/twitters-new-ceo-linda-yaccarino-implements-strategies-to-attract-advertisers-and-revitalize-platform-report-11688015528973.html\">Mint</a></p>\n<p><img src=\"https://www.blognone.com/sites/default/files/externals/9653014ef7b442e252d6a6c2789e8f90.jpg\" alt /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/linda-yaccarino\">Linda Yaccarino</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5f4e76a69b89988137c4343a3b18d306d565e10815c5fb6cc31ebd44261a8ca","category":"Thai"}