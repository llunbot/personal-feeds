{"title":"พบความผิดพลาดประวัติแชตของผู้ใช้งาน Bard หลุดโผล่หน้าค้นหา Google","link":"https://www.blognone.com/node/135980","date":1695904321000,"content":"<div><div><div><p>Gagan Ghotra ที่ปรึกษาด้าน SEO ทวีตรูปบน X บอกว่าพบความผิดพลาด URL ที่เชื่อมโยงไปหน้าสนทนาของผู้ใช้งาน Bard ปรากฏในหน้าค้นหา Google เป็นข้อความคำถามจากผู้ใช้ที่ถาม Bard เช่น อะไรคือสิ่งที่ควรจำไว้เมื่อเห็นตัวนากในสิงคโปร์, วิธีใช้ Bard เพื่อปรับปรุงงานเขียน และเมื่อคลิกลิงก์เข้าไปจะสามารถดูบันทึกประวัติการสนทนาของผู้ใช้งานที่ถาม Bard</p>\n<p>Peter Liu นักวิจัยที่ Google DeepMind ตอบกลับทวีตดังกล่าวว่า บทสนาที่ปรากฏในหน้าการค้นหาเป็นเพียงบทสนทนาที่ตั้งใจแชร์เท่านั้น บทสนทนาของผู้ใช้ไม่ได้เป็นสาธารณะตามค่าเริ่มต้น</p>\n<p>Simon Willison นักวิจารณ์ AI และผู้สร้าง Datasetts วิจารณ์ว่าการแชร์ลิงก์ ควรจะมีตัวเลือกให้เลือกได้ว่าเฉพาะคนที่มีลิงก์ถึงจะเห็นได้ พร้อมเทียบกับ ChatGPT ที่มีปุ่มแชร์เหมือนกัน แต่เขียนไว้ใน HTML เพื่อบล็อกเนื้อหาที่แชร์ ไม่ให้ขึ้นใน Search engine ตั้งแต่แรก เขายังบอกอีกว่า Google Bard ลืมใส่สิ่งนี้ทำให้เห็นหน้าประวัติสนทนาบน Google Search</p>\n<p>ต่อมาแอคเคาท์ Google SearchLiaison ออกมาตอบทวีตของ Gagan Ghotra ว่าเราไม่ได้ตั้งใจให้แชทเหล่านี้ไปที่หน้า Google Search ทาง Google กำลังดำเนินการแก้ไข</p>\n<blockquote><p>That is only for explictly shared conversations. Your conversations are not public by default.</p>\n<p>— Peter J. Liu (@peterjliu) <a href=\"https://twitter.com/peterjliu/status/1706719051354194146?ref_src=twsrc%5Etfw\">September 26, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/6364b031beab1f3a77058baa68bbf51d.png\" /></p>\n<p>ที่มา: <a href=\"https://www.fastcompany.com/90958811/google-was-accidentally-leaking-its-bard-ai-chats-into-public-search-results\">Fastcompany</a></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google\">Google</a></div><div><a href=\"/topics/chatgpt\">ChatGPT</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a7cdab19733ceb25cb83f2f647b140c7792b8362f5e263a966c2e3d22d52d15","category":"Thai"}