{"title":"Battle of Managers 2021/22","link":"https://markpeak.net/battle-of-managers-2021-22/","date":1636725088000,"content":"<p>การเปลี่ยนแปลงผู้จัดการทีมของพรีเมียร์ลีกฤดูกาล 2021/2022 ในช่วงเดือนตุลาคม-พฤศจิกายน 2021 เป็นต้นมา โดยเฉพาะการรีเทิร์นกลับมาของ Antonio Conte (Tottenham) และก้าวแรกในพรีเมียร์ลีกของ Steven Gerrard (Aston Villa) ทำให้การแข่งขันฤดูกาลนี้กลายมาเป็น Battle of Managers อีกครั้ง</p>\n<p>Battle of Manager รอบที่แล้วเกิดในฤดูกาล 2016/17 ที่มีผู้จัดการทีมชื่อดังเข้ามารับตำแหน่งพร้อมกันหลายคน ได้แก่</p>\n<ul>\n<li>Manchester United – José Mourinho</li>\n<li>Manchester City – Pep Guardiola</li>\n<li>Chelsea – Antonio Conte</li>\n<li>Everton – Ronald Koeman</li>\n</ul>\n<p>เมื่อรวมกับผู้จัดการทีมเดิม เช่น Jürgen Klopp (Liverpool) และ Arsène Wenger (Arsenal) ก็ทำให้การแข่งขันน่าตื่นตาตื่นใจ และผู้ชนะในสงครามแห่งผู้จัดการทีมรอบนั้นคือ Conte ที่มาฤดูกาลแรกก็แชมป์เลย</p>\n<div>\n\t\t\t<div>\n\t\t\t\t<a href=\"https://www.skysports.com/football/news/15116/10874957/how-chelseas-antonio-conte-won-the-battle-of-the-premier-league-super-managers\">\n\t\t\t\t\t<img src=\"https://e0.365dm.com/17/05/1600x900/skysports-chelsea-antonio-conte_3952102.jpg?20170512223500\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.skysports.com/football/news/15116/10874957/how-chelseas-antonio-conte-won-the-battle-of-the-premier-league-super-managers\">\n\t\t\tHow Chelsea's Antonio Conte won the battle of the Premier League super managers\t\t</a>\n\t</div>\n\t<div>\n\t\t<a href=\"https://www.skysports.com/football/news/15116/10874957/how-chelseas-antonio-conte-won-the-battle-of-the-premier-league-super-managers\">\n\t\t\t<p>It was billed as the battle of the Premier League super managers but few expected Antonio Conte to win it. Nick Wright examines how the Italian upstaged Pep Guardiola, Jose Mourinho and the rest..</p>\n\t\t</a>\n\t</div>\n\t<div>\n\t\t<img src=\"https://www.skysports.com/favicon.ico?bypass-service-worker\" />\t\tSky Sports\t</div>\n</div>\n<p>Battle of Manager รอบใหม่ปี 2021/22 มีผู้จัดการทีมแกนหลักคือ Klopp และ Pep เหมือนเดิม มี Thomas Tuchel ที่เพิ่งคว้าถ้วย UCL ได้เมื่อปีที่แล้ว และมีการหวนคืนสู่พรีเมียร์ลีกของ Conte อีกครั้ง</p>\n<p>ลองมานั่งลิสต์รายชื่อผู้จัดการทีมของปี 2021/22 แบ่งเป็นกลุ่มๆ ได้ดังนี้</p>\n<p><strong>กลุ่ม Top Class</strong></p>\n<ul>\n<li>Liverpool – Jurgen Klopp</li>\n<li>Manchester City – Pep Guardiola</li>\n<li>Chelsea – Thomas Tuchel</li>\n<li>Tottenham Hotspurs – Antonio Conte</li>\n</ul>\n<p>ผลงานของ Klopp, Pep, Conte คงไม่มีข้อกังขา ส่วน Tuchel แม้ยังไม่เคยได้แชมป์พรีเมียร์ลีกมา แต่ก็มีผลงานที่ดีกับ PSG และได้แชมป์ UCL ในปีล่าสุด</p>\n<p>น่าเสียดายว่า Ancelotti ย้ายไปแล้วเมื่อต้นซีซั่นนี้ เลยไม่ได้อยู่ในคลับกลุ่มผู้จัดการระดับท็อป</p>\n<p><strong>กลุ่ม Ex-Players</strong></p>\n<ul>\n<li>Aston Villa – Steven Gerrard</li>\n<li>Manchester United – Ole Gunnar Solskjær</li>\n<li>Crystal Palace – Patrick Vieira</li>\n<li>Arsenal – Mikel Arteta</li>\n</ul>\n<p>กลุ่มนักเตะยุค 90s-2000s ตอนนี้เติบใหญ่กันมาเป็นผู้จัดการทีมกันหมดแล้ว ในกลุ่มนี้ยังไม่มีใครมีผลงานในพรีเมียร์ลีกที่จับต้องได้ (Gerrard อาจภาษีดีที่สุดในการคุม Rangers ได้แชมป์) น่าเสียดายว่า Frank Lampard โดนปลดไปก่อนเลยไม่ได้เข้ามาร่วมวงอีก</p>\n<blockquote>\n<p>Gerrard, Vieria, Arteta and Solskjaer are all managing in the Premier League.</p>\n<p>Feeling old yet? <img src=\"https://s.w.org/images/core/emoji/13.1.0/72x72/1f474.png\" /> <a href=\"https://t.co/yCeCy1VTOF\">pic.twitter.com/yCeCy1VTOF</a></p>\n<p>— ESPN UK (@ESPNUK) <a href=\"https://twitter.com/ESPNUK/status/1458804207394426884?ref_src=twsrc%5Etfw\">November 11, 2021</a></p></blockquote>\n<p></p>\n<p><strong>กลุ่ม Old Coaches </strong></p>\n<p>นอกจากผู้จัดการทีมระดับท็อปแล้ว ยังมีผู้จัดการทีมชื่อดังอีกหลายคนที่กลับเข้ามายังพรีเมียร์ลีกอีกครั้ง เช่น</p>\n<ul>\n<li>Everton – Rafael Benítez</li>\n<li>Watford – Claudio Ranieri</li>\n</ul>\n<p>Benitez เคยคุมพรีเมียร์ลีกมาแล้วหลายรอบ ทั้ง Liverpool, Chelsea, Newcastle เคยพา Liverpool เข้าชิง UCL สองรอบ ได้แชมป์ 1 รอบ และ Chelsea ได้ Europa League ส่วน Ranieri ก็เคยสร้างประวัติศาสตร์นำ Leicester City คว้าแชมป์ได้แบบมหัศจรรย์ในปี 2015/16</p>\n<p>ส่วนผู้จัดการทีมคนอื่นๆ อาจไม่ได้ใหม่ในรอบนี้ แต่ยังน่าสนใจคือ</p>\n<ul>\n<li>Leicester City – Brendan Rodgers</li>\n<li> West Ham United – David Moyes</li>\n</ul>\n<p>ทั้งสองคนล้มเหลวมาจากการคุมทีมใหญ่ (Liverpool และ Manchester United) แต่ในฐานะผู้จัดการทีมแล้วก็ถือว่าฝีมือไม่ด้อย ฝั่ง Rodgers นั้นเคยได้แชมป์สกอตแลนด์กับ Celtic ส่วน Moyes ก็คุม Westham แล้วมือขึ้นอยู่ในช่วงนี้</p>\n<p>รวมแล้ว Battle of Manager รอบนี้มีผู้จัดการทีมโพรไฟล์ดีๆ ถึง 12 คน แต่ผู้ชนะมีได้คนเดียว ก็ต้องรอดูว่าผู้ชนะรอบนี้จะเป็นใคร (หากเป็น Conte อีกก็ต้องซูฮก ยอมแล้วว่าเก่งจริงๆ)</p>The post <a href=\"https://markpeak.net/battle-of-managers-2021-22/\">Battle of Managers 2021/22</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"784f7a586920e6f6c0fc83ebb37169b85a2f9411f7e5dd7d9227785fa9ea9227","category":"Thai"}