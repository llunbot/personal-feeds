{"title":"เปิดตัว GeForce RTX 50 สถาปัตยกรรม Blackwell แรม GDDR7 ประสิทธิภาพดีขึ้น 2 เท่า","link":"https://www.blognone.com/node/143957","date":1736225841000,"content":"<div><div><div><p>NVIDIA เปิดตัวจีพียูเกมมิ่ง GeForce RTX ซีรีส์ 50 สถาปัตยกรรม Blackwell ตามความคาดหมาย โดยมาพร้อมกันทั้งจีพียูฝั่งเดสก์ท็อปและโน้ตบุ๊กในคราวเดียว</p>\n<p>พื้นฐานฮาร์ดแวร์ของ GeForce RTX 50 ประกอบด้วย</p>\n<ul>\n<li><strong>CUDA Core</strong> ปรับปรุงให้ทำงานกับ Neural Shaders ดีขึ้น มีจำนวนสูงสุด 21,760 คอร์บน 5090</li>\n<li><strong>RT Core รุ่นที่ 4</strong> มีสมรรถนะสูงขึ้น 2 เท่าจากรุ่นก่อนใน Ada Lovelace</li>\n<li><strong>Tensor Core รุ่นที่ 5</strong> รองรับทศนิยมแบบ FP4 <a href=\"https://www.blognone.com/node/138768\">ที่เริ่มใช้ใน Blackwell ฝั่งเซิร์ฟเวอร์</a> ประมวลผล AI เร็วขึ้น ใช้หน่วยความจำน้อยลง</li>\n</ul>\n<p>ชิปมีจำนวนทรานซิสเตอร์สูงสุด 92 พันล้านตัว (ในรุ่น 5090) นอกจากนี้ยังอัพเกรดแรมมาใช้แรมแบบใหม่คือ GDDR7 ความเร็ว  30Gbps แบนด์วิดท์สูงสุด 1.8TB/s, รองรับ PCIe Gen 5, DisplayPort 2.1b UHBR20 แสดงผลบนหน้าจอได้ความละเอียดสูงสุด 8K 165Hz</p>\n<p><img alt=\"No Description\" src=\"https://www.blognone.com/sites/default/files/externals/0a27926f7fe0a1abd142daefffbe09dd.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/560c7793903d8a00768faf9b5e49c7b3.jpg\" /></p>\n<p>ฝั่งซอฟต์แวร์มีของใหม่คือ</p>\n<ul>\n<li><strong>DLSS 4</strong> มีของใหม่เพิ่มเข้ามาจาก DLSS 3.5 คือ <a href=\"https://www.nvidia.com/en-us/geforce/news/dlss4-multi-frame-generation-ai-innovations/\">Multi Frame Generation</a> ช่วยสร้างเฟรมเหมือนเดิม แต่เพิ่มเติมคือสร้างทีละหลายๆ เฟรม (ของเดิมสร้างทีละเฟรม ของใหม่สร้างให้สูงสุด 3 เฟรม) ช่วยดันให้เฟรมเรตเพิ่มขึ้นสูงมาก ตอนนี้มีเกมรองรับแล้วมากกว่า 75 เกม</li>\n<li><strong>RTX Neural Shaders</strong> ช่วยบีบอัดไฟล์ texture ได้สูงสุด 7 เท่า เพื่อประหยัดแรม</li>\n<li><strong>RTX Neural Faces</strong> ช่วยยกระดับคุณภาพของใบหน้าที่สร้างด้วย generative AI</li>\n<li><strong>Reflex 2</strong> ช่วยลด latency ของอินพุตถึงเอาต์พุตลงได้ 75% (ของเดิม 50%) มีของใหม่คือ Frame Warp หลักการคือให้ซีพียูคำนวณตำแหน่งกล้องของเฟรมถัดไป (warp) ไว้รอล่วงหน้า ระหว่างรอจีพียูเรนเดอร์เฟรมปัจจุบัน แล้วผสานภาพสองเฟรมเข้าด้วยกัน เพื่อได้ภาพที่เรนเดอร์แล้วแต่มีตำแหน่งมุมกล้องใหม่ (ดูแผนภาพประกอบ)</li>\n</ul>\n<p>ภาพและคลิปสาธิตการทำ Multi Frame Generation ของ DLSS 4</p>\n<p><img alt=\"No Description\" src=\"https://www.blognone.com/sites/default/files/externals/0f89586160ab387a3b629e213aad2b5b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/860364e9826e926c4da819a6ad289f75.jpg\" /></p>\n<p>ภาพและคลิปอธิบายการทำงานของ NVIDIA Reflex 2</p>\n<p><img alt=\"No Description\" src=\"https://www.blognone.com/sites/default/files/externals/98546e7b998e0b4a90c626bcd19f3054.jpg\" /></p>\n<p><img src=\"https://www.nvidia.com/content/dam/en-zz/Solutions/geforce/news/reflex-2-even-lower-latency-gameplay-with-frame-warp/nvidia-reflex-2-frame-warp-explained.jpg\" alt=\"\" /></p>\n<p>ประสิทธิภาพของ GeForce RTX 5090 รุ่นท็อปสุด บอกว่าเพิ่มขึ้นเท่าตัวจากเจ็นก่อนหน้า 4090 (เปิด DLSS + Full RT เทียบกัน) ส่วน 5080 ประสิทธิภาพเป็นเท่าตัวจาก 4080 เช่นกัน และ GeForce RTX 5070 รุ่นมหาชน ประสิทธิภาพเท่ากับ 4090 และเพิ่มเป็นเท่าตัวจาก 4070</p>\n<p><img alt=\"No Description\" src=\"https://www.blognone.com/sites/default/files/externals/42bf92da65ee565a03ba443bb57ff356.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/691d33f86f371f8b665d1041a18aa067.jpeg\" /></p>\n<p>ตัวอย่างที่ NVIDIA นำมาโชว์คือการเล่น Cyberpunk 2077 โดยเปรียบเทียบกันระหว่าง 4090 (DLSS 3.5, Full RT On) เทียบกับ 5090 (DLSS 4, Full RT On) ได้เฟรมเรตต่างกันเกินเท่าตัวคือ 4090 ประมาณ 100 FPS ส่วน 5090 ได้ราว 240 FPS</p>\n<p>การ์ดจอฝั่งเดสก์ท็อปเปิดตัวพร้อมกัน 4 รุ่นย่อยคือ</p>\n<ul>\n<li><strong>GeForce RTX 5090</strong> ราคา 1,999 ดอลลาร์</li>\n<li><strong>GeForce RTX 5080</strong> ราคา 999 ดอลลาร์</li>\n<li><strong>GeForce RTX 5070 Ti</strong> ราคา 749 ดอลลาร์</li>\n<li><strong>GeForce RTX 5070</strong> ราคา 549 ดอลลาร์</li>\n</ul>\n<p>การ์ดสองตัวรุ่นบน 5090 และ 5080 จะเริ่มวางขายวันที่ 30 มกราคม 2025 ส่วนรุ่น 5070 Ti/5070 จะตามมาในเดือนกุมภาพันธ์</p>\n<p>NVIDIA จะออกการ์ด Founder Model ให้กับรุ่น 5090, 5080, 5070 ส่วนการ์ดทั้ง 4 รุ่นย่อยมีขายผ่านพาร์ทเนอร์แบรนด์การ์ดจอต่างๆ ตามปกติ</p>\n<p><img alt=\"No Description\" src=\"https://www.blognone.com/sites/default/files/externals/6b52121959e46c9d07261a13005c44bf.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ba2064cdc4beded80c9406f8534cebe8.jpeg\" /></p>\n<p>การ์ดจอฝั่งโน้ตบุ๊ก เปิดตัว 4 รุ่นย่อยเท่ากัน ราคาทั้งเครื่องโน้ตบุ๊กอยู่ในระดับนี้ สินค้าเริ่มขายเดือนมีนาคม 2025 โดยมีรุ่น Max-Q ประหยัดพลังงานด้วย</p>\n<ul>\n<li><strong>GeForce RTX 5090</strong> ราคา 2,899 ดอลลาร์</li>\n<li><strong>GeForce RTX 5080</strong> ราคา 2,199 ดอลลาร์</li>\n<li><strong>GeForce RTX 5070 Ti</strong> ราคา 1,599 ดอลลาร์</li>\n<li><strong>GeForce RTX 5070</strong> ราคา 1,299 ดอลลาร์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2b27c332b2f74b5e78dee6087864486d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3feaaecf40312c0cd780c579d833184e.jpeg\" /></p>\n<p>ที่มา - <a href=\"https://www.nvidia.com/en-us/geforce/news/rtx-50-series-graphics-cards-gpu-laptop-announcements/\">NVIDIA</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/blackwell\">Blackwell</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85f14cfd6cdf09294e9c4748b32b85a16d2a03a41acb38db2fbcc403caa8d064","category":"Thai"}