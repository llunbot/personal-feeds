{"title":"ตอนแรกนึกว่าแก๊งคอลเซ็นเตอร์ ตำรวจสอบสวนกลางบุกบ้าน 9 แห่งขโมยไฟขุดบิตคอยน์","link":"https://www.blognone.com/node/143084","date":1731479818000,"content":"<div><div><div><p>ตำรวจสอบสวนกลาง (CIB) ร่วมกับการไฟฟ้าส่วนภูมิภาค บุกค้นบ้าน 9 แห่งในพื้นที่อำเภอเมืองสุราษฎร์ธานี จังหวัดสุราษฎร์ธานี หลังจากพบว่าบ้านเหล่านี้น่าสงสัยเนื่องจากไม่มีคนอยู่ในบ้านแต่กลับมีการติดกล้องวงจรปิดจำนวนมากจนมีการแจ้งไปยังเจ้าหน้าที่</p>\n<p>บ้านดังกล่าวมีนายณัฐพงษ์ฯ อายุ 30 ปีเป็นผู้เช่า เมื่อตรวจสอบเส้นทางการเงินของนายณัฐพงษ์ก็พบว่ามีเงินหมุนเวียนกว่า 40 ล้านบาททำให้เชื่อว่ามีการกระทำผิดกฎหมาย แต่เมื่อประสานงานกับการไฟฟ้าส่วนภูมิภาค (PEA) พบว่าพื้นที่บ้านที่สงสัยมีอัตราการใช้ไฟฟ้าสูงไม่สอดคล้องกับมิเตอร์ค่าไฟ จึงกลายเป็นคดีขโมยไฟฟ้า</p>\n<p>การบุกค้าพบเครื่องขุดบิตคอยน์ 111 เครื่อง พร้อมมิเตอร์ไฟฟ้าที่ถูกดัดแปลง 10 เครื่อง ตำรวจจับกุม นายณัฐพงษ์ และนายอาทิตย์ ในฐานความผิด \"ร่วมกันลักทรัพย์ในเวลากลางคืน\"</p>\n<p>ที่มา - <a href=\"https://www.facebook.com/CIBTHAILAND/posts/pfbid02n8ty5BHFK7TJ1muwQsvdSpE8hacKnoyMcDGkNMGfcx2N682EPoKocbGwk2bwAzRvl\">ตำรวจสอบสวนกลาง</a></p>\n<p><img alt=\"No Description\" src=\"https://www.blognone.com/sites/default/files/externals/02d2e68477f39134d3fff5944413db2e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/1985f9c110c96e66034c31887d896537.jpeg\" /></p>\n<p>ภาพจากตำรวจสอบสวนกลาง</p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/thailand\">Thailand</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3360e61beefdb20fadd58ed9cb1d2fb71b3ae0e3ed276d97639fd9df9e55fb3b","category":"Thai"}