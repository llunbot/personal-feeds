{"title":"เปิดตัว Dune: Spice Wars การกลับมาอีกครั้งของเกม Dune ในรูปแบบเกม RTS","link":"https://www.blognone.com/node/126245","date":1639105902000,"content":"<div><div><div><p>เกม Dune II ที่ออกในปี 1992 ถือเป็นต้นแบบของเกม real-time strategy (RTS) ยุคถัดมาอย่าง Command &amp; Conquer, Warcraft, Age of Empires</p>\n<p>จากกระแสภาพยนตร์ Dune ที่ปลุกความสนใจในนิยายวิทยาศาสตร์เรื่องนี้กลับมาอีกครั้ง ทำให้เราได้เห็นเกม Dune แบบ RTS คืนชีพกลับมาด้วย ในชื่อเกมว่า <strong>Dune: Spice Wars</strong></p>\n<p>Dune: Spice Wars เป็นเกมแนว 4X RTS ที่ต้องสำรวจพื้นที่บนดาวเคราะห์ทะเลทราย Arrakis เก็บสะสมทรัพยากร สร้างเมือง และทำสงคราม</p>\n<p>Dune: Spice Wars พัฒนาโดย Funcom ผู้สร้างเกม Conan Exiles, Shiro Games จากฝรั่งเศส ผู้สร้างเกมวางแผนการรบแนวไวกิ้ง Northgard, และ Level Infinite ผู้จัดจำหน่ายในเครือ Tencent</p>\n<p>เกมจะเปิดให้เล่นแบบ Early Access ในปี 2022 มีให้เล่นบน Steam</p>\n<p><img src=\"https://www.blognone.com/sites/default/files/externals/3d725ab7ee4d7137a5f936382b4848cf.jpg\" /></p>\n<p><img src=\"https://www.blognone.com/sites/default/files/externals/e66be230fe3329cd85e9a19f22310794.jpg\" /></p>\n<p><img src=\"https://www.blognone.com/sites/default/files/externals/8bcd8053facf124d81ed572d3a696a75.jpg\" /></p>\n<p>ที่มา - <a href=\"https://dunegames.com/\">Dune Games</a></p>\n</div></div></div><div><div>Topics: </div><div><div><a href=\"/topics/dune\">Dune</a></div><div><a href=\"/topics/games\">Games</a></div><div><a href=\"/topics/funcom\">Funcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22ca19188a0ffd0e6a73f1d73351180fd169e7d10a627fe697db214dddcac1ce","category":"Thai"}