{"title":"กูเกิลลงทุนเคเบิลใต้น้ำแปซิฟิกใต้ จากออสเตรเลียไปสหรัฐ ผ่านฟิจิและเฟรนช์โพลีนีเซีย","link":"https://www.blognone.com/node/136408","date":1698286841000,"content":"<div><div><div><p>กูเกิลประกาศแผนการวางเคเบิลใต้น้ำ 2 เส้นใหม่ทางตอนใต้ของมหาสมุทรแปซิฟิก South Pacific Connect เชื่อมต่อออสเตรเลียเข้ากับชายฝั่งตะวันตกของสหรัฐ โดยผ่านเกาะฟิจิและเฟรนช์โพลีนีเซีย</p>\n<p>เคเบิลเส้นที่ผ่านฟิจิใช้ชื่อว่า Tabua ตั้งชื่อตามฟันปลาวาฬศักดิ์สิทธิ์ของชาวฟิจิ ส่วนเส้นที่ผ่านเฟรนช์โพลีนีเซียใช้ชื่อ Honomoana มาจากคำว่า link (hono) และ ocean (moana) โดยมีเคเบิลเชื่อมระหว่างทั้งสองเกาะด้วย สร้างเส้นทางวิ่งเป็นวงแหวน (ring) ระหว่างออสเตรเลีย ฟิจิ เฟรนช์โพลีนีเซีย เพื่อเพิ่มเส้นทางเลือกหากเคเบิลเส้นใดเส้นหนึ่งมีปัญหาขึ้นมา</p>\n<p>โครงการเคเบิลใต้น้ำชุดนี้จะดำเนินการโดย Vocus Group ที่ทำโครงข่ายสายเคเบิลในออสเตรเลียและนิวซีแลนด์อยู่แล้ว และได้รับความร่วมมือจากหน่วยงานภาครัฐของทั้งฟิจิและเฟรนช์โพลีนีเซีย</p>\n<p>กูเกิลลงทุนหรือร่วมลงทุนเรื่องเคเบิลใต้น้ำมายาวนาน เช่น <a href=\"https://www.blognone.com/node/91458\">INDIGO ในเอเชียตะวันออกเฉียงใต้</a>, <a href=\"https://www.blognone.com/node/99108\">เคเบิลเส้นฮ่องกง-กวม</a>, <a href=\"https://www.blognone.com/node/101265\">เคเบิลเส้นญี่ปุ่น-กวม-ออสเตรเลีย</a>, <a href=\"https://www.blognone.com/node/103952\">เคเบิลข้ามแอตแลนติกจากสหรัฐไปฝรั่งเศส</a>, <a href=\"https://www.blognone.com/node/110625\">เคเบิลจากโปรตุเกสไปแอฟริกา</a>, <a href=\"https://www.blognone.com/node/121927\">เคเบิลจากสิงคโปร์ไปสหรัฐ</a> เป็นต้น</p>\n<p>ที่มา - <a href=\"https://cloud.google.com/blog/products/infrastructure/honomoana-and-tabua-subsea-cables-connect-south-pacific/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/bf7004aa7de1707058797518dd40a304.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/telecom\">Telecom</a></div><div><a href=\"/topics/submarine-cable\">Submarine cable</a></div><div><a href=\"/topics/australia\">Australia</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50a54936557134aefcb1f6f885397a728bf30aba0fa50935e51086f78417f667","category":"Thai"}