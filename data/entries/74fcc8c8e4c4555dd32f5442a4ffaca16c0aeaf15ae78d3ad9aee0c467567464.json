{"title":"กูเกิลเปิดตัว Little Language Lessons เว็บสอนภาษาแบบ Duolingo สร้างด้วย Gemini","link":"https://www.blognone.com/node/146181","date":1746085979000,"content":"<div><div><div><p>วันเดียวกับที่ <a href=\"https://www.blognone.com/node/146159\">Duolingo เปิดตัวหลักสูตรสอนภาษาที่สร้างด้วย AI</a> กูเกิลก็เปิดตัว <a href=\"https://labs.google/lll/en\">Little Language Lessons</a> เว็บแอพสำหรับสอนภาษาแบบง่ายๆ เร็วๆ (สไตล์ Duolingo นั่นแหละ) ที่สร้างด้วย Gemini ทั้งหมด</p>\n<p>Little Language Lessons เป็นชุดเว็บแอพสอนภาษาแบบง่ายๆ เร็วๆ (bite-sized learning experiments) จำนวน 3 ตัว ได้แก่</p>\n<ul>\n<li>Tiny Lesson สอนศัพท์สำคัญในเรื่องต่างๆ เช่น วิธีเรียกแท็กซี่ในภาษาเยอรมัน วิธีถามทางในภาษจีน</li>\n<li>Slang Hang ฝึกอ่านออกเสียงจากบทสนทนาในภาษาที่ต้องการ ฟังเสียงแล้วอ่านตาม</li>\n<li>Word Cam ใช้รูปภาพเข้าช่วยเรียนรู้ โดยใช้พลัง Gemini แยกแยะภาพจากกล้องมือถือ แล้วโชว์คำศัพท์ในภาษาที่ต้องการเรียน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/27d8e5ea435c0ff33c74657953681c7b.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/65c7e7fb7e3ad66a0419c5ac1cfbc2e3.png\" /></p>\n<p><img alt=\"No Description\" src=\"https://www.blognone.com/sites/default/files/externals/d922d2ae4beec5b33b1350d56826ffbf.png\" /></p>\n<p>คำถามที่ทุกคนสงสัยว่าจะมาแข่งกับ Duolingo ไหม? กูเกิลประกาศชัดว่า Little Language Lessons เป็นโครงการทดลอง (experiment) ภายใต้ Google Labs มีเป้าหมายเพื่อโชว์การสร้างแอพพลิเคชันด้วยพลัง Gemini API เท่านั้น</p>\n<p>ตัวอย่างเบื้องหลังการสร้างเว็บ Tiny Lesson คือการเขียนพร็อมต์</p>\n<blockquote><p>You are a(n) {target language} tutor who is bilingual in {target language} and<br />\n   {source language} and an expert at crafting educational content that is<br />\n  custom-tailored to students' language usage goals.</p>\n</blockquote>\n<p>จากนั้นรับเอาท์พุทจาก Gemini ออกมาเป็น JSON เพื่อนำไปใช้ต่อได้เลย</p>\n<p>ที่มา - <a href=\"https://developers.googleblog.com/en/how-its-made-little-language-lessons-to-personalize-learning/\">Google Developers</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/education\">Education</a></div><div><a href=\"/topics/duolingo\">Duolingo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74fcc8c8e4c4555dd32f5442a4ffaca16c0aeaf15ae78d3ad9aee0c467567464","category":"Thai"}