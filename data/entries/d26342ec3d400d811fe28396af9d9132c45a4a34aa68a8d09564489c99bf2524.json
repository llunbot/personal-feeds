{"title":"YouTube ปรับปรุง Erase Song กรณีคลิปถูกระบุละเมิดลิขสิทธิ์ ให้ลบเฉพาะเสียงเพลงออกไป โดยคงเสียงอื่นไว้","link":"https://www.blognone.com/node/140760","date":1720184792000,"content":"<div><div><div><p>YouTube เปิดเผยว่าได้ปรับปรุงความสามารถการลบเพลงในวิดีโอให้กับครีเอเตอร์ กรณีคลิปวิดีโอถูกระบุว่ามีการละเมิดลิขสิทธิ์เพลง โดยสามารถนำเฉพาะเสียงเพลงที่ผิดลิขสิทธิ์ออกไปได้ ขณะที่ส่วนอื่นของคอนเทนต์ยังมีอยู่ตามปกติ ซึ่งมีคุณภาพที่ดีมากขึ้น</p>\n<p>ก่อนหน้านี้หากครีเอเตอร์ถูกรายงานการละเมิดลิขสิทธิ์เพลง ทางเลือกในการจัดการแก้ไขวิดีโอให้ถูกต้องผ่านเครื่องมือ YouTube Studio ได้แก่ Trim (ตัดช่วงนั้นออกไปเลย), Mute (ปิดเสียงช่วงเวลานั้นทั้งหมด), Song Replacement (แทนที่ด้วยเพลงอื่น) และ Erase Song คือลบเสียงเพลงนั้นออกอย่างเดียว กรณีหลังสุดนั้นถูกรายงานบ่อยครั้งว่าเสียงที่ได้หลังลบเพลงไม่ดีมากนัก</p>\n<p>YouTube บอกว่าได้ปรับปรุงฟีเจอร์ Erase Song นี้ โดยนำ AI มาช่วยปรับแต่งเสียงให้ดีมากขึ้น และสามารถนำเฉพาะเสียงเพลงที่ละเมิดลิขสิทธิ์ออกไปได้เท่านั้น เมื่อเลือกการแก้ไขวิดีโอด้วยวิธีดังกล่าว YouTube Studio จะแสดงผลลัพธ์ ซึ่งหากเพลงยังถูกลบออกไม่หมด ครีเอเตอร์ต้องพิจารณาวิธีการอื่นเพิ่มเติมเพื่อลบเพลงนั้นออกไป</p>\n<p>ความสามารถ Erase Song เวอร์ชันปรับปรุงนี้ จะทยอยอัปเดตทั้งบนเดสก์ท็อปและสมาร์ทโฟนในอีกไม่กี่สัปดาห์ข้างหน้า</p>\n<p>ที่มา: <a href=\"https://www.digitalinformationworld.com/2024/07/music-copyright-claims-on-youtube-app.html\">Digital Information World</a></p>\n<p><img alt=\"No Description\" src=\"https://www.blognone.com/sites/default/files/externals/8b998e62f2d78ed688af16b15fae4230.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/copyright\">Copyright</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d26342ec3d400d811fe28396af9d9132c45a4a34aa68a8d09564489c99bf2524","category":"Thai"}