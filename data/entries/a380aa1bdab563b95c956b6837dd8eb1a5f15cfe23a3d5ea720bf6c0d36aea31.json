{"title":"ยานสำรวจเอกชน HAKUTO-R พบปัญหาขาดการติดต่อช่วงสุดท้าย ก่อนลงจอดบนดวงจันทร์","link":"https://www.blognone.com/node/133561","date":1682469734000,"content":"<div><div><div><p>ispace บริษัทเอกชนด้านอวกาศของญี่ปุ่น รายงานสถานะของภารกิจ Mission 1 ที่จะนำยานอวกาศไร้มนุษย์ HAKUTO-R ลงจอดบนดวงจันทร์ ซึ่งกำหนดแตะพื้นผิวดวงจันทร์ที่เวลา 23:40น. วันที่ 25 เมษายน 2023 ตามเวลาในประเทศไทย</p>\n<p>Takeshi Hakamada ซีอีโอ ispace แถลงว่าเกิดปัญหาขาดการติดต่อสื่อสารกับยาน HAKUTO-R ในขณะที่ยานใกล้ลงจอดบนพื้นผิวดวงจันทร์บริเวณ Atlas Crater ซึ่งเป็นพื้นที่ส่วนตะวันออกเฉียงเหนือของดวงจันทร์ ในอีกระยะ 89 เมตร แม้ถึงตอนนี้ยังไม่สามารถติดต่อกับยานได้ แต่ก็อาจสรุปได้ว่าภารกิจการนำยานลงจอดบนดวงจันทร์ไม่เสร็จสมบูรณ์ทุกขั้นตอน</p>\n<p>ยาน HAKUTO-R มีความสูง 2 เมตร น้ำหนัก 340 กิโลกรัม เดินทางไปพร้อมกับจรวด Falcon 9 ของ SpaceX ตั้งแต่เดือนธันวาคมปีที่แล้ว โดยยานบรรทุกเครื่องมือสำรวจ 2 ชิ้น เพื่อตรวจสอบเก็บข้อมูลสภาพดิน โดยมีไฮไลท์คือหุ่นยนต์ตัวหนึ่งออกแบบและผลิตโดย TOMY บริษัทของเล่นญี่ปุ่นชื่อดัง</p>\n<p>ภารกิจ Mission 1 นี้มีความสำคัญ โดยหากทำสำเร็จ จะเป็นยานของบริษัทเอกชนรายแรกในโลกที่ลงจอดบนพื้นผิวดวงจันทร์ได้ ทำให้โอกาสที่การเดินทางอวกาศของเอกชนในเชิงพาณิชย์ใกล้ขึ้นไปอีกหนึ่งขั้น</p>\n<p>ที่มา: <a href=\"https://www.bbc.com/news/world-asia-65389730\">BBC</a></p>\n<p><img alt=\"No Description\" src=\"https://www.blognone.com/sites/default/files/externals/3ed44a45a7eb847dd83300accf8e3ee2.png\" /></p>\n<p><img alt=\"No Description\" src=\"https://www.blognone.com/sites/default/files/externals/4b4fb1464cd5f4e1dbad9c92b2c4823b.png\" /></p>\n</div></div></div><div><div>Topics: </div><div><div><a href=\"/topics/moon\">Moon</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a380aa1bdab563b95c956b6837dd8eb1a5f15cfe23a3d5ea720bf6c0d36aea31","category":"Thai"}