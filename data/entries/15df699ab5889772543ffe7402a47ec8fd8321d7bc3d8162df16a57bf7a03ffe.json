{"title":"ไมโครซอฟท์เปิดตัว SQL Server 2025 รองรับ Vector Search ในฐานข้อมูลแล้ว","link":"https://www.blognone.com/node/143265","date":1732193762000,"content":"<div><div><div><p>ไมโครซอฟท์เปิดตัวฐานข้อมูล SQL Server 2025 มีฟีเจอร์ใหม่ที่สำคัญคือรองรับ vector search สำหรับใช้ข้อมูลในงานด้าน AI</p>\n<p>SQL Server 2025 เก็บข้อมูลเวกเตอร์และดัชนีด้วยเทคโนโลยี DiskANN สำหรับค้นหาความเชื่อมโยงของเวกเตอร์ได้มีประสิทธิภาพ นอกจากนี้ยังรองรับการเชื่อมต่อกับโมเดล AI ภายนอกผ่าน T-SQL และ REST API นอกจากนี้ยังรองรับ GraphQL ผ่าน Data API Builder และรองรับ JSON แบบเนทีฟด้วย</p>\n<p>ฟีเจอร์ฝั่งความปลอดภัย ทำงานร่วมกับ <a href=\"https://www.blognone.com/node/128763\">Microsoft Entra (ชื่อใหม่ของ Azure AD)</a>, ฟีเจอร์ Optional Parameter Plan Optimization (OPPO) ช่วยให้ฐานข้อมูลเลือกวิธีการรันที่มีประสิทธิภาพที่สุด, รองรับการทำมิเรอร์ฐานข้อมูลใน <a href=\"https://www.blognone.com/node/133983\">Microsoft Fabric</a> ทำ replication ใน Microsoft OneLake แบบเกือบเรียลไทม์, จัดการฐานข้อมูลเวอร์ชันองค์กรผ่าน <a href=\"https://www.blognone.com/node/112942\">Azure Arc</a> เป็นต้น</p>\n<p>ตอนนี้ SQL Server 2025 อยู่ในสถานะพรีวิว และมีกำหนดออกรุ่นเสถียรในปีหน้า</p>\n<p>ที่มา - <a href=\"https://www.microsoft.com/en-us/sql-server/blog/2024/11/19/announcing-microsoft-sql-server-2025-apply-for-the-preview-for-the-enterprise-ai-ready-database/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/bd60315a20aea632fb8d81de0e2dcea2.png\" /></p>\n</div></div></div><div><div>Topics: </div><div><div><a href=\"/topics/sql-server\">SQL Server</a></div><div><a href=\"/topics/microsoft\">Microsoft</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15df699ab5889772543ffe7402a47ec8fd8321d7bc3d8162df16a57bf7a03ffe","category":"Thai"}