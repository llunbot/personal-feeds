{"title":"Napster ถูกซื้อกิจการโดย Infinite Reality ผู้พัฒนาแพลตฟอร์ม Metaverse","link":"https://www.blognone.com/node/145467","date":1742907007000,"content":"<div><div><div><p>บริษัทพัฒนาเทคโนโลยีคอนเทนต์สามมิติ Infinite Reality ประกาศซื้อกิจการ Napster ด้วยมูลค่า 207 ล้านดอลลาร์ โดย Infinite Reality ให้เหตุผลของการซื้อนี้ว่าเพื่อใช้แบรนด์ Napster มาทำการตลาดโดยเฉพาะ</p>\n<p>ถ้าพูดถึง Napster ก็อาจเป็นหัวข้อตรวจวัดอายุผู้อ่าน เลยต้องให้ข้อมูลเบื้องต้นว่า Napster เป็นบริการแชร์ไฟล์แบบ P2P ยอดนิยมตัวหนึ่งซึ่งเปิดตัวในปี 1999 โดยประเภทไฟล์ยอดนิยมที่แชร์กันก็คือเพลง ทำให้บริษัทถูกค่ายเพลงต่าง ๆ ฟ้องร้องจนต้องขอล้มละลายเลิกกิจการในปี 2002 นับตั้งแต่นั้นบริษัทก็<a href=\"https://www.blognone.com/node/8954/\">เปลี่ยนมือ</a>เจ้าของมา<a href=\"https://www.blognone.com/node/26820/\">หลายราย</a> โดยเจ้าของรายล่าสุดคือบริษัทบล็อกเชน Algorand</p>\n<p>John Acunto ซีอีโอ Infinite Reality บอกว่าบริษัทมีแผนให้บริการโลกเสมือนแบบสามมิติ เพื่อให้ฟังเพลงหรือดูคอนเสิร์ตออนไลน์ร่วมกันได้ โมเดลรายได้ยังร่วมมือกับค่ายเพลงและศิลปิน เพื่อนำผลงานและสินค้าที่ระลึกมาขายบนแพลตฟอร์ม ทั้งหมดนี้จึงทำให้บริษัทเชื่อว่าการใช้แบรนด์ Napster จะมีพลังและสร้างความสนใจได้ดี</p>\n<p>Infinite Reality มีมูลค่ากิจการล่าสุด 1.225 หมื่นล้านดอลลาร์ แต่บริษัทระบุว่ากลุ่มนักลงทุนไม่ต้องการเปิดเผยรายชื่อ</p>\n<p>ที่มา: <a href=\"https://www.cnbc.com/2025/03/25/napster-pioneered-music-sharing-25-years-ago-bought-for-207-million-.html\">CNBC</a></p>\n<p><img src=\"https://www.blognone.com/sites/default/files/externals/7158a0fd24f8956d23c7cc313659d83e.png\" alt=\"\" /></p>\n</div></div></div><div><div>Topics: </div><div><div><a href=\"/topics/napster\">Napster</a></div><div><a href=\"/topics/acquisition\">Acquisition</a></div><div><a href=\"/topics/music\">Music</a></div><div><a href=\"/topics/metaverse\">Metaverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8352dd0e50ef823b66092af4ed1242a087149bcc99307845fb9dedb6f50cf879","category":"Thai"}