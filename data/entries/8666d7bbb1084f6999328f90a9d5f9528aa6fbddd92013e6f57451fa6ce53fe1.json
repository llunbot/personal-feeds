{"title":"ผู้ใช้พบปัญหาแท่นชาร์จไร้สายรถ BMW อาจทำให้ชิป NFC ของ iPhone 15 เสียหาย","link":"https://www.blognone.com/node/136026","date":1696228534000,"content":"<div><div><div><p>สัปดาห์ที่ผ่านมาผู้ใช้งานรถ BMW บางรายพบปัญหาชิป NFC ของ iPhone 15 ไม่ทำงานหลังจากนำไปชาร์จด้วยแท่นชาร์จไร้สายบนรถยนต์ BMW หลายคนบอก iPhone กลายเป็นหน้าจอสีขาวและเข้าสู่โหมดการกู้คืนข้อมูลและหลังจากนั้นชิป NFC ก็หยุดทำงานหลังจากเครื่องรีบูต</p>\n<p>ชิป NFC บน iPhone สามารถใช้งานร่วมกับฟีเจอร์ Apple Pay และ Digital Car Key แต่เมื่อเครื่องเกิดปัญหาหน้าจอจะขึ้นข้อความเตือน “ไม่สามารถตั้งค่า Apple Pay” ในแอป Wallet ซึ่งผู้ใช้งานบอกว่า Apple เปลี่ยนเครื่อง iPhone ให้ใหม่หลังจากยืนยันว่าชิป NFC เกิดปัญหา แต่เครื่องที่เปลี่ยนก็เสี่ยงเจอปัญหาเดียวกัน</p>\n<p>รุ่นที่มีการร้องเรียนได้แก่ iPhone 15 Pro และ iPhone 15 Pro Max แต่ก็อาจจะเกิดกับ iPhone 15 และ iPhone 15 Plus ได้เช่นกัน ทั้งนี้ยังไม่มีรายละเอียดที่แน่ชัดถึงสาเหตุ, จำนวนผู้ใช้งาน และรุ่นยนต์ BMW ว่ารุ่นใดบ้างที่ได้รับผลกระทบ</p>\n<p><img alt=\"No Description\" src=\"https://www.blognone.com/sites/default/files/externals/5955e47d8e2b45bd71b9e1c3235f7f45.png\" /></p>\n<p>ที่มา: <a href=\"https://www.macrumors.com/2023/10/01/bmw-charging-may-break-iphone-15-nfc-chip/\">Macrumors</a></p>\n</div></div></div><div><div>Topics: </div><div><div><a href=\"/topics/bmw\">BMW</a></div><div><a href=\"/topics/iphone-15\">iPhone 15</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8666d7bbb1084f6999328f90a9d5f9528aa6fbddd92013e6f57451fa6ce53fe1","category":"Thai"}