{"title":"[Counterpoint] ตลาดสมาร์ทโฟนสหรัฐ Q2/23 หดตัวถึง 24%, แอปเปิลยังลด 6%, ซัมซุงลด 37%","link":"https://www.blognone.com/node/135058","date":1690698713000,"content":"<div><div><div><p>บริษัทวิจัยตลาด Counterpoint Research ประกาศตัวเลขยอดขายสมาร์ทโฟนในสหรัฐอเมริกา ประจำไตรมาส 2/2023 ภาพรวมตลาดหดตัวลงถึง 24% นับจากไตรมาสเดียวกันของปีก่อน (YoY)</p>\n<p>ทุกบริษัทล้วนมียอดขายหดกันถ้วนหน้า มีกูเกิลเพียงรายเดียวที่ยอดขายเพิ่ม 48% จากยุทธศาสตร์ Pixel ที่เข้าเป้า (แต่ก็มาจากฐานที่น้อยด้วย ส่วนแบ่งตลาดรวมมีแค่ 3%) แม้แต่แอปเปิลก็ยังยอดขายลดลง แม้ลดลงเพียงเล็กน้อย 6% ถือว่าดีมากแล้วก็ตาม</p>\n<p>ซัมซุงถือเป็นผู้ผลิตที่ยอดขายตกหนักถึง 37%, Motorola ลด 17%, TCL ที่เน้นขายมือถือราคาถูก ลดลง 69%, รายอื่นๆ ที่เหลือลดลง 52%</p>\n<p>นักวิเคราะห์ของ Counterpoint ประเมินว่า แม้ภาพรวมเศรษฐกิจสหรัฐเริ่มดูดีขึ้นแล้ว แต่ผู้บริโภคยังชะลอการซื้อสมาร์ทโฟนใหม่เพราะไม่มั่นใจในอนาคต โดย Counterpoint คาดว่าเทรนด์ตลาดหดตัวนี้จะยังมีผลต่อในไตรมาส 3/2023 แต่แอปเปิลมี iPhone 15 รอวางขายอยู่ ก็น่าจะยังขายได้ดีเหมือนเดิม</p>\n<p><img alt=\"No Description\" src=\"https://www.blognone.com/sites/default/files/externals/e44bb06ff2c5e68126646720b1964079.png\" /></p>\n<p>ที่มา - <a href=\"https://www.counterpointresearch.com/us-smartphone-shipments-q2-2023/\">Counterpoint</a></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div><div><a href=\"/topics/apple\">Apple</a></div><div><a href=\"/topics/samsung\">Samsung</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14e1d2b72465c96b1ed5890bc64f669338825e9297726af6908a402c9a735c9d","category":"Thai"}