{"title":"Apple เพิ่มคำแนะนำ AirTag อาจใช้งานไม่ได้ ถ้าเปลี่ยนเป็นแบตเตอรี่กระดุมที่เคลือบสารขม","link":"https://www.blognone.com/node/123945","date":1627521028000,"content":"<div><div><div><p>AirTag อุปกรณ์บลูทูธสำหรับติดตามอุปกรณ์ มีคุณสมบัติหนึ่งที่ไม่ค่อยพบในสินค้าแอปเปิลคือ<a href=\"https://www.blognone.com/node/122267\">สามารถแกะเปลี่ยนแบตเตอรี่ได้เอง</a> โดยใช้ถ่านกระดุม CR2032 อย่างไรก็ตามแอปเปิลก็มีคำแนะนำเรื่องนี้เพิ่มเติม</p>\n<p>ใน<a href=\"https://support.apple.com/th-th/HT211670\">เอกสารสนับสนุนของแอปเปิล</a> ระบุว่าหากใช้แบตเตอรี่ CR2032 แบบที่เคลือบด้วยสารขม อาจไม่สามารถใช้งานกับ AirTag ได้ แต่ทั้งนี้ขึ้นอยู่กับการจัดตำแหน่งของสารเคลือบที่สัมพันธ์กับหน้าสัมผัสของแบตเตอรี่</p>\n<p>แบตเตอรี่กระดุม CR2032 มีขนาดเล็ก ทำให้ผู้ผลิตบางรายเคลือบสารขมที่ผิวของแบตเตอรี่ เพื่อป้องกันเด็กกลืนเข้าไป ซึ่งคาดว่าสารขมนี้อาจมีผลให้ AirTag ทำงานได้ไม่เต็มประสิทธิภาพนั่นเอง</p>\n<p>ที่มา: <a href=\"https://www.macrumors.com/2021/07/28/airtag-replacement-batteries-no-bitter-coating/\">MacRumors</a></p>\n<p><img src=\"https://www.blognone.com/sites/default/files/externals/af117809a1cb0c928956397cc2fd1f60.jpg\" /></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/battery\">Battery</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9967b42448ac21ef6ea8600b43c114ad9b7d1c05a3851d58421cc598ed985d9","category":"Thai"}