{"title":"พบภาษา Vyper สำหรับพัฒนาแอปพลิเคชั่นบนบล็อคเชนมีช่องโหว่ smart contract หลายตัวโดนโจมตีความเสียหายรวมเกิน 25 ล้านดอลลาร์","link":"https://www.blognone.com/node/135064","date":1690779084000,"content":"<div><div><div><p>โครงการภาษา Vyper ภาษาสำหรับพัฒนาแอปพลิเคชั่นบนบล็อคเชน มีช่องโหว่เวอร์ชั่น 0.2.15, 0.2.16, และ 0.3.0 แม้ว่าจะแก้ไขไปตั้งแต่ 2 ปีก่อนแต่โค้ด smart contract หลายตัวก็ยังใช้เวอร์ชั่นคอมไพลเลอร์เวอร์ชั่นเหล่านี้อยู่</p>\n<p>ตอนนี้มีรายงานว่าบล็อคเชนต่างๆ  ถูกโจมตีจากช่องโหว่นี้ เช่น AlchemixFi ถูกโจมตี 13 ล้านดอลลาร์, JPEG'd 11 ล้านดอลลาร์, MetronomeDAO 1.6 ล้านดอลลาร์, Ellipsis Finance 68,600 ดอลลาร์, และ Debridge Finance 24,600 ดอลลาร์</p>\n<p>ทาง Curve Finance ระบุว่ามี pool ที่ได้รับผลกระทบ 3 pool เท่านั้น ได้แก่ alETH, msETH, และ pETH แต่ข่าวการแฮกครั้งนี้ก็ทำให้โทเค็น CRV ของ Curve Finance ราคาตกลงไป 15%</p>\n<p>ที่มา - <a href=\"https://twitter.com/vyperlang/status/1685692973051498497\">Vyper</a>, <a href=\"https://www.straitstimes.com/business/crypto-token-of-key-defi-exchange-curve-finance-sinks-after-exploit\">The Strait Times</a>, <a href=\"https://web3isgoinggreat.com/?id=vyper-vulnerability\">Web3 is going great</a></p>\n<p><img alt=\"No Description\" src=\"https://www.blognone.com/sites/default/files/externals/64e0993bc4de54e19f0ee53b7f96f7ab.png\" /></p>\n</div></div></div><div><div>Topics: </div><div><div><a href=\"/topics/blockchain\">Blockchain</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10e79149f33ea043903584013a4148e06f45d90009c454262eb21635af113057","category":"Thai"}