{"title":"[Reuters] ออสเตรเลียเตรียมเสนอกฎใหม่คุมโซเชียลมีเดีย ระบุตัวตนคนคอมเม้นท์หมิ่นประมาท","link":"https://www.blognone.com/node/126044","date":1638154311000,"content":"<div><div><div><p>สำนักข่าว Reuters รายงานว่า นายกรัฐมนตรีออสเตรเลีย Scott Morrison มีแผนเตรียมจะเสนอกฎใหม่ ให้โซเชียลมีเดียอย่าง Facebook และ Twitter เปิดเผยตัวตนของคนคอมเม้นท์หมิ่นประมาท โดยให้ผู้ใช้งานสามารถร้องเรียนแพลตฟอร์มให้ลบคอมเม้นท์หมิ่นประมาทที่ส่งผลกระทบต่อตัวเอง และถ้าแพลตฟอร์มไม่ทำตาม กระบวนการศาลจะสามารถบังคับให้แพลตฟอร์มระบุตัวตนของผู้หมิ่นประมาทในโซเชียลได้</p>\n<p>Scott Morrison บอกว่า บนโลกออนไลน์ไม่ควรเป็นพื้นที่ให้พวกหัวรุนแรง ทำร้ายผู้คนโดยไม่เปิดเผยตัวตนได้ นั่นไม่ใช่สิ่งที่จะเกิดขึ้นในโลกจริง และไม่ใช่สิ่งที่จะเกิดขึ้นบนโลกดิจิทัลเช่นกัน</p>\n<p>เท่ากับว่า กฎหมายใหม่ที่เตรียมจะเสนอกันนี้ ทำให้โซเชียลมีเดีย ต้องรับผิดชอบกับการกระทำของผู้คอมเม้นท์หมิ่นประมาท และยังมีคำถามเรื่องความเป็นส่วนตัวด้วย รวมถึงข้อกังวลที่ว่า กฎนี้จะกระทบเสรีภาพในการเห็นต่างทางการเมืองหรือไม่</p>\n<p><img src=\"https://www.blognone.com/sites/default/files/externals/33251e12e443a40fe3216a548ca33563.png\" /></p>\n<p>ภาพโดย <a href=\"https://pixabay.com/th/vectors/%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%a7%e0%b8%b1%e0%b8%99%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2-%e0%b8%9e%e0%b8%a3%e0%b8%a1%e0%b9%81%e0%b8%94%e0%b8%99-1296727/\">OpenClipart</a></p>\n<p>ที่มา - <a href=\"https://www.engadget.com/australia-social-media-network-troll-law-163902284.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/australia\">Australia</a></div><div><a href=\"/topics/hate-speech\">Hate Speech</a></div><div><a href=\"/topics/law\">Law</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ee08b06c2406aba553e4deaa073bcfe4b2d4cbc61f1222f33bc91117af80ef4","category":"Thai"}