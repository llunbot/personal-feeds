{"title":"Palo Alto Networks ซื้อกิจการ Talon สตาร์ทอัพพัฒนาเบราว์เซอร์ความปลอดภัยสูงจากอิสราเอล","link":"https://www.blognone.com/node/136602","date":1699312793000,"content":"<div><div><div><p>Palo Alto Networks ประกาศบรรลุข้อตกลงซื้อกิจการ Talon Cyber Security สตาร์ทอัพจากอิสราเอล โดยไม่ได้เปิดเผยมูลค่าในการซื้อ ทำให้เป็นดีลลำดับที่ 2 ภายในเดือนเดียวของ Palo Alto Networks ที่ซื้อกิจการสตาร์ทอัพเกี่ยวกับความปลอดภัย ซึ่งต่างมีสำนักงานใหญ่อยู่ในอิสราเอล โดยก่อนหน้าคือ <a href=\"https://www.blognone.com/node/136504\">Dig Security</a></p>\n<p>Talon Cyber Security เป็นผู้พัฒนา Enterprise Browser เบราว์เซอร์พื้นฐาน Chro­mium ที่ออกแบบมาควบคุมความปลอดภัยสำหรับการทำงานแบบไฮบริด เนื่องจากแอพพลิเคชันในองค์กรเปลี่ยนมาทำงานบนเว็บมากขึ้น องค์กรจึงต้องการเครื่องมือควบคุมความปลอดภัยในทุกจุด สามารถดูแลได้จากส่วนกลาง รองรับอุปกรณ์ BYOD ขณะเดียวกันยังรักษาความเป็นส่วนตัวของพนักงานสำหรับการใช้งานส่วนตัวด้วย</p>\n<p>Palo Alto Networks บอกว่าเทคโนโลยีของ Enterprise Browser จะนำมารวมเป็นส่วนหนึ่งในแพลตฟอร์ม Prisma SASE ทำให้สามารถบริหารจัดการดูแลได้ในที่เดียว</p>\n<p>ข้อมูลจาก <a href=\"https://techcrunch.com/2023/11/06/confirmed-palo-alto-has-acquired-talon-cyber-security-sources-say-for-625m/\">TechCrunch</a> อ้างแหล่งข่าวว่าดีลนี้มีมูลค่าประมาณ 625 ล้านดอลลาร์</p>\n<p>ที่มา: <a href=\"https://www.crn.com/news/security/palo-alto-networks-to-acquire-secure-web-browser-startup-talon\">CRN</a></p>\n<p><img alt=\"No Description\" src=\"https://www.blognone.com/sites/default/files/externals/fe8f784e5e83a1b3bdc11e4d68374317.jpg\" /></p>\n</div></div></div><div><div>Topics: </div><div><div><a href=\"/topics/palo-alto-networks\">Palo Alto Networks</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3a1e21348b838c6f3ed591223696ce1b7393035114ca6a32a0a07ac412361c6","category":"Thai"}