{"title":"กูเกิลออกแอพย้ายข้อมูลตัวใหม่ Android Switch ใช้ถ่ายข้อมูลจากมือถือเก่า iOS/Android มา Android","link":"https://www.blognone.com/node/143277","date":1732245755000,"content":"<div><div><div><p>กูเกิลเปิดตัวแอพย้ายข้อมูลข้ามอุปกรณ์ Android ตัวใหม่ชื่อ <strong>Android Switch</strong> ที่ก่อนหน้านี้เริ่มใช้กับ Pixel 9 มาก่อนแล้ว แต่จะเริ่มใช้กับสมาร์ทโฟนยี่ห้ออื่นๆ ในปี 2025 เป็นต้นไป</p>\n<p>Android Switch เป็นแอพที่ช่วยคัดลอกข้อมูลจากมือถือเครื่องเก่า ที่กระบวนการแบบ post-setup data copy เกิดขึ้นภายหลังเซ็ตมือถือเครื่องใหม่เสร็จแล้ว (สำหรับคนที่เซ็ตมือถือใหม่ก่อน แล้วค่อยมาย้ายข้อมูลภายหลัง) ตัวแอพออกแบบมาให้ยืดหยุ่น เข้าใจง่ายขึ้น และมีตัวเลือกย้ายเฉพาะข้อมูลที่เก็บบนมือถือ ไม่ต้องย้ายข้อมูลที่เก็บบนคลาวด์อยู่แล้วให้ซ้ำซ้อน</p>\n<p>ตอนนี้แอพ Android Switch มีให้ดาวน์โหลดเองแล้วทั้งบน <a href=\"https://apps.apple.com/us/app/android-switch/id6449987166\">iOS</a> และ <a href=\"https://play.google.com/store/apps/details?id=com.google.android.apps.restore\">Android</a> ในกรณีของการย้ายจาก iOS กูเกิลบอกว่าจะย้ายข้อมูลได้เร็วขึ้น 40% เมื่อเทียบกับเครื่องมือย้ายตัวเดิม ช่วยอำนวยความสะดวกให้คนที่มีข้อมูลบนมือถือจำนวนมากๆ</p>\n<p>ที่มา - <a href=\"https://blog.google/products/android/android-switching-updates/\">Google</a>, <a href=\"https://9to5google.com/2024/11/20/android-switch-copy-data/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/00ac78778f23fa85015be1b9bbdd23f8.jpeg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e754b0ac3d2e8853e16d4a57b3e2541db7b2a36140e85463f96f7d3bb7a2d220","category":"Thai"}