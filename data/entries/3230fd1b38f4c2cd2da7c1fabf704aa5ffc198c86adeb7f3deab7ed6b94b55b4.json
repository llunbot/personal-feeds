{"title":"Google Docs, Sheets, Slides เพิ่มช่องค้นหาคำสั่งที่ต้องการในแถบเครื่องมือ","link":"https://www.blognone.com/node/133581","date":1682569116000,"content":"<div><div><div><p>แอพในกลุ่ม Google Workspace คือ Docs, Sheets, Slides เตรียมปรับอินเทอร์เฟซใหม่เล็กน้อย โดยเพิ่มช่องค้นหาเครื่องมือ (tool-finding) เพื่อให้ผู้ใช้ค้นหาคำสั่งที่ต้องการได้ง่ายขึ้น ไม่ต้องไปงมหาเองในเมนู</p>\n<p>จริงๆ แล้ว Google Docs, Sheets, Slides มีฟีเจอร์ค้นหาคำสั่งอยู่แล้ว แต่หลบอยู่ในเมนู Help &gt; Search the menus ซึ่งไม่ค่อยมีใครรู้จักนัก การเปลี่ยนแปลงนี้คือย้ายช่องค้นหาคำสั่งออกมาวางตรงซ้ายสุดของแถบเครื่องมือแทน ไม่เห็นก็ไม่รู้จะว่ายังไงแล้ว</p>\n<p>การเปลี่ยนแปลงนี้จะมีผลต่อผู้ใช้ทุกกลุ่ม ทั้งฝั่งคอนซูเมอร์และองค์กร โดยจะทยอยเปลี่ยนทีละกลุ่มตามธรรมเนียมของกูเกิล</p>\n<p><img alt=\"No Description\" src=\"https://www.blognone.com/sites/default/files/externals/df9ec60eedeac1ab539be5ec33c02d20.png\" /></p>\n<p>ที่มา - <a href=\"https://workspaceupdates.googleblog.com/2023/04/enhancing-tool-discovery-google-docs-sheets-slides%20.html\">Google Workspace</a></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google-docs\">Google Docs</a></div><div><a href=\"/topics/google-slides\">Google Slides</a></div><div><a href=\"/topics/google-sheets\">Google Sheets</a></div><div><a href=\"/topics/user-interface\">User Interface</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3230fd1b38f4c2cd2da7c1fabf704aa5ffc198c86adeb7f3deab7ed6b94b55b4","category":"Thai"}