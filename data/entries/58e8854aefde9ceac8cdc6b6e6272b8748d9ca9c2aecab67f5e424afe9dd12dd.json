{"title":"Chrome เริ่มปิดการทำงานของคุกกี้แล้ว ยังจำกัดวงแค่ผู้ใช้ 1%, ปิดทั้งหมดไตรมาส 3/2024","link":"https://www.blognone.com/node/137502","date":1704412351000,"content":"<div><div><div><p>กูเกิลเริ่มปิดการทำงานของคุกกี้ข้ามเว็บไซต์ (third party cookie) ใน Chrome <a href=\"https://www.blognone.com/node/133904\">ตามที่เคยประกาศไว้</a> โดยใช้วิธีปิดแค่เพียง 1% ของผู้ใช้ทั้งหมด แต่เมื่อ Chrome มีปริมาณผู้ใช้จำนวนมหาศาล คาดว่าจะมีผลกับผู้ใช้ราว 30 ล้านคน</p>\n<p>เป้าหมายของกูเกิลคือเปลี่ยนมาใช้<a href=\"https://www.blognone.com/node/135644\">ระบบ Privacy Sandbox ที่ฝังลงในตัวเบราว์เซอร์</a> เพื่อให้ยิงโฆษณาแบบเจาะจงตามความสนใจของผู้ใช้แบบกว้างๆ แทนการตามรอยแบบเจาะจงด้วยคุกกี้ โดยเริ่มเปิดใช้งาน Privacy Sandbox มาตั้งแต่เดือนกันยายน 2023 แล้วจึงมาเริ่มปิดคุกกี้ในเดือนนี้</p>\n<p><a href=\"https://developers.google.com/privacy-sandbox/3pcd\">แผนการของกูเกิล</a>คือเตรียมปิดคุกกี้ third party กับผู้ใช้ทั้งหมด 100% ในช่วงไตรมาส 3/2024 หากใครอยากลองปิดเองก่อนก็ทำได้ โดยเข้าไปเปิด flag chrome://flags/#test-third-party-cookie-phaseout</p>\n<p><img alt=\"No Description\" src=\"https://www.blognone.com/sites/default/files/externals/8f17dc9b728b7e89cded80cd3309e297.png\" /></p>\n<p><img alt=\"No Description\" src=\"https://www.blognone.com/sites/default/files/externals/190da0aa6ebb0f1607032a0611f607bf.png\" /></p>\n<p>ที่มา - <a href=\"https://developers.google.com/privacy-sandbox/blog/cookie-countdown-2024jan\">Google</a>, <a href=\"https://www.theregister.com/2024/01/04/google_set_to_start_cookie/\">The Register</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58e8854aefde9ceac8cdc6b6e6272b8748d9ca9c2aecab67f5e424afe9dd12dd","category":"Thai"}