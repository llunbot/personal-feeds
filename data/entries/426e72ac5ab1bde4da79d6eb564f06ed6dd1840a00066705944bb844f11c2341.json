{"title":"[ลือ] แว่น XR ที่ซัมซุงร่วมพัฒนากับกูเกิล โค้ดเนม Moohan จะเปิดตัวตุลาคม 2024","link":"https://www.blognone.com/node/140875","date":1720938101000,"content":"<div><div><div><p>ในงานแถลงข่าวเปิดตัว Galaxy Z Fold/Flip 6 ประธานฝ่ายมือถือของซัมซุงคือ TM Roh พูดถึง<a href=\"https://www.blognone.com/node/133784\">แว่น XR ที่ประกาศร่วมทำกับกูเกิลตั้งแต่ปี 2023</a> ว่าจะเปิดตัวภายในปี 2024 นี้ แต่ไม่มีข้อมูลอื่นๆ เพิ่มเติม</p>\n<p>เว็บไซต์ Business Insider อ้างข้อมูลจากแหล่งข่าวว่า แว่นตัวนี้ใช้ชิปจาก Qualcomm (ซึ่งน่าจะเป็น <a href=\"https://www.blognone.com/node/137510\">Snapdragon XR2+ Gen 2</a> เพราะขึ้นชื่อซัมซุงกับกูเกิลตอนเปิดตัวชิปด้วย) มีโค้ดเนมว่า \"Moohan\" จะออกเวอร์ชันสำหรับนักพัฒนาในเดือนตุลาคม 2024 และเวอร์ชันคอนซูเมอร์ทั่วไปในเดือนมีนาคม 2025</p>\n<p>ตามข่าวบอกว่าเดิมทีแว่น Moohan จะออกตั้งแต่ไตรมาส 1 ปี 2024 แต่ถูกเลื่อนออกไป เพราะฝ่ายบริหารของซัมซุงไม่มั่นใจว่าแว่นจะดีพอสำหรับสู้กับ Apple Vision Pro ได้</p>\n<p>ที่มา - <a href=\"https://www.businessinsider.com/google-augmented-reality-reset-xr-glasses-android-qualcomm-2024-7\">Business Insider</a> via <a href=\"https://9to5google.com/2024/07/13/samsung-android-xr-headset-launch/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/cafe52ba0ec5eb043222fdcd6dfeeb0a.jpg\" /></p>\n<p>ภาพประกอบจากโรงแรม ดิ เอมเมอรัลด์  บน <a href=\"https://www.thaipr.net/travel/3253171\">ThaiPR</a></p>\n<p><img src=\"https://www.blognone.com/sites/default/files/externals/22c0ef6343b4538357bfa34b494ecb4e.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/mixed-reality\">Mixed Reality</a></div><div><a href=\"/topics/rumors\">Rumors</a></div><div><a href=\"/topics/google\">Google</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"426e72ac5ab1bde4da79d6eb564f06ed6dd1840a00066705944bb844f11c2341","category":"Thai"}