{"title":"LG ขยายฟีเจอร์เล่นเกม Gaming Portal จากสมาร์ททีวี ไปยังหน้าจอ Smart Monitor","link":"https://www.blognone.com/node/144863","date":1740284058000,"content":"<div><div><div><p>LG ประกาศแผนการผลักดันฟีเจอร์การเล่นเกม Gaming Portal ไปยังหน้าจอ \"ทุกประเภท\" ของบริษัทในปี 2025 โดยปัจจุบันมีในสมาร์ททีวี WebOS เวอร์ชัน 23 ขึ้นไป แล้วจะขยายไปยังอุปกรณ์กลุ่ม Smart Monitor และ<a href=\"https://www.lg.com/th/lifestyle-screens/stanbyme/\">หน้าจอติดขาตั้งตระกูล StandByMe</a> ในไตรมาส 2/2025</p>\n<p>ฟีเจอร์ Gaming Portal จะรองรับการเล่นเกมแบบเนทีฟ (บน webOS) และการเล่นเกมผ่านบริการคลาวด์เกมมิ่งหลากหลายยี่ห้อ ได้แก่ NVIDIA GeForce Now, Amazon Luna, Boosteroid, Blacknut และ <a href=\"https://www.blognone.com/node/143947\">Xbox Cloud Gaming ตามที่เคยประกาศไว้</a> มีทั้งเกมง่ายๆ ที่เล่นด้วยรีโมท และเกมที่ต้องเล่นด้วยคอนโทรลเลอร์ทั่วไป</p>\n<p>การที่ผู้ผลิตทีวีเริ่มหันไปทำตลาดเกมมิ่งเพิ่มเติมด้วยไม่ใช่เรื่องใหม่ คู่แข่งอย่างซัมซุงก็ทำมาก่อนโดยใช้ชื่อว่า <a href=\"https://www.blognone.com/node/126534\">Samsung Gaming Hub</a> หรือถ้าเป็นสาย Android TV ก็สามารถเล่นผ่านแอพคลาวด์เกมมิ่งบน Google Play Store ได้โดยตรงอยู่แล้ว</p>\n<p>ที่มา - <a href=\"https://www.lgnewsroom.com/2025/02/lgs-gaming-portal-is-arriving-on-the-companys-webos-powered-screens/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/c3b41181f72f5bbd8b46d80f844fd015.jpeg\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/smart-tv\">Smart TV</a></div><div><a href=\"/topics/cloud-gaming\">Cloud Gaming</a></div><div><a href=\"/topics/monitor\">Monitor</a></div><div><a href=\"/topics/webos\">webOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32c3ffbb9895baadd189e3dd7fec6c9331c922509411ec5dd66e9f145fd6af20","category":"Thai"}