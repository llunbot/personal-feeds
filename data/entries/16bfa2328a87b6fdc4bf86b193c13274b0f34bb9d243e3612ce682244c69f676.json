{"title":"TrueMoney เปิดตัวฟีเจอร์ใหม่ พลิกโฉมตัวเองเป็น Super App ทางการเงินที่ครบวงจร","link":"https://www.blognone.com/node/134012","date":1684999796000,"content":"<div><div><div><p>TrueMoney เปิดตัว 3 บริการใหม่ ด้วยเป้าหมายการเป็น Super App ทางการเงินหนึ่งเดียวที่ให้บริการครบวงจรที่สุด บนแนวคิด ‘Effortless Money Management Service’ ผ่านบริการ 3 กลุ่ม ได้แก่</p>\n<p>-บริการกลุ่มใช้จ่าย: เติมเต็มไลฟ์สไตล์ผู้ใช้ทั้งการจ่ายออนไลน์ ออฟไลน์ โอนเงิน ใช้จ่ายต่างประเทศ และวงเงินใช้ก่อนจ่ายทีหลัง<br />\n-บริการกลุ่มการเงิน: บริการด้านการออม ลงทุน ประกัน และสิทธิประโยชน์หลากหลาย<br />\n-บริการสนับสนุนธุรกิจ: บริการสนับสนุน SME และผู้ประกอบการรายย่อย เช่น ระบบสมาชิก และฟีเจอร์โปรโมทร้านค้า เป็นต้น</p>\n<p>ทางทรูบอกว่าบริการและผลิตภัณฑ์ถูกออกแบบมาเพื่อตอบโจทย์ความต้องการลูกค้า, การใช้งานที่ง่าย และระบบความปลอดภัยอัจฉริยะ ผ่าน 3 กลยุทธ์</p>\n<p>-Ease (Ease in Every Way) ระบบบริการที่ช่วยคัดสรรผลิตภัณฑ์ที่เหมาะกับผู้ใช้ เช่น นำเสนอกองทุนตามความสนใจและความต้องเสี่ยงหรือแผนประกันที่สอดคล้องกับความต้องการของผู้ใช้</p>\n<p>-Value (Value in Every Move) บริการเงินฝากดอกเบี้ยสูง พร้อมสิทธิ์ในการได้รับเงินคืนเมื่อผูกบัญชีเพื่อการใช้จ่าย ฟีเจอร์รีวอร์ดสที่รวมทุกส่วนลดและสิทธิพิเศษเข้าไว้ด้วยกัน ทั้งการใช้จ่าย ออม และลงทุน</p>\n<p>-Access (Accessible to Everyone) ช่วยให้ทุกคนสามารถเริ่มสร้าง ความมั่นคงทางการเงินในแบบของตนเองได้ โดยมีข้อจำกัดน้อยที่สุดไม่ว่าจะเป็นการลงทุนผ่านหลากหลายสินทรัพย์ เช่น มีกองทุนรวมที่เริ่มลงทุนได้ตั้งแต่ 1 บาท หรือซื้อแผนประกันในงบหลักร้อยต้นๆ รวมไปถึงการสมัครขอวงเงินใช้จ่ายก่อนทีหลัง รู้ผลอนุมัติทันที โดยไม่ต้องใช้สลิปเงินเดือน</p>\n<p>ฟีเจอร์พิเศษที่เปิดตัวใหม่<br />\n-Recurring Manager ผู้ช่วยจัดการออมและจ่าย ให้ผู้ใช้จัดการรายจ่ายประจำได้ง่ายขึ้น สามารถตั้งค่าตัดเงินจากบัญชีทรูมันนี่ไปฝากเป็นเงินออมได้ทุกเดือน พร้อมรับดอกเบี้ยสูงสุดถึง 4%</p>\n<p>-มันนี่บ๊อกซ์ กล่องเรียกทรัพย์ ฟีเจอร์สำหรับร้านค้า แจ้งเตือนด้วยเสียงแบบเรียลไทม์เมื่อลูกค้าชำระเงินผ่านระบบทรูมันนี่สำเร็จ ช่วยให้ร้านค้ามั่นใจว่าเงินเข้าชัวร์</p>\n<p>-TrueMoney Secure ระบบความปลอดภัยอัจฉริยะ ตรวจจับและแจ้งเตือนพฤติกรรมต้องสงสัยแบบเรียลไทม์ ฟีเจอร์ยืนยันตัวตนและเข้ารหัสหลากหลายรูปแบบ รวมถึงสแกนใบหน้าเพื่ออนุมัติรายการตั้งแต่ 10,000 บาทขึ้นไป และสายด่วนแจ้งภัยการเงินตลอด 24 ชั่วโมง</p>\n<p>นอกจากนี้ทรูมันนี่ ยังเตรียมขยายการให้บริการสแกนจ่ายโดยไม่เสียค่าธรรมเนียมในต่างประเทศเพิ่มเติมในประเทศจีน จากปัจจุบัน เริ่มให้บริการลักษณะเดียวกันไปแล้วในประเทศญี่ปุ่น สิงคโปร์ เกาหลีใต้</p>\n<p><img alt=\"No Description\" src=\"https://www.blognone.com/sites/default/files/externals/ba99b52ac97cc06e3f942b5716610453.jpg\" /></p>\n<p>ที่มา: <a href=\"https://www.truemoney.com/\">TrueMoney</a></p>\n</div></div></div><div><div>Topics: </div><div><div><a href=\"/topics/truemoney\">TrueMoney</a></div><div><a href=\"/topics/true\">True</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16bfa2328a87b6fdc4bf86b193c13274b0f34bb9d243e3612ce682244c69f676","category":"Thai"}