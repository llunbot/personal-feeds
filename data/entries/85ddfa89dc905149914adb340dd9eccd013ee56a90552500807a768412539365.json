{"title":"HPE ไตรมาสล่าสุด รายได้ 7 พันล้านดอลลาร์ เพิ่มขึ้น 1% จากปีก่อน","link":"https://www.blognone.com/node/135500","date":1693348444000,"content":"<div><div><div><p>HPE หรือ Hewlett Packard Enterprise รายงานผลประกอบการประจำไตรมาสที่ 3 ตามปีการเงินบริษัท 2023 สิ้นสุดเดือนกรกฎาคม มีรายได้ 7,002 ล้านดอลลาร์ เพิ่มขึ้น 1% จาก<a href=\"https://www.blognone.com/node/130114\">ช่วงเดียวกันในปีก่อน</a> รายได้รับต่อเนื่องรายได้ (ARR) เพิ่มขึ้น 48% เป็น 1.3 พันล้านดอลลาร์ และมีกำไรสุทธิตามบัญี GAAP 464 ล้านดอลลาร์</p>\n<p>Antonio Neri ประธานและซีอีโอ HPE กล่าวว่าผลการดำเนินที่ออกมา เป็นผลจากธุรกิจ Intelligent Edge และ HPE GreenLake ที่โดดเด่น ส่วนกลุ่ม HPC &amp; AI มีการยังคงแข็งแกร่งจากความต้องการที่เพิ่มขึ้นของลูกค้า สะท้อนมาที่ตัวเลขกำไรซึ่งเพิ่มสูงขึ้น</p>\n<p>กลุ่มธุรกิจ Intelligent Edge มีรายได้ 1,415 ล้านดอลลาร์ เพิ่มขึ้น 50% อัตรากำไรจากการดำเนินงานเพิ่มสูงเป็น 29.7%, กลุ่ม HPC &amp; AI รายได้เพิ่มขึ้น 1% เป็น 836 ล้านดอลลาร์, กลุ่ม Compute 2,624 ล้านดอลลาร์ ลดลง 13% และกลุ่มสตอเรจ 1,074 ล้านดอลลาร์ ลดลง 5%</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q3-2023/q3-2023-earnings-press-release.pdf\">HPE</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/6fb96d9fc28ea1ba59b21c1b51e83c1d.png\" /></p>\n<p><img alt=\"No Description\" src=\"https://www.blognone.com/sites/default/files/externals/6d1718ba56ce88d92ecb3d523826a61a.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85ddfa89dc905149914adb340dd9eccd013ee56a90552500807a768412539365","category":"Thai"}