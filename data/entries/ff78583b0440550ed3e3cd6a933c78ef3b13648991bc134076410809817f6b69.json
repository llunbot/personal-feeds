{"title":"บัตรเติมเงินรถไฟญี่ปุ่น Suica และ Pasmo กลับมาขายตามปกติทั้งหมดแล้ว จากก่อนหน้ามีปัญหาชิปขาดแคลน","link":"https://www.blognone.com/node/144760","date":1739889725000,"content":"<div><div><div><p>บัตรโดยสารรถไฟแบบเติมเงินในญี่ปุ่นหรือ IC Card ซึ่งบัตรที่คนเคยเดินทางไปญี่ปุ่นอาจคุ้นชื่ออย่าง Suica ได้<a href=\"https://www.blognone.com/node/134145\">หยุดขายบัตรแบบไม่ต้องลงทะเบียน</a>ชื่อมาตั้งแต่มิถุนายน 2023 เนื่องจากปัญหาชิปขาดแคลน จนส่งผลกระทบต่อการผลิตบัตร ซึ่งเวลานั้น East Japan Railway หรือ JR East และกลุ่มบริษัทเดินรถไฟในภูมิภาค ได้หยุดการขายทั้งบัตร Suica และบัตร Pasmo ชั่วคราว แล้วขยายมายังกลุ่มบัตรลงทะเบียนด้วย แต่<a href=\"https://www.blognone.com/node/141527\">ในปี 2024</a> ก็เริ่มกลับมาขายบัตรแต่เฉพาะบัตรที่ต้องลงทะเบียน</p>\n<p>ล่าสุด JR East และกลุ่มบริษัทเดินรถไฟในเขตโตเกียว ประกาศกลับมาขายบัตรเติมเงิน Suica และ Pasmo แบบไม่ต้องลงทะเบียนตามปกติ ตั้งแต่ 1 มีนาคมเป็นต้นไป ซึ่งบัตรแบบนี้จะไม่มีการพิมพ์ชื่อเจ้าของแบบบัตรที่ต้องลงทะเบียน โดยผู้ให้บริการเดินรถไฟบอกว่าตอนนี้มีบัตรในสต็อกจำนวนมากพอ และไม่เกิดปัญหาขาดแคลนแล้ว</p>\n<p>นอกจากนี้ JR East ยังประกาศแผนอำนวยความสะดวกสำหรับนักท่องเที่ยว โดยจะออกแอปสมาร์ทโฟน Suica Mobile สำหรับคนใช้ iOS ในวันที่ 6 มีนาคมนี้ ทำให้สามารถใช้ iPhone แทน IC Card ไม่ต้องซื้อบัตร Suica และจะเพิ่มฟังก์ชันการจองที่นั่งรถไฟในอนาคตด้วย (Pasmo มีแอปแบบนี้มาสักพักแล้ว) ทั้งนี้บัตรที่สมัครผ่านช่องทางดังกล่าวจะเป็นบัตร Welcome Suica สำหรับนักท่องเที่ยว มีอายุใช้งาน 180 วัน แตกต่างจาก Suica บัตรเขียว</p>\n<p>ที่มา: JR East <a href=\"https://www.jreast.co.jp/press/2024/20250218_ho02.pdf\">[1]</a>, <a href=\"https://www.jreast.co.jp/press/2024/20250218_ho03.pdf\">[2]</a> (pdf) ผ่าน <a href=\"https://www3.nhk.or.jp/nhkworld/en/news/20250218_30/\">NHK World</a></p>\n<p><img alt=\"No Description\" src=\"https://www.blognone.com/sites/default/files/externals/d9a93d6f6d495045a616d3893a86ebaf.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/card\">Card</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff78583b0440550ed3e3cd6a933c78ef3b13648991bc134076410809817f6b69","category":"Thai"}