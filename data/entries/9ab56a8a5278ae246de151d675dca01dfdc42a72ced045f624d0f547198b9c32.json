{"title":"Huawei เปิดตัว Mate XT สมาร์ทโฟนจอ 3 พับ Tri-Fold รุ่นแรกของโลก กางเต็มได้ขนาด 10.2 นิ้ว","link":"https://www.blognone.com/node/141939","date":1725963668000,"content":"<div><div><div><p>Huawei เปิดตัว <a href=\"https://www.blognone.com/node/141892\">Huawei Mate XT</a> สมาร์ทโฟนหน้าจอพับแบบ 3 พับหรือ Tri-Fold รุ่นแรกของโลก ซึ่งนำเสนอให้เห็นว่าใช้งานได้ทั้งแบบสมาร์ทโฟนจอใหญ่ที่คุ้นเคย หรือกางออกมาเต็มรูปแบบด้วยขนาดระดับแท็บเล็ต</p>\n<p>ในการใช้งานสามารถทำได้ทั้งแบบ 1 จอ 6.4 นิ้ว, กาง 2 จอ เป็น 7.9 นิ้ว หรือกางออก 3 จอ เป็น 10.2 นิ้ว โดยจอเป็น OLED ความหนาของเครื่องเมื่อเป็น 3 พับคือ 12.8 มิลลิเมตร น้ำหนัก 238 กรัม แบตเตอรี 5,600mAh มีแผงกล้องหลังทรง 8 เหลี่ยม ประกอบด้วยกล้องหลัก 50MP, อัลตร้าไวด์ 12MP, Telephoto 12MP ซูม 5.5x ออปติคัล และส่วนเซ็นเซอร์เลเซอร์สำหรับโฟกัส และกล้องหน้า 8MP</p>\n<p>ราคาของ Huawei Mate XT เริ่มต้นที่ 19,999 หยวน (95,000 บาท) สำหรับ 16GB+256GB บอดี้ด้านหลังเป็นหนังสีแดงและดำ เริ่มส่งมอบสินค้าวันแรก 20 กันยายน</p>\n<p>ที่มา: <a href=\"https://www.huaweicentral.com/huawei-mate-xt-launched-the-worlds-first-tri-fold-smartphone/\">Huawei Central</a></p>\n<p><img alt=\"No Description\" src=\"https://www.blognone.com/sites/default/files/externals/efdfa08c0e32b00af90b2f74b20205ef.jpeg\" /></p>\n<blockquote><p><a href=\"https://twitter.com/hashtag/HUAWEI?src=hash&amp;ref_src=twsrc%5Etfw\">#HUAWEI</a> Mate XT | ULTIMATE DESIGNThe world's first tri-fold screen smartphone <a href=\"https://t.co/i3viewntlu\">pic.twitter.com/i3viewntlu</a></p>\n<p>— ThinkerCar (@thinkercar) <a href=\"https://twitter.com/thinkercar/status/1833407116335583681?ref_src=twsrc%5Etfw\">September 10, 2024</a></p></blockquote>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ab56a8a5278ae246de151d675dca01dfdc42a72ced045f624d0f547198b9c32","category":"Thai"}