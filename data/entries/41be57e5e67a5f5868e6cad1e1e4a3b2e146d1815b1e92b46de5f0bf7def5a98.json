{"title":"เอกสารไมโครซอฟท์ยืนยัน The Elder Scrolls 6 ออกอย่างเร็วปี 2026, ไม่ลง PlayStation","link":"https://www.blognone.com/node/135798","date":1695048162000,"content":"<div><div><div><p>The Verge เผยแพร่เอกสารภายในของไมโครซอฟท์ จากคดีฟ้องร้องกับ FTC ทำให้เราได้ข้อมูลของเกม The Elder Scrolls VI เพิ่มเติมอีกนิดว่า จะออก \"อย่างเร็ว\" ในปี 2026 และยืนยันแล้วว่าไม่ลง PlayStation แน่ๆ</p>\n<p>เอกสารฉบับนี้สรุปรายชื่อเกมของสตูดิโอ Bethesda ที่ไมโครซอฟท์ซื้อกิจการมา นับตั้งแต่ปี 2018 โดยเกมรุ่นแรกๆ อย่าง The Elder Scrolls Online, Fallout 76, <a href=\"https://www.blognone.com/node/118565\">Deathloop และ Ghostwire: Tokyo ลง PlayStation ด้วยเพราะมีสัญญาแต่เดิมก่อนไมโครซอฟท์ซื้อกิจการ</a> ในขณะที่เกมของปี 2023 คือ Starfield กับ Redfall ไม่ลง PlayStation แล้ว ซึ่งนโยบายนี้รวมถึง The Elder Scrolls VI ด้วย</p>\n<p>ประเด็นเรื่องการไม่ลง PlayStation อาจไม่ใช่สิ่งที่น่าประหลาดใจนัก แต่อย่างน้อยๆ ตารางนี้ทำให้เราได้เห็นว่าเกมมีโอกาสออกอย่างเร็วคือปี 2026 นู่นเลย</p>\n<p><img alt=\"No Description\" src=\"https://www.blognone.com/sites/default/files/externals/efa6e5a727aac57c2b5033b88747ca2f.jpg\" /></p>\n<p>ที่มา - <a href=\"https://www.theverge.com/2023/9/18/23878504/the-elder-scrolls-6-2026-release-xbox-exclusive\">The Verge</a></p>\n</div></div></div><div><div>Topics: </div><div><div><a href=\"/topics/the-elder-scrolls\">The Elder Scrolls</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41be57e5e67a5f5868e6cad1e1e4a3b2e146d1815b1e92b46de5f0bf7def5a98","category":"Thai"}