{"title":"NTT เชื่อมต่อญี่ปุ่น-ไต้หวันด้วยเครือข่ายแสง ลด ping เหลือแค่ 33.84ms จากระยะทาง 2,893 กิโลเมตร","link":"https://www.blognone.com/node/141904","date":1725854469000,"content":"<div><div><div><p>NTT และ Chunghwa Telecom ประกาศความสำเร็จในการเชื่อมต่อเครือข่ายแสง IOWN APN (Innovative Optical and Wireless Network All-Photonics Network) ข้ามประเทศจากญี่ปุ่นสู่ไต้หวัน ทำให้ latency ไปกลับระยะทาง 2,893 กิโลเมตร ใช้เวลาเพียง 33.84ms เท่านั้น</p>\n<p>การเชื่อมต่อนี้เชื่อมระหว่างอาคารสำนักงานใหญ่ Chunghwa Telecom ในไทเป กับศูนย์วิจัย NTT Musashino ทำแบนวิดท์ได้ 100Gbps</p>\n<p><a href=\"https://www.rd.ntt/e/iown/0002.html\">NTT พยายามผลักดันเน็ตเวิร์คแบบใช้แสงล้วน (All Photonics Network)</a> มาแล้วหลายปี โดยเป้าหมายคือการเพิ่มประสิทธิภาพการส่งข้อมูลต่อพลังงาน, เพิ่มแบนวิดท์การเชื่อมต่อ, และลดระยะเวลาหน่วงให้ต่ำที่สุด โดยอาศัยการพัฒนาชิปที่ประมวลผลแสงโดยตรงไม่แปลงข้อมูลเป็นไฟฟ้าแบบปัจจุบันนี้</p>\n<p>ที่มา - <a href=\"https://group.ntt/en/newsrelease/2024/08/29/240829a.html\">NTT</a></p>\n<p><img src=\"https://cdn.pixabay.com/photo/2017/09/14/16/38/fiber-optic-2749588_1280.jpg\" /></p>\n<p>ภาพโดย <a href=\"https://pixabay.com/photos/fiber-optic-cable-blue-network-2749588/\">Chaitawat</a></p>\n</div></div></div><div><div>Topics: </div><div><div><a href=\"/topics/ntt\">NTT</a></div><div><a href=\"/topics/fiber-optics\">Fiber Optics</a></div><div><a href=\"/topics/network\">Network</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"664b4dd1ebf834b342a8af5acde8c88f2af04f6e5b422ec5e1577c7c5bf11670","category":"Thai"}