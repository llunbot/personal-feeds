{"title":"อินเทลเลื่อนแผนการเปิดโรงงานผลิตชิปแห่งใหม่ที่โอไฮโอ จากปี 2025 เป็นปี 2030","link":"https://www.blognone.com/node/145001","date":1740791121000,"content":"<div><div><div><p>อินเทลประกาศ \"เลื่อน\" กำหนดการเปิดโรงงานผลิตชิปแห่งใหม่ Ohio One ที่รัฐโอไฮโอ <a href=\"https://www.blognone.com/node/126812\">เดิมประกาศสร้างปี 2022 กำหนดเสร็จ 2025</a> เปลี่ยนเป็นกำหนดสร้างโรงงานแรก Ohio One Mod1 เสร็จปี 2030 เดินสายการผลิตจริง 2030-2031 ส่วนโรงงานที่สอง Ohio One Mod2 สร้างเสร็จ 2031 ผลิตจริง 2032</p>\n<p>เหตุผลที่ต้องเลื่อนก็ตรงไปตรงมาว่า อินเทลไม่มีเงิน จึงปรับการก่อสร้างให้ช้าลง แต่ยังยืดหยุ่นพอที่จะเร่งให้เร็วขึ้นได้ หากลูกค้ามีความต้องการชิปเพิ่มมากขึ้นในช่วงเวลานั้น สถานะการก่อสร้างตอนนี้ทำชั้นใต้ดินของโรงงานเสร็จแล้ว กำลังทำโครงสร้างที่อยู่เหนือระดับดิน</p>\n<p>ที่มา - <a href=\"https://newsroom.intel.com/corporate/ohio-one-construction-timeline-update\">Intel</a></p>\n<p>ความคืบหน้าของไซต์ก่อสร้าง เดือนกุมภาพันธ์ 2025</p>\n<p><img alt=\"No Description\" src=\"https://www.blognone.com/sites/default/files/externals/4b16388046a12634cab6d6241bd84246.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56b6d9b5a0ab510ef349cb90fe216882b1a08c8f5ba11f1c591ace08ed8ed25c","category":"Thai"}