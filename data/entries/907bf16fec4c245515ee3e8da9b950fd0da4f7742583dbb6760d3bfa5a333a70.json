{"title":"Cities: Skylines ออกเกม VR ในชื่อ Cities: VR สำหรับแว่น Quest 2","link":"https://www.blognone.com/node/126138","date":1638521947000,"content":"<div><div><div><p>เกมสร้างเมืองยอดนิยม Cities: Skylines กำลังจะออกเวอร์ชัน VR ในชื่อ <strong>Cities: VR</strong> สำหรับแว่น Meta Quest 2 (แบรนด์ Oculus เดิมจะเลิกใช้แล้ว) เกมจะเปิดให้เล่นในช่วงฤดูใบไม้ผลิ 2022</p>\n<p>เกม Cities: VR พัฒนาโดยสตูดิโอ Fast Travel Games จากสวีเดน ที่เชี่ยวชาญเรื่องเกม VR และเคยมีผลงานอย่างเกม Wraith: The Oblivion - Afterlife, The Curious Tale of the Stolen Pets, Apex Construct มาก่อน ส่วนเกม Cities: Skylines ภาคหลักเป็นผลงานของสตูดิโอ Colossal Order จากฟินแลนด์</p>\n<p>รูปแบบเกมเพลย์ของ Cities: VR ยังเป็นเกมสร้างเมืองเหมือนเดิม ที่เพิ่มเข้ามาคือการเข้าไปสัมผัสบรรยากาศในมุมของคนในเมืองโดยตรง และการปรับคอนโทรลให้เหมาะสมกับการควบคุมแบบ VR</p>\n<p>ที่มา - <a href=\"https://www.oculus.com/blog/cities-vr-brings-the-definitive-city-building-experience-to-quest-2-in-spring-2022/\">Oculus Blog</a></p>\n</div></div></div><div><div>Topics: </div><div><div><a href=\"/topics/cities-skylines\">Cities: Skylines</a></div><div><a href=\"/topics/virtual-reality\">Virtual Reality</a></div><div><a href=\"/topics/games\">Games</a></div><div><a href=\"/topics/oculus\">Oculus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"907bf16fec4c245515ee3e8da9b950fd0da4f7742583dbb6760d3bfa5a333a70","category":"Thai"}