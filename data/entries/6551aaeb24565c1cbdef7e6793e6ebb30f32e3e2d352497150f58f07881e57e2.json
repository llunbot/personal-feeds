{"title":"รู้จักกับ Osmo สตาร์ทอัปพัฒนา AI ว่าด้วยการดมกลิ่น โดยอดีตนักวิจัยกูเกิล","link":"https://www.blognone.com/node/141497","date":1724044332000,"content":"<div><div><div><p>ปัญญาประดิษฐ์ตอนนี้สามารถทำความเข้าใจภาพ-เสียงได้เป็นอย่างดี แต่ประสาทสัมผัสหนึ่งที่คอมพิวเตอร์และ AI ยังเข้าไม่ถึงอย่างน้อยก็ตอนนี้คือการดมกลิ่น</p>\n<p><a href=\"https://www.osmo.ai/\">Osmo</a> เป็นสตาร์ทอัปที่ก่อตั้งโดย Alex Wiltschko และเขาก็เป็นซีอีโออยู่ มีเป้าหมายคือพัฒนาเทคโนโลยี AI ที่สร้างกลิ่นตามเงื่อนไขได้แบบที่เราใช้ AI สร้างภาพและข้อความเสียง</p>\n<p>Wiltschko เป็นผู้เชี่ยวชาญด้านระบบประสาทวิทยาการดมกลิ่น เขาจบปริญญาเอกด้านนี้จาก Harvard University และทำงานเป็นนักวิจัยที่ฝ่าย Google Research โดยตอนนั้นงานของเขาคือการพัฒนา Machine Learning ที่สามารถคาดเดากลิ่นที่เกิดขึ้นจากโครงสร้างโมเลกุลที่ระบุ ซึ่งต่อมาเขาก็ลาออกมาก่อตั้ง Osmo ในปี 2022</p>\n<p><img alt=\"No Description\" src=\"https://www.blognone.com/sites/default/files/externals/bf1386b2f0a7e1203350f66725630561.jpg\" /></p>\n<p>การสร้างกลิ่นที่ต้องการจากการเข้าใจโครงสร้างโมเลกุลเป็นเป้าหมายระยะสั้นของ Osmo ส่วนเป้าหมายระยะยาว Wiltschko บอกว่าคือการพัฒนา AI ด้านกลิ่นที่ช่วยให้ผู้คนมีสุขภาพดีและมีความสุข สิ่งที่ท้าทายคือการพัฒนาคอมพิวเตอร์ซึ่งสามารถรับรู้กลิ่นได้ เขาบอกว่ากลิ่นเป็นปัจจัยหนึ่งที่ช่วยให้แพทย์ตรวจพบโรคได้</p>\n<p>ความท้าทายในการพัฒนา AI ด้านกลิ่นมีหลายอย่าง ตั้งแต่พันธะโมเลกุลที่มีการเปลี่ยนแปลงได้ตลอด กลิ่นที่จับได้เวลาหนึ่งสามารถเปลี่ยนได้เมื่อเวลาผ่านไป นอกจากนี้ชุดข้อมูลสำหรับฝึกฝน AI ก็หาได้ยาก บริษัทเคยร่วมมือกับผู้ผลิตน้ำหอมบางราย แต่พบว่าชุดข้อมูลนั้นยังไม่สามารถนำมาใช้ฝึกฝนได้</p>\n<p>ชุดข้อมูลของ Osmo ใช้การเชื่อมโยงความสัมพันธ์เป็น Graph Neural Network (GNN) เพื่อดูการเชื่อมโยงของโมเลกุลในแต่เส้นทางความสัมพันธ์ ซึ่งทำให้เข้าใจรูปแบบของกลิ่น ที่สามารถผลิตซ้ำได้ดียิ่งขึ้น</p>\n<p>ที่มา: <a href=\"https://www.cnbc.com/2024/08/18/former-google-researchers-startup-uses-ai-to-digitize-smell.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2715754df0ef92e592e434fec8d7a877.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/machine-learning\">Machine Learning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6551aaeb24565c1cbdef7e6793e6ebb30f32e3e2d352497150f58f07881e57e2","category":"Thai"}