{"title":"เผยเกมเพลย์ของ Concord เกมแนว FPS แบบ 5v5 วางจำหน่ายบน PS5 และ PC วันที่ 23 ส.ค. นี้","link":"https://www.blognone.com/node/140055","date":1717128496000,"content":"<div><div><div><p>หลังจากเปิดตัวเมื่อปีที่แล้วแบบไม่มีรายละเอียดเกมเพลย์ใด ๆ ในงาน State of Play รอบล่าสุดเกม Concord ได้กลับมาอีกครั้งคราวนี้เผยทั้งเนื้อเรื่อง, โลกภายในเกมคร่าว ๆ ไปจนถึงเกมเพลย์ของเกม</p>\n<p>Concord พัฒนาโดย Firewalk สตูดิโอเกมที่ถูก PlayStation ซื้อกิจการไปเมื่อปี 2023 ตัวเกมเป็นแนวเกมยิงมุมมองบุคคลที่ 1 แบบ 5v5 ที่มีกลิ่นอายของอนิเมะ, ภาพยนตร์ และ ทีวีซีรี่ส์แนวไซไฟผจญภัย รูปแบบการเล่นคล้ายเกม Overwatch ภาคแรก</p>\n<p>ผู้เล่นจะได้รับบทเป็นลูกเรือของ Northstar เป็นกลุ่มปืนรับจ้างที่รู้จักกันในกาแล็กซีในชื่อ Freegunners มีให้เลือกทั้งหมด 16 ตัวละคร ท่องดวงดาวทั้งจักรวาลเพื่อรับงานที่มีเดิมพันสูง มีการแข่งขันแบบแมตช์ต่อแมทช์ ต่อสู้กับทีมคู่แข่งเพื่อรับรางวัลในแผนที่และโหมดที่หลากหลาย</p>\n<p>ตัวเกมเปิดให้สั่งจองได้วันที่ 6 มิถุนายนนี้ เพื่อรับสิทธิ์เข้าเล่นแบบ Beta และรับสกินพิเศษ Monarch Pack วางจำหน่ายวันที่ 23 สิงหาคมนี้บน PS5 และ PC (ทั้ง Steam และ Epic Store)</p>\n<p><img alt=\"No Description\" src=\"https://www.blognone.com/sites/default/files/externals/236ec6e0f820d11710237052d3310c81.jpeg\" /></p>\n<p>เทรลเลอร์เปิดตัวเผยให้เห็นเนื้อเรื่อง และธีมของเกมคร่าว ๆ</p>\n<p>เทรลเลอร์เผยให้เห็นเกมเพลย์ของเกม</p>\n<p>ที่มา - <a href=\"https://blog.playstation.com/2024/05/30/concord-gameplay-revealed-launching-august-23-2024-on-ps5-and-pc/\">PlayStation Blog</a></p>\n</div></div></div><div><div>Topics: </div><div><div><a href=\"/topics/firewalk-studios\">Firewalk Studios</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5793b21dbb3f2b47a67dcd5421e8cf03e46e40f9037f5f738cd944424c30e4e0","category":"Thai"}