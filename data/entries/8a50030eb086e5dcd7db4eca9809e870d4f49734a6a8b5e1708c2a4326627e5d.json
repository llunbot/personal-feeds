{"title":"2K Games เลิกใช้ 2K Launcher แล้ว เปิดให้คลิกเข้าเกมโดยตรงได้เลย","link":"https://www.blognone.com/node/143341","date":1732628816000,"content":"<div><div><div><p>2K Games ถอดฟีเจอร์ <a href=\"https://www.blognone.com/node/111990\">2K Launcher</a> ออกจากเกมในสังกัดทั้งหมดที่ขายบน Steam และ Epic Games ทำให้การเล่นเกมของ 2K เช่น Bioshock, Marvel’s Midnight Suns, Mafia Trilogy บนพีซีสามารถคลิกที่ไอคอนเกมแล้วเข้าเกมได้เลย ไม่ต้องกดเข้าไปเจอกับ 2K Launcher ก่อนอีกแล้ว</p>\n<p>เกมบางเกมของ 2K อย่าง Civilization VI บน Steam ถูกถอดตัว Launcher ออกไปก่อนแล้ว ส่วนเวอร์ชันบน Epic Games ก็เพิ่งถูกถอดออกในอัพเดตรอบนี้ ส่วนรายละเอียดของเกมอื่นๆ อาจแตกต่างกันไป อ่านได้จากที่มา</p>\n<p>ผู้ใช้งานอาจยังเห็นไฟล์ของ 2K Launcher บนพีซีอยู่ ซึ่งสามารถลบได้<a href=\"https://support.2k.com/hc/en-us/articles/32209414429203--2K-Launcher-Removing-2K-Launcher-Files\">ตามคำแนะนำ</a></p>\n<p>ค่ายเกมใหญ่ๆ เคยนิยมทำ Launcher ของตัวเองกันอยู่พักหนึ่ง เพราะหวังว่าจะใช้พื้นที่ Launcher นำเสนอเกมหรือบริการอื่นๆ เพิ่มเติม แต่สุดท้ายแนวทางนี้ก็ไม่เวิร์คสักเท่าไร และทยอยเลิกทำกันไปหลายค่าย เช่น <a href=\"https://www.blognone.com/node/127287\">Bethesda เลิกทำไปตอนปี 2022</a></p>\n<p>ที่มา - <a href=\"https://support.2k.com/hc/en-us/articles/34845053169939--2K-Launcher-Complete-Sunset\">2K Games</a>, <a href=\"https://www.neowin.net/news/2k-removes-its-launcher-from-all-games-but-some-files-need-to-be-deleted-manually/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/5536d73c5472e8793a12dda392f03263.jpeg\" /></p>\n</div></div></div><div><div>Topics: </div><div><div><a href=\"/topics/2k-games\">2K Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a50030eb086e5dcd7db4eca9809e870d4f49734a6a8b5e1708c2a4326627e5d","category":"Thai"}