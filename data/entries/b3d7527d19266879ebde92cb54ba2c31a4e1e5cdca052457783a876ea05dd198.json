{"title":"นักการเมืองสหรัฐชี้ PlayStation ทำเอ็กซ์คลูซีฟกีดกัน Xbox ส่งผลต่อการค้าญี่ปุ่น-สหรัฐ","link":"https://www.blognone.com/node/133191","date":1679973242000,"content":"<div><div><div><p>ศึกมหาสงครามเกมคอนโซลระหว่าง Xbox-PlayStation ลามมาถึงแวดวงการเมืองสหรัฐและการเมืองระหว่างประเทศแล้ว โดย ส.ว. และ ส.ส. ของสหรัฐกลุ่มหนึ่ง ส่งจดหมายถึง<a href=\"https://ustr.gov/about-us/biographies-key-officials/katherine-tai-ambassador\">ทูตการค้าสหรัฐ Katherine Tai</a> ในประเด็นว่า PlayStation ให้กลยุทธ์เกมเอ็กซ์คลูซีฟ ส่งผลให้ Xbox ซึ่งเป็นบริษัทอเมริกัน ไม่สามารถเจาะตลาดญี่ปุ่นได้</p>\n<p>ในจดหมายบอกว่า PlayStation ครองตลาดคอนโซลระดับบนของญี่ปุ่นถึง 98% และท่าการเซ็นสัญญากับเกมดังในญี่ปุ่นเป็นเอ็กซ์คลูซีฟ (<a href=\"https://www.blognone.com/node/131995\">ไม่ได้บอกชื่อเกมแต่ทุกคนคงเข้าใจตรงกัน</a>) ถือเป็นการกีดกัน Xbox ในตลาดญี่ปุ่น นอกจากนี้ยังส่งผลกระทบต่อผู้พัฒนาเกมในสหรัฐที่เสียโอกาสทำรายได้ในญี่ปุ่นด้วย</p>\n<p>กลุ่ม ส.ส. และ ส.ว. ชี้ว่าวิธีการของโซนี่อาจผิดกฎหมายผูกขาดของญี่ปุ่นด้วย ดังนั้นสหรัฐอเมริกาในฐานะคู่ค้าตามสัญญา U.S.-Japan Digital Trade Agreement ที่เซ็นกันเมื่อปี 2019 และมีเนื้อหาเรื่องป้องกันการปฏิบัติไม่เป็นธรรมในสินค้าดิจิทัล (non-discriminatory treatment) จึงควรปกป้องบริษัทอเมริกันในเรื่องนี้</p>\n<p>Katherine Tai ในฐานะทูตการค้าของสหรัฐบอกว่าเพิ่งทราบเรื่องนี้ และรับปากว่าจะไปศึกษาข้อมูลเพิ่มเติม</p>\n<p>ที่มา - <a href=\"https://www.axios.com/2023/03/27/congress-xbox-playstation-japan\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/3f06fd6942bfcd368e403a70bd2bd040.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/japan\">Japan</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3d7527d19266879ebde92cb54ba2c31a4e1e5cdca052457783a876ea05dd198","category":"Thai"}