{"title":"[ลือ] Apple Watch Series 7 เปิดตัวเดือนนี้ แต่มีสินค้าขายช่วงแรกน้อย เพราะปัญหาการผลิต","link":"https://www.blognone.com/node/124601","date":1630890130000,"content":"<div><div><div><p>Mark Gurman นักข่าวจาก Bloomberg ที่รายงานข่าวลือผลิตภัณฑ์ใหม่ของแอปเปิลเป็นประจำ ในสัปดาห์นี้เขาให้ข้อมูลเกี่ยวกับ Apple Watch Series 7 ซึ่งคาดว่าจะเปิดตัวพร้อมกับ iPhone 13 ภายในเดือนนี้</p>\n<p>โดย Gurman บอกว่าแม้จะมีรายงานข่าวจากหลายแหล่งว่า Apple Watch Series 7 มีปัญหาในการผลิต เนื่องจาก<a href=\"https://www.blognone.com/node/124487\">เปลี่ยนมาใช้หน้าจอแบบเรียบเสมอกับขอบ</a> ซึ่งแอปเปิลมีทางออกในเรื่องนี้หลายแบบ เช่น เลื่อนเปิดตัวไปเลย หรือเปิดตัวตามกำหนดแต่เริ่มขายช้า แต่เขามองว่าแอปเปิลจะดำเนินงานตามแผนปกติ นั่นคือเปิดตัวตามกำหนด ขายสินค้าหลังเปิดตัวไม่นาน แต่สินค้าจะมีจำนวนน้อยมาก</p>\n<p>สถานการณ์นี้แอปเปิลก็เคยเกิดขึ้นกับ Apple Watch รุ่นแรกที่เปิดตัวในปี 2015 ซึ่งช่วงแรกต้อง<a href=\"https://www.blognone.com/node/67646\">เปิดให้สั่งซื้อล่วงหน้า</a>เท่านั้น</p>\n<p>Gurman ยังระบุว่า Apple Watch Series 7 จะไม่มีฟีเจอร์วัดความดันเลือด ซึ่งมีการคาดกันก่อนหน้านี้</p>\n<p>ที่มา: <a href=\"https://9to5mac.com/2021/09/05/apple-watch-series-7-announcement-bloomberg/\">9to5Mac</a></p>\n<p><img src=\"https://www.blognone.com/sites/default/files/externals/f65e24fc9fafc64d67b938acf7ded45a.png\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edc88535923720433488de5d8855d9863d0c8457e285d6b22dc9df55c888d280","category":"Thai"}