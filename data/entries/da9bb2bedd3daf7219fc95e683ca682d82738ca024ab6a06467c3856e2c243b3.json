{"title":"[ไม่ยืนยัน] Apple สั่งพักแผนพัฒนา Vision Pro รุ่นใหม่ - โฟกัสการออกรุ่นราคาถูกลงให้ได้ในปีหน้า","link":"https://www.blognone.com/node/140478","date":1718752140000,"content":"<div><div><div><p>มีรายงานจาก <a href=\"https://www.theinformation.com/articles/apple-suspends-work-on-next-high-end-headset-focused-on-releasing-cheaper-model-in-late-2025\">The Information</a> อ้างแหล่งข่าวที่เกี่ยวข้อง ว่าก่อนหน้านี้แอปเปิลแบ่งโครงการพัฒนาเฮดเซต Vision Pro รุ่นใหม่ เป็นสองโครงการคือ Vision Pro 2 และ Vision รุ่นที่ราคาถูกลง แต่ล่าสุดซัพพลายเออร์รายหนึ่ง ได้รับข้อมูลว่าโครงการ Vision Pro รุ่นใหม่ได้ถูกระงับไว้ชั่วคราว เพื่อโฟกัสที่การทำเฮดเซต Vision ที่ราคาถูกลงอย่างเดียว โดยมีกำหนดเปิดตัวในปีหน้า</p>\n<p>รายงานบอกว่าเป้าหมายแอปเปิลตอนนี้ คือการออกเฮดเซตตัวใหม่ที่มีราคาถูกลง จากปัจจุบัน Vision Pro <a href=\"https://www.blognone.com/node/137759\">เริ่มต้น 3,500 ดอลลาร์</a> ราคาของเฮดเซตรุ่นใหม่วางไว้ที่ประมาณ 1,500 ดอลลาร์ หรือราว 55,000 บาท เพื่อให้สามารถแข่งขันกับ Meta Quest ได้ดีขึ้น</p>\n<p>ทั้งนี้ The Informaion มองว่าการระงับโครงการ Vision Pro 2 น่าจะเป็นแผนชั่วคราว และแอปเปิลน่าจะกลับมาดำเนินโครงการต่อในอนาคต อย่างไรก็ตามการทำเฮดเซต Vision ที่ราคาถูกลงก็มีความท้าทาย เพราะเมื่อสเป็กอุปกรณ์ลดลง ก็ทำให้ประสบการณ์ใช้งานลดลงตามด้วย นอกจากนี้แอปเปิลยังตั้งเป้าทำให้เฮดเซตมีน้ำหนักเบาลงอีกเช่นกัน</p>\n<p>ที่มา: <a href=\"https://9to5mac.com/2024/06/18/apple-vision-cheaper-halts-work-pro-model-headset/\">9to5Mac</a></p>\n<p><img src=\"https://www.blognone.com/sites/default/files/externals/020ba4706fc08f5182746141b5cde422.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da9bb2bedd3daf7219fc95e683ca682d82738ca024ab6a06467c3856e2c243b3","category":"Thai"}