{"title":"NASA เปิดตัวคณะนักบินอวกาศ Artemis II จำนวน 4 คน ที่จะไปดวงจันทร์ปี 2024","link":"https://www.blognone.com/node/133290","date":1680572088000,"content":"<div><div><div><p>NASA เปิดตัวคณะนักบินอวกาศที่จะไปวนรอบดวงจันทร์ในปี 2024 กับภารกิจ Artemis II หลังจาก<a href=\"https://www.blognone.com/node/131828\">ภารกิจ Artemis I ประสบความสำเร็จ</a> ในการส่งจรวดเปล่าไปบินวนรอบดวงจันทร์</p>\n<p>นักบินอวกาศคณะนี้มีจำนวน 4 คน มาจาก NASA 3 คน และมาจาก CSA หน่วยงานอวกาศของแคนาดา 1 คน ได้แก่</p>\n<ul>\n<li>Reid Wiseman (Commander)</li>\n<li>Victor Glover (Pilot)</li>\n<li>Christina Hammock Koch (Mission Specialist 1)</li>\n<li>Jeremy Hansen (Mission Specialist 2, ตัวแทนจาก CSA)</li>\n</ul>\n<p>นักบินของ NASA ทั้ง 3 คนล้วนแต่เคยไปอวกาศมาก่อนแล้วคนละหนึ่งครั้ง ได้แก่</p>\n<ul>\n<li>Reid Wiseman ผู้บัญชาการของภารกิจนี้ เคยขึ้นไปอยู่บนสถานีอวกาศนานาชาติมาแล้วในปี 2014 เป็นเวลา 165 วัน</li>\n<li>Victor Glover เคยเป็นนักบินของ<a href=\"https://www.blognone.com/node/118714\">ภารกิจ NASA SpaceX Crew-1 ในปี 2020-2021</a> อยู่บนสถานีอวกาศนานาชาตินาน 168 วัน</li>\n<li>Christina Hammock Koch เคยอยู่บนสถานีอวกาศนานาชาตินานที่สุด 328 วัน</li>\n</ul>\n<p>ส่วน Jeremy Hansen ตัวแทนของแคนาดา จะไปอวกาศครั้งแรกในภารกิจ Artemis II ก่อนหน้านี้เขาเป็นนักบินของกองทัพอากาศแคนาดา</p>\n<p>ตามแผนของ NASA จะส่งมนุษย์ไปบินวนรอบดวงจันทร์ในภารกิจ Artemis II ปี 2024 เพื่อซ้อมก่อนส่งมนุษย์ลงไปเหยียบดวงจันทร์อีกรอบกับภารกิจ Artemis III ซึ่งน่าจะเกิดขึ้นในปี 2025</p>\n<p><img alt=\"No Description\" src=\"https://www.blognone.com/sites/default/files/externals/5e97f8046ac0a91d3fe34494f9ca150e.jpg\" /></p>\n<p>ภาพถ่ายนักบินของ Artemis II จากซ้าย hristina Hammock Koch, Reid Wiseman (นั่ง), Victor Glover, Jeremy Hansen</p>\n<p>ที่มา - <a href=\"https://www.nasa.gov/press-release/nasa-names-astronauts-to-next-moon-mission-first-crew-under-artemis\">NASA</a></p>\n</div></div></div><div><div>Topics: </div><div><div><a href=\"/topics/artemis\">Artemis</a></div><div><a href=\"/topics/nasa\">NASA</a></div><div><a href=\"/topics/moon\">Moon</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94d70510d621545705538ea8ebc8b115610e3ec60e2205a2475d0c082b2c6b55","category":"Thai"}