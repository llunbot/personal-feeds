{"title":"Google จำกัดการค้นหาข้อมูลเกี่ยวกับการเลือกตั้งทั่วไปบนแชทบอต Gemini","link":"https://www.blognone.com/node/138664","date":1710290158000,"content":"<div><div><div><p>กูเกิลประกาศแนวทางเพื่อรับมือการค้นหาข้อมูล ที่เกี่ยวกับการเลือกตั้งทั่วไป ซึ่งปีนี้จะมีการจัดการในหลายประเทศทั่วโลก โดยจำกัดการค้นหาข้อมูลเกี่ยวกับการเลือกตั้งบนแชทบอต Gemini มีผลแล้วตั้งแต่วันนี้สำหรับผู้ใช้งานในอเมริกาและอินเดียก่อน</p>\n<p>กูเกิลบอกว่าคำค้นหาที่เกี่ยวข้องกับการเลือกตั้ง เป็นหัวข้อที่ต้องให้ข้อมูลคุณภาพสูงและแม่นยำ จึงจำกัดการค้นหาที่เกี่ยวข้องนี้บนผลิตภัณฑ์ที่เป็น Generative AI ทั้งหมด อยู่ในระดับเดียวกับคำค้นหาอื่นที่เป็นการก่อกวนซึ่งถูกจำกัดอยู่แล้ว</p>\n<p>สำหรับการเลือกตั้งทั่วไปในอินเดียที่กำหนดในช่วงเดือนเมษายน-พฤษภาคม กูเกิลได้ร่วมมือกับหน่วยงานท้องถิ่น ให้ข้อมูลในผลลัพธ์การค้นหาเสิร์ชปกติ ทั้งขั้นตอนการเลือกตั้ง วิดีโอใน YouTube ที่เกี่ยวข้อง และข่าวสารที่สำคัญ ซึ่งจะใช้แนวทางนี้กับการเลือกตั้งทั่วไปในอีกหลายประเทศของปีนี้</p>\n<p>ที่มา: <a href=\"https://blog.google/intl/en-in/company-news/outreach-initiatives/supporting-the-2024-indian-general-election/\">กูเกิล</a> และ <a href=\"https://www.cnbc.com/2024/03/12/google-restricts-election-related-queries-for-its-gemini-chatbot.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/1c08395617ebdab9c5c351fcb0a31883.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c3f4f34c099f9e3071e2e86d84136530.jpeg\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55ca26f5bea69c57da30e3f68c303ee0d23c256b1be61463dbbd73f5e5315499","category":"Thai"}