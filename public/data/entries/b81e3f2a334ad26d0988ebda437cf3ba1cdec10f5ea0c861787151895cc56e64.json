{"title":"ซีอีโอ Google ยืนยันแนวทางแชร์โต๊ะทำงาน บอกบางสำนักงาน ร้างแทบไม่มีคน","link":"https://www.blognone.com/node/132919","date":1678199543000,"content":"<div><div><div><p>CNBC อ้างบันทึกจากการประชุมพนักงานของกูเกิลนำโดยซีอีโอ Sundar Pichai เมื่อสัปดาห์ที่ผ่านมา โดยมีประเด็นสำคัญเรื่องนโยบายให้<a href=\"https://www.blognone.com/node/132778\">พนักงานสลับและแชร์โต๊ะทำงาน</a>กัน ซึ่งเริ่มที่ฝ่าย Google Cloud โดยมีพนักงานจำนวนหนึ่งไม่เห็นด้วย</p>\n<p>Pichai ยืนยันแนวทางนี้ และบอกว่าพนักงานจำนวนหนึ่งให้ความเห็นว่าเวลามาสำนักงาน พวกเขาเห็นโต๊ะทำงานว่างจำนวนมาก เหมือนเป็นสำนักงานร้าง ซึ่งไม่ใช่ประสบการณ์ที่ดีนัก ตัวเลขที่เขาพบคือพนักงานส่วนใหญ่จะเข้าสำนักงานสัปดาห์ละ 2 วันเท่านั้น ค่าเช่าอาคารสำนักงานนั้นแพงมาก อัตราการใช้โต๊ะจึงต่ำเกินไปหากทุกคนมีโต๊ะทำงานประจำ เลยมาสู่แนวทางแชร์โต๊ะทำงานดังกล่าว</p>\n<p>Anas Osman รองประธานฝ่ายปฏิบัติการของ Google Cloud ให้ข้อมูลเพิ่มเติมว่ามีพนักงานประมาณ 35% ที่เข้าสำนักงานอย่างน้อย 4 วันต่อสัปดาห์ ซึ่งกลุ่มนี้อาจต้องการพื้นที่แบบประจำ บริษัทจะพยายามรักษาสมดุลส่วนนี้ ทั้งนี้จำนวนพนักงานส่วนของคลาวด์คิดเป็น 25% ของพนักงานกูเกิลทั้งหมด</p>\n<p>ที่มา: <a href=\"https://www.cnbc.com/2023/03/06/google-ceo-defends-desk-sharing-policy-says-offices-like-ghost-town.html\">CNBC</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b81e3f2a334ad26d0988ebda437cf3ba1cdec10f5ea0c861787151895cc56e64","category":"Thai"}