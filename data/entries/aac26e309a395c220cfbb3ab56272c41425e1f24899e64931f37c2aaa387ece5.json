{"title":"SAP ซื้อกิจการ LeanIX ผู้พัฒนาซอฟต์แวร์บริหารจัดการ Enterprise Architecture","link":"https://www.blognone.com/node/135631","date":1694151346000,"content":"<div><div><div><p>SAP ประกาศซื้อกิจการ LeanIX ผู้พัฒนาซอฟต์แวร์บริหารจัดการสถาปัตยกรรมองค์กร (Enterprise architecture management - EAM) โดยดีลดังกล่าวไม่ได้เปิดเผยมูลค่า ซึ่ง SAP กับ LeanIX เป็นพาร์ทเนอร์กันมายาวทั้งผ่าน SAP และ <a href=\"https://www.blognone.com/node/120879\">Signavio</a> ที่ SAP ซื้อกิจการไปเมื่อปี 2021</p>\n<p>แพลตฟอร์มของ LeanIX มีลูกค้าใช้งานมากกว่า 1 พันรายทั่วโลก ช่วยให้องค์กรเห็นภาพของโครงสร้างสถาปัตยกรรมในองค์กร ทั้งการใช้งานซอฟต์แวร์ ไลเซนส์ วันที่อัพเดต สามารถออกแบบวางแผนดูแล เพื่อการปรับเปลี่ยนหรือหาจุดที่อาจเป็นปัญหาได้ในอนาคต</p>\n<p>Christian Klein ซีอีโอ SAP กล่าวว่าการร่วมมือกับ LeanIX ทำให้บริษัทมีเครื่องมือสำหรับลูกค้าในการช่วยเปลี่ยนผ่านธุรกิจ ให้บรรลุเป้าหมายที่ต้องการ ภายใต้งบประมาณที่กำหนด และลดผลกระทบต่อระบบการดำเนินงานในองค์กร</p>\n<p>ที่มา: <a href=\"https://news.sap.com/2023/09/sap-to-acquire-leanix/\">SAP</a></p>\n<p><img src=\"https://www.blognone.com/sites/default/files/externals/7ebcdd63e3db9d9f93161ac3384eed39.jpg\" alt /></p>\n</div></div></div><div><div>Topics: </div><div><div><a href=\"/topics/sap\">SAP</a></div><div><a href=\"/topics/enterprise\">Enterprise</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aac26e309a395c220cfbb3ab56272c41425e1f24899e64931f37c2aaa387ece5","category":"Thai"}