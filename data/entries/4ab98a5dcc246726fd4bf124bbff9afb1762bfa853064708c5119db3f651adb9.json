{"title":"แบงค์ชาติระบุระบบโอนเงินข้ามธนาคารล่ม 3 ชั่วโมงวันนี้เพราะเน็ตเวิร์คล่ม","link":"https://www.blognone.com/node/134634","date":1688218480000,"content":"<div><div><div><p><a href=\"https://www.blognone.com/node/134631\">วันนี้ช่วงบ่ายที่ผ่านมาระบบโอนเงินข้ามธนาคารของประเทศไทยเกิดเหตุล่มเป็นเวลานาน</a> ทางธนาคารแห่งประเทศไทยออกมาระบุว่าเหตุการณ์ครั้งนี้กินเวลานาน 3 ชั่วโมง ระหว่าง 14.00-17.00 น. โดยสาเหตุเกิดจาก “ความขัดข้องของระบบสื่อสารระหว่างอุปกรณ์ของเครือข่ายคอมพิวเตอร์”</p>\n<p>เหตุการณ์ครั้งนี้นับเป็นเหตุการณ์ระบบมีปัญหาเป็นวงกว้างที่เกิดขึ้นไม่บ่อยนัก ในช่วงปีที่ผ่านมา ปัญหามักเกิดเป็นรายธนาคาร</p>\n<p>ทางสมาคมธนาคารไทยระบุว่าในกรณีที่ต้นทางโอนเงินออกสำเร็จแต่ปลายทางไม่ได้รับเงินนั้นจะปรับปรุงยอดภายในวันที่ 2 กรกฎาคม เวลา 19.00 น.</p>\n<p>ที่มา - แถลงธนาคารแห่งประเทศไทย</p>\n<blockquote><p>นางสาวสิริธิดา พนมวัน ณ อยุธยา ผู้ช่วยผู้ว่าการ สายกำกับระบบการชำระเงินและคุ้มครองผู้ใช้บริการทางการเงิน ธนาคารแห่งประเทศไทย (ธปท.) เปิดเผยว่า ตามที่เกิดเหตุขัดข้องในระบบการโอนเงินไปต่างธนาคารผ่านช่องทาง Mobile Banking และ Internet Banking ในช่วงประมาณ 14:00 -17.00 น. ของวันที่ 1 กรกฎาคม 2566 ซึ่งส่งผลให้ผู้ใช้บริการไม่สามารถทำธุรกรรมโอนเงินไปต่างธนาคารผ่านช่องทางดังกล่าวได้นั้น </p>\n<p>ธปท. รับทราบปัญหาและติดตามการแก้ไขอย่างใกล้ชิด โดยได้ร่วมกับบริษัท เนชั่นแนล ไอทีเอ็มเอ๊กซ์ จำกัด (NITMX) สมาคมธนาคารไทย และทุกธนาคารที่เกี่ยวข้อง เร่งแก้ไขให้ระบบกลับมาใช้งานได้อีกครั้งเรียบร้อยแล้ว เบื้องต้นทราบว่าปัญหาในครั้งนี้ เกิดจากความขัดข้องของระบบสื่อสารระหว่างอุปกรณ์ของเครือข่ายคอมพิวเตอร์ ซึ่ง ธปท. ได้ให้สมาคมธนาคารไทยและผู้ที่เกี่ยวข้องตรวจสอบเพิ่มเติมและเร่งดำเนินการเพื่อป้องกันไม่ให้เกิดปัญหาลักษณะนี้อีกในอนาคต</p></blockquote>\n<p><img alt=\"No Description\" src=\"https://www.blognone.com/sites/default/files/externals/fd30683e9c3b9e874c7190134ab4cac9.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/service-outage\">Service Outage</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ab98a5dcc246726fd4bf124bbff9afb1762bfa853064708c5119db3f651adb9","category":"Thai"}