{"title":"ไม่ว่างจริงๆ หรือว่ามีเกมอื่น ทีมงาน Respawn บอกยังไม่ว่างทำ Titanfall 3 เพราะเกมในมือเยอะ","link":"https://www.blognone.com/node/124900","date":1632370669000,"content":"<div><div><div><p>Respawn ทีมพัฒนาสังกัด EA ผู้สร้างเกม Titanfall ทั้งสองภาค Apex Legends และ Star Wars: Jedi Fallen Order ส่ง Jason Garza ฝ่ายสื่อสารกับชุมชนของทีม มาตอบคำถามชาวเน็ตในไลฟ์สดเมื่อวานนี้ และตอบคำถามหนึ่งที่ตัวเขาและทีมงานคนอื่นน่าจะพบเจอได้บ่อยๆ เป็นคำถามปิดท้าย</p>\n<p>คำถามนั้นเกี่ยวกับภาคต่อของ Titanfall ที่แฟนๆ ยังคงรอคอย แม้ผ่านมาหลายปีตั้งแต่ Titanfall 2 ในปี 2016 ซึ่ง Jason ตอบแบบตรงๆ ว่า “อย่าไปหวังเยอะ” ตอนนี้ทีมงานไม่ได้ทำอะไรเกี่ยวกับ Titanfall เลย แถมมีเกมอื่นที่ต้องทำเต็มไม้เต็มมือไปหมด (เช่นดูแลและปรับปรุง Apex Legends) แล้วก็ตัดจบไปด้วยบรรยากาศเศร้าๆ</p>\n<p><img src=\"https://www.blognone.com/sites/default/files/externals/cb04e3123b3f67da999d96b0844a0fb4.jpg\" /></p>\n<p>เกม Titanfall 2 เป็นอีกหนึ่งเกมยิงบุคคลที่หนึ่งที่มีแฟนๆ ชื่นชอบมากมาย ได้เฉลี่ย 86 คะแนนจาก <a href=\"https://www.metacritic.com/game/pc/titanfall-2\">Metacritics</a> และ<a href=\"https://www.blognone.com/node/122396\">ยังมีผู้กลับมาเล่นเพียบ แม้ในปี 2021</a> แต่จังหวะเปิดตัวกลับไม่บูมนัก เพราะเปิดตัวคั่นกลางระหว่าง Battlefield 1 กับ Call of Duty: Infinite Warfare</p>\n<p>ที่มา - <a href=\"https://www.youtube.com/watch?v=qIShfFVfmWA&amp;t=1842s\">Morning tea with Jason</a></p>\n</div></div></div><div><div>Topics: </div><div><div><a href=\"/topics/titanfall\">Titanfall</a></div><div><a href=\"/topics/respawn\">Respawn</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48483c993f118e7db2027590b1f4d8e09fa1b1d860517ba08f288e680f3e2e65","category":"Thai"}