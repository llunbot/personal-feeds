{"title":"Evan Sharp ผู้ร่วมก่อตั้ง Pinterest ลาออก เพื่อไปทำงานที่ LoveFrom สตูดิโอของ Jony Ive","link":"https://www.blognone.com/node/125274","date":1634224644000,"content":"<div><div><div><p>Pinterest ประกาศว่า Evan Sharp ผู้ร่วมก่อตั้งบริษัท ได้ลาออกจากตำแหน่งประจำคือหัวหน้าฝ่ายงานออกแบบ และความคิดสร้างสรรค์ โดยจะไปทำงานที่ <a href=\"https://www.blognone.com/node/110602\">LoveFrom</a> สตูดิโองานออกแบบของ Jonathan Ive อดีตหัวหน้าฝ่ายออกแบบผลิตภัณฑ์แอปเปิล</p>\n<p>Evan จะยังมีตำแหน่งบอร์ดบริหารของ Pinterest รวมทั้งเป็นที่ปรึกษาด้านกลยุทธ์ ผลิตภัณฑ์ การออกแบบ แบรนด์ และวัฒนธรรมองค์กรให้ Pinterest ต่อไป</p>\n<p>Pinterest บอกว่าตำแหน่งของ Evan เป็นตำแหน่งพิเศษเฉพาะบุคคล จึงไม่มีการหาคนมาแทนที่ในตำแหน่งนี้ ส่วน Evan ให้เหตุผลที่ลาออกว่าเพื่อให้ตนเองได้เพิ่มพูนศักยภาพที่มีสูงสุด จึงตัดสินใจย้ายไปร่วมงานกับ Jony Ive</p>\n<p>ที่มา: <a href=\"https://newsroom.pinterest.com/en/post/thank-you-evan\">Pinterest</a> และ <a href=\"https://techcrunch.com/2021/10/14/pinterest-co-founder-evan-sharp-is-joining-jony-ives-design-firm/\">TechCrunch</a></p>\n<p><img src=\"https://www.blognone.com/sites/default/files/externals/86b7ef143f9772a3bc58ccb7b5c1fc6c.jpg\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/jonathan-ive\">Jonathan Ive</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b20b7958fed2b5258244d6024a7dfa48b5473bf3b8982766928183ab26b0128","category":"Thai"}