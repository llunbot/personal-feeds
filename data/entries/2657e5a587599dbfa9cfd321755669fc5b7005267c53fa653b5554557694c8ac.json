{"title":"Apple อัพเดต iOS 17.1 รองรับ AirDrop ผ่านอินเทอร์เน็ต และแก้ไขบั๊กหลายรายการ","link":"https://www.blognone.com/node/136401","date":1698254441000,"content":"<div><div><div><p>แอปเปิลออกอัพเดตระบบปฏิบัติการ <strong>iOS 17.1</strong> สำหรับผู้ใช้ iPhone ซึ่งมาพร้อมกับฟีเจอร์ใหม่และแก้ไขปัญหาหลายรายการดังนี้</p>\n<ul>\n<li>รองรับการ AirDrop ผ่านอินเทอร์เน็ต ทำให้อุปกรณ์สามารถส่งข้อมูลต่อไปได้แม้ไม่อยู่ใกล้กันแล้ว</li>\n<li>StandBy สามารถกำหนดให้ปิดหน้าจอได้เมื่อผ่าน 20 วินาที หรือไม่ให้ปิดหน้าจอเลย</li>\n<li>เลือก Photo Shuffle ในหน้าจอล็อกที่ระดับอัลบั้มได้</li>\n<li>เพิ่มการ<a href=\"https://www.blognone.com/node/136190\">ป้องกันกด Action Button แบบไม่ตั้งใจ</a> สำหรับ iPhone 15 Pro</li>\n<li>แก้ไข<a href=\"https://www.blognone.com/node/135056\">บั๊ก Screen Time</a> ส่วน Parental Control</li>\n<li>แก้ไขปัญหาคีย์บอร์ดตอบสนองน้อยกว่าปกติ</li>\n</ul>\n<p>รายการอัพเดตอื่น เช่น อัพเดตค่า SAR ที่เป็น<a href=\"https://www.blognone.com/node/136175\">ประเด็นในฝรั่งเศส</a>สำหรับ iPhone 12, Apple Music ปรับปรุงส่วน favorite, แก้ปัญหาริงโทนคัสตอมไม่มีให้เลือกใน Text Tone, แก้ปัญหาสายเรียกเข้าซ้อนไม่แสดงชื่อผู้โทร ฯลฯ</p>\n<p>แอปเปิลยังอัพเดตระบบปฏิบัติการอื่นในเครือด้วย รายละเอียดดังนี้</p>\n<ul>\n<li><strong>iPadOS 17.1</strong> เหมือน iOS 17.1 เพิ่มเติมคือรองรับ <a href=\"https://www.blognone.com/node/136271\">Apple Pencil รุ่นใหม่พอร์ต USB-C</a></li>\n<li><strong>‌macOS Sonoma‌ 14.1</strong> แก้ไขบั๊กและความปลอดภัยทั่วไป</li>\n<li><strong>watchOS 10.1</strong> เพิ่มฟีเจอร์จีบนิ้ว Double Tap สำหรับ <a href=\"https://www.blognone.com/node/135704\">Apple Watch รุ่นใหม่</a> และการแชร์คอนแทค NameDrop</li>\n<li><strong>HomePod‌ 17.1</strong> เพิ่มฟีเจอร์ Enhance Dialogue ช่วยให้เสียงบทสนทนาในหนัง-รายการชัดเจนขึ้น สำหรับ HomePod รุ่นแรก และ HomePod mini</li>\n<li><strong>tvOS 17.1</strong> ปรับปรุง favorite ใน Music</li>\n</ul>\n<p>ที่มา: MacRumors <a href=\"https://www.macrumors.com/2023/10/25/apple-releases-ios-17-1/\">[1]</a>, <a href=\"https://www.macrumors.com/2023/10/25/apple-releases-macos-sonoma-14-1/\">[2]</a>, <a href=\"https://www.macrumors.com/2023/10/25/apple-releases-watchos-10-1/\">[3]</a>, <a href=\"https://www.macrumors.com/2023/10/25/apple-releases-homepod-software-17-1/\">[4]</a>, <a href=\"https://www.macrumors.com/2023/10/25/apple-releases-tvos-17-1/\">[5]</a></p>\n<p><img alt=\"No Description\" src=\"https://www.blognone.com/sites/default/files/externals/33d2edd8927c541d536763777521a3c3.png\" /></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/apple\">Apple</a></div><div><a href=\"/topics/ipados-17\">iPadOS 17</a></div><div><a href=\"/topics/sonoma\">Sonoma</a></div><div><a href=\"/topics/watchos-10\">watchOS 10</a></div><div><a href=\"/topics/tvos\">tvOS</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2657e5a587599dbfa9cfd321755669fc5b7005267c53fa653b5554557694c8ac","category":"Thai"}