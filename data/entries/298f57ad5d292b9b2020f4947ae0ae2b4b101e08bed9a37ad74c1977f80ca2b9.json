{"title":"Baidu เปิดตัว Xiaodu AI แว่นตาอัจฉริยะ บนโมเดล ERNIE ที่เป็นผู้ช่วยติดตามตัว","link":"https://www.blognone.com/node/143188","date":1731936710000,"content":"<div><div><div><p>Baidu เปิดตัวแว่นตาอัจฉริยะ Xiaodu AI Glasses ในงานสัมมนาประจำปี Baidu World 2024 เมื่อสัปดาห์ที่แล้ว ตามที่มี<a href=\"https://www.blognone.com/node/143009\">รายงานข่าว</a>ก่อนหน้านี้ โดยบอกว่าเป็นแว่นตาพลัง AI ตัวแรกที่ทำงานด้วยโมเดลภาษาจีน</p>\n<p>Xiaodu AI Glasses มีน้ำหนัก 45 กรัม กล้องด้านหน้าความละเอียด 16MP พร้อมความสามารถกันสั่นด้วย AI แบตเตอรีอยู่ได้นาน 56 ชั่วโมงแบบบสแตนด์บาย และ 5 ชั่วโมงในโหมดการใช้งานต่อเนื่อง ใช้เวลาชาร์จเต็มเพียง 30 นาที แว่นมีไมโครโฟน 4 ตัวโดยรอบ ลำโพงออกแบบมาให้เสียงเล็ดรอดออกไปได้น้อยที่สุด มีความสามารถแยกแยะเสียงแวดล้อมกับเสียงของผู้สวมใส่</p>\n<p>ในตัวอย่างที่ Baidu สาธิตความสามารถของแว่น Xiaodu เป็นการทำหน้าที่หลายอย่าง ที่เดิมผู้ใช้งานอาจต้องหยิบโทรศัพท์ขึ้นมา เช่น ถาม-ตอบ, แสดงข้อมูลจากสารานุกรม, แสดงแคลอรีอาหารที่กำลังกินตรงหน้า, แปลภาษาข้อความที่เห็น, แสดงการเตือนขึ้นมาบนหน้าจอ เป็นต้น</p>\n<p>Baidu บอกว่าแว่นตา Xiaodu จะเริ่มขายภายในครึ่งแรกของปี 2025</p>\n<p>ที่มา: <a href=\"https://technode.com/2024/11/13/baidu-unveils-xiaodu-ai-glasses-its-first-ai-glasses-powered-by-a-large-language-model/\">TechNode</a></p>\n<p><img alt=\"No Description\" src=\"https://www.blognone.com/sites/default/files/externals/ebeef01128322a874c9718fe2cd173d0.jpg\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/smart-glass\">Smart Glass</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"298f57ad5d292b9b2020f4947ae0ae2b4b101e08bed9a37ad74c1977f80ca2b9","category":"Thai"}