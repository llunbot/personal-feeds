{"title":"[ลือ] God of War ไตรภาคแรกเตรียมได้รับการ Remastered วางขายเร็วสุดปี 2024","link":"https://www.blognone.com/node/137391","date":1703575239000,"content":"<div><div><div><p>Nick Baker ผู้ร่วมก่อตั้งเว็บไซต์ XboxEra  และเคยปล่อยข่าวลือของวงการเกมที่ถูกต้องอยู่บ่อยครั้ง เปิดเผยในรายการพอดแคสต์ของตัวเองว่าเกม God of War ไตรภาคแรกกำลังจะถูกนำมา Remastered เตรียมเปิดตัวในปี 2024 แต่ไม่แน่ใจว่าตัวเกมจะวางจำหน่ายในปี 2024 หรือ 2025</p>\n<p>สำหรับเกม God of War ภาค 1-2 เคยถูก Remastered ลง PS3 ในชื่อ God of War Collection และมัดรวมเป็นแพ็คใหญ่ชื่อ God of War Saga รวมภาค Chain of Olympus และ Ghost of Sparta เวอร์ชัน PS3 มาอยู่แพ็คเดียวกัน ส่วนภาค 3 เคย Remastered ให้กับ PS4 ไปเมื่อปี 2015 ปรับปรุงประสิทธิภาพเกมให้เล่นได้ที่ 60fps บนความละเอียด 1080p (ใน PS3 ได้ 720p 30fps)</p>\n<p><img alt=\"No Description\" src=\"https://www.blognone.com/sites/default/files/externals/da674aa9fd166bd4a2ff6e99cf18d3e1.png\" /><em>ภาพจาก Artwork ของ God of War ภาคแรก</em></p>\n<p>ถ้าข้อมูลนี้เป็นจริงเกมเมอร์ก็ยังต้องลุ้นกันต่อว่า God of War ไตรภาคแรก Remastered จะออกมาในรูปแบบใดเนื่องจากในปัจจุบันการ Reamstered เกมมีทั้งการยกเครื่องกราฟิกใหม่หมดแบบ Shadow of the Colossus เวอร์ชัน PS4, การปรับปรุงประสิทธิภาพ กับความละเอียดของเกมแบบ God of War 3 Remastered และการไม่ปรับอะไรอย่าง Metal Gear Solid Master Collection Vol.1</p>\n<p>ที่มา - <a href=\"https://www.youtube.com/watch?v=d0K-562uBMg&amp;t=6938s\">The XboxEra Podcast</a> via <a href=\"https://gamingbolt.com/god-of-wars-original-trilogy-is-getting-remastered-rumor\">Gamingbolt</a></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec40497bf353bb631616a7f98b0b3e0b735d247ccdbf7c77263f5e530526a8e1","category":"Thai"}