{"title":"LinkedIn มีรายได้แตะ 1 หมื่นล้านดอลลาร์ต่อปี เติบโต 3 เท่าหลังไมโครซอฟท์ซื้อกิจการ","link":"https://www.blognone.com/node/123947","date":1627525532000,"content":"<div><div><div><p>เก็บตกประเด็นจาก<a href=\"https://www.blognone.com/node/123927\">งานแถลงผลประกอบการไมโครซอฟท์ไตรมาส 2/2021</a> เรื่องที่น่าสนใจคือซีอีโอ Satya Nadella เปิดเผยว่า LinkedIn กลายเป็นบริษัทที่มีรายได้ 1 หมื่นล้านดอลลาร์ต่อปีแล้ว อัตราการเติบโตต่อปีอยู่ที่ 27%</p>\n<p><a href=\"https://www.blognone.com/node/82206\">ไมโครซอฟท์ซื้อ LinkedIn ในปี 2016 ด้วยมูลค่า 2.6 หมื่นล้านดอลลาร์</a> ตอนนั้น LinkedIn มีรายได้ประมาณ 3 พันล้านดอลลาร์ต่อปี หรือมีรายได้เพิ่มประมาณ 3 เท่าในเวลา 5 ปีหลังซื้อกิจการ ส่วนสถิติผู้ใช้งานอยู่ที่ 774 ล้านคน อัตราการใช้งานเพิ่มขึ้น 30%</p>\n<p>ปัจจุบัน LinkedIn มีโมเดลหารายได้ 3 แบบผสมกันคือ ค่าสมาชิกแบบพรีเมียม, โฆษณา (Marketing Solutions) และบริการรับสมัครงาน (Talent Solutions) ข้อมูลที่ไมโครซอฟท์เปิดเผยคือ รายได้จากค่าโฆษณาในไตรมาสล่าสุดแตะ 1 พันล้านดอลลาร์ เติบโต 97% จากไตรมาสเดียวกันของปีก่อน</p>\n<p>ไมโครซอฟท์บอกว่าจะพยายามเชื่อม LinkedIn กับบริการด้าน B2B ตัวอื่นๆ ของบริษัท เช่น Office, <a href=\"https://www.blognone.com/node/121024\">Microsoft Viva</a>, Dynamics 365</p>\n<p><img src=\"https://www.blognone.com/sites/default/files/externals/0da6c8eb3d9d0f40eb11dd100f151486.jpg\" /></p>\n<p>ที่มา - <a href=\"https://view.officeapps.live.com/op/view.aspx?src=https://c.s-microsoft.com/en-us/CMSFiles/TranscriptFY21Q4.docx?version=d0989578-60df-0600-8b2d-431740b7415a\">Microsoft</a>, ภาพจาก <a href=\"https://business.linkedin.com/marketing-solutions/blog/best-practices--content-marketing/2017/-video-series--linkedin-marketing-mastery-is-on-demand-for-agenc\">LinkedIn</a></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19a99f5fce3fff741b8a591a7a2f781bdf3198b00eff22f16125f7add1fa5fc2","category":"Thai"}