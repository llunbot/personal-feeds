{"title":"ทีมวิจัย MIT สร้างปัญญาประดิษฐ์ออกแบบยา  ได้ยาปฏิชีวนะตัวใหม่สู้แบคทีเรียดื้อยา","link":"https://www.blognone.com/node/137360","date":1703227846000,"content":"<div><div><div><p>ทีมวิจัยของ MIT ประกาศความสำเร็จในการออกแบบยาต้านแบคทีเรีย methicillin-resistant Staphylococcus aureus (MRSA) ในจานเพาะเชื้อได้สำเร็จโดยอาศัยการออกแบบและทำนายประสิทธิภาพจากโมเดลปัญญาประดิษฐ์</p>\n<p>โมเดลปัญญาประดิษฐ์ที่ใช้เป็น deep learning ฝึกจากฐานข้อมูลสาร 39,000 แบบพร้อมโครงสร้างทางเคมีเพื่อสร้างโมเดลนำนายว่าสารใดควรมีฤทธิ์ต้านเชื้อโรค นอกจากนี้ทีมงานยังสร้างโมเดลอีก 3 ชุดเพื่อทำนายว่าสารใดเป็นอันตรายต่อมนุษย์ หลังจากนั้นรันโมเดลกับสารประกอบ 12 ล้านแบบเพื่อหาว่าสารใดน่าจะเป็นยาได้</p>\n<p>ผลการทำนายพบว่ามีสาร 5 กลุ่มที่น่าจะใช้งานได้ ทีมวิจัยจึงซื้อสารมาทดลองทั้งหมด 280 แบบ ทดลองในจานเพาะเชื้อ พบว่ามีสองแบบที่น่าจะใช้เป็นยาได้จริงๆ</p>\n<p>MRSA นั้นมีผู้ติดในสหรัฐฯ ปีละประมาณ 80,000 คนและเสียชีวิตถึงปีละ 10,000 คน ตอนนี้ทีมวิจัยส่งต่อข้อมูลให้กับ Phare Bio องค์กรไม่หวังผลกำไรด้านการแพทย์เพื่อวิเคราะห์ข้อมูลเพิ่มและเตรียมการทดลองทางคลีนิกต่อไป</p>\n<p>ที่มา - <a href=\"https://news.mit.edu/2023/using-ai-mit-researchers-identify-antibiotic-candidates-1220\">MIT</a></p>\n<p><img alt=\"No Description\" src=\"https://www.blognone.com/sites/default/files/externals/905c6d6f853a4cc169b1cfdf36151b6d.jpeg\" /></p>\n<p>ภาพ MRSA จากกล้องจุลทรรศน์อิเล็กตรอน โดย National Institutes of Health (NIH)</p>\n</div></div></div><div><div>Topics: </div><div><div><a href=\"/topics/mit\">MIT</a></div><div><a href=\"/topics/medical\">Medical</a></div><div><a href=\"/topics/deep-learning\">Deep Learning</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"612bd5a1acc98a51494dbde6d7148161738fe4d7f894e607b97451265c74d1bb","category":"Thai"}