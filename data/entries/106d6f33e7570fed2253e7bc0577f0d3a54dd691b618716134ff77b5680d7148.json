{"title":"Alibaba ประกาศแยกออกเป็น 6 บริษัทตามกลุ่มธุรกิจ","link":"https://www.blognone.com/node/133198","date":1680010115000,"content":"<div><div><div><p>Alibaba ประกาศแยกธุรกิจต่างๆ ออกเป็น 6 บริษัท ได้แก่ คลาวด์, อีคอมเมิร์ชในจีน, อีคอมเมิร์ชต่างประเทศ, แผนที่และการส่งอาหาร, ขนส่งพัสดุ, และธุรกิจสื่อและความบันเทิง แต่ละบริษัทจะมีกรรมการบริษัทของตัวเองและประเมินผลงานกันเอง และหากพร้อมก็เข้าตลาดหุ้นแยกกันไปได้</p>\n<p>ทาง Alibaba ระบุว่าการแยกบริษัทครั้งนี้เพื่อปลดล็อกมูลค่าของธุรกิจ แต่ละบริษัทสามารถระดมทุนกันเองปรับแต่งการจ่ายผลตอบแทนกันอย่างอิสระ ยกเว้นตัวธุรกิจ Taobao Tmall นั้นจะเป็นบริษัทลูกของ Alibaba Group เต็มร้อย</p>\n<p>Jack Ma ผู้ก่อตั้ง Alibaba มีความสัมพันธ์กับรัฐบาลจีนไม่ดีนักในช่วงหลัง ที่เขาไปวิจารณ์หน่วยงานกำกับดูแลของจีน เมื่อปี 2020 และหลังจากนั้น <a href=\"https://www.blognone.com/node/119404\">Ant Group ก็ถูกสั่งห้ามนำหุ้นเข้าตลาดหลักทรัพย์</a> ส่วนตัว <a href=\"https://www.blognone.com/node/120706\">Ma เองก็หายหน้าไปจากสื่อนานถึงสองเดือน</a> ตามมาด้วยมาตรการกำกับดูแลบริษัทเทคโนโลยีจีนอย่างเข้มข้นต่อเนื่อง ตัว Ma เองเพิ่งปรากฎตัวในจีนสัปดาห์นี้</p>\n<p>ที่มา - <a href=\"https://www.alizila.com/alibaba-reorganizes-to-unlock-value/\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/b353227c9b91059422f09818c10a8d1e.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"106d6f33e7570fed2253e7bc0577f0d3a54dd691b618716134ff77b5680d7148","category":"Thai"}