{"title":"ผู้ใช้ Pixel พบปัญหาอัพเดตรอบเดือนมกราคมแล้วสตอเรจหาย ใช้งานไม่ได้","link":"https://www.blognone.com/node/137853","date":1706122440000,"content":"<div><div><div><p>ผู้ใช้โทรศัพท์ Pixel จำนวนมากรายงานถึงปัญหาจากการติดตั้งอัพเดตรอบเดือนมกราคม หลังอัพเดตแล้วโทรศัพท์ไม่ mount สตอเรจ, เปิดแอปกล้องไม่ได้, แอป Files ไม่แสดงไฟล์อะไรเลย</p>\n<p>ปัญหารอบนี้กระทบผู้ใช้ตั้งแต่ Pixel 5 ขึ้นมาจนถึง Pixel 8/8 Pro ทำให้ไม่แน่ชัดว่าปัญหาเกิดจากอะไร ผู้ใช้จำนวนหนึ่งระบุว่าสามารถทำ factory reset เพื่อให้โทรศัพท์กลับมาใช้งานได้ แม้ข้อมูลจะหายไป</p>\n<p>ทีมงาน Pixel ออกมาตอบรับปัญหานี้แล้ว และระบุว่ากำลังตรวจสอบอยู่</p>\n<p>เมื่อเดือนตุลาคมปีที่แล้ว Pixel ก็<a href=\"https://www.blognone.com/node/136411\">เพิ่งพบปัญหาสตอเรจหายเหมือนกัน</a> แต่กระทบเฉพาะตระกูล Pixel 6 เท่านั้น</p>\n<p>ที่มา - <a href=\"https://www.bleepingcomputer.com/news/google/google-pixel-phones-unusable-after-january-2024-system-update/\">Bleeping Computer</a></p>\n<p><img src=\"https://www.blognone.com/sites/default/files/externals/d67637739d24c8ef79b71f48b69fcab9.png\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2e8031a9c0e4ef313300714292aa79a4cc38375c224eaa86c532aa5beef1859","category":"Thai"}