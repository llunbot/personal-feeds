{"title":"Ubisoft โดนถล่ม หลังเกม Star Wars Outlaw ล็อคภารกิจพิเศษไว้หลัง Season Pass","link":"https://www.blognone.com/node/139242","date":1713273881000,"content":"<div><div><div><p>เกิดดราม่าขึ้น (อีกแล้ว) กับค่าย Ubisoft โดย<a href=\"https://www.blognone.com/node/139155\">เกม Star Wars Outlaw</a> มีประเด็นว่าหากผู้เล่นต้องการเล่นเนื้อเรื่องส่วนของ Jabba the Hutt  จำเป็นต้องซื้อ <a href=\"https://www.ubisoft.com/en-us/game/star-wars/outlaws/season-pass\">Season Pass</a> แยกต่างหาก หรือไม่อย่างนั้นก็ต้องซื้อเกมรุ่น Gold Edition ที่รวมเอา Season Pass มาด้วย ในราคา 3,199 บาท (110 ดอลลาร์) ซึ่งแพงขึ้นจากเกมเวอร์ชันปกติที่ขายราคา 1,999 บาทมาก</p>\n<p>ประเด็นนี้ย่อมทำให้ Ubisoft ถูกแฟนๆ ถล่มยับตามคาด ด้วยข้อหาว่าล็อคภารกิจบางอย่างไว้กับ Season Pass ทั้งที่ตัวเกมภาคหลักเป็นเกมราคาเต็ม เล่นคนเดียวอยู่แล้ว อีกทั้งตัว Jabba the Hutt ก็เป็นตัวละครจากภาพยนตร์ที่แฟนๆ คุ้นเคยและอยากเจอในเกม</p>\n<p>Ubisoft จึงต้องออกมาแถลงชี้แจง โดยบอกว่า Jabba the Hutt และแก๊ง Hutt Cartel เป็นหนึ่งในแก๊งหลักของเรื่อง ผู้เล่นทุกคนจะได้เจออย่างแน่นอน แต่ภารกิจ Jabba's Gambit ใน Season Pass เป็นเนื้อเรื่องอีกส่วนที่เป็นภารกิจเสริม จะเลือกเล่นหรือไม่ก็ได้ (The 'Jabba’s Gambit' mission is an optional, additional mission)</p>\n<p>ที่มา - <a href=\"https://www.pcgamer.com/games/action/ubisoft-responds-as-star-wars-outlaws-comes-under-fire-for-jabba-the-hutt-season-pass-exclusive/\">PC Gamer</a>, <a href=\"https://www.ign.com/articles/ubisoft-responds-to-star-wars-outlaws-season-pass-backlash-insists-jabba-the-hutt-is-part-of-the-experience-for-all-players\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/1ee760edc5fa94c4570b40b15f226d9c.jpeg\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43fd9b2b0b32e867b5b3dac9a54997b0977f646b8f75e672409596e1d15ded54","category":"Thai"}