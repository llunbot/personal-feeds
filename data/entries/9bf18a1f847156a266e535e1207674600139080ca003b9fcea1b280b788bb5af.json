{"title":"รัฐมนตรีอินโดนีเซียบอก Apple ต้องลงทุนอย่างน้อย 1,000 ล้านดอลลาร์ จึงจะยกเลิกคำสั่งแบน iPhone 16","link":"https://www.blognone.com/node/143441","date":1733244644000,"content":"<div><div><div><p>ประเด็นอินโดนีเซียออกคำสั่ง<a href=\"https://www.blognone.com/node/142799\">แบนการขาย iPhone 16</a> ในประเทศ ด้วยเหตุผลบริษัทนั้นต้องมีการลงทุนภายในประเทศไม่น้อยกว่า 40% ของยอดขาย ซึ่งเป็นข้อกำหนดในการขายสมาร์ทโฟนในประเทศ ยังมีเรื่องราวต่อ หลังจากแอปเปิลได้<a href=\"https://www.blognone.com/node/143206\">ยื่นข้อเสนอใหม่ 100 ล้านดอลลาร์</a> แต่ดูจะยังไม่พอ</p>\n<p>โดย Rosan Roeslani รัฐมนตรีด้านการลงทุนของอินโดนีเซีย บอกว่าแอปเปิลต้องลงทุนในประเทศอย่างน้อย 1 พันล้านดอลลาร์ พร้อมย้ำว่าใครที่ได้ประโยชน์จากการขายสินค้าที่นี่ ก็ต้องร่วมลงทุนในประเทศนี้ด้วย</p>\n<p>ปัจจุบันอินโดนีเซียยังไม่มีโรงงานผลิตชิ้นส่วนหรือสินค้าของแอปเปิล การลงทุนที่แอปเปิลระบุในแผนคือการสร้าง Developer Academy สำหรับนักพัฒนา ซึ่งตอนนี้มี 4 แห่ง ส่วนแผนใหม่ที่เสนอเป็นการผลิตอุปกรณ์เสริม</p>\n<p>ที่มา: <a href=\"https://appleinsider.com/articles/24/12/03/indonesia-says-it-expects-1-billion-from-apple-to-lift-iphone-16-ban\">Apple Insider</a></p>\n<p><img src=\"https://www.blognone.com/sites/default/files/externals/87217e7f943cad38cd851bd7ce37af8e.png\" /></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bf18a1f847156a266e535e1207674600139080ca003b9fcea1b280b788bb5af","category":"Thai"}