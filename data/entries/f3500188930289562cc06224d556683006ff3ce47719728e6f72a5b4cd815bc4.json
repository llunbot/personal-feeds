{"title":"แคนาดาเสนอกฎหมายเรียกเก็บภาษี 3% จากบริษัทเทคโนโลยีข้ามชาติขนาดใหญ่","link":"https://www.blognone.com/node/139274","date":1713428987000,"content":"<div><div><div><p>แคนาดาเตรียมเก็บภาษีบริษัทเทคโนโลยีข้ามชาติขนาดใหญ่ (ซึ่งก็คือเพื่อนบ้านจากสหรัฐอเมริกาทั้งนั้น) ด้วยอัตรา 3% จากรายได้ของบริษัทนั้นๆ ที่ได้จากผู้ใช้บริการในแคนาดา และมีผลเฉพาะกับบริษัทที่มีรายได้มากกว่าปีละ 1.1 พันล้านดอลลาร์แคนาดาขึ้นไป</p>\n<p>กฎหมาย digital service tax ของแคนาดา คล้ายกับ<a href=\"https://www.blognone.com/node/118360\">กฎหมายภาษีบริการดิจิทัลของยุโรปที่เริ่มใช้ในปี 2020</a> โดยกฎหมายของแคนาดาจะมีผลบังคับใช้ภายในปี 2024 แต่จะย้อนคิดรายได้กลับไปถึงปี 2022</p>\n<p>แคนาดาบอกว่าจริงๆ ตั้งใจรอข้อตกลงภาษีนานาชาติที่เก็บผ่านองค์กร OECD แต่สหรัฐอเมริกาไม่ยอมลงนามสักที จึงตัดสินใจไม่รอแล้ว และเลือกออกกฎหมายภาษีของตัวเองแทน</p>\n<p>ที่มา - <a href=\"https://www.bloomberg.com/news/articles/2024-04-17/canada-to-start-taxing-tech-giants-in-2024-despite-us-complaints\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/759e38ef8ca81becb9efc419b5152761.jpg\" /></p>\n<p>ภาพจาก <a href=\"https://visit.parl.ca/sites/Visit/default/en_CA/HOC\">รัฐสภาแคนาดา</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/law\">Law</a></div><div><a href=\"/topics/tax\">Tax</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3500188930289562cc06224d556683006ff3ce47719728e6f72a5b4cd815bc4","category":"Thai"}