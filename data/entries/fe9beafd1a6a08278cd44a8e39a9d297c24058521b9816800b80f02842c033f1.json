{"title":"เปิดตัว Astro Bot เกมแนวผจญภัยที่รวมองค์ประกอบของ PlayStation ไว้ในเกม วางขาย 6 ก.ย.นี้","link":"https://www.blognone.com/node/140056","date":1717147025000,"content":"<div><div><div><p>Astro Bot เป็นเกมเล็ก ๆ ติดเครื่อง PlayStation 5 ที่แนะนำฟีเจอร์ของคอนโทรลเลอร์ DualSense มาตั้งแต่วันแรกที่ PS5 วางจำหน่าย ล่าสุด Team Asobi เปิดตัว Astro Bot ในรูปแบบเกมตัวเต็มเตรียมวางจำหน่ายวันที่ 6 กันยายนนี้บน PS5 เท่านั้น</p>\n<p>เกมจะให้เรารับบทเป็นหุ่นยนต์ Astro Bot ผจญภัยตามหาลูกเรือที่กระจัดกระจายอยู่ในกาแล็กซี 6 แห่งที่มีมากกว่า 80 ด่าน โดยเราจะได้ขี่ Dual Speeder ที่มีหน้าตาคล้ายคอนโทรลเลอร์ DualSense ไปดาวเคราะห์แต่ละดวงที่มีตั้งแต่ป่า, หาดทราย, ภูเขาไฟ ไปจนถึงสถานที่แปลก ๆ ที่มีนาฬิกาทรายขนาดยักษ์หรือต้นไม้ยักษ์ที่ร้องเพลงได้</p>\n<p><img alt=\"No Description\" src=\"https://www.blognone.com/sites/default/files/externals/d67f8fe0c8f5572af54f89f207b7c1f2.jpeg\" /></p>\n<p>รูปแบบการเล่นจะเป็นเกมแนว Platformer ที่มีสกิลใหม่มากกว่า 15 อย่าง เช่น Barkster, Bulldog Booster ที่ทำให้พุ่งกลางอากาศและโจมตีศัตรูได้ หรือ Twin-Frog Gloves ที่ทำให้ Astro สามารถต่อยเจาะระยะไกลและจับทุ่ม โดยแต่ละสกิลจะใช้ประโยชน์จาก Haptic Feedback และ Adaptive Triggers ของ DualSense อย่างเต็มที่</p>\n<p><img alt=\"No Description\" src=\"https://www.blognone.com/sites/default/files/externals/0fb251297b88065554a79c03becf62bf.jpeg\" /></p>\n<p>เกมมีศัตรูให้สู้มากกว่า 70 แบบ และมีตัวละครจากจักรวาลของ PlayStation หลายตัวปรากฎภายในเกมนี้แต่มาในรูปแบบ Astro Bot แต่งตัวเป็นตัวละครนั้น ๆ</p>\n<p><img alt=\"No Description\" src=\"https://www.blognone.com/sites/default/files/externals/a368ce3e88a8fb508e810f6386c958b1.jpeg\" /></p>\n<p>ที่มา - <a href=\"https://blog.playstation.com/2024/05/30/astro-bot-arrives-on-ps5-september-6/\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe9beafd1a6a08278cd44a8e39a9d297c24058521b9816800b80f02842c033f1","category":"Thai"}