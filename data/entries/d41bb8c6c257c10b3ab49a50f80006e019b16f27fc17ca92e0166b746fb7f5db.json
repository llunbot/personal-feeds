{"title":"[ไม่ยืนยัน] Apple เคยร่วมพัฒนาแบตเตอรีรถยนต์ไฟฟ้ากับ BYD","link":"https://www.blognone.com/node/142617","date":1729164219000,"content":"<div><div><div><p>มีรายงานจาก South China Morning Post อ้างแหล่งข่าวที่เกี่ยวข้องบอกว่า แอปเปิลได้ร่วมมือกับ BYD ในช่วงหลายปีที่ผ่านมา พัฒนาแบตเตอรีรถยนต์สำหรับใช้งานระยะไกล (Long-range) โดยเริ่มต้นพัฒนามาตั้งแต่ปี 2017 เป็นแบตเตอรีลิเธียมไอรอนฟอสเฟต (LFP) ที่มีความปลอดภัยและใช้งานได้นานกว่าแบตเตอรีรถยนต์ไฟฟ้าเวลานั้น</p>\n<p>เป็นที่ทราบอยู่แล้วว่าโครงการพัฒนารถยนต์ไฟฟ้าขับเคลื่อนอัตโนมัติของแอปเปิลนั้นได้<a href=\"https://www.blognone.com/node/138432\">ถูกยกเลิก</a>ไปแล้ว การพัฒนาเทคโนโลยีนี้ร่วมกันจึงน่าจะยุติตามไปด้วย แต่เป็นข้อมูลยืนยันว่าแนวทางแอปเปิลนั้น เป็นการพัฒนาเทคโนโลยีหลายส่วนรวมทั้งแบตเตอรี</p>\n<p>แหล่งข่าวบอกว่าแบตเตอรีเทคโนโลยีปัจจุบัน Blade ของ BYD นั้น ส่วนหนึ่งก็ได้มาจากขั้นตอนการพัฒนาแบตเตอรีร่วมกับแอปเปิล ซึ่งสิทธิบัตรทั้งหมดเป็นของ BYD อยู่แล้ว</p>\n<p>ที่มา: <a href=\"https://www.scmp.com/tech/big-tech/article/3282693/apple-secretly-worked-chinas-byd-long-range-ev-battery\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/0da12344f572a9abe6c3c5dc0d64effc.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/byd\">BYD</a></div><div><a href=\"/topics/electric-car\">Electric Car</a></div><div><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d41bb8c6c257c10b3ab49a50f80006e019b16f27fc17ca92e0166b746fb7f5db","category":"Thai"}