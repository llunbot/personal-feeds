{"title":"EA ซื้อบริษัท TRACAB Technologies เจ้าของเทคโนโลยีแปลงวิดีโอเป็นโมเดลนักกีฬา","link":"https://www.blognone.com/node/144517","date":1738764022000,"content":"<div><div><div><p>EA Sports ประกาศการซื้อบริษัท TRACAB Technologies เจ้าของเทคโนโลยีแปลงภาพ-วิดีโอ แล้วนำมาแปลงเป็นโมเดลนักกีฬา (optical tracking and analysis)</p>\n<p>ปัจจุบัน EA ใช้เทคโนโลยีของ TRACAB อยู่แล้ว ในตัวอย่างที่โชว์มีทั้งการแปลงวิดีโอนักฟุตบอลแต่ละคนมาเป็นโมเดล, การเคลื่อนไหวนักฟุตบอลตามจุดต่างๆ ในสนาม และแปลงภาพบรรยากาศของทั้งสนามแข่งขัน กองเชียร์ มาเป็นโมเดล ในความเร็วที่เกือบเรียลไทม์ (จากภาพการแข่งขันจริง) ทำให้ EA ซื้อทั้งบริษัทเพื่อนำเทคโนโลยีแปลงข้อมูลมาใช้ร่วมกับเอนจินเกมของตัวเอง</p>\n<p>EA บอกว่าการซื้อครั้งนี้ยังไปไกลกว่าการใช้ในเกม เพราะตอนนี้ EA มองตัวเองเป็นผู้ให้บริการ interactive sports platform ผ่านแอพ EA Sports บนมือถือ ที่มีกิจกรรมให้เล่นร่วมกับการแข่งขันกีฬา ทั้งก่อนแข่ง ระหว่างแข่ง และหลังแข่งด้วย โดยจะนำเทคโนโลยีของ TRACAB มาใช้กับแอพ EA Sports เช่น ไฮไลท์ฟุตบอลแบบอินเตอร์แอคทีฟ การซิมูเลชั่นล่วงหน้า เป็นต้น</p>\n<p>ที่มา - <a href=\"https://www.ea.com/news/ea-sports-realism-technology\">EA</a></p>\n<p><img alt=\"No Description\" src=\"https://www.blognone.com/sites/default/files/externals/532eb08753f180624b49cb8d3d87d501.jpeg\" /></p>\n<blockquote><p><a href=\"https://twitter.com/hashtag/EASPORTS?src=hash&amp;ref_src=twsrc%5Etfw\">#EASPORTS</a> is bringing you new extraordinary real-time insight with TRACAB Technologies!Together, we can bring more of those amazing athletic movements and moments to life in near real-time in our games and beyond.For more info: <a href=\"https://t.co/DQpPxgTpYi\">https://t.co/DQpPxgTpYi</a> <a href=\"https://t.co/Lj4QVoBLUP\">pic.twitter.com/Lj4QVoBLUP</a></p>\n<p>— EA SPORTS (@EASPORTS) <a href=\"https://twitter.com/EASPORTS/status/1886472557840490945?ref_src=twsrc%5Etfw\">February 3, 2025</a></p></blockquote>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div><div><a href=\"/topics/football\">Football</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"212f626aa61052643f750728abb4c8ab9f99aeab4a1bbd327c0c29d036b2e7b0","category":"Thai"}