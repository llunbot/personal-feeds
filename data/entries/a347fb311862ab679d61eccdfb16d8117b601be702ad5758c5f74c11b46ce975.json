{"title":"ASML เป็นบริษัทมูลค่ากิจการสูงสุดอันดับที่ 2 ในยุโรปแล้ว แซง LVMH","link":"https://www.blognone.com/node/140191","date":1717670707000,"content":"<div><div><div><p>นอกจากเมื่อคืนนี้ราคาหุ้น NVIDIA จะปรับเพิ่มสูงจนทำให้<a href=\"https://www.blognone.com/node/140173\">มูลค่ากิจการแซงแอปเปิล</a> ขึ้นเป็นบริษัทอันดับ 2 ของโลกแล้ว ในฝั่งยุโรปก็มีสถิติใหม่เกิดขึ้นเช่นกัน</p>\n<p>โดย ASML ผู้ผลิตเครื่องจักรสำหรับใช้ในการผลิตชิปรายหลักของโลก ราคาหุ้นได้ปรับเพิ่มขึ้น 8.1% ทำให้มูลค่ากิจการเพิ่มขึ้นเป็น 3.77 แสนล้านยูโร กลายเป็นบริษัทที่มีมูลค่ากิจการสูงสุดอันดับ 2 ในยุโรป แซง LVMH บริษัทสินค้าแบรนด์เนมรายใหญ่ ส่วนอันดับ 1 คือบริษัทด้านสุขภาพ Novo Nordisk</p>\n<p>ข่าวที่ส่งผลต่อ ASML ในช่วงที่ผ่านมา คือการเปิดเผยว่า TSMC บริษัทผู้ผลิตชิปของไต้หวัน จะ<a href=\"https://www.blognone.com/node/140169\">ได้รับมอบเครื่องจักร High-NA EUV</a> บางส่วนภายในปีนี้ จากเดิมที่มีข่าวว่าอินเทลจะเป็น<a href=\"https://www.blognone.com/node/139707\">บริษัทเดียว</a>ที่ได้เครื่องในปีนี้</p>\n<p>ที่มา: <a href=\"https://www.scmp.com/tech/tech-trends/article/3265553/nvidia-passes-apple-worlds-second-most-valuable-firm-asml-overtakes-lvmh-europe\">South China Morning Post</a></p>\n<p><img src=\"https://www.blognone.com/sites/default/files/externals/e00499d39f9ee81351c830d559fd0134.jpg\" /></p>\n</div></div></div><div><div>Topics: </div><div><div><a href=\"/topics/asml\">ASML</a></div><div><a href=\"/topics/lvmh\">LVMH</a></div><div><a href=\"/topics/market-capitalization\">Market Capitalization</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a347fb311862ab679d61eccdfb16d8117b601be702ad5758c5f74c11b46ce975","category":"Thai"}