{"title":"ยืนยันแล้ว Call of Duty ของปี 2024 ใช้ชื่อภาคว่า Black Ops 6","link":"https://www.blognone.com/node/139965","date":1716646785000,"content":"<div><div><div><p>Activision เปิดเผยชื่อของเกม Call of Duty ภาคใหม่ของปี 2024 คือ <strong>Call of Duty: Black Ops 6</strong> โดยมีกำหนดเปิดเผยรายละเอียดในงาน <a href=\"https://www.blognone.com/node/139502\">Xbox Game Showcase วันที่ 9 มิถุนายน</a> ซึ่งจะถือเป็นครั้งแรกของ Call of Duty ภาคใหม่ภายใต้สังกัดไมโครซอฟท์ด้วย</p>\n<p>ทีเซอร์สั้นๆ ของ Black Ops 6 เป็นการทำภารกิจของทหารหน่วยหนึ่งตอนกลางคืน ก่อนเปลี่ยนมาตอนเช้าแล้วเป็นภาพรูปปั้นบนภูเขา Rushmore ถูกคาดผ้าสีดำไว้ที่ตา พร้อมข้อความว่า The Truth Lies และภาพไอคอนรูปหมาป่าสีส้ม แบบเดียวกับภาพโปรโมทเกม</p>\n<p>ชื่อภาคของ Call of Duty Black Ops ของสตูดิโอ Treyarch นับเลขภาค 1-4 ตามปกติ ส่วนภาคที่ห้าใช้ชื่อว่า <a href=\"https://www.blognone.com/node/118039\">Black Ops Cold War</a> ออกในปี 2020 แล้วจึงกลับมานับเลข 6 ต่อในภาคนี้</p>\n<p>ที่มา - <a href=\"https://www.callofduty.com/blog/2024/05/call-of-duty-black-ops-6-official-comms.html\">Call of Duty</a></p>\n<p><img alt=\"No Description\" src=\"https://www.blognone.com/sites/default/files/externals/87a6eb7bd99fa772047cecacd56748a9.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09f849826978fc799dea6ae70e83c518d4ea8d6cfa3c21f1bcd724c8b77f7eab","category":"Thai"}