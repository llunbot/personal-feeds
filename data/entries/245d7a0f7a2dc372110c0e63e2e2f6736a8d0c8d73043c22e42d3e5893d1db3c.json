{"title":"Lego เปิดตัวของเล่น PAC-MAN มาเป็นตู้เกมอาเขต บล็อค 2,650 ชิ้น จอเลื่อนได้จริง","link":"https://www.blognone.com/node/133941","date":1684761310000,"content":"<div><div><div><p>Lego เปิดตัวชุดของเล่นจากเกมอีกแล้ว คราวนี้เป็นซีรีส์ PAC-MAN ที่ไม่ได้มาแต่ตัวละครอย่างเดียว แต่มาเป็นตู้อาเขตยุค 80s กันเลยทีเดียว</p>\n<p>ตู้เกมอาเขตนี้มีตัวต่อจำนวน 2,650 ชิ้น ตัวภาพบนจอของตู้สามารถหมุนได้ (ด้วยคันโยกด้านข้างเครื่อง ดูคลิปประกอบ) มาพร้อมฟิกเกอร์ PAC-MAN 3 ตัว มีฟีเจอร์บล็อคส่องแสงได้ตรงตำแหน่งที่หยอดเหรียญของตู้</p>\n<p>Lego เลือกเปิดตัวของเล่นชุด PAC-MAN Arcade วันที่ 22 พฤษภาคม วันเดียวกับที่เกม PAC-MAN ออกครั้งแรกในปี 1980 หรือกว่า 40 ปีที่แล้ว สินค้าจะเริ่มขายวันที่ 4 มิถุนายน 2023 ราคาชุดละ 269.99 ดอลลาร์ (<a href=\"https://www.lego.com/en-us/product/pac-man-arcade-10323\">รายละเอียดสินค้า</a>)</p>\n<p><img alt=\"No Description\" src=\"https://www.blognone.com/sites/default/files/externals/1ea87ad483426ab4c20d88f8567710b0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/00ca52cde5cec3e5f3c4588c5949edbe.jpg\" /></p>\n<blockquote><p>Chomp your way back to the 80's with the new LEGO Icons PAC-MAN Arcade! Ready! Build! Play! <a href=\"https://t.co/ZlvhV5KLVc\">pic.twitter.com/ZlvhV5KLVc</a></p>\n<p>— LEGO (@LEGO_Group) <a href=\"https://twitter.com/LEGO_Group/status/1660559964748886016?ref_src=twsrc%5Etfw\">May 22, 2023</a></p></blockquote>\n<p>ที่มา - <a href=\"https://www.lego.com/en-us/aboutus/news/2023/may/lego-icons-pac-man-arcade\">Lego</a>, <a href=\"https://www.videogameschronicle.com/news/pac-man-is-officially-getting-a-lego-set-next-month/\">VGC</a></p>\n</div></div></div><div><div>Topics: </div><div><div><a href=\"/topics/pac-man\">Pac-Man</a></div><div><a href=\"/topics/games\">Games</a></div><div><a href=\"/topics/lego\">Lego</a></div><div><a href=\"/topics/toys\">Toys</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"245d7a0f7a2dc372110c0e63e2e2f6736a8d0c8d73043c22e42d3e5893d1db3c","category":"Thai"}