{"title":"ไมโครซอฟท์สาธิตการทำ GraphRAG บน PostgreSQL บน Azure ปรับปรุงคุณภาพการสร้างแชตบอตถามตอบจากเอกสาร","link":"https://www.blognone.com/node/143218","date":1732037602000,"content":"<div><div><div><p>ไมโครซอฟท์เพิ่มฟีเจอร์ GraphRAG Solution Accelerator สำหรับ PostgreSQL บน Azure Database ทำให้ลูกค้าที่ต้องการพัฒนาแอปพลิเคชั่น RAG บน Azure สามารถใช้งานฐานข้อมูลสำเร็จรูปได้</p>\n<p>ปกติแล้วการพัฒนาแอปพลิเคชั่น RAG (Retrieval Augmented Generation) จะอาศัยการค้นหาข้อมูลที่เกี่ยวข้องกับคำค้นหรือคำถามของผู้ใช้เพื่อให้ปัญญาประดิษฐ์ LLM สามารถนำข้อมูลเหล่านั้นมาอ้างอิงในการสร้างคำตอบ แต่ GraphRAG เสนอว่าข้อมูลที่ดึงมาได้ว่าเกี่ยวข้องนั้นหลายครั้งมีข้อมูลที่เชื่อมโยงอยู่ด้วยและควรใช้งานด้วยกัน แม้จะไม่ได้ใกล้เคียงกับคำค้นโดยตรงก็ตาม</p>\n<p>ไมโครซอฟท์สาธิตการใช้ GraphRAG ด้วยการสร้างฐานข้อมูลคดี 500,000 คดี โดยแต่ละคดีมีความเชื่อมโยงกันเนื่องจากเอกสารมีการอ้างอิงถึงกันอยู่แล้ว แทนที่จะใช้กระบวนการต้นหาจากคำถามเฉยๆ ซึ่งค้นเอกสาร 10 ฉบับแรกได้ไม่ดีนักก็สามารถปรับปรุงด้วยการใช้ reranker ในการคัดกรองเอกสารเพิ่มเติม และใช้ GraphRAG เพื่อรวมเอาคดีสำคัญๆ ที่ถูกอ้างอิงบ่อยๆ เข้าไว้ในข้อมูลอ้างอิงสำหรับให้ LLM ตอบคำถาม ทำให้คำตอบตรงประเด็นมากขึ้นมาก</p>\n<p><a href=\"https://github.com/Azure-Samples/graphrag-legalcases-postgres/\">ตัวโค้ดตัวอย่างของการทำ GraphRAG บน  Azure Database อยู่บน GitHub</a> และการใช้ข้อมูลกราฟด้วย Apache AGE บน PostgreSQL นั้นยังอยู่ในระดับพรีวิว</p>\n<p>ที่มา - <a href=\"https://techcommunity.microsoft.com/blog/adforpostgresql/introducing-the-graphrag-solution-for-azure-database-for-postgresql/4299871\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/f79c42071ea425ba4a4f81babf22c404.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a04d4f5b3f7f98291ec9db682c349df7.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/postgresql\">PostgreSQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9266f74e28a626ee56e12057910861d84627978011f31a2c090754a843d2eef8","category":"Thai"}