{"title":"AMD เปิดตัวชิปโน้ตบุ๊ก Ryzen AI 300 รีเซ็ตเลขใหม่ ใช้เลขสามหลัก, แกน Zen 5, NPU 50 TOPS","link":"https://www.blognone.com/node/140107","date":1717385607000,"content":"<div><div><div><p>นอกจาก <a href=\"https://www.blognone.com/node/140106\">Ryzen 9000 สำหรับเดสก์ท็อป</a> ค่าย AMD ยังเปิดตัว<a href=\"https://www.blognone.com/node/138870\">ซีพียูโน้ตบุ๊กโค้ดเนม \"Strix Point\"</a> ที่รีเซ็ตตัวเลขใหม่เป็นเลขสามตัว และเพิ่มคำว่า AI เข้ามา ใช้ชื่อแบรนด์ใหม่ว่า <strong>Ryzen AI 300 Series</strong> (เหตุผลที่เป็นซีรีส์ 300 เป็นเพราะนับเป็น Ryzen รุ่นที่สามที่มีชิป NPU)</p>\n<p>ชิปโน้ตบุ๊ก Ryzen AI 300 ประกอบด้วยของใหม่ 3 อย่างพร้อมกัน ได้แก่</p>\n<ul>\n<li>ซีพียูแกน Zen 5</li>\n<li>จีพียูแกน RDNA 3.5</li>\n<li>ชิป NPU XDNA 2 ประสิทธิภาพ 50 TOPS ซึ่งชูว่าแรงกว่าของ Snapdragon X Elite 45 TOPS</li>\n</ul>\n<p><img alt=\"No Description\" src=\"https://www.blognone.com/sites/default/files/externals/974dc3385346c40fc17731ec99019600.jpg\" /></p>\n<p><img src=\"https://cdn.mos.cms.futurecdn.net/AdKMxjP9fT9xW2rk9Y7ei5-1200-80.jpg.\" /></p>\n<p>ชิปที่เปิดตัวคราวนี้มีด้วยกัน 2 รุ่นย่อยคือ</p>\n<ul>\n<li><strong>Ryzen AI 9 HX 370</strong> 12 คอร์ 24 เธร็ด, คล็อคสูงสุด 5.1GHz, แคช 36MB, จีพียู Radeon 890M 16CU</li>\n<li><strong>Ryzen AI 9 365</strong> 10 คอร์ 20 เธร็ด, คล็อคสูงสุด 5.0GHz, แคช 34MB, จีพียู Radeon 880M 12CU</li>\n</ul>\n<p>จุดที่น่าสนใจคือ คอร์ของ Ryzen AI 9 370 จำนวน 12 คอร์นั้นเป็นคอร์แบบ 8+4 โดยแบ่งเป็นคอร์ปกติ Zen 5 จำนวน 8 คอร์ และคอร์เล็ก Zen 5c อีก 4 คอร์ เพื่อประหยัดพลังงาน <a href=\"https://www.blognone.com/node/136546\">AMD เริ่มใช้แนวทางนี้มาตั้งแต่ Zen 4c</a> ที่มีฟีเจอร์เท่าคอร์ใหญ่ทุกประการ แต่ขนาดเล็กลง (ต่างจากระบบของอินเทลที่ P-Core กับ E-Core เป็นคนละสถาปัตยกรรมกันเลย)</p>\n<p>ส่วนกรณีของ Ryzen AI 9 365 รุ่นรองท็อป ได้คอร์ Zen 5 ตัวเต็ม 4 คอร์ และ Zen 5c อีก 6 คอร์ ซีพียูทั้งสองตัวจะนับเป็น Copilot+ PC ตามนิยามของไมโครซอฟท์ เช่นเดียวกับพีซีที่ใช้ชิป Snapdragon X Elite ชุดที่เปิดตัวเมื่อเดือนที่แล้ว</p>\n<p><img alt=\"No Description\" src=\"https://www.blognone.com/sites/default/files/externals/3b33af8bc17b1cfe4cb11729cbc9bc83.jpg\" /></p>\n<p>ที่มา - <a href=\"https://www.tomshardware.com/pc-components/cpus/amd-unwraps-ryzen-ai-300-series-strix-point-processors-50-tops-of-ai-performance-zen-5c-density-cores-come-to-ryzen-9-for-the-first-time\">Tom's Hardware</a></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/npu\">NPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d28ecaf328c851ce8a5e74d4bc21e6fd0e04a6dca883fe323b9cd43d57fb91a","category":"Thai"}