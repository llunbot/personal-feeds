{"title":"Bing มีส่วนแบ่ง Search Engine เพิ่มขึ้นน้อยกว่า 1% หลังเปิดตัว Bing Chat มาเกือบ 1 ปี","link":"https://www.blognone.com/node/137744","date":1705589045000,"content":"<div><div><div><p>StatCounter เว็บเก็บสถิติผู้ใช้อินเทอร์เน็ต <a href=\"https://gs.statcounter.com/search-engine-market-share\">รายงาน</a>ตัวเลขส่วนแบ่งเสิร์ชเอ็นจิน ของเดือนธันวาคม 2023 พบว่า Bing ของไมโครซอฟท์มีส่วนแบ่งอยู่ที่ 3.4% เพิ่มขึ้นมาเล็กน้อยจากเดือนกุมภาพันธ์ 2023 ที่ไมโครซอฟท์<a href=\"https://www.blognone.com/node/132538\">ประกาศเพิ่มความสามารถ AI</a> ให้กับ Bing เป็น Bing Chat (<a href=\"https://www.blognone.com/node/136765\">ตอนนี้ชื่อ Copilot</a>) จึงอาจบอกได้ว่า Bing Chat ไม่ได้เพิ่มส่วนแบ่งในตลาดเสิร์ชขึ้นมามากนัก</p>\n<p>เรื่องนี้อาจต้องย้อนไปในวันที่ไมโครซอฟท์เปิดตัว Bing Chat เพราะ Satya Nadella ซีอีโอไมโครซอฟท์ <a href=\"https://www.blognone.com/node/132591\">แสดงความมั่นใจ</a>ว่า Bing จะสามารถแข่งขันกับกูเกิลได้อย่างสูสีมากขึ้น ซึ่งเป็นจังหวะและโอกาสที่รอคอยมา 20 ปี</p>\n<p>อาจบอกได้ว่า Copilot หรือ Bing Chat เดิม คงต้องใช้เวลาอีกระยะหนึ่งหากต้องการแย่งส่วนแบ่งตลาดเสิร์ชมาจากกูเกิล</p>\n<p>ที่มา: <a href=\"https://www.seroundtable.com/bing-market-share-chatgpt-36751.html\">Search Engine Roundtable</a></p>\n<p><img src=\"https://www.blognone.com/sites/default/files/externals/b6a9a429f1dc66a76e05517265e393c2.png\" /></p>\n<p><img alt=\"No Description\" src=\"https://www.blognone.com/sites/default/files/externals/5167bdf37bb56d070d866c4301365fa5.png\" /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/search-engine\">Search Engine</a></div><div><a href=\"/topics/statcounter\">StatCounter</a></div><div><a href=\"/topics/market-share\">Market Share</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f61f7ab4b238385a6c485661d648c312d8c38d792445b52bba16f725ac40c6b6","category":"Thai"}