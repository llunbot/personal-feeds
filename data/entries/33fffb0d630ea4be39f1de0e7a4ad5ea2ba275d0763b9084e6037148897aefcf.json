{"title":"Odoo ขายหุ้นให้กลุ่มนักลงทุน มูลค่ากิจการเพิ่มเป็น 5 พันล้านยูโร","link":"https://www.blognone.com/node/143247","date":1732150621000,"content":"<div><div><div><p>Odoo บริษัทซอฟต์แวร์ ERP โอเพนซอร์ส ประกาศขายหุ้นเดิมให้กับกลุ่มนักลงทุน รวมเป็นเงิน 500 ล้านยูโร ซึ่งกลุ่มนักลงทุนนำโดย CapitalG ของ Alphabet และ Sequoia Capital ร่วมด้วย BlackRock, Mubadala Investment Company, HarbourVest Partners, AVP และ Alkeon</p>\n<p>Odoo บอกว่าการขายหุ้นครั้งนี้ทำให้มูลค่ากิจการของบริษัทเพิ่มเป็น 5 พันล้านยูโร ทั้งนี้ Odoo มีสถานะเป็น<a href=\"https://www.blognone.com/node/123994\">ยูนิคอร์นมาตั้งแต่ปี 2021</a></p>\n<p>จำนวนผู้ใช้งาน Odoo มีมากกว่า 13 ล้านราย มีลูกค้าใหม่เพิ่มเติมเฉลี่ย 7,000 รายทุกเดือน มีการเติบโตที่ระดับ 40% ต่อปี ใน 12 เดือนข้างหน้าคาดมีรายรับ 650 ล้านยูโร และน่าจะแตะ 1 พันล้านยูโรได้ในปี 2027</p>\n<p>ที่มา: <a href=\"https://www.odoo.com/th_TH/blog/odoo-news-5/odoo-s-a-announces-a-eur500-million-transaction-increasing-the-belgian-unicorns-valuation-to-eur5-billion-1508\">Odoo</a></p>\n<p><img alt=\"No Description\" src=\"https://www.blognone.com/sites/default/files/externals/985c2e86db130eed35f5462967da2731.png\" /></p>\n</div></div></div><div><div>Topics: </div><div><div><a href=\"/topics/odoo\">Odoo</a></div><div><a href=\"/topics/erp\">ERP</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33fffb0d630ea4be39f1de0e7a4ad5ea2ba275d0763b9084e6037148897aefcf","category":"Thai"}