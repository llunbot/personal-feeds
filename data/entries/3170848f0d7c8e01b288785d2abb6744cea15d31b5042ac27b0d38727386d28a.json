{"title":"DE ประกาศทดลองใช้โลโก้ใหม่ แบบกึ่งทางการ และคง ‘ตราพระพุธ’ เป็นตราทางการ","link":"https://www.blognone.com/node/140749","date":1720155221000,"content":"<div><div><div><p>กระทรวงดิจิทัลเพื่อเศรษฐกิจและสังคม (DE) ประกาศรีแบรนด์ เพิ่มโลโก้แบบใหม่ที่มีความทันสมัย เพื่อใช้ในรูปแบบ “กึ่งทางการ” แทนโลโก้ตราพระพุธที่ยังคงไว้เป็นโลโก้ทางการ</p>\n<p>โลโก้ใหม่จะเป็นตัวย่อ DE แรงบันดาลใจ มีที่มาจากสัญลักษณ์อินฟินิตี้ (∞) สื่อถึงการเติบโตอย่างไม่สิ้นสุด ส่วนโครงสร้างตัว E เปิดปลายก็ตั้งใจจะสื่อถึงการเชื่อมกันของโลกความจริงและโลกดิจิทัล รวมถึงยังสามารถมองโลโก้รวม ๆ เป็นตัว S ซึ่งย่อมาจาก Society บ่งบอกถึงเป้าหมายของกระทรวงอย่างการมุ่งพัฒนาสังคมที่เทคโนโลยีเข้ามามีบทบาทสำคัญ</p>\n<p>ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดีอีเผยว่า เนื่องจากที่ผ่านมาตราสัญลักษณ์แบบไม่เป็นทางการของกระทรวงมีหลายรูปแบบมากจนทำให้เกิดความสับสนบ่อยครั้ง จึงตัดสินใจกำหนดใช้ตราดีอีเป็นตราสัญลักษณ์แบบไม่เป็นทางการเพียงหนึ่งเดียวไปเลย</p>\n<p>โลโก้ใหม่จะทดลองใช้ก่อนเป็นระยะเวลา 1 ปี ก่อนจะรวบรวมความคิดเห็นมาปรับแก้และประกาศใช้อย่างเป็นทางการ โดยกระทรวงจะใช้โลโก้ DE แบบกึ่งทางการกับงานประชาสัมพันธ์ทั่วไป และใช้ตราพระพุธกับงานรัฐพิธี หรือการประชุมระดับชาติ</p>\n<p>ที่มา: <a href=\"https://www.mdes.go.th/news/detail/8364\">MDES</a></p>\n<p><img alt=\"No Description\" src=\"https://www.blognone.com/sites/default/files/externals/c02b23c2c87729cb37143b503f5329e3.jpeg\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3170848f0d7c8e01b288785d2abb6744cea15d31b5042ac27b0d38727386d28a","category":"Thai"}