{"title":"Dell Technologies ประกาศแยก VMware ออกเป็นบริษัทอิสระ เสร็จสมบูรณ์แล้ว","link":"https://www.blognone.com/node/125604","date":1635785331000,"content":"<div><div><div><p>Dell Technologies ประกาศแยกหุ้นของ Dell กับ VMware เสร็จสิ้นเป็นที่เรียบร้อย ในวันที่ 1 พฤศจิกายน 2021 ตามที่บริษัท<a href=\"https://www.blognone.com/node/122193\">ประกาศแผนดังกล่าวก่อนหน้านี้</a> โดยอัตราส่วนการได้หุ้นของผู้ถือหุ้น Dell คือ 1 หุ้น Dell ได้หุ้นคลาส A ของ VMware 0.440626 หุ้น โดยเศษหุ้นจะถูกแปลงเป็นเงินปันผลส่วนต่างแทน ขณะเดียวกัน VMware ก็จะจ่ายเงินปันผลพิเศษรวม 11,500 ล้านดอลลาร์ ให้ผู้ถือหุ้นจากดีลนี้ด้วย</p>\n<p>ก่อนหน้านี้ Dell Technologies ถือหุ้นใน VMware อยู่ 81% หลังการแยกบริษัทจากกัน Michael Dell ซีอีโอและผู้ก่อตั้ง Dell จะยังเป็นผู้ถือหุ้นรายใหญ่ที่สุดใน VMware และเป็นประธานบอร์ดต่อไป ก่อนหน้านี้เขาให้สัมภาษณ์ว่าการแยก VMware ออกจาก Dell จะทำให้ต่างฝ่าย<a href=\"https://www.blognone.com/node/123046\">มีอิสระในการเลือกพาร์ทเนอร์มากขึ้น</a></p>\n<p>Dell เป็นผู้ถือหุ้นใหญ่ของ VMware ผ่านการ<a href=\"https://www.blognone.com/node/73543\">ซื้อกิจการ EMC เมื่อปี 2015</a> ทั้งนี้ VMware ขายกิจการให้ EMC เมื่อปี 2003 จึงอาจพูดได้ว่า 18 ปี ผ่านไป VMware ก็แยกออกมาเป็นบริษัทอิสระอีกครั้ง</p>\n<p>ที่มา: <a href=\"https://www.crn.com/slide-shows/data-center/dell-spins-off-vmware-to-shareholders-5-things-investors-should-know/\">CRN</a> และ <a href=\"https://investors.delltechnologies.com/news-releases/news-release-details/dell-technologies-announces-distribution-ratio-vmware-spin\">Dell Technologies</a></p>\n<p><img src=\"https://www.blognone.com/sites/default/files/externals/fb562b4ef947153cdce94c6c143ba789.jpg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/enterprise\">Enterprise</a></div><div><a href=\"/topics/vmware\">VMware</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"660011323f1050e23f4cfe0a4808fe67efb065cab364cc9c6036c6c019f84cf6","category":"Thai"}