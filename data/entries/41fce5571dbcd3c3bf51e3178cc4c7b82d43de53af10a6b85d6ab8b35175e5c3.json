{"title":"Amazon เปิดตัว Fire Max 11 แท็บเล็ตจอใหญ่ พร้อมชุดอุปกรณ์เสริม เริ่มต้น 230 ดอลลาร์","link":"https://www.blognone.com/node/133971","date":1684855543000,"content":"<div><div><div><p>Amazon เปิดตัวแท็บเล็ตตระกูล Fire รุ่นใหม่ Fire Max 11 มาพร้อมขนาดหน้าจอใหญ่ที่สุด 11 นิ้ว ของแท็บเล็ตจาก Amazon (ก่อนหน้าคือ 10 นิ้ว)</p>\n<p>Fire Max 11 มาพร้อมจอความละเอียด 2000x1200 พิกเซล เน้นการใช้งานในแนวนอนสำหรับชมความบันเทิงต่าง ๆ แบตเตอรีเมื่อดูหนังต่อเนื่องอยู่ได้ 14 ชั่วโมง มีสองความจุคือ 64GB และ 128GB</p>\n<p>ซีพียู Octa-core 2.2GHz แรม 4GB น้ำหนัก 490 กรัม ปลดล็อกเครื่องได้ด้วยตัวสแกนนิ้วที่ปุ่มข้างเครื่อง ตัวเครื่องเคสอะลูมิเนียม ระบุว่าทดสอบแล้วทนทานกว่า iPad 10th Gen รุ่นล่าสุดถึง 3 เท่า</p>\n<p>Fire Max 11 ยังมาพร้อมชุดอุปกรณ์เสริม (ขายแยก) ทั้งเคสคีย์บอร์ดแม่เหล็ก และปากกาสไตลัส ราคาขายเริ่มต้นที่ 229.99 ดอลลาร์ หากเลือกอุปกรณ์เสริมครบชุด ราคาเริ่มต้นที่ 329.99 ดอลลาร์ สินค้าเริ่มจัดส่งเดือนหน้าเป็นต้นไป</p>\n<p>ที่มา: <a href=\"https://www.aboutamazon.com/news/devices/amazon-fire-max-11-tablet-best-features\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/d99be5e1867cef497c218acec01f9ee0.png\" /></p>\n<p><img alt=\"No Description\" src=\"https://www.blognone.com/sites/default/files/externals/4eb351318cd21c52e45d1fc0b5fa2b7c.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/tablet\">Tablet</a></div><div><a href=\"/topics/amazon-fire\">Amazon Fire</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41fce5571dbcd3c3bf51e3178cc4c7b82d43de53af10a6b85d6ab8b35175e5c3","category":"Thai"}