{"title":"0258 | EV FAQ","link":"https://www.icez.net/blog/167533/0258-ev-faq","date":1693240004000,"content":"<h1>แบตเสื่อม</h1>\n<ol>\n<li>อาการ “แบตเสื่อม” มันคือการเก็บประจุได้น้อยลง ให้นึกก็เหมือนใช้รถน้ำมันไปแล้วถังน้ำมันเล็กลง (เติมน้ำมันได้น้อยลง = วิ่งได้ระยะทางน้อยลง)</li>\n<li>แบตมันจะค่อยๆ เสื่อม (คือระยะทางที่วิ่งได้เมื่อแบตเต็มลดลงเรื่อยๆ) ไม่ใช่ใช้ได้ปกติเรื่อยๆ แล้วพังขับไม่ได้ไปเลย</li>\n<li>แปลว่าการแบตเสื่อม (ถ้ายังไม่ถึงจุดที่พัง) ไม่ได้ทำให้ใช้งานรถไม่ได้ มันแค่ทำให้ระยะทางวิ่งได้สูงสุดลดลงเฉยๆ</li>\n<li>แบตไม่ได้เสื่อมง่ายขนาดนั้น เพราะขนาดแบต, เทคโนโลยีแบตของรถยนต์ไฟฟ้าแต่ละรุ่นในตลาดตอนนี้</li>\n<li>แบตจะเสื่อมถึงขั้นมีปัญหาเมื่อไหร่ ขึ้นกับขนาดแบตของรถ ยิ่งแบตใหญ่ยิ่งได้เปรียบ</li>\n<li>สมมติว่าแบตเต็มวิ่งได้ 300 km / แบต 1 ลูกจะใช้งานได้ประมาณ 1000-2000 cycle คิดขั้นต่ำที่ 1000 cycle ก็คือใช้ได้อย่างน้อยๆ 300,000 km</li>\n<li>แบตรถมีความจุสูงมาก ขั้นต่ำๆ 30 kWh ต่อให้เสื่อมไป 50% ก็ยังเหลือ 15 kWh เท่ากับการใช้ไฟทั้งวันของบ้านหลังเล็กๆ หลังนึง</li>\n</ol>\n<h1>ติดที่ชาร์จที่บ้าน</h1>\n<ol>\n<li>ไม่จำเป็นต้องใช้ไฟ 3 เฟสก็ได้ เฟสเดียวก็เหลือเฟือ</li>\n<li>แต่ต้องเดินสายไฟใหม่ เพราะระหว่างชาร์จ มันกินไฟมากกว่าเครื่องทำน้ำอุ่นทั่วไปประมาณสองเท่า + ใช้งานนานต่อเนื่อง</li>\n<li>ดู spec รถที่จะซื้อ (หรือซื้อมาแล้ว) ด้วยว่ารับกระแสไฟแบบกระแสสลับ (AC) ได้สูงสุดเท่าไหร่กรณีชาร์จ 1 เฟส และ 3 เฟส</li>\n<li>ไม่ใช่รถทุกรุ่นจะรับไฟ 3 เฟสได้</li>\n</ol>\n<h1>เสียบปลั๊กชาร์จ (ชาร์จฉุกเฉิน)</h1>\n<ol>\n<li>ชาร์จที่บ้านก็พอถูไถ</li>\n<li>ห้ามใช้ปลั๊กพ่วงเด็ดขาด อันตราย อาจเกิดไฟไหม้ได้</li>\n<li>ห้ามตั้งกระแสเกิน 16 Amp (ประมาณ 3500 Watt)</li>\n</ol>","author":"icez","siteTitle":"icez network","siteHash":"88787adba55f9deb5660f47c4b8baf580eb765815e4a6d536737656e8ab8bde4","entryHash":"f12516379fd3db5574ee057a551bf0c3ca42f4b7ad0588f638870a78e1e193f7","category":"Thai"}