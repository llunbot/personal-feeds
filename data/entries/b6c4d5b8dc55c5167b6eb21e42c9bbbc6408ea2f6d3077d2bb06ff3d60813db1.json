{"title":"Galaxy S25 Edge เปิดตัว เครื่องบาง 5.8 มิลลิเมตร หนัก 163 กรัม ราคา 1,099 ดอลลาร์","link":"https://www.blognone.com/node/146374","date":1747098694000,"content":"<span>Galaxy S25 Edge เปิดตัว เครื่องบาง 5.8 มิลลิเมตร หนัก 163 กรัม ราคา 1,099 ดอลลาร์</span>\n\n  <div>\n    <div>Body</div>\n              <div><p>ซัมซุงเปิดตัว Galaxy S25 Edge <a href=\"https://www.blognone.com/node/146324\">ตามนัดหมาย</a></p>\n<p>จุดเด่นของ Galaxy S25 Edge ย่อมเป็นเรื่องความบางเพียง 5.8 มิลลิเมตร น้ำหนัก 163 กรัม ใช้วัสดุเป็นไทเทเนียมที่ทนทาน และกระจกจอ  Corning Gorilla Glass Ceramic 2 รุ่นใหม่ ซัมซุงบอกว่าต้องออกแบบวิธีการผลิตใหม่หมดเพื่อให้ผลิตสมาร์ทโฟนที่บางขนาดนี้แต่ยังแข็งแรง</p>\n<p>กล้องหลังของ Galaxy S25 Edge ถูกลดเหลือ 2 ตัว (เทียบกับรุ่น S25 ปกติ) กล้องหลักเป็นเลนส์ 200MP ซูมออปติคอล 2x บวกกับเลนส์อัลตร้าไวด์ 12MP (ตัดกล้องเทเลแยกออก) กล้องหน้า 12MP</p>\n<p>สเปกเครื่องใช้<a href=\"https://www.blognone.com/node/144261\">ชิป Snapdragon 8 Elite Mobile Platform for Galaxy รุ่นเดียวกับ Galaxy S25 ตัวปกติ</a> มีฟีเจอร์ AI แบบเดียวกัน, หน้าจอขนาด 6.7\" QHD+ (ขนาดเท่ากับรุ่น S25 Plus), แรม 12GB, แบตเตอรี่ 3,900 mAh รองรับชาร์จเร็ว 25W, กันน้ำ IP68, ระบบปฏิบัติการ Android 15 พร้อม One UI 7</p>\n<p>ราคาขายในสหรัฐอเมริกา เริ่มต้นที่ 1,099 ดอลลาร์ สำหรับรุ่นความจุ 256GB และ 1,219 ดอลลาร์ สำหรับรุ่น 512GB มีให้เลือก 3 สีคือ Titanium Silver, Titanium Jetblack, Titanium Icyblue</p>\n<p>ที่มา - <a href=\"https://news.samsung.com/global/meet-the-samsung-galaxy-s25-edge-an-engineering-marvel-of-new-slim-hardware-innovation\">Samsung</a></p>\n<p><img src=\"https://img.us.news.samsung.com/us/wp-content/uploads/2025/05/12200955/Samsung-Mobile-Galaxy-S25-Edge-Engineering-Marvel-Slim-Innovation_main2-F.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/13/2025 - 08:11</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6c4d5b8dc55c5167b6eb21e42c9bbbc6408ea2f6d3077d2bb06ff3d60813db1","category":"Thai"}