{"title":"ไมโครซอฟท์โชว์เลขเอง Xbox Series X|S ขายได้ 21 ล้านเครื่อง, Xbox One 58 ล้านเครื่อง","link":"https://www.blognone.com/node/134638","date":1688258368000,"content":"<div><div><div><p>ยอดขายคอนโซล Xbox กลายเป็นปริศนาดำมืดที่ไมโครซอฟท์เก็บงำมานาน ตั้งแต่ยุค Xbox One ที่ยอดขายสู้ PS4 ไม่ได้ ไมโครซอฟท์เปลี่ยนมารายงานตัวเลขรายได้ของธุรกิจเกมเพื่อ \"พราง\" ตัวเลขยอดขายเป็นจำนวนเครื่อง</p>\n<p>อย่างไรก็ตาม จะด้วยเหตุผลใดไม่แน่ชัด ตัวแทนไมโครซอฟท์ไปพูดที่งานนักพัฒนาเกม BIG Festival ที่บราซิล และมีสไลด์ระบุตัวเลขยอดขายอย่างตั้งใจ</p>\n<ul>\n<li>ยอดขายรวม Xbox Series X|S ที่ 21 ล้านเครื่อง</li>\n<li>ยอดขายรวม Xbox One + Xbox Series X|S ที่ 79 ล้านเครื่อง (เท่ากับ Xbox One ขายได้ 58 ล้านเครื่อง)</li>\n<li>48% ของผู้ซื้อ Xbox Series S เป็นผู้เล่น Xbox หน้าใหม่</li>\n<li>จำนวนผู้ใช้แอพ Xbox ต่อเดือน (MAU) 15.6 ล้านคน</li>\n<li>จำนวนพีซีที่ใช้เล่นเกม 248.6 ล้านเครื่อง</li>\n</ul>\n<p>หากเทียบตัวเลขยอดขายคอนโซลกับคู่แข่ง <a href=\"https://www.blognone.com/node/133614\">PS5 ขายได้แล้ว 38.4 ล้านเครื่อง</a> (โตกว่าเกือบเท่าตัว) และ PS4 ขายได้ 117.2 ล้านเครื่อง ซึ่ง<a href=\"https://www.blognone.com/node/129839\">ก่อนหน้านี้ไมโครซอฟท์ก็ยอมรับว่า Xbox One ขายได้ไม่ถึงครึ่งของ PS4</a></p>\n<p>ที่มา - <a href=\"https://wccftech.com/xbox-series-xs-sales-surpass-21-million-units-globally-microsoft-seemingly-accidanrly-reveals/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/f69eddccc92a56e390f12cf4326d41c6.jpg\" /></p>\n<blockquote><p>some interesting Xbox and PC stats from ID@Xbox Brazil presentation: • 21 million+ - Xbox Series S/X• 79 million+ - combined Xbox Series S/X and Xbox One• 15.6 million - monthly active Xbox app users• 248.6 million - active Windows gaming PCs <a href=\"https://t.co/Q2Nyf6kUrn\">https://t.co/Q2Nyf6kUrn</a> <a href=\"https://t.co/h9asju2C6I\">pic.twitter.com/h9asju2C6I</a></p>\n<p>— Tom Warren (@tomwarren) <a href=\"https://twitter.com/tomwarren/status/1674727999806095360?ref_src=twsrc%5Etfw\">June 30, 2023</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-one\">Xbox One</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9872f7dae3d40e3addd7ddb49a72b1fbb61cba80748a994f8ecb6e7866a090d","category":"Thai"}