{"title":"โค้ดปิด GIL เข้าสู่ Python 3.13 เป็นทางการ เตรียมรันโปรแกรมเต็มซีพียู","link":"https://www.blognone.com/node/138638","date":1710178445000,"content":"<div><div><div><p>ทีมพัฒนา Python รับโค้ดปิด GIL เข้าสู่ main branch เป็นที่เรียบร้อย นับเป็นอีกก้าวเพื่อเข้าสู่ยุค Python ที่สามารถรัน multithread จริงๆ แบบใช้ซีพียูได้เต็มทุกคอร์</p>\n<p>โค้ดที่รวมครั้งนี้นับว่าเป็นไปตามกำหนดที่<a href=\"https://www.blognone.com/node/135051\">เคยคาดว่าจะออกทัน Python 3.13 หรืออาจจะเลยไป Python 3.14</a> ผลการเปิดฟีเจอร์นี้โดยรวมไม่มีผลกระทบอะไรมากนัก แต่ยังรันชุดทดสอบทั้งหมดไม่ผ่าน โดยติดที่ชุดทดสอบของ <code>asyncio</code></p>\n<p>GIL เป็นกลไกลสำคัญคือภาษา Python ที่ทำให้โปรแกรมไม่สามารถกระจายโหลดได้ทุกคอร์ในซีพียูอย่างแท้จริง และที่ผ่านมามีความพยายามแก้ข้อจำกัดนี้มาโดยตลอด</p>\n<p>Python ออกเวอร์ชั่นใหม่โดยเฉลี่ยปีละหนึ่งรอบเท่านั้น และ Python 3.12 ก็เพิ่งออกเมื่อเดือนตุลาคมที่ผ่านมา เราอาจจะต้องรออีกสักหน่อยจนกว่าจะมีไบนารีใช้งานจริง แต่หากอยากลองใช้งานจริงๆ พรุ่งนี้ Python nightly ก็น่าจะรวมโค้ดส่วนนี้เข้ามาแล้ว</p>\n<p>ที่มา - <a href=\"https://github.com/python/cpython/pull/116338\">Python</a></p>\n<p><img alt=\"No Description\" src=\"https://www.blognone.com/sites/default/files/externals/8d43b9c8bbe2876899c47ab2eb3c7aef.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"049100cfea3e79f8e7e85c69d47a463c9fe28c9787e90de8796f5dc60f133320","category":"Thai"}