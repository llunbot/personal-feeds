{"title":"HP เปิดตัวโน้ตบุ๊กคอนซูเมอร์ OmniBook Ultra, ชิป Ryzen AI 300 มี NPU 55 TOPS","link":"https://www.blognone.com/node/140894","date":1721052400000,"content":"<div><div><div><p>HP เปิดตัวโน้ตบุ๊ก <strong>OmniBook Ultra 14</strong> ใช้<a href=\"https://www.blognone.com/node/140107\">ชิป Ryzen AI 300 ตัวใหม่ที่เพิ่งเปิดตัวเดือนมิถุนายน</a> มีพลัง NPU 55 TOPS แรงพอสำหรับรันงาน AI บนวินโดวส์ได้เหมือนกับ Copilot+ PC ที่ใช้ Snapdragon X Elite</p>\n<p>HP OmniBook Ultra ยังใช้<a href=\"https://www.blognone.com/node/139858\">ระบบการตั้งชื่อรุ่นโน้ตบุ๊กแบบใหม่ของ HP</a> โดยถือเป็นโน้ตบุ๊กสายคอนซูเมอร์ \"OmniBook\" ระดับบนสุด \"Ultra\" โดยอยู่เหนือกว่า OmniBook X ที่เปิดตัวเมื่อเดือนพฤษภาคม และใช้ชิป Snapdragon X Elite แต่หน้าตาและดีไซน์โดยรวมคล้ายกันมาก</p>\n<p>สเปกอย่างอื่นคือ จีพียู Radeon 800M, หน้าจอ 14\" 2240x1400, แบตเตอรี่ 68 Whr ทำงานได้นาน 21 ชั่วโมง, พอร์ต USB-C x2, USB-A x1 และรองรับ Thunderbolt 4 (ถือเป็นโน้ตบุ๊ก AMD ตัวแรกที่รองรับ Thunderbolt 4), เว็บแคมความละเอียดสูง 9MP</p>\n<p>สินค้าจะเริ่มวางขายเดือนสิงหาคม 2024 ราคาเริ่มต้น 1,449.99 ดอลลาร์ ตอนวางขายจะยังไม่ได้ฟีเจอร์ Copilot+ แบบเดียวกับฝั่ง Qualcomm แต่สัญญาว่าจะได้อัพเดตตามในภายหลัง</p>\n<p>ที่มา - <a href=\"https://www.hp.com/us-en/newsroom/press-releases/2024/HP-Takes-AI-Leadership-to-the-Next-Level.html\">HP</a>, <a href=\"https://www.tomshardware.com/laptops/ultrabooks-ultraportables/hps-omnibook-ultra-14-gets-amd-ryzen-ai-300-chips-and-thunderbolt-4\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/c45059c1d6daf6e069b899ba8423c2bf.jpg\" /></p>\n<p><img src=\"https://www.blognone.com/sites/default/files/externals/eb523af7679a7f124cc49112e7d2a4b9.jpeg\" /></p>\n<blockquote><p>At our <a href=\"https://twitter.com/hashtag/HPImagineAI?src=hash&amp;ref_src=twsrc%5Etfw\">#HPImagineAI</a> event, we introduced the first HP OmniBook Ultra, and explored the endless possibilities of AI solutions for creativity, productivity, and collaboration. Learn more: <a href=\"https://t.co/C1CpSw8KEh\">https://t.co/C1CpSw8KEh</a> <a href=\"https://t.co/4DET0KZhXD\">pic.twitter.com/4DET0KZhXD</a></p>\n<p>— HP (@HP) <a href=\"https://twitter.com/HP/status/1812826952786440593?ref_src=twsrc%5Etfw\">July 15, 2024</a></p></blockquote>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/omnibook\">OmniBook</a></div><div><a href=\"/topics/ryzen\">Ryzen</a></div><div><a href=\"/topics/npu\">NPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bd41208e2d6399880e2edf46937ca5d274b61e251dc381f2df278c9bf0e427b","category":"Thai"}