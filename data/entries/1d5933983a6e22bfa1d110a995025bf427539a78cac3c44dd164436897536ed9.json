{"title":"JioHotstar แพลตฟอร์มสตรีมมิ่งในอินเดียมีผู้ใช้งานมากกว่า 200 ล้านบัญชี ขึ้นเป็นเบอร์ 3 ของโลก","link":"https://www.blognone.com/node/145833","date":1744547897000,"content":"<div><div><div><p>Uday Shankar รองประธาน JioStar เจ้าของ JioHotstar แพลตฟอร์มสตรีมมิ่งรายใหญ่ในอินเดียที่เกิดจาก<a href=\"https://www.blognone.com/node/144689\">ควบรวมกิจการ</a>ระหว่าง JioCinema แพลตฟอร์มของกลุ่มทุนรายใหญ่ Reliance และ Disney+ Hotstar ของดิสนีย์ เปิดเผยว่าตอนนี้จำนวนลูกค้าเสียเงินมีมากกว่า 200 ล้านบัญชีแล้ว</p>\n<p>ตัวเลขนี้มีความสำคัญมากเพราะแม้ JioHotstar  จะทำตลาดเฉพาะในอินเดีย แต่ก็มากพอให้ JioHotstar เป็นแพลตฟอร์มวิดีโอสตรีมมิ่งแบบเสียเงิน ที่มีผู้สมัครใช้งานมากเป็นอันดับ 3 <strong>ของโลก</strong> รองจาก Netflix และ Amazon Prime Video ซึ่งทั้งสองแพลตฟอร์มนี้ก็ทำตลาดในอินเดียด้วยเช่นกัน</p>\n<p>JioHotstar ใช้กลยุทธ์ค่าสมาชิกที่ต่ำ และมีคอนเทนต์แม่เหล็กคือการถ่ายทอดสดคริกเกต IPL จึงทำให้มีจำนวนสมาชิกเพิ่มขึ้นอย่างรวดเร็ว ขณะที่ Netflix และ Amazon Prime Video ใช้กลยุทธ์ผลิตคอนเทนต์ภาษาท้องถิ่้นให้มากขึ้น</p>\n<p>ที่มา: <a href=\"https://www.business-standard.com/companies/news/jiohotstar-crosses-200-million-subscribers-ipl-boost-global-ranking-125041100788_1.html\">Business Standard</a></p>\n<p><img src=\"https://www.blognone.com/sites/default/files/externals/04f5a208ae31288c17511bd7ae868a44.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/jiohotstar\">JioHotstar</a></div><div><a href=\"/topics/india\">India</a></div><div><a href=\"/topics/online-streaming\">Online streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d5933983a6e22bfa1d110a995025bf427539a78cac3c44dd164436897536ed9","category":"Thai"}