{"title":"Waymo ประกาศให้บริการรถแท็กซี่อัตโนมัติในวอชิงตัน ดี.ซี. ภายในปี 2026","link":"https://www.blognone.com/node/145480","date":1742969581000,"content":"<div><div><div><p>Waymo ประกาศเตรียมให้บริการรถแท็กซี่อัตโนมัติ Waymo One ที่วอชิงตัน ดี.ซี. เมืองหลวงของสหรัฐอเมริกาภายในปี 2026 หลังจากได้เริ่มวิ่งรถทดสอบไปเมื่อช่วงต้นปี ซึ่งยังมีขั้นตอนตรวจสอบและขอใบอนุญาตจากหน่วยงานที่เกี่ยวข้องเพิ่มเติม</p>\n<p>Tekedra Mawakana ซีอีโอร่วมของ Waymo บอกว่าบริการรถแท็กซี่อัตโนมัตินี้จะรองรับประชาชนชาววอชิงตัน ตลอดจนผู้คนหลายล้านคนต่อปีที่เดินทางมายังเมืองนี้</p>\n<p>Waymo รายงานสถิติการให้บริการล่าสุดของ Waymo One ว่าอยู่ที่มากกว่า 200,000 การเดินทางแบบจ่ายเงินต่อสัปดาห์ ตอนนี้ให้บริการแล้วในเมืองซานฟรานซิสโก, ฟีนิกซ์, ลอสแอนเจลิส และออสติน ส่วนเมืองที่อยู่ในแผนเตรียมให้บริการคือ<a href=\"https://www.blognone.com/node/143496\">ไมแอมี</a> และแอตแลนตา</p>\n<p>ที่มา: <a href=\"https://waymo.com/blog/2025/03/next-stop-for-waymo-one-washingtondc\">Waymo</a></p>\n<p><img alt=\"No Description\" src=\"https://www.blognone.com/sites/default/files/externals/79cdad4f5a5b37deb2b54504fb899a7b.jpeg\" /></p>\n</div></div></div><div><div>Topics: </div><div><div><a href=\"/topics/waymo\">Waymo</a></div><div><a href=\"/topics/robotaxi\">Robotaxi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18ad0fe4ba76949d03f67fbd5cd6e5e9cbba13e7ac1c0749239dec00b0116051","category":"Thai"}