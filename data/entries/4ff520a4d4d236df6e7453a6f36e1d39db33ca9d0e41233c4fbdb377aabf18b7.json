{"title":"PowerToys เพิ่มฟีเจอร์ Advanced Paste ใช้พลัง AI ปรับแก้ฟอร์แมตข้อความที่ Paste","link":"https://www.blognone.com/node/139915","date":1716434515000,"content":"<div><div><div><p>ฟีเจอร์ใหม่ของไมโครซอฟท์ที่เรียกเสียงฮือฮาไม่น้อยคือ PowerToys เพิ่มแอพตัวใหม่ Advanced Paste ที่ใช้พลังของโมเดลภาษา เข้ามาช่วยปรับฟอร์แมตของสิ่งที่เราคัดลอกมา กับสิ่งที่เราต้องการแปะลงไปที่อื่น</p>\n<p>ตัวอย่างการใช้งานคือการคัดลอกข้อความมาเป็น XML แล้วตอนสั่งแปะเลือกเป็นฟอร์แมต JSON หรือ Markdown, และหากยังไม่พอใจก็สามารถสั่ง AI ให้ปรับรูปแบบเนื้อหาตามที่ต้องการได้ เช่น Markdown Table แบบเอาคอลัมน์ไหนบ้าง (ดูคลิปประกอบจะเห็นภาพกว่า)</p>\n<p>พลังโมเดลภาษายังช่วยให้ \"สรุป\" เนื้อหาจากข้อความที่คัดลอกมาได้ด้วย ตัวอย่างที่ไมโครซอฟท์นำมาโชว์คือการคัดลอก log จาก Command Prompt ที่มักจะยาวๆ เยอะๆ จนอ่านไม่ไหว มาแปะในแอพอื่นโดยสั่งให้ AI สรุป log เหล่านี้มาเลย</p>\n<p>ที่มา - <a href=\"https://learn.microsoft.com/en-us/windows/powertoys/advanced-paste\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/c89c0e1b07f2d2494d28c6abae2ef84f.png\" /></p>\n<blockquote>\n<p>PowerToys has a new feature we're announcing today: 'Advanced Paste!' Its goal is to let you paste your clipboard content in any format you'd like, and can even custom format your content using AI. Check out the video below to learn more:<a href=\"https://t.co/NcLDcVK0R6\">https://t.co/NcLDcVK0R6</a></p>\n<p>— Craig Loewen (@craigaloewen) <a href=\"https://twitter.com/craigaloewen/status/1792940771676741649?ref_src=twsrc%5Etfw\">May 21, 2024</a></p></blockquote>\n</div></div></div><div><div>Topics: </div><div><div><a href=\"/topics/powertoys\">PowerToys</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ff520a4d4d236df6e7453a6f36e1d39db33ca9d0e41233c4fbdb377aabf18b7","category":"Thai"}