{"title":"OpenAI เปิดตัว DALL·E 3 ปัญญาประดิษฐ์สร้างภาพ ทำตามคำสั่งแม่นขึ้น เขียนข้อความในภาพได้","link":"https://www.blognone.com/node/135844","date":1695234584000,"content":"<div><div><div><p>OpenAI เปิดตัว DALL·E 3 ปัญญาประดิษฐ์วาดภาพตัวล่าสุด โดยชูประเด็นการวาดภาพตามคำสั่งอย่างละเอียดโดยไม่ต้องพยายามเรียนรู้วิธีการเขียนพรอมพ์ให้ได้ภาพตามคำสั่งแบบที่ผ่านมา ผู้ใช้สามารถกำหนดรายละเอียดภาพได้เป็นย่อหน้าเพื่อให้ได้องค์ประกอบภาพตามที่ต้องการอย่างละเอียด นอกจากนี้ DALL·E 3 ยังสามารถเขียนข้อความลงในภาพได้</p>\n<p>ทาง OpenAI ฝึก DALL·E 3 ไม่ให้สร้างภาพแสดงความเกลียดชัง, ภาพปลอมคนดัง, หรือภาพลามก นอกจากนี้ภาพที่สร้างจาก DALL·E 3 จะถูกฝังลายน้ำเพื่อให้ตรวจสอบได้ว่าเป็นภาพที่สร้างจาก DALL·E 3 ได้โดยง่าย และในเวอร์ชั่นนี้ยังปฏิเสธไม่สร้างภาพที่ผู้ใช้สั่งให้เลียนแบบศิลปินที่ยังมีชีวิตอยู่ รวมถึงเปิดให้ศิลปินลงชื่อขอให้ถอดภาพออกจากชุดข้อมูลฝึกปัญญาประดิษฐ์สร้างภาพได้ แต่จะมีผลกับโมเดลรุ่นต่อไปเท่านั้น</p>\n<p>DALL·E 3 จะให้บริการผ่าน ChatGPT สำหรับผู้ใช้ ChatGPT Plus และ Enterprise และยังเรียกใช้ผ่าน API ได้ภายในเดือนตุลาคมนี้</p>\n<p>ที่มา - <a href=\"https://openai.com/dall-e-3\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/de810bebae78e55f789ea4ca752232e2.jpg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/dall-e\">Dall-E</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c118648b518089385472032c318dd2c549b4a5e0a2af4b829f29e90e91e8f41","category":"Thai"}