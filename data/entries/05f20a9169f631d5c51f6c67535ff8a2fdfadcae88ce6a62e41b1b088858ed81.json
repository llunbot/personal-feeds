{"title":"Hades ชนะรางวัลเกมยอดเยี่ยมของ Hugo Award รางวัลนิยายวิทยาศาสตร์-แฟนตาซี","link":"https://www.blognone.com/node/126386","date":1639965785000,"content":"<div><div><div><p>รางวัล Hugo Award จัดครั้งแรกในปี 1953 โดยถือเป็นรางวัลสูงสุดของโลกนิยายวิทยาศาสตร์-แฟนตาซี (คู่กับรางวัล Nebula Award ที่จัดโดยอีกสมาคม) ตัวรางวัลแบ่งออกเป็นหลายหมวด เช่น รางวัลสำหรับนิยายขนาดยาว-กลาง-สั้น หรือเรื่องสั้น (นับตามจำนวนคำ) ภายหลัง Hugo ยังขยับขยายมาเพิ่มรางวัลหมวดอื่นๆ เช่น ซีรีส์-นิยายภาพ-แฟนอาร์ท เป็นต้น</p>\n<p>งานปี 2021 มีการมอบรางวัลหมวดพิเศษคือ \"วิดีโอเกม\" ซึ่งเป็นหมวดเฉพาะของปีนี้เท่านั้น (ในระยะยาวอาจพิจารณาเพิ่มเป็นรางวัลถาวร) มีเกมเข้าชิงรางวัล 6 เกม ได้แก่ Hades, The Last of Us 2, Spiritfarer, Final Fantasy VII Remake, Animal Crossing: New Horizons, Blaseball ซึ่งผู้ชนะคือ Hades ที่คว้ารางวัลเกมยอดเยี่ยมจากหลายสถาบันในปีที่แล้ว</p>\n<p>ส่วนรางวัลใหญ่คือนิยายยอดเยี่ยมประจำปี เป็นของนิยายเรื่อง Network Effect โดย Martha Wells</p>\n<p><img src=\"https://www.blognone.com/sites/default/files/externals/366882a543a6ebd6bc5e653765e9e227.jpg\" /></p>\n<p>ที่มา - <a href=\"http://www.thehugoawards.org/2021/12/2021-hugo-awards-announced/\">Hugo Awards</a>, <a href=\"https://www.eurogamer.net/articles/2021-12-19-hades-is-the-first-video-game-to-ever-win-the-hugo-award-literary-prize\">Eurogamer</a></p>\n</div></div></div><div><div>Topics: </div><div><div><a href=\"/topics/hades\">Hades</a></div><div><a href=\"/topics/games\">Games</a></div><div><a href=\"/topics/award\">Award</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05f20a9169f631d5c51f6c67535ff8a2fdfadcae88ce6a62e41b1b088858ed81","category":"Thai"}