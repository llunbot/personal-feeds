{"title":"HTC เปิดตัว Vive Flow แว่น VR ขนาดเล็ก พับได้เหมือนแว่นตา น้ำหนักเบา ไม่มีแบตในตัว","link":"https://www.blognone.com/node/125279","date":1634259556000,"content":"<div><div><div><p>HTC เปิดตัวแว่น VR รุ่นใหม่ Vive Flow ที่มีขนาดเล็กลงกว่าเดิมมาก หน้าตาเหมือนแว่นตาที่พับขาได้ พกพาสะดวก มีน้ำหนักเพียง 189 กรัม แลกกับการไม่มีแบตเตอรี่ในตัว ต้องต่อเชื่อมกับแหล่งพลังงานภายนอก (เช่น พาวเวอร์แบงค์ หรือจ่ายไฟจากพอร์ต USB ของโน้ตบุ๊ก)</p>\n<p>HTC ออกตัวชัดว่าแว่น Vive Flow ไม่ได้เน้นเกมมิ่ง แต่เน้นการใช้งานเพื่อสุขภาพ (wellness) และการทำงาน (mind productivity) ตัวอย่างคือใช้เพื่อนั่งสมาธิ รับชมคอนเสิร์ตหรือภาพยนตร์ ทำงานแบบไม่มีคนรบกวนในโลกของ VR</p>\n<p>HTC Vive Flow ยังไม่มีคอนโทรลเลอร์เหมือนกับแว่นตระกูล Vive อื่นๆ แต่ใช้สมาร์ทโฟนเป็นคอนโทรลเลอร์แทน (เชื่อมผ่าน Bluetooth) รองรับสมาร์ทโฟนที่เป็น Android P ขึ้นไป</p>\n<p><img src=\"https://www.blognone.com/sites/default/files/externals/b904614f8c3b1b67497fae6273fc1409.jpg\" /></p>\n<p><img src=\"https://www.blognone.com/sites/default/files/externals/bf23eac47b9d1157313ec389b4764595.jpg\" /></p>\n<p><img src=\"https://www.blognone.com/sites/default/files/externals/128dab1a6b4243b0a3d2021de7f52ece.jpg\" /></p>\n<p><img src=\"https://www.blognone.com/sites/default/files/externals/f79bee903ea52aa14028d839e476ec60.jpg\" /></p>\n<p>สเปกของ HTC Vive Flow คือหน้าจอ 2.1\" ความละเอียด 1600x1600 ต่อข้าง, มุมมอง 100 องศา, รีเฟรชเรต 75 Hz, ซีพียูไม่ระบุรุ่น, แรม 4GB, สตอเรจ 64GB, ระบบเสียง spatial audio ราคาขายอยู่ที่ 499 ดอลลาร์ (ประมาณ 17,000 บาท)</p>\n<p>ที่มา - <a href=\"https://www.vive.com/us/product/vive-flow/\">HTC</a></p>\n</div></div></div><div><div>Topics: </div><div><div><a href=\"/topics/htc\">HTC</a></div><div><a href=\"/topics/htc-vive\">HTC Vive</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"decb4644f87b8772330e9e4de580ca7df1fdc1d65f172648794c272defdde0ea","category":"Thai"}