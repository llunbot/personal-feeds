{"title":"ไมโครซอฟท์เปิดบริการ Windows 365 สตรีมวินโดวส์ผ่านเว็บ","link":"https://www.blognone.com/node/123713","date":1626277556000,"content":"<div><div><div><p>ไมโครซอฟท์เปิดบริการ Windows 365 บริการเดสก์ทอปเสมือน (virtual desktop) สำหรับองค์กรที่ต้องการความปลอดภัยสูง สามารถเข้าใจงานผ่านเบราว์เซอร์หรือจะใช้ซอฟต์แวร์ remote desktop เหมือนเดิมก็ได้เช่นกัน</p>\n<p>บริการเดสก์ทอปเสมือนนั้นมีใช้ในโลกองค์กรเป็นเวลานานแล้ว แต่ไมโครซอฟท์ชูจุดเด่นว่า Windows 365 จะเป็นเหมือนเครื่องส่วนตัวของแต่ละคน ผู้ใช้แต่ละคนสามารถล็อกอินกลับเข้าระบบโดยเห็นหน้าจอเดิม และการจัดการระดับองค์กรจะใช้  Microsoft Endpoint Manager</p>\n<p>ไมโครซอฟท์ระบุว่าบริการ Azure Virtual Desktop ยังคงพัฒนาต่อไปสำหรับองค์กรที่ต้องการการปรับแต่งละเอียดกว่า Windows 365</p>\n<p>บริการเปิดตัวให้ใช้งานวันที่ 2 สิงหาคมนี้ ตอนนี้ยังไม่ประกาศราคาชัดเจน แต่จะโมเดลราคาจะคิดเป็นจำนวนผู้ใช้ต่อเดือน รองรับทั้ง Windows 10 และ Windows 11</p>\n<p>ที่มา - <a href=\"https://news.microsoft.com/2021/07/14/microsoft-unveils-windows-365-ushering-in-a-new-category-of-computing/\">Microsoft</a></p>\n<p><img src=\"https://www.blognone.com/sites/default/files/externals/f15eebf790e53e8ea1e300bc089776ac.jpg\" /></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft-365\">Microsoft 365</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8750bb35f6d25330a8bbb140685894aad67a198cc10461ce1325c8644b0f34e","category":"Thai"}