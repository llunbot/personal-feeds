{"title":"Valorant ประกาศลงคอนโซล มีทั้ง Xbox Series X|S และ PS5","link":"https://www.blognone.com/node/140224","date":1717808126000,"content":"<div><div><div><p>Valorant เกมยิงแบบทีม 5v5 ของค่าย Riot Games ประกาศออกเวอร์ชัน Xbox Series X|S และ PS5 ถือเป็นครั้งแรกที่เกม Valorant ออกเวอร์ชันคอนโซล (ก่อนหน้านี้มีเฉพาะพีซีอย่างเดียว)</p>\n<p>Valorant เวอร์ชันคอนโซลจะแยกแมตช์ระหว่างผู้เล่นพีซีกับคอนโซลจากกัน (ไม่มี crossplay) แต่จะซิงก์สถานะตัวละคร ไอเทม เพื่อน ฯลฯ ระหว่างคอนโซลกับพีซีได้ โดยทีม Riot Games สัญญาว่าเกมเวอร์ชันคอนโซลจะได้อัพเดตแพตช์ทุก 2 สัปดาห์พร้อมกับเวอร์ชันพีซี</p>\n<p>เกมจะเปิดทดสอบแบบ Limited Beta บน Xbox/PS5 ในวันที่ 14 มิถุนายน ในภูมิภาคสหรัฐอเมริกา ยุโรป ญี่ปุ่น จากนั้นจะค่อยๆ ขยายกลุ่มทดสอบเพิ่มเติมในภายหลัง</p>\n<p>ผู้เล่นใหม่ที่เล่น Valorant ในช่วงแรกจะมีตัวละครจำกัด ต้องปลดล็อคตามเงื่อนไขของเกม แต่ถ้ามี Xbox Game Pass ก็จะปลดล็อคตัวละครทั้งหมดให้แต่แรกเลย</p>\n<p>ที่มา - <a href=\"https://news.xbox.com/en-us/2024/06/07/valorant-xbox-beta-game-pass/\">Xbox</a>, <a href=\"https://blog.playstation.com/2024/06/07/valorant-limited-beta-is-coming-to-ps5-on-june-14/\">PlayStation</a></p>\n<p><img alt=\"No Description\" src=\"https://www.blognone.com/sites/default/files/externals/b1866f547ee0362bf529bcc55182d4bb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3dc24c0a69a1953c2cb674e9c4fdcc01.jpg\" /></p>\n</div></div></div><div><div>Topics: </div><div><div><a href=\"/topics/valorant\">Valorant</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/riot-games\">Riot Games</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f8a82b3de891adfdfcdf1be0b78be98bf04bd3df6c7c4b6e83f18efb08aafd8","category":"Thai"}