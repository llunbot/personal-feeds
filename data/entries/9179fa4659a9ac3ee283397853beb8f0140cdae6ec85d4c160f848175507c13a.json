{"title":"เปิดตัว POCO X7 Series มาพร้อมชิป Dimensity จอ AMOLED 1.5K เริ่มต้น 7,999 บาท","link":"https://www.blognone.com/node/144018","date":1736431359000,"content":"<div><div><div><p>POCO เปิดตัว POCO X7 Series ทำงานผ่านชิป Dimensity จาก MediaTek ระบบปฏิบัติการ Xiaomi HyperOS 2</p>\n<p>POCO X7 Pro และ X7 มาพร้อมหน้าจอ AMOLED ขนาด 6.67 นิ้ว ความละเอียด 1.5K รองรับการแสดงผล 120Hz และ 6.8 หมื่นล้านสี รวมทั้งเทคโนโลยี Wet Touch ใช้งานได้แม้มือเปียก รับรองมาตรฐาน IP68 สามารถกันน้ำลึก 1.5 เมตรได้นานถึง 30 นาที</p>\n<p>รายละเอียดของแต่ละรุ่นมีดังนี้:</p>\n<p><strong>POCO X7 Pro</strong></p>\n<ul>\n<li>ชิป Dimensity 8400-Ultra (4nm)</li>\n<li>ความจุแบตเตอรี่ 6000mAh ใช้งานได้ต่อเนื่อง 14.5 ชั่วโมง</li>\n<li>ชาร์จเร็ว 90W จาก 0-100% ใน 42 นาที</li>\n<li>ความสว่างสูงสุด 3200 นิต</li>\n<li>จอกระจก Corning Gorilla Glass 7i ทนต่อรอยขีดข่วนเพิ่ม 2 เท่า</li>\n<li>กล้องหลัก 50MP Sony IMX882 พร้อม OIS</li>\n<li>ถ่ายวิดีโอ 4K ที่ 60fps</li>\n<li>ฟีเจอร์ AI เช่น Dynamic Shots และ AI Erase Pro</li>\n</ul>\n<p>POCO X7 Pro มีให้เลือก 3 สี ได้แก่ Black, Green, และ Yellow โดยรุ่นความจุ 12GB+256GB ราคา 11,990 บาท และรุ่นความจุ 12GB+512GB ราคา 12,990 บาท</p>\n<p><img alt=\"alt=&quot;POCO X7 Pro&quot;\" src=\"https://www.blognone.com/sites/default/files/externals/b718c71245bad4b8c9c3cc53a74e6591.jpg\" /></p>\n<p>นอกจากนี้ POCO ยังเปิดตัว <strong>POCO X7 Pro - Iron Man Edition</strong> เป็นรุ่นดีไซน์พิเศษ ที่ได้แรงบันดาลใจจาก Iron Man พร้อม Arc Reactor และหมวกกันน็อค โดยใช้พื้นฐานเดียวกับ POCO X7 Pro</p>\n<p>POCO X7 Pro - Iron Man Edition รุ่นความจุ 12GB+512GB เปิดตัวในราคา 13,990 บาท</p>\n<p><img alt=\"alt=&quot;Iron Man&quot;\" src=\"https://www.blognone.com/sites/default/files/externals/2dbfd6072c947a1a4f49c11d179f8d54.jpg\" /></p>\n<p><strong>POCO X7</strong></p>\n<ul>\n<li>ชิป Dimensity 7300-Ultra</li>\n<li>รองรับการขยาย RAM สูงสุด 24GB</li>\n<li>ความจุแบตเตอรี่ 5110mAh ชาร์จเร็ว 45W</li>\n<li>ความสว่างสูงสุด 3000 นิต</li>\n<li>จอกระจก Corning Gorilla Glass Victus 2 ทนต่อการตกกระแทกดีขึ้น 55%</li>\n<li>กล้องหลัก 50MP Sony IMX882 พร้อม OIS</li>\n<li>ถ่ายวิดีโอ 4K ที่ 30fps</li>\n</ul>\n<p>POCO X7 มีให้เลือก 3 สี ได้แก่ Black, Green, และ Silver สำหรับรุ่นความจุ 8GB+256GB ราคา 7,999 บาท และรุ่นความจุ 12GB+512GB ราคา 9,999 บาท</p>\n<p><img alt=\"alt=&quot;POCO X7 Series&quot;\" src=\"https://www.blognone.com/sites/default/files/externals/0f758bb8a3c5a6bb18db52678974b494.jpg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/poco\">POCO</a></div><div><a href=\"/topics/smartphone\">Smartphone</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9179fa4659a9ac3ee283397853beb8f0140cdae6ec85d4c160f848175507c13a","category":"Thai"}