{"title":"Google Sheets คำนวณข้อมูลในตารางเร็วขึ้น 2 เท่า แปลง JavaScript เป็น WebAssembly","link":"https://www.blognone.com/node/140620","date":1719480433000,"content":"<div><div><div><p>Google Sheets ปรับปรุงการทำงานบนเดสก์ท็อปใหม่ โดยการคำนวณค่าในตารางจะเร็วขึ้น 2 เท่า จากการแปลงโค้ดส่วนคำนวณมาเป็น <a href=\"https://developer.chrome.com/blog/wasmgc\">WebAssembly Garbage Collection (WasmGC)</a> แทนการรันเป็น JavaScript แบบเดิม</p>\n<p>แรกสุดนั้น เอนจินคำนวณของ Google Sheets ทำงานที่ฝั่งเซิร์ฟเวอร์ เขียนด้วย Java และเริ่มใช้ในปี 2006 จากนั้นเริ่มปรับมาคำนวณที่ฝั่งเบราว์เซอร์แทนในปี 2013 โดยช่วงแรกทำผ่าน Google Web Toolkit (GWT) ช่วงหลังเปลี่ยนมาใช้ Java ช่วยผ่าน Java to Closure JavaScript transpiler (J2CL)</p>\n<p>ปัญหาของการใช้ JavaScript คือประสิทธิภาพที่ทำงานได้ช้ากว่าเวอร์ชัน Java ถึง 3 เท่า เพราะข้อจำกัดของตัวภาษาแบบไดนามิก ทีมงานกูเกิลจึงแก้ปัญหานี้ด้วยการแปลงเป็น WebAssembly โดยแปลงภาษา Java ที่ต้องมี garbage collector มาเป็น WebAssembly ผ่าน WasmGC</p>\n<p>โครงการนี้เป็นความร่วมมือกันระหว่างทีม Chrome และทีม Google Workspace โดยมีผลพลอยได้คือใช้งานกับ Microsoft Edge ได้ด้วย และทีมงานบอกว่าตั้งเป้าให้ใช้กับ Safari และ Firefox ในระยะถัดไป</p>\n<p>ที่มา - <a href=\"https://web.dev/case-studies/google-sheets-wasmgc\">Web.dev</a> via <a href=\"https://workspace.google.com/blog/sheets/new-innovations-in-google-sheets\">Google</a></p>\n<p><img alt=\"No Description\" src=\"https://www.blognone.com/sites/default/files/externals/4c9abdeb4bf9d9bee21b97a695820337.png\" /></p>\n</div></div></div><div><div>Topics: </div><div><div><a href=\"/topics/google-sheets\">Google Sheets</a></div><div><a href=\"/topics/webassembly\">WebAssembly</a></div><div><a href=\"/topics/javascript\">JavaScript</a></div><div><a href=\"/topics/java\">Java</a></div><div><a href=\"/topics/browser\">Browser</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35d4a27cd3651d66aa6dbea48be3b3e10de88ac31f3670c22898d28be17c6ffc","category":"Thai"}