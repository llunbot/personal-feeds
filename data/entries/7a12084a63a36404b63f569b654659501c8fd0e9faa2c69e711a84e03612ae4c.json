{"title":"ซีรี่ส์ Metal Gear รวมทุกภาค มียอดขายรวมมากกว่า 60 ล้านชุดแล้ว","link":"https://www.blognone.com/node/135155","date":1691386556000,"content":"<div><div><div><p>ตำนานเกมสายลับจาก Konami และ ฮิเดโอะ โคจิม่า อย่าง Metal Gear มียอดขายรวมทั้งซีรี่ส์ถึง 60 ล้านชุดแล้ว โดยวัดยอดขายตั้งแต่ปี 1987 ที่ภาคแรกสุดของซีรี่ส์ได้วางจำหน่าย มาจนถึงเดือนมิถุนายนที่ผ่านมา <a href=\"https://www.konami.com/corporate/en/business/digitalentertainment.html\">ผ่านการรายงานยอดขายประจำไตรมาสจากโคนามิโดยตรง</a></p>\n<p>หากเปรียบเทียบกันตรง ๆ จากการรายงานของ VGChartz เว็บไซต์ข่าวสารวงการเกมที่เน้นการรายงานยอดขายเกมต่าง ๆ  ได้ระบุว่าในเดือนกันยายนปี 2021 ซีรี่ส์ Metal Gear ทำยอดขายรวมทั้งซีรี่ส์ได้ 57.7 ล้านชุด และ 59.3 ล้านชุดในเดือนพฤศจิกายนปี 2022 นั่นแปลว่าตัวเกมซีรี่ส์นี้สามารถทำยอดขายได้อีกราว 700,000 ชุด โดยที่ไม่มีเกมภาคใหม่ออกมาเลยตั้งแต่ปี 2018 ซึ่ง ณ ปัจจุบัน ซีรี่ส์ Metal Gear สามารถทำเงินให้ Konami ได้มากกว่า 1 พันล้านเหรียญสหรัฐแล้ว</p>\n<p>ล่าสุดทาง Konami เปิดตัวเกม Metal Gear Solid: Master Collection Vol.1 ที่รวบรวมเกมตั้งแต่ Metal Gear ภาคแรกไปจนถึง Metal Gear Solid 3 โดยจะวางจำหน่ายเดือนตุลาคมปีนี้ และ Metal Gear Delta ที่เป็นการนำ Metal Gear Solid 3 Snake Eater มารีเมคใหม่ทั้งหมด</p>\n<p><img src=\"https://www.blognone.com/sites/default/files/externals/90b6398498345869e616344493e34421.jpg\" alt /></p>\n<p>ที่มา - <a href=\"https://www.vgchartz.com/article/458057/metal-gear-series-sales-top-60-million-units/\">VGChartz</a> via <a href=\"https://www.eurogamer.net/the-metal-gear-series-has-now-sold-over-60-million-copies\">Eurogamer</a></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a12084a63a36404b63f569b654659501c8fd0e9faa2c69e711a84e03612ae4c","category":"Thai"}