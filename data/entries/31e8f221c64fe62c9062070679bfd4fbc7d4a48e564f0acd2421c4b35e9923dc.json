{"title":"Microsoft เพิ่มฟีเจอร์ AI ใหม่ให้ Paint และ Notepad","link":"https://www.blognone.com/node/142991","date":1730993590000,"content":"<div><div><div><p>ไมโครซอฟท์ประกาศเพิ่มความสามารถใหม่ด้าน AI ใน Paint และ Notepad โดยมีผลกับผู้ใช้งาน Windows 11 กลุ่ม Windows Insiders ก่อน มีรายละเอียดดังนี้</p>\n<p>Paint เวอร์ชัน 11.2410.28.0 เพิ่มฟีเจอร์ <strong>Generative fill</strong> สร้างวัตถุในรูปภาพตามตำแหน่งที่ระบุด้วย prompt หากรูปที่ได้ยังไม่ถูกใจ สามารถเลือก Try again หรือปรับรายละเอียดเพิ่มเติมใน prompt ได้ ฟีเจอร์นี้ได้เฉพาะ Copilot+ PC ที่เป็นซีพียู Snapdragon เท่านั้น การใช้งานต้องล็อกอินบัญชี Microsoft ด้วย</p>\n<p><img alt=\"No Description\" src=\"https://www.blognone.com/sites/default/files/externals/3d8bc2fe604447f8234fa593c489ef68.png\" /></p>\n<p>ฟีเจอร์ต่อมายังอยู่ที่ Paint เป็นการลบวัตถุออกจากภาพให้แนบเนียน <strong>Generative erase</strong> โดยใช้แปรงระบายลงพื้นที่สิ่งที่ต้องการลบ ฟีเจอร์นี้เพิ่มให้ผู้ใช้งาน Windows 11 ทุกคน</p>\n<p><img alt=\"No Description\" src=\"https://www.blognone.com/sites/default/files/externals/8ec301298d789c8e8d2fbfe56d3de28d.gif\" /></p>\n<p>ส่วนฟีเจอร์ช่วยวาดภาพให้สวย <strong><a href=\"https://www.blognone.com/node/139867\">Cocreate</a></strong> ปรับปรุงโมเดลให้ทำงานเร็วขึ้น มีผลเฉพาะ Copilot+ PC ที่เป็นซีพียู Snapdragon และสุดท้ายฟีเจอร์สร้างรูปภาพจาก prompt <strong>Image Creator</strong> ขยายประเทศที่ใช้งานได้รวมทั้งประเทศไทย</p>\n<p>Notepad เวอร์ชัน 11.2410.15.0 เพิ่มความสามารถ Rewrite ปรับปรุงเขียนข้อความ ทั้งการขยายความ ย่อความ หรือปรับโทนภาษาตามที่ต้องการ ฟีเจอร์นี้ได้สำหรับ Windows 11 ทุกคน และรองรับผู้ใช้งานในประเทศไทยด้วย โดยต้องล็อกอินบัญชี Microsoft 365 และ Copilot Pro</p>\n<p><img alt=\"No Description\" src=\"https://www.blognone.com/sites/default/files/externals/f46bdcac9d7aefc431e3e3215434b01c.png\" /></p>\n<p>ที่มา: <a href=\"https://blogs.windows.com/windows-insider/2024/11/06/new-ai-experiences-for-paint-and-notepad-begin-rolling-out-to-windows-insiders/\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/microsoft-paint\">Microsoft Paint</a></div><div><a href=\"/topics/notepad\">Notepad</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/copilot-pc\">Copilot+ PC</a></div><div><a href=\"/topics/microsoft-copilot\">Microsoft Copilot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31e8f221c64fe62c9062070679bfd4fbc7d4a48e564f0acd2421c4b35e9923dc","category":"Thai"}