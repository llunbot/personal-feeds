{"title":"Dell Technologies ไตรมาสล่าสุด ยอดขายพีซีลูกค้าองค์กรเติบโตสูงถึง 32%","link":"https://www.blognone.com/node/124463","date":1630078383000,"content":"<div><div><div><p>Dell Technologies รายงานผลประกอบการของไตรมาสที่ 2 ตามปีการเงินบริษัท 2022 สิ้นสุดเดือนกรกฎาคม โดยรายได้เพิ่มขึ้น 15% จากช่วงเดียวกันในปีก่อนเป็น 26,122 ล้านดอลลาร์ และมีกำไรสุทธิตามบัญชี GAAP 880 ล้านดอลลาร์</p>\n<p>Jeff Clarke ซีโอโอร่วมของ Dell Technologies กล่าวว่าผลการดำเนินงานที่ออกมา สะท้อนจุดเด่นเฉพาะตัวของ Dell ที่มีนวัตกรรมและช่วยเหลือลูกค้า ให้เติบโตพร้อมกับสนับสนุนการเปลี่ยนผ่านสู่โครงสร้างแบบมัลติคลาวด์</p>\n<p>รายได้จากกลุ่ม Client Solutions เพิ่มขึ้น 27% เป็น 14,263 ล้านดอลลาร์ เฉพาะลูกค้าองค์กรรายได้เพิ่มขึ้น 32% เป็น 10,573 ล้านดอลลาร์ จากยอดขายของ Latitude และ Precision ซึ่ง Jeff Clarke อธิบายเพิ่มเติมว่าเป็นผลจากเทรนด์ do-anything-from-anywhere ทำให้ยอดขายเพิ่มมากจากลูกค้าองค์กร</p>\n<p>ธุรกิจกลุ่ม Infrastructure Solutions รายได้เพิ่มขึ้น 3% เป็น 8,432 ล้านดอลลาร์ และ <a href=\"https://www.blognone.com/node/124445\">VMware</a> รายได้เพิ่มขึ้น 8%</p>\n<p>ที่มา: <a href=\"https://investors.delltechnologies.com/news-releases/news-release-details/durable-competitive-advantages-power-dell-technologies-record\">Dell Technologies</a> และ <a href=\"https://www.zdnet.com/article/dells-q2-carried-by-commercial-pc-sales-boom/\">ZDNet</a></p>\n<p><img src=\"https://www.blognone.com/sites/default/files/externals/ab391861cf672edda8d25c27c9e5e08e.jpg\" /></p>\n<p><img src=\"https://www.blognone.com/sites/default/files/externals/2068c7acf6c9a70f4aba22322f2f8570.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce0f2953c9dd1eb0dbf00dcf93162893b07c768d165325cd95beaf8cd82ac257","category":"Thai"}