{"title":"Surface Duo 2 เปิดตัว มีจอเล็กตรงบานพับ, กล้องหลัง 3 ตัว, Snapdragon 888 5G","link":"https://www.blognone.com/node/124889","date":1632356531000,"content":"<div><div><div><p>ไมโครซอฟท์เปิดตัวมือถือจอพับ Surface Duo 2 ที่ยังคงดีไซน์สองจอพับเข้าหากันเหมือนเดิม (ไม่ใช่จอเดียวกันแบบ Galaxy Z Fold) แต่อัพเกรดสเปก ฟีเจอร์ ปิดจุดอ่อนหลายอย่างของ <a href=\"https://www.blognone.com/node/112312\">Surface Duo รุ่นแรก</a></p>\n<p>Surface Duo 2 ใช้หน้าจอ Pixel Sense Fusion เป็น AMOLED ขนาดข้างละ 5.8\" (1344x1892) ถ้าคลี่ออกมาเป็นแท็บเล็ตจะมีขนาด 8.3\" (2688x1892) อัตรารีเฟรช 90Hz แบบ adaptive rate, ความสว่าง 800 nits, รองรับสี 100% SRGB, DCI-P3 (ใหญ่ขึ้นจากรุ่นแรกที่จอข้างละ 5.6\")</p>\n<p>การอัพเกรดที่สำคัญอีกอย่าง คือตรงบานพับด้านนอกมีจอ Glance Bar สำหรับแสดงข้อความแจ้งเตือนและสถานะต่างๆ ได้โดยไม่ต้องเปิดฝาพับออกมาเสมอไป</p>\n<p><img src=\"https://www.blognone.com/sites/default/files/externals/67b02047f81c3fc7dd8ce194277a9872.jpg\" /></p>\n<p><img src=\"https://www.blognone.com/sites/default/files/externals/d22cbd7356cf10ae0ca8a5bd067997ea.jpg\" /></p>\n<p><img src=\"https://www.blognone.com/sites/default/files/externals/debc027a6df4433c2f24372c98d8fa74.jpg\" /></p>\n<p><img src=\"https://www.blognone.com/sites/default/files/externals/e2c4f2479a30e03ef90b76bc2f85fc83.jpg\" /></p>\n<p>Surface Duo 2 ยังแก้ปัญหาเรื่องกล้องของ Surface Duo รุ่นแรกที่มีกล้องแค่ตัวเดียวแปะมาที่จอด้านใน โดยเพิ่มกล้องหลังเซ็ตใหญ่ 3 ตัวเหมือนกับมือถือสมัยนี้ (wide 12MP, tele 12MP, ultrawide 16MP) กล้องหน้าอัพเกรดขึ้นเล็กน้อยเป็น 12MP</p>\n<p><img src=\"https://www.blognone.com/sites/default/files/externals/c05ecbe8796d1c7f6c6c84f17869eaa1.jpg\" /></p>\n<p><img src=\"https://www.blognone.com/sites/default/files/externals/b1045f2c45642ffa813421823abdede3.jpg\" /></p>\n<p>หน่วยประมวลผลเป็น Snapdragon 888 รุ่นเรือธงประจำปีนี้ (ของเดิมเป็น Snapdragon 855 ที่ตกรุ่นไปแล้วหนึ่งปี), แรม 8GB (ของเดิม 6GB), รองรับ 5G/NFC ในตัว (<a href=\"https://www.blognone.com/node/117924\">ของเดิมไม่มีทั้งคู่</a>), Bluetooth 5.1, Wi-Fi 6 802.11ax, ซิมการ์ด 2 ตัว ทั้ง Nano SIM และ eSIM</p>\n<p>แบตเตอรี่ 4449mAh, เล่นวิดีโอต่อเนื่องได้ 15.5 ชั่วโมง, รองรับชาร์จเร็ว 23W แต่สายชาร์จเร็วขายแยก, ใช้ร่วมกับปากกา Surface Slim Pen 2 รวมถึงปากการุ่นก่อนๆ ของ Surface ได้ด้วย, ระบบปฏิบัติการเป็น Android 11</p>\n<p><img src=\"https://www.blognone.com/sites/default/files/externals/244c50c1668105a850a60e686ceb5512.jpg\" /></p>\n<p>Surface Duo 2 มีให้เลือก 2 สีคือ ขาว Glacier และดำ Obsidian ราคาเริ่มต้นที่ 1,499 ดอลลาร์ (8GB/128GB) <a href=\"https://www.blognone.com/node/117922\">แพงขึ้นจากรุ่นที่แล้ว 100 ดอลลาร์</a> เริ่มวางขาย 21 ตุลาคม 2021</p>\n<p>หากเทียบรุ่นที่ความจุเท่ากับ Galaxy Z Fold 3 ที่เป็นคู่แข่งในกลุ่มเดียวกัน ต้องเทียบกันที่ Surface Duo 2 (8GB/256GB) ราคา 1,599 ดอลลาร์ ในขณะที่ Galaxy Z Fold 3 รุ่นความจุ 256GB ราคา 1,799 ดอลลาร์ ถูกกว่า 200 ดอลลาร์ (ถ้าเป็นรุ่น 512GB จะราคา 1,799 vs 1,899 ดอลลาร์ตามลำดับ) แต่ต้องไม่ลืมว่า Galaxy Z Fold 3 จะมีจอด้านหน้าด้วย</p>\n<p>ที่มา - <a href=\"https://news.microsoft.com/wp-content/uploads/prod/sites/617/2021/09/Surface-Duo-2-Fact-Sheet.pdf\">Microsoft (PDF)</a></p>\n</div></div></div><div><div>Topics: </div><div><div><a href=\"/topics/surface-duo\">Surface Duo</a></div><div><a href=\"/topics/microsoft\">Microsoft</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f56ebf99cf5237686c4a9cc473a5bd1bf220140838b3d22e09d36c15dc23d023","category":"Thai"}