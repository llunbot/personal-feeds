{"title":"DeepSeek มีผู้ใช้งานวันละ 22.2 ล้านราย แซงหน้า Doubao ที่มี 17 ล้านราย ภายใน 3 สัปดาห์ แต่รายเดือนยังแพ้","link":"https://www.blognone.com/node/144548","date":1738918689000,"content":"<div><div><div><p><a href=\"https://www.blognone.com/node/144230\">โมเดล R1 ของ DeepSeek</a> ได้รับความนิยมหลังจากเปิดตัวเมื่อเดือนที่แล้ว และกลายเป็นแอปที่ถูก<a href=\"https://www.blognone.com/node/144321\">ดาวน์โหลดมากที่สุดใน 140 ตลาดทั่วโลก</a> โดยเฉพาะในประเทศจีน DeepSeek แซงหน้า <a href=\"https://www.blognone.com/node/144267\">Doubao โมเดล LLM ของ ByteDance</a> ที่ได้รับความนิยมอันดับ 1 ในจีน</p>\n<p>ข้อมูลจาก Aicpb.com รายงานว่าใน<a href=\"https://www.blognone.com/node/144337\">เดือนมกราคม DeepSeek</a> มีจำนวนผู้ใช้งานรายวัน (daily active users - DAU) เฉลี่ย 22.2 ล้านราย แซงหน้า Doubao ที่มียอด DAU ราว 17 ล้านราย</p>\n<p>นอกจากนั้น ภายในสามสัปดาห์หลังจากเปิดตัว DeepSeek มีผู้ใช้งานรายวันสูงถึง 21 ล้านราย เทียบกับช่วงที่ OpenAI เปิดตัว ChatGPT 20 วันแรก ซี่งมีผู้ใช้งานต่อวันประมาณ 1.46 ล้านราย</p>\n<p>อย่างไรก็ตาม Doubao ยังคงเป็นผู้นำในตลาดจีน เมื่อเทียบจำนวนผู้ใช้งานต่อเดือน (MAU) ในเดือนมกราคม ซึ่งอยู่ที่ 78.6 ล้านราย ขณะที่ DeepSeek กำลังตามทันอย่างรวดเร็ว โดยเข้าถึงผู้ใช้งาน 33.7 ล้านรายต่อเดือน</p>\n<p>การเปิดตัวโมเดลโอเพ่นซอร์ส V3 และ R1 ของ DeepSeek <a href=\"https://www.blognone.com/node/144347\">สร้างแรงสั่นสะเทือนไป Silicon Valley</a> และ Wall Street รวมทั้งทำให้ DeepSeek เป็นที่สนใจในจีนเช่นกัน ผู้ผลิต GPU ในประเทศ ผู้ให้บริการระบบคลาวด์ ธุรกิจ และผู้บริโภคต่างหันมาใช้โมเดลของ DeepSeek อย่างรวดเร็ว</p>\n<p>ที่มา: <a href=\"https://www.scmp.com/tech/big-tech/article/3297586/deepseeks-growth-china-surges-past-bytedances-doubao-ai-app-race?module=top_story&amp;pgtype=section\">South China Morning Post</a></p>\n<p><img src=\"https://www.blognone.com/sites/default/files/externals/8775d6905a034e7d045e2445c66d8bc0.jpeg\" alt=\"DeepSeek\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/bytedance\">ByteDance</a></div><div><a href=\"/topics/chat-bot\">Chat Bot</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fff0245adb4739c4a14cec4cb4a48ead1e179be97e7ac09c41f9eae2a3e9268","category":"Thai"}