{"title":"Notion เปิดตัว Notion Calendar แอปปฏิทินแนวคิดใหม่ รวมงานและเรื่องส่วนตัวไว้ในที่เดียว","link":"https://www.blognone.com/node/137726","date":1705539879000,"content":"<div><div><div><p>Notion เปิดตัว Notion Calendar แอปจัดการเวลาที่พัฒนาจาก Cron ที่บริษัทซื้อกิจการไปเมื่อปี 2022 สามารถใช้งานได้แล้วทั้งบน Windows, Mac, iOS และผ่านเบราว์เซอร์ รองรับการเชื่อมต่อกับ Google Calendar ส่วน Android จะตามมาในภายหลัง</p>\n<p>แนวคิดของ Notion Calendar คือการรวมการจัดการเวลาทุกอย่างทั้งงานและเวลาส่วนตัวเข้าด้วยกัน ให้เห็นในทุกเลเยอร์ เชื่อมต่อกับส่วนจัดการโครงการของ Notion เวิร์กโฟลว์ ตารางนัดหมายประชุม และอื่น ๆ ภายในปฏิทินหน้าเดียว</p>\n<p>Notion Calendar ยังสามารถบล็อกเวลาสำหรับเรื่องส่วนตัว และเชื่อมต่อกับปฏิทินงาน หรือสร้างช่วงเวลาว่างสำหรับให้คนอื่นนัดหมายได้ และอีกหลายฟีเจอร์ที่เชื่อมต่อกับการจัดการโครงการและเอกสารบน Notion ได้ทันที</p>\n<p>ที่มา: <a href=\"https://www.notion.so/blog/introducing-notion-calendar\">Notion</a></p>\n<p><img alt=\"No Description\" src=\"https://www.blognone.com/sites/default/files/externals/4fa7ff3ef67ad3829c9ad4378bf5b5b8.png\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/google-calendar\">Google Calendar</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b8e2fbd7569ac0627d6c370183e64b757e865941cbf2e8fe110054931427bb7","category":"Thai"}