{"title":"Russian Premier League","link":"https://markpeak.net/russian-premier-league/","date":1633409729000,"content":"<p>ไม่เคยสนใจลีกฟุตบอลในประเทศรัสเซียมาก่อน เคยฟังแต่ชื่อทีมเวลามาแข่งในลีกยุโรปเท่านั้น</p>\n<p>แต่เมื่อมีโอกาสมานั่งอ่านแล้วพบว่ามีข้อมูลน่าสนใจหลายอย่าง</p>\n<ul>\n<li>ชื่ออย่างเป็นทางการของลีกคือ <strong>Russian Premier Liga (</strong>ตัวย่อ <strong>RPL)</strong></li>\n<li>โลโก้เป็นรูปหมี โอ้ย อย่างเท่ ดูยิ่งใหญ่กว่าโลโก้สิงโตของ English Premier League อีก 555</li>\n<li>Russian Premier Liga มีค่าสัมประสิทธิ์ของ UEFA (coefficient) ดีเป็นอันดับ 6 ของยุโรป คือเป็นรองแค่ 5 ลีกใหญ่ (สเปน อังกฤษ อิตาลี เยอรมัน ฝรั่งเศส) เท่านั้น ชนะลีกโปรตุเกสหรือเบลเยียมด้วยซ้ำ</li>\n<li>หลังโซเวียตล่มสลาย ลีกสุงสุดของรัสเซียใช้ชื่อว่า Russian Football Championship (1992-2001) แล้วมาจัดระบบใหม่เปลี่ยนเป็น Russian Premier Liga ในปี 2001 เป็นต้นมา</li>\n<li>ลีกระดับรองลงไป (เทียบเท่า Championship) ชื่อว่า Russian Football National League (FNL) และถัดลงไปจากนั้น (เทียบเท่า League 1) คือ Football National League 2 (FNL 2) ซึ่งจะเริ่มแบ่งลีกตามภูมิภาคแล้ว (รัสเซียมันกว้างมากนี่นา)</li>\n<li>แต่สองลีกระดับบนสุด เป็นลีกระดับชาติ nationwide คือลีกเดียวเตะกันทั้งประเทศไม่มีแบ่งแยก</li>\n<li>Russian Premier Liga มีทั้งหมด 16 ทีม ปัจจุบันทุกทีมอยู่ในฟากตะวันตกของรัสเซีย ไม่มีปัญหาเรื่องการเดินทางมากนัก</li>\n</ul>\n<div><img src=\"https://markpeak.net/wp-content/uploads/2021/10/russia-premier-league-2021-22.jpg\" /><p>ภาพแสดงแผนที่ทีมที่แข่งใน RPL 2021-2022 (Wikipedia)</p></div>\n<ul>\n<li>แต่เคยมีเคสใน<a href=\"https://en.wikipedia.org/wiki/2017%E2%80%9318_Russian_Premier_League\">ฤดูกาล 2017-2018</a> เมื่อทีม SKA-Khabarovsk จากเมือง Khabarovsk ทางภาคตะวันออกไกลของรัสเซีย (เลยไซบีเรียมา เกือบติดพรมแดนจีน อีกนิดนึงก็เกือบถึงญี่ปุ่นแล้ว) เลื่อนชั้นขึ้นมาแข่งใน Premier Liga ได้ ทำให้มี 15 ทีมในภาคตะวันตก และ 1 ทีมในภาคตะวันออกไกล ห่างกันระดับขอบทวีป\n<ul>\n<li>ระยะทางจาก Khabarovsk ห่างจากมอสโก 8,300 กิโลเมตร ข้าม 7 ไทม์โซน การเดินทางด้วยเครื่องบินจากมอสโก จะต้องใช้เวลาบินเกือบ 8 ชั่วโมง และถ้ามีใครกลัวเครื่องบิน ต้องนั่งรถหรือรถไฟ จะต้องใช้เวลาประมาณ 5 วัน ถ้าเดินทางไปแข่ง ไปกลับก็ต้องสองสัปดาห์ – <a href=\"https://www.bbc.com/sport/football/40078220\">BBC</a></li>\n<li>ยิ่งถ้าเป็นเมืองที่อยู่สุดขอบตะวันตกของประเทศอย่าง St. Petersburg ทีมอย่าง Zenit ยิ่งไกลเข้าไปอีกเป็น 8,700 กิโล ถึงขนาด<a href=\"https://twitter.com/fczenit_en/status/1207347818127605760?lang=en\">ทีม Zenit เคยออกมาทวีตเรื่องนี้เอง</a></li>\n<li>ระยะทางที่ไกลขนาดนี้ทำให้แฟนบอลมีปัญหาในการเดินทาง ทั้งแฟนทีมอื่นไปชมเกมที่ Khabarovsk และแฟน Khabarovsk เดินทางไปชมเกมที่อื่น <a href=\"https://en.as.com/en/2017/07/26/soccer/1501074131_092443.html\">AS</a></li>\n<li>SKA Khabarovsk เตะในลีกสูงสุดได้ฤดูกาลเดียวก็ตกชั้น ปัจจุบันอยู่ในลีก FNL 1 แต่ก็ยังเป็นปัญหาเรื่องการเดินทางเหมือนเดิม ลองอ่าน<a href=\"https://www.calvertjournal.com/features/show/10140/long-distance-love-kaliningrad-fans-travel-baltika\">โพสต์ของแฟนบอล Kaliningrad</a> (อยู่ตะวันตกสุดของรัสเซีย ติดโปแลนด์) ที่ต้องเดินทางไปดูทีมแข่งที่ Khabarovsk และพบว่าตัวเองเป็นแฟนบอลทีมเยือนคนเดียวที่มาถึง</li>\n</ul>\n</li>\n</ul>\n<p><img src=\"https://markpeak.net/wp-content/uploads/2021/10/khabarovsk.jpg\" /></p>\n<ul>\n<li>ทีมใน Russian Premier Liga มีจากเมืองหลวงมอสโกถึง 4 ทีม คือ\n<ul>\n<li>CSKA Moscow</li>\n<li>Dynamo Moscow</li>\n<li>Lokomotiv Moscow</li>\n<li>Spartak Moscow</li>\n</ul>\n</li>\n<li>นับจากการก่อตั้ง Russian Premier Liga เป็นต้นมา แชมป์ถูกผูกขาดโดยทีมใหญ่ ได้แก่ ทีมจากมอสโก 4 ทีมข้างต้น + Zenit Saint Petersburg ที่เราได้ยินชื่อบ่อยๆ เพราะแข่งในลีกยุโรป และมีทีม Rubin Kazan จากเมือง Kazan เคยสอดแทรกมาเป็นแชมป์ได้ 2 ปีติดกันคือ 2007-2008 เท่านั้น</li>\n<li>3 ปีล่าสุด แชมป์เป็นของ Zenit Saint Petersburg หมดเลย โดย Zenit เริ่มมาแรงในช่วงหลัง ได้แชมป์ครั้งแรกในปี 2007 และนับถึงปัจจุบันได้แชมป์มา 7 สมัยแล้ว ส่วนทีมที่จำนวนแชมป์สูงสุดคือ Spartak Moscow มี 10 สมัย (9 สมัยแรกได้ช่วงตั้งลีก ชนะ 9 จาก 10 ฤดูกาลแรก)</li>\n<li>การชมการแข่งขันลีกรัสเซียง่ายกว่าที่คิด เพราะมีถ่ายบน YouTube เลย เสียค่าสมาชิก 2.99 ดอลลาร์ต่อเดือน มีคอมเมนเตเตอร์ภาษาอังกฤษให้ด้วย แถมแมตช์เก่าๆ ยังดูได้ฟรีบนช่อง RPL เช่นกัน</li>\n</ul>\n<p></p>The post <a href=\"https://markpeak.net/russian-premier-league/\">Russian Premier League</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"ae75da50508c6e063981a36187a73b4dd15a80f5be14ff97206021bf70e3b8ff","category":"Thai"}