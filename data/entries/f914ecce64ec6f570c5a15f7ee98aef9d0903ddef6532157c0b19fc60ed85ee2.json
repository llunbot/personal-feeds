{"title":"นักกิจกรรมไทยโดนด้วย ได้แจ้งเตือนจาก Apple ว่าถูกมัลแวร์สนับสนุนโดยรัฐโจมตี","link":"https://www.blognone.com/node/125993","date":1637729866000,"content":"<div><div><div><p>หลัง <a href=\"https://www.blognone.com/node/125978\">Apple ฟ้อง NSO Group</a> บริษัทอิสราเอลผู้สร้างมัลแวร์ Pegasus และการเจาะช่องโหว่ด้วย FORCEDENTRY พร้อมระบุใน<a href=\"https://www.apple.com/th/newsroom/2021/11/apple-sues-nso-group-to-curb-the-abuse-of-state-sponsored-spyware/\">แถลงการณ์</a> ว่า Apple กำลังส่งแจ้งเตือนผู้ใช้ที่บริษัทพบว่าอาจตกเป็นเป้าหมายของ FORCEDENTRY และเมื่อตรวจพบการดำเนินการที่เข้าข่ายว่าเป็นการโจมตีโดยสปายแวร์ที่ได้รับการสนับสนุนจากรัฐ Apple จะแจ้งให้ผู้ใช้ที่ได้รับผลกระทบทราบ</p>\n<p>ล่าสุดคุณเอเลียร์ ฟอฟิ นักกิจกรรมเพื่อประชาธิปไตย และผู้กำกับภาพยนตร์โฆษณาชาวไทย <a href=\"https://www.facebook.com/eliafofi/posts/10157989553701792\">โพสต์บน Facebook</a> ระบุว่าได้รับข้อความแจ้งเตือนจาก Apple ว่ากำลังตกเป็นเป้าโจมตีของการโจมตีที่ได้รับการสนับสนุนโดยรัฐ โดยในข้อความระบุว่าคุณเอเลียร์อาจตกเป็นเป้าโจมตีจากสิ่งที่เป็นหรือสิ่งที่ทำ และการโจมตีนี้อาจเข้าถึงการสื่อสารทั้งหมด รวมถึงกล้องและไมโครโฟนได้ และขอให้สนใจคำเตือนนี้อย่างจริงจัง แม้มีโอกาสเป็นการเตือนที่ผิดพลาดได้ก็ตาม</p>\n<p>ยังไม่แน่ชัดว่าข้อความแจ้งเตือนของ Apple ใช้หลักเกณฑ์อะไร หรือมีการโจมตีจริงหรือไม่ แต่คาดว่าเหตุการณ์นี้น่าจะเกี่ยวข้องกับการตรวจสอบการเจาะแบบ FORCEDENTRY ที่มีรัฐเป็นผู้สนับสนุนและแจ้งผู้ใช้โดย Apple แต่ยังไม่แน่ชัดว่าเป็นการกระทำของรัฐใด</p>\n<p><img src=\"https://www.blognone.com/sites/default/files/externals/5d9a2b3d43a321e118dc36b4fbed67df.png\" /></p>\n<p>ที่มา - <a href=\"https://www.facebook.com/eliafofi/posts/10157989553701792\">Elia Fofi</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/nso-group\">NSO Group</a></div><div><a href=\"/topics/privacy\">Privacy</a></div><div><a href=\"/topics/security\">Security</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f914ecce64ec6f570c5a15f7ee98aef9d0903ddef6532157c0b19fc60ed85ee2","category":"Thai"}