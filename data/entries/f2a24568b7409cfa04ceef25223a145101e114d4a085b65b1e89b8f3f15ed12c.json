{"title":"Epic Games จัดเทศกาลลดราคาอีกแล้ว ลดสูงสุด 75%, เพิ่มระบบคืนเงิน Epic Rewards","link":"https://www.blognone.com/node/133903","date":1684459427000,"content":"<div><div><div><p>Epic Games จัดเทศกาลเกมลดราคา Mega Sale 2023 ลดสูงสุด 75% มีเกมเด่นๆ อย่างตระกูล Far Cry ลด 75% หลายภาค รวม Far Cry 6 ภาคล่าสุดด้วย, Assassin's Creed ลด 70-80%, FIFA 23 ลด 70% เป็นต้น (<a href=\"https://store.epicgames.com/en-US/sales-and-specials/mega-sale\">รายชื่อเกมทั้งหมด</a>) เทศกาลลดราคายังมาพร้อม Epic Coupon ที่ลดเพิ่มอีก 25% สำหรับยอดซื้อครั้งถัดไปที่มูลค่าเกิน 14.99 ดอลลาร์ด้วย (ซื้อหลายเกมรวมกันมาลดทีเดียวได้)</p>\n<p>นอกจากนี้เทศกาลแจกเกมฟรีต่อเนื่องยังกลับมา โดยเกมแรกคือ <a href=\"https://www.blognone.com/node/132011\">Death Stranding ที่กลับมาแจกฟรีอีกรอบ</a> ใครที่ยังไม่กดรับสิทธิคราวก่อน มีเวลาถึง 25 พฤษภาคม ก่อนเปลี่ยนเป็นเกมปริศนาเกมถัดไป มีแจกทั้งหมด 4 เกมไปถึงวันที่ 15 มิถุนายน 2023</p>\n<p>แต่ที่เป็นของใหม่จริงๆ ของรอบนี้คือ <a href=\"https://store.epicgames.com/en-US/features/epic-rewards\">ระบบ Epic Rewards</a> สะสมแต้ม 5% จากยอดซื้อเพื่อใช้เป็นส่วนลดซื้อเกมครั้งถัดไป โดยแต้มนี้สามารถนำไปใช้ซื้อเกมหรือไอเทมเสมือนในเกม และสามารถใช้ลดราคาร่วมกับคูปองได้ด้วย แต้มมีอายุนาน 25 เดือน</p>\n<p>ที่มา - <a href=\"https://store.epicgames.com/en-US/news/the-epic-mega-sale-2023\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/6770b3b32cad9b1b9cc0a9a6fb222a68.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2a24568b7409cfa04ceef25223a145101e114d4a085b65b1e89b8f3f15ed12c","category":"Thai"}