{"title":"Clubhouse ซ่อนโปรไฟล์และไบโอของบัญชีชาวอัฟกันที่ไม่แอคทีฟเพื่อความปลอดภัย","link":"https://www.blognone.com/node/124350","date":1629597707000,"content":"<div><div><div><p>Clubhouse ประกาศว่าทางบริษัทจะปรับการตั้งค่าของผู้ใช้ในอัฟกานิสถานโดย Clubhouse ระบุว่าจะซ่อนภาพและไบโอเพื่อทำให้บัญชีค้นหายากขึ้นเฉพาะผู้ใช้ที่ไม่ได้แอคทีฟแล้วราวหมื่นคน หลังจากที่กลุ่มตาลีบันยึดกรุงคาบูลและเริ่มทำการคุกคามประชาชนชาวอัฟกันจำนวนมาก</p>\n<p>Clubhouse ระบุว่าการซ่อนข้อมูลของผู้ใช้ในอัฟกานิสถานนี้จะไม่ได้กระทบกับผู้ที่ติดตามบัญชี ซึ่งถ้าผู้ใช้ต้องการกลับมาเปิดเผยข้อมูลส่วนนี้ก็ทำได้ พร้อมทั้งยืนยันว่าชาวอัฟกันสามารถใช้นามสมมติด้วยเหตุผลด้านสิทธิมนุษยชนหรือความปลอดภัยได้</p>\n<p>หลังจากกลุ่มตาลีบันยึดกรุงคาบูล ตอนนี้โซเชียลมีเดียเริ่มออกมาดำเนินการด้านเนื้อหาแล้ว โดยก่อนหน้านี้ <a href=\"https://www.blognone.com/node/124266\">Facebook ก็ได้ตั้งทีมมอนิเตอร์เนื้อหาของอัฟกานิสถาน และยืนยันบล็อคเนื้อหาที่สนับสนุนกลุ่มตาลีบัน</a>มาแล้ว</p>\n<p>ที่มา - <a href=\"https://www.engadget.com/clubhouse-personal-info-projection-afghan-users-214546844.html\">Engadget</a>, <a href=\"https://www.theverge.com/2021/8/21/22635378/clubhouse-removes-personal-info-user-accounts-afghanistan-taliban-safety\">The Verge</a></p>\n<p><img src=\"https://www.blognone.com/sites/default/files/externals/249a03267735fe2d3189c9ed7f22d179.png\" /></p>\n<blockquote><p>A message form <a href=\"https://twitter.com/Clubhouse?ref_src=twsrc%5Etfw\">@Clubhouse</a> to <a href=\"https://twitter.com/hashtag/Afghanistan?src=hash&amp;ref_src=twsrc%5Etfw\">#Afghanistan</a>’s users. <a href=\"https://t.co/CpS4iz0L1J\">pic.twitter.com/CpS4iz0L1J</a></p>\n<p>— Zaki Daryabi (@ZDaryabi) <a href=\"https://twitter.com/ZDaryabi/status/1428233850296184836?ref_src=twsrc%5Etfw\">August 19, 2021</a></p></blockquote>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/afghanistan\">Afghanistan</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86295b56b5df3c58419fcbff0f8b9009211ababc3f682d848a84d6dea6a76d51","category":"Thai"}