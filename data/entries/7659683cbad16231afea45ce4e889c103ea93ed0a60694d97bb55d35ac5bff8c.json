{"title":"เปิดตัวมือถือจอพับ Honor Magic V3 บางและเบาลงได้อีก ขนาดใกล้มือถือทรงแท่งแล้ว","link":"https://www.blognone.com/node/141894","date":1725799465000,"content":"<div><div><div><p>สัปดาห์ที่ผ่านมา Honor เปิดตัวมือถือจอพับ Honor Magic V3 รุ่นวางขายทั่วโลก หลังจากเปิดตัวในประเทศจีนไปก่อนแล้วในช่วงเดือนกรกฎาคม</p>\n<p>Honor Magic V3 สืบทอด<a href=\"https://www.blognone.com/node/134842\">ตำนานความบางของ Magic V2 รุ่นของปี 2023</a> โดยลดความหนาของเครื่องตอนพับแล้วลงเหลือ 9.2 มิลลิเมตร (V2 9.9 มิลลิเมตร) ความหนาตอนกางออก 4.35 มิลลิเมตร (V2 4.7 มิลลิเมตร) และลดน้ำหนักเครื่องลงเหลือ 226 กรัม (V2 231 กรัม) ตรงนี้ Honor บอกว่าลดขนาดเครื่องลงมาเท่ากับมือถือทรงแท่งแบบดั้งเดิมแล้ว</p>\n<p>นอกจากตัวเครื่องที่บางและเบาขึ้นกว่าเดิม จุดขายอีกอย่างของ Honor Magic V3 คือความแข็งแกร่ง ใช้วัสดุ Special Fiber เกรดเดียวกับอากาศยานฝังลงในบอดี้ ทนแรงกดทับได้ดึขึ้น 40 เท่า, ตัวบานพับรองรับการพับ 5 แสนครั้ง, กระจกจอ Super Armored และ NanoCrystal Shield ทนต่อการขีดข่วนหน้าจอ</p>\n<p><img alt=\"No Description\" src=\"https://www.blognone.com/sites/default/files/externals/5de872d8109d89d3d52f16efa3c42081.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cbf8405c0b2aff4801e4b04214307a6c.jpg\" /></p>\n<p>ฝั่งซอฟต์แวร์มีฟีเจอร์ด้าน AI จากกูเกิลที่เราคุ้นเคย เช่น การแปลภาษาแล้วแสดงผลทั้งสองจอพร้อมกัน, AI Eraser ช่วยลบคนหรือวัตถุออกจากรูป, ตัวแปลงเสียงเป็นข้อความลงในโน้ต</p>\n<p>สเปกอื่นของ Honor Magic V3 ได้แก่</p>\n<ul>\n<li>หน้าจอด้านนอก 6.43 นิ้ว LPTO, ด้านใน 7.92 นิ้ว</li>\n<li>ชิป Snapdragon 8 Gen 3</li>\n<li>แบตเตอรี่ความจุ 5150mAh รองรับชาร์จเร็ว 66 วัตต์</li>\n<li>กล้องหลังหลัก 50MP, อัลตร้าไวด์ 40MP, เทเล 50MP เลนส์ periscope ซูมออปติคอล 3.5x</li>\n<li>กล้องหน้า 20MP</li>\n<li>กันน้ำ IPX8 ลงน้ำลึกได้ 2.5 เมตร</li>\n<li>รองรับปากกา Honor Magic Pen ทั้งจอด้านในและด้านนอก</li>\n</ul>\n<p>Honor Magic V3 มีราคาเริ่มต้น 1,999 ยูโร (ประมาณ 75,000 บาท)</p>\n<p>ที่มา - <a href=\"https://www.honor.com/global/phones/honor-magic-v3/\">Honor</a>, <a href=\"https://www.honor.com/global/news/honor-magic-v3-ifa-2024/\">Honor</a></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7659683cbad16231afea45ce4e889c103ea93ed0a60694d97bb55d35ac5bff8c","category":"Thai"}