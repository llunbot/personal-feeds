{"title":"Red Hat ประกาศจับมือ Nutanix เสนอลูกค้ารัน OpenShift บน Nutanix Cloud Platform","link":"https://www.blognone.com/node/124021","date":1627895572000,"content":"<div><div><div><p>Red Hat ประกาศจับมือกับ Nutanix เป็นพันธมิตรเชิงยุทธศาสตร์ เพื่อเสนอโซลูชั่นคู่กันแม้ว่าทั้งสองบริษัทจะมีโซลูชั่นทับกันอยู่บ้างก็ตาม</p>\n<p>ภายใต้ความร่วมมือนี้ Nutanix จะแนะนำให้ลูกค้าที่ต้องการใช้ Kubernetes บน Nutanix Cloud Platform (AOS และ AHV) ให้ใช้ Red Hat OpenShift และในทางกลับกัน Red Hat ก็จะแนะนำลูกค้าทั้ง Red Hat Enterprise Linux และ Red Hat OpenShift ให้ใช้โซลูชั่น hyperconverged ของ Nutanix</p>\n<p>นอกจากการแนะนำลูกค้าข้ามกันแล้ว ทั้งสองบริษัทจะทำงานร่วมกัน โดยทดสอบซอฟต์แวร์ว่าทำงานร่วมกันได้ดี และฟีเจอร์ที่เพิ่มเติมในอนาคตก็จะปรับให้เข้ากับสินค้าของอีกฝ่ายมากขึ้น</p>\n<p>แนวทางนี้อาจจะมองได้ว่าทั้งสองบริษัทร่วมกับต่อสู้กับ VMware ที่มีสินค้าทั้งในกลุ่ม hyperconverged และ container platform ในตัวเอง โดยที่ผ่านมา<a href=\"https://www.itprotoday.com/containers/whos-winning-container-software-market\">แม้ Red Hat จะกินส่วนแบ่งตลาดด้านคอนเทนเนอร์ได้เกือบครึ่ง</a> แต่ VMware ก็ตามมาเป็นอันดับสาม และ<a href=\"https://www.blognone.com/node/118711\">พยายามพ่วงตัว Tanzu เข้าไปใน vSphere อย่างต่อเนื่อง</a></p>\n<p>ที่มา - <a href=\"https://www.redhat.com/en/about/press-releases/red-hat-and-nutanix-announce-strategic-partnership-deliver-open-hybrid-multicloud-solutions\">Red Hat</a></p>\n<p><img src=\"https://www.blognone.com/sites/default/files/externals/fd4db4a6518201a141df787264e9e1ba.png\" /></p>\n<p><img src=\"https://www.blognone.com/sites/default/files/externals/42069c85c986214fd12902d58bae915e.png\" /></p>\n<p>แผนการแบ่งชั้นของความร่วมมือระหว่าง Nutanix และ Red Hat</p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/nutanix\">Nutanix</a></div><div><a href=\"/topics/kubernetes\">Kubernetes</a></div><div><a href=\"/topics/hyperconverged\">Hyperconverged</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a77f2cb0a5df8ad43486a47986ee4576a6541cb8bbb5a559af0036d3141a370","category":"Thai"}