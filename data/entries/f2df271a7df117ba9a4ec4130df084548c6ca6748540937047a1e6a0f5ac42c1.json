{"title":"WhatsApp เพิ่มคุณสมบัติ Transcription ถอดข้อความเสียง ยังไม่รองรับภาษาไทย","link":"https://www.blognone.com/node/143273","date":1732234026000,"content":"<div><div><div><p>WhatsApp ประกาศเพิ่มฟีเจอร์ถอดข้อความเสียง เพื่อช่วยแก้ปัญหาการสนทนาเสียงขณะกำลังเดินทาง หรืออยู่ในสถานที่เสียงดัง หรือได้รับข้อความยาวแต่ยังหยุดมาฟังไม่ได้</p>\n<p>ในด้านความเป็นส่วนตัว WhatsApp บอกว่าข้อความที่ถูกถอดออกมาจะเก็บไว้ที่ระดับอุปกรณ์เท่านั้น มีการเข้ารหัสแบบ end-to-end ซึ่ง WhatsApp ก็ไม่สามารถฟังหรืออ่านข้อความเสียงนี้ได้</p>\n<p>สำหรับการเปิดใช้งานไปที่ Settings &gt; Chats &gt; Voice Message Transcripts เพื่อเปิดใช้งานเมื่อต้องการ หรือหากได้รับข้อความเสียงสามารถกดค้างแล้วเลือก transcribe ได้เช่นกัน</p>\n<p>WhatsApp บอกว่าฟีเจอร์นี้จะเปิดให้ผู้ใช้งานทั่วโลกในอีกไม่กี่สัปดาห์ข้างหน้า ในตอนนี้รองรับ 4 ภาษาคือ ภาษาอังกฤษ โปรตุเกส สเปน และรัสเซีย และจะเพิ่มเติมในอนาคต</p>\n<p>ที่มา: <a href=\"https://blog.whatsapp.com/introducing-voice-message-transcripts\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/b8ae60d73ec0cc5787c991981e8f7ffd.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2df271a7df117ba9a4ec4130df084548c6ca6748540937047a1e6a0f5ac42c1","category":"Thai"}