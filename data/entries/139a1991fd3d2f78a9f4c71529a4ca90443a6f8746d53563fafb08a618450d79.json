{"title":"[ลือ] ซัมซุงจัดงานเปิดตัว Galaxy Z Fold 6 รุ่นพิเศษ บางกว่าเดิม วันที่ 21 ต.ค.","link":"https://www.blognone.com/node/142614","date":1729151852000,"content":"<div><div><div><p>หลังจาก<a href=\"https://www.blognone.com/node/141862\">ลือกันมาสักพักใหญ่ๆ ว่าซัมซุงจะเปิดตัวมือถือจอพับอีกรุ่นที่บางกว่า Galaxy Z Fold 6</a> (บางสื่อเรียก Galaxy Z Fold 6 Special Edition)</p>\n<p>ล่าสุด Ice Universe นักปล่อยข่าวมือถือชื่อดัง โพสต์คลิปคำเชิญของซัมซุงมาร่วมงานแถลงข่าววันที่ 21 ตุลาคม 2024 โดยเป็นบัตรเชิญมาในซองจดหมาย ตอนจังหวะเปิดซองถ้าสังเกตดีๆ จะเห็นว่าไม่ใช่กระดาษ แต่เป็น Galaxy Z Fold รุ่นที่ว่านี้แทน แต่คลิปนี้ยังไม่มีโพสต์จากช่องทางอย่างเป็นทางการของซัมซุง</p>\n<p>ถึงแม้ซัมซุงเป็นผู้บุกเบิกมือถือจอพับ แต่ช่วงหลังก็เจอคู่แข่งหน้าใหม่ๆ โดยเฉพาะแบรนด์มือถือฝั่งจีนที่แข่งกันทำมือถือจอพับได้บางกว่า Galaxy Z Fold (เช่น <a href=\"https://www.blognone.com/node/141894\">Honor Magic V3</a>, <a href=\"https://www.blognone.com/node/140991\">Xiaomi Mix Fold 4</a>) จึงเป็นเหตุผลว่าทำไมซัมซุงถึงต้องออกมือถือจอพับที่บางระดับเดียวกันมาสู้</p>\n<p>คาดกันว่า Galaxy Z Fold 6 Special Edition จะวางขายเฉพาะในบางประเทศ และราคาอาจพุ่งขึ้นไปราว 2,200 ดอลลาร์ (Z Fold 6 เริ่มต้นที่ 1,900 ดอลลาร์) ส่วนสเปกเครื่องไม่น่าจะต่างจาก Z Fold 6 มากนัก</p>\n<p>ที่มา - <a href=\"https://www.androidpolice.com/samsungs-better-slimmer-galaxy-z-fold-6-debut-october-21st/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/23ce9e2ae92937192fa79e0032a1f211.jpg\" /></p>\n<blockquote><p>Samsung Galaxy Z Fold6 Special Edition will be released on the 21st <a href=\"https://t.co/YVgH6rFs42\">pic.twitter.com/YVgH6rFs42</a></p>\n<p>— ICE UNIVERSE (@UniverseIce) <a href=\"https://twitter.com/UniverseIce/status/1846758024406618396?ref_src=twsrc%5Etfw\">October 17, 2024</a></p></blockquote>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"139a1991fd3d2f78a9f4c71529a4ca90443a6f8746d53563fafb08a618450d79","category":"Thai"}