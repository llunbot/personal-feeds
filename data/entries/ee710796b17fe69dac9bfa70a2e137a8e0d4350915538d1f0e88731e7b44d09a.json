{"title":"[ลือ] Apple ออกโรดแมพ Mac ชิป M3 กันภายในแล้ว, Apple Watch จะมีรุ่นพิเศษฉลอง 10 ปี","link":"https://www.blognone.com/node/135271","date":1691970777000,"content":"<div><div><div><p>Mark Gurman แห่ง Bloomberg ให้ข้อมูลสินค้าใหม่แอปเปิลในจดหมายข่าว Power On ตอนล่าสุด โดยครั้งนี้เขาเน้นไปที่ Apple Watch และ Mac ชิป M3 มีรายละเอียดดังนี้</p>\n<p>เริ่มที่ Apple Watch ซึ่งตามข่าวก่อนหน้า <a href=\"https://www.blognone.com/node/135060\">ปีนี้แอปเปิลจะออก</a> Apple Watch Series 9 และ Apple Watch Ultra รุ่นที่ 2 ทั้งสองรุ่นเป็นการอัพเกรดสเป็กจากรุ่นก่อนหน้า ในแง่ดีไซน์อาจไม่ได้เปลี่ยนแปลงมากนัก</p>\n<p>Gurman บอกว่า ตอนนี้แอปเปิลมีการพูดคุยถึง Apple Watch รุ่นปีหน้า 2024 ซึ่งจะฉลองครบรอบ 10 ปี จึงอาจเป็นรุ่น Apple Watch X แบบเดียวกับตอน<a href=\"https://www.blognone.com/node/95438\">ออก iPhone X</a> ที่ฉลองครบรอบ 10 ปี ไอเดียที่เขาทราบมาคือ ดีไซน์ใหม่ ตัวเรือนบางลง อาจเปลี่ยนวิธีการเชื่อมต่อสายข้อมือกับนาฬิกา มาใช้แบบแม่เหล็กแทน หน้าจอใหญ่ขึ้นเป็น microLED รวมถึงอาจใส่ฟีเจอร์วัดความดันเลือด</p>\n<p>มาต่อที่ Mac รุ่นชิป M3 ที่ใช้เทคโนโลยี 3 นาโนเมตร ซึ่งมีรายงานมาตลอดเพราะตรวจพบในล็อกของฝั่งนักพัฒนา โดยแอปเปิลจะออกชิปมาสี่โมเดลคือ M3, M3 Pro, M3 Max และ M3 Ultra รายละเอียดดังนี้</p>\n<ul>\n<li>M3 มี 8 คอร์ซีพียู 10 คอร์จีพียู ใช้กับ MacBook Pro, MacBook Air 13 นิ้ว 15 นิ้ว, Mac mini, iMac ตลอดจน iPad Pro รุ่นใหม่</li>\n<li>M3 Pro มี 12-14 คอร์ซีพียู 18-20 คอร์จีพียู ใช้กับ MacBook Pro จอ 14 นิ้ว 16 นิ้ว และ Mac mini</li>\n<li>M3 Max มี 16 คอร์ซีพียู 32-40 คอร์จีพียู ใช้กับ MacBook Pro จอ 14 นิ้ว 16 นิ้ว และ Mac Studio</li>\n<li>M3 Ultra มี 32 คอร์ซีพียู 64-80 คอร์จีพียู จะใช้กับ Mac Studio ส่วน Mac Pro นั้น Gurman ยังไม่แน่ใจ โดยใช้คำว่า \"ถ้าแอปเปิลยังทำขายต่อ\"</li>\n</ul>\n<p>M3 คาดว่าจะเปิดตัวภายในปีนี้ช่วงเดือนตุลาคม อ้างอิงจากรอบเปิดตัว M1 และ <a href=\"https://www.blognone.com/node/128848\">M2</a> ส่วนรุ่นไฮเอนด์กว่านั้นคาดว่าจะเปิดตัวปีหน้า 2024</p>\n<p>ที่มา: <a href=\"https://www.bloomberg.com/news/newsletters/2023-08-13/apple-event-september-12-2023-apple-watch-series-9-ultra-2-watch-x-later-ll9geb3n\">Bloomberg</a></p>\n<p><img src=\"https://www.blognone.com/sites/default/files/externals/d3864c05bc493e241fb1053d37f754f6.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-m3\">Apple M3</a></div><div><a href=\"/topics/rumors\">Rumors</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee710796b17fe69dac9bfa70a2e137a8e0d4350915538d1f0e88731e7b44d09a","category":"Thai"}