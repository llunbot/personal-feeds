{"title":"[ไม่ยืนยัน] Cisco เตรียมประกาศปลดพนักงานรอบที่สองของปีนี้ ประมาณ 4 พันตำแหน่ง","link":"https://www.blognone.com/node/141346","date":1723251373000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องบอกว่า Cisco เตรียมประกาศปลดพนักงานรอบที่สองในปีนี้ โดยจำนวนพนักงานที่ได้รับผลกระทบมีประมาณ 4,000 คน ใกล้เคียงกับจำนวนที่ประกาศปลดเมื่อ<a href=\"https://www.blognone.com/node/138208\">เดือนกุมภาพันธ์</a> คาดว่าบริษัทจะประกาศอย่างเป็นทางการพร้อมกับการรายงานผลการดำเนินงานประจำไตรมาสในสัปดาห์หน้า</p>\n<p>Reuters บอกว่าตัวแทนของ Cisco ยังไม่ได้ให้ความเห็นต่อรายงานข่าวดังกล่าว</p>\n<p>ในช่วงที่ผ่านมา Cisco ได้ขยายบริการและสินค้าไปสู่หมวดใหม่ ทั้งการ<a href=\"https://www.blognone.com/node/138778\">ซื้อกิจการ Splunk</a> เพื่อเสริมบริการด้านความปลอดภัยไซเบอร์ และเพิ่มรูปแบบรายได้ใหม่แบบ Subscription นอกจากนี้ Cisco ยังเข้าลงทุนในบริษัทด้าน AI หลายแห่ง เช่น Cohere, Mistral AI และ Scale AI</p>\n<p>ที่มา: <a href=\"https://www.reuters.com/technology/cisco-lay-off-thousands-more-second-job-cut-this-year-sources-say-2024-08-09/\">Reuters</a></p>\n<p><img src=\"https://www.blognone.com/sites/default/files/externals/05281298c4a97f83e8b7decc415d0bc0.jpeg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/rumors\">Rumors</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b518042d8301975ebc0e45f347ff813c1780f9b6a790e07b467d6fb5052038c","category":"Thai"}