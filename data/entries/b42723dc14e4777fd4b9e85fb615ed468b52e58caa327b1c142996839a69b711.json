{"title":"ตำรวจไซเบอร์จับกุมโปรแกรมเมอร์ขายโปรแกรมข้ามการสแกนใบหน้าแอปธนาคาร","link":"https://www.blognone.com/node/136596","date":1699276700000,"content":"<div><div><div><p>วันนี้กองบัญชาการตำรวจสืบสวนสอบสวนอาชญากรรมทางเทคโนโลยี (ตำรวจไซเบอร์) แถลงข่าวการจับกุมอาชญากรที่เกี่ยวข้องกับกลุ่มอาชญากร 3 กลุ่ม เป็นการจับกุมผู้นำข้อมูลส่วนบุคคลไปขายใน Dark Web สองกลุ่ม แต่รายหนึ่งคือนายณัฐพงษ์ อายุ 28 ปี ขายโปรแกรม API Bypass Face Scan ที่เปิดทางให้คนร้ายสามารถโอนเงินออกจากเครื่องของเหยื่อได้ แม้มีรายการโอนเงินเกิน 50,000 บาทโดยไม่ต้องสแกนใบหน้า</p>\n<p>API Bypass Face Scan ต้องการเพียง PIN ของเหยื่อและหมายเลข OTP จากโทรศัพท์เท่านั้น ไม่จำเป็นต้องเปิดแอปพลิเคชั่นธนาคารแต่อย่างใด แต่สามารถโอนเงินเกิน 50,000 บาทได้ทันที แนวทางนี้น่าจะเกิดจากความผิดพลาดของการออกแบบระบบธนาคารเองที่ API server ไม่ได้ตรวจสอบว่า client ยืนยันใบหน้าแล้วจริง แต่กลับไปล็อกการทำงานด้วย แอปพลิเคชั่นไม่ให้กดโอนเงินได้เท่านั้น</p>\n<p>ตำรวจตั้งข้อหานายณัฐพงษ์ 5 ข้อหา ตามมาตรา 6, 7, 8, 9, และ 12 ของพรบ.คอมพิวเตอร์ฯ</p>\n<p>ที่มา - <a href=\"https://web.facebook.com/CybercopTH/videos/1375947913334182/\">Facebook: ตำรวจไซเบอร์ – บช.สอท.</a></p>\n<p><img alt=\"No Description\" src=\"https://www.blognone.com/sites/default/files/externals/a492e2b8bdd247f223668f2ae8641b98.jpg\" /></p>\n<p>ภาพคนร้ายกำลังสาธิตการโอนเงินผ่านเบราว์เซอร์</p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b42723dc14e4777fd4b9e85fb615ed468b52e58caa327b1c142996839a69b711","category":"Thai"}