{"title":"TypeScript ประกาศย้ายคอมไพล์เลอร์ไปเขียนด้วย Go ระบุเร็วขึ้น 10 เท่า","link":"https://www.blognone.com/node/145224","date":1741779227000,"content":"<div><div><div><p>TypeScript โครงการส่วนขยาย JavaScript ให้รองรับ static typing ประกาศแนวทางการย้ายตัวคอมไพล์เลอร์จากเดิมเขียนด้วย TypeScript/JavaScript โดยระบุเหตุผลสำคัญคือประสิทธิภาพการทำงานที่คอมไพล์เลอร์ (หรือ transpiler) ที่เขียนด้วย Go นั้นเร็วขึ้นเฉลี่ย 10 เท่าตัว</p>\n<p>ทางโครงการระบุว่าจะพัฒนาคอมไพล์เลอร์เดิมไปจนถึง 6.x (ตอนนี้อยู่ที่เวอร์ชั่น 5.8) โดยเวอร์ชั่น 6.0 จะเริ่มมีจุด breaking change เพื่อปรับให้คอมไพล์เลอร์สองตัวทำงานได้ตรงกัน และเมื่อคอมไพล์เลอร์ที่เขียนด้วย Go ทำงานทดแทนได้เต็มตัวแล้วก็จะออกเป็นเวอร์ชั่น 7.0 ตัดจบยุคไป</p>\n<p>ความเร็วที่เพิ่มขึ้นนี้ส่งผลต่อคุณภาพชีวิตนักพัฒนา เช่น การโหลดโปรเจคขนาดใหญ่ที่เคยใช้เวลาเปิดโปรเจคถึง 9.6 วินาทีก็จะเหลือเพียง 1.2 วินาทีเท่านั้น</p>\n<p>แม้ตอนนี้คอมไพลเลอร์ใหม่จะเขียนด้วย Go แต่โครงการ TypeScript ก็เรียกว่า native เสมอ ไม่ได้ปิดกั้นการพัฒนาด้วยภาษาอื่นเสียทีเดียว</p>\n<p>ที่มา - <a href=\"https://devblogs.microsoft.com/typescript/typescript-native-port/\">Microsoft Dev Blog</a></p>\n<p><img alt=\"No Description\" src=\"https://www.blognone.com/sites/default/files/externals/8903d67c6bf7b9f378949dde5185413f.png\" /></p>\n</div></div></div><div><div>Topics: </div><div><div><a href=\"/topics/typescript\">TypeScript</a></div><div><a href=\"/topics/programming\">Programming</a></div><div><a href=\"/topics/go\">Go</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de2c07dd6d8bea34e76b98effbbde55a632e13c0adfe1363a0037b9f62e91e6e","category":"Thai"}