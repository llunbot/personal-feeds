{"title":"รัฐบาลไทยเผยดึง AWS, Microsoft, Google และ WD ร่วมลงทุนในไทยมูลค่ารวมกว่า 3 แสนล้านบาท","link":"https://www.blognone.com/node/136754","date":1700037696000,"content":"<div><div><div><p>นายสัตวแพทย์ชัย วัชรงค์ โฆษกประจำสำนักนายกรัฐมนตรี เปิดเผยดีลการเจรจานายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง จากการเดินทางไป ฟรานซิสโก สหรัฐอเมริกา ทำให้เกิดการลงทุนในไทยจากบริษัท AWS, Microsoft, WD (Western Digital) และ Google ลงทุนในไทยด้วยมูลค่ามากกว่า 100,000 ล้านบาทต่อบริษัท</p>\n<p>Amazon Web Services ลงทุนลงทุนเทคโนโลยีคลาวด์ AI, ML, data analytics, IoT และลงทุน Data Center โดยก่อสร้าง <a href=\"https://www.blognone.com/node/130977\">AWS Asia Pacific (Bangkok) Region</a> มูลค่า 5 พันล้านเหรียญ สร้างผลประโยชน์ทางเศรษฐกิจในไทย เพิ่มขีดความสามารถในการแข่งขัน รวมทั้งปรับปรุงประสิทธิภาพการปฏิบัติงานของภาครัฐ และช่วยสร้างแรงงานที่มีทักษะสูงที่ประเทศไทยกำลังขาดแคลน โดยทีมงาน Blognone เคยสัมภาษณ์คุณวัตสัน ถิรภัทรพงศ์ Country Manager ของ AWS ประเทศไทยเรื่อง<a href=\"https://www.blognone.com/node/131850\">การเปิดรีเจี้ยนในไทย</a>มาแล้ว</p>\n<p>Microsoft ได้ลงนาม MOU กับรัฐบาลไทย เพิ่มขีดความสามารถในการแข่งขันด้านเทคโนโลยีดิจิทัลของประเทศไทย รวมทั้งช่วยปรับปรุงบริการสาธารณะผ่านการเปลี่ยนแปลงบริการรัฐบาลเป็นอิเล็กทรอนิกส์ พร้อมให้ไทยเตรียมใช้กลไก Utility Green Tariff (UGT) เพื่อรองรับการใช้พลังงานสะอาด ทำให้บริษัทได้ใช้พลังงานหมุนเวียนผ่านโครงข่ายไฟฟ้าของรัฐในอัตราค่าบริการที่เหมาะสม โปร่งใส และเป็นธรรม</p>\n<p>Google ได้ลงนาม MOU กับกระทรวงดิจิทัลเพื่อเศรษฐกิจ และสังคม (MDES) ตั้งศูนย์ข้อมูลในไทย นับเป็นแห่งที่ 4 ในบริเวณภูมิภาคเอเชีย-แปซิฟิก และเป็นแห่งที่ 11 ของโลก และเริ่มโครงการนำ AI มาใช้งานในภาครัฐ ฝึกทักษะแรงงานด้าน AI และทักษะขั้นสูงในด้านอื่น ๆ โดย นายณัฐพงษ์ เรืองปัญญาวุฒิ หรือ ส.ส.เท้ง ได้<a href=\"https://twitter.com/teng_mfp/status/1724655857546477949\">ระบุผ่าน X</a> ว่าการตั้งศูนย์ข้อมูลเป็นดีลเก่าที่ขาดความชัดเจนจากรัฐบาลชุดก่อนเรื่อง Cloud-first Policy ทาง Google จึงยังไม่ได้เข้ามาลงทุนเมื่อ 2-3 ปีก่อน</p>\n<p>นอกจากนี้ นายเศรษฐา ทวีสิน<a href=\"https://twitter.com/Thavisin/status/1724678346179842093\">ระบุผ่าน X</a> เพิ่มเติมว่า Western Digital ตัดสินใจขยายการลงทุนเพิ่มกับประเทศไทย (จากปัจจุบันที่ก็มีโรงงานในไทยอยู่แล้ว) และได้ชวน Walmart ให้จัดซื้อสินค้าท้องถิ่นของไทยไปขายในร้านขายปลีกของ Walmart มากขึ้น</p>\n<p><em>รูปภาพ นายเศรษฐา ทวีสิน จากเว็บไซต์รัฐบาลไทย</em><br />\n<img alt=\"No Description\" src=\"https://www.blognone.com/sites/default/files/externals/072bcf2734358fceed7bdc923e90d7e9.png\" /></p>\n<p>ที่มา - <a href=\"https://www.thaigov.go.th/news/contents/details/74756\">Royal Thai Government</a>, X<a href=\"https://twitter.com/Thavisin/status/1724678346179842093\">[1]</a> และ X<a href=\"https://twitter.com/teng_mfp/status/1724655857546477949\">[2]</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/aws\">AWS</a></div><div><a href=\"/topics/microsoft\">Microsoft</a></div><div><a href=\"/topics/google\">Google</a></div><div><a href=\"/topics/western-digital\">Western Digital</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79c5195f12be23e44e1c4455952192e51ac6256752b6bcb82107db1d91476724","category":"Thai"}