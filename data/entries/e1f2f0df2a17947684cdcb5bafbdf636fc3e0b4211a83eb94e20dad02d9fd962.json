{"title":"Huawei จัดงานแถลงข่าวเปิดตัว \"สินค้ายุคใหม่\" กำหนดหลังจาก Apple เปิดตัว iPhone 16 เพียง 12 ชั่วโมง","link":"https://www.blognone.com/node/141792","date":1725323473000,"content":"<div><div><div><p>Huawei ประกาศ<a href=\"https://weibo.com/1839167003/Ov5cAjwJd\">ผ่านบัญชี Weibo</a> ว่าบริษัทจะจัดงานแถลงข่าวเปิดตัวสินค้าใหม่ ในวันที่ 10 กันยายน เวลา 14:30น. ตามเวลาในปักกิ่ง หรือ 13:30น. ตามเวลาในไทย ซึ่งเป็นเวลาประมาณ 12 ชั่วโมง หลังจาก<a href=\"https://www.blognone.com/node/141643\">แอปเปิลจัดงานเปิดตัวสินค้าใหม่</a>ที่คาดว่าเป็น iPhone 16</p>\n<p>Richard Yu หัวหน้าฝ่ายสินค้ากลุ่ม Consumer ของ Huawei บอกเพียงสินค้านี้จะเป็นสินค้าของยุคใหม่ แต่ไม่ได้ให้ข้อมูลเพิ่มเติม</p>\n<p>ก่อนหน้านี้บัญชี Weibo ชื่อ WHYLAB ได้<a href=\"https://weibo.com/2430711645/OsuPCfw9f\">โพสต์ภาพ Yu</a> ใช้งานสมาร์ทโฟนจอพับได้รุ่นหนึ่ง แต่มีข้อสังเกตว่าสมาร์ทโฟนนี้หน้าจอถูกพับเป็น 3 ชั้น (Tri-fold) สินค้ายุคใหม่ที่ Yu บอกจึงอาจเป็นสมาร์ทโฟนรุ่นนี้ ยิ่งดูจากภาพกำหนดจัดงานที่เหมือนสมาร์ทโฟนหน้าจอพับเป็น 3 ชั้น ก็ต้องรอดูกันต่อไป</p>\n<p>ที่มา: <a href=\"https://www.cnbc.com/2024/09/02/huawei-plans-sept-10-launch-event-just-hours-after-apple-iphone-launch.html\">CNBC</a> และ <a href=\"https://www.theverge.com/2024/9/2/24233998/huawei-is-ready-to-reveal-its-tri-fold-phone\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/367e5764b2902d98bbb2bacf905ea921.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/fea72badb38c4f6dabe5402a711d45a2.jpeg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1f2f0df2a17947684cdcb5bafbdf636fc3e0b4211a83eb94e20dad02d9fd962","category":"Thai"}