{"title":"TikTok เตรียมออกแอปแยก สำหรับโพสต์รูปภาพโดยเฉพาะชื่อ TikTok Notes","link":"https://www.blognone.com/node/139131","date":1712620920000,"content":"<div><div><div><p>ปัจจุบัน TikTok สามารถอัปโหลดโพสต์ที่มีเฉพาะรูปภาพได้ อย่างไรก็ตามมีรายงานมาระยะหนึ่งแล้วว่า TikTok อาจออกแอปแยกที่โฟกัสเฉพาะคอนเทนต์ภาพนิ่งอย่างเดียว ซึ่งเป็นการชนกับฟังก์ชันกับพื้นฐานของ Instagram</p>\n<p>ล่าสุดมีผู้ใช้งานพบข้อความเตือนเมื่ออัปโหลดรูปภาพ บอกว่า TikTok จะมีแอปใหม่สำหรับการโพสต์รูปภาพโดยเฉพาะชื่อว่า <strong>TikTok Notes</strong> ออกมาเร็ว ๆ นี้ เมื่อผู้ใช้งานโพสต์ภาพใน TikTok แอปหลัก คอนเทนต์นี้ก็จะไปโพสต์ที่ TikTok Notes ด้วย แต่สามารถตั้งปิดการแชร์ได้</p>\n<p>ตัวแทนของ TikTok ยืนยันว่าบริษัทอยู่ในขั้นตอนการพัฒนาแอปนี้ เพื่อเพิ่มประสบการณ์ใช้งานและความคิดสร้างสรรค์บน TikTok ในรูปแบบภาพนิ่งกับข้อความ แต่ยังไม่มีกำหนดว่าจะออกมาเมื่อใด</p>\n<p>เรื่องนี้จึงเป็นแข่งขันแบบข้ามไปยังพื้นที่ของแต่ละฝ่าย เมื่อ Meta พยายาม<a href=\"https://www.blognone.com/node/139055\">ผลักดันวิดีโอสั้นแนวตั้ง</a>มากขึ้น ส่วน TikTok ก็ขยายมาที่การโพสต์รูปภาพนั่นเอง</p>\n<p>ที่มา: <a href=\"https://techcrunch.com/2024/04/08/tiktoks-instagram-competitor-likely-to-be-named-tiktok-notes/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/983d742dea9a1d90cee1c40f6b1b0569.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5edf59dca20d9290af6b168446f3f85b0604482eee84d132059c2f9ad99a6eef","category":"Thai"}