{"title":"E3 อาจยกเลิกการจัดงานแบบ In-Person ในปี 2024 และ 2025 ส่วนงานออนไลน์ยังไม่แน่นอน","link":"https://www.blognone.com/node/134499","date":1687478738000,"content":"<div><div><div><p>ดูเหมือนว่างานนิทรรศการเกม E3 อาจจะไม่กลับมาจัดงานในรูปแบบในสถานที่หรือ In-Person อีกอย่างน้อย 2 ปีข้างหน้า โดยมีข้อมูลจากคณะกรรมการท่องเที่ยวของ Los Angeles เกี่ยวกับแผนการจัดอีเวนต์ในเมือง ระบุว่างาน E3 ได้ยกเลิกการจัดงานที่ Los Angeles Convention Center สถานที่จัดงานประจำ ในปี 2024 และ 2025</p>\n<p>ถึงแม้ข้อมูลข้างต้นจะระบุเพียง E3 ไม่จัดงานในสถานที่จัดงานเดิม แต่ก็ยังสรุปไม่ได้ว่างานจะยกเลิกไปทั้งหมด อย่างไรก็ตาม The Entertainment Software Association หรือ ESA ผู้จัดงาน ก็ให้ข้อมูลจากรายงานนี้ว่าสมาคมยังคงหารือกับสมาชิกถึงรูปแบบการจัดงาน E3 2024 รวมทั้งงานในอนาคต แต่ยังไม่มีข้อสรุปในตอนนี้</p>\n<p>E3 จัดงานแบบในสถานที่หรือ In-Person ครั้งสุดท้ายในปี 2019 หลังจากนั้นการระบาดของโควิด 19 ก็ทำให้งานต้อง<a href=\"https://www.blognone.com/node/115134\">ยกเลิกในปี 2020</a> ส่วนปี 2021 จัดรูปแบบออนไลน์ 100% ต่อมาปี <a href=\"https://www.blognone.com/node/127875\">2022</a> และ <a href=\"https://www.blognone.com/node/133238\">2023</a> งานก็ยกเลิกทั้งแบบ In-Person และแบบออนไลน์ โดยมีสาเหตุหลักจากบริษัทเกมจำนวนมากไม่เข้าร่วมงาน</p>\n<p>ที่มา: <a href=\"https://www.engadget.com/e3-2024-and-2025-arent-canceled-yet-222141813.html\">Engadget</a></p>\n<p><img src=\"https://www.blognone.com/sites/default/files/externals/a923f0ec141148675029e00b31fd06ce.jpg\" alt /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9aef1b97aa831d1e292aba6d410e0c82097188fd680a22eb539f399b9d6ac66","category":"Thai"}