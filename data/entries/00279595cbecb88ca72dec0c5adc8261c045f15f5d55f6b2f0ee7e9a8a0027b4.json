{"title":"Microsoft Office เปลี่ยนธีมสีดีฟอลต์ครั้งแรกในรอบ 10 ปี ใช้ชุดสีเข้มขึ้นกว่าเดิม","link":"https://www.blognone.com/node/135284","date":1692065376000,"content":"<div><div><div><p>เราเห็นข่าว <a href=\"https://www.blognone.com/node/134824\">Microsoft Office เปลี่ยนฟอนต์หลักจากเดิม Calibri มาเป็น Aptos กันไปแล้ว</a> แต่การเปลี่ยนแปลงไม่ได้มีแค่นั้น เพราะ Office เปลี่ยนชุดธีมสีและสไตล์ของเอกสารใหม่หมดด้วย หลังเปลี่ยนครั้งสุดท้ายเมื่อปี 2013</p>\n<p>ธีมสีใหม่ของ Office เปลี่ยนมาใช้โทนสีที่เข้มขึ้นกว่าเดิม ตัดบางโทนสีออกไป (เช่น เหลือง เทา) และเพิ่มสีม่วงกับเขียวเข้มเข้ามา น้ำหนักของเส้นขอบ (outline weight) ยังหนากว่าเดิม เพื่อให้ความคอนทราสต์ของวัตถุกับพื้นหลังเพิ่มขึ้น</p>\n<p>สไตล์ข้อความดีฟอลต์ของ Word และ Outlook ยังเปลี่ยนไปเล็กน้อย เน้นความอ่านง่าย ดูเป็นมืออาชีพ ไล่สายตาในเอกสารยาวๆ ได้ง่ายกว่าเดิม</p>\n<p>ธีมเดิมของ Office พร้อมฟอนต์ Calibri ยังคงอยู่ แค่เปลี่ยนชื่อเป็น Office Theme 2013–2022 แทน สไตล์เอกสารเดิมก็เปลี่ยนชื่อเป็น Word 2013 ด้วยเช่นกัน</p>\n<p>การเปลี่ยนแปลงเริ่มมีผลแล้วใน Word เวอร์ชัน 2307 บน Windows, Mac, Android โดยทยอยเปิดให้ผู้ใช้งานบางส่วนแล้ว และจะเปิดทั่วไปในเดือนกันยายน 2023</p>\n<p><img alt=\"No Description\" src=\"https://www.blognone.com/sites/default/files/externals/9ddfd4123c030f26440faa734a7825b3.png\" /></p>\n<p><img alt=\"No Description\" src=\"https://www.blognone.com/sites/default/files/externals/9500b904d66c69018726865cf68662fb.png\" /></p>\n<p>ที่มา - <a href=\"https://insider.microsoft365.com/en-us/blog/office-has-a-new-default-theme\">Microsoft</a> via <a href=\"https://www.thurrott.com/cloud/287146/microsoft-office-apps-new-default-theme-september\">Thurrott</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/microsoft-word\">Microsoft Word</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00279595cbecb88ca72dec0c5adc8261c045f15f5d55f6b2f0ee7e9a8a0027b4","category":"Thai"}