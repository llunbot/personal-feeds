{"title":"เกม Indiana Jones เวอร์ชัน PS5 ไฟล์ขนาด 125GB แต่ใส่มาในแผ่น 20GB ต้องโหลดเพิ่มอยู่ดี","link":"https://www.blognone.com/node/145843","date":1744637223000,"content":"<div><div><div><p>เกม Indiana Jones and the Great Circle ของไมโครซอฟท์ <a href=\"https://www.blognone.com/node/145451\">มีกำหนดขายเวอร์ชัน PS5 วันที่ 17 เมษายน 2025</a> ล่าสุดมีคนที่ได้แผ่นเกมไปเล่นก่อนคนอื่น และพบว่าในแผ่น Blu-ray ของ PS5 ที่มีความจุแผ่นละ 100GB มีไฟล์เกมแค่เพียง 20GB เท่านั้น ที่เหลือต้องดาวน์โหลดเพิ่มตอนติดตั้งเกม</p>\n<p>ตัวเกม Indiana Jones and the Great Circle เวอร์ชัน PS5 มีขนาดที่ติดตั้งแล้วบน SSD ราว 125GB เท่ากับว่าไฟล์ใหญ่เกิน 1 แผ่น วิธีการแก้ปัญหาของเกมอื่นๆ ที่มีขนาดเกิน 100GB คือใช้ 2 แผ่นบรรจุไฟล์เกม (เช่น <a href=\"https://www.blognone.com/node/138469\">FFVII Rebirth มีขนาด 145GB</a>) แต่ไมโครซอฟท์เลือกใช้วิธีใส่ไฟล์มาแค่ 20GB แล้วที่เหลือให้ดาวน์โหลดเอาแทน</p>\n<p>ประเด็นเรื่องการดาวน์โหลดเกมเพิ่มเติม เป็นสิ่งที่ถกเถียงกันมานาน โดยเฉพาะแง่มุมเรื่องการอนุรักษ์เกมในอนาคต เพราะตัวเซิร์ฟเวอร์อาจปิดบริการไปแล้ว ต่อให้ซื้อแผ่นเกมเก็บเอาไว้ก็เล่นไม่ได้อยู่ดี</p>\n<p>ที่มา - <a href=\"https://www.pushsquare.com/news/2025/04/microsoft-short-changes-indiana-jones-ps5-by-only-putting-20gb-on-the-blu-ray\">PushSquare</a></p>\n<p><img alt=\"No Description\" src=\"https://www.blognone.com/sites/default/files/externals/b7f8220f1653a3dab5833a5f5b3e9e09.jpeg\" /></p>\n</div></div></div><div><div>Topics: </div><div><div><a href=\"/topics/indiana-jones\">Indiana Jones</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/bethesda\">Bethesda</a></div><div><a href=\"/topics/blu-ray\">Blu-ray</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eba5ed6d312f456ea1d585774028584d716fc4ad3110d35b97313eb497be56a0","category":"Thai"}