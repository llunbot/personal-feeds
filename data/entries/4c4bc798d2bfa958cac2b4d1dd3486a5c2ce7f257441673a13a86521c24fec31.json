{"title":"เผยโฉม BlueStacks X อีมูเลเตอร์แอนดรอยด์ตัวแรกที่รันบนคลาวด์ ปล่อยเวอร์ชันเบต้าวันนี้","link":"https://www.blognone.com/node/125028","date":1633014612000,"content":"<div><div><div><p>ช่วงนี้วงการอีมูเลเตอร์แอนดรอยด์บน PC กำลังรุดหน้าไปอย่างรวดเร็ว ขาใหญ่ของตลาดอย่าง BlueStacks ที่เพิ่งปล่อยเวอร์ชัน 5.3 ที่ใช้แอนดรอยด์ 7 (Nougat) เป็นพื้นฐาน และเวอร์ชัน 64 บิตที่ใช้แอนดรอยด์ 9 (Pie) วันนี้ออกมาประกาศเปิดตัว <a href=\"https://x.bluestacks.com/#/cloudGames\">BlueStacks X</a> อีมูเลเตอร์รุ่นใหม่ที่ยกแอนดรอยด์ขึ้นไปรันบนคลาวด์เป็นครั้งแรก</p>\n<p>BlueStacks บอกว่า BlueStacks X ตั้งเป้าจะให้ทุกอุปกรณ์สามารถเข้าถึงการเล่นเกมแอนดรอยด์ผ่านคลาวด์ได้ในอนาคต โดยในขณะนี้ยังเปิดให้ใช้งานผ่านเว็บแอปฯ และแอปฯ บนวินโดวส์ 10/11 ในเวอร์ชันเบต้าไปก่อน ในช่วงแรกจะมีเกมให้เลือกเล่นประมาณ 200 กว่ารายการ และจะทยอยเพิ่มขึ้นในภายหลัง</p>\n<p>ตัว BlueStacks X ตั้งเป้าว่าจะรองรับฟีเจอร์ให้เท่าเทียมกับบนสมาร์ทโฟน สามารถสลับอุปกรณ์ไปมาได้อย่างง่ายดาย พร้อมทั้งเปิดตัวบอทดิสคอร์ดสำหรับให้เหล่าสหายสามารถเข้าร่วมเล่นเกมด้วยกันได้ในคลิกเดียว</p>\n<p>ใครที่อยากใช้งานสามารถเข้าไปลองด้วยตัวเองได้ที่ <a href=\"https://x.bluestacks.com/#/cloudGames\">BlueStack X</a> ต้องสมัครสมาชิกก่อนถึงจะเริ่มใช้งานได้ครับ</p>\n<p>ที่มา - <a href=\"https://www.bluestacks.com/bluestacks-x.html\">BlueStacks</a> ผ่าน <a href=\"https://www.windowscentral.com/bluestacks-x-windows-11-and-10-lets-you-play-mobile-games-browsers-available-now\">Windows Central</a></p>\n<p><img src=\"https://www.blognone.com/sites/default/files/externals/fcd2b82449d601520d1d14abf89bb596.png\" /></p>\n<p><strong>UI ของ BlueStacks X</strong></p>\n</div></div></div><div><div>Topics: </div><div><div><a href=\"/topics/bluestacks\">BlueStacks</a></div><div><a href=\"/topics/games\">Games</a></div><div><a href=\"/topics/android\">Android</a></div><div><a href=\"/topics/cloud\">Cloud</a></div></div></div>","author":"Blltz","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c4bc798d2bfa958cac2b4d1dd3486a5c2ce7f257441673a13a86521c24fec31","category":"Thai"}