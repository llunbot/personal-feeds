{"title":"IBM ไตรมาส 3/2024 รายได้กลุ่มซอฟต์แวร์เติบโตสูง ธุรกิจ Generative AI แนวโน้มดีต่อเนื่อง","link":"https://www.blognone.com/node/142729","date":1729720084000,"content":"<div><div><div><p>ไอบีเอ็มรายงานผลประกอบการประจำไตรมาสที่ 3 ปี 2024 มีรายได้รวม 14,968 ล้านดอลลาร์ เพิ่มขึ้น 1% จากช่วงเดียวกันในปีก่อน โดยขาดทุนสุทธิ 330 ล้านดอลลาร์ เนื่องจากมีรายการพิเศษที่บันทึกค่าใช้จ่ายครั้งเดียว ของการโอนภาระผูกพันกองทุนเกษียณให้ Prudential</p>\n<p>รายได้กลุ่มธุรกิจซอฟต์แวร์ เพิ่มขึ้น 9.7% เป็น 6,524 ล้านดอลลาร์ เฉพาะกลุ่ม Hybrid Platform &amp; Solutions เพิ่มขึ้น 10% จากส่วน Red Hat และ Automation, กลุ่มธุรกิจให้คำปรึกษา รายได้ลดลง 0.5% เป็น 5,152 ล้านดอลลาร์, ส่วนกลุ่มธุรกิจโครงสร้างพื้นฐานมีรายได้ 3,042 ล้านดอลลาร์ ลดลง 4%</p>\n<p>Arvind Krishna ซีอีโอและประธานไอบีเอ็มกล่าวว่าการเติบโตสูงในไตรมาสนี้มาจากกลุ่มซอฟต์แวร์ ขณะที่ความต้องการด้าน AI จากลูกค้ายังมีทิศทางดีต่อเนื่อง เพราะโมเดลที่น่าเชื่อถือ ตรงกับความต้องการ และมีค่าใช้จ่ายที่ดีกว่า รายรับของส่วนที่เกี่ยวกับ Generative AI ตอนนี้เพิ่มเป็น 3 พันล้านดอลลาร์แล้ว</p>\n<p>ที่มา: <a href=\"https://newsroom.ibm.com/2024-10-23-ibm-releases-third-quarter-results\">ไอบีเอ็ม</a> และ <a href=\"https://www.cnbc.com/2024/10/23/ibm-earnings-q3-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2de101d6e902379199b42c5441f60d1d.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bbe0d885625f13e55647189bdff3eaf5c605530fa5869d80509eb996d112c0d","category":"Thai"}