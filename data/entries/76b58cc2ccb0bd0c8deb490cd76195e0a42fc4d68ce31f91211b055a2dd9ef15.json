{"title":"TikTok ตั้งที่ปรึกษากฎหมายคนใหม่ของบริษัท หลังฟ้องรัฐบาลสหรัฐกลับ","link":"https://www.blognone.com/node/140139","date":1717500290000,"content":"<div><div><div><p>ByteDance ประกาศแต่งตั้ง John Rogovin นั่งเก้าอี้ที่ปรึกษากฎหมาย (General Counsel) คนใหม่ของบริษัท ที่ดูภาพรวมเรื่องกฎหมายทั้งหมด</p>\n<p>ก่อนหน้านี้ John Rogovin เคยทำงานในตำแหน่งเดียวกันที่ Warner Bros Discovery โดยเข้ามาทำงานแทน Erich Andersen ที่ปรึกษาคนเก่า แต่โดนลดบทบาทลงไปเรื่อยๆ ในช่วงหลัง โดยเฉพาะเรื่องของ<a href=\"https://www.bloomberg.com/news/articles/2023-01-27/tiktok-general-counsel-no-longer-oversees-us-relations\">ความสัมพันธ์กับรัฐบาลสหรัฐ</a> ก่อนเจ้าตัวจะประกาศลาออกจากตำแหน่งเมื่อเดือนเมษายนที่ผ่านมา และไปรับตำแหน่งที่ปรึกษาพิเศษ (Special Counsel) แทน โดย TikTok ให้เหตุผลว่า อยากให้ Erich ดูแลเรื่องความเชื่อมั่น, ความปลอดภัย และกฎหมายของบริษัทมากกว่า</p>\n<p>การแต่งตั้ง John Rogovin เกิดขึ้นหลัง <a href=\"https://www.blognone.com/node/139632\">TikTok ฟ้องรัฐบาลสหรัฐ</a> จากการออกกฎหมายบังคับให้ขายธุรกิจในประเทศ ซึ่งก็คาดว่า Rogovin น่าจะเข้ามาดูแลเหตุการณ์การฟ้องร้องครั้งนี้โดยตรง</p>\n<p>ที่มา: <a href=\"https://newsroom.tiktok.com/en-us/bytedance-appoints-john-rogovin-as-global-general-counsel\">TikTok</a>, <a href=\"https://www.scmp.com/tech/tech-war/article/3265267/bytedance-hires-new-global-general-counsel-tiktok-fights-us-divest-or-ban-order\">SCMP</a><br />\n<img alt=\"No Description\" src=\"https://www.blognone.com/sites/default/files/externals/5f68665e2647f4770aee6ac529f5645c.jpeg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/bytedance\">ByteDance</a></div><div><a href=\"/topics/lawsuits\">Lawsuits</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76b58cc2ccb0bd0c8deb490cd76195e0a42fc4d68ce31f91211b055a2dd9ef15","category":"Thai"}