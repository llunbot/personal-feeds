{"title":"[ลือ] AirTag 2 เริ่มขายกลางปีหน้า ปรับปรุงชิป รองรับช่วงการค้นหา และแกะแยกชิ้นส่วนยากขึ้น","link":"https://www.blognone.com/node/143170","date":1731854384000,"content":"<div><div><div><p>แอปเปิลออก AirTag แท็กบลูทูธติดตามอุปกรณ์มา<a href=\"https://www.blognone.com/node/122267\">ตั้งแต่ปี 2021</a> ฉะนั้นถ้าจะมีข่าว AirTag รุ่นใหม่ออกมาบ้างก็ไม่คงไม่ใช่เรื่องแปลกอะไร</p>\n<p>Mark Gurman แห่ง Bloomberg คนเดิม รายงานข้อมูล AirTag 2 ระบุโค้ดเนมภายใน B589 กำหนดเปิดตัวช่วงกลางปีหน้า โดยตอนนี้อยู่ในขั้นตอนทดสอบการผลิต</p>\n<p>AirTag 2 ตามรายงานบอกว่าดีไซน์ภายนอกเหมือนกับรุ่นปัจจุบัน แต่เพิ่มเติมคือการปรับปรุงชิป รองรับช่วงการค้นหาที่ดีขึ้น รวมทั้งปรับปรุงการป้องกันความเป็นส่วนตัว โดยออกแบบมาให้แกะแยกชิ้นส่วนยากขึ้น เพราะมีคดีในต่างประเทศหลายกรณีที่ผู้ไม่ประสงค์ดีนำ AirTag มาใช้ติดตามบุคคล ซึ่งแยกลำโพงออกมาเพื่อให้ค้นหายากขึ้น</p>\n<p>Gurman สรุปรายการสินค้าที่คาดว่าแอปเปิลจะเปิดตัวปีหน้านอกจาก AirTag 2 ยังมีที่รายงานแล้วก่อนหน้าทั้ง iPad Air รุ่นใหม่, iPad รุ่น entry ตัวใหม่, MacBook Air ชิป M4, Mac Pro ชิป M4, Mac Studio ชิป M4 และ iPhone SE รวมทั้งสินค้าที่เปิดตัวรุ่นใหม่ทุกปีอย่าง iPhone, Apple Watch</p>\n<p>ที่มา: <a href=\"https://www.bloomberg.com/news/newsletters/2024-11-17/how-will-president-donald-trump-s-new-tariffs-affect-apple-products-and-prices-m3lnfx64\">Bloomberg</a></p>\n<p><img src=\"https://www.blognone.com/sites/default/files/externals/af117809a1cb0c928956397cc2fd1f60.jpg\" /></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b082d0319be02ac0e5aec091e53550118b0a7a522c1363ed873c9c117d687cc5","category":"Thai"}