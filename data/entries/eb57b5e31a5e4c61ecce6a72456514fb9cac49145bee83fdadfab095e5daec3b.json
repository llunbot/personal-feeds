{"title":"ไมโครซอฟท์ขึ้นราคา Xbox Series X และ Xbox Game Pass ฝั่งคอนโซล","link":"https://www.blognone.com/node/134479","date":1687388272000,"content":"<div><div><div><p>ไมโครซอฟท์ประกาศขึ้นราคา Xbox Game Pass ฝั่งคอนโซล และขึ้นราคาขายเครื่อง Xbox Series X ในหลายประเทศ ส่วน PC Game Pass และ Xbox Series S ยังคงราคาเดิม</p>\n<p>Xbox Game Pass (ซึ่งไม่มีในไทย) ขึ้นราคาจาก 9.99 ดอลลาร์ต่อเดือน เป็น 10.99 ดอลลาร์ต่อเดือน, แพ็กเกจ Ultimate ขึ้นจาก 14.99 ดอลลาร์เป็น 16.99 ดอลลาร์ เริ่มมีผล 6 กรกฎาคม 2023 ในเกือบทุกประเทศที่ Xbox Game Pass ให้บริการ การขึ้นราคาครั้งนี้ถือเป็นการขึ้นครั้งแรกนับจาก Xbox Game Pass เปิดตัวในปี 2017</p>\n<p>ส่วนเครื่อง Xbox Series X ขึ้นราคาในอังกฤษ ออสเตรเลีย ยุโรป แต่ยังราคาเดิมในสหรัฐอเมริกา ญี่ปุ่น บราซิล ชิลี โคลอมเบีย โดยราคาในอังกฤษขึ้นจาก 449 ปอนด์เป็น 479 ปอนด์ และราคาในยุโรปจาก 499 ยูโรเป็น 549 ยูโร</p>\n<p>ที่มา - <a href=\"https://www.theverge.com/2023/6/21/23768400/microsoft-xbox-series-x-xbox-game-pass-price-increase\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/ce711a653e21115e71dd125834657444.jpg\" /></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb57b5e31a5e4c61ecce6a72456514fb9cac49145bee83fdadfab095e5daec3b","category":"Thai"}