{"title":"Android เริ่มปล่อยฟีเจอร์ล็อคเครื่องเมื่อโจรชิงมือถือ Theft Detection Lock เริ่มที่บราซิล","link":"https://www.blognone.com/node/141493","date":1724037194000,"content":"<div><div><div><p>กูเกิลเริ่มปล่อย<a href=\"https://www.blognone.com/node/139778\">ฟีเจอร์ Android Theft Detection Lock ที่เคยนำมาโชว์ในงาน Google I/O</a> ให้กับผู้ใช้แบบจำกัดวงในประเทศบราซิลก่อน แล้วจะค่อยๆ ขยายไปยังอุปกรณ์ทั้งหมดที่เป็น Android 10 ขึ้นไป</p>\n<p>ฟีเจอร์ Theft Detection Lock ใช้ข้อมูลจาก gyroscope ของเครื่องมาวิเคราะห์ว่ามือถือโดนฉกชิงวิ่งราวไปจากมือของเจ้าของหรือไม่ หากวิเคราะห์ว่าใช่ ก็จะล็อคหน้าจอมือถือให้อัตโนมัติ เพื่อป้องกันไม่ให้โจรสามารถเข้าถึงข้อมูลภายในเครื่องได้ (หรือสั่งปิดเน็ต) และผู้ใช้จะมีเวลาที่สามารถสั่ง wipe มือถือจากระยะไกลได้ทัน</p>\n<p>Mishaal Rahman บล็อกเกอร์สาย Android ชื่อดัง โพสต์ข้อมูลนี้โดยบอกว่าได้ข้อมูลจากผู้ใช้ Android ในบราซิลว่ากูเกิลเริ่มปล่อยฟีเจอร์นี้แล้ว แต่ยังจำกัดเฉพาะกลุ่มที่ลงทะเบียนทดสอบแบบ Beta เท่านั้น</p>\n<p>ที่มา - <a href=\"https://www.droid-life.com/2024/08/16/androids-new-anti-theft-feature-now-rolling-out/\">Droid Life</a>, <a href=\"https://www.androidpolice.com/androids-new-theft-detection-lock-is-here-to-protect-your-phone-from-snatch-and-grabs/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/1ab512404c7575ad3bba002537398a96.jpeg\" /></p>\n<blockquote><p>Android's theft detection lock feature is finally starting to roll out!The feature automatically locks your phone when it detects your phone has been snatched from your hand. It uses data from your phone's accelerometer and gyroscope and checks if common motions associated with… <a href=\"https://t.co/tQcoZdpDs9\">pic.twitter.com/tQcoZdpDs9</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1824486500022751671?ref_src=twsrc%5Etfw\">August 16, 2024</a></p></blockquote>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/brazil\">Brazil</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0536d600fc29e64047126d6ef1dab00a95cefb145b9b21da672958b624818de","category":"Thai"}