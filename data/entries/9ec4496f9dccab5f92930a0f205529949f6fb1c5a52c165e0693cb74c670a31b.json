{"title":"Qodana บริการวิเคราะห์คุณภาพโค้ดของ JetBrains ใช้ได้บน Visual Studio แล้ว","link":"https://www.blognone.com/node/145905","date":1744881580000,"content":"<div><div><div><p>JetBrains มี<a href=\"https://www.blognone.com/node/134944\">บริการชื่อ Qodana (อ่านว่า โคดานา) เครื่องมือวิเคราะห์คุณภาพของโค้ด</a> ที่ออกแบบมาใช้งานกับระบบ CI/CD ของค่ายไหนก็ได้ (เพราะจ่ายเป็นค่าบริการต่อผู้ใช้ต่อเดือน) แต่ถ้าต้องการใช้ผ่าน IDE โดยตรง ในช่วงแรกยังใช้ได้กับ IDE ในตระกูล JetBrains เท่านั้น</p>\n<p>แน่นอนว่าผู้ใช้ย่อมเรียกร้องให้ JetBrains เปิด Qodana ให้เชื่อมต่อกับ IDE ตัวอื่นได้ ก่อนหน้านี้ JetBrains <a href=\"https://marketplace.visualstudio.com/items?itemName=JetBrains.qodana-code\">ขยายบริการ Qodana มาสู่ Visual Studio Code ในรูปแบบปลั๊กอิน</a> แล้ว ล่าสุดคือขยายมายังคู่แข่งโดยตรงคือ Visual Studio ตัวเต็มด้วย</p>\n<p>การใช้งาน Qodana บน Visual Studio จำเป็นต้องผ่าน <a href=\"https://www.jetbrains.com/resharper/\">Resharper ส่วนขยาย Visual Studio ของ JetBrains ที่ได้รับความนิยมอยู่แล้ว</a> โดย Qodana จะอยู่ในรูปพาเนลอันหนึ่งของ Resharper ติดตั้งแล้วต้องล็อกอินบัญชี Qodana ก่อน เสร็จแล้วสามารถสั่งให้วิเคราะห์โค้ดได้ทันที</p>\n<p>ที่มา - <a href=\"https://blog.jetbrains.com/qodana/2025/04/visual-studio-plugin/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/f8ebda8547444c4ebe4f3499595598ae.jpeg\" /></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/visual-studio\">Visual Studio</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ec4496f9dccab5f92930a0f205529949f6fb1c5a52c165e0693cb74c670a31b","category":"Thai"}