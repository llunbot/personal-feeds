{"title":"Google เผยคนไทยสนใจความหลากหลายทางเพศมากขึ้น คำค้นสมรสเท่าเทียมโต 800%","link":"https://www.blognone.com/node/134294","date":1686551438000,"content":"<div><div><div><p>Google เผยรายงานคำค้นหา Year in Search ของไทย พบว่าให้ความสนใจเกี่ยวกับความหลากหลายทางเพศมากขึ้นโดยในปี 2565 การค้นหา <strong>“LGBTQ” เพิ่มขึ้น 110%</strong> ซึ่งเป็นระดับสูงที่สุดที่เคยมีมา และการค้นหา <strong>“สมรสเท่าเทียม” เพิ่มสูงขึ้นถึง 800%</strong>  (เทียบข้อมูลระหว่าง 1 ก.ย. 2564 - 31 ส.ค. 2565 กับ 1 ก.ย. 2563 - 31 ส.ค. 2564 )</p>\n<p>คนไทยมักจะค้นหาเกี่ยวกับ LGBT, LGBT Pride และ Rainbow Flag มากยิ่งขึ้นในช่วงเดือนมิถุนายนหรือ Pride Month ของทุกปี รวมถึงการค้นหาเกี่ยวกับ non-binary gender, queer, pansexuality, LGBT, rainbow flag, LGBT pride, sexual orientation และ homophobia ก็พุ่งสูงสุดในรอบ 15 ปี ในช่วง 12 เดือนที่ผ่านมา โดย <strong>แม่ฮ่องสอน</strong> <strong>อ่างทอง</strong> <strong>พะเยา</strong> <strong>สมุทรสงคราม</strong> และ<strong>เชียงใหม่</strong> เป็นจังหวัดที่ค้นหาเกี่ยวกับ LGBT มากที่สุดในช่วงเวลาดังกล่าว</p>\n<p><img alt=\"No Description\" src=\"https://www.blognone.com/sites/default/files/externals/c113a6475671b3f021e57acfa7e59256.png\" /><em>Google Doodle ช่วง Pride Month ปี 2019</em></p>\n<p>ข้อมูลเหล่านี้ทำให้เห็นว่าคนไทยเริ่มตระหนักถึงความหลากหลาย และใส่ใจเรื่องสิทธิความเท่าเทียมในสังคมมากขึ้น นอกจากนี้คำถามยอดนิยมที่คนไทยค้นหาเกี่ยวกับสมรสเท่าเทียมในช่วง 12 เดือนที่ผ่านมา ได้แก่</p>\n<ul>\n<li>พรบ.สมรสเท่าเทียมคืออะไร</li>\n<li>ทำไมรัฐถึงต่อต้านการแต่งงานแบบเพศเดียวกัน</li>\n<li>ทำไมการแต่งงานเพศเดียวกันจึงควรถูกกฎหมาย</li>\n<li>จดทะเบียนสมรสใช้อะไรบ้าง 66</li>\n<li>ทำไมเราควรเคารพการแต่งงานของเพศเดียวกัน</li>\n<li>ทำไมเพศเดียวกันควรแต่งงานกันได้</li>\n<li>รัฐบาลสหรัฐอเมริกามีนโยบายอย่างไรกับการแต่งงานเพศเดียวกัน</li>\n<li>Same-sex family คืออะไร</li>\n<li>การแต่งงานของเกย์ในประเทศไทยถูกกฎหมายหรือไม่</li>\n<li>การแต่งงานเพศเดียวกันผิดศีลธรรมหรือไม่</li>\n</ul>\n<p>ที่มา : <a href=\"https://docs.google.com/document/d/1b1DptQrK-NioA4q2io8S7wOapM3qva4JTyPAnFceDh0/edit\">Google</a></p>\n<p><img alt=\"No Description\" src=\"https://www.blognone.com/sites/default/files/externals/fc6c619d68be71fafc45ad1138818b5f.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"366d13bb75aa2948f79247b2371d48f4814f42534ff4859f031e63b5143f1bc5","category":"Thai"}