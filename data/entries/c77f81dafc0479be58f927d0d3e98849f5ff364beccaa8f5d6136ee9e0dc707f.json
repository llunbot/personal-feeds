{"title":"Alibaba รายงานผลประกอบการ มองแนวโน้ม Cloud และ AI เติบโตสูงต่อเนื่อง","link":"https://www.blognone.com/node/144817","date":1740063690000,"content":"<div><div><div><p>Alibaba รายงานผลประกอบการของไตรมาสเดือนธันวาคม 2024 ภาพรวมรายได้เพิ่มขึ้น 8% จากช่วงเดียวกันในปีก่อนเป็น 280,154 ล้านหยวน ส่วนกำไรสุทธิเพิ่มขึ้น 333% เป็น 46,434 ล้านหยวน สาเหตุหลักจากทั้งกำไรจากการดำเนินงานที่มากขึ้น และมูลค่าหุ้นของบริษัทที่ Alibaba ไปลงทุนเพิ่มขึ้น</p>\n<p>Alibaba Cloud เป็นไฮไลท์ของผลประกอบการในไตรมาส รายได้รวมเพิ่มขึ้น 13% เป็น 31,742 ล้านหยวน เฉพาะส่วนที่เกี่ยวกับ AI เติบโตระดับสามหลักติดต่อกันเป็นไตรมาสที่หก EBITDA เพิ่มขึ้น 33% และยังมีทิศทางการทำกำไรที่ดีขึ้นต่อเนื่อง ทำให้ Alibaba มองว่า AI จะเป็นตัวเร่งสำคัญซึ่งบริษัทจะเพิ่มการลงทุนส่วนนี้มากขึ้น</p>\n<p>กลุ่มธุรกิจอีคอมเมิร์ซในจีนรายได้ 100,790 ล้านหยวน เพิ่มขึ้น 9% ตามการฟื้นตัวของตลาด กลุ่มธุรกิจอีคอมเมิร์ซต่างประเทศรายได้ 37,756 ล้านหยวน เพิ่มขึ้น 32% กลุ่มธุรกิจขนส่ง Cainiao รายได้ลดลง 1% เป็น 28,241 ล้านหยวน</p>\n<p>Eddie Wu ซีอีโอกลุ่ม Alibaba กล่าวว่าบริษัทมองแนวโน้มรายได้เติบโตจากการเสริมทุกอย่างด้วย AI โดยมีแผนขยายความสามารถในทุกกลุ่มธุรกิจรวมทั้งอีคอมเมิร์ซและบริการคลาวด์</p>\n<p>ที่มา: <a href=\"https://www.alizila.com/alibabas-core-businesses-reignite-growth-as-ai-strategy-delivers-strong-results/\">Alibaba</a></p>\n<p><img alt=\"No Description\" src=\"https://www.blognone.com/sites/default/files/externals/4ac954656cc6d8884de7f578a0c1921c.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/alibaba-cloud\">Alibaba Cloud</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c77f81dafc0479be58f927d0d3e98849f5ff364beccaa8f5d6136ee9e0dc707f","category":"Thai"}