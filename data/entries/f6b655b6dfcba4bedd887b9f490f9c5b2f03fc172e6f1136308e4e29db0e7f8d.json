{"title":"Nintendo กำไรสุทธิไตรมาสล่าสุดลดลง 13% ยอดขาย Nintendo Switch ลด 22% จากปีก่อน","link":"https://www.blognone.com/node/124085","date":1628159252000,"content":"<div><div><div><p>Nintendo รายงานกำไรสุทธิประจำไตรมาส เมษายน-มิถุนายน 2021 อยู่ที่ 92 พันล้านเยน (ราว 27.9 พันล้านบาท) ลดลง 13% เมื่อ<a href=\"https://www.blognone.com/node/117845\">เทียบกับปี 2020</a> ที่ 106 พันล้านเยน เนื่องจากดีมานด์ที่สูงจากช่วงโควิดระบาดในปีก่อน เริ่มปรับลดลงในปีนี้</p>\n<p>กำไรจากการดำเนินงานลดลง 17% เหลือ 119 พันล้านเยน (36 พันล้านบาท) รายได้ลดลง 10% เหลือ 322 พันล้านเยน (97.6 พันล้านบาท) ยอดขายเครื่อง Switch รวมรุ่น Lite ด้วย ปีนี้ขายได้ 4.45 ล้านเครื่อง ลดลง 22% จาก 5.68 ล้านเครื่องในปีก่อน</p>\n<p>ยอดขายซอฟต์แวร์ลดลง 10.2% เหลือ 45.29 ล้านชุด จาก 50.43 ชุดในปีก่อน เนื่องจากปีก่อนเป็นช่วงที่เกม Animal Crossing: New Horizons เปิดตัวในช่วงที่หลายประเทศล็อกดาวน์อยู่บ้านพอดี</p>\n<p>Nintendo ยังคาดการณ์กำไรสุทธิของทั้งปีนี้ไว้ที่ 500 พันล้านเยน และยังคาดการณ์ยอดขายเครื่อง Switch ทั้งปีไว้ที่ 25.5 ล้านเครื่องเหมือนเดิม ซึ่งเป็นเป้าที่น้อยกว่าที่ทำได้จริงในปีก่อน</p>\n<p>ที่มา - <a href=\"https://asia.nikkei.com/Business/Media-Entertainment/Nintendo-reports-13-fall-in-Q1-profit-after-Animal-Crossing\">Nikkei Asia</a>, <a href=\"https://www.reuters.com/technology/nintendo-q1-profit-falls-switch-sales-fade-2021-08-05/\">Reuters</a></p>\n<p><img src=\"https://www.blognone.com/sites/default/files/externals/05751ddaa8ee710d399590ec3385edb3.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/financial-report\">Financial Report</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6b655b6dfcba4bedd887b9f490f9c5b2f03fc172e6f1136308e4e29db0e7f8d","category":"Thai"}