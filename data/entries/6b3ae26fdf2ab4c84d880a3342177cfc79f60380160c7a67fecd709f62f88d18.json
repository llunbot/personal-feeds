{"title":"เปิดตัว Azure Integrated HSM ชิปรักษาความปลอดภัยคีย์ จะติดตั้งในเซิร์ฟเวอร์ทุกเครื่อง","link":"https://www.blognone.com/node/143294","date":1732363243000,"content":"<div><div><div><p>ที่งาน Ignite 2024 ไมโครซอฟท์เปิดตัวชิปใหม่ 2 รุ่น นอกจาก <a href=\"https://www.blognone.com/node/143234\">Azure Boost DPU</a> ที่เป็นชิปประมวลผลข้อมูลวิ่งผ่านเครือข่าย ยังมีชิปความปลอดภัยชื่อ <strong>Azure Integrated HSM</strong> (HSM ย่อมาจาก Hardware Security Module)</p>\n<p>หน้าที่ของ Azure Integrated HSM คือเอาไว้เก็บคีย์ต่างๆ ที่ใช้เข้ารหัสข้อมูล ชิปตัวนี้จะป้องกันคีย์ตอนใช้งาน (in-use) ด้วย ไม่ใช่แค่ตอนเก็บอย่างเดียว คีย์จะไม่ถูกส่งออกนอก HSM โดยฮาร์ดแวร์มีตัวช่วยเร่งความเร็วในการถอดรหัส-เข้ารหัสด้วย</p>\n<p>ไมโครซอฟท์บอกว่าบริการเก็บคีย์บนคลาวด์นั้นมีมานาน ถึงแม้การปกป้องคีย์ทำได้เข้มแข็งดี แต่การสเกลทำได้ยาก มีข้อจำกัดเรื่อง latency ของการเรียกข้อมูลข้ามเครือข่าย หรือถ้าต้องนำคีย์ออกจาก HSM ไปใช้งานในสภาพแวดล้อมภายนอก ความแข็งแกร่งของการป้องกันย่อมลดลง</p>\n<p>Azure Integrated HSM แก้ปัญหานี้โดยแปะบริการ HSM ไปกับเครื่อง VM ที่ต้องการคีย์เลย (ไม่ต้องมี latency) แต่ยังเก็บคีย์ที่ระดับฮาร์ดแวร์เพื่อรักษาความปลอดภัย ไม่ให้ซอฟต์แวร์ส่วนอื่นๆ เข้าถึงได้</p>\n<p>ไมโครซอฟท์บอกว่าเครื่องเซิร์ฟเวอร์ใหม่ทุกเครื่องบน Azure ในศูนย์ข้อมูลของไมโครซอฟท์เอง จะถูกติดตั้ง Azure Integrated HSM ตั้งแต่ปีหน้าเป็นต้นไป</p>\n<p>ที่มา - <a href=\"https://techcommunity.microsoft.com/blog/azureinfrastructureblog/securing-azure-infrastructure-with-silicon-innovation/4293834\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/d466af187f60dd80b6afc32862f10b0b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/30728df7d4e970140615fc4a5d62a9a6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/03f25d4d0630ba9b2acdaa67cdf28a3b.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/cryptography\">Cryptography</a></div><div><a href=\"/topics/security\">Security</a></div><div><a href=\"/topics/hardware\">Hardware</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b3ae26fdf2ab4c84d880a3342177cfc79f60380160c7a67fecd709f62f88d18","category":"Thai"}