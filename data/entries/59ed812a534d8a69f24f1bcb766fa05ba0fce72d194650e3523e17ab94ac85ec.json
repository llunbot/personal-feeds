{"title":"บริการเกมสตรีมมิ่ง xCloud ลงคอนโซล Xbox Series X และ Xbox One ปลายปีนี้","link":"https://www.blognone.com/node/124400","date":1629850416000,"content":"<div><div><div><p>ไมโครซอฟท์ประกาศนำบริการเกมสตรีมมิ่งของตัวเอง xCloud (ชื่ออย่างเป็นทางการคือ Xbox Cloud Gaming) มาลงคอนโซลของตัวเองทั้งรุ่นใหม่  Xbox Series X|S และรุ่นเก่า Xbox One ช่วงปลายปีนี้</p>\n<p>ก่อนหน้านี้ xCloud เปิดให้เล่นบนอุปกรณ์พกพาที่ประมวลผลเกมแรงๆ ไม่ไหว เช่น Android, <a href=\"https://www.blognone.com/node/123470\">iOS ตามด้วยพีซีผ่านเว็บเบราว์เซอร์</a> และ<a href=\"https://www.blognone.com/node/123111\">ยังประกาศว่าจะไปลงสมาร์ททีวีในอนาคต</a></p>\n<p>การนำเกมมาลงคอนโซลรุ่นเก่า Xbox One มีประโยชน์คล้ายๆ กันคือ<a href=\"https://www.blognone.com/node/123251\">เจ้าของ Xbox One สามารถเล่นเกมเจนใหม่จาก Xbox Series X|S ได้ผ่านคลาวด์</a> โดยไม่ต้องซื้อเครื่องใหม่ ขอแค่จ่ายค่าสมาชิก Game Pass Ultimate เท่านั้น</p>\n<p>ส่วนผู้เล่น Xbox Series X|S ที่มีเกมเหมือนกันทุกประการ (แค่เลือกว่าเป็นเวอร์ชันดาวน์โหลดหรือสตรีมมิ่ง) อาจไม่เห็นประโยชน์มากเท่า Xbox One แต่ก็ได้เรื่องโหลดเร็วขึ้น ไม่ต้องรอดาวน์โหลด และไม่เปลืองสตอเรจในเครื่อง</p>\n<p><img src=\"https://www.blognone.com/sites/default/files/externals/44f7c62a4de3ab7fb10f2dd92812c43a.jpg\" /></p>\n<p>ที่มา - <a href=\"https://news.xbox.com/en-us/2021/08/24/cloud-gaming-comes-to-xbox-series-x-s-and-xbox-one-consoles/\">Xbox</a></p>\n</div></div></div><div><div>Topics: </div><div><div><a href=\"/topics/xcloud\">xCloud</a></div><div><a href=\"/topics/xbox\">Xbox</a></div><div><a href=\"/topics/xbox-one\">Xbox One</a></div><div><a href=\"/topics/cloud-gaming\">Cloud Gaming</a></div><div><a href=\"/topics/xbox-series-x\">Xbox Series X</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59ed812a534d8a69f24f1bcb766fa05ba0fce72d194650e3523e17ab94ac85ec","category":"Thai"}