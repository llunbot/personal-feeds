{"title":"Apple เปลี่ยนผ่านสินค้า Mac ทั้งหมดจากซีพียู Intel มาเป็น Apple Silicon ครบเรียบร้อยแล้ว","link":"https://www.blognone.com/node/134200","date":1686065030000,"content":"<div><div><div><p>เมื่อคืนนี้แอปเปิลเปิดตัว <a href=\"https://www.blognone.com/node/134167\">Mac Pro รุ่นใหม่</a> ที่เปลี่ยนมาใช้ชิป Apple Silicon M2 Ultra ทำให้แอปเปิลผ่านหลักไมล์สำคัญ ในการเปลี่ยนผ่าน Mac ทั้งหมดจากอินเทล มาเป็นชิป Apple Silicon ครบทั้งหมดแล้ว หลังจาก<a href=\"https://www.blognone.com/node/132285\">เหลือเฉพาะ Mac Pro</a> เป็น Mac ซีพียูอินเทลตัวสุดท้าย มาตั้งแต่เดือนมกราคม ซึ่งแอปเปิลก็หยุดการขายทันทีหลังเปิดตัว Mac Pro M2 Ultra นี้</p>\n<p>แอปเปิลเคยประกาศกรอบเวลาในการ<a href=\"https://www.blognone.com/node/117175\">เปลี่ยนผ่าน Mac</a> มาเป็นชิป Apple Silicon โดยจะใช้เวลาประมาณ 2 ปี ตั้งแต่ <a href=\"https://www.blognone.com/node/119667\">Mac ชิป M1 เริ่มส่งมอบ</a>ช่วงปลายปี 2020 ซึ่งก็ช้าจากที่เคยประกาศประมาณครึ่งปี</p>\n<p>ทั้งนี้แอปเปิลอาจยังมี Mac รุ่นซีพียูอินเทลขายอยู่บ้างในรูปแบบเครื่อง refurbished</p>\n<p>การย้ายจากซีพียูอินเทล x86 มาเป็น Apple Silicon สถาปัตยกรรม ARM เป็นการเปลี่ยนผ่านใหญ่ครั้งที่ 3 ของคอมพิวเตอร์ Mac โดยแอปเปิล<a href=\"https://www.blognone.com/node/846\">ประกาศย้ายจาก PowerPC มาเป็น x86 ของอินเทล</a>ในปี 2005</p>\n<p>ที่มา: <a href=\"https://www.macrumors.com/2023/06/05/m2-ultra-mac-pro-apple-silicon-complete/\">MacRumors</a></p>\n<p><img src=\"https://www.blognone.com/sites/default/files/externals/dc40e76db7fd3830886f4adb271fcdd9.jpg\" alt /></p>\n</div></div></div><div><div>Topics: </div><div><div><a href=\"/topics/apple-silicon\">Apple Silicon</a></div><div><a href=\"/topics/apple\">Apple</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/arm\">Arm</a></div><div><a href=\"/topics/macos\">macOS</a></div><div><a href=\"/topics/mac\">Mac</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0b11906de0d1ad39117f0fa62afcad3ff39ea63cbd241ba0c2088ddbdfae28e","category":"Thai"}