{"title":"Gordon Bell ผู้สร้างพอร์ต UART เสียชีวิตด้วยวัย 89 ปี","link":"https://www.blognone.com/node/139891","date":1716344544000,"content":"<div><div><div><p>Gordon Bell หนึ่งในผู้บุกเบิกวงการคอมพิวเตอร์ยุคใหม่ เสียชีวิตด้วยโรคปอดอักเสบจากการสำลัก (Aspiration Pneumonia) เมื่อวันที่ 17 พฤษภาคมที่ผ่านมาด้วยวัย 89 ปี</p>\n<p>Bell เป็นหนึ่งผู้บุกเบิกวงการคอมพิวเตอร์ยุคใหม่ เขาเป็นพนักงานยุคเริ่มต้นของ Digital Equipment Corporation (DEC) และมีส่วนร่วมพัฒนาเทคโนโลยีหลายตัว เช่น วงจรคำนวณเลขทศนิยม, ส่วนควบคุมเทป, และส่วนเชื่อมต่อข้อมูลแบบ UART ที่อาศัยการสุ่มอ่านค่า (sampling) โดยไม่ต้องการสัญญาณนาฬิกากำหนดเวลาอ่านค่า ทำให้ลดสายสัญญาณที่ต้องลากไปมาได้</p>\n<p>ในช่วงหลัง Bell เป็นหนึ่งในคนสำคัญที่ผลักดันพิพิธภัณฑ์คอมพิวเตอร์ทั้งในบอสตันและแคลิฟอร์เนียร์ ทุกวันนี้ ACM มีรางวัล <a href=\"https://awards.acm.org/bell\">ACM Gordon Bell Prize</a> ให้กับนักวิจัยที่สร้างความก้าวหน้าให้กับวงการคอมพิวเตอร์ประสิทธิภาพสูง</p>\n<p>ที่มา - <a href=\"https://arstechnica.com/gadgets/2024/05/gordon-bell-an-architect-of-our-digital-age-dies-at-age-89/\">ArsTechnica</a></p>\n<p><img alt=\"No Description\" src=\"https://www.blognone.com/sites/default/files/externals/97cdce6123aa279ed185d4f21edf3122.jpg\" /></p>\n<p>ภาพ Gordon Bell เมื่อปี 2008 โดย <a href=\"https://en.wikipedia.org/wiki/Gordon_Bell#/media/File:Gordon_Bell.jpg\">Queensland University of Technology</a></p>\n</div></div></div><div><div>Topics: </div><div><div><a href=\"/topics/person\">Person</a></div><div><a href=\"/topics/high-performance-computing\">High Performance Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6bad0b35929d2443b046158131a0c586a6b3d552f0761f5473d35f386aefb988","category":"Thai"}