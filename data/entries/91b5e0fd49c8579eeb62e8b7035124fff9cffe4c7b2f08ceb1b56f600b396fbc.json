{"title":"ตำรวจไซเบอร์บุกจับน้องไข่เน่า ดาว OnlyFans กลางดึก ฐานผิด พ.ร.บ. คอมฯ ผลิตสื่อลามก","link":"https://www.blognone.com/node/124851","date":1632192083000,"content":"<div><div><div><p>เมื่อกลางดึกที่ผ่านมา (21 ก.ย.2564) เจ้าหน้าที่ชุดกองบังคับการสืบสวนสอบสวนอาชญากรรมทางเทคโนโลยีเข้าจับกุม น้องไข่เน่า อายุ 19 ปี และ แฟนหนุ่ม อายุ 20 ปี ได้ที่โรงแรมแห่งหนึ่งย่านบางพลี จ.สมุทรปราการ ฐานผิด พ.ร.บ. คอมฯ ผลิตสื่อลามกลง  OnlyFans</p>\n<p>ซึ่งน้องไข่เน่ากลายเป็นประเด็นดราม่าเมื่อ ตํารวจไซเบอร์เรียกตัวน้องไข่เน่ามาสอบสวนกรณีทำคลิปมีเพศสัมพันธ์ลงแพลตฟอร์ม OnlyFans และยังไปออกรายการรายการหนึ่งในช่องยูทูบ โดยพูดเข้าข่ายการเชิญชวนให้ผลิตคลิปในลักษณะเดียวกันลงใน OnlyFans ซึ่งอาจเข้าข่ายความผิดตามกฎหมายหลายข้อหา โดยเฉพาะ พ.ร.บ.ว่าด้วยการกระทำความผิดทางคอมพิวเตอร์ และความผิดตามประมวลกฎหมายอาญาเรื่องการชักชวนให้ผู้อื่นกระทำอนาจาร โทษสูงสุดจำคุกห้าปีและโทษปรับ</p>\n<p>หลังจากนั้นน้องไข่เน่าจึงประกาศเลิกทำคลิป เนื่องจากความกดดันทางกฎหมาย จนกระทั่งล่าสุดโดนจับกุมแล้ว</p>\n<p><img src=\"https://www.blognone.com/sites/default/files/externals/b96958fcba41e3f7f687c74b0c4f7c88.png\" /><br />\nภาพจาก Shutterstock</p>\n<p>พล.ต.ต.กานตพงศ์ ชัยรุ่งเรือง ผบก.สอท.2 กล่าวว่า การจับกุมดังกล่าวเป็นไปตามหมายจับของศาลจังหวัดสมุทรปราการ หลังจากตรวจสอบพบว่าทั้งสองคนไม่ได้กลับไปที่คอนโดมิเนียมก็เกรงว่าจะมีพฤติการณ์หลบหนี หลังจากนี้จะมีการสืบสวนสอบสวนไปถึงผู้ที่นำคลิปวีดีโอไปเผยแพร่ภายนอกมาดำเนินคดีทั้งหมด เพราะถือว่าเป็นผู้เผยแพร่ข้อมูลลามกอนาจารออกไปยังภายนอก และคดีนี้ถือว่าเป็นบรรทัดฐานในการดำเนินคดีกับผู้ผลิตสื่อในลักษณะดังกล่าวบนเว็บไซต์ Onlyfans หากพบว่ามียูสเซอร์อื่นที่มีพฤติการณ์ลักษณะเดียวกันก็จะตรวจสอบและดำเนินคดีตามขั้นตอนต่อไป</p>\n<p>ตัวน้องไข่เน่าเคยให้สัมภาษณ์สื่อ แสดงความเห็นอยากให้สนับสนุนให้คนยอมรับอาชีพ sex worker ซึ่งในหลายๆ ประเทศไม่ใช่เรื่องผิดกฎหมาย</p>\n<p>ที่มา - <a href=\"https://www.khaosod.co.th/breaking-news/news_6631328\">ข่าวสด</a>, <a href=\"https://workpointtoday.com/kainaoonlyfans-creator/\">Workpoint Today</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/onlyfans\">OnlyFans</a></div><div><a href=\"/topics/crime\">Crime</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91b5e0fd49c8579eeb62e8b7035124fff9cffe4c7b2f08ceb1b56f600b396fbc","category":"Thai"}