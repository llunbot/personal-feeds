{"title":"สิงคโปร์รายงานคดีแก๊งคอลเซ็นเตอร์ปี 2024 รวม 51,501 คดี มัลแวร์ดูดเงินคดีเดียวสูญเงิน 3,100 ล้านบาท","link":"https://www.blognone.com/node/144909","date":1740480665000,"content":"<div><div><div><p>สำนักงานตำรวจสิงคโปร์รายงานถึงคดีแก๊งคอลเซ็นเตอร์ในปี 2024 ที่ผ่านมา โดยรวมมี 51,501 คดี เพิ่มขึ้น 10.6% จากปี ความเสียหายรวม  1,100 ล้านดอลลาร์สิงคโปร์หรือประมาณ 27,700 ล้านบาท เพิ่มขึ้นถึง 70.6%</p>\n<p>คดีส่วนใหญ่เป็นการหลอกว่ารับสมัครงาน, หลอกลงทุน, หรือปลอมเสียงเป็นเพื่อนขอยืมเงิน ขณะที่คดีหลอกขายของ, อีเมลฟิชชิ่ง, หรือการปลอมตัวเป็นตำรวจนั้นน้อยลงมาก คดีหนึ่งที่ร้ายแรงเป็นพิเศษคือแอปดูดเงินที่เป็นมัลแวร์ผ่านลิงก์ที่คนร้ายหลอกว่าเป็นลิงก์ประชุม เมื่อเหยื่อคลิกลิงก์ก็รันโค้ดมัลแวร์ดูดเงินคริปโตออกจากกระเป๋าเงิน รวม 125 ล้านดอลลาร์สิงคโปร์ หรือประมาณ 3,100 ล้านบาท ส่วนคดีอื่นๆ 82.4% นั้นเหยื่อถูกหลอกจนหลงโอนเงินไปเอง</p>\n<p>ความแตกต่างของสิงคโปร์กับไทย คือ คนร้ายขนเงินออกทางคริปโตเพียง 24.3% เท่านั้น แต่ก็เพิ่มมากขึ้นแล้ว เพราะปี 2023 ใช้คริปโตขนเงินออกเพียง 6.8%</p>\n<p>ที่มา - <a href=\"https://www.channelnewsasia.com/singapore/scams-cybercrime-1-billion-one-victim-125-million-crypto-4956461\">Channel News Asia</a></p>\n<p><img src=\"https://cdn.pixabay.com/photo/2012/06/23/02/06/merlion-50551_1280.jpg\" alt=\"\" /></p>\n<p>ภาพโดย <a href=\"https://pixabay.com/photos/merlion-singapore-city-night-50551/\">Holgi</a></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/scam\">Scam</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef256dbcbed072cf9b123e6184cfae6e3cf109fd51785a58835f8370c48c5de4","category":"Thai"}