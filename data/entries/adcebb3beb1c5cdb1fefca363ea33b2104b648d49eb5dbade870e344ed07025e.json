{"title":"Cloudflare ออกรายงานเทรนด์อินเทอร์เน็ตปี 2024 ทราฟิกรวมทั่วโลกเพิ่มขึ้น 17%, Google ครองทราฟิกมากที่สุด","link":"https://www.blognone.com/node/143614","date":1734014583000,"content":"<div><div><div><p>Cloudflare เผยแพร่รายงานประจำปี 2024 Cloudflare Radar Year in Review เพื่อนำเสนอภาพรวมและแนวโน้มที่น่าสนใจของเครือข่ายอินเทอร์เน็ตตลอดปีที่ผ่านมา</p>\n<p>ทราฟิกอินเทอร์เน็ตในปี 2024 มีปริมาณเพิ่มขึ้น 17.4% จากปีก่อน โดยบริการในเครือ Google มีส่วนแบ่งรวมมากที่สุด, OpenAI สูงสุดในกลุ่ม Generative AI, Binance สูงสุดในกลุ่มเงินคริปโต, WhatsApp สูงสุดในกลุ่มบริการรับส่งข้อความ และ Facebook สูงสุดในกลุ่มโซเชียลมีเดีย</p>\n<ul>\n<li>ทราฟิกจาก Starlink เพิ่มขึ้น 3.3 เท่า</li>\n<li>Googlebot เป็นทราฟิก Request มากที่สุดบน Cloudflare</li>\n<li>13.0% ของทราฟิก TLS 1.3 เป็นการเข้ารหัสที่ทนทานต่อคอมพิวเตอร์ควอนตัม</li>\n</ul>\n<p><img alt=\"No Description\" src=\"https://www.blognone.com/sites/default/files/externals/7e7d73b9f0734ed7c2496a0510bf1ae3.png\" /></p>\n<p>ทราฟิกจากอุปกรณ์พกพาทั่วโลก 1 ใน 3 เป็น iOS ของแอปเปิล แต่หากเจาะในรายละเอียด มี 29 ประเทศที่ Android มีส่วนแบ่งมากกว่า 90% และมี 8 ประเทศ ที่ทราฟิกมากกว่า 60% เป็น iOS</p>\n<ul>\n<li>Web Request เกือบครึ่งหนึ่งเป็น HTTP/2 และ 20.5% เป็น HTTP/3 ซึ่งมีจำนวนเพิ่มขึ้นทั้งคู่</li>\n<li>React, PHP และ jQuery เป็นเทคโนโลยียอดนิยมในการสร้างเว็บไซต์ โดยแพลตฟอร์มพื้นฐานยอดนิยมคือ HubSpot, Google และ WordPress</li>\n<li>Go แซง NodeJS เป็นภาษายอดนิยมของการทำ API Request ในปีนี้</li>\n<li>Google เป็นเสิร์ชอันดับ 1 แบบนำขาดคู่แข่งทุกราย โดยมี Baidu เป็นอันดับ 2 ในภาพรวม, Bing เป็นอันดับ 2 ถ้าวัดเฉพาะเดสก์ท็อปกับ Windows, DuckDuckGo เป็นเสิร์ชยอดนิยมอันดับ 2 บน macOS</li>\n<li>Google Chrome เป็นเบราว์เซอร์ยอดนิยมแบบนำขาดคู่แข่งในภาพรวม, แม้แต่บน macOS Chrome ก็เป็นอันดับ 1 ยกเว้นแค่ iOS ที่ Safari เป็นอันดับ 1</li>\n</ul>\n<p><img alt=\"No Description\" src=\"https://www.blognone.com/sites/default/files/externals/de236bc47e62e62e65920797c2aca1e5.png\" /><em>ภาษายอดนิยมในการเขียน API Request</em></p>\n<p>มีเหตุการณ์อินเทอร์เน็ตไม่สามารถใช้งานได้แบบกระทบเป็นวงกว้าง 225 ครั้ง ส่วนใหญ่มาจากรัฐบาลประเทศนั้นออกคำสั่งตัดอินเทอร์เน็ต กรณีอื่นมาจากสายเคเบิ้ลขาดหรือปัญหาไฟดับ</p>\n<ul>\n<li>อินเดียและมาเลเซียมีอัตราการ Request บน IPv6 มากที่สุดคือ 68.9% และ 59.6% ตามลำดับ</li>\n<li>สเปนได้คะแนนรวมคุณภาพอินเทอร์เน็ตสูงสุดในโลก</li>\n<li>ทราฟิก 41.3% ในโลกมาจากโทรศัพท์มือถือ</li>\n<li>การเชื่อมต่อ TCP 20.7% ถูกตัดก่อนการรับส่งข้อมูลสมบูรณ์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b0ca6cd704648a3bb073c83aecbeb78e.png\" /><em>อัตราส่วนการ Request บน IPv6 แยกประเทศ</em></p>\n<p>ระบบของ Cloudflare ได้จัดการปัญหาทราฟิกที่เป็นภัยคุกคาม 6.5% ของทราฟิกทั้งหมด โดยมี 44 ประเทศในโลก ที่ทราฟิกเกิน 10% เป็นทราฟิกโจมตี</p>\n<ul>\n<li>เกมและเว็บพนัน เป็นกลุ่มเว็บไซต์ที่ถูกโจมตีมากที่สุดในปีนี้ ต่างจากปี 2023 ที่เป็นเว็บการเงิน</li>\n<li><a href=\"https://www.blognone.com/node/126257\">Log4j</a> ยังเป็นช่องโหว่ยอดนิยมที่ใช้ในการโจมตี แม้ช่องโหว่นี้ถูกรายงานมาตั้งแต่ปี 2021</li>\n<li>อีเมล 4.3% เป็นอีเมลที่ไม่ปลอดภัย</li>\n<li>ระบบของ Cloudflare พบว่าอีเมลที่มาจากโดเมนระดับบน .bar .rest และ .uno เกือบทั้งหมดเป็นอีเมลสแปมหรือไม่ปลอดภัย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5f1531a01e3d33869e66ef4be7220f44.png\" /><em>ประเภทเว็บไซต์ที่ถูกโจมตีมากที่สุด</em></p>\n<p>ที่มา: <a href=\"https://blog.cloudflare.com/radar-2024-year-in-review/\">Cloudflare</a></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/internet\">Internet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adcebb3beb1c5cdb1fefca363ea33b2104b648d49eb5dbade870e344ed07025e","category":"Thai"}