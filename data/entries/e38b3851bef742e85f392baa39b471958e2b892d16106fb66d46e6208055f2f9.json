{"title":"SenseTime เปิดตัว SenseNova ชุดโมเดลพื้นฐาน AI ขนาดใหญ่ รองรับความสามารถหลายอย่าง","link":"https://www.blognone.com/node/133368","date":1681170098000,"content":"<div><div><div><p>SenseTime หนึ่งในบริษัทผู้เชี่ยวชาญด้าน AI รายใหญ่ของจีน เปิดตัว SenseNova ชุดโมเดลพื้นฐานขนาดใหญ่ ที่ประกอบด้วยความสามารถทั้งการประมวลผลภาษาธรรมชาติ (Natural Language Processing - NLP) การสร้างเนื้อหาขึ้นมาใหม่ การบรรยายรูปภาพ เป็นต้น</p>\n<p>Dr. Xu Li ประธานและซีอีโอ SenseTime บอกว่ายุทธศาสตร์ของบริษัทคือการพัฒนา AI สำหรับงานทั่วไป ซึ่งอาศัย 3 องค์ประกอบคือ ข้อมูล อัลกอริทึม และพลังประมวลผล ซึ่งส่วนการจัดการข้อมูลนั้นมี SenseNova เป็นโมเดลพื้นฐาน ส่วนการประมวลผล บริษัทได้เปิดตัว SenseCore โครงสร้างพื้นฐานเพื่อรองรับงาน AI ที่ใช้เวลามากกว่า 5 ปี ในการสร้างและพัฒนา ประกอบด้วยจีพียู 27,000 ตัว ความสามารถประมวลผลรวม 5,000 petaflops เป็นหนึ่งในศูนย์ประมวลผลใหญ่ที่สุดในทวีปเอเชีย</p>\n<p>ตัวอย่างความสามารถของ SenseNova ที่นำเสนอ ได้แก่ SenseChat แชตบอท LLM ที่รองรับทั้งภาษาจีนและภาษาอังกฤษ, SenseMirage เครื่องมือสร้างรูปภาพจากข้อความอินพุทความละเอียดสูง, SenseAvatar สร้างคลิปอวตาร จากคลิปวิดีโอตั้งต้นของคน ๆ นั้น</p>\n<p>ที่มา: <a href=\"https://www.sensetime.com/en/news-detail/51166397?categoryId=1072\">SenseTime</a></p>\n<p><img alt=\"No Description\" src=\"https://www.blognone.com/sites/default/files/externals/f66ba0e2c6b389b0d4dc81d30c13e363.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/45d9302bec468a78ca502ee1811406be.png\" /></p>\n</div></div></div><div><div>Topics: </div><div><div><a href=\"/topics/sensetime\">SenseTime</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e38b3851bef742e85f392baa39b471958e2b892d16106fb66d46e6208055f2f9","category":"Thai"}