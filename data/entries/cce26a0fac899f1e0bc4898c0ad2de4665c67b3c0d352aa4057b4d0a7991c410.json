{"title":"OpenAI เปิดตัว Codex - AI Agent งานซอฟต์แวร์ ที่เรียกใช้งานได้ผ่าน ChatGPT","link":"https://www.blognone.com/node/146445","date":1747413613000,"content":"<span>OpenAI เปิดตัว Codex - AI Agent งานซอฟต์แวร์ ที่เรียกใช้งานได้ผ่าน ChatGPT</span>\n\n  <div>\n    <div>Body</div>\n              <div><p>OpenAI เปิดตัว Codex เครื่องมือผู้ช่วยเขียนโค้ดด้วย AI บนคลาวด์ ซึ่งสามารถทำงานได้ตั้งแต่การเขียนโค้ด, ตอบคำถามเกี่ยวกับโค้ด, แก้บั๊ก จนถึงการส่งคำขอเพื่อตรวจสอบ ซึ่งการทำงานจะจำกัดอยู่ใน sandbox ที่กำหนดค่าเริ่มต้นของ repository ผู้ใช้งาน</p>\n<p>Codex ทำงานด้วยโมเดลปัญญาประดิษฐ์ codex-1 ซึ่งเป็น<a href=\"https://www.blognone.com/node/143771\">โมเดล o3</a> ที่ปรับแต่งและฝึกฝนสำหรับงานวิศวกรรมซอฟต์แวร์โดยเฉพาะ</p>\n<p>OpenAI บอกว่า Codex เริ่มเปิดใช้งานแล้วสำหรับลูกค้า ChatGPT Pro, Enterprise และ Team ส่วนลูกค้า Plus และ Edu จะได้ใช้งานเร็ว ๆ นี้ สถานะบริการยังเป็นพรีวิวงานวิจัย โดยการเรียกใช้ Codex ทำได้ผ่านเมนูย่อยใน ChatGPT ป้อน prompt และเรียกคำสั่ง Code จากนั้นสามารถกำหนดคำสั่งที่ต้องการให้ Codex ทำ แยกเป็นส่วนกันได้ ซึ่งแต่ละงานอาจใช้เวลาตั้งแต่ 1-30 นาที ขึ้นอยู่กับความซับซ้อน</p>\n<p>นอกจากนี้ OpenAI ยังอัปเดต Codex CLI โปรแกรมผู้ช่วยเขียนโค้ดโอเพนซอร์สที่รันโลคอลผ่าน Terminal โดยใช้งานโมเดล codex-1 ที่ปรับแต่งจาก o4-mini ทำให้มีขนาดเล็กลงและทำงานเร็วมากขึ้น นอกจากนี้่ยังรองรับ API สำหรับนักพัฒนาให้เรียกใช้งานได้โดยตรงด้วย</p>\n<p>ที่มา: <a href=\"https://openai.com/index/introducing-codex/\">OpenAI</a></p>\n<p><img src=\"https://images.ctfassets.net/kftzwdyauwt9/6wYGm9QST2WYLbPJl5YwZC/1e63f3bfb458ce891db4f94a52052240/Codex_Blog_Header_V5.png\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 05/16/2025 - 23:40</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cce26a0fac899f1e0bc4898c0ad2de4665c67b3c0d352aa4057b4d0a7991c410","category":"Thai"}