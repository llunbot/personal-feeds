{"title":"[ลือ] Apple อาจวางกลยุทธ์ใช้ Apple Intelligence เป็นจุดขายหลักของ iPhone 16 ไม่ใช่เรื่องฮาร์ดแวร์","link":"https://www.blognone.com/node/141622","date":1724571767000,"content":"<div><div><div><p>Mark Gurman แห่ง Bloomberg คนเดิม <a href=\"https://x.com/markgurman/status/1827444195436720173\">โพสต์</a>ข้อความใน X บอกว่าแอปเปิลได้กำหนดวันเพื่อประชุมพนักงานร้าน Apple Store หลังจากจบงานเปิดตัว iPhone 16 ที่<a href=\"https://www.blognone.com/node/141609\">คาดว่าจะเป็นวันที่ 10 กันยายน</a>นี้ โดยการประชุมจะมีขึ้นช่วง 12-13 กันยายน ขึ้นอยู่กับสถานที่ของสาขานั้น</p>\n<p>ข้อสังเกตของ Gurman คือปกติแอปเปิลมักนัดประชุมพนักงานหลังการเปิดตัวสินค้าใหม่ในวันอาทิตย์ แต่คราวนี้เลือกประชุมในวันธรรมดา จึงน่าจะมีแนวทางบางอย่างที่เปลี่ยนไปจากอดีต</p>\n<p>ข้อมูลเพิ่มเติม<a href=\"https://x.com/markgurman/status/1827446550421000431\">เขาบอกว่า</a> แอปเปิลตอนนี้ได้เริ่มฝึกอบรมพนักงานใน Apple Store เกี่ยวกับฟีเจอร์ของ Apple Intelligence แล้ว จึงมองว่า iPhone 16 อาจวางจุดขายหลักเป็นเรื่อง Apple Intelligence นี้ เมื่อลูกค้าไปดูสินค้าที่ร้าน อย่างไรก็ตาม Apple Intelligence จะเป็นฟีเจอร์ที่จำกัดในช่วงแรก โดยไม่มีมากับ iPhone 16 ที่มี iOS 18.0 ต้องรอ<a href=\"https://www.blognone.com/node/141130\">อัปเดตเป็น iOS 18.1</a> ในเดือนตุลาคม แต่ก็ยังได้ความสามารถไม่ครบ เช่น Image Playground, Genmoji และการเชื่อมต่อกับ ChatGPT ซึ่งจะมาหลังจากนั้น แต่ไม่ได้ระบุว่าเป็น iOS 18.2 หรือไม่ และ<a href=\"https://www.blognone.com/node/140282\">รองรับ</a>เฉพาะภาษาอังกฤษแบบสหรัฐฯ</p>\n<p>ที่มา: <a href=\"https://9to5mac.com/2024/08/24/apple-intelligence-iphone-16/\">9to5Mac</a></p>\n<p><img src=\"https://www.blognone.com/sites/default/files/externals/e16dd809a70024f567c5bfda85152d06.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/apple-store\">Apple Store</a></div><div><a href=\"/topics/rumors\">Rumors</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a60dca462cd07c9f280ee0287f0e4d62fd8da8c205c40c1f0e3e92566e4aa9cb","category":"Thai"}