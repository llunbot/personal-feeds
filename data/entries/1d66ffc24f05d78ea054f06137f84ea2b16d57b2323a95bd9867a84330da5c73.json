{"title":"Quake ยังไม่ตาย เตรียมฉลอง 25 ปีด้วยฉากใหม่จาก Machine Games","link":"https://www.blognone.com/node/124226","date":1628924103000,"content":"<div><div><div><p>Bethesda เผลอโพสต์ตารางการไลฟ์งาน QuakeCon 2021 ที่จะจัดในสัปดาห์หน้า (19-21 สิงหาคม) มีข้อมูลพูดถึงเกม Quake ที่มีอายุครบ 25 ปี และสตูดิโอในสังกัดคือ Machine Games (เจ้าของซีรีส์ Wolfenstein) จะมาสร้างฉากใหม่ให้กับ Quake \"revitalized edition\"</p>\n<p>ในอดีต Machine Games เคยสร้างฉากใหม่ให้เกม Quake ภาคแรกมาแล้วคือ Dimension of the Past ในปี 2016 เพื่อฉลองเกม Quake อายุครบ 20 ปี</p>\n<p>เมื่อไม่นานมานี้ เรายังเห็น <a href=\"https://www.blognone.com/node/109974\">Bethesda จับมือกับ NVIDIA พัฒนา Quake II ให้รองรับ ray-tracing</a> แต่นั่นคือภาค 2 ไม่ใช่เกมต้นฉบับภาคแรก ต้องรอดูกันสัปดาห์หน้าว่า นอกจากเพิ่มฉากใหม่แล้วเราจะเห็นการยกเครื่องกราฟิกใหม่แบบเดียวกันหรือไม่</p>\n<p><img src=\"https://www.blognone.com/sites/default/files/externals/65303d7412d61eb67a2307cd74ccd1bd.png\" /></p>\n<p>ภาพจาก Quake II เวอร์ชัน RTX</p>\n<p>ที่มา - <a href=\"https://arstechnica.com/gaming/2021/08/quakecon-schedule-leak-shows-quake-revitalized-edition-from-machinegames/\">Ars Technica</a></p>\n</div></div></div><div><div>Topics: </div><div><div><a href=\"/topics/quake\">Quake</a></div><div><a href=\"/topics/games\">Games</a></div><div><a href=\"/topics/machine-games\">Machine Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d66ffc24f05d78ea054f06137f84ea2b16d57b2323a95bd9867a84330da5c73","category":"Thai"}