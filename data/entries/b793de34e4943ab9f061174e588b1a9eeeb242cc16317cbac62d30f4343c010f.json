{"title":"WhatsApp Channel ฟีเจอร์ส่งข้อความแบบ 1-Way เปิดใช้งานทั่วโลกแล้วรวมทั้งประเทศไทย","link":"https://www.blognone.com/node/135725","date":1694616640000,"content":"<div><div><div><p>WhatsApp ประกาศขยายคุณสมบัติ WhatsApp Channel ไปยังผู้ใช้งานทั่วโลกรวมทั้งประเทศไทย หลังจาก<a href=\"https://www.blognone.com/node/134246\">ทดสอบ</a>ก่อนหน้านี้ในโคลอมเบียและสิงคโปร์</p>\n<p>WhatsApp Channel เป็นฟีเจอร์สำหรับสื่อสารแบบทางเดียว (1-Way) คล้ายกับ <a href=\"https://www.blognone.com/node/132669\">Broadcast ของ Instagram</a> ให้ผู้ดูแลสามารถส่งคอนเทนต์ทั้งข้อความ รูปภาพ วิดีโอ สติกเกอร์ โพลล์ ไปยังผู้ติดตามของช่อง โดยส่วนการค้นหาช่องอยู่ในแถบ Updates เนื้อหานี้จึงแยกจากแชทกับผู้ติดต่อทั่วไป</p>\n<p>แนวทางของ WhatsApp จะเน้นความเป็นส่วนตัวผู้ใช้งาน การติดตามช่องจะไม่มีการเปิดเผยเบอร์โทรศัพท์ไปยังแอดมินของช่อง หรือผู้ติดตามในช่องเดียวกัน การติดตามช่องต่าง ๆ จะเป็นข้อมูลส่วนตัวไม่มีการเปิดเผยต่อผู้อื่น ประวัติข้อความของช่องจะถูกเก็บไว้เพียง 30 วัน และแอดมินสามารถตั้งค่าปิดการจับหน้าจอได้ด้วย</p>\n<p>ที่มา: <a href=\"https://about.fb.com/news/2023/09/whatsapp-channels-heres-everything-you-need-to-know/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/439993593e48fbacee3e04fb379d4439.jpg\" /></p>\n<p>ถ้าอยากลองเล่นฟีเจอร์นี้ แต่ไม่รู้จะตาม Channel ไหน ลองตามคนนี้ดูได้</p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b793de34e4943ab9f061174e588b1a9eeeb242cc16317cbac62d30f4343c010f","category":"Thai"}