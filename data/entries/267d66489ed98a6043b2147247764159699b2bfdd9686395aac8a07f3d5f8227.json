{"title":"Tinder เปิดตัว The Game Game สนามฝึกจีบคู่เดท มี AI คอยโค้ช ให้คะแนน และคำแนะนำ","link":"https://www.blognone.com/node/145616","date":1743589186000,"content":"<div><div><div><p>Tinder เปิดตัว “The Game Game” ฟีเจอร์ที่ให้ผู้ใช้ฝึกจีบ ด้วยการพูดหว่านเสน่ห์กับ AI ตามสถานการณ์ต่าง ๆ ซึ่งแชตบอตจะให้คะแนนตามโทนเสียง เช่น อบอุ่นแค่ไหน ใส่ใจอีกฝ่ายมากแค่ไหน ถ้าทำภารกิจสำเร็จ แชตบอตจะตกลงออกเดต</p>\n<p>ฟีเจอร์นี้เปิดให้ใช้ในระบบ iOS สำหรับผู้ใช้ในสหรัฐอเมริกาเท่านั้น โดยเปิดให้เล่นได้แค่วันละ 5 ครั้ง ใช้เวลาครั้งละประมาณ 3 นาที แชตบอตจะให้คำติชมและคะแนนผู้ใช้งานแบบเรียลไทม์ รวมทั้งให้ฟีดแบคพื่อไปปรับปรุง หากโต้ตอบหยาบคาย หรือไม่มีประสิทธิภาพ</p>\n<p>สำหรับโมเดล AI ทำงานผ่าน GPT-4o ซึ่งเป็นการร่วมมือระหว่าง Tinder และ OpenAI ท่ามกลาง<a href=\"https://www.blognone.com/node/144581\">จำนวนสมาชิก Tinder ที่ลดลงตั้งแต่ปี 2023</a> ซึ่งคาดว่ารายได้จะไม่ฟื้นตัวจนกว่าจะถึงปี 2027</p>\n<p>Tinder บอกว่าเป้าหมายของเกมนี้คือทำให้การฝึกจีบเป็นเรื่องสนุก และไม่รู้สึกกดดัน นี่เป็นแค่การทดลองว่า AI ช่วยให้มนุษย์รู้สึกมั่นใจมากขึ้นในการสนทนาจริงได้ ซึ่งตอนนี้ <a href=\"https://www.blognone.com/node/144671\">Tinder กำลังทดสอบฟีเจอร์อื่น ๆ</a> เช่น การออกเดตแบบคู่ (double dating) และการให้รางวัลสำหรับผู้ใช้ที่เข้าสู่ระบบเป็นประจำอีกด้วย</p>\n<p>ที่มา: <a href=\"https://techcrunch.com/2025/04/01/tinders-new-ai-powered-game-assesses-your-flirting-skills/\">TechCrunch</a> และ <a href=\"https://www.bloomberg.com/news/articles/2025-04-01/tinder-unveils-playful-ai-chatbots-in-bid-to-boost-engagement\">Bloomberg</a></p>\n<p><img src=\"https://www.blognone.com/sites/default/files/externals/0aacc4573af5e34f0d4b3acb7f272deb.jpeg\" alt=\"Tinder\" /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div><div><a href=\"/topics/games\">Games</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"267d66489ed98a6043b2147247764159699b2bfdd9686395aac8a07f3d5f8227","category":"Thai"}