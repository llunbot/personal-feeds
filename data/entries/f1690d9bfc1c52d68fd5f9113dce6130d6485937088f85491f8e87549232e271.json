{"title":"Broadcom รายงานผลประกอบการไตรมาส บอกกำลังพัฒนาชิป AI ร่วมกับบริษัทใหญ่ 3 ราย","link":"https://www.blognone.com/node/143616","date":1734051831000,"content":"<div><div><div><p>Broadcom รายงานผลการดำเนินงานของไตรมาสที่ 4 ตามปีการเงินบริษัท 2024 สิ้นสุดวันที่ 3 พฤศจิกายน รายได้รวม 14,054 ล้านดอลลาร์ เพิ่มขึ้น 51% จากช่วงเดียวกันในปีก่อน และกำไรสุทธิตามบัญชี GAAP ที่ 4,324 ล้านดอลลาร์</p>\n<p>Hock Tan ซีอีโอ Broadcom กล่าวว่าภาพรวมผลการดำเนินงานตลอดปีการเงินของบริษัท มีการเติบโต 44% เฉพาะส่วนซอฟต์แวร์ Infrastructure มีการเติบโตเด่นจากความสำเร็จในการซื้อกิจการ VMware ขณะที่ธุรกิจเซมิคอนดักเตอร์ก็มีการเติบโต 20% จากส่วนที่เกี่ยวกับ AI ด้วยสินค้าหลักหลายตัวของบริษัท</p>\n<p>Tan ให้ข้อมูลเพิ่มเติมในช่วงแถลงผลประกอบการ ว่าบริษัทยังเห็นโอกาสในตลาด AI อีกมากในสามปีข้างหน้า ผู้ให้บริการคลาวด์ไฮเปอร์สเกลต่างเริ่มพัฒนาชิปคัสตอมสำหรับเร่งการประมวลผล AI ของตนเอง เขาบอกว่าตอนนี้ Broadcom กำลังร่วมพัฒนาชิป AI กับลูกค้ารายใหญ่มาก 3 บริษัท คาดว่าแต่ละรายจะติดตั้งชิปที่พัฒนาเองอย่างน้อยรายละ 1 ล้านตัวภายในปี 2027</p>\n<p>ที่มา: <a href=\"https://investors.broadcom.com/news-releases/news-release-details/broadcom-inc-announces-fourth-quarter-and-fiscal-year-2024\">Broadcom</a> และ <a href=\"https://www.cnbc.com/2024/12/12/broadcom-avgo-earnings-report-q4-2024-.html\">CNBC</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1690d9bfc1c52d68fd5f9113dce6130d6485937088f85491f8e87549232e271","category":"Thai"}