{"title":"Reddit ฟ้อง Anthropic บอกใช้บอตมาดูดข้อมูลเว็บไปเทรน AI มากกว่าแสนครั้ง","link":"https://www.blognone.com/node/146793","date":1749085576000,"content":"<span>Reddit ฟ้อง Anthropic บอกใช้บอตมาดูดข้อมูลเว็บไปเทรน AI มากกว่าแสนครั้ง</span>\n\n  <div>\n    <div>Body</div>\n              <div><p>Reddit ฟ้อง Anthropic ต่อศาลแคลิฟอร์เนีย โดยระบุว่า Anthropic เข้ามาดึงข้อมูลใน Reddit อย่างไม่ถูกต้องเพื่อผลประโยชน์ โดยไม่มีการจ่ายเงินให้กับบริษัท และเป็นการละเมิดข้อกำหนดการใช้งาน</p>\n<p>เอกสารการฟ้องนั้น Reddit บอกว่า Anthropic นำข้อมูลผู้ใช้งานบน Reddit ไปฝึกฝน AI โดยไม่มีการขอความยินยอมก่อน ซึ่งสวนทางกับสิ่งที่บริษัทพยายามนำเสนอว่าเป็นอัศวินผู้กอบกู้แห่งวงการ AI โดยบอตเข้ามาดึงข้อมูลมากกว่า 1 แสนครั้ง แม้ Anthropic อ้างว่าเป็นการเข้ามาตามเงื่อนไขอนุญาต แต่ไม่เป็นความจริง</p>\n<p>ตัวแทนของ Anthropic ปฏิเสธข้อกล่าวหานี้ และบอกว่าบริษัทจะต่อสู้เพื่อปกป้องบริษัทต่อไป</p>\n<p>ที่ผ่านมา Reddit ประกาศป้องกันบอต AI เข้ามาดึงเนื้อหาที่เป็นสาธารณะออกไปในหลายวิธี รวมทั้งการปรับปรุงเงื่อนไขการใช้งาน บริษัทได้ทำข้อตกลงกับ <a href=\"https://www.blognone.com/node/138362\">OpenAI</a> และ <a href=\"https://www.blognone.com/node/138362\">Google</a> ในการเข้าถึงข้อมูลซึ่งมีการจ่ายเงินให้กับ Reddit ก่อนหน้านี้บริษัทก็ออกมาแฉว่ามีหลายบริษัทใช้บอตดูดข้อมูล ซึ่งรวมทั้ง <a href=\"https://www.blognone.com/node/141194\">Anthropic </a></p>\n<p>ที่มา: <a href=\"https://www.wsj.com/tech/ai/reddit-lawsuit-anthropic-ai-3b9624dd\">The Wall Street Journal</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/06/2025 - 08:06</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"583244534ff3cae58a141fcc5c75725a2ba85782b9e60919686b48e469fb7e34","category":"Thai"}