{"title":"Nintendo ยืนยัน การประกาศคอนโซลรุ่นถัดไปยังเป็นไปตามกำหนดเดิม ภายในมีนาคม 2025","link":"https://www.blognone.com/node/142956","date":1730851263000,"content":"<div><div><div><p>หลังจากนินเทนโดรายงาน<a href=\"https://www.blognone.com/node/142949\">ผลประกอบการประจำไตรมาส</a>ที่ผ่านมา ซึ่งตัวเลขลดลงมากทั้งรายได้และกำไร จึงมีคำถามว่านินเทนโดจะเร่งการเปิดตัวคอนโซลรุ่นใหม่ให้เร็วขึ้นหรือไม่?</p>\n<p>Shuntaro Furukawa ประธานนินเทนโดกล่าวในช่วงแถลงผลประกอบการบริษัท บอกว่า Nintendo Switch อยู่ในตลาดมา 8 ปีแล้ว ทั้งฮาร์ดแวร์และซอฟต์แวร์ยังมียอดขายและความต้องการที่ดีมาตลอด เพียงแต่ในช่วงที่ผ่านมายอดขายออกมาน้อยกว่าที่บริษัทเคยประเมินไว้ ทำให้บริษัทปรับลดตัวเลขในครึ่งหลังของปีการเงิน อย่างไรก็ตามแผนการเปิดตัวคอนโซลรุ่นถัดจาก Switch นั้นยังไม่เปลี่ยนแปลง นั่นคือภายในปีการเงิน 2025 ซึ่งสิ้นสุดเดือนมีนาคม 2025</p>\n<p>เมื่อตอน Nintendo Switch เปิดตัว นินเทนโดใช้วิธี<a href=\"https://www.blognone.com/node/80394\">พูดถึง</a>และ<a href=\"https://www.blognone.com/node/86513\">ปล่อยเทรลเลอร์</a>ออกมาก่อนหน้าระยะหนึ่ง จากนั้นจึง<a href=\"https://www.blognone.com/node/89133\">เปิดเผยรายละเอียด</a>เป็นทางการในเดือนมกราคมปี 2017 ก่อนเริ่มขายในเดือนมีนาคม 2017</p>\n<p>ที่มา: <a href=\"https://www.reuters.com/technology/nintendo-cuts-annual-operating-profit-forecast-switch-sales-slow-2024-11-05/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/01d1d64f9d7d7cd3e11408442f5845e5.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c92d8d1a378a5277d83d417b1859dfcb493d5cb617e1bb1d6ce84e030f1d3a13","category":"Thai"}