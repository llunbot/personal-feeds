{"title":"AIS ประกาศจับมือ TP-Link ให้บริการเราเตอร์ Wi-Fi 7 เป็นรายแรกในไทย","link":"https://www.blognone.com/node/136594","date":1699255250000,"content":"<div><div><div><p>AIS ประกาศนำเทคโนโลยี Wi-Fi 7 (IEEE 802.11be) มาให้บริการในไทยเป็นรายแรก โดยร่วมกับพาร์ทเนอร์คือ TP-Link เป็นผู้ผลิตอุปกรณ์เราเตอร์ที่รองรับ Wi-Fi 7 เข้ามาให้บริการกับลูกค้า AIS Fibre แต่ยังไม่ประกาศกำหนดเวลาชัดเจน</p>\n<p>Wi-Fi 7 เป็นสเปก Wi-Fi เวอร์ชันใหม่ที่พัฒนามาได้ระยะหนึ่งแล้ว และคาดว่าจะออกเป็นสเปกเวอร์ชันสมบูรณ์ในปีหน้า 2024 โดยปัจจุบันมีผู้ผลิตชิปสื่อสารหลายราย เช่น <a href=\"https://www.blognone.com/node/128028\">Broadcomm</a> และ <a href=\"https://www.blognone.com/node/125943\">MediaTek</a> พัฒนาชิปที่รองรับสเปก Wi-Fi 7 เวอร์ชันร่างไว้รอแล้ว</p>\n<p>Wi-Fi 7 ทำงานบนคลื่นย่าน 2.4/5/6GHz เหมือนกับ Wi-Fi 6 (2.4/5GHz) ผสม Wi-Fi 6E (6GHz) โดยเพิ่มความกว้างคลื่นเป็น 320 MHz (Wi-Fi 6 ใช้สูงสุด 160 MHz) ซึ่งเหมาะกับความถี่ย่าน 6GHz ที่ยังไม่มีการใช้งานมากนัก ช่วยให้อัตราการส่งข้อมูลเพิ่มเป็น 40 Gbps</p>\n<p><img alt=\"No Description\" src=\"https://www.blognone.com/sites/default/files/externals/829c6d35fd8b68912549163a464fa64f.jpg\" /></p>\n<p>ภาพโดยคุณ <a href=\"https://twitter.com/khitichai/status/1721373118575571106\">@khitichai</a></p>\n</div></div></div><div><div>Topics: </div><div><div><a href=\"/topics/ais-fibre\">AIS Fibre</a></div><div><a href=\"/topics/tp-link\">TP-Link</a></div><div><a href=\"/topics/wi-fi\">Wi-Fi</a></div><div><a href=\"/topics/ais\">AIS</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c0bf76b3925528cf0197b49e7889623511e26989ac225b832b32612334a15da","category":"Thai"}