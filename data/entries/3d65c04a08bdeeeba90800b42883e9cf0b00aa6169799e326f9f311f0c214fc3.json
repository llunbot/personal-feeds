{"title":"กูเกิลออกแอพ Qaya ให้ครีเอเตอร์มีเว็บขายสินค้าของตัวเอง เชื่อมกับคลิป YouTube ได้","link":"https://www.blognone.com/node/126345","date":1639623281000,"content":"<div><div><div><p>Area 120 ทีมสร้างนวัตกรรมของกูเกิล ออกแอพแนวทดลองตัวใหม่ชื่อ Qaya ที่ช่วยให้ครีเอเตอร์เปิดหน้าเว็บขายสินค้าให้แฟนๆ ได้โดยตรง</p>\n<p>Qaya เป็นแอพที่มีฟีเจอร์เหมือนระบบอีคอมเมิร์ซทั่วไป มีระบบแคตาล็อกสินค้า ระบบจ่ายเงิน ระบบทิป ระบบวิเคราะห์ข้อมูลหลังบ้าน สินค้าสามารถเป็นได้ทั้งสินค้าดิจิทัล (เช่น เพลง รูปภาพ) หรือสินค้าที่ฝากไว้บนเว็บอื่นอีกทีก็ได้ หน้าร้านจะได้โดเมนเนม qaya.store/your-name</p>\n<p>จุดเด่นของ Qaya คือการผูกหน้าร้านออนไลน์เข้ากับโซเชียล โดยเฉพาะ YouTube เพราะเราสามารถฝังรายการสินค้าไว้ใต้คลิปวิดีโอของครีเอเตอร์ได้โดยตรง</p>\n<p>ตอนนี้ Qaya ยังเปิดบริการเฉพาะในสหรัฐ แต่ทีมงาน Area 120 ก็บอกว่าจะขยายไปยังประเทศอื่นๆ ในอนาคต</p>\n<p><img src=\"https://www.blognone.com/sites/default/files/externals/d950e77c268770a6a4246a1e33561ccf.png\" /></p>\n<p><img src=\"https://www.blognone.com/sites/default/files/externals/fef2f919f8a4a228315d2f0867b61b34.png\" /></p>\n<p>ที่มา - <a href=\"https://blog.google/technology/area-120/qaya/\">Google</a></p>\n</div></div></div><div><div>Topics: </div><div><div><a href=\"/topics/area-120\">Area 120</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/e-commerce\">E-commerce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d65c04a08bdeeeba90800b42883e9cf0b00aa6169799e326f9f311f0c214fc3","category":"Thai"}