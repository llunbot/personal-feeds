{"title":"Bitcoin ผ่านการ Halving ครั้งที่ 4 แล้ว อัตราค่าขุดเหลือ 3.125 BTC","link":"https://www.blognone.com/node/139313","date":1713574896000,"content":"<div><div><div><p>บิตคอยน์เสร็จสิ้นการเข้าสู่รอบลดอัตราค่าขุดครั้งที่ 4 หรือ Halving เป็นที่เรียบร้อย หลังผ่านการขุดบล็อคที่ 840,000 ทำให้จากนี้อัตราค่าขุดอยู่ที่ 3.125 BTC ต่อบล็อค ลดลงจากก่อนหน้านี้ที่ 6.25 BTC</p>\n<p>การออกแบบบิตคอยน์นั้นกำหนดให้จำนวนบิตคอยน์มีจำกัดที่ 21 ล้าน BTC และใช้การปรับอัตราคืนค่าขุดบิตคอยน์ให้ลดลงครึ่งหนึ่ง ทุกการขุด 210,000 บล็อค เรียกว่า Halving ซึ่งเหตุการณ์ Halving ครั้งนี้เป็นครั้งที่ 4 แล้ว โดยครั้งแรกเกิดขึ้นปี 2012, ครั้งที่สองปี 2016 และ<a href=\"https://www.blognone.com/node/116273\">ครั้งที่สามในปี 2020</a></p>\n<p>หากดูตามกลไกแล้ว Halving อาจส่งผลกระทบในระยะสั้นต่อราคาบิตคอยน์ทั้งด้านบวกและลบ เพราะผลตอบแทนของผู้ขุดจะลดลง อย่างไรก็ตามที่ผ่านมาราคาบิตคอยน์ก็ปรับเพิ่มขึ้นหลายเท่าในหลัง Halving ดูได้จากราคาบิตคอยน์ในช่วง Halving อยู่ที่ 12.50, 638.51 และ 8,475 ดอลลาร์ต่อ 1 BTC ในครั้งที่ 1-3 ตามลำดับ ขณะที่ราคาบิตคอยน์ตอนนี้หลัง Halving ครั้งที่สี่ อยู่ที่ 63,567 ดอลลาร์</p>\n<p>ที่มา: <a href=\"https://www.cnbc.com/2024/04/19/bitcoin-network-completes-fourth-ever-halving-of-rewards-to-miners.html\">CNBC</a></p>\n<p><img src=\"https://www.blognone.com/sites/default/files/externals/213ee6bf3ca02dd21d2d0c99c6698c10.jpg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19863c68315f37743a5eb86cc15f0ea60e3b2819ef907a8b70b0fdf445d2041a","category":"Thai"}