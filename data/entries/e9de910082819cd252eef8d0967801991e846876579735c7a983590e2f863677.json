{"title":"Nintendo Switch เตรียมปิดฟังก์ชันแชร์รูป/วิดีโอ ไป X โดยตรง","link":"https://www.blognone.com/node/139654","date":1715242092000,"content":"<div><div><div><p>นินเทนโดประกาศว่า Nintendo Switch จะไม่สามารถแชร์คอนเทนต์รูปภาพหรือวิดีโอไปลง X ได้โดยตรงผ่านคอนโซล มีผลตั้ง 10 มิถุนายน 2024 เป็นต้นไป</p>\n<p>นินเทนโดไม่ได้บอกเหตุผลของการปิดฟังก์ชันดังกล่าว แต่ถ้าดูกรณีก่อนหน้านี้ <a href=\"https://www.blognone.com/node/133524\">Xbox</a> และ <a href=\"https://www.blognone.com/node/136607\">PlayStation</a> ต่างปิดฟีเจอร์โพสต์ลง x เช่นกัน หลังจาก X ขึ้นราคาการใช้งาน API</p>\n<p>ประเด็นนี้ดูจะเป็นเรื่องใหญ่มาก เพราะบัญชี X Gaming ยัง<a href=\"https://twitter.com/xGaming/status/1788375541931704828\">โพสต์ข้อความ</a>ถึงกรณีดังกล่าว โดยแนะนำผู้เล่น Switch ดาวน์โหลดคอนเทนต์ลงสมาร์ทโฟน แล้วแชร์ผ่านอุปกรณ์นั้นแทน รวมทั้งบอกว่าความร่วมมือระหว่างสองบริษัทยังคงเป็นไปด้วยดี</p>\n<p>ที่มา: <a href=\"https://twitter.com/NintendoAmerica/status/1788375084886892947\">นินเทนโด</a></p>\n<p><img src=\"https://www.blognone.com/sites/default/files/externals/773417789e814351d6c66e807201753d.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9de910082819cd252eef8d0967801991e846876579735c7a983590e2f863677","category":"Thai"}