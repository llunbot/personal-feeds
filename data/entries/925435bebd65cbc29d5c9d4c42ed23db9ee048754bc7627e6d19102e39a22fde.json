{"title":"Neuralink รับเงินลงทุนเพิ่มเติมอีก 43 ล้านดอลลาร์ จากกองทุนของ Peter Thiel","link":"https://www.blognone.com/node/136942","date":1700958532000,"content":"<div><div><div><p>Neuralink สตาร์ทอัพพัฒนาเทคโนโลยีชิปที่เชื่อมต่อกับสมองมนุษย์ของ Elon Musk รายงานการรับเงินเพิ่มทุนอีก 43 ล้านดอลลาร์ โดยบริษัทไม่ได้ประกาศเป็นทางการ แต่เป็นข้อมูลจากเอกสารที่ยื่นต่อ SEC หรือ ก.ล.ต. สหรัฐ</p>\n<p>ในรายงานบอกว่ากองทุน Founders Fund ของ Peter Thiel ได้เพิ่มเงินลงทุน<a href=\"https://www.blognone.com/node/135173\">จาก 280 ล้านดอลลาร์</a> เป็น 323 ล้านดอลลาร์ เมื่อช่วงต้นเดือนสิงหาคม ทั้งนี้ในรายงานไม่ได้ระบุจำนวนหุ้นหรือมูลค่ากิจการที่ประเมินตามการเพิ่มทุนนี้ โดยรายงานล่าสุดเมื่อเดือนมิถุนายน Neuralink มีมูลค่ากิจการประมาณ 5 พันล้านดอลลาร์</p>\n<p>บริษัทมีความคืบหน้าที่สำคัญเมื่อเดือนพฤษภาคม FDA หรือองค์การอาหารและยาของสหรัฐฯ ได้<a href=\"https://www.blognone.com/node/134029\">อนุมัติให้ทดลองฝังชิปในมนุษย์ได้</a> หลังจากบริษัทยื่นขออนุมัติมาหลายครั้ง</p>\n<p>ที่มา: <a href=\"https://techcrunch.com/2023/11/25/neuralink-elon-musks-brain-implant-startup-quietly-raises-an-additional-43m/\">TehhCrunch</a></p>\n<p><img src=\"https://www.blognone.com/sites/default/files/externals/c6e8d9f333d4c683cfd93d281f12422f.jpg\" /></p>\n</div></div></div><div><div>Topics: </div><div><div><a href=\"/topics/neuralink\">Neuralink</a></div><div><a href=\"/topics/peter-thiel\">Peter Thiel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"925435bebd65cbc29d5c9d4c42ed23db9ee048754bc7627e6d19102e39a22fde","category":"Thai"}