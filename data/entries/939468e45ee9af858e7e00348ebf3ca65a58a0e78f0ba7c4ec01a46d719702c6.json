{"title":"[ลือ] แอปเปิลกลับมาเจรจา OpenAI เพื่อนำโมเดล AI มาใช้งานใน iOS 18","link":"https://www.blognone.com/node/139440","date":1714179918000,"content":"<div><div><div><p>Bloomberg รายงานว่า แอปเปิลกลับมาเจรจากับ OpenAI เพื่อนำโมเดลปัญญาประดิษฐ์มาใช้งานใน iOS 18 หลัง<a href=\"https://www.blognone.com/node/138753\">เคยเจรจากันมารอบหนึ่ง</a>ในช่วงต้นปีนี้แล้วล่มไป</p>\n<p>ข่าวลือก่อนหน้านี้บอกว่า แอปเปิลเจรจากับทั้ง OpenAI และกูเกิล เรื่องการซื้อไลเซนส์โมเดลมาใช้งาน โดยการเจรจากับกูเกิลยังอยู่ในสถานะพูดคุยกัน แต่แอปเปิลก็ยังไม่ได้ตัดสินใจว่าจะเลือกรายใดเป็นพาร์ทเนอร์ และเป็นไปได้ว่าอาจเลือกทั้งคู่</p>\n<p>ก่อนหน้านี้ยังมีข่าวออกมาเรื่อยๆ ว่า <a href=\"https://www.blognone.com/node/139225\">iOS 18 จะเน้นฟีเจอร์ด้าน AI</a> ซึ่งแนวทางของแอปเปิลจะเน้นการประมวลผล AI ภายในเครื่องเพื่อรักษาความเป็นส่วนตัวของผู้ใช้งาน เราคงได้เห็นความชัดเจนมากขึ้นใน<a href=\"https://www.blognone.com/node/138916\">งาน WWDC ช่วงกลางเดือนมิถุนายน</a></p>\n<p>ที่มา - <a href=\"https://www.bloomberg.com/news/articles/2024-04-26/apple-intensifies-talks-with-openai-for-iphone-generative-ai-features\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/93223096daca0c9f1c296bb3edd5ac9d.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/ios-18\">iOS 18</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"939468e45ee9af858e7e00348ebf3ca65a58a0e78f0ba7c4ec01a46d719702c6","category":"Thai"}