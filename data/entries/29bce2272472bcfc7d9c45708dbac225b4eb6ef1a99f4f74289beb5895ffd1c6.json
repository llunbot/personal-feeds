{"title":"หลุดภาพแรกของ Galaxy Z Fold Special Edition เครื่องบางลงกว่าเดิม","link":"https://www.blognone.com/node/141862","date":1725588178000,"content":"<div><div><div><p>เว็บไซต์ Android Headliners เผยภาพหลุดของ Galaxy Z Fold Special Edition ที่มีความบางของเครื่องมากกว่า <a href=\"https://www.blognone.com/node/140827\">Galaxy Z Fold 6 ที่เพิ่งเปิดตัวไป</a></p>\n<p>มีข่าวลือของ Galaxy Z Fold Special Edition หรือเดิมทีเรียกกันว่า Galaxy Z Fold 6 \"Slim\" หรือ \"Ultra\" ออกมาสักระยะหนึ่งแล้ว แต่นี่เป็นครั้งแรกที่มีภาพหลุดออกมาให้เห็นกัน จากภาพเราเห็นตัวเครื่องที่บางลงกว่าเดิม ยกเว้นส่วนโมดูลกล้องที่ย่อกว่านี้ไม่ได้อีกมากนัก จึงปูดออกมาจากตัวเครื่อง</p>\n<p>ข้อมูลของ Android Headliners บอกว่าเครื่องมีความหนา 4.9 mm ตอนกางจอออก (Z Fold 6 หนา 5.6 mm) และหนา 10.6 mm ตอนพับ (Z Fold 6 หนา 12.1 mm) คาดว่ามันจะวางขายแค่ในบางประเทศคือ จีน และเกาหลีใต้ เท่านั้น</p>\n<p>สงครามมือถือจอพับแข่งกันเรื่องความบาง โดยมีมือถือจอพับหลายรุ่นที่บางกว่า Galaxy Z Fold 6 เช่น <a href=\"https://www.blognone.com/node/140840\">Honor Magic V2 (4.7mm/9.9mm)</a>, <a href=\"https://www.blognone.com/node/140991\">Xiaomi Mix Fold 4 (4.6mm/9.47mm)</a>, <a href=\"https://www.blognone.com/node/141396\">Google Pixel 9 Pro Fold (5.1mm/10.5mm)</a></p>\n<p>ที่มา - <a href=\"https://www.androidheadlines.com/2024/09/exclusive-first-look-samsung-galaxy-z-fold-special-edition-design.html\">Android Headliners</a></p>\n<p><img alt=\"No Description\" src=\"https://www.blognone.com/sites/default/files/externals/a2f5bb6ad412724d5e0dfe818f85c7c6.jpg\" /></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29bce2272472bcfc7d9c45708dbac225b4eb6ef1a99f4f74289beb5895ffd1c6","category":"Thai"}