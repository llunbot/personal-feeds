{"title":"สหรัฐเตรียมบังคับใช้กฎใหม่ การยกเลิก subscription ต้องง่ายเหมือนตอนสมัคร","link":"https://www.blognone.com/node/141379","date":1723521927000,"content":"<div><div><div><p>คณะกรรมการการค้าสหรัฐ (FTC), กสทช. สหรัฐ (FCC) และสำนักงานคุ้มครองการเงินผู้บริโภค (Consumer Financial Protection Bureau) เตรียมบังคับใช้กฎใหม่ที่เพิ่งออกเมื่อวันจันทร์ที่ผ่านมา บีบให้บริษัทต่างๆ ต้องปรับมาตรการการยกเลิกการใช้บริการ ให้ง่ายเหมือนตอนสมัครใช้งาน</p>\n<p>กฎใหม่นี้ครอบคลุมตั้งแต่บริการอย่างสมาชิกโรงยิม ไปจนถึงบริการออนไลน์ต่างๆ แม้แต่ประกันสุขภาพ กระบวนการเคลมก็ต้องทำง่ายๆ ผ่านออนไลน์ แทนที่จะเป็นการบีบให้ลูกค้าพิมพ์เอกสาร ส่งไปรษณีย์เหมือนเดิม</p>\n<p>Neera Tanden ที่ปรึกษาด้านนโยบายของทำเนียมขาวระบุว่า กฎนี้ออกมาเพื่อแก้ปัญหาที่บริษัทต่างๆ พยายามดีเลย์การให้บริการ (เช่นประกัน) หรือทำให้กระบวนการยกเลิกบริการยากกว่าที่ควรจะเป็น เพื่อดึงเงินของลูกค้าเอาไว้ให้นานที่สุด</p>\n<p>คงต้องรอดูกันต่อไปว่า กระบวนการยกเลิกบริการออนไลน์ที่ง่ายขึ้นเหล่านี้ จะถูกปรับให้เหมือนกันทั่วโลก หรือแค่ในสหรัฐเท่านั้น</p>\n<p>ที่มา - <a href=\"https://abcnews.go.com/Politics/canceling-subscriptions-easy-signing-new-federal-rule/story?id=112724977\">abcNews</a></p>\n<p><img alt=\"No Description\" src=\"https://www.blognone.com/sites/default/files/externals/48fb62c38c3da1896cb3b741ec258508.jpeg\" /><em>ภาพจาก Shutterstock</em></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/fcc\">FCC</a></div><div><a href=\"/topics/usa\">USA</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a6a3e552183c558c35f29ae8011a19f0ee32b94eca830ea86c8c582ccda2146","category":"Thai"}