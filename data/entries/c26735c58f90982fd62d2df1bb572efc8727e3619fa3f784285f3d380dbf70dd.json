{"title":"ซีอีโอ IBM บอกเอง อาจหยุดรับพนักงานใหม่รวม 7,800 ตำแหน่ง แล้วแทนที่ด้วย AI","link":"https://www.blognone.com/node/133649","date":1682987345000,"content":"<div><div><div><p>Arvind Krishna ซีอีโอไอบีเอ็มให้สัมภาษณ์กับ Bloomberg News เผยว่าบริษัทคาดว่าจะสั่งระงับการจ้างงานพนักงานใหม่ เป็นจำนวนประมาณ 7,800 ตำแหน่ง ซึ่งงานเหล่านี้สามารถแทนที่ได้ด้วย AI จะมีผลในช่วงไม่กี่ปีข้างหน้านี้</p>\n<p>เขายังยกตัวอย่างฝ่ายงานหลังบ้าน (Back-office) เช่น งานบุคคล ที่ตอนนี้เริ่มหยุดการรับพนักงานใหม่ หรือชะลอการรับแล้ว นอกจากนี้ยังให้ความเห็นว่าประมาณ 30% ของตำแหน่งงานที่ไม่ต้องพบปะกับลูกค้า (Non-customer-facing) สามารถแทนที่ด้วย AI หรือระบบอัตโนมัติภายใน 5 ปีข้างหน้า</p>\n<p>ประเด็นนี้ Krishna พูดถึงในช่วงหนึ่งของการสัมภาษณ์ โดยเป็นคำถามเรื่องบทบาทของ AI ในโลก หลังกระแส ChatGPT ของ OpenAI มาแรง ทั้งนี้ตัวแทนของไอบีเอ็มยังไม่ได้ออกมาให้ความเห็นเพิ่มเติมต่อเนื้อหาในบทสัมภาษณ์ดังกล่าว</p>\n<p>ที่มา: <a href=\"https://finance.yahoo.com/news/ibm-pause-hiring-plans-replace-212747073.html\">Yahoo! Finance</a></p>\n<p><img src=\"https://www.blognone.com/sites/default/files/externals/6d92c3a677d61783ba44ade8afcf9923.jpg\" alt /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hiring\">Hiring</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c26735c58f90982fd62d2df1bb572efc8727e3619fa3f784285f3d380dbf70dd","category":"Thai"}