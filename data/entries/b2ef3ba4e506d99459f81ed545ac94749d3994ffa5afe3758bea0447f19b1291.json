{"title":"WhatsApp เปิดตัวแอพเวอร์ชันนาฬิกา Wear OS","link":"https://www.blognone.com/node/133783","date":1683762714000,"content":"<div><div><div><p>บริษัท Meta เปิดตัว WhatsApp เวอร์ชันนาฬิกาตระกูล Wear OS ของกูเกิล (ถือเป็น WhatsApp เวอร์ชันนาฬิกาครั้งแรกด้วย) โดยจะเปิดให้ใช้งานในช่วงกลางปีนี้</p>\n<p>ฟีเจอร์เด่นคือการสนทนาด้วยเสียง ผู้ใช้สามารถอัดคลิปเสียงแล้วส่งไปยังเพื่อนใน WhatsApp ได้โดยตรง ทำให้สื่อสารได้แบบไม่ต้องใช้ข้อความพิมพ์เลย</p>\n<p>อีกประเด็นที่น่าสนใจคือข่าวนี้ Mark Zuckerberg เป็นคนโพสต์ประกาศด้วยตัวเอง ในเวลาเดียวกับที่กูเกิลประกาศข่าวในงาน Google I/O ซึ่งเราไม่ค่อยได้เห็นความร่วมมือของสองบริษัทนี้บ่อยเท่าไรนัก</p>\n<p><img alt=\"No Description\" src=\"https://www.blognone.com/sites/default/files/externals/8e2d66d2df8c97d73a19c85af430c5bc.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/meta\">Meta</a></div><div><a href=\"/topics/wear-os\">Wear OS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2ef3ba4e506d99459f81ed545ac94749d3994ffa5afe3758bea0447f19b1291","category":"Thai"}