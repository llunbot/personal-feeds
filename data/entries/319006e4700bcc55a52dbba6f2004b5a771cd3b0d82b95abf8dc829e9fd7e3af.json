{"title":"Tim Cook บอก Apple จะไม่เจรจาจ่ายเงินยุติคดี Apple Watch ละเมิดสิทธิบัตรของ Masimo","link":"https://www.blognone.com/node/138007","date":1706853898000,"content":"<div><div><div><p>Tim Cook ซีอีโอแอปเปิล ให้สัมภาษณ์กับ CNBC หลังจาก<a href=\"https://www.blognone.com/node/138001\">รายงานผลประกอบการไตรมาสล่าสุด</a> โดยมีคำถามเกี่ยวกับปัญหา Apple Watch ในสหรัฐอเมริกาที่ถูก ITC <a href=\"https://www.blognone.com/node/137394\">สั่งแบน</a>ห้ามขายในสองรุ่นล่าสุดคือ Apple Watch Series 9 กับ Apple Watch Ultra เนื่องจากประเด็นละเมิดสิทธิบัตรระบบวัดออกซิเจนในเลือดของ Masimo แต่แอปเปิล<a href=\"https://www.blognone.com/node/137732\">แก้ปัญหา</a>โดยขาย Apple Watch ที่ปิดฟีเจอร์นี้ไปชั่วคราว</p>\n<p>Cook บอกว่าแอปเปิลไม่มีแผนเจรจายุติปัญหา ด้วยการจ่ายเงินไลเซนส์สิทธิบัตรกับ Masimo แต่เลือกจะสู้ต่อในคดีนี้ ซึ่งตอนนี้เป็นขั้นตอนยื่นอุทธรณ์ต่อ ITC</p>\n<p>เขายังบอกอีกว่าสำหรับลูกค้าแล้ว มีเหตุผลมากมายที่จะเลือกซื้อ Watch แม้จะไม่มีเซ็นเซอร์วัดออกซิเจนในเลือดก็ตาม</p>\n<p>ก่อนหน้านี้ Joe Kiani ซีอีโอ Masimo <a href=\"https://www.blognone.com/node/137315\">ได้ให้สัมภาษณ์</a>ประเด็นดังกล่าว เผยว่าแอปเปิลเคยเจรจาขอซื้อกิจการตั้งแต่ปี 2013 หรือทำความร่วมมือพัฒนาตัววัดออกซิเจนในเลือด แต่ดีลทั้งหมดไม่เกิดขึ้น ขณะเดียวกันบริษัทก็ยินดีเจรจาหากแอปเปิลเลือกจ่ายค่าเสียหาย</p>\n<p>ที่มา: <a href=\"https://9to5mac.com/2024/02/01/tim-cook-masimo-apple-watch-settlement/\">9to5Mac</a></p>\n<p><img src=\"https://www.blognone.com/sites/default/files/externals/e267a781ab5e4054ee30e47242cc709e.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/apple-watch\">Apple Watch</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"319006e4700bcc55a52dbba6f2004b5a771cd3b0d82b95abf8dc829e9fd7e3af","category":"Thai"}