{"title":"GeForce Now เปิดบริการแบบ Beta ในไทยแล้ว เริ่มต้นเดือนละ 219 บาท","link":"https://www.blognone.com/node/146782","date":1749028517000,"content":"<span>GeForce Now เปิดบริการแบบ Beta ในไทยแล้ว เริ่มต้นเดือนละ 219 บาท</span>\n\n  <div>\n    <div>Body</div>\n              <div><p>Bro.game หรือ <a href=\"https://www.blognone.com/node/140462\">Brothers Pictures  พาร์ทเนอร์ของ NVIDIA ในไทย</a> เปิดให้บริการคลาวด์เกมมิ่ง GeForce Now แบบ Beta ในประเทศไทยแล้ว ส่วนกำหนดเปิดบริการอย่างเป็นทางการคือ 26 มิถุนายน 2568</p>\n<p>GeForce Now เป็นบริการเช่าเครื่องบนคลาวด์เพื่อเล่นเกมที่เราเป็นเจ้าของอยู่ก่อน (เช่น บน Steam) และอาจรวมถึงเกมฟรีอีกจำนวนหนึ่ง เช่น Genshin Impact, Counter-Strike 2, Dota 2, Fortnite เป็นต้น</p>\n<p>ในหน้าเว็บของ Bro.games ยังประกาศราคาแพ็กเกจ GeForce Now ในไทย มีราคาต่อเดือนดังนี้</p>\n<ul>\n<li><strong>Lite</strong> 219 บาท เข้าคิวธรรมดา ความละเอียดสูงสุด 1080p เล่นได้ต่อเนื่อง 3 ชั่วโมง/ครั้ง</li>\n<li><strong>Performance</strong> 399 บาท คิวเร็ว ความละเอียดสูงสุด 1440p เล่นได้ต่อเนื่อง 6 ชั่วโมง/ครั้ง</li>\n<li><strong>Ultimate</strong> 649 บาท คิวเร็วพิเศษ ความละเอียดสูงสุด 4Kp เล่นได้ต่อเนื่อง 8 ชั่วโมง/ครั้ง</li>\n<li><strong>Unlimited</strong> 999 บาท เหมือน Ultimate แต่เป็นแพ็กเกจพ่วงเน็ตเร็วไม่อั้น ร่วมกับ True Dtac</li>\n</ul>\n<p>ที่มา - <a href=\"https://www.bro.game/\">Bro.games</a></p>\n<p><img src=\"https://www.blognone.com/sites/default/files/files-2025/2025-05/bro.games.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 04/06/2025 - 16:15</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"352f340c5504de99743837921bae8cad6730f877e8ea3ef095b2db82475fcd1f","category":"Thai"}