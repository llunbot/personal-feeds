{"title":"GM ประกาศเลิกสนับสนุน CarPlay/Android Auto, เปลี่ยนไปใช้ Android Automotive","link":"https://www.blognone.com/node/133256","date":1680310241000,"content":"<div><div><div><p>บริษัทรถยนต์เครือ GM ประกาศว่าจะเลิกสนับสนุนระบบยิงมือถือขึ้นจอภาพรถยนต์ (phone projection systems) ทั้ง Apple CarPlay และ Android Auto ในรถยนต์รุ่นปี 2024 เพื่อไปใช้ระบบปฏิบัติการ Android Automotive ที่รันจากคอมพิวเตอร์ภายในรถยนต์แทน</p>\n<p>รถยนต์ในเครือ GM เริ่มใช้ Android Automotive มาได้สักพักแล้ว เช่น <a href=\"https://www.blognone.com/node/123106\">GMC</a> และ <a href=\"https://www.blognone.com/node/124861\">Cadillac</a> ที่เริ่มในปี 2021 แต่นี่เป็นครั้งแรกที่ GM ยืนยันว่าจะเลิกรองรับ CarPlay และ Android Auto ด้วย</p>\n<p>GM ให้เหตุผลว่ายุทธศาสตร์ใหม่ของบริษัทคือการใช้คอมพิวเตอร์ในรถ และระบบปฏิบัติการ Android Automotive ที่บริษัทปรับแต่งเอง ใช้ชื่อแพลตฟอร์มโดยรวมว่า <a href=\"https://news.gm.com/newsroom.detail.html/Pages/news/us/en/2021/sep/0929-ultifi.html\">Ultifi</a> โดยจะรองรับแอพยอดนิยมอย่าง Google Maps, Google Assistant, Audible, Spotify จึงตัดสินใจเลิกรองรับระบบ phone projection ที่มีความสามารถซ้ำซ้อนกัน ผู้ใช้งานมือถือยังสามารถเชื่อมต่อกับรถยนต์ได้ผ่าน Bluetooth (แต่จะเป็นการส่งข้อมูลอย่างเดียว, projection ไม่ได้แล้ว)</p>\n<p><img alt=\"No Description\" src=\"https://www.blognone.com/sites/default/files/externals/4f30bb8e12390d81c55d2c5111ff7289.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/488cd05be7c7ee50e3cf93c7c25db4b2.jpg\" /></p>\n<p><em>หน้าจอระบบ Ultifi ที่อิงจาก Android Automotive</em></p>\n<p>นโยบายนี้จะมีผลต่อรถ EV ที่วางขายใหม่เท่านั้น (รถน้ำมันที่วางขายใหม่ยังใช้ระบบเดิม) และรถยนต์ที่ขายไปแล้วทุกรุ่นจะยังใช้งาน CarPlay และ Android Auto ได้เหมือนเดิม โดยรถยนต์ใหม่รุ่นที่จะมีเฉพาะ Android Automotive เท่านั้นคือ 2024 Chevrolet Blazer EV, 2024 Chevrolet Equinox EV, 2024 Cadillac CELESTIQ, 2025 GMC Sierra EV</p>\n<p>ส่วนรถยนต์ EV ของปี 2024 บางรุ่นจะยังใช้งาน CarPlay และ Android Auto ได้ เช่น Chevrolet Silverado EV, Bolt EV, Cadillac Lyriq, GMC Hummer EV</p>\n<p>Chevrolet Blazer EV รุ่นปี 2024 (วางขายปี 2023) จะเป็นรถยนต์รุ่นแรกที่ใช้ Android Automotive อย่างเดียว</p>\n<p>ที่มา - <a href=\"https://www.theverge.com/2023/3/31/23664814/gm-ev-restrict-apple-carplay-android-auto-google\">The Verge</a>, <a href=\"https://arstechnica.com/cars/2023/03/gm-confirms-its-dropping-apple-carplay-and-android-auto-from-2024-evs/\">Ars Technica</a></p>\n</div></div></div><div><div>Topics: </div><div><div><a href=\"/topics/gm\">GM</a></div><div><a href=\"/topics/carplay\">CarPlay</a></div><div><a href=\"/topics/android-auto\">Android Auto</a></div><div><a href=\"/topics/android-automotive\">Android Automotive</a></div><div><a href=\"/topics/chevrolet\">Chevrolet</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21ce928437b4bb7257481c2083e52d688557ca759232356dbf639b8435097e4b","category":"Thai"}