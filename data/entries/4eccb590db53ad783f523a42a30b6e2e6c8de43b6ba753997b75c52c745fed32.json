{"title":"IBM Storage Ceph โซลูชันจัดการแพลตฟอร์มข้อมูลโอเพ่นซอร์ส ที่เกิดมาเพื่อจัดการข้อมูลระดับองค์กร","link":"https://www.blognone.com/node/143002","date":1731297649000,"content":"<div><div><div><p>โจทย์ของการจัดการข้อมูลสำหรับองค์กรในปัจจุบันไม่ได้เป็นเพียงการวางแผนระยะสั้นอีกต่อไป เนื่องจากข้อมูลมีอัตราการเติบโตเพิ่มขึ้นอย่างไม่หยุดยั้ง ด้วยเหตุนี้เองการวางกลยุทธ์เพื่อจัดการแพลตฟอร์มด้านข้อมูลจึงกลายเป็นแผนระยะยาวที่ต้องรองรับการขยายตัวได้แทบไร้ขีดจำกัด นอกจากนี้แพลตฟอร์มยังต้องเปิดกว้างรองรับโซลูชันได้หลายประเภททั้ง Block Storage, File Storage หรือแม้กระทั่งการใช้งาน Object ที่ได้รับความนิยมในแอปพลิเคชันสมัยใหม่ รวมไปถึงต้องไม่ปิดกั้นเฉพาะโซลูชัน Storage เจ้าใดเจ้าหนึ่งเท่านั้น</p>\n<p>ในบทความนี้เราจะพาทุกท่านไปรู้จักกับโซลูชัน IBM Storage Ceph หรือโซลูชัน Software-defined Storage ถึงจุดเด่นและกรณีศึกษาสำหรับการใช้งานในองค์กร</p>\n<p><img alt=\"No Description\" src=\"https://www.blognone.com/sites/default/files/externals/416dfe1e6ec637407c4c7bbc1e8cb923.png\" /></p>\n<h2>จุดเริ่มต้นของ IBM Storage Ceph</h2>\n<p>ย้อนไปราวปี 2004 นักศึกษาปริญญาเอกรายหนึ่งที่ชื่อว่า Sage Weil จากมหาวิทยาลัยแคลิฟอเนียได้มุ่งพัฒนาซอฟต์แวร์สำหรับการบริหารจัดการข้อมูลปริมาณมหาศาลผ่าน Distribute Storage ซึ่งซอฟต์แวร์นี้เริ่มได้รับการแนะนำสู่โลกภายใต้ชื่อ Ceph เมื่อปี 2006 และเพียงปีเดียวให้หลังด้วยความโดดเด่นเรื่องการรับมือกับข้อผิดพลาดต่างๆและมีเสถียรภาพสูง (Fault Tolerant &amp; High Availability) ทำให้ Ceph เหมาะกับระบบคลาวด์หรือดาต้าเซนเตอร์ขนาดใหญ่ ถึงขนาดว่าปี 2010 Linus Torvalds ได้บรรจุ Ceph Client ไว้ใน Linux Kernel และในปี 2012 ผู้คิดค้นอย่าง Weil ก็ได้สร้าง Inktank Storage เพื่อให้บริการดูแล Ceph แบบเชิงพาณิชย์ และในปีเดียวกันนั้นเอง Openstack ก็รองรับเรื่องของ Ceph เช่นกัน</p>\n<p>เพียง 2 ปีให้หลัง(2014) ทาง Red Hat ก็ได้เล็งเห็นโอกาสและเข้าซื้อ Inktank และปัจจุบันกลายมาเป็นส่วนหนึ่งของโซลูชั่น IBM Storage for Data &amp; AI ทั้งนี้แน่นอนว่าเมื่ออยู่ในมือของผู้เล่นระดับองค์กร Ceph ก็ได้ถูกพัฒนาให้มีการดูแลช่วยเหลือในการใช้งาน เพิ่มประสิทธิภาพ และฟีเจอร์ต่างๆเพื่อตอบโจทย์ระดับองค์กร รวมถึงด้วยความเป็นโอเพ่นซอร์สทำให้ Ceph มี Community ที่กว้างขวางและรองรับโซลูชันด้านการจัดการข้อมูลได้มากมาย</p>\n<h2>ประโยชน์ของ IBM Storage Ceph กับการใช้งานในภาคองค์กร</h2>\n<p>IBM Storage Ceph เป็นโซลูชัน Software-defined storage สำหรับแพลตฟอร์ม x86 ที่รองรับการจัดการข้อมูลทั้งในรูปแบบของ Block, file และ Object โดยโซลูชันนี้ได้ช่วยทลายขีดจำกัดของการบริการจัดการโซลูชัน Storage ในกลายเป็นผืนเดียวกัน ทั้งระบบ Block และ File ที่สืบเนื่องมาตั้งแต่อดีต และที่สำคัญคือการขยายตัวจัดการ Storage จำนวนมากขึ้นได้โดยไม่ต้องเพิ่มความยุ่งยากในการบริหารจัดการทำให้องค์กรไม่ต้องเพิ่มคนมาดูแลตามการขยายตัว ทั้งนี้ IBM Storage Ceph ชูจุดเด่นใน 3 มุมมองคือ</p>\n<p><strong>1.) Scalability</strong><br />\nแผนของการจัดการข้อมูลในปัจจุบันมักต้องรองรับเรื่องการขยายตัว ซึ่ง IBM Storage Ceph สามารถรองรับการเริ่มต้นได้แต่น้อยเพียงแค่ 3 โหนดไปจนถึงนับพันโหนดร่วมกัน หรือคิดเป็นข้อมูลราว 1 พันล้าน Object นอกจากนี้ยังมีฟีเจอร์ Rebalance ที่ช่วยเพิ่มประสิทธิภาพและการรักษาการกระจายอย่างมีคุณภาพ ซึ่งเป็นกระบวนการที่เกิดขึ้นอย่างอัตโนมัติ และถ้าหากแอดมินต้องการขยายคลัสเตอร์หรืออัปเดตฮาร์ดแวร์ โซลูชัน IBM Storage Ceph คือคำตอบที่จะช่วยให้กระบวนการเหล่านั้นไม่พบกับ downtime</p>\n<p><strong>2.) Simplicity</strong><br />\nความง่ายคือหัวใจในการปฏิบัติงานอย่างแท้จริง เพราะงานการจัดการข้อมูลนั้นก็มีความซับซ้อนมากพออยู่แล้ว ซึ่ง IBM Storage Ceph สามารถทำการกำหนดสิทธิ์ตามหน้าที่มอบหมายงานต่อได้ รวมไปถึงมีข้อมูล Insight และ Dashboard ให้ท่านสามารถตรวจตราการทำงานภาพรวมของคลัสเตอร์หรือจะเจาะลึกดูการทำงานของโหนดที่สนใจ นอกจากนี้การเริ่มต้นขั้นพื้นฐานก็ทำได้รวดเร็วแค่ภายในไม่กี่ขั้นตอน รองรับการทำงานผ่าน Ansible ตลอดจนหากท่านเป็นลูกค้าเดิมที่ใช้ Red Hat Ceph มาก่อนย่อมทำงานร่วมกับ IBM Storage Ceph ได้</p>\n<p><strong>3.) Security</strong><br />\nอีกหนึ่งสิ่งที่พลาดไม่ได้เลยของการมองหาโซลูชันระดับองค์กรก็คือเรื่องความมั่นคงปลอดภัย โดย IBM Storage Ceph มีจุดเด่นเรื่องของการป้องกันข้อผิดพลาดจากน้ำมือมนุษย์ การโจมตีทางไซเบอร์ หรือภัยต่างๆ ได้ ด้วยความสามารถด้านการทำ Replication, Erasure Coding หรือ write-once-read-many (WORM) ทั้งนี้ในกรณีของการปกป้องที่ตัวข้อมูลก็สามารถเลือกใช้การเข้ารหัสที่ได้รับการยอมรับจากสถาบันระดับโลกอย่าง NIST ได้</p>\n<h2>กรณีการนำ IBM Storage Ceph ไปใช้งานในองค์กร</h2>\n<p>อย่างที่ทราบไปแล้วว่า IBM Storage Ceph มีความโดดเด่นเรื่องการรองรับปริมาณข้อมูลอย่างมหาศาล เช่น การทำงานในระดับคลาวด์ หรือดาต้าเซนเตอร์ขนาดใหญ่ แต่ถ้าจะตีความเป็นโจทย์ในภาคองค์กรให้ชัดขึ้น IBM Storage Ceph สามารถถูกนำไปใช้ในโจทย์ของภาคองค์กร ดังนี้</p>\n<ul>\n<li>AI/ML - โมเดลด้าน AI และ Machine Learning ที่ดีย่อมมาจากปริมาณข้อมูลมหาศาลที่เรียนรู้ได้ ซึ่งนี่คือความท้าทายสำคัญที่มักถูกกล่าวถึงว่าเป็นความท้าทายของความสำเร็จในโครงการ AI/ML และด้วยโจทย์ในการเก็บรักษาข้อมูลจำนวนมากระดับ Data Lake หรือ Big Data รวมถึงเทคโนโลยีล่าสุดอย่าง Lakehouse จึงเป็นโอกาสอันดีของการนำ IBM Storage Ceph มาใช้</li>\n<li>Cloud Native Application - แอปพลิเคชันสมัยใหม่ที่ถูกออกแบบขึ้น มักมองหาโครงสร้างการจัดการข้อมูลแบบ Object Storage ซึ่งข้อดีก็คือการเรียกใช้งานได้ง่ายผ่าน API ทั้งนี้ในองค์กรเองก็ยังจำเป็นต้องใช้งานข้อมูล Block &amp; File Storage แบบเดิม และต้องผสานข้อมูลเก่าและใหม่ให้เป็นระบบเดียวกันเพื่อประโยชน์ในการทำงานสูงสุด ตรงนี้เองก็เป็นอีกมุมมองหนึ่งที่จะนำ IBM Storage Ceph เข้ามาได้</li>\n<li>DR และ Backup - Object Storage มีต้นทุนในการจัดเก็บต่ำกว่าการใช้งานประเภทอื่น ดังนั้นนโยบายเรื่อง Archive Data หรือ Backup Data ที่เป็นการเก็บข้อมูลสำรองหรือเก็บระยะยาวจึงเหมาะกับ Object Storage มากกว่า เช่นเกียวกัน IBM Storage Ceph ก็ยังคงบริหารจัดการส่วนนี้ได้ ที่สำคัญคือในปัจจุบันมี Vendor มากมายที่ Certified กับโซลูชัน IBM Storage Ceph เพิ่มขึ้นเรื่อยๆ</li>\n</ul>\n<h2>บทสรุป</h2>\n<p>จะเห็นได้ว่า IBM Storage Ceph คือโซลูชัน Open Source Software-defined Storage ที่ได้การยอมรับและมีกลุ่มผู้ใช้อย่างกว้างขวาง ซึ่ง Ceph ภายใต้การดูแลของ IBM ได้ถูกปรับแต่งให้มีฟีเจอร์ที่เหมาะกับการทำงานระดับองค์กรและได้รับการดูแลเบื้องหลังโดยทีมงานมืออาชีพอย่าง IBM โดยเฉพาะหากเกิดปัญหา ผู้ใช้งานก็สามารถขอรับบริการจาก IBM Support ได้โดยตรง</p>\n<p>นอกจากนี้หากท่านต้องการประสิทธิภาพในงานข้อมูลระดับ Data Lakehouse ในโปรเจ็กต์ AI ที่ต้องการกรอบธรรมาภิบาลในการกำกับดูแลการใช้งาน (AI Governance) เป็นพิเศษก็สามารถจับคู่เข้ากับโซลูชัน <a href=\"https://www.ibm.com/products/watsonx-data\">watsonx.data</a> ได้ด้วย ไม่เพียงเท่านั้น IBM เองยังสามารถนำเสนอ AI Infrastructure ได้ด้วย เรียกได้ว่ามีทางเลือกต่อยอดไปจนสุดทางที่องค์กรต้องการทุกกรณี</p>\n<p>หากมีความสนใจโซลูชัน IBM Storage Ceph หรือโซลูชันอื่นๆ ของ IBM สามารถติดต่อทีมงานจาก Computer Union ได้ที่ email : <a href=\"mailto:cu_mkt@cu.co.th\">email: cu_mkt@cu.co.th</a> หรือโทร. 02 3116881 #7151, 7156</p>\n<p><img alt=\"No Description\" src=\"https://www.blognone.com/sites/default/files/externals/e913b3863401f1d308dd965f2a29808f.png\" /></p>\n</div></div></div><div><div>Topics: </div><div><div><a href=\"/topics/computer-union\">Computer Union</a></div><div><a href=\"/topics/cloud-storage\">Cloud Storage</a></div><div><a href=\"/topics/ibm\">IBM</a></div><div><a href=\"/topics/ibm-databand\">IBM Databand</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4eccb590db53ad783f523a42a30b6e2e6c8de43b6ba753997b75c52c745fed32","category":"Thai"}