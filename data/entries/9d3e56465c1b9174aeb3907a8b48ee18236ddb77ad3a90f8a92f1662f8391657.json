{"title":"DirectX จะเพิ่มฟีเจอร์ Neural Rendering รองรับจีพียูใช้ AI ช่วยประมวลผล ทำงานได้ข้ามค่าย","link":"https://www.blognone.com/node/144109","date":1736865138000,"content":"<div><div><div><p>ไมโครซอฟท์ประกาศแผนการเพิ่มฟีเจอร์ให้ DirectX รองรับฟีเจอร์ Neural Rendering หรือการใช้ AI ช่วยประมวลผลการเรนเดอร์ภาพ ที่กำลังนิยมในจีพียูยุคหลังๆ</p>\n<p>หลังจาก NVIDIA เพิ่มหน่วยประมวลผล tensor core เข้ามา เราเห็นการใช้ AI ช่วยประมวลผลภาพ เช่น อัพสเกลภาพให้ละเอียดขึ้น หรือสร้างเฟรมจาก AI เพื่อเพิ่มเฟรมเรตโดยไม่ต้องประมวลผลผ่าน pipeline ปกติของจีพียู แต่ที่ผ่านมาเทคนิคของแต่ละค่ายอาจต่างคนต่างทำ</p>\n<p>สิ่งที่ไมโครซอฟท์จะทำคือเพิ่มฟีเจอร์ Cooperative Vector หรือการเปิดให้คูณเมทริกซ์กับเวกเตอร์ ซึ่งนิยมใช้ใน neural network เพื่อให้สามารถประมวลผล neural network ภายใน pixel shader ได้ ผลคือนักพัฒนาสามารถเรียกใช้เทคนิคนี้ผ่าน DirectX โดยตรง แล้วให้ DirectX ไปสั่งจีพียูค่ายต่างๆ ได้อีกทีหนึ่ง กระบวนการพัฒนาเกมจึงง่ายขึ้นมาก เพราะไม่ต้องไปทำกับจีพียูทีละค่าย</p>\n<p>ไมโครซอฟท์บอกว่าตอนนี้ทีม High-Level Shader Language (HLSL) กำลังทำงานร่วมกับผู้ผลิตจีพียูทั้ง 4 ค่ายคือ NVIDIA, AMD, Intel, Qualcomm และน่าจะเริ่มใช้ได้กับ <a href=\"https://www.blognone.com/node/143957\">GeForce RTX 50 Blackwell ที่มีฟีเจอร์ใหม่ neural shader</a></p>\n<p>ที่มา - <a href=\"https://devblogs.microsoft.com/directx/enabling-neural-rendering-in-directx-cooperative-vector-support-coming-soon/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/9c7c4c87e687be936cec4550e21c3aa7.png\" /></p>\n<p>ภาพจาก <a href=\"https://developer.nvidia.com/blog/nvidia-rtx-neural-rendering-introduces-next-era-of-ai-powered-graphics-innovation/\">NVIDIA</a></p>\n</div></div></div><div><div>Topics: </div><div><div><a href=\"/topics/directx\">DirectX</a></div><div><a href=\"/topics/gpu\">GPU</a></div><div><a href=\"/topics/microsoft\">Microsoft</a></div><div><a href=\"/topics/graphic\">Graphic</a></div><div><a href=\"/topics/neural-network\">Neural Network</a></div><div><a href=\"/topics/geforce\">GeForce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d3e56465c1b9174aeb3907a8b48ee18236ddb77ad3a90f8a92f1662f8391657","category":"Thai"}