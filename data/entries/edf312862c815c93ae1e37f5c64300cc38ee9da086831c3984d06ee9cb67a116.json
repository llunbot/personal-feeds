{"title":"Anthropic แสดงความเห็นด้วยกฎหมายควบคุม AI ขนาดใหญ่ หลังสภายอมลดเงื่อนไข","link":"https://www.blognone.com/node/141605","date":1724408273000,"content":"<div><div><div><p>Dario Amodei ซีอีโอ Anthropic ผู้พัฒนาโมเดลภาษาขนาดใหญ่ Claude ออกจดหมายแสดงความเห็นด้วย<a href=\"https://leginfo.legislature.ca.gov/faces/billCompareClient.xhtml?bill_id=202320240SB1047&amp;showamends=false\">ร่างกฎหมายควบคุมการพัฒนาปัญญาประดิษฐ์ SB 1047</a> ร่างล่าสุด หลังจากที่ก่อนหน้านี้กฎหมายฉบับนี้ถูกคัดค้านอย่างหนัก เช่น <a href=\"https://x.com/AndrewYNg/status/1798753608974139779\">Andrew Ng</a>, <a href=\"https://sd11.senate.ca.gov/news/senator-wiener-responds-openai-opposition-sb-1047\">OpenAI</a></p>\n<p>ร่างกฎหมายนี้เสนอให้ควบคุมปัญญาประดิษฐ์ที่มีต้นทุนในการพัฒนาเกินกว่า 100 ล้านดอลลาร์ หรือ fine-tune ด้วยต้นทุนเกิน 10 ล้านดอลลาร์ ตลอดจนการประกอบร่างกับซอฟต์แวร์อื่นๆ แล้วมีโอกาสที่จะสร้างความเสียหายใหญ่หลวง มูลค่าเกิน 500 ล้านดอลลาร์ โดยบังคับให้มีการตรวจสอบความปลอดภัย ตลอดจนเปิดเผยผลการตรวจสอบแบบเซ็นเซอร์ความลับทางการค้าต่อสาธารณะ โดยร่างก่อนหน้านี้ถึงกับมีการตั้งกรรมการควบคุมการพัฒนาโมเดลปัญญาประดิษฐ์ แต่ก็ถอนออกไป</p>\n<p>Andrew Ng <a href=\"https://www.deeplearning.ai/the-batch/issue-252/\">ระบุว่าการพยายามควบคุม \"เครื่องมือ\" ที่อาจจะนำไปใช้งานหลากหลายเช่นนี้เป็นการขวัดขวางนวัตกรรม</a> เพราะไม่มีทางที่ผู้พัฒนาโมเดลแบบโอเพนซอร์สจะรู้ได้ว่าจะมีคนนำโมเดลไปใช้งานอะไรที่มีความเสียหายเกิน 500 ล้านดอลลาร์ได้หรือไม่ เช่นเดียวกับคนคิดมอเตอร์ไฟฟ้าก็ไม่รู้ว่าจะมีคนนำไปใช้เป็นรถยนต์หรือนำไปใช้ควบคุมทิศทางจรวด</p>\n<p>Fei Fei Li นักวิจัยปัญญาประดิษฐ์ชื่อดังก็<a href=\"https://finance.yahoo.com/news/godmother-ai-says-california-well-123044108.html\">ออกมาแสดงความไม่เห็นด้วยกับกฎหมายนี้</a> โดยระบุว่ากฎหมายนี้จะทำร้ายบริษัทปัญญาประดิษฐ์ขนาดเล็กและนักวิจัย</p>\n<p>ที่มา - <a href=\"https://www.reuters.com/technology/artificial-intelligence/anthropic-says-california-ai-bills-benefits-likely-outweigh-costs-2024-08-23/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/b93ea1f1533a589d35c11532e3f4d815.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/law\">Law</a></div><div><a href=\"/topics/california\">California</a></div><div><a href=\"/topics/usa\">USA</a></div><div><a href=\"/topics/anthropic\">Anthropic</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edf312862c815c93ae1e37f5c64300cc38ee9da086831c3984d06ee9cb67a116","category":"Thai"}