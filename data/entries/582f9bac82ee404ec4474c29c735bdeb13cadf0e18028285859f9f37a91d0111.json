{"title":"Dell ประกาศความร่วมมือกับ NVIDIA ขยาย AI ไปสู่ลูกค้ามากขึ้นผ่าน Dell AI Factory","link":"https://www.blognone.com/node/139875","date":1716287252000,"content":"<div><div><div><p>Dell ประกาศขยาย Dell AI Factory ที่ให้ลูกค้าสามารถเข้าถึงชุดพอร์ตโฟลิโอสำหรับงาน AI ตั้งแต่ระดับอุปกรณ์-ศูนย์ข้อมูลออนพรีมิส-คลาวด์ ผ่านพาร์ตเนอร์ต่าง ๆ โดยร่วมมือกับ NVIDIA เพื่อเพิ่มโซลูชันต่าง ๆ รองรับความต้องการที่เพิ่มมากขึ้น</p>\n<p>Michael Dell ซีอีโอ Dell Technologies และ Jensen Huang ซีอีโอ NVIDIA ได้ขึ้นเวทีร่วมกันในงาน Dell Technologies World ปีนี้ที่ลาสเวกัส เพื่อประกาศความร่วมมือ ซึ่ง Dell จะมาช่วยเสริมส่วนโครงสร้างพื้นฐานที่ลูกค้าทั้งหน่วยงานรัฐบาลและภาคธุรกิจติดตั้งไว้ และ NVIDIA ไม่ได้เข้าถึงลูกค้ากลุ่มนี้โดยตรง</p>\n<p>ส่วนอย่างโซลูชันที่เป็นความร่วมมือได้แก่ เซิร์ฟเวอร์ใหม่ Dell PowerEdge XE9680L ที่ติดตั้งจีพียู NVIDIA Blackwell 8 ตัว ในแร็คขนาด 4U มีอัตราจีพียูต่อโหนดที่มากขึ้น, Dell NativeEdge แพลตฟอร์มดีพลอยและจัดการแอพพลิเคชันองค์กร ที่รองรับการทำงานร่วมกับชุดซอฟต์แวร์ NVIDIA AI Enterprise และมีอีกหลายโซลูชันเพื่อให้การดีพลอย AI ในองค์กรทำได้รวดเร็วมากขึ้น</p>\n<p>ที่มา: <a href=\"https://www.dell.com/en-us/dt/corporate/newsroom/announcements/detailpage.press-releases~usa~2024~05~20240520-dell-technologies-expands-dell-ai-factory-with-nvidia-to-turbocharge-ai-adoption.htm#/filter-on/Country:en-us\">Dell Technologies</a> และ <a href=\"https://www.bloomberg.com/news/articles/2024-05-20/nvidia-ceo-says-dell-partnership-is-key-to-its-push-to-expand-ai\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/d56bd2e5035be99fc7925366f2019933.jpeg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/dell\">Dell</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"582f9bac82ee404ec4474c29c735bdeb13cadf0e18028285859f9f37a91d0111","category":"Thai"}