{"title":"[ลือ] Galaxy Z Fold 7 หน้าจอใหญ่ขึ้น เครื่องบางลง ถอดชั้น Digitizer สำหรับปากกา S Pen","link":"https://www.blognone.com/node/144679","date":1739522745000,"content":"<div><div><div><p>เว็บข่าว ETnews ของเกาหลีใต้ รายงานข่าวลือว่า มือถือพับได้รุ่นหน้าของซัมซุง ซึ่งน่าจะเรียกเป็น Galaxy Z Fold 7 จะปรับดีไซน์ใหม่ให้จอมีขนาดใหญ่ขึ้น ตัวเครื่องบางลง ลักษณะเดียวกับ <a href=\"https://www.blognone.com/node/142679\">Galaxy Z Fold Special Edition ที่ออกขายเฉพาะบางประเทศ</a></p>\n<p>แหล่งข่าวของ ETnews บอกว่าขนาดหน้าจอหลัก (จอพับ) จะขยายขึ้นเป็น 8 นิ้ว, จอด้านหน้าเพิ่มเป็น 6.5 นิ้ว (ของเดิมคือ 7.6 นิ้วและ 6.3 นิ้ว) ส่วนขนาดความหนาของเครื่องตั้งเป้าลดเหลือ 10 มิลลิเมตร (Z Fold SE หนา 10.6 มิลลิเมตร)</p>\n<p>ประเด็นที่น่าสนใจคือ ซัมซุงตัดสินใจถอดตัว digitizer ที่ใช้สร้างสนามแม่เหล็กเพื่อรับข้อมูลจากปากกา S Pen ซึ่งจะช่วยลดความหนาลงได้ 0.3 มิลลิเมตร (หากพับแล้วต้องนับ digitizer สองฝั่ง รวมเป็น 0.6 มิลลิเมตร) โดยซัมซุงจะเปลี่ยนกลไกของ S Pen ให้มีแบตเตอรี่ในตัว สามารถใช้เขียนหน้าจอได้โดยที่จอไม่จำเป็นต้องมี digitizer</p>\n<p>ที่มา - <a href=\"https://www.etnews.com/20250213000243\">ETnews</a>, <a href=\"https://9to5google.com/2025/02/13/latest-galaxy-z-fold-7-leaks-reiterate-thinner-design-bigger-screen-and-a-big-s-pen-change/\">9to5google</a></p>\n<p>ภาพของ Galaxy Z Fold Special Edition</p>\n<p><img src=\"https://www.blognone.com/sites/default/files/externals/a31f417a433a2e134e63c4ffe699980c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/foldable\">Foldable</a></div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a640e462888bf82063062d16fa33f495f98290fae31c2a656faa8666607aeea","category":"Thai"}