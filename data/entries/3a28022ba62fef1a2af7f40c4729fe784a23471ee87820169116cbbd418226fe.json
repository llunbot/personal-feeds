{"title":"Gmail บนมือถือปรับปรุงระบบเสิร์ช แสดง Top Results 2 อีเมลแรกขึ้นมาก่อน","link":"https://www.blognone.com/node/134147","date":1685754907000,"content":"<div><div><div><p>Gmail ประกาศปรับปรุงฟีเจอร์ค้นหาสำหรับเวอร์ชันบนมือถือ จากเดิมที่ Gmail แสดงผลค้นหาเรียงตามลำดับเวลา โดยแสดงอีเมลล่าสุดขึ้นมาก่อน จะเพิ่มการแสดงผลลัพธ์ที่ใกล้เคียงมากที่สุด Top results ขึ้นมา 2 ลำดับแรก ตามด้วยผลลัพธ์ตามลำดับเวลาแบบเดิม</p>\n<p>กูเกิลบอกว่าการคัดเลือกอีเมลมาแสดง 2 อีเมลบนสุด ใช้โมเดล Machine Learning รวมกับปัจจัยอีกหลายอย่าง เพื่อคัดอีเมลที่น่าจะตรงกับสิ่งที่ผู้ใช้งานกำลังหามากที่สุดก่อน ถึงแม้การเปลี่ยนแปลงนี้อาจเล็กน้อย แต่กูเกิลบอกว่าฟีเจอร์นี้มีผู้ใช้งานร้องขอเข้ามามาก เพื่อให้หาอีเมลหรือไฟล์แนบง่ายขึ้น</p>\n<p>Gmail เริ่มทยอยอัพเดตการเปลี่ยนแปลงตั้งแต่วันนี้ มีผลทั้งผู้ใช้งาน Google Workspace และ Google Accounts ส่วนตัว</p>\n<p>ที่มา: <a href=\"https://workspaceupdates.googleblog.com/2023/06/see-top-search-results-first-in-gmail.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/265b785939a8ced1676f1d1741538bef.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a28022ba62fef1a2af7f40c4729fe784a23471ee87820169116cbbd418226fe","category":"Thai"}