{"title":"ไมโครซอฟท์เริ่มทดสอบ Copilot Vision ผู้ช่วย AI ที่เห็นภาพหน้าจอของเราได้ด้วย","link":"https://www.blognone.com/node/143501","date":1733494039000,"content":"<div><div><div><p>ไมโครซอฟท์เปิดให้ทดสอบ Copilot Vision บริการ AI ที่คุยแล้วเข้าใจความหมายของรูปภาพ นับจาก<a href=\"https://www.blognone.com/node/142307\">เปิดตัวครั้งแรกในเดือนตุลาคม</a></p>\n<p>ตัวอย่างการใช้งานที่ชัดเจนที่สุดคือ ใช้ Copilot Vision ช่วยหาข้อมูลหรือคำตอบจากสิ่งที่ปรากฏบนหน้าจอ เสมือนว่ามีเพื่อนอีกคนมานั่งท่องเว็บคู่ไปกับเรา และพูดคุยกับเราด้วยเสียงไปด้วยกัน ตัวอย่างที่ไมโครซอฟท์นำมาโชว์มีทั้งการช่วยวางแผนเที่ยว เป็นเพื่อนคู่คิดตอนเลือกซื้อของ และช่วยเล่นเกมบนหน้าเว็บ เป็นต้น</p>\n<p>ไมโครซอฟท์ย้ำว่า Copilot Vision รักษาความเป็นส่วนตัวของผู้ใช้ และเป็นฟีเจอร์ opt-in ผู้ใช้ต้องเปิดใช้งานเอง หลังใช้เสร็จแล้วข้อมูลทุกอย่างของผู้ใช้จะถูกลบออก ไมโครซอฟท์จะเก็บเฉพาะคำตอบของ Copilot เพื่อไปตรวจสอบความปลอดภัยเท่านั้น</p>\n<p>ตอนนี้ Copilot Vision ยังมีสถานะเป็นรุ่นพรีวิว ถูกจำกัดการใช้งานเฉพาะบางเว็บไซต์ แล้วจะค่อยๆ ขยายเพิ่มอย่างระมัดระวัง การใช้งานยังจำกัดเฉพาะลูกค้า Copilot Pro ในสหรัฐอเมริกาเท่านั้น</p>\n<p>ที่มา - <a href=\"https://www.microsoft.com/en-us/microsoft-copilot/blog/2024/12/05/copilot-vision-now-in-preview-a-new-way-to-browse/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/4dedc60f069d7d3b9fe9558176d37e41.jpeg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ed9535bd0bf30de553d47aa80ebc5a6c80ce0e530986908a758744e0a848438","category":"Thai"}