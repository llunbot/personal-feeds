{"title":"AIS รายงานผลประกอบการ 9 เดือนแรก รายได้เติบโต 2.3% กำไรสุทธิโต 18%","link":"https://www.blognone.com/node/136473","date":1698686481000,"content":"<div><div><div><p>เอไอเอสรายงานผลประกอบการประจำไตรมาสที่ 3 ปี 2566 โดยภาพรวม 9 เดือน เติบโต 2.3% เมื่อเทียบกับช่วงเดียวกันในปีก่อน แบ่งเป็นธุรกิจโทรศัพท์มือถือเติบโต 1.0% และอินเทอร์เน็ตบ้านเติบโต 15% มีกำไรสุทธิ 22,084 ล้านบาท เพิ่มขึ้น 18%</p>\n<p>รายได้เฉพาะไตรมาส 3/2566 อยู่ที่ 46,069 ล้านบาท ลดลงเล็กน้อย 0.4% แต่เพิ่มขึ้น 2.9% เมื่อเทียบกับไตรมาส 2/2566 จากการเปิดตัว iPhone 15 รายงานกำไรสุทธิที่ 8,146 ล้านบาท เพิ่มขึ้น 35% สาเหตุจากค่าเสื่อมราคาที่ลดลง และการควบคุมค่าใช้จ่ายในการตลาด</p>\n<p>จำนวนผู้ใช้งานรวม 44.45 ล้านเลขหมาย ลดลงทั้งระบบเติมเงินและรายเดือน โดยระบบเติมเงินลดลงเนื่องจากการเพิ่มความเข้มงวดของระบบยืนยันตัวตน แต่ภาพรวม ARPU เพิ่มขึ้น 2.1% เป็น 216 บาทต่อเลขหมายต่อเดือน มีจำนวนผู้ใช้บริการ 5G เพิ่มเป็น 8.5 ล้านราย</p>\n<p>ธุรกิจอินเทอร์เน็ตบ้านมีจำนวนลูกค้าเพิ่มขึ้น 51,900 ราย สุทธิมี 2.38 ล้านราย จากการขยายพื้นที่บริการไปยังพื้นที่ใหม่ ๆ มากขึ้น</p>\n<p>ที่มา: <a href=\"https://investor.ais.co.th/newsroom/301020231816100897T.pdf\">เอไอเอส</a></p>\n<p><img alt=\"No Description\" src=\"https://www.blognone.com/sites/default/files/externals/6b300dd076af50f1916d317be781f1b6.png\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ec9c590681987eb8c3e188986911e3c0a5260873207a40ad20e65307c9a1ab4","category":"Thai"}