{"title":"เกม eFootball ได้ฟีเจอร์เล่นแข่งกับ AI และเล่นแข่งข้ามแพลตฟอร์ม กลับคืนมาอีกครั้ง","link":"https://www.blognone.com/node/145904","date":1744879336000,"content":"<div><div><div><p>ความเคลื่อนไหวที่น่าสนใจของเกม eFootball (หรือ PES/Winning Eleven เดิม) คือ Konami ประกาศออกเกมเวอร์ชัน 4.4.0 มีฟีเจอร์สำคัญ 2 อย่างคือ</p>\n<ul>\n<li>เล่นแข่งกับ AI ได้แล้ว ไม่จำเป็นต้องเล่นแข่งกับมนุษย์ผ่านแมตช์ออนไลน์อย่างเดียวอีกต่อไป โดยเกมจะแยกโหมดเป็น VS AI และ PvP</li>\n<li>cross-platform play เล่นข้ามแพลตฟอร์มกันได้ ระหว่างคอนโซล Xbox, PlayStation และพีซี Steam, Windows นอกจากนี้ระบบลีกในเกมและ Ranking Event จะเป็นการจัดอันดับรวมทุกแพลตฟอร์มแล้ว แทนการแยกทีละแพลตฟอร์มเหมือนของเดิม</li>\n</ul>\n<p>Junichi Taya โปรดิวเซอร์ของเกม eFootball อธิบายในคลิปรายละเอียดการอัพเดต ว่าผู้เล่นหน้าใหม่อาจรู้สึกไม่พร้อมที่จะเล่นแบบ PvP แข่งกับคนอื่นทันที การมีโหมด VS AI เข้ามาให้ซ้อมมือได้ก่อนจะช่วยให้รู้สึกพร้อมมากขึ้นก่อนไปเล่นออนไลน์แข่งกับผู้เล่นคนอื่นๆ</p>\n<p><a href=\"https://www.blognone.com/node/123821\">Konami รีแบรนด์เกม PES เป็น eFootball ในปี 2021</a> เปลี่ยนโมเดลธุรกิจเป็น free-to-play เปลี่ยนเอนจินของเกมใหม่เป็น Unreal Engine 4 ทำให้ฟีเจอร์ของเกมภาคเก่าๆ ขาดหายไป และ <a href=\"https://www.blognone.com/node/125041\">ในช่วงแรกเกิดปัญหามากมาย</a> <a href=\"https://www.blognone.com/node/125693\">จนต้องคืนเงินให้ผู้เล่น</a></p>\n<p>ที่มา - <a href=\"https://www.konami.com/efootball/en/topic/news/2968\">eFootball</a>, <a href=\"https://www.videogameschronicle.com/news/efootball-is-adding-crossplay-and-ai-opponents-in-a-major-update-this-week/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/96daf75e81771b7f4f3ea9f39fb4206e.jpg\" /></p>\n</div></div></div><div><div>Topics: </div><div><div><a href=\"/topics/efootball\">eFootball</a></div><div><a href=\"/topics/games\">Games</a></div><div><a href=\"/topics/konami\">Konami</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c44f7049e044bc6ef06679ec771ce3a7fc7e5a1b049f27ea1adaf1b8c6e3e0f4","category":"Thai"}