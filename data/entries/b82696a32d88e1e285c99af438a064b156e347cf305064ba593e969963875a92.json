{"title":"ลินุกซ์มีส่วนแบ่งตลาด OS เดสก์ท็อปเกิน 4%, ใช้เวลา 8 เดือนเพิ่มจาก 3%","link":"https://www.blognone.com/node/138623","date":1710125947000,"content":"<div><div><div><p>สถิติจาก StatCounter ระบุว่าลินุกซ์มีส่วนแบ่งตลาดระบบปฏิบัติการเดสก์ท็อป 4.03% เมื่อสิ้นเดือนกุมภาพันธ์ 2024 ถือเป็นครั้งแรกที่ทำได้เกิน 4% และใช้เวลาเพียง 8 เดือน นับจาก<a href=\"https://www.blognone.com/node/134791\">ส่วนแบ่งตลาดเกิน 3% ในเดือนมิถุนายน 2023</a> (กว่าจะทำได้ถึง 3% แรกใช้เวลา 30 ปี)</p>\n<p>ตอนนี้ยังไม่ชัดเจนนักว่าทำไมส่วนแบ่งตลาดของลินุกซ์บนเดสก์ท็อปถึงเติบโตเร็วในรอบปีที่ผ่านมา เว็บไซต์ ZDNet คาดว่ามาจากหลายปัจจัยประกอบกัน เช่น การเล่นเกมบนลินุกซ์ได้รับความนิยมมากขึ้นจาก Steam ช่วยดัน, ตัวเลขผู้ใช้งานลินุกซ์ในอินเดีย (ซึ่งมีประชากรเยอะ) เพิ่มขึ้นมากในช่วงหลัง ตอนนี้ส่วนแบ่งตลาดลินุกซ์ในอินเดียเกิน 15.23% แล้ว ในขณะที่ macOS มีเพียง 3.11%</p>\n<p>ที่มา - <a href=\"https://gs.statcounter.com/os-market-share/desktop/worldwide\">StatCounter</a>, <a href=\"https://linuxiac.com/linux-crosses-four-percent-market-share-worldwide/\">Linuxiac</a>, <a href=\"https://www.zdnet.com/article/5-reasons-why-desktop-linux-is-finally-growing-in-popularity/\">ZDNet</a></p>\n<p><img alt=\"No Description\" src=\"https://www.blognone.com/sites/default/files/externals/6dac672ac5e9416c7be9b957beac809f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/004a0546640178fe0a07603185a2386b.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/market-share\">Market Share</a></div><div><a href=\"/topics/statcounter\">StatCounter</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b82696a32d88e1e285c99af438a064b156e347cf305064ba593e969963875a92","category":"Thai"}