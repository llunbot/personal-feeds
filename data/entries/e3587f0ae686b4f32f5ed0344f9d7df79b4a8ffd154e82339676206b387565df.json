{"title":"Elon Musk เลื่อนกำหนดเดินทางไปพบนายกฯ อินเดีย บอกตอนนี้มีภาระงานที่ Tesla หนักมาก","link":"https://www.blognone.com/node/139325","date":1713672567000,"content":"<div><div><div><p>Elon Musk ซีอีโอ Tesla <a href=\"https://twitter.com/elonmusk/status/1781541775183610310\">ประกาศผ่านบัญชี X</a> ของเขา ว่าตามที่ก่อนหน้านี้เขามีกำหนดเดินทางไปอินเดีย เพื่อพบกับนายกรัฐมนตรี Narendra Modi ซึ่งคาดว่าเป็นการหารือตั้งโรงงานในประเทศ แต่ล่าสุดเขาตัดสินใจเลื่อนการเดินทางนี้ โดยให้เหตุผลว่ามีภาระงานหนักมากที่ Tesla โดยจะหาวันเดินทางไปอินเดียอีกครั้งภายในปีนี้</p>\n<p>Musk ไม่ได้บอกว่าเรื่องราวมากมายที่ Tesla จนทำให้เขาเลื่อนกำหนดเดินทางคืออะไร แต่ในระยะสั้น Tesla มีกำหนดรายงานผลประกอบการในวันอังคารที่ 23 เมษายนนี้ (เช้าวันที่ 24 ไทย) ซึ่ง Musk จะร่วมการแถลงผลประกอบการและตอบคำถามกับนักวิเคราะห์ด้วย ก่อนหน้านี้ Tesla รายงานตัวเลขผลิตและส่งมอบซึ่ง<a href=\"https://www.blognone.com/node/139030\">ลดลงเป็นครั้งแรก</a> นับตั้งแต่ปี 2020, ประกาศ<a href=\"https://www.blognone.com/node/139234\">ปลดพนักงานทั่วโลก 10%</a>, ประกาศ<a href=\"https://www.blognone.com/node/139211\">ลดราคา</a>ซอฟต์แวร์ FSD ลงครึ่งหนึ่ง และล่าสุดประกาศ<a href=\"https://www.blognone.com/node/139327\">เรียกคืนรถ Cybertruck 3,878 คัน</a> เพื่อแก้ไขปัญหาคันเร่ง</p>\n<p>ที่มา: <a href=\"https://www.reuters.com/world/india/teslas-elon-musk-postpones-india-trip-sources-say-2024-04-20/\">Reuters</a> ภาพ <a href=\"https://www.flickr.com/photos/pestoverde/8765031426/\">Flickr: Maurizio Pesce</a></p>\n<p><img alt=\"No Description\" src=\"https://www.blognone.com/sites/default/files/externals/92d9a2bcb82dfa1dce7816b303cf5e81.jpeg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/ceo\">CEO</a></div><div><a href=\"/topics/india\">India</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3587f0ae686b4f32f5ed0344f9d7df79b4a8ffd154e82339676206b387565df","category":"Thai"}