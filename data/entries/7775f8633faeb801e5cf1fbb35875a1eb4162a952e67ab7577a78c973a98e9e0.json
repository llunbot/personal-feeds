{"title":"YouTube เพิ่มความสามารถ Content ID ตรวจจับคอนเทนต์ AI เลียนเสียง-เลียนแบบใบหน้า ได้","link":"https://www.blognone.com/node/141850","date":1725547308000,"content":"<div><div><div><p>YouTube ประกาศปรับปรุงระบบ โดยมีเป้าหมายเพื่อปกป้องผลงานของศิลปินและครีเอเตอร์ในแพลตฟอร์ม จากกระแสที่เข้ามาของ AI ซึ่งมีการสร้างคอนเทนต์ที่พัฒนาจากต้นฉบับกันมากขึ้น</p>\n<p>โดย YouTube ได้เพิ่มความสามารถของระบบตรวจจับคอนเทนต์ละเมิดลิขสิทธิ์หรือ Content ID ซึ่งเพิ่มการตรวจจับรูปแบบเสียงร้อง AI ที่ดัดแปลงจากเสียงต้นฉบับ นอกจากนี้ยังสามารถตรวจจับการนำใบหน้าศิลปิน-นักแสดงมาทำคอนเทนต์ได้ด้วย ทั้งหมดจะเริ่มทดสอบใช้งานช่วงต้นปีหน้า</p>\n<p>YouTube ยังพูดถึงแผนการป้องกันคอนเทนต์บนแพลตฟอร์มถูกดูดไปเทรน AI โดยย้ำว่าการใช้ข้อมูลวิดีโอ YouTube ไปเทรน AI นั้น เป็นการละเมิดข้อตกลงการใช้งานของแพลตฟอร์ม (ซีอีโอ YouTube <a href=\"https://www.blognone.com/node/139085\">เคยพูดประเด็นนี้</a>แล้วครั้งหนึ่ง) ขณะเดียวกัน YouTube บอกว่าจะเพิ่มเครื่องมือสำหรับครีเอเตอร์ เพื่อให้ตั้งค่ากำหนด ในการเข้าถึงคอนเทนต์เพื่อนำไปใช้เทรนข้อมูลอย่างไรได้บ้างในอนาคต</p>\n<p>ที่มา: <a href=\"https://blog.youtube/news-and-events/responsible-ai-tools/\">YouTube</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7775f8633faeb801e5cf1fbb35875a1eb4162a952e67ab7577a78c973a98e9e0","category":"Thai"}