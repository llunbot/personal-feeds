{"title":"Threads เตรียมเปิด API สำหรับนักพัฒนาภายนอก แต่ยังไม่มีรูปแบบชัดเจนตอนนี้","link":"https://www.blognone.com/node/136456","date":1698562180000,"content":"<div><div><div><p>ยังมีประเด็นเพิ่มเติม<a href=\"https://www.blognone.com/node/136452\">จากการถาม-ตอบ</a>เกี่ยวกับ Threads ของ Adam Mosseri หัวหน้าทีม Instagram และ Threads โดยมีคนสอบถามเรื่องแผนเปิด API ให้นักพัฒนาภายนอกใช้งาน</p>\n<p>Mosseri บอกว่าเรากำลังทำงานในเรื่องนี้อยู่ แต่เขามีข้อกังวลว่าเมื่อเปิด API ก็แปลว่าจะมีคอนเทนต์จากสื่อยิงตรงเข้ามามากขึ้น และมีคอนเทนต์จากครีเอเตอร์น้อยลง อย่างไรก็ตามเรื่องนี้ก็เป็นสิ่งที่เขาต้องทำอยู่ดี</p>\n<p>คำอธิบายของ Mosseri นี้เป็นการให้คำตอบว่า Threads มีแผนเปิด API ให้ใช้งานแน่ แต่ยังกังวลเรื่องการจัดการเนื้อหาผ่าน API ว่าควรเป็นอย่างไร ที่ผ่านมา Twitter เป็นแพลตฟอร์มที่เติบโตสูงจากการเปิดให้นักพัฒนาภายนอกใช้งาน API ทำให้เกิดแอป 3rd Party ในรูปแบบต่าง ๆ จำนวนมาก และมีบอทอัพเดตเนื้อหาทั้งที่เป็นประโยชน์ต่อสาธารณะ เช่น แจ้งข่าวสาร ขณะเดียวกันก็เป็นช่องทางของบอทด้วยเช่นกัน ทำให้ต่อมา Elon Musk <a href=\"https://www.blognone.com/node/133228\">ปรับนโยบาย API</a> ด้วยการคิดเงินแพงขึ้น หาก Threads มีแนวทางเปิดใช้ API ที่กว้างกว่าเดิม ก็เป็นโอกาสดึงดูดนักพัฒนาได้เช่นกัน</p>\n<p>ที่มา: <a href=\"https://techcrunch.com/2023/10/27/instagram-head-says-threads-api-is-in-the-works/\">TechCrunch</a></p>\n<p><img src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48e378dbbadca04950e7fb9882563c2caf5c5b2d5028dd0b0271f4e8f535d62c","category":"Thai"}