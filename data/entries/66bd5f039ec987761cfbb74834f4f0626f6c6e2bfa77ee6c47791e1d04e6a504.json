{"title":"PDD บริษัทแม่เจ้าของ Pinduoduo และ Temu รายงานผลประกอบการ รายได้รวมโต 86%","link":"https://www.blognone.com/node/141644","date":1724709840000,"content":"<div><div><div><p>PDD Holdings บริษัทแม่เจ้าของแพลตฟอร์มอีคอมเมิร์ซ Pinduoduo และ Temu รายงานผลประกอบการประจำไตรมาสที่ 2 ปี 2024 มีรายได้รวม 97,059.5 ล้านหยวน เพิ่มขึ้น 86% จากไตรมาสเดียวกันในปีที่แล้ว โดยมีกำไรสุทธิตามบัญชี GAAP ที่ 32,009.4 ล้านหยวน</p>\n<p>ถึงแม้ผลประกอบการจะเติบโตสูง แต่ราคาหุ้นของ PDD ก็ลดลงมากกว่า 25% หลังรายงานผลประกอบการ โดย Lei Chen ซีอีโอร่วมของ PDD บอกว่าบริษัทจะลงทุนมากขึ้นในการปรับปรุงแพลตฟอร์มในหลายด้าน จึงอาจส่งผลกระทบกับตัวเลขกำไรในระยะสั้น</p>\n<p>PDD แบ่งประเภทของรายได้เป็นสองส่วนคือ การบริการการตลาดออนไลน์ ส่วนนี้เพิ่มขึ้น 29% เป็น 49,115.9 ล้านหยวน และรายได้จากค่าธุรกรรม เพิ่มขึ้น 234% เป็น 47,943.7 ล้านหยวน</p>\n<p>ที่มา: <a href=\"https://investor.pddholdings.com/news-releases/news-release-details/pdd-holdings-announces-second-quarter-2024-unaudited-financial\">PDD</a> และ <a href=\"https://www.scmp.com/tech/big-tech/article/3276002/pdds-stock-sinks-after-profit-warning-despite-record-revenue-june-quarter\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/2d61233a117ca46fb3b997c3d7137fca.jpg\" /></p>\n</div></div></div><div><div>Topics: </div><div><div><a href=\"/topics/temu\">Temu</a></div><div><a href=\"/topics/pinduoduo\">Pinduoduo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66bd5f039ec987761cfbb74834f4f0626f6c6e2bfa77ee6c47791e1d04e6a504","category":"Thai"}