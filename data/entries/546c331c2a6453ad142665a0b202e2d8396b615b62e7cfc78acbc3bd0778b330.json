{"title":"Imagine Cup 2024 เปิดรับสมัครแล้ว ปีนี้มีการแข่งขันสำหรับนักเรียนอายุ 5 - 18 ปี","link":"https://www.blognone.com/node/137667","date":1705301025000,"content":"<div><div><div><p>ไมโครซอฟท์เปิดรับสมัครนักเรียนและนักศึกษาเข้าแข่งขัน <a href=\"https://www.blognone.com/topics/imagine-cup\">Imagine Cup</a> เพื่อให้เยาวชนได้แสดงออกถึงความคิดสร้างสรรค์และความสามารถในการจินตนาการนวัตกรรมใหม่</p>\n<p>Imagine Cup คือการแข่งขันพัฒนาซอฟต์แวร์สำหรับนักเรียนนักศึกษาที่ใหญ่ที่สุดในโลกจากไมโครซอฟท์ ในปีนี้จะเป็นการแข่งขันปีที่ 22 โดยในปีที่ผ่านมา มีเยาวชนเข้าร่วมประชันความสามารถแล้วกว่า 2 ล้านคนทั่วโลก พร้อมสานต่อสถิติความสำเร็จ หลังนักเรียนนักศึกษาไทยคว้าแชมป์โลกมาครองแล้วหลายสมัย และครั้งล่าสุดในปี 2023 โดยผลงาน CS-M Tool ที่ชูนวัตกรรม AI for All เพื่อผู้มีความเสี่ยงโรคหัวใจ (อ่าน<a href=\"https://www.blognone.com/node/133927\">ข่าวเก่า</a>)</p>\n<p><img alt=\"No Description\" src=\"https://www.blognone.com/sites/default/files/externals/5b748d6555d9f2aeca1b3aefe5f2ddb0.png\" /></p>\n<p>โดยปีนี้มีการแข่งขันหลายหมวดหมู่ ได้แก่</p>\n<ol>\n<li><strong><a href=\"https://imaginecup.microsoft.com\">Imagine Cup:</a></strong> การแข่งขันพัฒนาซอฟต์แวร์และเทคโนโลยี AI ระดับโลกสำหรับนักศึกษา (อายุ 18 ปีขึ้นไป) ชิงเงินรางวัล 100,000 เหรียญ ผู้ชนะจะได้รับสิทธิ์เข้าร่วม Mentoring Session กับคุณ Satya Nadella ประธานกรรมการและซีอีโอของไมโครซอฟท์ เปิดรับสมัครถึงวันที่ 24 ม.ค. 2567</li>\n<li><strong><a href=\"https://www.scbx.com/th/responsible-ai-hackfest-by-scbx-and-mocrosoft-thailand\">Responsible AI HackFest:</a></strong> การแข่งขันระดับประเทศสำหรับนักศึกษา นักพัฒนา และผู้ประกอบการหน้าใหม่ (อายุ 18 ปีขึ้นไป) พร้อมโอกาสพัฒนาแอป AI ด้วย Microsoft Azure มูลค่า 1,000 เหรียญและ OpenAI มูลค่า 2,500 เหรียญ รวมถึงรางวัลพิเศษจาก SCBX และโอกาสเข้า Mentor กับผู้บริหารของไมโครซอฟท์ ประเทศไทยและเหล่าพันธมิตรชั้นนำ คล้ายการแข่งขัน Imagine Cup ระดับประเทศไทย</li>\n<li><strong><a href=\"https://imaginecup.microsoft.com/junior\">Imagine Cup Junior:</a></strong> การแข่งขันระดับโลกสำหรับนักเรียน (อายุ 5 - 12 ปีและ 13 - 18 ปี) พร้อมรางวัลมูลค่า 180 เหรียญและ 300 เหรียญจากไมโครซอฟท์</li>\n</ol>\n<p>เยาวชนที่สนใจอยากเข้าร่วมเป็นส่วนหนึ่งของการแข่งขันสามารถดูรายละเอียดได้ที่<a href=\"https://aka.ms/ImagineCupTH\">เว็บไซต์ Imagine Cup</a></p>\n<p>ที่มา - <a href=\"https://imaginecup.microsoft.com\">Imagine Cup</a> และ <a href=\"https://www.scbx.com/th/news/scbx-and-microsoft-thailand-present-responsible-ai-hackfest\">SCBX</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/imagine-cup\">Imagine Cup</a></div><div><a href=\"/topics/thailand\">Thailand</a></div><div><a href=\"/topics/competition\">Competition</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"546c331c2a6453ad142665a0b202e2d8396b615b62e7cfc78acbc3bd0778b330","category":"Thai"}