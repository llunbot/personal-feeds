{"title":"AWS ปรับราคาสตอเรจ S3 Intelligent-Tiering ไม่คิดราคาขั้นต่ำ","link":"https://www.blognone.com/node/124604","date":1630903698000,"content":"<div><div><div><p>AWS ประกาศปรับราคาบริการสตอเรจ S3 Intelligent-Tiering <a href=\"https://www.blognone.com/node/106634\">บริการปรับโหมดการเก็บข้อมูลอัตโนมัติตามการใช้งานที่เปิดตัวเมื่อปี 2018</a> จากเดิมที่มีค่าบริการขั้นต่ำ 30 วันกลายเป็นไม่มีค่าบริการขั้นต่ำ ทำให้ใช้งานทดแทน S3 มาตรฐานได้ง่ายขึ้น เนื่องจากไม่มีกรณีที่ค่าใช้จ่ายแพงกว่า S3 มาตรฐานเลย</p>\n<p>S3 Intelligent-Tiering จะมอนิเตอร์การใช้งานออปเจกต์ และหากพบว่าไม่ได้ใช้งานนานก็จะปรับรูปแบบการเก็บเป็นแบบที่ช้าลงเรื่อยๆ จาก Frequent Access Tier, Infrequent Access Tier, Archive Access Tier, และ Deep Archive Access Tier โดยค่าพื้นที่สตอเรจชั้นสูงสุดกับต่ำสุดนั้นห่างกันถึง 23 เท่าตัว</p>\n<p>การปรับรูปแบบการคิดราคารอบนี้ยังยกเว้นค่ามอนิเตอร์ไฟล์ขนาดเล็กกว่า 128KB ด้วย จากเดิมที่คิดราคา 0.0025 ดอลลาร์ต่อ 1,000 ไฟล์ต่อเดือน</p>\n<p>ที่มา - <a href=\"https://aws.amazon.com/blogs/aws/amazon-s3-intelligent-tiering-further-automating-cost-savings-for-short-lived-and-small-objects/\">AWS</a></p>\n<p><img src=\"https://www.blognone.com/sites/default/files/externals/0cba3666f4a88f4d065e47d1ca2efcf3.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cloud-storage\">Cloud Storage</a></div><div><a href=\"/topics/amazon-s3\">Amazon S3</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e5b58837ad6b7aa8258b1a5c53b65aebcdef58a4d6a24cf4b77f4edc573481e","category":"Thai"}