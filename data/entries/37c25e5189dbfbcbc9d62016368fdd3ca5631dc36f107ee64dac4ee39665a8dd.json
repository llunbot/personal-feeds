{"title":"Apple อัพเดต iOS 15.0.2 แก้ไขบั๊กและช่องโหว่ความปลอดภัยหลายรายการ","link":"https://www.blognone.com/node/125215","date":1633994953000,"content":"<div><div><div><p>แอปเปิลออกอัพเดตย่อยของระบบปฏิบัติการ iOS 15.0.2 ซึ่งเป็นอัพเดตต่อจาก <a href=\"https://www.blognone.com/node/125051\">iOS 15.0.1</a> ที่ออกมาเมื่อต้นเดือน โดยสามารถอัพเดตแบบ OTA ได้ที่ Settings &gt; General &gt; Software Update</p>\n<p>ในอัพเดตนี้เป็นการแก้ไขบั๊กสำคัฐที่มีการรายงานก่อนหน้า เมื่อผู้ใช้เซฟรูปจาก Message ไว้ใน Photo Library รูปอาจถูกลบตามเมื่อผู้ใช้งานลบข้อความนั้น ส่วนรายการแก้ไขอื่น มีดังนี้</p>\n<ul>\n<li>แก้ไขปัญหาใช้ Find My ไม่ได้ เมื่อใช้ iPhone กับเคสหนังแบบกระเป๋าสตางค์ (Leather Wallet)</li>\n<li>แก้ไขปัญหา AirTag อาจไม่แสดงใน Find My</li>\n<li>แก้ไขปัญหา CarPlay อาจเล่นเพลงไม่ได้</li>\n<li>แก้ไขปัญหา restore หรืออัพเดตไม่ได้ หากใช้ Finder หรือ iTunes กับ iPhone 13</li>\n</ul>\n<p>ส่วนอัพเดตของ iPadOS 15.0.2 ได้แก้ไขบั๊กเหมือน iOS 15.0.2 เพิ่มเติมคือปัญหา restore ข้อมูลก็เกิดกับ iPad mini 6 เช่นกัน รวมทั้งแก้ไขช่องโหว่ระดับเดอร์เนลด้วย</p>\n<p>นอกจากนี้แอปเปิลยังมีอัพเดต watchOS 8.0.1 ออกมา แก้ปัญหาแถบสถานะการอัพเดตซอฟต์แวร์อาจไม่แสดงผล</p>\n<p>ที่มา: MacRumors <a href=\"https://www.macrumors.com/2021/10/11/apple-releases-ios-15-0-2/\">[1]</a>, <a href=\"https://www.macrumors.com/2021/10/11/apple-releases-watchos-8-0-1/\">[2]</a></p>\n<p><img src=\"https://www.blognone.com/sites/default/files/externals/e00e3e2940031dff12bcf1708b147a61.png\" /></p>\n</div></div></div><div><div>Topics: </div><div><div><a href=\"/topics/ios-15\">iOS 15</a></div><div><a href=\"/topics/ipados-15\">iPadOS 15</a></div><div><a href=\"/topics/apple\">Apple</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37c25e5189dbfbcbc9d62016368fdd3ca5631dc36f107ee64dac4ee39665a8dd","category":"Thai"}