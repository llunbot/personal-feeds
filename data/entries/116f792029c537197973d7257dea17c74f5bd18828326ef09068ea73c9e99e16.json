{"title":"Block เปิดเผยความก้าวหน้า พัฒนาชิปสำหรับเหมืองขุดบิตคอยน์เทคโนโลยี 3 นาโนเมตร","link":"https://www.blognone.com/node/139390","date":1713954471000,"content":"<div><div><div><p>Jack Dorsey ซีอีโอ Block บริษัทฟินเทค (ชื่อเดิม Square) เปิดเผยว่าบริษัทจะเพิ่มความสำคัญกับธุรกิจขุดบิตคอยน์มากขึ้น โดยมีการออกแบบชิปสำหรับระบบขุดที่พัฒนาขึ้นมาเอง</p>\n<p>โดยความก้าวหน้าล่าสุด บริษัทได้พัฒนาชิปขุดบิตคอยน์เทคโนโลยี 3 นาโนเมตร และตอนนี้อยู่ในขั้นตอนการออกแบบร่วมกับบริษัทเซมิคอนดักเตอร์ผลิตชิปชั้นนำของโลกแห่งหนึ่ง</p>\n<p>ชิปที่ออกแบบเองเป็นแค่จุดเริ่มต้นของเป้าหมาย เพราะ Block ต้องการพัฒนาระบบขุดบิตคอยน์แบบกระจายศูนย์ ที่ผู้ใช้งานสามารถเลือกได้ทั้งการนำชิปไปติดตั้งระบบเอง หรือเข้ามาใช้งานระบบทั้งหมดที่ Block มีให้บริการ ก่อนหน้านี้ Dorsey มีความเห็นว่าระบบขุดบิตคอยน์<a href=\"https://www.blognone.com/node/125301\">ควรเข้าถึงได้ง่าย</a> ระดับเสียบปลั๊กใช้งานได้เลย</p>\n<p>Block บอกว่าระบบเหมืองขุดบิตคอยน์ยังมีปัญหาอีกหลายอย่างที่ต้องปรับปรุง เช่น กระบวนการขาย-จัดส่งอุปกรณ์ การดูแลรักษา ความปลอดภัย ความโปร่งใสของข้อมูล ซึ่ง Block ยังเปิดรับความเห็นเพื่อนำไปพัฒนาต่อไป</p>\n<p>ที่มา: <a href=\"https://www.mining.build/latest-updates-3nm-system/\">Block</a> ผ่าน <a href=\"https://www.cnbc.com/2024/04/23/block-formerly-square-building-its-own-bitcoin-mining-system.html\">CNBC</a></p>\n<p><img src=\"https://www.blognone.com/sites/default/files/externals/3618b5cf360890e46f1cab69f349f096.png\" /></p>\n</div></div></div><div><div>Topics: </div><div><div><a href=\"/topics/block\">Block</a></div><div><a href=\"/topics/jack-dorsey\">Jack Dorsey</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"116f792029c537197973d7257dea17c74f5bd18828326ef09068ea73c9e99e16","category":"Thai"}