{"title":"หรือจะคืนชีพ !? Sony จะจัดงานฉลองให้เกม Siren ที่มีอายุครบ 20 ปี","link":"https://www.blognone.com/node/134242","date":1686222253000,"content":"<div><div><div><p>เชื่อว่าแฟน ๆ <strong>PlayStation</strong> ที่เติบโตมาตั้งแต่ยุค PS2 น่าจะรู้จักเกม <strong>Siren</strong> ไม่มากก็น้อย หลังจากออกภาคสุดท้ายในปี 2008 ซีรี่ส์นี้ก็ได้เงียบหายไปนับแต่นั้น และตอกย้ำด้วยการที่ <a href=\"https://www.blognone.com/node/121408\">Sony ประกาศปิด Japan Studio ลงในปี 2021</a> แต่ล่าสุดทาง <strong>PlayStation Japan</strong> ได้โผสต์ผ่านทวิตเตอร์ว่าจะจัดงานฉลองให้กับซีรี่ย์ Siren ที่มีอายุครบรอบ 20 ปีพอดี</p>\n<p>ตัวงานจะจัดแบ่งเป็น 2 งานคือ SIREN in NAMJATOWN Utage ในวันที่ 3 กันยายน และ Isekai Iri Expo SIREN 20th ANNIVERSARY ในวันที่ 3 สิงหาคม ก็ต้องติดตามกันต่อไปว่าภายในงานฉลองทั้ง 2 งานนี้จะมีประกาศเกมภาคใหม่หรือไม่</p>\n<p><img alt=\"No Description\" src=\"https://www.blognone.com/sites/default/files/externals/95d63f14488e95cdb5f6587b3c3b4123.png\" /></p>\n<p>Siren เป็นเกม Survival Horror ที่เราจะได้รับบทนักท่องเที่ยว 10 คน ที่ต้องไปติดอยู่ในเกาะแห่งหนึ่งที่มีเหตุการณ์ประหลาดเหนือธรรมชาติเกิดขึ้น ซีรี่ส์นี้พัฒนาโดย Japan Studio ในชื่อ Project Siren และออกมาทั้งหมด 3 ภาค คือ Forbidden Siren (2003), Forbidden Siren 2 (2006) และ Siren: Blood Curse (2008) ตัวเกมทั้ง 3 ภาคกำกับโดยคุณ Keiichiro Toyama ที่มีผลงานชื่อดังอย่าง Silent Hill ภาคแรก</p>\n<blockquote><p>PS2®『SIREN』発売から今年で20周年！🎉今年の夏、20周年を祝ってふたつのイベントが開催決定。◆「SIREN in NAMJATOWN 宴」7月14日（金）～9月3日（日）◆「異界入り万博 SIREN 20th ANNIVERSARY」8月3日（木）～5日（土）続報にご期待ください。 <a href=\"https://t.co/xcZ4gbuzsP\">pic.twitter.com/xcZ4gbuzsP</a></p>\n<p>— プレイステーション公式 (@PlayStation_jp) <a href=\"https://twitter.com/PlayStation_jp/status/1666358800369217536?ref_src=twsrc%5Etfw\">June 7, 2023</a></p></blockquote>\n<p>ที่มา - <a href=\"https://www.pushsquare.com/news/2023/06/sony-will-celebrate-horror-series-sirens-20th-anniversary-raising-hopes-of-a-ps5-revival?fbclid=IwAR217SzXggdvUooIai69t9r1bwvJwy169IicnY1txGdj9fxBG715PfsnOGk\">Push Square</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/siren\">Siren</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d1afdf5bf6f0967407a29b5f8a2b79ee08aaad8ae6bf123609d1b4ce7140874","category":"Thai"}