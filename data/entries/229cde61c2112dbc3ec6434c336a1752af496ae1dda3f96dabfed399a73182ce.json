{"title":"Call of Duty เผยสถิติ ผู้เล่นโดนแบนเพราะโกงไปแล้ว 2.2 แสนรายหลัง Black Ops 6","link":"https://www.blognone.com/node/145601","date":1743520331000,"content":"<div><div><div><p>Call of Duty มี<a href=\"https://www.blognone.com/node/125269\">ระบบต้านโกงชื่อ Ricochet เปิดตัวตั้งแต่ปี 2021</a> <a href=\"https://www.blognone.com/node/130936\">เริ่มใช้งานกับเกม Modern Warfare II เป็นเกมแรก</a> และพัฒนา<a href=\"https://www.blognone.com/node/127267\">เพิ่มฟีเจอร์ต้านโกง</a> <a href=\"https://www.blognone.com/node/134623\">มาเรื่อยๆ</a></p>\n<p>ล่าสุด Team Ricochet ผู้พัฒนาระบบต้านโกง ออกมาอัพเดตข้อมูลดังนี้</p>\n<ul>\n<li>นับตั้งแต่ภาค Black Ops 6 วางขาย มีผู้เล่นถูกแบนเพราะโกงไปแล้ว 228,000 บัญชี ในจำนวนนี้มี 23% ถูกแบนตั้งแต่ยังไม่เริ่มเกมแรกเลยด้วยซ้ำ</li>\n<li>มีผู้พัฒนาและขายระบบโกงเกมเลิกกิจการไปแล้วกว่า 20 ราย ทาง Team Ricochet ไม่ได้เล่าว่ามีมาตรการอะไรไปจัดการ (คาดว่าเป็นมาตรการทางกฎหมาย)</li>\n<li>จะมีระบบตรวจจับคนโกงแบบใหม่เริ่มใช้ในเนื้อหาอัพเดต Black Ops 6 Season 03 แต่ยังไม่บอกรายละเอียดในตอนนี้ (เดี๋ยวคนโกงรู้)​ ไว้ผ่านไปสักระยะแล้วจะมาสรุปผล</li>\n<li>จะปรับปรุงระบบ report คนโกงใหม่ เพราะของเดิมแจ้งผิดพลาดเยอะ เช่น 60% ของการแจ้งคนโกงกลับเป็นการแจ้งคนที่เล่นบนคอนโซล ซึ่งโอกาสโกงน้อยมาก หลังจากนี้ทีมงานจะปรับปรุง UI ของ KillCam ข้อมูลซีนตอนยิงชนะกันใหม่ให้เข้าใจง่ายขึ้น</li>\n<li>Team Ricochet ยังอธิบายการทำงานของ Limited Matchmaking (LMM) หรือการนำคนโกงไปเจอกันเอง (ภาษาชุมชนผู้เล่นเรียก Shadowban) ว่าต้องการแยกกลุ่มผู้ต้องสงสัยว่าโกงเอาไว้ก่อน ระหว่างที่ทีมงานตรวจสอบว่าโกงจริงหรือไม่ มีผู้เล่นที่โดน LLM ประมาณ​ 0.15% เท่านั้น แต่ถ้าผู้เล่นรายนั้นลากคนอื่นๆ ไปเข้าปาร์ตี้ด้วยก็จะโดนจับเข้า LMM กันทั้งกลุ่ม</li>\n</ul>\n<p>ที่มา - <a href=\"https://www.callofduty.com/blog/2025/03/call-of-duty-ricochet-black-ops-6-warzone-season-three-anti-cheat-update\">Call of Duty Blog</a></p>\n<p><img alt=\"No Description\" src=\"https://www.blognone.com/sites/default/files/externals/ad52acff43589093e818eef8c062496a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a7009c51588dafa8063117aa2890666b.jpeg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision\">Activision</a></div><div><a href=\"/topics/anti-cheat\">Anti-Cheat</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"229cde61c2112dbc3ec6434c336a1752af496ae1dda3f96dabfed399a73182ce","category":"Thai"}