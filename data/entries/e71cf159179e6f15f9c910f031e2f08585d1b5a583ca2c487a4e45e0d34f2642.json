{"title":"OpenAI เปิดตัว Sora ปัญญาประดิษฐ์สร้างภาพเป็นทางการ ผู้ใช้ ChatGPT Plus/Pro ได้เครดิตใช้งาน","link":"https://www.blognone.com/node/143545","date":1733770666000,"content":"<div><div><div><p>OpenAI เปิดตัว Sora ปัญญาประดิษฐ์สร้างวิดีโออย่างเป็นทางการ หลังจาก<a href=\"https://www.blognone.com/node/138230\">สาธิตการทำงานตั้งแต่ต้นปีที่ผ่านมา</a> พร้อมกับเปิดความสามารถนอกเหนือจากการใส่พรอมพ์เป็นข้อความเพื่อสร้างวิดีโอ ได้แก่</p>\n<ul>\n<li>Remix: สร้างวิดีโอจากวิดีโอหรือภาพเดิม สามารถปรับระดับว่าจะให้พรอมพ์ที่แก้ไขวิดีโอมีผลมากน้อยแค่ไหน</li>\n<li>Recut: เลือกวิดีโอส่วนที่ชอบแล้วขยายช่วงเวลาก่อนหน้าหรือหลังเข้าไป</li>\n<li>Storyboard: ฟีเจอร์ใส่พรอมพ์เป็นช่วงๆ วางเรื่องราวของวิดีโอที่ต้องการ</li>\n<li>Loop: สร้างวิดีโอซ้ำให้วนกลับมาที่เฟรมแรกพอดี ใช้งานสร้าง screensaver หรือ background งานต่างๆ</li>\n<li>Blend: ผสมวิดีโอเข้าด้วยกัน</li>\n</ul>\n<p>ผู้ใช้ ChatGPT Plus จะสามารถสร้างวิดีโอได้ 50 ชิ้นต่อเดือนที่ความละเอียดต่ำ (ให้เป็นเครดิต วิดีโอความละเอียดสูงกินเครดิตมากกว่า) ขณะที่ผู้ใช้ ChatGPT Pro จะสร้างวิดีโอได้ไม่จำกัดที่ความเร็วต่ำ และสร้างวิดีโอความละเอียดสูงได้สูงสุด 500 ชิ้น เริ่มใช้งานได้แล้วในหลายประเทศ</p>\n<p>งานนี้ <a href=\"https://www.youtube.com/watch?v=OY2x0TyKzIQ\">MKBHD ได้ทดลองใช้งานก่อนนานนับสัปดาห์</a> เขาระบุว่าการสร้างวิดีโอสิ่งมีชีวิตเช่นสัตว์และมนุษย์ยังไม่สมจริงนัก คนขยับตัวแปลกๆ บ่อยครั้ง และเมื่อมีการเคลื่อนไหวมากๆ ก็มันจะมีวัตถุหายไปเรื่อยๆ แต่ภาพวิวโดยทั่วไปแล้วสมจริงจนเริ่มไม่แน่ใจว่าภาพไหนเป็นภาพจริง</p>\n<p>ที่มา - <a href=\"https://openai.com/sora/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/db4d54425bf30537f69324b10ec01d27.png\" /></p>\n<blockquote><p>Our holiday gift to you: Sora is here. <a href=\"https://t.co/UhdmYuGHtT\">https://t.co/UhdmYuGHtT</a> <a href=\"https://t.co/ljoruQsfO0\">pic.twitter.com/ljoruQsfO0</a></p>\n<p>— OpenAI (@OpenAI) <a href=\"https://twitter.com/OpenAI/status/1866194857636868283?ref_src=twsrc%5Etfw\">December 9, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e71cf159179e6f15f9c910f031e2f08585d1b5a583ca2c487a4e45e0d34f2642","category":"Thai"}