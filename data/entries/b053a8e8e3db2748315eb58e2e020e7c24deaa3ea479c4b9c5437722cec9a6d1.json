{"title":"บริษัทประกันภัยประเมินความเสียหายกรณีระบบล่มเพราะ CrowdStrike ราว 2 แสนล้านบาท","link":"https://www.blognone.com/node/141088","date":1721919939000,"content":"<div><div><div><p>บริษัทประกันภัย Parametrix ประเมินความเสียหายจาก<a href=\"https://www.blognone.com/node/140974\">เหตุการณ์ระบบไอทีล่มทั่วโลกเพราะ CrowdStrike</a> โดยนับเฉพาะบริษัทขนาดใหญ่ใน Fortune 500 และไม่นับรวมไมโครซอฟท์ คาดว่ามูลค่าความเสียหายอยู่ราว 5.4 พันล้านดอลลาร์ หรือเกือบ 2 แสนล้านบาท</p>\n<p>บริษัทขนาดใหญ่ที่ได้รับผลกระทบจาก CrowdStrike มีในแทบทุกอุตสาหกรรม เช่น สายการบิน ธนาคาร โรงพยาบาล ฯลฯ โดย  Parametrix ประเมินว่าอุตสาหกรรมโรงพยาบาลโดนหนักที่สุด 1.938 พันล้านดอลลาร์ ตามด้วยธนาคาร 1.149 พันล้านดอลลาร์ ส่วนกลุ่มสายการบินยักษ์ใหญ่ 6 บริษัทใน Fortune 500 โดนไปราวๆ 860 ล้านดอลลาร์</p>\n<p>ส่วนมูลค่าความเสียหายจากการเคลมประกัน (ซึ่งปกติแล้วอยู่ราว 10-20% ของมูลค่าความเสียหายทั้งหมด เพราะไม่ใช่ทุกบริษัทมีประกันที่เข้าข่าย) คาดว่าอยู่ราว 540-1,008 ล้านดอลลาร์</p>\n<p>ที่มา - <a href=\"https://www.theguardian.com/technology/article/2024/jul/24/crowdstrike-outage-companies-cost\">Guardian</a>, <a href=\"https://www.reinsurancene.ws/crowdstrike-outage-insured-losses-to-range-from-540m-to-1-08bn-says-parametrix/\">Reinsurance News</a></p>\n<p><img src=\"https://www.blognone.com/sites/default/files/externals/dab34416e93edce6cde92c4d7e501c7c.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/service-outage\">Service Outage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b053a8e8e3db2748315eb58e2e020e7c24deaa3ea479c4b9c5437722cec9a6d1","category":"Thai"}