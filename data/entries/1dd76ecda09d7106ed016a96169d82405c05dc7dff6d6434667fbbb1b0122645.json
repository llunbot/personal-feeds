{"title":"ไมโครซอฟท์เปิดตัว Surface Thunderbolt 4 Dock ราคา 299 ดอลลาร์","link":"https://www.blognone.com/node/133305","date":1680651581000,"content":"<div><div><div><p>ไมโครซอฟท์เปิดตัวอุปกรณ์เสริม Surface Thunderbolt 4 Dock ซึ่งนับเป็นอุปกรณ์เชื่อมต่อ Dock รุ่นที่สามของตระกูล Surface Dock ต่อจาก <a href=\"https://www.blognone.com/node/116186\">Surface Dock 2 ที่เปิดตัวในปี 2020</a></p>\n<p>Surface Thunderbolt 4 Dock มีขนาดเล็กลงกว่า Surface Dock 2, จุดเด่นสำคัญคือรองรับการเชื่อมต่อ USB4/Thunderbolt 4 ตามชื่อสินค้า อัตราการส่งข้อมูลสูงสุด 40 Gbps, สามารถต่อจอมอนิเตอร์ 4K 60Hz ได้สองตัวพร้อมกัน</p>\n<p>พอร์ตที่มีมาให้คือ USB-C x3, USB-A x3, 3.5mm audio, 2.5G Ethernet, security lock โดยตัดพอร์ตชาร์จเฉพาะของ Surface เดิมออกไป และมีฟีเจอร์ระดับองค์กรอย่าง Firmware Update through Windows Update, Wake on LAN from Modern Standby, MAC Address Passthrough</p>\n<p>ไมโครซอฟท์แนะนำให้ใช้ร่วมกับ Surface Pro 9, Surface Pro 8, Surface Laptop Studio, Surface Laptop 5 ซึ่งเป็นอุปกรณ์ Surface รุ่นใหม่ที่มี Thunderbolt 4 มาให้ในตัวแล้ว</p>\n<p>ราคาขายที่ 299 ดอลลาร์ แพงขึ้นเล็กน้อยเทียบกับ Surface Dock 2 ที่ขาย 249 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/17de0f0ed2a2e508602dd0e126b42d81.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bef61444dae6f4cfd7c6409fe41ee865.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/09d4eb224e27f01aa2f781cfa7bacb6b.jpg\" /></p>\n<p>ที่มา - <a href=\"https://blogs.windows.com/devices/2023/04/04/introducing-the-microsoft-surface-thunderbolt-4-dock/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/accessories\">Accessories</a></div><div><a href=\"/topics/thunderbolt\">Thunderbolt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dd76ecda09d7106ed016a96169d82405c05dc7dff6d6434667fbbb1b0122645","category":"Thai"}