{"title":"เทรลเลอร์ใหม่ The Legend of Zelda: Echoes of Wisdom เผยความสามารถเพิ่มเติม Bind ควบคุมการเคลื่อนที่ไปกับสิ่งต่าง ๆ","link":"https://www.blognone.com/node/141257","date":1722906565000,"content":"<div><div><div><p>นินเทนโดปล่อยเทรลเลอร์ล่าสุดของ The Legend of Zelda: Echoes of Wisdom เกมในซีรีส์ Zelda ภาคใหม่ ที่ผู้เล่นจะรับบทเป็นเจ้าหญิง Zelda ตลอดเกม <a href=\"https://www.blognone.com/node/140468\">จากก่อนหน้านี้ความสามารถที่เปิดเผย</a>คือการ Echo หรือโคลนสิ่งของ เพื่อช่วยในการทำภารกิจต่าง ๆ</p>\n<p>ในเทรลเลอร์ล่าสุดนี้มีการเปิดเผยพื้นที่ใน Hyrule ที่ Zelda จะได้เดินทางไป พร้อมทำภารกิจเพื่อช่วยเหลือผู้คนที่ได้พบเจอ ไม่ว่าจะเป็นทะเลทราย ดำลงไปในน้ำ โดยมี Waypoints เป็นจุดหมายเพื่อช่วยให้ Zelda สามารถวาร์ปไปมาได้ และมีระบบขี่ม้าช่วยให้เคลื่อนที่ได้เร็วขึ้น</p>\n<p>ความสามารถใหม่อีกอย่างที่เปิดเผยคือ Bind หรือการผูกตนเองกับสิ่งต่าง ๆ ทำให้สามารถเคลื่อนย้ายวัตถุได้ตามการเคลื่อนที่ของ Zelda ในทางกลับกันยังใช้ Bind เพื่อเกาะกับวัตถุให้สามารถเคลื่อนที่ได้พื้นที่อุปสรรค เช่น ข้ามหุบเหว หรือปีนหน้าผา ได้อีกด้วย</p>\n<p>The Legend of Zelda: Echoes of Wisdom กำหนดขายในวันที่ 26 กันยายนนี้</p>\n<p>ที่มา: <a href=\"https://www.nintendolife.com/news/2024/08/new-zelda-echoes-of-wisdom-trailer-highlights-smoothie-making-horse-riding-and-waypoints\">Nintendo Life</a></p>\n<p><img alt=\"No Description\" src=\"https://www.blognone.com/sites/default/files/externals/13bf559c2d5b8a30c482ba7574833565.png\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5400771e6343f08017433ba88cea0df8ee7ae14223c5c88ccdabd730d060332","category":"Thai"}