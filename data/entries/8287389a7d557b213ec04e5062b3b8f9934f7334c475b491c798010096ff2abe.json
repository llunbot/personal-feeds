{"title":"Palantir ประกาศย้ายหุ้นบริษัทไปซื้อขายในตลาด Nasdaq - ราคาหุ้นบวก 11% รับข่าว","link":"https://www.blognone.com/node/143161","date":1731734779000,"content":"<div><div><div><p>Palantir บริษัทพัฒนาซอฟต์แวร์วิเคราะห์ข้อมูล ซึ่งมีลูกค้ารายสำคัญเป็นหน่วยงานรัฐบาลสหรัฐ ประกาศย้ายหุ้นของบริษัทไปซื้อขายที่ตลาดหุ้นแนสแดค จากปัจจุบันซื้อขายที่ตลาดหุ้นนิวยอร์ก มีผลตั้งแต่วันที่ 26 พฤศจิกายนนี้ โดยยังใช้ตัวย่อเดิมในการซื้อขาย PLTR</p>\n<p>ราคาหุ้นของ Palantir ปรับเพิ่มขึ้น 11% หลังจากประกาศนี้ ทำให้มูลค่ากิจการบริษัททำสถิติใหม่สูงสุดอีกครั้งมากกว่า 1.5 แสนล้านดอลลาร์ และราคาหุ้น Palantir ก็ปรับเพิ่มขึ้นมากกว่า 45% นับตั้งแต่<a href=\"https://www.blognone.com/node/142939\">รายงานผลประกอบการไตรมาสล่าสุด</a>ที่ทำสถิติสูงสุดเช่นกัน</p>\n<p>ถึงแม้การย้ายตลาดหุ้นในการซื้อขายจะไม่มีผลต่อพื้นฐานบริษัท แต่คาดกันว่าการย้ายไปแนสแดคจะช่วยให้กองทุนรวมที่อ้างอิงดัชนี ต้องปรับหุ้นในพอร์ตโฟลิโอและมาซื้อหุ้น Palantir กันเพิ่มขึ้น</p>\n<p>ที่มา: <a href=\"https://www.cnbc.com/2024/11/15/palantir-jumps-9percent-to-a-record-after-announcing-move-to-nasdaq.html\">CNBC</a></p>\n<p><img src=\"https://www.blognone.com/sites/default/files/externals/775bb06019e5ca0633b4a442bfc4242b.jpeg\" /></p>\n</div></div></div><div><div>Topics: </div><div><div><a href=\"/topics/palantir\">Palantir</a></div><div><a href=\"/topics/stock-market\">Stock Market</a></div><div><a href=\"/topics/nasdaq\">NASDAQ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8287389a7d557b213ec04e5062b3b8f9934f7334c475b491c798010096ff2abe","category":"Thai"}