{"title":"เผยอัลกอริทึม Twitter ให้คะแนนพิเศษ Elon, แยกคนตามพรรคการเมือง, ยิ่งกดไลค์คนยิ่งเห็นเยอะ","link":"https://www.blognone.com/node/133277","date":1680510095000,"content":"<div><div><div><p>หลังจาก <a href=\"https://www.blognone.com/node/133254\">Twitter เปิดซอร์สโค้ดอัลกอริทึมของตัวเองขึ้น GitHub</a> เมื่อสัปดาห์ที่แล้ว ก็มีคนแกะโค้ดดูอย่างรวดเร็วว่าการทำงานของ Twitter ในยุค Elon เป็นอย่างไร</p>\n<p>สิ่งที่น่าสนใจที่สุดคงเป็นการแยกประเภทของผู้ใช้งานตามมุมมองทางการเมือง (ในสหรัฐ) มีผู้ใช้ 4 กลุ่ม ได้แก่ตัว Elon เอง (author_is_elon), กลุ่มผู้ใช้ระดับสูง (power_user), พรรคเดโมแครต (democrat) และพรรครีพับลิกัน (republican) ซึ่งจะได้รับการปฏิบัติที่แตกต่างกัน มีฟีเจอร์แตกต่างกันไป (<a href=\"https://github.com/twitter/the-algorithm/blob/7f90d0ca342b928b479b512ec51ac2c3821f5922/home-mixer/server/src/main/scala/com/twitter/home_mixer/functional_component/decorator/HomeTweetTypePredicates.scala\">ลิงก์ไปดูโค้ดส่วนนี้</a>)</p>\n<p>กรณีของ Elon นั้นจะมีการเก็บสถิติด้วยว่าข้อความของเขาถูกมองเห็นมากแค่ไหน ซึ่งตรงตาม<a href=\"https://www.blognone.com/node/132644\">ข่าวหลุดก่อนหน้านี้</a> ว่า Elon ไม่พอใจที่ข้อความของเขามีคนเห็นน้อยกว่าที่คาด</p>\n<blockquote><p>Twitter’s algorithm specifically labels whether the Tweet author is Elon Musk“author_is_elon”besides the Democrat, Republican and “Power User” labels<a href=\"https://t.co/fhpBjdfifX\">https://t.co/fhpBjdfifX</a> <a href=\"https://t.co/orCPvfMTb9\">pic.twitter.com/orCPvfMTb9</a></p>\n<p>— Jane Manchun Wong (@wongmjane) <a href=\"https://twitter.com/wongmjane/status/1641884551189512192?ref_src=twsrc%5Etfw\">March 31, 2023</a></p></blockquote>\n<p>อีกประเด็นที่มีคนค้นพบคือ ค่าน้ำหนักของการคัดเลือกข้อความมาแสดงบนไทม์ไลน์ โดยจะมีค่า boost เพิ่มน้ำหนักของการถูกคัดเลือก เช่น กดไลค์มีน้ำหนัก 30X, รีทวีต 20x, มีภาพหรือวิดีโอ 2x, สมาชิก Twitter Blue 2-4x เป็นต้น ในทางกลับกัน พฤติกรรมบางประเภทจะถูกลดน้ำหนักลง เช่น ใช้แฮชแท็กเยอะจนเหมือนบ็อต, มีลิงก์ภายนอก</p>\n<blockquote><p>Here is How exactly <a href=\"https://twitter.com/hashtag/Twitter?src=hash&amp;ref_src=twsrc%5Etfw\">#Twitter</a>'s algorithm works based on the recently released code:Things that help you go viral:-Images/videos get a 2x boost.-Likes (30x) get more of a boost than a retweet (20x) - like - shares get much less.-Twitter Blue (verified) gets 2-4x of a boost.… <a href=\"https://t.co/cv9KQ9XT4a\">pic.twitter.com/cv9KQ9XT4a</a></p>\n<p>— Steve Nouri (@SteveNouri) <a href=\"https://twitter.com/SteveNouri/status/1642781952205004800?ref_src=twsrc%5Etfw\">April 3, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/b55d2e3e848f8983b3da0731e8b88620.jpg\" /></p>\n<p>ที่มา - <a href=\"https://mashable.com/article/twitter-releases-algorithm-showing-it-tracks-elon-musk-tweets\">Mashable</a>, <a href=\"https://arstechnica.com/tech-policy/2023/03/twitter-posts-the-code-it-claims-determines-which-tweets-people-see-and-why/\">Ars Technica</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/open-source\">Open Source</a></div><div><a href=\"/topics/algorithm\">Algorithm</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48e808ec36050b2972b8bdf67becb213ae679d14f12e498c68add4f5f41ee790","category":"Thai"}