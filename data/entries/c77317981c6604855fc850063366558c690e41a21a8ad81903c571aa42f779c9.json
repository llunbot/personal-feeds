{"title":"ทรู คอร์ปอเรชั่น รายงานผลประกอบการไตรมาส 2/2567 เติบโตทั้งกำไรสุทธิและ EBITDA","link":"https://www.blognone.com/node/141246","date":1722826379000,"content":"<div><div><div><p>ทรู คอร์ปอเรชั่น รายงานผลประกอบการของไตรมาสที่ 2 ปี 2567 มีรายได้รวม 51,091 ล้านบาท เพิ่มขึ้น 4.4% เมื่อเทียบกับไตรมาสเดียวกันในปีก่อน เฉพาะรายได้จากการให้บริการ ไม่รวมรายได้จากค่าเชื่อมต่อโครงข่าย 41,529 ล้านบาท เพิ่มขึ้น 5.7% และมีกำไรสุทธิ 2,398 ล้านบาท เป็นผลจาก EBITDA ที่เพิ่มขึ้น การลดลงของค่าเสื่อมราคาและค่าตัดจำหน่ายเงินลงทุน</p>\n<p>จำนวนผู้ใช้บริการโทรศัพท์เคลื่อนที่มี 50.5 ล้านราย ลดลง 0.6 ล้านรายจากไตรมาสก่อนหน้านี้ ขณะที่รายได้จากผู้ใช้บริการเฉลี่ยต่อเดือน (ARPU) เพิ่มขึ้นเป็น 207 บาท เป็นผลจากการเพิ่มประสิทธิภาพของต้นทุนค่าคอมมิชชั่น ธุรกิจอินเทอร์เน็ต มีผู้ใช้บริการ 3.7 ล้านราย ลดลง 0.12 ล้านราย มีรายได้เฉลี่ยต่อผู้ใช้บริการต่อเดือนเพิ่มเป็น 520 บาท ซึ่งเป็นผลจากการลดลงของการให้ส่วนลด และยกระดับลูกค้าไปสู่แพ็คเกจที่มีมูลค่าสูงขึ้น</p>\n<p>ทรูรายงานความก้าวหน้าของการพัฒนาเสาสัญญาณให้ทันสมัย เสร็จสิ้นแล้ว 7,400 เสาสัญญาณ คิดเป็นร้อยละ 42 ของแผนการดำเนินการพัฒนาเครือข่ายให้ทันสมัยรวมทั้งการรองรับ 5G</p>\n<p>ที่มา: <a href=\"https://true.listedcompany.com/misc/Bulletin/20240802-true-bulletin-2q2024-th.pdf\">ทรู</a> (pdf)</p>\n<p><img src=\"https://www.blognone.com/sites/default/files/externals/f8640ebc69f3358eaf6d350f91953d75.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5a592ba5f9a3b0f23f5a27849e9a156c.png\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c77317981c6604855fc850063366558c690e41a21a8ad81903c571aa42f779c9","category":"Thai"}