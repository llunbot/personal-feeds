{"title":"Microsoft Teams เปิดฟีเจอร์ end-to-end encryption ให้ใช้งานแล้ว","link":"https://www.blognone.com/node/126333","date":1639584995000,"content":"<div><div><div><p>Microsoft ประกาศว่าตอนนี้ฟีเจอร์ end-to-end encryption (E2EE) ของระบบโทรศัพท์บน Microsoft Teams ได้เข้าสู่สถานะ generally available แล้ว พร้อมให้ผู้ใช้ทุกคนใช้งานอย่างเป็นทางการ</p>\n<p>สำหรับฟีเจอร์ E2EE บน Microsoft Teams ทางผู้ดูแลระบบขององค์กรจะต้องเปิดฟีเจอร์ดังกล่าวก่อน ส่วนฝั่งผู้ใช้สามารถใช้งานได้ทั้ง Teams บน Windows และ Mac โดยการเปิด E2EE จะทำให้การคุยระหว่างสองคนปลอดภัยยิ่งขึ้น และทำให้การสอดแนมระบบโทรศัพท์ทำได้ยากกว่าเดิม</p>\n<p>อย่างไรก็ดี Microsoft เตือนว่าฟีเจอร์สำคัญหลายอย่างอาจไม่สามารถใช้งานได้หากเปิดใช้โหมดต่อสายแบบ E2EE ไม่ว่าจะเป็นระบบบันทึก, โอนสายข้ามอุปกรณ์, ลากคนเข้ามาในสายเพื่อขยายเป็นโทรแบบกลุ่ม และ live caption ถ้าจะใช้ฟีเจอร์เหล่านี้จะต้องปิด E2EE ก่อน</p>\n<p>ที่มา - <a href=\"https://www.engadget.com/microsoft-teams-end-to-end-encryption-release-date-221831798.html\">Engadget</a>, <a href=\"https://techcommunity.microsoft.com/t5/microsoft-teams-blog/end-to-end-encryption-for-one-to-one-microsoft-teams-calls-now/ba-p/3037697\">Microsoft</a></p>\n<p><img src=\"https://www.blognone.com/sites/default/files/externals/59c9cfa945137e5e818b316bf72ae068.png\" /><br />\nภาพจาก Microsoft</p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/security\">Security</a></div><div><a href=\"/topics/privacy\">Privacy</a></div><div><a href=\"/topics/encryption\">Encryption</a></div><div><a href=\"/topics/microsoft\">Microsoft</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a717e64bfd22643585b36ddd200875d9ed596dc3a4cff679d319799dae3bd650","category":"Thai"}