{"title":"เปิดตัว GeForce RTX 4070 เดสก์ท็อป 599 ดอลลาร์, แรงกว่า 3070 Ti สองเท่า กินไฟน้อยกว่า","link":"https://www.blognone.com/node/133399","date":1681313327000,"content":"<div><div><div><p>NVIDIA เปิดตัวจีพียู GeForce RTX 4070 สำหรับเดสก์ท็อปที่รอกันมานาน (จน <a href=\"https://www.blognone.com/node/132093\">4070 โน้ตบุ๊ก</a>ออกแซงหน้าไปแล้ว) ในราคา 599 ดอลลาร์ ถูกกว่า GeForce RTX 4070 Ti (4080 12GB รีแบรนด์) ที่เปิดตัวมาในเดือนมกราคม ตั้งราคา 799 ดอลลาร์)</p>\n<p>GeForce RTX 4070 เป็นการ์ดระดับกลาง เน้นเล่นเกมความละเอียด 1440p โดยประสิทธิภาพดีกว่า 3070 Ti ที่เปิดตัว 599 ดอลลาร์เท่ากันถึงสองเท่า โดยที่ใช้พลังงานน้อยกว่า (200W เทียบกับ 290W) และหากเทียบกับ 3080 จะแรงกว่า 1.4 เท่า (ต้องเปิด DLSS3)</p>\n<p>สเปกของ RTX 4070 คือ CUDA core 5888 คอร์, แรม 12GB GDDR6X ส่วนฟีเจอร์อื่นก็ตามมาตรฐานของสถาปัตยกรรม Ada Lovelace เช่น รองรับ DLSS3, รองรับวิดีโอแบบ AV1</p>\n<p>GeForce RTX 4070 มีขายทั้งแบบ Founders Edition และจากผู้ผลิตยี่ห้อต่างๆ เช่น  ASUS, Colorful, Gainward, GALAX, GIGABYTE, INNO3D, KFA2, MSI, Palit, PNY, ZOTAC เริ่มขายวันสงกรานต์ 13 เมษายน</p>\n<p>ที่มา - <a href=\"https://www.nvidia.com/en-us/geforce/news/geforce-rtx-4070/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/22881c5991f4ed539359e493e35864fb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1d5d418005d8a8af22cde5f308990b7a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3e2d2d044248dbbc8ef90ebfe3a41627.jpg\" /></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/ada-lovelace\">Ada Lovelace</a></div><div><a href=\"/topics/nvidia\">NVIDIA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a39582fab35dedc2688b32f2cf806183a1a40aff04441b7533ff8a3176dbd0c7","category":"Thai"}