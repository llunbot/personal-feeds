{"title":"Qualcomm ประกาศร่วมมือกับ Meta ทำชิปประมวลผล Llama 2 แบบ on-device เปิดตัวปี 2024","link":"https://www.blognone.com/node/134898","date":1689723999000,"content":"<div><div><div><p>Qualcomm ประกาศร่วมมือกับ Meta เพื่อปรับแต่งนำ <a href=\"https://www.blognone.com/node/134893\">Llama 2 โมเดล AI ถามตอบที่เพิ่งเปิดตัว</a>ล่าสุด ให้สามารถทำงานได้ในระดับอุปกรณ์ (on-device) โดยไม่ต้องพึ่งการประมวลผลบนคลาวด์ ช่วยให้อุปกรณ์เช่น สมาร์ทโฟน พีซี หรือเฮดเซต AR/VR สามารถตอบสนองได้รวดเร็วมากขึ้น</p>\n<p>นอกจากนี้ Qualcomm บอกว่าการประมวลผล AI ที่ระดับอุปกรณ์ ยังช่วยให้นักพัฒนาแอปเข้าถึงการใช้งาน AI ในรูปแบบต่าง ๆ ที่หลากหลายขึ้น รวมทั้งเพิ่มความปลอดภัยและความเป็นส่วนตัวให้ผู้ใช้งาน</p>\n<p>Qualcomm คาดว่าจะเปิดตัวชิปที่รองรับการทำงานร่วมกับ Llama 2 ได้ในชิปตระกูล Snapdragon ตั้งแต่ปี 2024 เป็นต้นไป ส่วนนักพัฒนาสามารถทดสอบปรับแต่งแอปให้รองรับการทำงานร่วมกับชิป on-device นี้ได้ผ่านชุดเครื่องมือ AI Stack</p>\n<p>ที่มา: <a href=\"https://www.qualcomm.com/news/releases/2023/07/qualcomm-works-with-meta-to-enable-on-device-ai-applications-usi\">Qualcomm</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/2bf9b0e7dc5bbc209d7a9f01a6ed13cc.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1512bfa1bd293e98067d04e73bccecb9c21d01c4c7f284fc97acae056793872","category":"Thai"}