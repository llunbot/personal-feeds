{"title":"Epic Games Store ประกาศลง Android, iOS ภายในปี 2024, หักส่วนแบ่ง 12% เท่าพีซี","link":"https://www.blognone.com/node/138831","date":1710996899000,"content":"<div><div><div><p>Epic Games ประกาศเดินหน้าทำสโตร์ขายเกม Epic Games Store (EGS) เวอร์ชันมือถือทั้ง Android และ iOS ภายในปีนี้ (ไม่ระบุช่วงเวลาว่าเดือนไหน) ซึ่งจะทำให้ Epic Games Store กลายเป็นสโตร์รายแรกที่มีครบทุกแพลตฟอร์ม</p>\n<p>ฝั่งของ Android คงไม่ซับซ้อนเพราะเปิดให้มีสโตร์ทางเลือกที่ไม่ใช่ Google Play Store มานานแล้ว ฝั่งของ iOS นั้น <a href=\"https://www.blognone.com/node/137883\">Epic เคยประกาศว่าจะใช้ช่องทางของกฎหมาย DMA ของยุโรป</a> แต่ก็ยังไม่มีรายละเอียดในฝั่งของผู้ใช้งานว่าจะดาวน์โหลด ติดตั้ง และใช้งานสโตร์อย่างไร</p>\n<p>Epic เผยรายละเอียดฝั่งนักพัฒนาเกมว่า<a href=\"https://www.blognone.com/node/106819\">จะเสียค่าธรรมเนียมส่วนแบ่งอัตรา 88/12 เท่ากับ Epic Games Store เวอร์ชันพีซี</a> และ<a href=\"https://www.blognone.com/node/136260\">มีโปรแกรมพิเศษแบบ Epic First Run และ Now On Epic</a> ที่นักพัฒนาอาจไม่ต้องเสียค่าธรรมเนียมเลยในบางกรณีเช่นเดียวกับเวอร์ชันพีซี</p>\n<p><img alt=\"No Description\" src=\"https://www.blognone.com/sites/default/files/externals/698ea440f1c6bf94eedc6b1f99681a2f.jpg\" /></p>\n<p>ที่มา - <a href=\"https://www.unrealengine.com/en-US/blog/all-the-big-news-from-the-state-of-unreal-at-gdc-24\">Epic Games</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/android\">Android</a></div><div><a href=\"/topics/ios\">iOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7e189cb4117593f8fbc38516d16979530f03a74c7785e511c3e9988a03522af","category":"Thai"}