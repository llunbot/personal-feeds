{"title":"ผลสำรวจพบคนอเมริกันไม่ปลื้ม Elon Musk และ Mark Zuckerberg โดยเฉพาะคนที่เชียร์พรรคเดโมแครต","link":"https://www.blognone.com/node/144881","date":1740395077000,"content":"<div><div><div><p>ตั้งแต่ที่ <a href=\"https://www.blognone.com/node/142976\">Donald Trump กลับมาดำรงตำแหน่งประธานาธิบดีสมัยที่สอง</a> <a href=\"https://www.blognone.com/node/144227\">ผู้นำบิ๊กเทคฯ​ ก็หันมาสนับสนุนเขากันมากขึ้น</a> โดยเฉพาะ Mark Zuckerberg ที่<a href=\"https://www.blognone.com/node/143972\">เปลี่ยนนโยบายการควบคุมเนื้อหาของ Meta</a> และ Elon Musk ที่ดัน<a href=\"https://www.blognone.com/node/143078\">หน่วยงาน DOGE</a> โดยอ้างว่าจะช่วยเพิ่มประสิทธิภาพของรัฐบาล ทำให้คนอเมริกันเริ่มจับตามองสองซีอีโอ</p>\n<p>ล่าสุดองค์กรวิจัย Pew Research Center ทำแบบสำรวจมุมมองของคนอเมริกันที่มีต่อ Musk และ Zuckerberg โดยรวมพบว่าคนมองทั้งสองในแง่ลบมากกว่าแง่บวก โดยเฉพาะ Zuckerberg ที่ได้รับคะแนนนิยมน้อยกว่า Musk แม้<a href=\"https://www.blognone.com/node/142425\">เปลี่ยนลุคเป็นหนุ่มแว่น ดูแฟชั่นขึ้น</a> แต่ก็ยังไม่ช่วยให้คะแนนนิยมเพิ่มขึ้น</p>\n<p>ผลสำรวจพบว่าประมาณ 54% ของผู้ใหญ่ชาวอเมริกันมีมุมมองในเชิงลบต่อ Musk โดย 36% มีความเห็นเชิงลบอย่างมาก ในขณะที่ 67% มีมุมมองในเชิงลบต่อ Zuckerberg ซึ่ง 26% มีความเห็นเชิงลบอย่างมาก</p>\n<p>เมื่อดูมุมมองโดยพรรคการเมืองพบว่า</p>\n<ul>\n<li>73% ของคนที่เชียร์พรรครีพับลิกัน หรือคนที่เอนเอียงไปทางพรรครีพับลิกันมีมุมมองเชิงบวกต่อ Musk</li>\n<li>85% ของคนอเมริกันที่เชียร์พรรคเดโมแครต หรือคนที่เอนเอียงไปทางพรรคเดโมแครตมีมุมมองเชิงลบต่อ Musk</li>\n</ul>\n<p>ขณะที่ Zuckerberg กลับถูกมองในแง่ลบจากทั้งสองพรรค โดย</p>\n<ul>\n<li>60% ของคนที่เชียร์พรรครีพับลิกัน หรือคนที่เอนเอียงไปทางพรรครีพับลิกันมีมุมมองเชิงลบต่อ Zuckerberg</li>\n<li>76% ของคนที่เชียร์พรรคเดโมแครต หรือคนที่เอนเอียงไปทางพรรคเดโมแครตมีมุมมองเชิงลบต่อ Zuckerberg</li>\n</ul>\n<p>ส่วนมุมมองต่อ Musk และ Zuckerberg แตกต่างกันไปตามอายุ ซึ่งกลุ่มวัยรุ่นมีมุมมองในแง่ลบต่อสองซีอีโอมากกว่า โดย 67% ของคนอเมริกันที่มีอายุต่ำกว่า 30 ปี, 53% ของคนอายุ 30-49 ปี, และ 49% ของคนอายุ 50 ปีขึ้นไปมอง Musk ในแง่ลบ</p>\n<p>ด้าน Zuckerberg พบว่า 70% ของคนอเมริกันที่มีอายุต่ำกว่า 30 ปี, 72% ของคนอายุ 30-49 ปี, และ 62% ของคนอายุ 50 ปีขึ้นไปมีความรู้สึกเชิงลบกับ Zuckerberg</p>\n<p>ที่มา: <a href=\"https://techcrunch.com/2025/02/20/mark-zuckerbergs-makeover-didnt-make-people-like-him-study-shows/\">TechCrunch</a> via <a href=\"https://www.pewresearch.org/short-reads/2025/02/19/how-americans-view-elon-musk-and-mark-zuckerberg/\">Pew Research</a></p>\n<p><img alt=\"alt=&quot;Musk&quot;\" src=\"https://www.blognone.com/sites/default/files/externals/4703d888ce74a59c5bdd396e190dcee6.jpeg\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/elon-musk\">Elon Musk</a></div><div><a href=\"/topics/pew\">Pew</a></div><div><a href=\"/topics/research\">Research</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"839ccfb9c2ddddaf40e597d315febfc3a236729944ea5d5d1b0804a064de138e","category":"Thai"}