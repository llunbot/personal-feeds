{"title":"Rancher Desktop ออกรุ่น 0.4: สแกนความปลอดภัยอิมเมจ, ใช้งานจากลินุกซ์ใน WSL","link":"https://www.blognone.com/node/124230","date":1628948098000,"content":"<div><div><div><p>Rancher Desktop โปรแกรมสำหรับรัน Kubernetes บนเดสก์ทอปออกรุ่น 0.4 ปรับปรุงการทำงานบนระบบปฎิบัติการทั้งวินโดวส์และแมคได้ดีขึ้นหลายอย่าง เช่น</p>\n<ul>\n<li>เพิ่มฟีเจอร์สแกนความปลอดภัยของอิมเมจที่โหลดเข้ามา</li>\n<li>เปลี่ยนเอนจินบนแมคเป็น Lima ที่ทำงานคล้ายกับ WSL บนวินโดวส์ ฟีเจอร์สำคัญคือ Rancher Desktop สามารถใช้พอร์ต TCP/UDP ของ Mac OS ได้แล้ว ทำให้นักพัฒนาาสามารถเรียกเซอร์วิสต่างๆ ทาง localhost ได้เลย ไม่ต้องหาไอพีของ VM ที่รันอีกที</li>\n<li>เพิ่มฟีเจอร์ WSL Integration แบบเดียวกับ Docker Desktop ทำให้สามารถเรียกใช้ Rancher Desktop จากลินุกซ์ที่รันบน WSL ได้ โดยรองรับทั้งคำสั่ง kubectl, helm, และ kim</li>\n</ul>\n<p>นอกจากนี้ยังมีฟีเจอร์ย่อยๆ เช่น เปลียนพอร์ตของ Kubernetes เพื่อหลบโปรเซสอื่นๆ ที่อาจจะใช้พอร์ตเดียวกับ Kubernetes อยู่ และรองรับ kubectl หลายเวอร์ชั่นขึ้น</p>\n<p>ที่มา - <a href=\"https://community.suse.com/posts/rancher-desktop-040\">SUSE</a></p>\n<p><img src=\"https://www.blognone.com/sites/default/files/externals/3475ba010a2003ff46b053dd9b45dae7.png\" /></p>\n</div></div></div><div><div>Topics: </div><div><div><a href=\"/topics/rancher\">Rancher</a></div><div><a href=\"/topics/kubernetes\">Kubernetes</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e94803438b198e5bb371cac101c2ca0aed76cc0132e0bf7f1daea850f2d1156","category":"Thai"}