{"title":"PHP 8.3 ออกแล้ว มีของใหม่ระดับตัวภาษาหลายอย่าง","link":"https://www.blognone.com/node/136924","date":1700799886000,"content":"<div><div><div><p>PHP ออกเวอร์ชัน 8.3 ตามนโยบายการออกรุ่นใหม่ปีละ 1 ครั้งช่วงปลายปี มีของใหม่ที่ระดับของตัวภาษาหลายอย่าง</p>\n<ul>\n<li><strong>Typed Class Constants</strong> เป็นการกำหนดชนิด (type) ของค่าคงที่ (const) ให้ชัดเจนขึ้น จากของเดิมที่สันนิษฐานว่าเป็น string เสมอ แต่ในเวอร์ชันนี้อาจกำหนดเป็นชนิดอื่น (เช่น array) แต่แรกเลยได้</li>\n<li><strong>Dynamic Class Content Fetch</strong> เรียกใช้ class constants ได้จากซินแทกซ์ <strong>C::{$name}</strong></li>\n<li>เพิ่ม attribute ใหม่ชื่อ <strong>#[\\Override]</strong> ให้เมธอด เพื่อเจาะจงว่าต้องการเขียนทับเมธอดชื่อเดียวกันที่มีอยู่ก่อน</li>\n<li>ยอมให้ปรับแก้ค่าของคุณสมบัติ readonly ตอนทำ cloning</li>\n<li>เพิ่มเมธอดใหม่ <strong>Randomizer::getBytesFromString()</strong>, <strong>Randomizer::getFloat()</strong>, <strong>Randomizer::nextFloat()</strong></li>\n</ul>\n<p>การมาถึงของ PHP 8.3 ยังจะส่งผลให้ PHP 8.0 หมดอายุซัพพอร์ตในวันที่ 26 พฤศจิกายน 2023 ตามนโยบายการซัพพอร์ตนาน 3 ปี (ถือเป็นตัวแรกในสาย 8.x ที่หมดระยะซัพพอร์ต) หลังจากนี้จะเหลือ PHP เวอร์ชันที่ยังซัพพอร์ตอยู่ 3 รุ่นคือ 8.1, 8.2, 8.3 <a href=\"https://www.php.net/supported-versions.php\">ตารางการซัพพอร์ต</a>)</p>\n<p><img alt=\"No Description\" src=\"https://www.blognone.com/sites/default/files/externals/8ac8810f935e980d575b83116afca72f.png\" /></p>\n<p>ที่มา - <a href=\"https://www.php.net/releases/8.3/en.php\">PHP</a>, <a href=\"https://www.php.net/manual/en/migration83.new-features.php\">PHP</a></p>\n</div></div></div><div><div>Topics: </div><div><div><a href=\"/topics/php\">PHP</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e42ea55dbdab08d4b7f3472e6a6edd68d82abd12d9d16d4ba330891a4555b6f6","category":"Thai"}