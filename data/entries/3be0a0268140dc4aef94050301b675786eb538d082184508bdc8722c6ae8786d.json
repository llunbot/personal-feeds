{"title":"ฟองสบู่แตก Embracer Group ประกาศปรับโครงสร้างธุรกิจ ปิดบางสตูดิโอ ปลดพนักงาน","link":"https://www.blognone.com/node/134346","date":1686722314000,"content":"<div><div><div><p>Embracer Group บริษัทเกมจากสวีเดนที่เติบโตจากการกว้านซื้อสตูดิโอเกมจำนวนมาก ประกาศแผนปรับโครงสร้างองค์กร โดยจำเป็นต้องปิดสตูดิโอและยกเลิกบางโครงการเกมที่กำลังพัฒนาอยู่ เพื่อลดค่าใช้จ่ายลง</p>\n<p>Embracer เติบโตจากวิธีเร่งปุ๋ยเร่งน้ำด้วยการระดมทุนจากภายนอกทั้งการขายหุ้นและกู้เงิน จนตอนนี้มีพนักงานรวมกว่า 17,000 คน อย่างไรก็ตาม IGN รายงานว่าแผนการระดมทุนรอบล่าสุด 2 พันล้านดอลลาร์ไม่สำเร็จตามเป้า ทำให้ Embracer เงินหมดและต้องลดค่าใช้จ่ายลง</p>\n<p>การปรับโครงสร้างของ Embracer มีระยะเวลาประมาณ 9 เดือน (จนถึงเดือนมีนาคม 2024) เริ่มจากการตัดค่าใช้จ่ายของทั้งองค์กรทันที และเริ่มวิเคราะห์ศักยภาพของบริษัทลูกในเครือ จากนั้นอาจต้องยุบรวมบางสตูดิโอเข้าด้วยกัน และปลดพนักงานออก ซึ่งตอนนี้บริษัทยังไม่ระบุว่าจะต้องปลดออกเท่าไร และปิดสตูดิโอใดบ้าง</p>\n<p>บริษัทเกมในเครือ Embracer Group มีด้วยกันทั้งหมด 138 สตูดิโอ แบ่งออกเป็น 12 กลุ่มบริษัทเพื่อให้จัดการได้ทั่วถึง ตัวอย่างบริษัทดังๆ ได้แก่ THQ Nordic ฐานเดิมของ Embracer, <a href=\"https://www.blognone.com/node/120995\">Gearbox เจ้าของเกม Borderlands</a>, Saber ผู้สร้างเกม World War Z, <a href=\"https://www.blognone.com/node/126405\">บริษัทหนังสือการ์ตูน Dark Horse Media</a>, <a href=\"https://www.blognone.com/node/128272\">Crystal Dynamics และ Eidos Montreal ที่ซื้อต่อจาก Square Enix</a>, Coffee Stain Studios ผู้จัดจำหน่ายเกม Valheim เป็นต้น</p>\n<p>หลังมีข่าวนี้ออกมา ทาง Crystal Dynamics ก็ประกาศให้แฟนๆ สบายใจได้ว่า<a href=\"https://www.blognone.com/node/131894\">โปรเจค Tomb Raider ภาคใหม่</a>ไม่ได้รับผลกระทบ</p>\n<p><img src=\"https://www.blognone.com/sites/default/files/externals/68e16f274a3e2ef588c33e4da662e079.jpg\" alt /></p>\n<blockquote><p><a href=\"https://t.co/bDRpwKvOmv\">https://t.co/bDRpwKvOmv</a> <a href=\"https://t.co/CotpWajxNW\">pic.twitter.com/CotpWajxNW</a></p>\n<p>— Crystal Dynamics (@CrystalDynamics) <a href=\"https://twitter.com/CrystalDynamics/status/1668535539283398656?ref_src=twsrc%5Etfw\">June 13, 2023</a></p></blockquote>\n<p>ที่มา - <a href=\"https://embracer.com/releases/open-letter-by-embracer-group-ceo-on-restructuring-program/\">Embracer</a>, <a href=\"https://www.videogameschronicle.com/news/embracer-group-announces-plans-to-close-some-studios-and-cancel-some-game-projects/\">VGC</a>, <a href=\"https://www.ign.com/articles/embracer-to-close-studios-cancel-games-and-lay-off-staff-after-2-billion-deal-falls-through\">IGN</a></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3be0a0268140dc4aef94050301b675786eb538d082184508bdc8722c6ae8786d","category":"Thai"}