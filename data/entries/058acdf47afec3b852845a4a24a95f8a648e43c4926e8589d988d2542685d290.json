{"title":"Razer เปิดตัว Razer PC Remote Play สตรีมเกมจากพีซีไปยังมือถือ","link":"https://www.blognone.com/node/145802","date":1744375450000,"content":"<div><div><div><p>Razer เปิดตัวซอฟต์แวร์ Razer PC Remote Play เพื่อให้เราสามารถสตรีมเกมที่รันบนพีซี มาเล่นบนสมาร์ทโฟน Android/iOS</p>\n<p>โซลูชันของ Razer เหมือนกับของ <a href=\"https://www.blognone.com/node/102171\">Steam Link ที่เชื่อมต่อเกมจาก Steam ไปยังสมาร์ทโฟน</a> วิธีการใช้งานคือติดตั้งแอพ Razer PC Remote Play บนสมาร์ทโฟน และเปิดใช้งานฟีเจอร์ Remote Play ในแอพ Razer Cortex บนพีซี จากนั้นต้องล็อกอินด้วยบัญชี Razer ID อันเดียวกันทั้งสองฝั่งจึงเล่นได้ (<a href=\"https://www.razer.com/gaming-software/razer-pc-remote-play\">วิธีการและหน้าดาวน์โหลด</a>)</p>\n<p>จุดเด่นในโซลูชันของ Razer คือรองรับคอนโทรลเลอร์ตระกูล Razer Kishi ที่เสียบต่อเข้ากับสมาร์ทโฟนอย่างเต็มรูปแบบ (เจ้าของอุปกรณ์เสริมทำเอง) แต่ถ้าไม่มีคอนโทรลเลอร์ก็สามารถเล่นผ่านจอสัมผัส หรือต่อคีย์บอร์ด-เมาส์ได้เช่นกัน</p>\n<p>ที่มา - <a href=\"https://press.razer.com/product-news/razer-pc-remote-play-officially-launches/\">Razer</a></p>\n<p><img alt=\"No Description\" src=\"https://www.blognone.com/sites/default/files/externals/1901df3602a764906d12c404521df7be.jpeg\" /></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"058acdf47afec3b852845a4a24a95f8a648e43c4926e8589d988d2542685d290","category":"Thai"}