{"title":"Expedia Group ประกาศปลดพนักงาน 1,500 ตำแหน่ง คิดเป็น 8% ของพนักงานทั่วโลก","link":"https://www.blognone.com/node/138417","date":1708994521000,"content":"<div><div><div><p>Expedia Group แจ้งการปลดพนักงานจำนวนประมาณ 1,500 ตำแหน่ง คิดเป็น 8% ของพนักงานทั่วโลก ส่วนใหญ่อยู่ในฝ่ายผลิตภัณฑ์และเทคโนโลยี โดย Peter Kern ซีอีโอ Expedia Group บอกว่าเป็นการลดตำแหน่งเพื่อให้บริษัทลงทุนและโฟกัสในส่วนที่เป็นกลยุทธ์หลักของบริษัทต่อไป</p>\n<p>ก่อนหน้านี้ Expedia Group <a href=\"https://www.blognone.com/node/138133\">ประกาศแต่งตั้ง</a> Ariane Gorin ขึ้นเป็นซีอีโอคนใหม่ต่อจาก Kern มีผลในเดือนพฤษภาคม ทั้งนี้ Expedia Group เคยปลดพนักงานครั้งใหญ่ครั้งหนึ่ง<a href=\"https://www.blognone.com/node/114840\">ในช่วงก่อน</a>เกิดการระบาดของโควิด 19</p>\n<p>Expedia Group ให้บริการเกี่ยวกับการเดินทางภายใต้หลายแบรนด์ทั้ง Expedia, Hotels.com, Trivago, Orbitz และ vrbo</p>\n<p>ที่มา: <a href=\"https://www.geekwire.com/2024/expedia-group-cutbacks-will-impact-1500-roles-this-year-more-than-8-of-workforce/\">GeekWire</a></p>\n<p><img src=\"https://www.blognone.com/sites/default/files/externals/7ac919cfff73a45054a2de7b16810b04.jpeg\" /></p>\n</div></div></div><div><div>Topics: </div><div><div><a href=\"/topics/expedia\">Expedia</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3167dcec63f51e1616d0be9f2a33f92d0d9e943c123538ec49bdf9ad0d20aa8","category":"Thai"}