{"title":"Sam Altman บอก Gen Z ขาด ChatGPT ไม่ได้ ใช้ทำทุกอย่างแม้กระทั่งตัดสินเรื่องจริงจังในชีวิต","link":"https://www.blognone.com/node/146481","date":1747655911000,"content":"<span>Sam Altman บอก Gen Z ขาด ChatGPT ไม่ได้ ใช้ทำทุกอย่างแม้กระทั่งตัดสินเรื่องจริงจังในชีวิต</span>\n\n  <div>\n    <div>Body</div>\n              <div><p>Sam Altman ซีอีโอ OpenAI บอกว่า กลุ่ม Gen Z ไม่ได้ใช้ ChatGPT แค่ทำการบ้านหรือหาข้อมูลเล็ก ๆ น้อย ๆ แต่พวกเขาใช้ตัดสินใจเรื่องสำคัญในชีวิตจริง ๆ ซึ่งบางคนใช้ AI เหมือนระบบปฏิบัติการ ตั้งค่าการทำงานที่ซับซ้อน และจดจำคำสั่งที่ใช้บ่อยเพื่อให้ใช้งานได้มีประสิทธิภาพที่สุด</p>\n<p>โดยแต่ละช่วงอายุใช้ ChatGPT ต่างกัน ผู้ใหญ่มักใช้เหมือน Google สำหรับค้นหาข้อมูล, วัยทำงานใช้เพื่อขอคำแนะนำ, ส่วนนักศึกษาใช้เป็นเหมือนส่วนหนึ่งของชีวิตประจำวัน ตามที่ข้อมูลจาก OpenAI บอกว่านักศึกษาเป็นกลุ่มที่มีอัตราการใช้งาน ChatGPT สูงที่สุดในสหรัฐฯ</p>\n<p>ซึ่งตรงกับผลสำรวจของ Pew Research เมื่อต้นปี 2024 พบว่า 26% ของวัยรุ่นอเมริกัน (อายุ 13-17 ปี) ใช้ ChatGPT ทำงานโรงเรียน เพิ่มขึ้นเกือบเท่าตัวจาก 13% ในปี 2023</p>\n<p>Altman มองว่า AI ควรพัฒนาไปพร้อมกับผู้ใช้ ปรับตัวเพื่อช่วยให้ชีวิตสะดวกขึ้นเรื่อย ๆ เพราะ AI ไม่ใช่แค่เครื่องมืออีกต่อไป แต่มันกำลังกลายเป็นแหล่งข้อมูลสำคัญที่คนใช้ตัดสินใจเรื่องต่าง ๆ</p>\n<p>ที่มา: <a href=\"https://qz.com/chatgpt-open-ai-sam-altman-genz-users-students-1851780458\">Quartz</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Mon, 05/19/2025 - 18:58</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c493fd9823c5d5c61e1d3c64ba3e73e101b05baa03860bc0ab3d94e9d553bf9","category":"Thai"}