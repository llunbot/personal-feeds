{"title":"เบื้องหลังเอกสาร Xbox หลุดครั้งใหญ่ เกิดจากฝั่งไมโครซอฟท์เองลืมคาดดำ ปกปิดข้อมูลสำคัญ","link":"https://www.blognone.com/node/135828","date":1695173525000,"content":"<div><div><div><p>จากกรณีเอกสาร Xbox หลุดครั้งมโหฬาร เผยข้อมูลทั้ง<a href=\"https://www.blognone.com/node/135814\">คอนโซลใหม่</a>, <a href=\"https://www.blognone.com/node/135818\">แผนการออกเกมใหม่</a>, <a href=\"https://www.blognone.com/node/135816\">คอนโซลรุ่นถัดไป</a>, <a href=\"https://www.blognone.com/node/135819\">ความสนใจซื้อนินเทนโด</a> จนเกิดคำถามว่าเอกสารสำคัญระดับนี้หลุดออกมาได้อย่างไร</p>\n<p>ตอนนี้มีคำตอบแล้วจากฝั่งศาลเขตแคลิฟอร์เนียว่า คนของไมโครซอฟท์เป็นฝ่ายทำหลุดเอง เนื่องจากคดี FTC vs Microsoft ทำให้ศาลสั่งทั้งสองฝ่ายให้ส่งเอกสารลับเข้ามาเป็นหลักฐานในคดี โดยคาดดำเนื้อหาที่สำคัญออกไป วิธีการส่งให้ผ่าน \"a secure cloud link\" เพื่อให้เจ้าหน้าที่ศาลดาวน์โหลด</p>\n<p>ไมโครซอฟท์ส่งเอกสารเข้ามาวันที่ 14 กันยายน ศาลดาวน์โหลดแล้วอัพโหลดขึ้นเว็บไซต์ของศาลในวันที่ 15 กันยายนตามกระบวนการปกติ แต่มีคนไปพบว่าไฟล์ PDF ไฟล์หนึ่งไม่ถูกคาดดำอย่างที่ควรจะเป็น (<a href=\"https://www.resetera.com/threads/mid-gen-xbox-roadmap-hardware-leak-series-s-x-refreshes-digital-only-2tb-series-x-at-499-controller-with-haptics-and-quieter-buttons-at-69-99.765920/\">ผู้คนพบเป็นสมาชิกเว็บบอร์ดเกม ResetEra</a>) ทำให้กลายเป็นข่าวใหญ่อย่างรวดเร็ว</p>\n<p>หลังเป็นข่าว เจ้าหน้าที่ศาลได้ลบไฟล์เจ้าปัญหาออกจากเว็บไซต์ของศาลแล้ว แต่ทุกคนก็รู้ว่าในยุคอินเทอร์เน็ต การกระทำแบบนี้มันเปล่าประโยชน์</p>\n<p>ที่มา - <a href=\"https://www.theverge.com/2023/9/19/23880795/microsoft-leaked-xbox-documents-court\">The Verge</a>, <a href=\"https://www.polygon.com/23880760/microsoft-xbox-leak-court-documents-oops\">Polygon</a></p>\n<p><img src=\"https://www.blognone.com/sites/default/files/externals/486a1942abfaf443cdd6957cd4374752.png\" alt /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/leaks\">Leaks</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c014629df9a9828000957b31702df44ee1004f9191761415dfe50b334a45bc44","category":"Thai"}