{"title":"รายละเอียดใหม่ Metal Gear Solid Δ: Snake Eater พากย์เสียงใหม่บางจุด, ปรับมุมกล้องได้","link":"https://www.blognone.com/node/140330","date":1718202542000,"content":"<div><div><div><p>ในงาน Xbox Games Showcase 2024 ทาง Konami นำตัวอย่างใหม่ของ Metal Gear Solid Δ: Snake Eater เกมรีเมคจากเกมเดิมที่ออกตั้งแต่ปี 2004 มาแสดง เผยให้เห็นเกมเพลย์ใหม่ ๆ ในฉากที่คุ้นเคย ล่าสุดในรายการ Xbox Podcast ได้เชิญ Noriaki Okamura โปรดิวเซอร์คนปัจจุบันของซีรี่ส์ Metal Gear Solid มาให้รายละเอียดเพิ่มเติม</p>\n<p><img alt=\"No Description\" src=\"https://www.blognone.com/sites/default/files/externals/b3b2c61df5532447dd4f9b772d65694d.png\" /></p>\n<p>Okamura แนะนำตัวเองว่าเขาทำงานที่ Konami มา 30 ปีแล้วมีส่วนร่วมในซีรี่ส์ Metal Gear Solid ในฐานะโปรดิวเซอร์ของภาค Portable Ops และ Digital Graphic Novel (ชื่อญี่ปุ่น Bande Dessinee) ที่ลงให้กับ PSP โดยบอกว่าสาเหตุที่หยิบภาค Snake Eater มาสร้างใหม่แทนที่จะนำภาค Solid 1 หรือ 2 มารีเมคเพราะภาคเนื้อเรื่องของภาคนี้อยู่ในไทม์ไลน์แรกสุดที่ผู้เล่นหน้าใหม่ไม่จำเป็นต้องเคยเล่นหรือรู้จักซีรี่ส์นี้มาก่อนก็สนุกกับเกมได้ ส่วนชื่อ Delta นั้นมาจากภาษากรีกที่แปลว่าการเปลี่ยนแปลงหรือความแตกต่าง</p>\n<p><em>Noriaki Okamura และผลงานในซีรี่ส์ Metal Gear ในอดีต</em><br />\n<img alt=\"No Description\" src=\"https://www.blognone.com/sites/default/files/externals/012e7554a17bb1e19410e2b82627398d.png\" /></p>\n<p>Okamura เล่าต่อว่าในภาคนี้มีการปรับปรุงหลายอย่า ตั้งแต่รายละเอียดโมเดลตัวละคร การแสดงสีหน้าที่หลากหลายขึ้นที่ถูกปรับโดยทีมพัฒนา (ไม่ได้ใช้ Motion Cupture) และมีสภาพแวดล้อม, โมเดลของพืช และสัตว์ต่าง ๆ ที่สมจริงขึ้น</p>\n<p>ในส่วนของเสียงมีการพากย์เสียงใหม่บางจุด เช่น การสอนควบคุมตัวละคร โดยใช้นักพากย์คนเดียวกับเวอร์ชันต้นฉบับ แต่เสียงดั้งเดิมของเกมก็ถูกปรับปรุงใหม่เนื่องจากไม่ต้องบีบอัดเสียงเหมือนในภาคต้นฉบับและในเวอร์ชันใหม่จะมีตัวเลือกเสียงแบบ 7.1 ให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/f14736ba8580e2e8e7f5fe3e1ac5dc6f.png\" /></p>\n<p>ด้านการควบคุม Okamura บอกว่าตัวเกมผสมผสานมุมกล้อง 2 แบบคือ Legacy Style และ New Style โดยแบบ Legacy จะเป็นมุมกล้องแบบดั้งเดิมที่อยู่หลังตัวละครแบบไกล ๆ (แบบภาค 3 Subsistence) ส่วน New Style จะเป็นมุมมองข้ามไหล่ตอนเล็งปืนที่เป็นมุมกล้องยอดฮิตในปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/e6c7c07ce4e412128d40ef104a586ede.png\" /><img alt=\"No Description\" src=\"https://www.blognone.com/sites/default/files/externals/8c8a1128ca47f3b00474793cb0a525ec.png\" /></p>\n<p>นอกจากนี้ในเกมมีตัวเลือกฟิลเตอร์ของภาพเพื่อเปลี่ยนบรรยากาศให้คล้ายกับเกมเวอร์ชันต้นฉบับด้วยเนื่องจากภาพในเกมเวอร์ชันรีเมคจะมีสีสันสมจริง การใช้ฟิลเตอร์จะทำให้ภาพในเกมกลายเป็นโทนสีเขียวในป่า และสีน้ำตาลในห้องวิจัย</p>\n<p><img alt=\"No Description\" src=\"https://www.blognone.com/sites/default/files/externals/b8051efefce1fadaa8e06092199f180a.png\" /></p>\n<p>Metal Gear Solid Δ: Snake Eater ยังไม่กำหนดวันวางจำหน่าย แต่จะลงให้กับ PC, PlayStation 5 และ Xbox Series X/S</p>\n<p><em>วิดีโอตัวอย่างใหม่ของเกม</em></p>\n<p>ที่มา - <a href=\"https://www.youtube.com/watch?v=HDCppzRLwpw\">Xbox Podcast</a></p>\n</div></div></div><div><div>Topics: </div><div><div><a href=\"/topics/metal-gear\">Metal Gear</a></div><div><a href=\"/topics/konami\">Konami</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aae10d5049b0a417ae0673bfca7e056eb0ff3fb51752d448ac041f497e3bf919","category":"Thai"}