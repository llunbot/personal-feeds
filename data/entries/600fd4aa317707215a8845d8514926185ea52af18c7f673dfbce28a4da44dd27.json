{"title":"Strategy ออกหุ้นบุริมสิทธิมูลค่า 500 ล้านดอลลาร์ เพื่อนำมาซื้อ Bitcoin เพิ่มเติม","link":"https://www.blognone.com/node/145345","date":1742363002000,"content":"<div><div><div><p>Strategy หรือชื่อเดิม MicroStrategy บริษัทซอฟต์แวร์ของ Michael Saylor ที่มีชื่อเสียงว่าเป็นผู้ลงทุนรายใหญ่ของบิตคอยน์ ประกาศแผนการออกหุ้นบุริมสิทธิ (Preferred Stock) ชุดใหม่มูลค่า 500 ล้านดอลลาร์ โดยเป็นหุ้นจำนวน 5 ล้านหุ้น ราคาหุ้นละ 100 ดอลลาร์</p>\n<p>ที่ผ่านมา Strategy ใช้เงินซื้อบิตคอยน์ผ่านการออกหุ้นกู้แปลงสภาพ ซึ่งมีการซื้อบิตคอยน์เพิ่มเข้ามาแทบทุกสัปดาห์ โดยสัปดาห์ที่ผ่านมา 10-16 มีนาคม ซื้อเพิ่ม 130 BTC ด้วยเงิน 10.7 ล้านดอลลาร์ ต้นทุนเฉลี่ย 82,981 ดอลลาร์ต่อ BTC จากหุ้นกู้ที่ขายได้วงเงินเท่ากัน อย่างไรก็ตามตัวเลขนี้ลดลงไปมาก เมื่อ<a href=\"https://www.blognone.com/node/144888\">เทียบ</a>กับการ<a href=\"https://www.blognone.com/node/144239\">ซื้อ</a>บิตคอยน์<a href=\"https://www.blognone.com/node/144092\">ช่วงที่ผ่านมา</a> จึงน่าจะเป็นสาเหตุให้ Strategy เลือกออกผลิตภัณฑ์ทางการเงินตัวใหม่สำหรับนักลงทุนนั่นเอง</p>\n<p>หุ้นบุริมสิทธิแตกต่างจากหุ้นสามัญ โดยไม่มีสิทธิโหวตออกเสียง แต่จะได้รับชำระเงินทุนก่อน ซึ่งกรณีของ Strategy นี้ยังระบุว่าจะให้เงินปันผลรายไตรมาสด้วยอัตราที่สูงกว่าหุ้นกู้เดิมด้วย</p>\n<p>ที่มา: <a href=\"https://www.strategy.com/press/strategy-announces-proposed-strf-preferred-stock-offering_03-18-2025\">Strategy</a> ผ่าน <a href=\"https://www.coindesk.com/markets/2025/03/18/michael-saylor-s-strategy-funding-more-bitcoin-purchases-with-new-preferred-stock\">CoinDesk</a></p>\n<p><img src=\"https://www.blognone.com/sites/default/files/externals/ba045b5cf82f099b3bc8f6b2efd472b3.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/strategy\">Strategy</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"600fd4aa317707215a8845d8514926185ea52af18c7f673dfbce28a4da44dd27","category":"Thai"}