{"title":"ผู้บริหาร Apple ตอบคำถามเรื่องปุ่ม Power ใต้เครื่อง Mac mini M4 \"คนใช้ Mac ปกติก็ไม่ได้ปิดเปิดเครื่องกันบ่อยอยู่แล้ว\"","link":"https://www.blognone.com/node/143521","date":1733580671000,"content":"<div><div><div><p>Fast Company ได้<a href=\"https://www.fastcompany.com/91239408/apple-m4-mac-mini-tiny-miracle-redesign-size-usb-silicon-chip\">สัมภาษณ์</a> Kate Bergeron รองประธานฝ่ายวิศวกรรมฮาร์ดแวร์ของแอปเปิล เกี่ยวกับ <a href=\"https://www.blognone.com/node/142835\">Mac mini ชิป M4</a> ในหลายประเด็นน่าสนใจ</p>\n<p>Bergeron พูดถึงประเด็นหลังมีคนแกะ Mac mini M4 พบว่าสามารถอัปเกรดสตอเรจได้ เพราะไม่ได้ติดอยู่กับเมนบอร์ด ซึ่งดูเป็นสิ่งที่แปลกสำหรับสินค้าแอปเปิลยุคหลังว่า ด้วยขนาดที่เล็กลงของ Mac mini จึงทำให้เมนบอร์ดมีชิ้นส่วนสำคัญอยู่มากแล้ว และไม่พอสำหรับการใส่สตอเรจบนนั้น จึงต้องแยกส่วนสตอเรจออกไป เลยทำให้ผู้ใช้งานสามารถอัปเกรดได้นั่นเอง</p>\n<p>เมื่อพูดถึง Mac mini M4 ก็ต้องพูดถึงประเด็น<a href=\"https://www.blognone.com/node/142841\">ปุ่ม Power</a> ที่ย้ายจากด้านหลังไปไว้ที่ใต้เครื่อง คำตอบของ Bergeron ก็คือ ในแง่การออกแบบนั้น แอปเปิลให้ความสำคัญกับการมีพอร์ตเชื่อมต่อรอบตัวมากที่สุด รวมทั้งการใส่พอร์ต USB ที่ด้านหน้า จึงทำให้ปุ่ม Power ต้องย้ายไปใต้เครื่องนั่นเอง</p>\n<p>อย่างไรก็ตาม Bergeron มองว่าปุ่มที่อยู่ด้านล่างไม่ใช่ปัญหา เพราะส่วนฐานมีพื้นที่ว่างพอให้สอดนิ้วกดได้ อีกทั้งสำหรับคนใช้งาน Mac โดยเฉพาะรุ่นชิป Apple Silicon ก็แทบไม่ได้ปิดเปิดเครื่องอยู่แล้ว แต่เข้าโหมด Sleep กันแทบทั้งนั้น</p>\n<p>ที่มา: <a href=\"https://9to5mac.com/2024/12/06/m4-mac-mini-storage-power-button/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/248d3c7810bd748e84579fbfbfd504e4.jpeg\" /></p>\n</div></div></div><div><div>Topics: </div><div><div><a href=\"/topics/mac-mini\">Mac Mini</a></div><div><a href=\"/topics/apple\">Apple</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7c65fe4c35ac003992f1a142869ebe9e26ac24db5f98a6cfb07b395b56dc5ea","category":"Thai"}