{"title":"Supabase โอเพนซอร์ส Edge Runtime ทำงานได้ตรงกับคลาวด์","link":"https://www.blognone.com/node/133411","date":1681368840000,"content":"<div><div><div><p>Supabase เปิดซอร์สโครงการ Edge Runtime ที่เคยให้บริการ Edge Function อยู่ก่อนแล้ว ทำให้นักพัฒนาสามารถพอร์ตโค้ดไปรันเองได้นอกแพลตฟอร์ม Supabase เอง</p>\n<p>ภายในของ Edge Runtime เป็น Demo แทบทั้งหมด แต่เพิ่มเว็บเซิร์ฟเวอร์ที่เขียนด้วย Rust เข้ามา โดยตัว Deno เองถูกตัด API ออกไปบางส่วน และสามารถจำกัดการใช้หน่วยความจำและระยะเวลารันได้เหมือนในคลาวด์ ทำให้นักพัฒนามั่นใจได้ว่าพฤติกรรมรันไทม์จะตรงกัน<br />\nนักพัฒนาสามารถเขียนฟังก์ชั่นด้วย TypeScript, JavaScript, หรือภาษาอื่นๆ ผ่านทาง WASM ได้ทั้งหมด</p>\n<p>หลายปีที่ผ่านมาผู้ให้บริการคลาวด์ต้องมีบริการ serverless เพื่อให้บริการประมวลผลแบบคิดค่าบริการตามจริง แต่คลาวด์แต่ละรายมักมีรันไทม์เป็นของตัวเองทำให้พอร์ตโค้ดไปใช้งานที่อื่นได้ยาก แนวทางการโอเพนซอร์สรันไทม์ออกมาก็เป็นแนวทางสำคัญที่ทำให้ลูกค้าตัดสินใจใช้งานได้ง่ายขึ้น เช่นปีที่แล้ว <a href=\"https://www.blognone.com/node/130644\">Cloudflare ก็เปิดโครงการ workerd ของ Cloudflare Workers เช่นกัน</a></p>\n<p>ที่มา - <a href=\"https://supabase.com/blog/edge-runtime-self-hosted-deno-functions\">Supabase</a></p>\n<p><img src=\"https://supabase.com/_next/image?url=%2Fimages%2Fblog%2Flaunch-week-4%2Fthursday-functions%2Ffunctions-thumb.png&amp;w=3840&amp;q=75\" alt /></p>\n</div></div></div><div><div>Topics: </div><div><div><a href=\"/topics/supabase\">Supabase</a></div><div><a href=\"/topics/serverless\">Serverless</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"935975950d55db1ec45dc38d34e06fa0b1cf30656b10dd16a7fca556615bfe28","category":"Thai"}