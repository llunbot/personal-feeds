{"title":"AMD เปิดตัวชิป Ryzen Z1 สำหรับเครื่องเกมพกพา, ซีพียู Zen 4, เริ่มใช้กับ ASUS ROG Ally","link":"https://www.blognone.com/node/133562","date":1682474959000,"content":"<div><div><div><p>AMD เปิดตัวชิป APU Ryzen Z1 สำหรับเครื่องเล่นเกมพกพา โดยจะเริ่มใช้กับ <a href=\"https://www.blognone.com/node/133291\">ASUS ROG Ally ที่เปิดตัวเครื่องมาแล้ว และจะวางขายในอีกไม่ช้านี้</a></p>\n<p>Ryzen Z1 แยกออกเป็น 2 รุ่นย่อย คือ Ryzen Z1 ตัวธรรมดา และ Ryzen Z1 Extreme โดยทั้งสองรุ่นใช้ซีพียูแกน Zen 4 และจีพียูสถาปัตยกรรม RDNA 3</p>\n<ul>\n<li><strong>Ryzen Z1</strong> ซีพียู 6 คอร์/12 เธร็ด, จีพียู RDNA 3 แบบ 4 CU, แคช 22MB (6+16), TDP 15-30W</li>\n<li><strong>Ryzen Z1 Extreme</strong> ซีพียู 8 คอร์/16 เธร็ด, จีพียู RDNA 3 แบบ 12 CU, แคช 24MB (8+16), TDP 15-30W</li>\n</ul>\n<p>ฝั่งของ ASUS ระบุว่าจะเปิดเผยรายละเอียดของ ASUS ROG Ally ทั้งสเปก ราคา และวันวางขาย ในวันที่ 11 พฤษภาคมนี้</p>\n<p>การเปิดตัว AMD Ryzen Z1 น่าจะทำให้เราได้เห็นเครื่องเล่นเกมพกพายี่ห้ออื่นๆ นอกเหนือจาก ASUS ตามมาอีกมาก ก่อนหน้านี้เราก็เห็นเครื่องเล่นเกมพกพาหลายรุ่นที่ใช้ Ryzen รหัส U วางขายกันมาพอสมควรแล้ว (<a href=\"https://www.blognone.com/node/128739\">เช่น AYA NEO หรือ Ayn Loki</a>) รวมถึง <a href=\"https://www.blognone.com/node/123743\">Steam Deck ที่เป็น APU รุ่นคัสตอม (Zen 2/RDNA 2) โค้ดเนม Aerith</a></p>\n<p>ทางเลือกอื่นในท้องตลาดคือ เครื่องเกมพกพาที่ใช้ซีพียูตระกูล Arm เช่น <a href=\"https://www.blognone.com/node/130547\">Logitech G Cloud</a> และ <a href=\"https://www.blognone.com/node/130675\">Razer Edge</a> ที่ใช้ Snapdragon ทั้งคู่ แต่อุปกรณ์เหล่านี้มักรัน Android มีข้อจำกัดเรื่องการเล่นเกมยอดนิยมของพีซี ซึ่งต้องใช้วิธีเล่นแบบสตรีมผ่านคลาวด์แทน</p>\n<p>ที่มา - <a href=\"https://www.amd.com/en/newsroom/press-releases/2023-4-25-amd-introduces-ryzen-z1-series-processors-expand.html\">AMD</a></p>\n<p><img alt=\"No Description\" src=\"https://www.blognone.com/sites/default/files/externals/0f03453e4959d0dabd0c7cf4c0d6f289.png\" /></p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/apu\">APU</a></div><div><a href=\"/topics/asus\">ASUS</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div><div><a href=\"/topics/hardware\">Hardware</a></div><div><a href=\"/topics/handheld\">Handheld</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93dde901b811fd28cd839813c63c2ee3016bbe867ae38c89c01c92e73100013d","category":"Thai"}