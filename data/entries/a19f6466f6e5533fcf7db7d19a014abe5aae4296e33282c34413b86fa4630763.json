{"title":"Xiaomi ก็มา! ออกหนังโฆษณาใหม่ ล้อเลียนเครื่องบีบอัดไฮดรอลิกในโฆษณา iPad Pro","link":"https://www.blognone.com/node/139917","date":1716438978000,"content":"<div><div><div><p>ดูเหมือนโฆษณา iPad Pro ใหม่ชิป M4 ของแอปเปิลที่เป็นประเด็น<a href=\"https://www.blognone.com/node/139653\">ถูกวิจารณ์หนัก</a> จากการนำอุปกรณ์งานศิลปะมาบดขยี้ด้วยเครื่องบีบอัดไฮดรอลิก จนแอปเปิลต้อง<a href=\"https://www.blognone.com/node/139661\">ออกมาขอโทษ</a> อาจกลายเป็นเรื่องที่ถูกนำมาเล่นซ้ำได้อีกหลายครั้ง หลังจาก<a href=\"https://www.blognone.com/node/139774\">ซัมซุงเปิดไปก่อนเป็นรายแรก</a> โดยคราวนี้มาจาก Xiaomi</p>\n<p>บัญชี X ของ Xiaomi India โพสต์คลิปวิดีโอที่จัดฉากเหมือนกับเครื่องบีบอัดไฮดรอลิกในโฆษณา iPad Pro พร้อมอุปกรณ์ที่กำลังจะถูกบีบอัด แต่แล้วอุปกรณ์ก็หยุดทำงาน พร้อมกับแคปชันว่า CINEMATIC VISION โดยเน้นสีแดงที่คำว่า CI และ VI ซึ่งน่าจะหมายถึงสมาร์ทโฟนตระกูล Civi ของ Xiaomi ที่เน้นจำหน่ายในจีน นั่นเอง</p>\n<p>อย่างไรก็ตามหนังโฆษณาก็จบเท่านี้ และบอกว่ารายละเอียดเพิ่มเติมจะตามมาเร็ว ๆ นี้ จึงไม่แน่ใจว่าเครื่องไฮดรอลิกนี้จะมีหนังภาคต่อหรือไม่ ก็ต้องรอติดตามต่อไป</p>\n<p>ที่มา: <a href=\"https://www.androidpolice.com/xiaomi-copies-apple-controversial-ipad-ad-samsung-mocked/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/b9f945b9dfcfc9575289011b3184ad15.png\" /></p>\n<blockquote><p><a href=\"https://twitter.com/hashtag/CinematicVision?src=hash&amp;ref_src=twsrc%5Etfw\">#CinematicVision</a> - Coming Soon! <a href=\"https://t.co/Exnu9If9Da\">pic.twitter.com/Exnu9If9Da</a></p>\n<p>— Xiaomi India (@XiaomiIndia) <a href=\"https://twitter.com/XiaomiIndia/status/1792805020900986979?ref_src=twsrc%5Etfw\">May 21, 2024</a></p></blockquote>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/advertising\">Advertising</a></div><div><a href=\"/topics/ipad-pro\">iPad Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a19f6466f6e5533fcf7db7d19a014abe5aae4296e33282c34413b86fa4630763","category":"Thai"}