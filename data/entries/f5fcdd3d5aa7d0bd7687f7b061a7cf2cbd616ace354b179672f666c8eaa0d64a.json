{"title":"หลุดภาพโมดูลของพอร์ต USB-C ใน iPhone 15","link":"https://www.blognone.com/node/135492","date":1693303909000,"content":"<div><div><div><p>Apple ได้บอกเมื่อปลายปีที่แล้วว่าจะนำพอร์ต USB Type-C มาใช้กับ iPhone ในอนาคต ซึ่งตอนนี้มีภาพหลุดออกมาจากผู้ใช้นาม Majin Bu ที่ปล่อยภาพและข้อมูลหลุดของสมาร์ทโฟนได้ค่อนข้างแม่นหลายครั้ง โพสต์ใน X แสดงให้เห็นโมดูลของพอร์ต USB-C สำหรับ iPhone 15 ที่บอกใบ้ถึงสีตัวใหม่ของเครื่องอันได้แก่ Light Blue และ Green</p>\n<p>ต่อมาคุณ  Majin Bu ได้ชี้แจงว่าการมีอยู่ของพอร์ต USB-C สีเขียวนั้น ไม่ได้หมายความว่าจะมี iPhone สีเขียวในงานเปิดตัว โดยคาดเดาว่า Apple จะเปิดตัว iPhone รุ่นสีเขียวในช่วงฤดูใบไม้ผลิ ที่ Apple มักจะเปิดตัวสีใหม่เพื่อกระตุ้นยอดขาย</p>\n<p><img alt=\"No Description\" src=\"https://www.blognone.com/sites/default/files/externals/aacc9d894e71b4c8766056b0e5785025.jpg\" /></p>\n<p>ปกติแล้ว Apple จะประกาศเปิดตัว iPhone รุ่นถัดไปในเดือนกันยายน ซึ่งนักวิเคราะห์ด้านซัพพลายเชนของ Apple ที่รู้จักกันมานานอย่าง Ming-Chi Kuo ได้เขียนบน Medium ว่า Apple ได้เตรียมจัดส่งโทรศัพท์จำนวนมากในปลายสัปดาห์นี้ ซึ่งช่วยลดความกังวลเรื่องความล่าช้าในการจัดส่งสินค้า</p>\n<p>ข่าวลืออีกฉบับจาก 9to5Mac อ้างว่า Apple กำลังยุติสายการผลิตเคสหนังสำหรับ iPhone ในปีนี้ และจะเปิดตัวเคสหนังทางเลือกใหม่ \"Woven-Textured Style\" แทนด้วยเหตุผลด้านสิ่งแวดล้อม และความทนทาน โดยอ้างอิงจากโพสต์บน Weibo โดย Uncle Pan และ X โดย DuanRui</p>\n<p>งานนี้ต้องรอดู Apple ว่าจะจัดงานเปิดตัว iPhone ในวันไหน และจะตรงกับข่าวลือที่หลุดมาเรื่อย ๆ ก่อนหน้านี้ขนาดไหน แต่สิ่งหนึ่งที่คาดการณ์ได้แน่ ๆ คือราคาไม่สบายกระเป๋าเงินอย่างแน่นอน</p>\n<blockquote><p>The iPhone 15 series could receive the green color. A mockup of this color was also made. It looks like it will be very similar to the green already seen on the iPhone 12 series. <a href=\"https://t.co/8MI8kJciw6\">pic.twitter.com/8MI8kJciw6</a></p>\n<p>— Majin Bu (@MajinBuOfficial) <a href=\"https://twitter.com/MajinBuOfficial/status/1696145808196780032?ref_src=twsrc%5Etfw\">August 28, 2023</a></p></blockquote>\n<p>ที่มา - <a href=\"https://appleinsider.com/articles/23/08/28/leaked-photographs-show-new-green-color-for-iphone-15-lineup\">Apple Insider</a>, <a href=\"https://medium.com/@mingchikuo/apple-could-see-a-rebound-in-its-stock-price-ahead-of-new-product-announcements-in-september-and-49863c2233d5#:~:text=However%2C%20the%20fact%20is%20that%20the%20iPhone%2015%20Pro%20Max%20will%20start%20mass%20shipments%20this%20week%2C%20and%20Apple%20is%20also%20increasing%20shipments%20of%20legacy%20models%20simultaneously.\">Medium</a>, <a href=\"https://9to5mac.com/2023/08/28/iphone-15-leather-case-replace-woven/\">9to5mac</a> via <a href=\"https://www.theverge.com/2023/8/28/23849103/iphone-15-usb-c-port-leather-alternative-woven-case-apple-rumor-leak\">The Verge</a></p>\n</div></div></div><div><div>Topics: </div><div><div><a href=\"/topics/iphone\">iPhone</a></div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div><div><a href=\"/topics/usb-c\">USB-C</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5fcdd3d5aa7d0bd7687f7b061a7cf2cbd616ace354b179672f666c8eaa0d64a","category":"Thai"}