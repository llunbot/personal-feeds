{"title":"Apple ให้ข้อมูลเพิ่มเติม รูปแบบคำสั่งท่าทางของมือสำหรับควบคุมใน Vision Pro","link":"https://www.blognone.com/node/134257","date":1686290107000,"content":"<div><div><div><p>จุดขายสำคัญของเฮดเซต Vision Pro ของแอปเปิล คือการควบคุมสั่งการโดยไม่ต้องใช้อุปกรณ์เพิ่มเติม แต่ใช้การตรวจจับตำแหน่งดวงตา และการออกท่าทางของมือ (Gesture) ซึ่งในเซสชันสำหรับนักพัฒนา แอปเปิลก็ได้ลงรายละเอียดที่มากขึ้นของส่วนติดต่อผู้ใช้งานนี้</p>\n<p>โดยรูปแบบการออกท่าทางมือพื้นฐาน มีทั้งหมด 6 รูปแบบได้แก่</p>\n<ul>\n<li>Tap ทำท่าจีบนิ้ว โดยนิ้วชี้และนิ้วโป้งแตะกัน เป็นการเลือกวัตถุนั้น เหมือนการแตะจอใน iPhone</li>\n<li>Double Tap แตะนิ้วชี้และนิ้วโป้งต่อเนื่องสองครั้ง</li>\n<li>Pinch and Hold เหมือนการแตะค้างใน iPhone เช่น การเลือกไฮไลท์ข้อความ</li>\n<li>Pinch and Drag ใช้เลื่อน-ลากวัตถุ</li>\n<li>Zoom เป็นท่าที่ต้องใช้สองมือ แตะนิ้วพร้อมกันแล้วทำท่าลากเพื่อซูมเข้าออก</li>\n<li>Rotate เป็นอีกท่าที่ใช้สองมือ สำหรับการหมุนดูวัตถุที่เลือก</li>\n</ul>\n<p>ท่าทางของมือจะทำงานร่วมกับระบบตรวจจับตำแหน่งดวงตา เพื่อให้การกดเลือกวัตถุแม่นยำถูกต้อง ตัวอย่างเช่น หากมีไอคอนแอปหลายแอป หรือปุ่มคีย์บอร์ดเสมือน ดวงตาจะทำหน้าที่เล็งตำแหน่ง และท่าทางของมือจะยืนยันว่าต้องการออก action กับตำแหน่งนั้น ในการออกท่าทางของมือนั้น แขนและมือสามารถวางอยู่ที่หน้าตักได้ ซึ่งลดอาการเมื่อยหากใช้งานนาน ๆ</p>\n<p>นักพัฒนายังสามารถสร้างท่าทาง Gesture เพิ่มเติมได้อีก โดยมีคำแนะนำให้เลี่ยงท่าทางที่คนอาจเผลอทำเป็นปกติ และหลีกเลี่ยงท่าทางที่อาจทำให้เกิดการล้าได้ง่ายหากทำต่อเนื่อง</p>\n<p>สามารถ<a href=\"https://developer.apple.com/videos/play/wwdc2023/10073/\">ดูเซสชั่นของนักพัฒนาได้ที่นี่</a></p>\n<p>ที่มา: <a href=\"https://www.macrumors.com/2023/06/08/apple-vision-pro-gestures/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/83d7ab55e386d464653de3d8763503ea.png\" /></p>\n<p><img alt=\"No Description\" src=\"https://www.blognone.com/sites/default/files/externals/f179004d9045a1d00fb87412ed71e200.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/hci\">HCI</a></div><div><a href=\"/topics/gesture\">Gesture</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22cd8cd7669afbd627625615b19ba1cbd1c0fc8c5340ef82e0c22a14074a6a1a","category":"Thai"}