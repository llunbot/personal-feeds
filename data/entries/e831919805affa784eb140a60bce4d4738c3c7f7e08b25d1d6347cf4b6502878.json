{"title":"Valve ยืนยัน ยังไม่ออก Steam Deck รุ่นใหม่ในอีก 2-3 ปีข้างหน้า อยากให้สเปกฮาร์ดแวร์นิ่ง","link":"https://www.blognone.com/node/135894","date":1695521068000,"content":"<div><div><div><p>Pierre-Loup Griffais รองประธานของ Valve ให้สัมภาษณ์กับ CNBC ในงาน Tokyo Game Show 2023 พูดถึงอนาคตของ Steam Deck ว่าเราจะยังไม่เห็นฮาร์ดแวร์รุ่นใหม่ในอีก 2-3 ปีข้างหน้า (a couple years)</p>\n<p>เหตุผลของ Valve คืออยากสร้างมาตรฐานฮาร์ดแวร์ที่นิ่ง (stable target) ไปอีกสักพักหนึ่ง เพื่อให้นักพัฒนาเกมทำงานได้ ไม่ต้องปรับเกมตามสเปกใหม่ๆ ตลอดเวลา ตอนนี้ถือว่า Steam Deck อยู่ในจุดที่สมรรถนะค่อนข้างเหมาะสม ทั้งในแง่ประสบการณ์การเล่นเกมรุ่นเก่าและเกมรุ่นใหม่ที่กำลังวางขาย</p>\n<p>เขายังพูดถึงจุดเด่นของ Steam Deck ว่าอยู่ที่ระบบปฏิบัติการ อัพเดตอยู่ตลอดเวลา และล่าสุดใน OS เวอร์ชัน 3.5 ก็ได้เพิ่มฟีเจอร์ VRR และ HDR เข้ามาให้ด้วย</p>\n<p>ที่มา - <a href=\"https://www.videogameschronicle.com/news/valve-says-a-next-gen-steam-deck-is-likely-a-couple-of-years-away/\">VGC</a></p>\n<p><img src=\"https://www.blognone.com/sites/default/files/externals/743afd875ae08b21c7ca9d3e6b8524be.jpg\" alt /></p>\n<blockquote><p>LIVE from the Tokyo Game Show - the power of PC gaming, in your hand. We spoke to one of the brainchilds of the Steam Deck, Valve's Pierre-Loup Griffais on the challenges, as games get bigger.<a href=\"https://twitter.com/WillKoulouris?ref_src=twsrc%5Etfw\">@willkoulouris</a> <a href=\"https://twitter.com/valvesoftware?ref_src=twsrc%5Etfw\">@Valvesoftware</a> <a href=\"https://twitter.com/Plagman2?ref_src=twsrc%5Etfw\">@Plagman2</a> <a href=\"https://twitter.com/hashtag/TGS2023?src=hash&amp;ref_src=twsrc%5Etfw\">#TGS2023</a> <a href=\"https://twitter.com/CapcomUSA_?ref_src=twsrc%5Etfw\">@CapcomUSA_</a> <a href=\"https://twitter.com/CapcomAsia?ref_src=twsrc%5Etfw\">@Capcomasia</a> <a href=\"https://twitter.com/OnDeck?ref_src=twsrc%5Etfw\">@OnDeck</a> <a href=\"https://t.co/Adz34dMqf3\">pic.twitter.com/Adz34dMqf3</a></p>\n<p>— CNBC's Street Signs (@StreetSignsCNBC) <a href=\"https://twitter.com/StreetSignsCNBC/status/1704971310361629080?ref_src=twsrc%5Etfw\">September 21, 2023</a></p></blockquote>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/games\">Games</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e831919805affa784eb140a60bce4d4738c3c7f7e08b25d1d6347cf4b6502878","category":"Thai"}