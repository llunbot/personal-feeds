{"title":"พบฟีเจอร์ใหม่ Automatic Super Resolution ของ Windows 11 ใช้ชิป NPU ช่วยอัพสเกลภาพ","link":"https://www.blognone.com/node/138166","date":1707745429000,"content":"<div><div><div><p>ผู้ใช้ทวิตเตอร์ชื่อ @PhantomOfEarth โพสต์ภาพของฟีเจอร์ใหม่ใน Windows 11 Insider 24H2 ที่ยังไม่เปิดตัว ชื่อว่า Automatic Super Resolution หรือชื่อย่อ Auto SR โดยเป็นตัวเลือกอยู่ในหน้า Settings &gt; System &gt; Display &gt; Graphics</p>\n<p>คำอธิบายฟีเจอร์นี้ระบุว่าเป็นการใช้ AI ช่วยปรับแต่งรายละเอียดของภาพ โดยสามารถใช้ได้ทั้งแอพและเกม และสามารถตั้งค่าเปิดใช้ได้กับแอพเป็นรายตัวด้วย</p>\n<p>ตอนนี้ยังไม่มีรายละเอียดทางเทคนิคของ Auto SR แต่คาดว่าเป็นการใช้ชิป NPU ที่มาในซีพียูรุ่นใหม่ๆ ฝั่งโน้ตบุ๊ก (เช่น Ryzen 7000, Intel Core Ultra, Snapdragon X Elite) ช่วยประมวลผล AI เพื่อปรับปรุงความละเอียดของภาพ ลักษณะเดียวกับฟีเจอร์จากฝั่งจีพียูที่เราคุ้นเคยในสายเกมมิ่ง เช่น DLSS ของ NVIDIA, FSR ของ AMD และ XeSS ของ Intel</p>\n<p>ที่มา - <a href=\"https://www.windowscentral.com/software-apps/windows-11/the-next-version-of-windows-will-use-ai-to-improve-your-video-games\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/e6ceaabeb8547d6e1f64e7b271c47360.jpeg\" /></p>\n<blockquote><p>Version 24H2 will have an AI \"Super Resolution\" feature, as previous reports mentioned. Here are some settings for it in Graphics settings - a default toggle and per-app options. (26052) <a href=\"https://t.co/fI9t4ksTWH\">pic.twitter.com/fI9t4ksTWH</a></p>\n<p>— PhantomOcean3 ☃️ (@PhantomOfEarth) <a href=\"https://twitter.com/PhantomOfEarth/status/1756334413040718140?ref_src=twsrc%5Etfw\">February 10, 2024</a></p></blockquote>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/graphic\">Graphic</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c81ad8f573f34ca8a0d43114380b1f37456c467aa915fb7b5a578d8ca251a97","category":"Thai"}