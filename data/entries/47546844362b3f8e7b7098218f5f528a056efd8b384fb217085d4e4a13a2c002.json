{"title":"PS5 โมเดลใหม่ ตั้งเองไม่ได้ ต้องซื้อขาตั้งแนวตั้ง 30 ดอลลาร์ แต่ยังแถมขาตั้งแนวนอน","link":"https://www.blognone.com/node/136183","date":1697010974000,"content":"<div><div><div><p>จากข่าว <a href=\"https://www.blognone.com/node/136171\">เครื่อง PS5 โมเดลใหม่ที่มีขนาดเล็กลง (แต่อย่าเรียกว่า PS5 Slim)</a> มีรายละเอียดเพิ่มเติมเรื่องขาตั้งเครื่อง (stand) ที่ซับซ้อนขึ้นจากเดิม ดังนี้</p>\n<ul>\n<li><strong>ขาตั้งแนวตั้ง</strong> ที่โมเดลเดิมแถมมาให้ในชุด ต้องซื้อขาตั้งแบบใหม่เพิ่มเองในราคา 29.99 ดอลลาร์</li>\n<li><strong>ขาตั้งแนวนอน</strong> ของเดิมสามารถใช้ขาตั้งที่แถมมาได้ทั้งสองแนว แต่เมื่อโมเดลใหม่ไม่แถมขาตั้งตัวเต็มมาให้ ทำให้โซนี่แถม \"ขาตั้งขนาดเล็ก\" เป็นโลหะชิ้นเล็กๆ สำหรับค้ำเครื่องแนวนอนมาให้ด้วย (แม้ดูแปลกๆ สักหน่อยก็ตาม)</li>\n</ul>\n<p>PS5 โมเดลใหม่ยังใช้ชิปสเปกเดิมทุกอย่าง เพิ่มความจุขึ้นเล็กน้อยจาก 825GB เป็น 1TB และลดขนาดของตัวเครื่องลงมา 30% แถมยังถอดตัวไดรฟ์แยกได้ด้วย</p>\n<p>ขาตั้งแนวนอน (horizontal stand) ที่แถมมาในกล่อง</p>\n<p><img alt=\"No Description\" src=\"https://www.blognone.com/sites/default/files/externals/b9434ecbf5ec2f0e7f90110ccc27f784.jpg\" /></p>\n<p>ขาตั้งแนวตั้ง (vertical stand) ต้องซื้อเพิ่มเอง 29.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/c362926fc4544b6a401386061c6c11f6.jpg\" /></p>\n<p>ที่มา - <a href=\"https://www.videogameschronicle.com/news/the-new-ps5-requires-a-30-add-on-to-stand-upright/\">VGC</a>, <a href=\"https://blog.playstation.com/2023/10/10/new-look-for-ps5-console-this-holiday-season/\">PlayStation Blog</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47546844362b3f8e7b7098218f5f528a056efd8b384fb217085d4e4a13a2c002","category":"Thai"}