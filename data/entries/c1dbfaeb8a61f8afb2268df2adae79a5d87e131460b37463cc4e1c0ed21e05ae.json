{"title":"กูเกิลเปิดให้ทดสอบ Gemini Flash-8B ฟีเจอร์เท่าตัวเต็มแต่ไม่เก่งเท่า ใช้ฟรีช่วงทดลอง","link":"https://www.blognone.com/node/141693","date":1724829604000,"content":"<div><div><div><p>กูเกิลเปิดตัว Gemini Flash 8B โมเดลแบบปิดที่ภายในเป็นโมเดลขนาดเล็กมากเพียง 8B เท่านั้น แต่ยังได้ความสามารถหลักคล้ายกับโมเดลเต็ม เช่น multimodal รองรับทั้งเสียงและภาพ, รองรับอินพุตถึง 1 ล้านโทเค็น</p>\n<p>ที่จริงแล้ว Flash-8B ถูกเปิดเผยใน<a href=\"https://arxiv.org/pdf/2403.05530v3\">รายงานของ Gemini 1.5 ตั้งแต่กลางปีที่ผ่านมา</a> แต่ระบุเพียงว่ากำลังอยู่ระหว่างการพัฒนา โดยคะแนนที่เปิดเผยออกมานั้นแสดงให้เห็นว่าคะแนนทดสอบลดลงจาก Gemini 1.5 Flash ค่อนข้างชัดเจน หากเทียบกับ Llama 3.1 8B ก็ยังถือว่าคะแนนแย่กว่าในการทดสอบส่วนใหญ่ แต่ฟีเจอร์ multimodal และ context window ก็ทำให้มีแนวทางการใช้งานที่หลากหลาย ผมทดลองแปลงเสียงภาษาไทยเป็นข้อความด้วย Gemini Flash-8B ก็ใช้งานได้ค่อนข้างแม่นยำ</p>\n<p>นอกจาก Gemini Flash-8B แล้ว กูเกิลยังปล่อย Gemini 1.5 รุ่นทดลองออกมาทั้ง Pro และ Flash เป็นเวอร์ชั่น 0827</p>\n<p>แม้โมเดลจะมีขนาดเล็กจนน่าจะใช้รันในองค์กรได้ แต่กูเกิลก็แยกระหว่างโมเดลเพื่อการค้าในชื่อ Gemini ออกจากโมเดลโอเพนซอร์ส Gemmma อย่างชัดเจน ตอนนี้ Gemini Flash-8B เปิดให้ใช้งานได้ฟรีใน <a href=\"https://aistudio.google.com/\">Google AI Studio</a></p>\n<p>ที่มา - <a href=\"https://x.com/OfficialLoganK/status/1828480081574142227\">@OfficialLoganK</a></p>\n<p><img alt=\"No Description\" src=\"https://www.blognone.com/sites/default/files/externals/f58b7d0ec5d60c2a56d7b9a02eb72c7a.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/llm\">LLM</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1dbfaeb8a61f8afb2268df2adae79a5d87e131460b37463cc4e1c0ed21e05ae","category":"Thai"}