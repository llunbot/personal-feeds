{"title":"[IDC] ตลาดอุปกรณ์สวมใส่อัจฉริยะ Q3/21 เติบโต แอปเปิลยังยึดส่วนแบ่ง 28.8% ซัมซุงได้เพิ่มขึ้น","link":"https://www.blognone.com/node/126197","date":1638892260000,"content":"<div><div><div><p>IDC เปิดเผยรายงานตลาดอุปกรณ์สวมใส่อัจฉริยะประจำไตรมาส 3 ปี 2021 เติบโต 9.9% โดยมีอุปกรณ์กลุ่มหูฟังมีสัดส่วนเยอะสุด 64.7% เติบโตจากปีที่แล้วด้วยถึง 26.5% ตามมาด้วยอุปกรณ์สวมใส่ข้อมือที่สัดส่วน 34.7%</p>\n<p>คำว่าอุปกรณ์สวมใส่ข้อมือ เราอาจจะนึกถึงสมาร์ทวอทช์แต่ IDC บอกว่าอุปกรณ์ที่มีส่วนในการเติบโตของอุปกรณ์กลุ่มนี้กลับไม่ใช่สมาร์ทวอทช์ ที่สามารถลงแอปเพิ่มได้ แต่กลับเป็นกลุ่มนาฬิกาอื่นๆ เช่น นาฬิกาสำหรับเด็ก, นาฬิกาที่จับการออกกำลังกาย หรือนาฬิกาไฮบริด</p>\n<p>ในแง่แบรนด์ แอปเปิลยังครองส่วนแบ่งสูงสุด 28.8% ลดลงจาก 32.8% เมื่อปีที่แล้ว ที่ลดลงส่วนใหญ่มากจาก Apple Watch แต่กลับเป็น AirPods และหูฟัง Beats ยังทำให้แอปเปิลครองส่วนแบ่งได้อันดับ 1 ตามมาด้วยซัมซุงจาก Galaxy Watch 4 ที่ส่วนแบ่งห่างๆ 9.2% เพิ่มจาก 8.9% เมื่อปีที่แล้ว</p>\n<p>ส่วนอันดับ 3 คือ Xiaomi ที่ส่วนแบ่งเท่ากัน 9.2%, อันดับ 4 Huawei ส่วนแบ่ง 7.9% และอันดับ 5 Imagine Marketing จากอินเดียที่เน้นขายอุปกรณ์ราคาถูก ส่วนแบ่ง 7.2%</p>\n<p>ที่มา - <a href=\"https://www.idc.com/getdoc.jsp?containerId=prUS48460121\">IDC</a></p>\n<p><img src=\"https://www.blognone.com/sites/default/files/externals/d65f1b74e4125c536662909e1f2b9c80.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/apple\">Apple</a></div><div><a href=\"/topics/samsung\">Samsung</a></div><div><a href=\"/topics/wearable-computing\">Wearable Computing</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"745ed7ce5f3f6bdc0eace61f6f5be22fc288fade8276a64306ffa72a7d6990f0","category":"Thai"}