{"title":"Uber รายงานผลประกอบการไตรมาส เติบโตทำสถิติ มองมีโอกาสอีกมากในรถอัตโนมัติ","link":"https://www.blognone.com/node/144531","date":1738850571000,"content":"<div><div><div><p>Uber รายงานผลประกอบการของไตรมาสที่ 4 ปี 2024 ตัวเลข Gross Booking หรือการใช้จ่ายบนแพลตฟอร์มรวมทั้งหมด เพิ่มขึ้น 18% เทียบกับช่วงเดียวกันในปีก่อนเป็น 44,197 ล้านดอลลาร์ โดยคิดเป็นรายได้ของ Uber 11,959 ล้านดอลลาร์ เพิ่มขึ้น 20% และมีกำไรสุทธิ 6,883 ล้านดอลลาร์</p>\n<p>การเติบโตของ Uber มาจากทั้งส่วนบริการรถโดยสารและส่งอาหาร โดย Gross Booking ของรถโดยสารเพิ่มขึ้น 18% และส่งอาหารเพิ่มขึ้น 18% เช่นกัน</p>\n<p>Dara Khosrowshahi ซีอีโอ Uber กล่าวว่าบริษัทปิดตัวเลขในปี 2024 ด้วยตัวเลขไตรมาสที่ทำสถิติสูงสุดของบริษัท จากการเติบโตทุกด้าน ส่วนหนึ่งเป็นผลจากการนำเทคโนโลยีรถยนต์อัตโนมัติมาให้บริการ เพื่อรองรับกลยุทธ์ระยะยาวของบริษัท</p>\n<p>ที่มา: <a href=\"https://investor.uber.com/news-events/news/press-release-details/2025/Uber-Announces-Results-for-Fourth-Quarter-and-Full-Year-2024/default.aspx\">Uber</a></p>\n<p><img alt=\"No Description\" src=\"https://www.blognone.com/sites/default/files/externals/033a061d0156fbff0cb7fd4b4618445f.png\" /></p>\n<p>สไลด์นี้ Uber ต้องการสื่อว่าเป็นบริษัทที่พร้อมที่สุดในตลาด Robotaxi เพราะมีพาร์ตเนอร์มากกว่าคนอื่น</p>\n<p><img alt=\"No Description\" src=\"https://www.blognone.com/sites/default/files/externals/0627c20d860f8c5a5493155a55c6173f.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"986552e6dbba2cb9fd9c5524f6b2e3403e8be3e72b01cd919519da996d575784","category":"Thai"}