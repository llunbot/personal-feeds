{"title":"AMD บอกพร้อมผลิตชิป Arm ถ้าจำเป็นต้องทำ ยินดีไปไกลกว่า x86","link":"https://www.blognone.com/node/124835","date":1632125458000,"content":"<div><div><div><p>Devinder Kumar ซีเอฟโอของ AMD ไปพูดที่งานสัมมนาของธนาคาร Deutsche Bank เอ่ยปากว่า AMD พร้อมผลิตชิป Arm ถ้าจำเป็น</p>\n<p>ปัจจุบัน AMD มีไลเซนส์ Arm อยู่แล้วแต่ไม่ได้ผลิตสินค้าออกขาย (ยกเว้นไมโครคอนโทรลเลอร์เล็กๆ) และ Kumar ระบุว่ามีสายสัมพันธืที่ดีกับบริษัท Arm เช่นกัน เขาบอกว่า AMD เก่งเรื่องชิปประมวลผล (compute) ดังนั้นไม่ว่าจะเป็นสถาปัตยกรรม x86 หรือ Arm ก็ตาม สามารถทำได้ทั้งหมด แนวคิดของบริษัทคือยังเชื่อมั่นใน x86 แต่ก็พร้อมไปไกลกว่า x86 เช่นกัน</p>\n<p>ท่าทีของ AMD สอดคล้องกับท่าทีของอินเทลที่เปิดรับสถาปัตยกรรมซีพียูใหม่ๆ มากขึ้น ดังจะเห็นได้จาก<a href=\"https://www.blognone.com/node/123347\">อินเทลสนับสนุน RISC-V ผ่านบริษัท SiFive</a> อย่างไรก็ตาม การผลิตชิป Arm ก็มีประเด็นเรื่องความเป็นเจ้าของ Arm ของ NVIDIA ที่เป็นคู่แข่งโดยตรงของทั้งสองบริษัทเช่นกัน</p>\n<p>ที่มา - <a href=\"https://www.tomshardware.com/news/amd-we-stand-ready-to-make-arm-chips\">Tom's Hardware</a>, ภาพจาก <a href=\"https://www.facebook.com/AMD/photos/10157877003781473\">AMD</a></p>\n<p><img src=\"https://www.blognone.com/sites/default/files/externals/7dc7361859ec8d54a60735d21e0df534.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/arm\">Arm</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d3bbd8d36b88edda97414a14fd3b6a4a18075eb29ef048a7a1ffe31be94b880","category":"Thai"}