{"title":"Google แจ้งนักพัฒนาปิด API ของ Google Fit - ให้ย้ายไปใช้ Health Connect แทน","link":"https://www.blognone.com/node/139594","date":1715009282000,"content":"<div><div><div><p>กูเกิลประกาศแจ้งนักพัฒนาบน Android ว่า API ของ Google Fit ได้เข้าสู่สถานะล้าสมัย ไม่เปิดรับสมัครการใช้งาน API เพิ่มเติม โดยจะใช้งานได้ต่อไปจนถึงวันที่ 30 มิถุนายน 2025 ให้นักพัฒนาย้ายไปใช้ Health Connect ก่อนถึงเวลาที่ระบุ</p>\n<p>กูเกิลเปิดตัว Google Fit <a href=\"https://www.blognone.com/node/57754\">มาตั้งแต่ปี 2014</a> ในฐานะแพลตฟอร์มสุขภาพ อย่างไรก็ตามการ<a href=\"https://www.blognone.com/node/128468\">เปิดตัว Health Connect</a> เข้ามาทดแทน ซึ่งร่วมมือกับผู้เล่นรายอื่นตั้งแต่ปี 2022 ก็น่าจะบอกใบ้อนาคตของ Google Fit ได้ว่าน่าจะถูกรวมกับ Health Connect ในที่สุดนั่นเอง</p>\n<p>ทั้งนี้ประกาศของกูเกิลเป็นส่วน API ของ Google Fit สำหรับนักพัฒนาเท่านั้น ยังไม่ได้พูดถึงแอป Google Fit บน Android, Wear OS และ iOS ซึ่งตอนนี้ยังใช้งานได้ตามปกติอยู่</p>\n<p>ที่มา: <a href=\"https://9to5google.com/2024/05/04/google-fit-api-shutdown/\">9to5Google</a></p>\n<p><img src=\"https://www.blognone.com/sites/default/files/externals/4e024472db58bf4183b6065bebc4d8fc.png\" /></p>\n</div></div></div><div><div>Topics: </div><div><div><a href=\"/topics/google-fit\">Google Fit</a></div><div><a href=\"/topics/google\">Google</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eebd2adf4a9d77c5156492e58b3bf31bee160d95490e681de08ef1329e127c2f","category":"Thai"}