{"title":"Microsoft รายงานผลประกอบการไตรมาส ธุรกิจคลาวด์ยังเติบโตโดดเด่น","link":"https://www.blognone.com/node/144397","date":1738193381000,"content":"<div><div><div><p>ไมโครซอฟท์รายงานผลประกอบการของไตรมาสเดือนธันวาคมปี 2024 (ไตรมาส 2 ของปีการเงิน 2025) มีรายได้รวมตามบัญชี GAAP ที่ 69,632 ล้านดอลลาร์ เพิ่มขึ้น 12% จาก<a href=\"https://www.blognone.com/node/137953\">ช่วงเดียวกันในปีก่อน</a> มีกำไรสุทธิ 24,108 ล้านดอลลาร์</p>\n<p>Intelligent Cloud เป็นกลุ่มธุรกิจที่เติบโตสูงของไมโครซอฟท์ รายได้รวม 25,544 ล้านดอลลาร์ เพิ่มขึ้น 19% เฉพาะ Azure เพิ่มขึ้น 31%</p>\n<p>กลุ่ม Productivity and Business Processes มีรายได้ 29,437 ล้านดอลลาร์ เพิ่มขึ้น 14% Microsoft 365 Commercial โต 15% ส่วน Microsoft 365 Consumer โต 8% และกลุ่มธุรกิจ More Personal Computing รายได้ 14,651 ล้านดอลลาร์ ซึ่งใกล้เคียงกับปีก่อน โดย Windows OEM และฮาร์ดแวร์ โต 4%, Xbox โต 2%</p>\n<p>Satya Nadella บอกว่าเรายังคงมีนวัตกรรมในทุกส่วนเพื่อให้ลูกค้าปลดล็อกผลตอบแทนที่คุ้มค่า จากการลงทุนด้าน AI โดยตอนนี้ส่วนธุรกิจที่เกี่ยวกับ AI ของไมโครซอฟท์มีรายรับต่อเนื่อง 1 ปี สูงกว่า 1.3 หมื่นล้านดอลลาร์แล้ว เพิ่มขึ้นถึง 175%</p>\n<p>Nadella ตอบคำถามนักวิเคราะห์เรื่อง DeepSeek บอกว่าทั้งหมดเป็นไปตามกฎการขยาย บริษัทก็เห็นประสิทธิภาพที่ดีขึ้นทั้งส่วน Pre-Training และ Inference มาหลายปีแล้วอย่าง Inference ดีขึ้น 2 เท่าในทุกโมเดลที่ออกมา นอกจากนี้ Azure AI Foundry ก็เพิ่มตัวเลือก DeepSeek R1 ให้ลูกค้าด้วย</p>\n<p>ที่มา: <a href=\"https://www.microsoft.com/en-us/investor/earnings/fy-2025-q2/press-release-webcast\">ไมโครซอฟท์</a> และ <a href=\"https://www.cnbc.com/2025/01/29/microsoft-msft-q2-earnings-report-2025.html\">CNBC</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/190d2f6ce52dd1f44a52dba24a68a3b9.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c209177646904721ac760134c0393bc8d114a7b29dc4849c3fe06e7d740e82c7","category":"Thai"}