{"title":"Cyberpunk ภาคหลักจะได้อัพเดต 2.0 ได้ฟีเจอร์ใหม่จากภาคเสริม Phantom Liberty ด้วย","link":"https://www.blognone.com/node/135403","date":1692759960000,"content":"<div><div><div><p>CD Projekt Red โชว์เทรลเลอร์ใหม่ของเกม Cyberpunk 2077 ภาคเสริม Phantom Liberty (<a href=\"https://www.blognone.com/node/134288\">กำหนดออก 26 กันยายน</a>) โดยฟีเจอร์ใหม่บางส่วนที่เพิ่มเข้ามาในเกมภาคเสริม จะถูกใส่กลับเข้ามาในเกมภาคหลัก อัพเกรดเป็น Cyberpunk เวอร์ชัน 2.0 ให้ด้วย ทำให้วิธีการเล่นและประสบการณ์ในเกมภาคหลักเปลี่ยนไปจากเดิม (ถึงขั้นใช้คำว่า New Ways to Play เลยทีเดียว)</p>\n<p>ของใหม่ที่สำคัญใน Phantom Liberty นอกจากเนื้อเรื่องและแผนที่เมืองโซนใหม่ ยังมี vehicle combat ขับรถต่อสู้กันได้แล้ว (กลายเป็นคู่แข่ง GTA อย่างสมบูรณ์แบบ), ยกเครื่องระบบตำรวจในเกมใหม่, ระบบ skill tree แบบใหม่, ยกเครื่องระบบ AI ช่วยต่อสู้, เพิ่มเพดานเลเวลสูงสุด, เพิ่มอาวุธและอุปกรณ์ต่างๆ อีกกว่า 100 แบบ</p>\n<p>ตอนนี้ยังไม่มีข้อมูลชัดเจนว่าฟีเจอร์ใหม่ส่วนไหนบ้างที่ถูกใส่กลับเข้ามาใน Update 2.0 ของเกมภาคหลัก (จากคลิปน่าจะมีขับรถและอาวุธแน่ๆ) ถือเป็นสัญญาณที่ดีว่าเราจะได้เห็น Cyberpunk 2077 ร่างสมบูรณ์ตามวิสัยทัศน์ที่ CD Projekt Red เคยวาดฝันไว้ แต่ทำไม่สำเร็จในช่วงวางขายเกม</p>\n<p><img alt=\"No Description\" src=\"https://www.blognone.com/sites/default/files/externals/5fd94d92723045a3aaf16273f94fe77a.jpg\" /></p>\n<p>ที่มา - <a href=\"https://www.cyberpunk.net/en/news/48661/new-features-are-coming-to-cyberpunk-2077-along-with-phantom-liberty\">Cyberpunk</a>, <a href=\"https://www.ign.com/articles/cyberpunk-2077-20-is-coming-to-the-base-game-alongside-phantom-liberty\">IGN</a>, <a href=\"https://www.videogameschronicle.com/news/cyberpunk-phantom-liberty-trailer-shows-off-new-features-including-vehicle-combat/\">VGC</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt\">CD Projekt</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7233f80180fe23d2fcdeb44a9523fbc627e6fd3f5ab58ac9c7a8e4ed9ff8aec9","category":"Thai"}