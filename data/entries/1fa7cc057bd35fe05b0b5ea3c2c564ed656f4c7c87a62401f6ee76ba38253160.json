{"title":"NIST เปิดรับความเห็นมาตรฐานยืนยันตัวตนใหม่ เพิ่มหมวดรองรับ Passkey","link":"https://www.blognone.com/node/142189","date":1727245944000,"content":"<div><div><div><p>NIST เปิดรับความเห็นร่างเอกสาร NIST SP-800-63B มาตรฐานการยืนยันตัวตนที่เคยอัพเดตไปเมื่อปี 2017 โดยรอบนี้มีจุดสำคัญคือการเพิ่มมาตรฐานความปลอดภัยของ Passkey ที่ใช้ล็อกอินโดยไม่ต้องการรหัสผ่าน และยังสามารถซิงก์ข้ามอุปกรณ์ได้</p>\n<p>เอกสารเรียกการยืนยันตัวตนแบบนี้ว่า Syncable Authenticator พร้อมกำหนดแนวทางการพัฒนาว่าต้องใช้กระบวนการเข้ารหัสลับที่ได้รับการรับรอง, เก็บกุญแจลับในรูปแบบที่เข้ารหัสเสมอ, แม้จะซิงก์ผ่านคลาวด์ก็ต้องอ่านค่าได้โดยผู้ใช้เท่านั้น, กระบวนการเข้าถึงกุญแจต้องยืนยันตัวตนผู้ใช้ในระดับ AAL2 ขึ้นไป, และระบบต้องมีตัวเลือกห้ามซิงก์ข้ามอุปกรณ์ (non-exportability) ซึ่งจำเป็นสำหรับการยืนยันตัวตนระดับ AAL3</p>\n<p>ตัว authenticator ตามมาตรฐานนี้ต้องมีฟีเจอร์ ยืนยันว่าผูใช้ยังอยู่ (user present) เช่นการแตะปุ่มที่กุญแจ USB, ยืนยันตัวตนผู้ใช้แล้ว (user verified) เช่น การตรวจลายนิ้วมือก่อนส่งข้อความยืนยัน, สถานะกุญแจลับว่าสำรองค่าไปยังอุปกรณ์อื่นได้หรือไม่ (backup eligible), และสถานะว่ากุญแจถูกสำรองไปหรือยัง</p>\n<p>เอกสารแนะนำว่าแอปพลิเคชั่นที่ให้บริการสาธารณะไม่ควรห้ามใช้ฟีเจอร์ซิงก์กุญแจข้ามเครื่อง เพราะจะทำให้ผู้ใช้หันไปใช้ตัวเลือกอื่นที่ปลอดภัยน้อยกว่า เช่น OTP ผ่านโทรศัพท์</p>\n<p>เอกสารรับฟังความคิดเห็นถึงวันที่ 7 ตุลาคมนี้</p>\n<p>ที่มา - <a href=\"https://pages.nist.gov/800-63-4/sp800-63b.html#appB\">NIST</a></p>\n<p><img src=\"https://www.blognone.com/sites/default/files/externals/58b2c3368d94d47c7bc8242987acc843.png\" /></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/authentication\">Authentication</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fa7cc057bd35fe05b0b5ea3c2c564ed656f4c7c87a62401f6ee76ba38253160","category":"Thai"}