{"title":"กระทรวงยุติธรรมสหรัฐปรับปรุงข้อเสนอคดี Google ผูกขาด Search - ไม่ต้องขายหุ้นใน Anthropic แล้ว","link":"https://www.blognone.com/node/145155","date":1741489706000,"content":"<div><div><div><p>เมื่อปีที่แล้วหลังศาลรัฐบาลกลางสหรัฐ<a href=\"https://www.blognone.com/node/141254\">ตัดสินคดี</a>กูเกิลผูกขาดบริการระบบค้นหา (Search Engine) ว่ามีการผูกขาดจริง ทำให้กระทรวงยุติธรรมสหรัฐยื่นเรื่องให้<a href=\"https://www.blognone.com/node/143254\">ศาลมีคำสั่งแยก Chrome</a> ออกมาจาก Google เป็นอีกบริษัท โดยตอนนี้ยังอยู่ในขั้นตอนพิจารณา อย่างไรก็ตามเหตุการณ์ทั้งหมดเกิดขึ้นในยุคประธานาธิบดี Joe Biden จึงเกิดประเด็นว่าทิศทางจะเปลี่ยนหรือไม่ในยุค Donald Trump</p>\n<p>ล่าสุดกระทรวงยุติธรรมสหรัฐได้ปรับปรุงข้อเสนอต่อศาลรัฐบาลกลางเรื่องนี้ แต่ยกเลิกเฉพาะส่วนที่ระบุว่า Google และ Alphabet บริษัทแม่ ต้องขายเงินลงทุนในบริษัท AI คู่แข่งอื่น เช่น <a href=\"https://www.blognone.com/node/136453\">Anthropic</a> โดยมองว่าเป็นแนวทางหนึ่งในการส่งเสริมการผูกขาดบริการค้นหาข้อมูล ส่วนประเด็นที่ต้องแยก Chrome ออกมาเป็นอีกบริษัทนั้นยังอยู่ในข้อเสนอต่อไป</p>\n<p>ตัวแทนกูเกิลยืนยันว่าข้อเสนอเกินกว่าคำตัดสินของศาล และสร้างผลเสียต่อผู้ใช้งานตลอดจนเศรษฐกิจ ทั้งนี้ศาลจะเริ่มพิจารณาข้อเสนอในเดือนเมษายน</p>\n<p>ที่มา: <a href=\"https://www.reuters.com/technology/us-drops-bid-make-google-sell-ai-investments-antitrust-case-2025-03-07/\">Reuters</a></p>\n<p><img src=\"https://www.blognone.com/sites/default/files/externals/6673d91b19b022aa974a44366ddd8578.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/chrome\">Chrome</a></div><div><a href=\"/topics/anthropic\">Anthropic</a></div><div><a href=\"/topics/doj\">DoJ</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae6fc9325ce805e0c3dd99e62ee7bbbcb1015227bac3e897545f4419ad2b4fc","category":"Thai"}