{"title":"Apple อนุมัติแอป Spotify บน iOS สามารถแสดงข้อมูลราคาแพ็คเกจที่ถูกกว่าถ้าสมัครนอกแอป","link":"https://www.blognone.com/node/141423","date":1723680656000,"content":"<div><div><div><p>Spotify ประกาศความคืบหน้า ในประเด็นที่คณะกรรมาธิการยุโรป<a href=\"https://www.blognone.com/node/138530\">สั่งปรับเงิน</a>แอปเปิล 1,800 ล้านยูโร เรื่องการกีดกันในตลาดแอปฟังเพลงสตรีมมิ่ง ทำให้ Spotify ได้ส่งแอป iOS ซึ่งให้ข้อมูลแพ็คเกจราคาที่ถูกกว่าถ้าซื้อนอกแอป สำหรับผู้ใช้งานในประเทศสหภาพยุโรป แต่ Spotify <a href=\"https://www.blognone.com/node/139405\">ออกมาแฉ</a>ว่าแอปเปิลได้ดึงเวลาอนุมัติแอปเวอร์ชันนี้ ทำให้ Spotify ร้องเรียนไปที่คณะกรรมาธิการยุโรปอีกครั้ง</p>\n<p>ล่าสุดแอปเปิลได้อนุมัติแอปเวอร์ชันนี้ขึ้น App Store แล้ว ทำให้ผู้ใช้งานในสหภาพยุโรปเห็นข้อมูลตัวเลือกราคาที่ถูกกว่า หากทำคำสั่งซื้อภายนอก App Store อย่างไรก็ตามข้อมูลที่แสดงก็เป็นไปตามเงื่อนไขที่แอปเปิลระบุ นั่นคือไม่มีการแทรกลิงก์ออกไปยังเว็บของ Spotify บอกเพียงหากอยากได้ราคาถูกกว่านี้ให้ไปดูต่อที่เว็บไซต์</p>\n<p>Spotify บอกว่าสิ่งที่บริษัทกำลังต่อสู้ต่อไปคือการแทรกลิงก์ภายในแอป ซึ่งปัจจุบันแอปเปิลกำหนดเงื่อนไขว่าการสมัครผ่านลิงก์ในแอป จะต้อง<a href=\"https://www.blognone.com/node/141329\">เสียค่าธรรมเนียม</a>ให้แอปเปิลด้วย ซึ่งประเด็นนี้ยังอยู่ใน<a href=\"https://www.blognone.com/node/140553\">ขั้นตอนการสอบสวน</a>ของคณะกรรมาธิการยุโรป</p>\n<p>ที่มา: <a href=\"https://newsroom.spotify.com/2024-03-04/the-european-commission-confirms-apples-anti-competitive-behavior-is-illegal-and-harms-consumers/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/098bbb3549f705e966909240069bcf16.png\" /></p>\n<p><img alt=\"No Description\" src=\"https://www.blognone.com/sites/default/files/externals/f1dc630ee3394236dfbe3e239b66b810.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/europe\">Europe</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9c857219e217810c4cdb107017aa2e2d181ca25703bee3219f919241d4a8ffa","category":"Thai"}