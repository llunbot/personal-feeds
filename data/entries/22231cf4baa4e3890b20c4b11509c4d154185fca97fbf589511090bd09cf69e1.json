{"title":"Western Digital คาดจะผลิต HDD แบบ HAMR ได้ในอีกอย่างน้อย 1 ปีครึ่ง","link":"https://www.blognone.com/node/134375","date":1686815788000,"content":"<div><div><div><p>Western Digital เปิดเผยโร้ดแม็พการออก HDD รุ่นใหม่ที่ใช้เทคโนโลยี Heat-Assisted Magnetic Recording (HAMR อ่านว่า แฮมเมอร์) ที่ใช้ความร้อนช่วยเขียนข้อมูลบนจานเป็นระยะเวลาสั้นมากๆ (ระดับ 2 นาโนวินาที) ว่าน่าจะสามารถผลิตแบบแมสได้ในอีกอย่างน้อยๆ 1 ปีครึ่ง หรือประมาณปี 2025-2026</p>\n<p>การนำเทคโนโลยี HAMR มาใช้จะช่วยเปิดโอกาสในการออก HDD ที่ความจุ 40-50TB ขึ้นไปได้ โดยปัจจุบันความจุสูงสุดของ HDD ที่ WD วางขายอยู่ที่ <a href=\"https://www.blognone.com/node/128386\">26TB สำหรับศูนยข้อมูลขนาดใหญ่</a> โดยใช้การเรียงข้อมูลบนดิสก์แบบ energy-assisted PMR หรือ ePMR ซึ่งน่าจะตันที่ราวๆ 32TB+</p>\n<p>ปัจจุบัน Seagate ที่เป็นคู่แข่งถือว่านำ Western Digital อยู่เล็กน้อยในแง่ความจุของ HDD เพราะเตรียมจะวางขาย <a href=\"https://www.blognone.com/node/132428\">HDD ขนาด 30TB ที่ใช้เทคโนโลยี HAMR</a> แล้วภายในปีนี้ ส่วน<a href=\"https://www.blognone.com/node/121687\">ขนาด 50TB น่าจะออกใกล้ๆ กันราวปี 2026</a></p>\n<p>ที่มา - <a href=\"https://www.anandtech.com/show/18908/western-digital-estimates-hamr-hdds-to-emerge-in-15-years\">Anandtech</a></p>\n<p><img src=\"https://www.blognone.com/sites/default/files/externals/e67d15cf0ca425f60921f89d8b98d401.jpg\" alt /></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/harddisk\">Harddisk</a></div><div><a href=\"/topics/storage\">Storage</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22231cf4baa4e3890b20c4b11509c4d154185fca97fbf589511090bd09cf69e1","category":"Thai"}