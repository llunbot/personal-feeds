{"title":"ซัมซุงประกาศ \"รีบูท Tizen\" ขยายไปยังเครื่องใช้ไฟฟ้าใหม่ๆ, รองรับ RISC-V และ Rust","link":"https://www.blognone.com/node/136116","date":1696681700000,"content":"<div><div><div><p>ซัมซุงประกาศทิศทางของระบบปฏิบัติการ Tizen ของตัวเองหลัง<a href=\"https://www.blognone.com/node/32176\">เปิดตัวมาครบ 10 ปี</a> โดยใช้คำว่า Tizen Reboot วางรากฐานของ Tizen เพื่ออนาคตในอีก 10 ปีข้างหน้า</p>\n<p>แนวทางของ Tizen ในอดีตเริ่มต้นจากสมาร์ททีวี ภายหลังขยายมายังเครื่องใช้ไฟฟ้าอื่นที่มีหน้าจอ (เช่น <a href=\"https://www.blognone.com/node/119628\">จอมอนิเตอร์</a>, ป้ายดิจิทัล, ตู้เย็น)</p>\n<p>ปีนี้ซัมซุงประกาศขยาย Tizen ไปยังเครื่องใช้ไฟฟ้าชนิดอื่นๆ รวมถึงแนวทางการใช้ฮาร์ดแวร์ Tizen ที่มีกำลัง CPU/NPU สูงๆ เป็นศูนย์กลางประมวลผล AI ในบ้าน (on-device machine learning) ที่เรียกว่า <strong>Home AI Edge Hub</strong> โดยให้เครื่องใช้ไฟฟ้าอื่นๆ ที่ไม่มีกำลังประมวลผล มาเรียกใช้งาน AI ต่อจากฮับอีกที</p>\n<p><img alt=\"No Description\" src=\"https://www.blognone.com/sites/default/files/externals/90ac254dbfe9ce19fd8f4fc4ff6e7842.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9593decafe3450d6bce1bc139b423161.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f35d75c4f64dd44dd7e66d013e04fb0f.jpg\" /></p>\n<p>ซัมซุงยังประกาศว่า Tizen จะรองรับซีพียู RISC-V และภาษา Rust เข้ามาทดแทน C/C++ บ้างแล้ว เป็นสถาปัตยกรรมใหม่ที่เตรียมไว้สำหรับอนาคต</p>\n<p>ในฝั่งของนักพัฒนา ซัมซุงได้ออกชุดพัฒนาใหม่ Tizen Software Development Kit (SDK) รองรับทั้งการประมวลผลกราฟิก 2D/3D ในตัว เชื่อมต่อชุดบริการออนไลน์ Samsung Experience Services และขยายบริการทดสอบแอพจากระยะไกล Remote Test Lab ให้นักพัฒนาใช้ทดสอบแอพกับสมาร์ททีวีของซัมซุงผ่านคลาวด์</p>\n<p><img alt=\"No Description\" src=\"https://www.blognone.com/sites/default/files/externals/020bf3bc04dc6bf01983567891956d8b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/60658f3806448aa39892c1949464ddce.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/41d8b6de9685237aafc84eedd50c678d.jpg\" /></p>\n<p>ที่มา - <a href=\"https://news.samsung.com/global/samsung-unlocks-intuitive-personalized-and-secure-experiences-for-developers-at-sdc23\">Samsung (1)</a>, <a href=\"https://news.samsung.com/global/sdc23-keynote-samsung-highlights-vision-for-smarter-everyday-living-with-leading-technologies-and-services\">Samsung (2)</a></p>\n</div></div></div><div><div>Topics: </div><div><div><a href=\"/topics/tizen\">Tizen</a></div><div><a href=\"/topics/samsung\">Samsung</a></div><div><a href=\"/topics/operating-system\">Operating System</a></div><div><a href=\"/topics/risc-v\">RISC-V</a></div><div><a href=\"/topics/rust\">Rust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c39f299b318c5f6393913ec1b800e52dc5706c835c00026c65a0324a2c1b271","category":"Thai"}