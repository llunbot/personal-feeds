{"title":"Mozilla เปิดโครงการ llamafile, AI สำเร็จรูป รันไฟล์เดียวมี LLM ใช้งานในเครื่องเลย","link":"https://www.blognone.com/node/137267","date":1702712633000,"content":"<div><div><div><p>Mozilla Innovation Project เปิดโครงการ llamafile โครงการแพ็กโมเดลปัญญาประดิษฐ์สำเร็จรูป ทำให้รันโมเดลต่างๆ ได้โดยง่าย เป็นไฟล์ไบนารีไฟล์เดียวก็รันได้เลย</p>\n<p>ก่อนหน้านี้มีโครงการจำนวนมากที่พยายามนำโมเดล LLM มารันบนเดสก์ทอปอยู่แล้ว เช่น โครงการ llama.cpp แต่ก็ยังต้องอาศัยการคอนฟิกพอสมควร llamafile ทำให้การใช้งานสะดวกขึ้นอีกขั้น โดยอาศัยโครงการ Cosmopolitan Libc มาแพ็กไฟล์ต่างๆ เข้าด้วยกันให้รันได้ทุกที่</p>\n<p>ตอนนี้มีโมเดลที่รองรับแล้ว ได้แก่ LLaVA 1.5, Mistral 7B, Mixtral 8x7B, และ WizardCoder-Python 13B</p>\n<p>ไฟล์ที่ได้จะสามารถรันได้ทั้ง macOS, Linux, Windows, และ BSD เนื่องจากวินโดวส์นั้นจำกัดขนาดไฟล์ executable ไว้ที่ 4GB ทำให้ใช้ได้เฉพาะ LLaVA 7B เท่านั้น แต่ตัวโปรแกรม llamafile ยังรองรับการโหลดไฟล์พารามิเตอร์จากภายนอก ทำให้สามารถใช้ไฟล์ gguf มารันได้</p>\n<p>ที่มา - <a href=\"https://future.mozilla.org/blog/introducing-llamafile/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/5f0da2e277ae29499c480326dd10a817.png\" /></p>\n<p><img alt=\"No Description\" src=\"https://www.blognone.com/sites/default/files/externals/5186b073712aad11dfef3f2bbb629863.png\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b7b00276c44969a360f07c4d680c0e20f2b97c5a80ecd136f83b9504a79c13d","category":"Thai"}