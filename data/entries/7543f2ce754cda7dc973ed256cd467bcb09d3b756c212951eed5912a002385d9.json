{"title":"Backblaze รายงานความทนทานฮาร์ดดิสก์ WDC ครองแชมป์ด้วยอัตราการเสียต่ำกว่า 1%","link":"https://www.blognone.com/node/144609","date":1739325880000,"content":"<div><div><div><p>Backblaze ผู้ให้บริการตลาวด์สตอเรจออกรายงานความทนทานของดิสก์ในรอบปี 2024 พบอัดตราฮาร์ดดิสก์เสียมีแนวโน้มลดลงเล็กน้อย เพิ่มขึ้นเฉพาะดิสก์เก่าขนาด 8TB และ 12TB ที่หมดอายุการใช้งานไปแล้ว ขณะที่ตอนนี้ทาง Backblaze เริ่มถอดดิสก์แบบ 4TB ออกจากศูนย์ข้อมูล และเพิ่มดิสก์ขนาด 20TB หรือใหญ่กว่าเข้ามาแทน</p>\n<p>ค่าวัดสำคัญของ Backblaze คือ annualized failure rate (AFR) ที่ประมาณการจำนวนดิสก์ที่เสียต่อปี โดยคำนวณจากปริมาณดิสก์ที่เสีย และจำนวนวันที่ติดตั้งใช้งาน โดยรวมปี 2024 มี AFR อยู่ที่ 1.57% ลดลงจากปี 2023 ที่อยู่ที่ 1.70% โดยมีบางรุ่นกระโดดขึ้นสูง เช่น Seagate 12TB นั้นสูงถึง 11.38% แต่ภาพรวมของ Seagate นั้นมีแนวโน้มดีขึ้นเรื่อยๆ และเป็นแบรนด์เดียวที่มีแนวโน้มดีขึ้น</p>\n<p>ปีนี้รายงานระบุ AFR แยกตามแบรนด์ และพบว่า WDC นั้นมีอัตราการเสียต่ำกว่าแบรนด์อื่นๆ ขณะที่ HGST นั้นเคยเป็นแบรนด์ที่ทนที่สุดอันดับสอง แต่ปีที่ผ่านมากลับมีอัตราเสียจนขึ้นอันดับหนึ่ง รายงานแสดงให้เห็นว่าเกิดจากดิสก์ 12TB สองรุ่น คือ HUH721212ALN604, HUH721212ALE604 ที่มีอัตราเสียสูงจนดึงอัตรารวมของแบรนด์</p>\n<p>ที่มา - <a href=\"https://www.backblaze.com/blog/backblaze-drive-stats-for-2024/\">Backblaze</a></p>\n<p><img alt=\"No Description\" src=\"https://www.blognone.com/sites/default/files/externals/091609e91260562c1dc3ea518395c40a.png\" /></p>\n</div></div></div><div><div>Topics: </div><div><div><a href=\"/topics/backblaze\">Backblaze</a></div><div><a href=\"/topics/harddisk\">Harddisk</a></div><div><a href=\"/topics/storage\">Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7543f2ce754cda7dc973ed256cd467bcb09d3b756c212951eed5912a002385d9","category":"Thai"}