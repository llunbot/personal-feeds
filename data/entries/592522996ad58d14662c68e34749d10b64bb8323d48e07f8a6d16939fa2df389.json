{"title":"Meta Quest ออกแอป HDMI Link สำหรับเชื่อมต่ออุปกรณ์ให้แสดงผลในเฮดเซตผ่านสาย HDMI","link":"https://www.blognone.com/node/141460","date":1723785188000,"content":"<div><div><div><p>Meta เปิดตัวแอปใหม่ <strong>Meta Quest HDMI Link</strong> สำหรับเฮดเซต VR ตระกูล Quest รองรับรุ่น Quest 3, 2 และ Pro โดยการทำงานก็ตามชื่อ นั่นคือสามารถใช้เฮดเซต Quest เป็นหน้าจอแสดงผล ผ่านการเชื่อมต่อกับสาย HDMI ทำให้รองรับทั้งเกมคอนโซล, คอมพิวเตอร์ หรืออุปกรณ์แสดงผลภาพ-วิดีโอ</p>\n<p>ที่ผ่านมา Meta Quest รองรับการแสดงผลหน้าจอของคอมพิวเตอร์ด้วย Air Link ที่เป็นการเชื่อมต่อไร้สายผ่าน Wi-Fi แต่แนวทางของ HDMI Link ออกมาเพื่อให้รองรับอุปกรณ์ที่หลากหลายและรองรับรูปแบบการใช้งานที่มากขึ้น</p>\n<p>ในการเชื่อมต่อแบบสายผ่านแอป HDMI Link จำเป็นต้องใช้ฮาร์ดแวร์เพิ่มเติม โดยต้องมีอแดปเตอร์แปลงสัญญาณ Capture Card ให้เป็น HDMI จากอุปกรณ์ต้นทาง แล้วเชื่อมต่อกับ Quest ด้วยสาย USB-A to USB-C ซึ่งอาจต้องใช้สาย Power เพิ่มเติมด้วย</p>\n<p>ความละเอียดของภาพ 2D จะจำกัดที่ 1080p 60fps ซึ่ง Meta บอกว่าด้วย Latency ต่ำ ก็สามารถรองรับการใช้งานในรูปแบบจอภาพเสริมได้</p>\n<p>ที่มา: <a href=\"https://www.meta.com/blog/quest/meta-quest-hdmi-link-launch/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/6807f7c21253273a99604977cef43108.png\" /></p>\n</div></div></div><div><div>Topics: </div><div><div><a href=\"/topics/meta-quest\">Meta Quest</a></div><div><a href=\"/topics/meta\">Meta</a></div><div><a href=\"/topics/virtual-reality\">Virtual Reality</a></div><div><a href=\"/topics/hdmi\">HDMI</a></div><div><a href=\"/topics/display\">Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"592522996ad58d14662c68e34749d10b64bb8323d48e07f8a6d16939fa2df389","category":"Thai"}