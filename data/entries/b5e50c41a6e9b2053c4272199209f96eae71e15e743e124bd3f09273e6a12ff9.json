{"title":"ผู้สร้าง The Last of Us บอกเอง Abby ในซีซัน 2 จะไม่บึ้กเท่าในเกม เน้นดราม่ามากกว่าบู๊","link":"https://www.blognone.com/node/144510","date":1738742469000,"content":"<div><div><div><p>Neil Druckmann ผู้กำกับเกมและผู้สร้างซีรีส์ The Last of Us เปิดเผยข้อมูลเกี่ยวกับ Abby ตัวละครที่เป็นที่ถกเถียงมากที่สุดในเกมภาค 2 ว่าในเวอร์ชันซีรีส์ซีซัน 2 Abby จะไม่ได้บึกบึน มีแต่กล้ามเหมือนในเกม</p>\n<p>Druckmann ให้เหตุผลว่าเซ็ตติ้งในเกมคือ Abby ต้องพยายามเอาตัวรอดและจัดการหลายๆ อย่างคล้่ายๆ Joel แต่ตัวซีรีส์ในซีซัน 2 จะไม่ได้ไปเน้นเซ็ตติ้งตรงนั้นมากนัก ฉากแอ็กชันก็จะลดลง (เทียบกับในเกม) และจะไปเน้นที่ความดราม่ามากยิ่งขึ้น กล่าวอีกอย่างคือเป็นการขับเคลื่อนตัวละครคนละวิธีกัน ระหว่างเกมและซีรีส์</p>\n<p>ทีมสร้างให้ข้อมูลเสริมด้วยว่า สิ่งที่ทีมให้ความสำคัญคือการแสดง และการถ่ายทอดตัวตนของตัวละครออกมา มากกว่าแค่หานักแสดงที่มีรูปลักษณ์เหมือนกับในเกมมาเล่น</p>\n<p>ที่มา - <a href=\"https://ew.com/kaitlyn-dever-abby-the-last-of-us-didnt-need-muscles-exclusive-8784835\">Entertainment Weekly</a></p>\n<p><img alt=\"No Description\" src=\"https://www.blognone.com/sites/default/files/externals/08ef51158bf019f500d34c6cd3e43283.png\" /><em>Kaitlyn Dever ในบท Abby</em></p>\n</div></div></div><div><div>Topics: </div><div><div><a href=\"/topics/the-last-of-us\">The Last of Us</a></div><div><a href=\"/topics/tv-series\">TV Series</a></div><div><a href=\"/topics/hbo-max\">HBO Max</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5e50c41a6e9b2053c4272199209f96eae71e15e743e124bd3f09273e6a12ff9","category":"Thai"}