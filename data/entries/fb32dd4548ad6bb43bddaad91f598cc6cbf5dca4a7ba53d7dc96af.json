{"title":"Meta ยืนยัน กำลังพัฒนาโซเชียลตัวใหม่ ทำงานแบบกระจายศูนย์","link":"https://www.blognone.com/node/132963","date":1678457060000,"content":"<div><div><div><p>Meta ยืนยันรายงานข่าวที่ระบุว่าบริษัทกำลังพัฒนาบริการโซเชียลตัวใหม่ โดยให้รายละเอียดเบื้องต้นว่า เป็นบริการใหม่ที่แยกจากโซเชียลอื่นของ Meta ทำงานแบบกระจายศูนย์ (Decentralized) เนื่องจากเชื่อว่าตอนนี้มีโอกาส สำหรับการสร้างเครื่องมือให้ครีเอเตอร์และบุคคลมีชื่อเสียง สามารถสื่อสารไปยังผู้สนใจได้แบบทันที</p>\n<p>ทั้งนี้ Meta ไม่ได้ให้รายละเอียดชื่อบริการโซเชียลตัวนี้ รวมทั้งไม่ได้บอกว่าจะเปิดตัวเมื่อใด</p>\n<p>ข้อมูลจาก Platformer บอกว่าโซเชียลแบบกระจายศูนย์นี้ มีโค้ดเนมภายใน Meta เรียกชื่อว่า P92 ยังอยู่ในขั้นตอนการพัฒนาช่วงแรก การล็อกอินจะใช้ระบบของ Instagram มี Adam Mosseri หัวหน้าฝ่าย Instagram เป็นผู้ดูแลโครงการนี้ รูปแบบโซเชียลจะเน้นการโพสต์ข้อความตัวหนังสือเป็นหลัก</p>\n<p>คาดกันว่า Meta ต้องการสร้างโซเชียลตัวใหม่นี้เพื่อดึงผู้ใช้งานจาก Twitter ซึ่งตอนนี้มีกระแสย้ายออกไปหาโซเชียลตัวใหม่ และแพลตฟอร์มหนึ่งที่นิยมกันคือ <a href=\"https://www.blognone.com/topics/mastodon\">Mastodon</a> โซเชียลแบบกระจายศูนย์บนโปรโตคอล ActivityPub และคาดว่าโซเชียลใหม่ของ Meta นี้ ก็จะรองรับ ActivityPub เช่นกัน</p>\n<p>ที่มา: <a href=\"https://www.platformer.news/p/meta-is-building-a-decentralized\">Platformer</a> ภาพ <a href=\"https://pixabay.com/images/id-6946620/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/37452c8546ca62e05b8bd5c0a051f061.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"fb32dd4548ad6bb43bddaad91f598cc6cbf5dca4a7ba53d7dc96af","category":"Thai"}