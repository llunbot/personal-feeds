{"title":"Qualcomm รายงานผลประกอบการ บอก AI ผลักดันให้ชิปสมาร์ทโฟนกลุ่มพรีเมียมเติบโตดี","link":"https://www.blognone.com/node/141183","date":1722472011000,"content":"<div><div><div><p>Qualcomm รายงานผลประกอบการของไตรมาสที่ 3 ตามปีการเงินบริษัท 2024 สิ้นสุดวันที่ 23 มิถุนายน มีรายได้ตามบัญชี GAAP 9,393 ล้านดอลลาร์เพิ่มขึ้น 11% จากช่วงเดียวกันในปีก่อน และมีกำไรสุทธิ 1,803 ล้านดอลลาร์</p>\n<p>รายได้จากกลุ่มธุรกิจจัดจำหน่ายชิปหรือ QCT มีรายได้เพิ่มขึ้น 12% เป็น 8,069 ล้านดอลลาร์ เฉพาะกลุ่มโทรศัพท์มือถือมีรายได้ 5,899 ล้านดอลลาร์ เพิ่มขึ้น 12% เช่นกัน ที่เหลือเป็นยานยนต์และ IoT ส่วนอีกกลุ่มธุรกิจจากการขายไลเซนส์ QTL มีรายได้ 1,273 ล้านดอลลาร์ เพิ่มขึ้น 3%</p>\n<p>Cristiano Amon ซีอีโอ Qualcomm ให้ข้อมูลช่วงแถลงผลประกอบการ บอกว่า AI ทำให้ตลาดสมาร์ทโฟนกลุ่มพรีเมียมมีขนาดใหญ่ขึ้น แม้ภาพรวมตลาดสมาร์ทโฟนอาจเติบโตน้อยหรือทรงตัว แต่ตลาดพรีเมียมตอนนี้ขยายด้วยอัตราที่รวดเร็วมาก</p>\n<p>ที่มา: <a href=\"https://d1io3yog0oux5.cloudfront.net/_652259f17f6367518a81dc813a8209cb/qualcomm/db/773/7421/file/FY2024+3rd+Quarter+Earnings+Release.pdf\">Qualcomm</a> (pdf) และ <a href=\"https://www.cnbc.com/2024/07/31/qualcomm-qcom-earnings-report-q3-2024.html\">CNBC</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00cd8d3b67320cdb28d090310722afa75a7c41624f30cc3fc313c3443d868e96","category":"Thai"}