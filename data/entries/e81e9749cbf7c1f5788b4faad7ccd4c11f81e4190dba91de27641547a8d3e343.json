{"title":"ไมโครซอฟท์เข้าร่วมพัฒนา Model Context Protocol หลังใส่มาใน Windows 11","link":"https://www.blognone.com/node/146501","date":1747716552000,"content":"<span>ไมโครซอฟท์เข้าร่วมพัฒนา Model Context Protocol หลังใส่มาใน Windows 11</span>\n\n  <div>\n    <div>Body</div>\n              <div><p>ไมโครซอฟท์ประกาศเข้าร่วมพัฒนา Model Context Protocol (MCP)  โปรโตคอลสื่อสารระหว่างโมเดล LLM กับแหล่งข้อมูลภายนอก <a href=\"https://www.blognone.com/node/143331\">ที่เริ่มสร้างโดย Anthropic ในช่วงปลายปี 2024</a></p>\n<p>ประกาศนี้มาควบคู่กับข่าว <a href=\"https://www.blognone.com/node/146485\">Windows 11 จะรองรับ MCP ในตัว</a> โดยไมโครซอฟท์ และบริษัทลูกคือ GitHub จะเข้าร่วมคณะกรรมการกำกับทิศทาง (steering committee) ของโครงการ MCP เน้นการพัฒนาฟีเจอร์ด้าน identity, authorization เพื่อให้แอพเข้ามาเชื่อมต่อผ่าน MCP อย่างปลอดภัย และสามารถยืนยันตัวตนผ่าน Microsoft Entra ID รวมถึงช่องทางยืนยันตัวตนแบบอื่นๆ</p>\n<p>นอกจากนี้ GitHub ยังจะเข้าไปช่วยออกแบบบริการ registry service ของ MCP เพื่อให้เกิดการสร้าง repository ของเซิร์ฟเวอร์ MCP และค้นหา-จัดการได้ง่ายด้วย</p>\n<p>ก่อนหน้านี้ <a href=\"https://www.blognone.com/node/146345\">ไมโครซอฟท์เพิ่งประกาศรองรับโปรโตคอล A2A ของกูเกิล</a> ที่ออกแบบมาให้ AI Agent สื่อสารระหว่างกันเอง</p>\n<p>ที่มา - <a href=\"https://news.microsoft.com/build-2025-book-of-news/\">Microsoft</a>, <a href=\"https://blogs.windows.com/windowsexperience/2025/05/19/securing-the-model-context-protocol-building-a-safer-agentic-future-on-windows/\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 11:49</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e81e9749cbf7c1f5788b4faad7ccd4c11f81e4190dba91de27641547a8d3e343","category":"Thai"}