{"title":"หัวหน้า Amazon Games บอก Tomb Raider ภาคใหม่คืบหน้าตามแผน, ขยายไปทำเกมแนวอื่นนอกจาก MMO","link":"https://www.blognone.com/node/141621","date":1724561678000,"content":"<div><div><div><p>Christoph Hartmann ผู้บริหารสูงสุดของ Amazon Games ให้สัมภาษณ์กับ IGN ถึงภาพรวมธุรกิจเกมที่ Amazon พยายามปั้นมานาน</p>\n<ul>\n<li><a href=\"https://www.blognone.com/node/141553\">King of Meat เกมแนว Co-op ของสตูดิโอ Glowmade</a> ถือเป็นก้าวแรกๆ ของ Amazon Games ออกจากเกมแนว MMO ที่เชี่ยวชาญ (<a href=\"https://www.blognone.com/node/125077\">New World ที่พัฒนาเอง</a>, <a href=\"https://www.blognone.com/node/127156\">Lost Ark</a> และ <a href=\"https://www.blognone.com/node/131820\">Blue Protocol</a> ที่ทำตลาดในโลกตะวันตกให้)</li>\n<li>ตอนนี้ Amazon Games มีเกมที่กำลังพัฒนาอยู่ทั้งหมด 10 เกม และกำลังเจรจากับพาร์ทเนอร์เพิ่มอีกหลายเกม</li>\n<li>สถานะล่าสุดของ<a href=\"https://www.blognone.com/node/133843\">เกม Lord of the Rings MMO ที่พัฒนาโดยทีม New World</a> \"อีกไม่ไกลนัก\" (not too far away)</li>\n<li>สถานะล่าสุดของ<a href=\"https://www.blognone.com/node/131894\">เกม Tomb Raider ภาคใหม่</a> ยังเป็นไปตามแผน โดยสตูดิโอ Crystal Dynamics แทบไม่ได้รับผลกระทบจากสถานการณ์ของบริษัทแม่ Embracer Group เลย แต่ Hartmann ก็ยอมรับว่า มาตรฐานของเกม Tomb Raider เดิมทำไว้สูงมาก (the bar is so high) และยิ่งพัฒนาเกมนาน ความคาดหวังก็สูงตามไปด้วย</li>\n<li>เขาพูดถึงเครื่อง Nintendo Switch 2 ว่าวางแผนเตรียมพัฒนาเกมไว้แล้ว แต่ก็อยากให้ทีมพัฒนาใช้เวลาพัฒนาเกมจนคุณภาพดีมากพอ ดีกว่าเร่งออกแล้วทุกคนมาเสียดายกันภายหลัง</li>\n</ul>\n<p>ที่มา - <a href=\"https://www.ign.com/articles/amazon-games-still-seeking-lord-of-the-rings-mmo-christoph-hartmann-interview\">IGN</a>, ภาพจาก <a href=\"https://www.amazongames.com/en-us/news/articles/ags-update-july-2024\">Amazon Games</a></p>\n<p><img alt=\"No Description\" src=\"https://www.blognone.com/sites/default/files/externals/97dda5a3db6b0c960f635f6359bf7e65.jpeg\" /></p>\n</div></div></div><div><div>Topics: </div><div><div><a href=\"/topics/amazon-game-studios\">Amazon Games</a></div><div><a href=\"/topics/tomb-raider\">Tomb Raider</a></div><div><a href=\"/topics/mmorpg\">MMORPG</a></div><div><a href=\"/topics/mmo\">MMO</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8570ccb20eea9e6eb2910baf00479e4347ce5e2474606079b1218e07b97ca233","category":"Thai"}