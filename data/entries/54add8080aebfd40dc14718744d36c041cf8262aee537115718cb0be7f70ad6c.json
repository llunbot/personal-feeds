{"title":"Instagram ทดสอบฟีเจอร์ใหม่ Take a Break เตือนให้พักสายตาบ้าง เมื่อเล่น IG ไปนาน ๆ","link":"https://www.blognone.com/node/125782","date":1636590688000,"content":"<div><div><div><p>Adam Mosseri หัวหน้าทีม Instagram <a href=\"https://twitter.com/mosseri/status/1458468539812044803\">ประกาศ</a>ว่าแอปจะเริ่มทดสอบฟีเจอร์ใหม่ชื่อ <strong>Take a Break</strong> ซึ่งผู้ใช้งานสามารถกำหนดการเตือนเมื่อใช้งานแอปต่อเนื่องเป็นระยะเวลา 10, 20 หรือ 30 นาที ตามแต่กำหนด เพื่อพักไปทำอย่างอื่น โดยการเปิดฟีเจอร์นี้เป็น opt-in</p>\n<p>เมื่อครบกำหนดเวลา Instagram จะแสดงคำแนะนำว่าควรไปพักทำอะไรแทนในระหว่างที่เล่น Instagram ต่อเนื่อง ซึ่งที่ผ่านมาถูกหน่วยงานรัฐในอเมริกามองว่าแอปเหล่านี้ทำให้คนติดมากเกินไป</p>\n<p>ฟีเจอร์ Take a Break จะเริ่มทดสอบกับผู้ใช้จำนวนหนึ่งตั้งแต่สัปดาห์นี้ และหากฟีเจอร์ได้รับการตอบรับที่ดี ก็จะขยายไปยังผู้ใช้ทุกคนต่อไป</p>\n<p>ที่มา: <a href=\"https://techcrunch.com/2021/11/10/instagram-tests-take-a-break-reminders-on-an-opt-in-basis/\">TechCrunch</a></p>\n<p><img src=\"https://www.blognone.com/sites/default/files/externals/6794f65887636cb66525abf971e8fa15.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54add8080aebfd40dc14718744d36c041cf8262aee537115718cb0be7f70ad6c","category":"Thai"}