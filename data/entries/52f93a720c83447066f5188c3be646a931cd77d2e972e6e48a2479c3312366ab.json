{"title":"Doraemon Dorayaki Shop Story เกมบริหารร้านโดรายากิจาก Kairosoft ลง Nintendo Switch แล้ว","link":"https://www.blognone.com/node/141673","date":1724803383000,"content":"<div><div><div><p>นินเทนโดประกาศในงาน Nintendo Direct เมื่อคืนนี้ว่าเกม <strong>Doraemon Dorayaki Shop Story</strong> หรือ ドラえもんのどら焼き屋さん物語 เกมแนวบทบาทสมมติจากค่าย Kairosoft เริ่มขายแล้วบน Switch <a href=\"https://store-jp.nintendo.com/item/software/D70010000078677\">ราคาสโตร์ญี่ปุ่น 2,480 เยน</a> ในช่วงเปิดตัวมีโปรโมชันลดราคาแบบจำกัดเวลา นอกจากนี้เกมยังรองรับภาษาไทยด้วย</p>\n<p>ก่อนหน้านี้ Kairosoft <a href=\"https://www.blognone.com/node/136093\">ประกาศ</a>ว่า Doraemon Dorayaki Shop Story จะมีออกมาในปี 2024 ทั้งบนแอปมือถือ iOS, Android บนพีซีผ่าน Steam และบน Nintendo Switch แต่ไม่ได้ระบุวันขาย ซึ่งตอนนี้เกมมีบน Switch แล้ว ส่วนแพลตฟอร์มอื่นจะมีออกมาภายหลัง</p>\n<p>ในเกมผู้เล่นจะบริหารร้านขนมหวานที่มีการขยายสินค้าไปมากกว่าโดรายากิ รวมทั้งพบกับคาแรกเตอร์ของ Fujiko F. Fujio ที่ออกมาเพื่อฉลอง 90 ปี ในเกมยังมีเควสย่อยที่อิงกับของวิเศษโดราเอมอนอีกด้วย</p>\n<p>ที่มา: <a href=\"https://www.youtube.com/watch?v=xD5GiFm4bDc\">Nintendo Direct</a></p>\n<p><img alt=\"No Description\" src=\"https://www.blognone.com/sites/default/files/externals/aa0420d1e342c91b9c7cc6e6dc865628.jpeg\" /></p>\n</div></div></div><div><div>Topics: </div><div><div><a href=\"/topics/doraemon\">Doraemon</a></div><div><a href=\"/topics/games\">Games</a></div><div><a href=\"/topics/kairosoft\">Kairosoft</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52f93a720c83447066f5188c3be646a931cd77d2e972e6e48a2479c3312366ab","category":"Thai"}