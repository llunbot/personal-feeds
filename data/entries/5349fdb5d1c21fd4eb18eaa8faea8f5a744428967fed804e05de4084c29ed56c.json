{"title":"Square Enix ไตรมาส 4/2024 รายได้ฝั่งเกมลดลง แม้ DQ3 Remake และ FF14 ช่วยดัน","link":"https://www.blognone.com/node/144553","date":1738936260000,"content":"<div><div><div><p>Square Enix เผยผลประกอบการไตรมาส 4/2024 (นับเป็นไตรมาส 3/FY2025 ตามปีการเงิน) รายได้รวม 3 ไตรมาสของปีการเงิน 2025 อยู่ที่ 2.48 แสนล้านเยน ลดลง 9.1% ของช่วงเวลาเดียวกันในปีก่อนหน้า กำไรจากการดำเนินงาน 3.3 หมื่นล้านเยน ลดลง 1.6%</p>\n<p>รายได้ธุรกิจเกม 3 ส่วน</p>\n<ul>\n<li>กลุ่มเกมพีซี-คอนโซล รายได้ลดลง แม้มี Dragon Quest III HD-2D Remake ช่วยดันยอดขาย แต่ภาพรวมรายได้ก็ยังลดลง ด้วยเหตุผลว่าช่วงเดียวกันของปีที่แล้วมีเกมใหญ่อย่าง FF16 วางขาย</li>\n<li>กลุ่มเกม MMORPG รายได้เพิ่ม กำไรเพิ่ม พลัง FF14 ยังร้อนแรงจากภาคเสริม Dawntrail</li>\n<li>กลุ่มเกมสมาร์ทโฟน-เบราว์เซอร์ ลดลงมาก เนื่องจากเกมที่มีอยู่เดิมเริ่มไม่ทำเงินแล้ว</li>\n</ul>\n<p>ธุรกิจอื่นของ Square Enix ได้แก่ ธุรกิจเกมอาเขต (amusement) และ ธุรกิจของเล่น-ของที่ระลึก (merchandising) มีรายได้เพิ่มขึ้น, ธุรกิจสิ่งพิมพ์ (publication) รายได้ลดลงเล็กน้อย</p>\n<p>ที่มา - <a href=\"https://www.hd.square-enix.com/eng/ir/library/pdf/25q3slides.pdf\">Square Enix (PDF)</a></p>\n<p><img alt=\"No Description\" src=\"https://www.blognone.com/sites/default/files/externals/514791d589190b17c7a189d0c7f23e40.jpg\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/financial-report\">Financial Report</a></div><div><a href=\"/topics/dragon-quest\">Dragon Quest</a></div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5349fdb5d1c21fd4eb18eaa8faea8f5a744428967fed804e05de4084c29ed56c","category":"Thai"}