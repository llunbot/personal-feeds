{"title":"Capcom เปิดแบบสำรวจเกม Rockman X DiVE Offline แย้มอาจนำมาลงคอนโซล","link":"https://www.blognone.com/node/137671","date":1705317147000,"content":"<div><div><div><p>Rockman X DiVE หรือ Megaman X DiVE เคยเป็นเกมที่<a href=\"https://www.blognone.com/node/110970\">เปิดให้ฟรีบนมือถือ และพีซีผ่าน Steam มาก่อน</a>แต่ปิดบริการไปในปี 2023 และ<a href=\"https://www.blognone.com/node/134352\">ออกเกมเวอร์ชัน Offline ขายขาดราคา 1,049 บาทเมื่อเดือนกันยายนที่ผ่านมา</a></p>\n<p>ล่าสุด Capcom ออกแบบสำรวจเกม Rockman X DiVE Offline มีหลายภาษาให้เลือก โดยมีข้อหนึ่งถามว่าหากเกมได้ลงในแพลตฟอร์มอื่น อยากเห็นเกมนี้ไปลงในแพลตฟอร์มไหน ซึ่งมีคอนโซลในตัวเลือกด้วย จึงอาจเป็นไปได้ว่า Capcom มีแผน แต่อยากหยั่งเสียงดูก่อน</p>\n<p><img src=\"https://www.blognone.com/sites/default/files/externals/0f0ef0831c9e1e86db8b0d92dcc7ac6c.jpg\" /><img alt=\"No Description\" src=\"https://www.blognone.com/sites/default/files/externals/847f38cfab82570cb8d9f4be0aa7cbc3.png\" /></p>\n<p>เมื่อวัน 12 มกราคมที่ผ่านมา Rockman X หรือ Megaman X ภาคแรกวางจำหน่ายมาครบรอบ 30 ปีแล้ว โดยเกม Rockman X ภาคหลักที่ออกมาล่าสุดไม่นับการรวมแพคขายคือ Irregular Hunter X หรือ Mega Man Maverick Hunter X เกมรีเมคของ Rockman X วางจำหน่ายเมื่อปี 2005</p>\n<blockquote><p>30 years ago this month, Mega Man X launched in North America, unleashing one of Dr. Light’s greatest creations into the future of 21XX.Thank you for 30 years of charging, dashing, and adapting! <a href=\"https://t.co/36VTdOKrbw\">pic.twitter.com/36VTdOKrbw</a></p>\n<p>— Mega Man (@MegaMan) <a href=\"https://twitter.com/MegaMan/status/1745506214878789695?ref_src=twsrc%5Etfw\">January 11, 2024</a></p></blockquote>\n<p>ที่มา - <a href=\"https://www.enqform.capcom.com/form/pub/form1/xd-ja\">Capcom</a></p>\n</div></div></div><div><div>Topics: </div><div><div><a href=\"/topics/rockman\">Rockman</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d4c2189467efa1d16804957b5d08a1469dc17d2b2bf68a9e3d3544ecbe86aee","category":"Thai"}