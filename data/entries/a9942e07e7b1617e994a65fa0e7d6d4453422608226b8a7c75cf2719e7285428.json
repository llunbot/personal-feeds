{"title":"Posit บริษัทผู้พัฒนา RStudio เปิดตัว Positron IDE ตัวใหม่พัฒนาบน VS Code","link":"https://www.blognone.com/node/140644","date":1719577697000,"content":"<div><div><div><p>Posit บริษัทผู้พัฒนา RStudio ซอฟต์แวร์ IDE สำหรับภาษา R ที่นิยมกันในวงการ ล่าสุดออกซอฟต์แวร์ IDE ตัวใหม่ที่พัฒนาจาก Visual Studio Code ชื่อว่า <strong>Positron</strong></p>\n<p>Positron นิยามตัวเองว่าเป็น IDE สำหรับวงการ data science รองรับการเขียนโปรแกรมหลายภาษา ออกแบบมาสำหรับกลุ่มผู้ใช้ VS Code หรือ Jupyterlab ที่ทำงาน data science ด้วยภาษา Python หรือ R แต่ยังไม่พอใจกับคุณสมบัติของซอฟต์แวร์ที่ใช้อยู่ อยากได้ฟีเจอร์ระดับสูงหรือความสามารถในการปรับแต่งที่มากขึ้น</p>\n<p>Positron จะเน้นการใช้งานที่ภาษา Python และ R เป็นหลัก และเพิ่มภาษาอื่นๆ ได้ผ่านส่วนขยาย (รองรับส่วนขยาย VS Code) โครงการ Positron พัฒนาแบบโอเพนซอร์สบน <a href=\"https://github.com/posit-dev/positron?tab=readme-ov-file\">GitHub</a> และบริษัท Posit จะพัฒนาควบคู่ไปกับ RStudio เหมือนเดิม ไม่ใช้เลิกของเก่าแล้วมาพัฒนาของใหม่</p>\n<p>ตอนนี้ Positron ยังอยู่ระหว่างเริ่มพัฒนา รูปแบบการใช้งานเหมือนเป็น VS Code ที่รองรับ Python และ R มาตั้งแต่ต้น ไม่ต้องลงส่วนขยายเพิ่ม และทาง Posit บอกว่าจะค่อยๆ เพิ่มฟีเจอร์สำหรับงาน data science อื่นๆ ตามมาต่อไป</p>\n<p>ที่มา - <a href=\"https://www.infoworld.com/article/3715702/maker-of-rstudio-launches-new-r-and-python-ide.html#tk.rss_all\">Infoworld</a></p>\n<p><img alt=\"No Description\" src=\"https://www.blognone.com/sites/default/files/externals/2375a2f0795bc7e04328e5cc47e7c999.jpg\" /></p>\n</div></div></div><div><div>Topics: </div><div><div><a href=\"/topics/posit\">Posit</a></div><div><a href=\"/topics/visual-studio-code\">Visual Studio Code</a></div><div><a href=\"/topics/ide\">IDE</a></div><div><a href=\"/topics/open-source\">Open Source</a></div><div><a href=\"/topics/data-science\">Data Science</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9942e07e7b1617e994a65fa0e7d6d4453422608226b8a7c75cf2719e7285428","category":"Thai"}