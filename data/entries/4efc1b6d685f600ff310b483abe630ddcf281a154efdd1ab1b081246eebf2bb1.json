{"title":"JAXA สามารถติดต่อยาน SLIM ได้แล้ว หลังยานได้พลังงานแสงอาทิตย์เพียงพอต่อการทำงาน","link":"https://www.blognone.com/node/137936","date":1706591940000,"content":"<div><div><div><p>มีรายงานล่าสุดของ SLIM (Smart Lander for Investigating Moon) โครงการของหน่วยงานอวกาศญี่ปุ่น JAXA ที่<a href=\"https://www.blognone.com/node/137767\">ประสบความสำเร็จ</a>ส่งยานลงจอดบนดวงจันทร์เป็นชาติที่ 5 แต่ยานตะแคงทำให้แผงโซลาร์หันผิดทิศทาง ไม่สามารถรับแสงอาทิตย์เพื่อผลิตพลังงานได้ จึงทำการปิดตัวเองชั่วคราวจนกว่าตำแหน่งดวงอาทิตย์จะหันมาให้ได้พลังงานเพียงพอ</p>\n<p>ล่าสุดผ่านมากว่า 1 สัปดาห์ JAXA รายงานว่าตอนนี้ยาน SLIM กลับมาทำงานต่อได้แล้ว และสามารถติดต่อกับยานเพื่อรับข้อมูลภาพถ่ายบนพื้นผิว โดยได้ข้อมูลภาพหินบนดวงจันทร์ ซึ่ง JAXA ก็ตั้งชื่อก้อนหินในแต่ละจุดตามชื่อสายพันธุ์สุนัขไว้ด้วย</p>\n<p>อย่างไรก็ตาม SLIM อาจสามารถปฏิบัติภารกิจต่อได้เป็นช่วงสั้น ๆ เพราะเมื่อเข้าสู่วันพฤหัสบดี บนดวงจันทร์จะเข้าสู่ความมืด และยังไม่ชัดเจนว่ายานจะสามารถทำงานต่อได้หรือไม่</p>\n<p>ที่มา: <a href=\"https://www.engadget.com/japans-slim-lunar-probe-returns-to-life-more-than-a-week-after-landing-upside-down-124507467.html\">Engadget</a> และ <a href=\"https://global.jaxa.jp/press/2024/01/20240125-3_e.html\">JAXA</a></p>\n<p><img alt=\"No Description\" src=\"https://www.blognone.com/sites/default/files/externals/8390f44693c2f116926249d34d3ab62c.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cbccaf7d4b1f9b9bfa8cce8bb64dbe81.png\" /></p>\n</div></div></div><div><div>Topics: </div><div><div><a href=\"/topics/jaxa\">JAXA</a></div><div><a href=\"/topics/japan\">Japan</a></div><div><a href=\"/topics/moon\">Moon</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4efc1b6d685f600ff310b483abe630ddcf281a154efdd1ab1b081246eebf2bb1","category":"Thai"}