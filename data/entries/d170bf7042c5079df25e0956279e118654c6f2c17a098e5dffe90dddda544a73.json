{"title":"US Coast Guard ออกแถลงการณ์ ยานดำน้ำ Titan เกิดการระเบิดจากแรงดันภายนอก ผู้โดยสารทั้ง 5 น่าจะเสียชีวิต","link":"https://www.blognone.com/node/134498","date":1687477111000,"content":"<div><div><div><p>จากเหตุการณ์ยานดำน้ำ Titan ซึ่งเป็นยานสำรวจเพื่อการท่องเที่ยวชมซากเรือ Titanic ได้สูญหายขาดการติดต่อเมื่อสัปดาห์ที่ผ่านมา หลังการค้นหาเป็นเวลาหลายวัน ล่าสุดยามฝั่งสหรัฐ หรือ US Coast Guard ออกแถลงการณ์ว่าผู้โดยสารทั้ง 5 คน น่าจะเสียชีวิตแล้ว</p>\n<p>โดย US Coast Guard ระบุว่ายานสำรวจค้นหาของ Horizon Arctic ได้พบชิ้นส่วนโคนหางของยานสำรวจ Titan ในระยะ 1,600 ฟุต ห่างจากซากเรือ Titanic และยังพบชิ้นส่วนอื่นของ Titan เพิ่มเติม โดยหลังจากนำข้อมูลที่พบมาประเมินบ่งชี้ว่า ยานดำน้ำ Titan เกิดการระเบิดจากแรงดันภายนอก ต่อมาทาง OceanGate ผู้ให้บริการยานดำน้ำ Titan ก็ออกแถลงการณ์แสดงความเสียใจต่อการสูญเสียของผู้เดินทางทั้ง 5 คน</p>\n<p>ทาง US Coast Guard จะทำการสอบสวนเพื่อหาสาเหตุและเวลาที่เกิดการระเบิดของยานดำน้ำต่อไป</p>\n<p>ที่มา: <a href=\"https://www.theverge.com/2023/6/22/23770260/titanic-tour-titan-submersible-catastrophic-implosion-oceangate\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/31c903a8271214602f087fa23ec61a52.png\" /></p>\n</div></div></div><div><div>Topics: </div><div><div><a href=\"/topics/titanic\">Titanic</a></div><div><a href=\"/topics/submersible\">Submersible</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d170bf7042c5079df25e0956279e118654c6f2c17a098e5dffe90dddda544a73","category":"Thai"}