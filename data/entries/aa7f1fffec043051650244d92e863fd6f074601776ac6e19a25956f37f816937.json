{"title":"ราคาไทย iPhone 16 มาแล้ว เกือบทุกรุ่นปรับราคาลง 1-4 พันบาท จากปีก่อน","link":"https://www.blognone.com/node/141925","date":1725914617000,"content":"<div><div><div><p>แอปเปิลประเทศไทยประกาศราคาขายสินค้าตระกูล iPhone 16 ที่เพิ่งเปิดตัว ซึ่งเป็นราคาสำหรับการสั่งซื้อผ่านเว็บไซต์แอปเปิล ราคาสำหรับการซื้อผ่านตัวแทนอาจแตกต่างออกไปตามโปรโมชันที่มีเพิ่มเติม</p>\n<p>ในปีนี้ประเทศไทยยังอยู่ในกลุ่มแรกที่ได้สั่งจอง โดยแอปเปิลจะเปิดให้สั่งจอง iPhone 16 ตั้งแต่วันศุกร์ที่ 13 กันยายน เป็นต้นไป เวลา 19:00น. ตามเวลาไทย เริ่มจำหน่ายและส่งมอบตั้งแต่วันศุกร์ที่ 20 กันยายน</p>\n<p>ตัวเลือกความจุแต่ละรุ่นยังเหมือนเดิม โดยรุ่น <a href=\"https://www.blognone.com/node/141923\">iPhone 16 และ iPhone 16 Plus</a> เริ่มต้น 128GB สูงสุด 512GB ส่วน <a href=\"https://www.blognone.com/node/141924\">iPhone 16 Pro</a> เริ่มต้น 128GB สูงสุด 1TB และ iPhone 16 Pro Max เริ่มต้น 256GB สูงสุด 1TB ราคาขายในภาพรวมลดลงระดับ 1-4 พันบาท เมื่อเทียบคอนฟิกเดียวกันกับ <a href=\"https://www.blognone.com/node/135703\">iPhone 15</a> ซึ่งน่าจะเป็นผลจากเงินบาทที่แข็งค่าในช่วงที่ผ่านมา อย่างไรก็ตาม iPhone 16 Pro Max รุ่นเริ่มต้น 256GB เป็นสเป็กเดียวที่ราคาขายเท่าเดิมคือ 48,900 บาท</p>\n<p>ราคาทั้งหมดเป็นดังนี้</p>\n<ul>\n<li><strong>iPhone 16</strong> เริ่มต้น 128GB 29,900 บาท, 256GB 33,900 บาท และ 512GB 41,900 บาท</li>\n<li><strong>iPhone 16 Plus</strong> เริ่มต้น 128GB 34,900 บาท, 256GB 38,900 บาท และ 512GB 46,900 บาท</li>\n<li><strong>iPhone 16 Pro</strong> เริ่มต้น 128GB 39,900 บาท, 256GB 43,900 บาท, 512GB 51,900 บาท และ 1TB 59,900 บาท</li>\n<li><strong>iPhone 16 Pro</strong> Max เริ่มต้น 256GB 48,900 บาท, 512GB 56,900 บาท และ 1TB 64,900 บาท</li>\n</ul>\n<p>ที่มา: <a href=\"https://www.apple.com/th/shop/buy-iphone/iphone-16-pro\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/736f39b1c1ce900ab6f28ea2ae1df826.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-16\">iPhone 16</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa7f1fffec043051650244d92e863fd6f074601776ac6e19a25956f37f816937","category":"Thai"}