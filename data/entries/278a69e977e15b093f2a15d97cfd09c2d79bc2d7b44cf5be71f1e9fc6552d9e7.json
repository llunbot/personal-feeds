{"title":"Elon Musk ยอมลดบทบาทจาก DOGE เพื่อทุ่มเวลาให้ Tesla มากขึ้น","link":"https://www.blognone.com/node/146000","date":1745383411000,"content":"<div><div><div><p>Elon Musk ประกาศลดบทบาทในหน่วยงาน DOGE หลังจากใช้เวลาสามเดือนในการพยายามปฏิรูปภาครัฐ และแรงงานของรัฐบาล ตั้งแต่เดือนหน้า เขาวางแผนที่จะมุ่งเน้นไปที่ Tesla มากขึ้น แต่ยังคงให้เวลากับ DOGE สัปดาห์ละ 1-2 วันในเรื่องที่เกี่ยวข้องกับรัฐบาลหากจำเป็น</p>\n<p>หลังจากที่ Musk ประกาศลดบทบาทใน DOGE หุ้น Tesla เพิ่มขึ้นประมาณ 5% ในการซื้อขายหลังเวลาทำการ แม้<a href=\"https://www.blognone.com/node/145992\">ผลประกอบการไตรมาสล่าสุด</a>เป็นที่น่าผิดหวังสำหรับนักลงทุนก็ตาม Musk ยอมรับว่าการบริหารบริษัทของเขาควบคู่ไปกับบทบาทใน DOGE นั้นเป็นเรื่องท้าทาย</p>\n<p>DOGE ภายใต้การนำของ Musk ไม่สามารถบรรลุเป้าหมายการประหยัดค่าใช้จ่ายตามที่ตั้งไว้ โดยในตอนแรกตั้งเป้าประหยัดเงินภาษีประชาชน 2 ล้านล้านดอลลาร์ฯ แต่ต่อมาลดเป้าหมายลงเหลือ 1 ล้านล้านดอลลาร์ฯ และลดลงเหลือ 1.5 แสนล้านดอลลาร์ฯ</p>\n<p>นอกจากนี้ การอ้างอิงตัวเลขการประหยัดค่าใช้จ่ายของ DOGE ยังมีการปรับแก้หลายครั้ง เช่นในเดือนมีนาคมที่ปรับลดลง 4 พันล้านดอลลาร์ฯ</p>\n<p>ที่มา: <a href=\"https://www.businessinsider.com/elon-musk-stepping-back-doge-tesla-2025-4\">Business Insider</a></p>\n<p><img src=\"https://www.blognone.com/sites/default/files/externals/5c0b7482544143737ef0601dd1b02c63.jpg\" alt=\"Musk\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/doge\">DOGE</a></div><div><a href=\"/topics/government\">Government</a></div><div><a href=\"/topics/tesla\">Tesla</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"278a69e977e15b093f2a15d97cfd09c2d79bc2d7b44cf5be71f1e9fc6552d9e7","category":"Thai"}