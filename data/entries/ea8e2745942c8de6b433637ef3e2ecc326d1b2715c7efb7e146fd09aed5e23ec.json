{"title":"คณะกรรมาธิการยุโรปขอข้อมูลระบบแนะนำคอนเทนต์ของ YouTube, Snapchat, TikTok ดูว่าทำให้คนเสพติดหรือไม่","link":"https://www.blognone.com/node/142414","date":1728213300000,"content":"<div><div><div><p>คณะกรรมาธิการยุโรปส่งคำสั่งตามกฎหมาย Digital Services Act (DSA) ขอให้แพลตฟอร์มวิดีโอรายใหญ่ ได้แก่ YouTube, Snapchat, และ TikTok ส่งข้อมูลพารามิเตอร์ต่างๆ ในการแนะนำเนื้อหาให้กับผู้ใช้ เพื่อตรวจสอบว่ามีการป้องกันความเสี่ยงในประเด็นต่างๆ เช่น การโน้มน้าวผลการเลือกตั้ง, การทำให้แพลตฟอร์มเสพติด, หรือการป้องกันความเสี่ยงกับผู้เยาว์ว่าเพียงพอหรือไม่</p>\n<p>DSA ให้อำนาจคณะกรรมาธิการยุโรปในการกำกับดูแลแพลตฟอร์มออนไลน์ขนาดใหญ่มาก (very large online platforms - VLOP) เพิ่มเติม โดยส่วนหนึ่งคือบังคับว่าแพลตฟอร์มเหล่านี้ต้องมีความโปร่งใสในการแนะนำโฆษณา, แนะนำเนื้อหา, และการตัดสินใจกำกับดูแลเนื้อหาในแพลตฟอร์ม กระบวนการบังคับกฎหมายนี้มีตั้งแต่การเปิดเผยข้อมูลให้กรรมาธิการ, เปิดให้นักวิจัยเข้าถึงข้อมูลในแพลตฟอร์ม, และการเปิดให้ผู้ใช้เลือกปิดระบบแนะนำ การไม่ทำตามคำสั่งหรือตอบไม่ทันเวลามีโทษปรับ</p>\n<p>การขอข้อมูลครั้งนี้ทางคณะกรรมาธิการให้เวลาตอบถึงวันที่ 15 พฤศจิกายนนี้</p>\n<p>ที่มา - <a href=\"https://digital-strategy.ec.europa.eu/en/news/commission-sends-requests-information-youtube-snapchat-and-tiktok-recommender-systems-under-digital\">European Commission</a></p>\n<p><img alt=\"No Description\" src=\"https://www.blognone.com/sites/default/files/externals/126f517f4e1fc92975a98f924af2c94e.png\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/law\">Law</a></div><div><a href=\"/topics/youtube\">YouTube</a></div><div><a href=\"/topics/tiktok\">TikTok</a></div><div><a href=\"/topics/snapchat\">Snapchat</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea8e2745942c8de6b433637ef3e2ecc326d1b2715c7efb7e146fd09aed5e23ec","category":"Thai"}