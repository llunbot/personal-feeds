{"title":"Apple เตรียมแยก App Store เป็นสองเวอร์ชัน ให้รองรับกฎหมาย EU ที่ต้องโหลดแอปจากสโตร์ภายนอกได้","link":"https://www.blognone.com/node/137682","date":1705361349000,"content":"<div><div><div><p>Mark Gurman แห่ง Bloomberg ให้ข้อมูลล่าสุดว่าตามที่รัฐสภายุโรปได้ผ่านกฎหมาย <a href=\"https://www.blognone.com/node/129250\">Digital Markets Act (DMA)</a> เพื่อควบคุมการผูกขาดของแพลตฟอร์มออนไลน์ ทำให้ระบบปฏิบัติการสมาร์ทโฟนต้องเปิดให้ลงสโตร์ภายนอกได้ มากกว่าแค่ Play Store หรือ App Store นั้น</p>\n<p>โดยกรณีของแอปเปิล เขาบอกว่าแอปเปิลได้เตรียมปฏิบัติตามกฎหมายใหม่นี้ ซึ่งจะเริ่มมีผลบังคับใช้ตั้งแต่วันที่ 7 มีนาคมนี้ โดยใช้วิธีสร้าง App Store แยกออกมาอีกเวอร์ชันที่ใช้เฉพาะในกลุ่มประเทศ EU ซึ่งจะแตกต่างไปจากที่อื่นในโลก อย่างไรก็ตามยังไม่มีรายละเอียดการทำงานส่วนนี้ แต่แอปเปิลนั้นได้ทำงานและปรึกษากับหน่วยงานกำกับดูแลตลอด</p>\n<p>เมื่อสัปดาห์ที่แล้ว Margrethe Vestager หัวหน้าส่วนกำกับดูแลการป้องกันการผูกของสหภาพยุโรป <a href=\"https://twitter.com/vestager/status/1745693612262953300\">ได้เข้าพบ Tim Cook</a> ที่สำนักงานใหญ่แอปเปิล ซึ่งเปิดเผยว่าได้พูดคุยเรื่องการปฏิบัติตามกฎหมาย DMA รวมทั้งการเปิดให้โหลดแอปจากสโตร์ภายนอก และประเด็นผูกขาดที่สหภาพยุโรปกำลังสอบสวนอยู่</p>\n<p>ที่มา: <a href=\"https://www.macrumors.com/2024/01/15/app-store-to-be-split-in-two/\">MacRumors</a></p>\n<p><img src=\"https://www.blognone.com/sites/default/files/externals/d59daae034059540b9158af97e68877c.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26891a90a88c5a88bfacec5ed467040c435b269ae2ea0ca214166cb4986092fc","category":"Thai"}