{"title":"Cloudflare โชว์โครงการจัดการ OAuth2 เขียนด้วย Claude Code ทั้งหมด พร้อมโชว์พรอมพ์ตลอดโครงการ","link":"https://www.blognone.com/node/146759","date":1748934904000,"content":"<span>Cloudflare โชว์โครงการจัดการ OAuth2 เขียนด้วย Claude Code ทั้งหมด พร้อมโชว์พรอมพ์ตลอดโครงการ</span>\n\n  <div>\n    <div>Body</div>\n              <div><p>Cloudflare เปิดโครงการ workers-oauth-provider สำหรับ เป็นไลบรารีสำหรับการให้บริการ OAuth2 โดยอาศัยฟีเจอร์ต่างๆ ของ Cloudflare Workers ทำให้แอปพลิเคชั่นภายนอกสามารถมาตรวจสอบการล็อกอินจากแอปพลิเคชั่น โดยนอกจากการโชว์ความสามารถของ Cloudflare Workers เองแล้ว ยังโชว์ความสามารถของ Claude Code ด้วย</p>\n<p>ทาง Cloudflare เปิดแชตทั้งหมดที่คุยกับ Claude Code พร้อมกันแสดงกระบวนการแก้ไขโค้ดทั้งหมด แสดงให้เห็นว่าแม้จะใช้ Claude ในการเขียนโปรแกรมแต่ แต่ Kenton Varda ตำแหน่ง Tech Lead ของ Cloudflare Workers ผู้พัฒนาโครงการก็แก้ไขโค้ดเอง หรือบอกให้ Claude แก้โค้ดไปเรื่อยๆ ระหว่างทาง โค้ดต่างๆ โดย commit message ก็ระบุข้อความที่ใช้สั่ง Claude ไว้ด้วย</p>\n<p>แนวทางคำสั่งแสดงให้เห็นว่า Varda สั่งงาน Claude อย่างชัดเจน <a href=\"https://github.com/cloudflare/workers-oauth-provider/commit/3b2ae809e9256d292079bb15ea9fe49439a0779c\">พรอมพ์เริ่มต้นนั้น</a>ระบุอินเทอร์เฟซของไลบรารีไว้อย่างชัดเจน <a href=\"https://claude-workerd-transcript.pages.dev/oauth-provider-token-exchange-callback2\">พรอมพ์แก้ไขโค้ดต่อๆ</a> มาก็ระบุชัดว่าต้องการเพิ่มฟีเจอร์ต่างๆ อย่างไรบ้าง</p>\n<p>ที่มา - <a href=\"https://github.com/cloudflare/workers-oauth-provider\">GitHub: cloudflare/workers-oauth-provider</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Tue, 03/06/2025 - 14:15</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34aff248273a86419af10197cbbd7753cb04ed097c15cf52936c65ca021b8b87","category":"Thai"}