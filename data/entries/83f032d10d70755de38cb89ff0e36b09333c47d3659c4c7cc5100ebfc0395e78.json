{"title":"Tim Cook ตอบคำถาม MKBHD บอก Magic Mouse มีข้อดีเรื่อง Ergonomic!","link":"https://www.blognone.com/node/140393","date":1718416867000,"content":"<div><div><div><p>Tim Cook ซีอีโอแอปเปิล ได้ให้สัมภาษณ์กับยูทูบเบอร์หลายคนในงาน WWDC24 หลังจากคีย์โน้ตเปิดตัว <a href=\"https://www.blognone.com/node/140282\">Apple Intelligence</a> และ <a href=\"https://www.blognone.com/node/140278\">iOS 18</a> ซึ่งหนึ่งในนั้นคือ MKBHD</p>\n<p>เนื้อหาการพูดคุยมีทั้งการเลือกใช้ <a href=\"https://www.blognone.com/node/140291\">ChatGPT ของ OpenAI</a> มาเป็นส่วนเพิ่มเติมในระบบ AI ซึ่ง Cook มองว่าแอปเปิลเลือกสิ่งดีที่สุดในตลาดตอนนี้มาเติมเต็ม นอกจากนี้ยังให้มุมมองว่า Apple intelligence ช่วยให้คนมีอำนาจจัดการสิ่งต่าง ๆ ในมือมากขึ้น ส่วนจะทำให้คนใช้เวลากับโทรศัพท์น้อยลงหรือไม่ เรื่องนี้ไม่ใช่โมเดลธุรกิจของแอปเปิล</p>\n<p>ในช่วงท้าย MKBHD ให้ Cook เล่าถึงความประทับใจหรือสิ่งที่จดจำของผลิตภัณฑ์ต่าง ๆ ในช่วงที่ผ่านมา โดยมี <a href=\"https://www.blognone.com/node/13589/\">Magic Mouse</a> รวมอยู่ด้วย ซึ่ง Cook ตอบคำถามนี้ว่า</p>\n<blockquote><p>คนอาจไม่คิดถึงสิ่งนี้ (Magic Mouse) มากเท่ากับเวลาพูดถึง MacBook Air หรือ iPad ที่คุณถามมาก่อนหน้า แต่เมาส์นี้มีการยศาสตร์ (Ergonomic) ที่ดีเป็นกุญแจสำคัญ</p>\n</blockquote>\n<p><img src=\"https://www.blognone.com/sites/default/files/externals/8fc42c1587f089eb60805bc8850da3ed.jpeg\" /></p>\n<p>ที่มา: <a href=\"https://9to5mac.com/2024/06/12/tim-cook-talks-apple-intelligence-chatgpt-and-the-magic-mouse-in-post-wwdc-interviews/\">9to5Mac</a></p>\n<p>MKBHD ประทับใจคำตอบนี้มากจนถึงกับต้องโพสต์คลิปตัดเฉพาะช่วงนี้มาเลยทีเดียว</p>\n<blockquote><p>Just gonna immortalize this here forever <a href=\"https://t.co/OWHznWhMCR\">pic.twitter.com/OWHznWhMCR</a></p>\n<p>— Marques Brownlee (@MKBHD) <a href=\"https://twitter.com/MKBHD/status/1800927503445622851?ref_src=twsrc%5Etfw\">June 12, 2024</a></p></blockquote>\n<p>ส่วนคลิปเต็มดูได้ที่นี่</p>\n</div></div></div><div><div>Topics: </div><div><div><a href=\"/topics/magic-mouse\">Magic Mouse</a></div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/ergonomic\">Ergonomic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83f032d10d70755de38cb89ff0e36b09333c47d3659c4c7cc5100ebfc0395e78","category":"Thai"}