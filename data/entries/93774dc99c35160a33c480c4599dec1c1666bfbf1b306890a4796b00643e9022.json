{"title":"[ไม่ยืนยัน] ไมโครซอฟท์ปลดทีม Ethical AI ออก, พนง. เผยอาจเพราะอยากให้พัฒนาผลิตภัณฑ์เร็วขึ้น","link":"https://www.blognone.com/node/133002","date":1678789703000,"content":"<div><div><div><p>จากการ<a href=\"https://www.blognone.com/node/132299\">ปลดพนักงาน 10,000 คน</a> เมื่อต้นปีของไมโครซอฟท์ The Platformer รายงานว่าหนึ่งในกลุ่มที่โดนออก คือพนักงานที่ดูแลรับผิดชอบด้านจริยธรรมของปัญญาประดิษฐ์ทั้งทีม อย่างไรก็ตามสำนักงานด้าน Responsible AI ของไมโครซอฟท์ยังคงมีอยู่</p>\n<p>หน้าที่ของทีมคือเข้าไปมีส่วนดูแลและช่วยเหลือทีมพัฒนา AI ให้พัฒนาออกมาได้โดยอยู่ในกรอบจริยธรรมและมีความรับผิดชอบตั้งแต่ขั้นตอนการออกแบบ โดยพนักงานในทีมนี้เคยมีจำนวนมากสุดราว 30 คนช่วงปี 2021 ซึ่งมีทั้งวิศวกร, ดีไซเนอร์ไปจนถึงนักปรัชญา ก่อนจะเหลือราว 7 คนหลังการปรับโครงสร้างทีมในช่วงเดือนตุลาคมที่ผ่านมา โดยส่วนหนึ่งย้ายไปอยู่ทีมอื่น</p>\n<p>ทีมงานจากทีมดังกล่าวให้ข้อมูลกับ The Platformer ด้วยว่า สาเหตุที่พวกเขาถูกปลด น่าจะมาจากการที่ไมโครซอฟท์ต้องการผลักดันผลิตภัณฑ์ให้ออกสู่ตลาดได้เร็วที่สุดและทันการแข่งขันที่เริ่มสูง เลยสนใจในแง่ความรับผิดชอบต่อสังคมและจริยธรรมของ AI น้อยลง</p>\n<p>ที่มา - <a href=\"https://www.platformer.news/p/microsoft-just-laid-off-one-of-its?publication_id=7976&amp;post_id=108211870&amp;isFreemail=true\">The Platformer</a></p>\n<p><img alt=\"No Description\" src=\"https://www.blognone.com/sites/default/files/externals/b042eba98c5eb0b86d81976640d74347.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/layoff\">Layoff</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93774dc99c35160a33c480c4599dec1c1666bfbf1b306890a4796b00643e9022","category":"Thai"}