{"title":"ผลสำรวจใน UK พบวัยรุ่น 79% บอกว่าคุ้นเคยการใช้เครื่องมือ Generative AI","link":"https://www.blognone.com/node/137001","date":1701270787000,"content":"<div><div><div><p>Ofcom หรือกสทช. ของสหราชอาณาจักร เปิดเผยผลการศึกษาเกี่ยวกับการใช้ AI สร้างเนื้อหาข้อความ รูปภาพ วิดีโอ เขียนโค้ด และอื่น ที่เรียกรวมว่า Generative AI (GenAI) โดยมีผู้ให้บริการรายสำคัญเช่น ChatGPT, Midjourney, Bing Chat, DALL-E หรือ Snapchat My AI พบประเด็นน่าสนใจดังนี้</p>\n<p>เด็กวัยรุ่น (อายุ 13-17 ปี) ถึง 79% บอกว่าตอนนี้ใช้เครื่องมือ GenAI อยู่ เมื่อสำรวจกลุ่มที่อายุน้อยกว่า (7-12 ปี) ตัวเลขก็สูงเช่นกันคือ 40%</p>\n<p>เมื่อมาดูกลุ่มที่อายุมากขึ้น พบว่าคนที่อายุ 16 ปี ขึ้นไปในค่าเฉลี่ยรวม มีคนที่บอกเคยใช้งาน GenAI อยู่ 31% ขณะที่ 69% บอกว่าไม่เคยใช้งาน มากกว่านั้น 24% บอกว่าไม่รู้จักเลยด้วยว่า GenAI คืออะไร</p>\n<p>เครื่องมือที่นิยมใช้ สำหรับกลุ่ม 7-17 ปี ตอบว่าเป็น Snapchat My AI จึงสะท้อนความนิยมของ Snapchat ในกลุ่มวัยรุ่นอีกทาง ขณะที่กลุ่มผู้ใหญ่อายุ 16 ปีขึ้นไป มีการใช้งาน ChatGPT มากที่สุด</p>\n<p>เมื่อลงรายละเอียดถึงการใช้ GenAI ส่วนใหญ่ 58% บอกว่าที่ใช้ก็เพื่อความสนุก 33% บอกว่าใช้ทำงาน 25% บอกว่าใช้ในการเรียน พอลงรายละเอียดในการนำมาใช้ทำงาน 20% บอกว่าใช้แต่งเนื้อเพลงหรือกลอน 20% บอกว่านำมาสร้างรูปภาพ 9% บอกว่าสร้างวิดีโอ 11% บอกว่าใช้เขียนโค้ด สุดท้ายเป็นคำถามถึงข้อกังวลของ AI มากกว่าครึ่งต่างมองว่า AI มีความเสี่ยง และส่งผลกระทบต่อสังคมได้</p>\n<p>ที่มา: <a href=\"https://www.ofcom.org.uk/news-centre/2023/gen-z-driving-early-adoption-of-gen-ai\">Ofcom</a></p>\n<p><img alt=\"No Description\" src=\"https://www.blognone.com/sites/default/files/externals/a92fc5887bf973db972160f011a3a59d.jpg\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/ofcom\">Ofcom</a></div><div><a href=\"/topics/market-research\">Market Research</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42fd198fe13dd764f26d4bbab55825c78f6c1c464d13cbe82dd17846fb645d43","category":"Thai"}