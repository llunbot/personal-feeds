{"title":"ไม่เน้นทันสมัย Donald Trump ประกาศไม่เอา CBDC ระบุเปิดทางให้รัฐควบคุมเงิน","link":"https://www.blognone.com/node/137801","date":1705940208000,"content":"<div><div><div><p>อดีตประธานาธิบดี Donald Trump ประกาศระหว่างการหาเสียงในเมือง Portsmouth ว่าเขาไม่เห็นด้วยกับ CBDC หรือเงินดิจิทัลที่ออกโดยธนาคารกลางที่อาจจะมาแทนเงินสด โดยระบุเหตุผลว่า CBDC จะเปิดทางให้รัฐบาลสามารถควบคุมเงินได้อย่างสมบูรณ์</p>\n<p>Trump มีท่าทีไม่เห็นด้วยกับเงินคริปโตโดยรวมมานาน และ<a href=\"https://www.cnbc.com/2019/07/12/trump-critcizes-bitcoin-cryptocurrencies-questions-facebook-libra.html\">เคยแสดงความไม่เห็นด้วยกับการที่ Facebook จะออกเงิน Libra</a></p>\n<p>ธนาคารกลางสหรัฐฯ ไม่ได้แสดงท่าทีสนใจจะออกเงินดิจิทัลทัก แม้จะมีการศึกษาอยู่บ้าง โดยที่ผ่านมาผู้ว่าธนาคารกลางสหรัฐฯ เคยยืนยันว่าการออก CBDC นั้นต้องผ่านรัฐสภาสหรัฐฯ ก่อน</p>\n<p>CBDC นั้นเป็นคำกว้างๆ ของเทคโนโลยีหลายรูปแบบ ทั้งแบบรวมศูนย์และกระจายตัว โดยมีจุดร่วมเดียวคือเป็นเงินที่ออกโดยธนาคารกลาง อย่างไรก็ดีธนาคารกลางชาติต่างๆ มักมีแนวโน้มจะทำลองใช้งานแบบกระจายตัวอย่างจำกัด เช่น <a href=\"https://www.blognone.com/node/130214\">ในประกาศไทยแม้เทคโนโลยีที่ใช้ทดลองจะสามารถจ่ายเงินระหว่างกันโดยไม่เชื่อมต่อเซิร์ฟเวอร์แม้แต่น้อย</a> แต่ทางธนาคารแห่งประเทศไทยก็ทดสอบเฉพาะกับพนักงานของธนาคารแห่งประเทศไทยเองเท่านั้น</p>\n<p>ที่มา - <a href=\"https://www.theregister.com/2024/01/22/florida_man_touts_cbdc_conspiracy/\">The Register</a></p>\n<p><img src=\"https://www.blognone.com/sites/default/files/externals/6dc88f39b6990188c3beed97f69e51b5.jpg\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/cbdc\">CBDC</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13acbfe4560d930ca75ae4fceb8c3f5dc8d2813e3f42498349f61c2b9c1c7e5f","category":"Thai"}