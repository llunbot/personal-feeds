{"title":"KBank รายงานสถิติปี 2565 เงินโอนผ่าน K PLUS เยอะกว่าช่องทางอื่นรวมกัน, ผู้ใช้เพิ่ม 2 ล้านราย","link":"https://www.blognone.com/node/133104","date":1679399072000,"content":"<div><div><div><p>ธนาคารกสิกรไทย เปิดเผยตัวเลขผู้ใช้บริการธนาคารในระบบดิจิทัล ทั้งผ่าน K PLUS และ LINE BK โดยมีสถิติดังนี้</p>\n<p><strong>K PLUS</strong></p>\n<ul>\n<li>ผู้ใช้งานปี 2565 เพิ่มขึ้นกว่า 2 ล้านราย ในจำนวนนี้มีผู้ใช้ใหม่ที่เพิ่งใช้ธนาคารกสิกรไทยเป็นครั้งแรกมากกว่า 1 ล้านราย (รอบนี้ไม่ได้บอกจำนวนผู้ใช้ K PLUS ทั้งหมด แต่<a href=\"https://brandinside.asia/k-plus-the-8scape-mini-series/\">ตัวเลขแถลงเมื่อเดือน ก.ย. 2022 คือ 19 ล้านราย</a>)</li>\n<li>ปัจจุบันธุรกรรมของธนาคารกสิกรไทย เป็นธุรกรรมที่ทำผ่านระบบออนไลน์ถึง 98%</li>\n<li>การโอนเงินผ่าน K PLUS เยอะกว่าการโอนเงินผ่านช่องทางอื่นๆ ทั้งหมด (สาขา, ATM, ตัวแทน) รวมกันแล้ว</li>\n<li>ตอนนี้ธนาคารกสิกรไทยมีจำนวนธุรกรรม ประมาณ 1 ล้านรายการต่อชั่วโมง</li>\n<li>ยอดเงินที่เป็นการทำธุรกรรมผ่าน K PLUS สูงเกือบ 10 ล้านล้านบาทในปี 2565</li>\n</ul>\n<p><strong>LINE BK</strong></p>\n<ul>\n<li>มีผู้ใช้บริการรายใหม่เพิ่มขึ้นมากกว่า 1,400,000 รายในปี 2565</li>\n<li>ยอดสินเชื่อปล่อยกู้ผ่าน LINE BK กว่า 1.8 หมื่นล้านบาท (นับถึงสิ้นปี 2565)</li>\n<li>ผู้กู้จำนวนมากเป็นลูกค้าที่ไม่มีรายได้ประจำหรือไม่มีเงินเดือนประจำ เช่น คนทำงานอิสระและผู้ประกอบธุรกิจรายย่อยอื่นๆ</li>\n</ul>\n<p>ที่มา - <a href=\"https://www.kasikornbank.com/th/News/Pages/kplus.aspx\">ธนาคารกสิกรไทย</a></p>\n<p><img alt=\"No Description\" src=\"https://www.blognone.com/sites/default/files/externals/4c7393be61764ce3e18c2ae8bbf65be3.jpg\" /></p>\n</div></div></div><div><div>Topics: </div><div><div><a href=\"/topics/kasikorn-bank\">Kasikorn Bank</a></div><div><a href=\"/topics/mobile-banking\">Mobile Banking</a></div><div><a href=\"/topics/banking\">Banking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfbb09e9265e02a4473905b122923018cefd7cf0dff1dedaaa7f18103409d37b","category":"Thai"}