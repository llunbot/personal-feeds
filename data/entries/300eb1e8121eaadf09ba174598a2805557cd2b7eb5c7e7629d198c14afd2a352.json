{"title":"[ไม่ยืนยัน] Safe Superintelligence รับเงินลงทุนรอบใหม่ มูลค่ากิจการเพิ่มเป็น 3.2 หมื่นล้านดอลลาร์","link":"https://www.blognone.com/node/145813","date":1744428655000,"content":"<div><div><div><p>มีรายงานว่า Safe Superintelligence หรือ SSI บริษัทปัญญาประดิษฐ์ที่ก่อตั้งโดย Ilya Sutskever อดีตหัวหน้านักวิทยาศาสตร์และผู้ร่วมก่อตั้ง OpenAI ได้รับเงินเพิ่มทุนรอบใหม่ 2 พันล้านดอลลาร์ จากนักลงทุนนำโดย Greenoaks ที่มูลค่ากิจการ 3.2 หมื่นล้านดอลลาร์ ตามที่<a href=\"https://www.blognone.com/node/144749\">มีข่าวก่อนหน้านี้</a></p>\n<p>มูลค่ากิจการที่เพิ่มเป็น 3.2 หมื่นล้านดอลลาร์ ทำให้ SSI เป็นสตาร์ทอัปที่มาแรงมากรายหนึ่ง เพราะย้อนไปในกันยายนปีที่แล้ว บริษัทยังมีมูลค่ากิจการที่ 5 พันล้านดอลลาร์ จาก<a href=\"https://www.blognone.com/node/141831\">เงินลงทุน 1 พันล้านดอลลาร์</a> เวลานั้น</p>\n<p>Reuters มีข้อมูลเพิ่มเติมว่าเงินลงทุนรอบล่าสุดนี้มี Alphabet บริษัทแม่ของกูเกิลและ NVIDIA ร่วมลงทุนด้วย แต่ไม่มีตัวเลขว่าเป็นจำนวนเท่าใด ทั้งนี้ในงานสัมมนา Google Cloud Next ที่ผ่านมา กูเกิลเปิดเผยว่า SSI ได้ใช้ชิป TPU ที่ให้บริการใน Google Cloud สำหรับการประมวลผลปัญญาประดิษฐ์เป็นหลัก</p>\n<p>ที่มา: <a href=\"https://www.reuters.com/technology/artificial-intelligence/alphabet-nvidia-invest-openai-co-founder-sutskevers-ssi-source-says-2025-04-12/\">Reuters</a></p>\n<p><img src=\"https://www.blognone.com/sites/default/files/externals/a20b126aa1823e46fc4ba3bd8090e863.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/safe-superintelligence\">Safe Superintelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/venture-capital\">Venture Capital</a></div><div><a href=\"/topics/nvidia\">NVIDIA</a></div><div><a href=\"/topics/alphabet\">Alphabet</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"300eb1e8121eaadf09ba174598a2805557cd2b7eb5c7e7629d198c14afd2a352","category":"Thai"}