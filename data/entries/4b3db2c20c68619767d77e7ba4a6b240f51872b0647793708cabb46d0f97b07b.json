{"title":"CERN ใช้กล้องมือถือตรวจจับ antiproton ได้ความแม่นยำสูง ถูกกว่าเซ็นเซอร์เฉพาะทางนับพันเท่า","link":"https://www.blognone.com/node/145713","date":1743994596000,"content":"<div><div><div><p>ทีมวิจัย AEgIS ของ CERN รายงานถึง<a href=\"https://www.blognone.com/node/88657\">การตรวจจับปรากฎการณ์การชนกันของปฎิสสารกับสสาร</a> ในกรณีนี้คือการชนกันของโปรตอน (antiproton annihilations) จากเดิมที่ใช้เซ็นเซอร์พัฒนาขึ้นเฉพาะ Timepix3 แต่มีราคาแพงและคุณภาพภาพไม่ดีนัก หันมาใช้เซ็นเซอร์กล้องโทรศัพท์มือถือ พบว่าได้คุณภาพภาพที่ดีขึ้น แถมราคาถูกลงนับพันเท่า</p>\n<p>เซ็นเซอร์ที่ใช้ในงานนี้คือ Sony IMX219 ที่ได้รับความนิยมเป็นกล้องสำหรับ Raspberry Pi เป็นวงกว้าง ราคาโมดูลสำเร็จรูปไม่ถึงพันบาท ประกอบกัน 60 ตัวเพื่อสร้างเป็นโมดูลตรวจจับการชนกัน แต่ตัวเซ็นเซอร์ต้องถูกปรับแก้เสียใหม่ ทีมงานขูดเอาชั้นเลนส์และฟิลเตอร์ตรวจจับสีออกไป</p>\n<p>เซ็นเซอร์ใหม่นี้ทำให้สามารถตรวจจับการชนกันของปฎิสสารกับสสารด้วยความแม่นยำระดับ 0.6 ไมโครมิลลิเมตร แม่นยำกว่าเดิมถึง 35 เท่าตัว และแก้ปัญหาความล่าช้าในการตรวจจับด้วย photographic plates หรือฟิล์มถ่ายภาพที่ไม่สามารถตรวจจับตามเวลาจริงได้</p>\n<p>ที่มา - <a href=\"https://home.cern/news/news/experiments/aegis-transforms-smartphone-sensors-antimatter-camera-unprecedented\">CERN</a></p>\n<p><img alt=\"No Description\" src=\"https://www.blognone.com/sites/default/files/externals/e6f0d8ff7c1ac5713e73aaa3ac664e32.png\" /></p>\n<p>ภาพเซ็นเซอร์ใหม่ของ AEgIS และผลการตรวจจับ antiproton ทางขวา</p>\n</div></div></div><div><div>Topics: </div><div><div><a href=\"/topics/cern\">CERN</a></div><div><a href=\"/topics/physics\">Physics</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b3db2c20c68619767d77e7ba4a6b240f51872b0647793708cabb46d0f97b07b","category":"Thai"}