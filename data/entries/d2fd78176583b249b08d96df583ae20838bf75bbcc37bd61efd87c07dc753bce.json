{"title":"Tesla ระบุในสัญญา ห้ามขายต่อ Cybertruck เป็นระยะเวลา 1 ปี เว้นแต่บริษัทอนุมัติ","link":"https://www.blognone.com/node/136724","date":1699920888000,"content":"<div><div><div><p>รถกระบะไฟฟ้า Cybertruck ของ Tesla กำหนด<a href=\"https://www.blognone.com/node/136298\">เริ่มส่งมอบ</a>ให้กับลูกค้าวันแรก 30 พฤศจิกายนนี้ อย่างไรก็ตามมีข้อสังเกตในเอกสารสัญญาว่าด้วยการนำ Cybertruck ไปซื้อขายต่อ</p>\n<p>โดยข้อตกลงระบุว่าผู้ซื้อไม่สามารถขายต่อ Cybertruck ได้ภายในระยะเวลา 1 ปี ได้เอง หากต้องการขายจะต้องแจ้ง Tesla ก่อนเพื่อให้ได้รับการอนุมัติ ซึ่ง Tesla จะซื้อคืนเองในราคาส่วนลดโดยคำนวณจากไมล์ที่ใช้งานและปัจจัยอื่น หรืออาจขายต่อให้กับบุคคลอื่น</p>\n<p>Tesla ยังระบุว่าหากพบการขายต่อโดยไม่มีการแจ้ง จะถือว่าทำผิดข้อตกลงนี้และ Tesla อาจฟ้องเรียกค่าเสียหาย 50,000 ดอลลาร์ หรือมากกว่าหากพบราคาที่ขายต่อสูงกว่านั้น รวมถึง Tesla อาจปฏิเสธการขายรถให้ผู้ซื้อดังกล่าวในอนาคตด้วย</p>\n<p>ที่มา: <a href=\"https://www.marketwatch.com/story/teslas-cybertruck-contract-restricts-reselling-vehicle-within-the-first-year-12a8c418\">MarketWatch</a></p>\n<p><img src=\"https://www.blognone.com/sites/default/files/externals/fa5bbe90228486d981c63c59cfd4da6d.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/cybertruck\">Cybertruck</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2fd78176583b249b08d96df583ae20838bf75bbcc37bd61efd87c07dc753bce","category":"Thai"}