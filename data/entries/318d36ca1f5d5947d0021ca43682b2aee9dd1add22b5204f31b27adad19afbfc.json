{"title":"Google Search รายงานผลกระทบจากกฎหมาย DMA ในยุโรป ทราฟิกไปยังเว็บผู้ให้บริการโดยตรงลดลง","link":"https://www.blognone.com/node/139110","date":1712460493000,"content":"<div><div><div><p>กูเกิลโพสต์บล็อกรายงานผลกระทบที่เกิดขึ้น หลังจาก<a href=\"https://www.blognone.com/node/126020\">กฎหมายดิจิทัล Digital Markets Act หรือ DMA</a> มีผลบังคับใช้ในกลุ่มประเทศสหภาพยุโรป เพื่อให้แพลตฟอร์มออนไลน์ขนาดใหญ่ เพิ่มโอกาสในการแข่งขันสำหรับผู้ให้บริการรายเล็ก โดยบอกว่าการเปลี่ยนแปลงนี้อาจมีข้อดี แต่ก็มีบางอย่างที่ต้องแลกด้วย</p>\n<p>กูเกิลยกตัวอย่าง Google Search ที่ต้องนำผลลัพธ์ค้นหาที่แสดงในกูเกิลโดยตรง ออกไปตามกฎหมาย ในส่วนที่เกี่ยวกับเที่ยวบินโดยสาร, โรงแรมที่พัก และธุรกิจท้องถิ่น ซึ่งเดิมผู้ใช้งานสามารถเปรียบเทียบวัน-ราคา-ข้อมูลเพิ่มเติมได้เลย การทำเช่นนี้ เว็บไซต์ตัวกลางจะได้ประโยชน์มากขึ้น เพราะการค้นหาต่อจะไปอยู่ที่นั่นแทน ซึ่งกูเกิลบอกว่าก็มีเว็บไซต์ที่ได้ประโยชน์ไม่กี่ราย และข้อมูลตรงนั้นก็ไม่ครบถ้วน</p>\n<p>ข้อมูลเพิ่มเติมกูเกิลพบว่า ทราฟิกเกิดขึ้นที่เว็บไซต์ตัวกลางเพิ่มมากขึ้นจริง ขณะที่เว็บไซต์โดยตรงของสายการบิน โรงแรม ธุรกิจท้องถิ่น ร้านอาหาร กลับลดลง ส่งผลให้แทนที่ทราฟิกจะตรงไปที่เว็บไซต์ผู้ให้บริการ (ที่จากเดิมผ่านกูเกิลก่อน) คราวนี้ไปเกิดกับเว็บตัวกลางแทน ซึ่งผู้บริโภคอาจต้องจ่ายเงินแพงขึ้นเสียอีก เช่นเดียวกับ Google Maps ที่ต้องนำข้อมูลบางส่วนออกไปด้วย</p>\n<p>กูเกิลบอกว่าที่ผ่านมา Google Search ปรับปรุงให้การค้นหาข้อมูลง่ายขึ้น และตรงไปที่เว็บไซต์ผู้ให้บริการ แต่เมื่อมุมมองการควบคุมการแข่งขันเปลี่ยนไป และถอยกลับไปในอดีต สิ่งเหล่านี้ย่อมมีผลกระทบที่ตามมา อย่างไรก็ตามกูเกิลยืนยันจะให้ข้อมูลที่เปิดเผยต่อไปจากการปฏิบัติตาม DMA เพื่อให้เห็นผลกระทบ และให้ลูกค้าผู้ใช้งานเข้าใจในบริการและสิ่งที่ต้องทำเพื่อให้ได้อย่างที่ต้องการต่อไป</p>\n<p>ที่มา: <a href=\"https://blog.google/around-the-globe/google-europe/new-competition-rules-come-with-trade-offs/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/a70a411a5bd1b91d0212bf08dc73fd93.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"318d36ca1f5d5947d0021ca43682b2aee9dd1add22b5204f31b27adad19afbfc","category":"Thai"}