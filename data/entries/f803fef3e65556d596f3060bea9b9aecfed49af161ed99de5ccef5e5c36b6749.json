{"title":"Stability.AI ทดสอบชิป Intel Gaudi 2 พบใช้ฝึกโมเดลได้เร็วกว่า NVIDIA H100 ถึง 1.5 เท่าตัว","link":"https://www.blognone.com/node/138643","date":1710209938000,"content":"<div><div><div><p>ทีมงาน Stability.AI รายงานถึงผลทดสอบประสิทธิภาพของชิปฝึกโมเดลปัญญาประดิษฐ์ โดยเทียบระหว่างชิป <a href=\"https://www.blognone.com/node/128404\">Intel Gaudi 2</a>, NVIDIA H100, และ NVIDIA A100 พบว่าชิปฝั่งอินเทลนั้นประสิทธิภาพดีกว่ามาก เมื่อรันที่พารามิเตอร์การฝึกใกล้เคียงกัน Gaudi 2 ฝึกภาพได้ถึง 927 ภาพต่อวินาที เทียบกับ H100 ที่ได้ 595 ภาพต่อวินาที คิดเป็น 1.5 เท่าตัว แถมแรมใน Gaudi 2 ยังสูงกว่าอยู่ที่ 96GB ทำให้ปรับพารามิเตอร์เพื่อเร่งความเร็วขึ้นไปอีกได้</p>\n<p>อย่างไรก็ดี ฝั่งรันโมเดลนั้น โมเดลทดสอบอย่าง Stable Diffusion 3 ปรับจูนประสิทธิภาพด้วย TensorRT มา ทำให้ประสิทธิภาพการรันบน A100 ดีกว่า Gaudi 2 ถึง 40% แต่เมื่อนำมาใช้รัน LLM อย่าง Stable Beluga 70B ก็ยังได้ประสิทธิภาพดีกว่า A100 อยู่ 28%</p>\n<p>ทาง Stability.AI สรุปผลทดสอบว่า Gaudi เป็นตัวเลือกสำคัญสำหรับตลาด เพราะราคาถูกกว่า, ส่งมอบของได้เร็วกว่า, และประสิทธิภาพต่อราคาดีกว่า</p>\n<p>ที่มา - <a href=\"https://stability.ai/news/putting-the-ai-supercomputer-to-work\">Stability.AI</a></p>\n<p><img src=\"https://www.blognone.com/sites/default/files/externals/5eae23176ff0af28be689739ca6c8081.jpg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/intel\">Intel</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f803fef3e65556d596f3060bea9b9aecfed49af161ed99de5ccef5e5c36b6749","category":"Thai"}