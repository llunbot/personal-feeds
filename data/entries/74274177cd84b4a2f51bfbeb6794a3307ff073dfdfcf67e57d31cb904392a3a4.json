{"title":"AWS รองรับ Passkey สำหรับล็อกอินเข้าระบบ เริ่มบังคับล็อกอินสองชั้น","link":"https://www.blognone.com/node/140356","date":1718258829000,"content":"<div><div><div><p>AWS ประกาศเพิ่มฟีเจอร์ Passkey สำหรับการล็อกอินเข้าระบบด้วยกุญแจ USB, โทรศัพท์มือถือผ่านบัญชี Google/Apple, ล็อกบัญชีเข้ากับอุปกรณ์ที่ีรองรับ  FIDO</p>\n<p>แม้ว่า Passkey จะใช้แทนรหัสผ่านไปได้เลย แต่ตอนนี้ AWS ก็เลือกที่จะใช้รหัสผ่านต่อไป โดยใช้ Passkey เป็นแค่การล็อกอินขั้นที่สอง หน้าจอคอนโซลของ AWS เปิดให้เพิ่ม Passkey เข้าระบบเพิ่มขึ้นได้เรื่อยๆ ไม่จำกัดจำนวนอุปกรณ์</p>\n<p>การเพิ่มฟีเจอร์ครั้งนี้มาพร้อมกับการบังคับว่า root account จะต้องล็อกอินสองขั้นตอนเท่านั้น โดยยังบังคับเฉพาะ root account ของ AWS Organization ก่อนโดยจะค่อยๆ ไล่บังคับไปจนครบภายในปีนี้</p>\n<p>ที่มา - <a href=\"https://aws.amazon.com/blogs/aws/aws-adds-passkey-multi-factor-authentication-mfa-for-root-and-iam-users/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/0753ad63b724b259be87f3ff7b6d1a5d.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/fido\">FIDO</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div><div><a href=\"/topics/passkey\">Passkey</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74274177cd84b4a2f51bfbeb6794a3307ff073dfdfcf67e57d31cb904392a3a4","category":"Thai"}