{"title":"ยืนยันแล้ว WhatsApp จะเปิดให้ระบบแชทอื่นเข้ามาเชื่อมต่อได้ ตามกฎหมาย EU","link":"https://www.blognone.com/node/138088","date":1707315860000,"content":"<div><div><div><p>Dick Brouwer ผู้อำนวยการฝ่ายวิศวกรรมของ WhatsApp ให้สัมภาษณ์กับ Wired ยืนยันว่าจะเปิดแพลตฟอร์มแชทให้เชื่อมต่อกับแอพแชทภายนอกได้ ตามข้อกำหนดของกฎหมาย Digital Market Act (DMA) ของยุโรป ถือเป็นการยืนยันอย่างเป็นทางการของ WhatsApp หลัง<a href=\"https://www.blognone.com/node/135690\">มีคนค้นพบฟีเจอร์ก่อนหน้านี้</a></p>\n<p>Brouwer ระบุว่าจะเพิ่มเมนูใหม่ด้านบนของกล่อง inbox ชื่อว่า Third-party chats โดยเปิดให้ใช้งานเองแบบ opt-in สำหรับคนที่ต้องการเท่านั้น เพื่อป้องกันปัญหาสแปมและสแคมหลอกลวง (<a href=\"https://www.blognone.com/node/137892\">แต่ก็ไม่ได้เอามาเป็นข้ออ้างแบบบางค่าย</a>)</p>\n<p>ส่วนแพลตฟอร์มแชทที่จะรองรับ จำเป็นต้องเข้ามาเซ็นสัญญากับ Meta ก่อน โดยมีเงื่อนไขเรื่องการทำ end-to-end encryption (ใช้สเปกของ Signal Protocol) เพื่อรักษาความเข้ากันได้กับระบบแชทแบบเข้ารหัสของ WhatsApp ด้วย</p>\n<p>ก่อนหน้านี้เคยมีทีมพัฒนาระบบแชทโอเพนซอร์ส Matrix Chat เคยระบุว่ากำลังทำงานร่วมกับ WhatsApp เพื่อทดลองการทำงานร่วมกันระว่างโปรโตคอลอยู่</p>\n<p>ที่มา - <a href=\"https://www.wired.com/story/whatsapp-interoperability-messaging/\">Wired</a>, <a href=\"https://techcrunch.com/2024/02/07/whatsapp-is-preparing-to-roll-out-third-party-chat-support/\">TechCrunch</a></p>\n<p><img src=\"https://www.blognone.com/sites/default/files/externals/ce8a102aa310605da721034e43269042.jpg\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/instant-messenger\">Instant Messenger</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42a455e80d314e131747687763a9235a8c967256c52af7bfb99caf5534384a50","category":"Thai"}