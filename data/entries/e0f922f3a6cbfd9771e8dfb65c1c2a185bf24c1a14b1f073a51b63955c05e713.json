{"title":"OpenAI ประกาศฝัง Metadata ลงในภาพที่สร้างด้วย Dall-E เพื่อบอกว่าสร้างด้วย AI","link":"https://www.blognone.com/node/138081","date":1707290436000,"content":"<div><div><div><p>OpenAI ประกาศฝัง metadata ลงในภาพที่สร้างด้วย Dall-E 3 เพื่อระบุว่าเป็นภาพที่สร้างด้วย AI</p>\n<p>ข้อมูล metadata ที่ฝังลงในภาพเป็นมาตรฐานกลาง C2PA แบบเดียวกับที่ใช้ในวงการภาพถ่าย ผู้ใช้สามารถนำภาพไปเช็คกับเว็บ <a href=\"https://contentcredentials.org/verify\">Content Credentials </a> ย้อนกลับได้ว่าเป็นภาพที่สร้างด้วย Dall-E หรือไม่ ส่วน<a href=\"https://www.blognone.com/node/138079\">บริษัทอย่าง Meta ก็ประกาศว่าจะอ่านค่า metadata ชุดนี้แล้วนำไปแปะป้ายบอกว่าเป็นภาพจาก AI</a> เช่นกัน</p>\n<p>OpenAI เตือนว่าการฝัง metadata ลักษณะนี้สามารถลบออกได้ง่าย (<a href=\"https://www.blognone.com/node/135504\">ต่างจากระบบลายน้ำที่กูเกิลประกาศเอาไว้ ซึ่งฝังลงในตัวภาพและแยกแยะด้วยมนุษย์ไม่ได้</a>) การอัพโหลดภาพไปยังบริการโซเชียลบางรายก็ทำให้ metadata ถูกถอดไปได้แล้ว</p>\n<p>OpenAI บอกว่า metadata จะทำให้ตัวไฟล์ภาพมีขนาดใหญ่ขึ้นเล็กน้อย (ประมาณ 3%) ถ้าสร้างภาพผ่าน API แต่ถ้าสั่งให้สร้างภาพผ่าน ChatGPT ก็อาจทำให้ไฟล์ใหญ่ขึ้นได้ถึง 32%</p>\n<p>ที่มา - <a href=\"https://help.openai.com/en/articles/8912793-c2pa-in-dall-e-3\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/adb1fe67e516b21ae65688bd8af6b6fc.jpg\" /></p>\n</div></div></div><div><div>Topics: </div><div><div><a href=\"/topics/dall-e\">Dall-E</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0f922f3a6cbfd9771e8dfb65c1c2a185bf24c1a14b1f073a51b63955c05e713","category":"Thai"}