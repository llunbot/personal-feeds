{"title":"Jessen Huang ซีอีโอ Nvidia ขายหุ้นออกไปแล้วรวมกว่า 700 ล้านเหรียญ","link":"https://www.blognone.com/node/142222","date":1727335740000,"content":"<div><div><div><p>Jensen Huang ซีอีโอ Nvidia ขายหุ้นบริษัทมูลค่ากว่า 700 ล้านเหรียญ ตามข้อมูลในเอกสารที่ยื่นต่อ SEC หรือ กลต. ของสหรัฐฯ เมื่อวันอังคารที่ผ่านมา โดยที่ผ่านมาก็[มีการขายหุ้นต่อเนื่องออกไป](ซีอีโอ NVIDIA ขายหุ้นครั้งประวัติศาสตร์ ก่อนหุ้นเทคดิ่งช่วงที่ผ่านมา)ตามแผนที่วางไว้</p>\n<p>ก่อนหน้านี้ เขาได้ระบุว่า <strong>จะขายหุ้น Nvidia 6 ล้านหุ้น</strong> ภายในไตรมาสแรกปี 2025 เป็นไปตามกฎ 10b5-1 ที่อนุญาตให้ซีอีโอสามารถขายหุ้นได้แต่ต้องแจ้งล่วงหน้าเพื่อป้องกันการเทรดด้วยข้อมูลวงใน</p>\n<p>หุ้นล็อตล่าสุดที่ Huang ขายออกไปมีจำนวน 120,000 หุ้น มูลค่าราว 14.3 ล้านเหรียญ อย่างไรก็ตาม <strong>เขายังถือหุ้น Nvidia โดยตรงอยู่อีก 75.4 ล้านหุ้น</strong> และ 786 ล้านหุ้นผ่านทรัสต์และช่องทางอื่น ๆ</p>\n<p>ที่มา: <a href=\"https://www.investopedia.com/here-is-how-much-nvidia-stock-ceo-jensen-huang-has-sold-lately-8717729\">Investopedia</a></p>\n<p><img alt=\"alt=&quot;Jensen Huang&quot;\" src=\"https://www.blognone.com/sites/default/files/externals/b8982a5d0a8bc63c42b8e6d030adfcfb.jpeg\" /></p>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/nvidia\">NVIDIA</a></div><div><a href=\"/topics/ceo\">CEO</a></div><div><a href=\"/topics/stock\">Stock</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70413dcf347ca1bedb302ebccc4b077474546deaab4dfd515e86b39936fb255b","category":"Thai"}