{"title":"OpenAI เปิดตัว GPT-4.5 โมเดล AI ตัวใหม่ ขนาดใหญ่ที่สุดที่เคยพัฒนามา","link":"https://www.blognone.com/node/144970","date":1740700090000,"content":"<div><div><div><p>OpenAI เปิดตัว <strong>GPT-4.5</strong> โมเดล AI ภาษาขนาดใหญ่ตัวใหม่ ซึ่ง OpenAI บอกว่ามีขนาดใหญ่ที่สุดที่เคยพัฒนามาทั้งขั้นตอน Pre-Train และ Post-Train ทำให้สามารถตอบคำถามและเชื่อมโยงสิ่งต่าง ๆ ได้กว้างขึ้น</p>\n<p>จุดเด่นของ GPT-4.5 ที่ OpenAI บอกคือการตอบคำถามที่เป็นธรรมชาติมากขึ้น มีวิธีการตอบคำถามที่มีความฉลาดทางอารมณ์หรือ EQ ดีขึ้นมาก จึงทำงานได้ดีในการช่วยแก้ไขปรับปรุงงานเขียน หรืออธิบายวิธีการแก้ปัญหาที่ซับซ้อน และมีความหลอน (hallucinate) น้อยลง</p>\n<p>Sam Altman ซีอีโอ OpenAI <a href=\"https://x.com/sama/status/1895203654103351462\">บอกว่า</a>เท่าที่เขาได้ใช้งาน GPT-4.5 พบว่าเป็นแชทบอตที่มีความคิดความอ่านที่ดี ให้คำแนะนำที่ดีกับเขาได้ ส่วนการอัปเดตให้ผู้ใช้งานนั้นจะทยอยทำเป็นกลุ่ม เนื่องจากเป็นโมเดลที่มีต้นทุนสูงมากกว่าที่เคยมี หากปล่อยชุดใหญ่ก็เกรงว่าจีพียูที่มีจะไม่เพียงพอ ซึ่งบริษัทกำลังรอของลอตใหม่อีกหลายแสนตัวอยู่</p>\n<p>GPT-4.5 ไม่ใช่โมเดลรุ่นที่มีความก้าวหน้าที่สุด (frontier model) แต่เป็นโมเดลที่ปรับปรุงรายละเอียดการทำงาน เช่น สามารถค้นข้อมูลที่เป็นปัจจุบัน, รองรับการอ่านไฟล์ที่อัปโหลด โดยผลการทดสอบนั้นยังแพ้ o1 และ o3-mini ในเรื่องการคิดที่เป็นเหตุผลเป็นขั้นตอน แต่การตอบคำถามแบบทันทีทำได้ดีกว่า และมีอาการหลอนน้อยกว่า</p>\n<p>GPT-4.5 เริ่มเปิดให้ทดสอบใช้งานในสถานะพรีวิวงานวิจัย เริ่มที่ลูกค้ากลุ่ม Pro ก่อน ส่วน Plus และ Team จะได้ใช้งานสัปดาห์หน้า จากนั้นเป็น Enterprise และ Edu ตามลำดับ ทั้งนี้คุณสมบัติบางอย่างจะไม่รองรับเช่น Voice Mode, Video และการแชร์หน้าจอ</p>\n<p>ที่มา: <a href=\"https://openai.com/index/introducing-gpt-4-5/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/fa12ff6af8870933cdbb9419d743c463.png\" /></p>\n<p>ผล Benchmark</p>\n<p><img alt=\"No Description\" src=\"https://www.blognone.com/sites/default/files/externals/d20a459fbbd73dc052148cf1f16508b4.png\" /></p>\n<p><img alt=\"No Description\" src=\"https://www.blognone.com/sites/default/files/externals/fd6db7a327e2ddf24aac61c1c4b96390.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c59bd3a1d35b80c3bc72f4c023e314e4efb1cb94b9e3eee66221ba2d0e1f5a88","category":"Thai"}