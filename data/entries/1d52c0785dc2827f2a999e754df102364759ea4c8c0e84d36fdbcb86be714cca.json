{"title":"ความรู้สึกแรกหลังได้ลองใช้งาน Samsung Galaxy Z Flip 6 และ Z Fold 6","link":"https://www.blognone.com/node/140829","date":1720619422000,"content":"<div><div><div><p>เปิดตัวอย่างเป็นทางการแล้วสำหรับ Samsung Galaxy Z Flip 6 และ Z Fold 6 สมาร์ทโฟนจอพับประจำปี 2024 ของ Samsung ซึ่งทีมงาน blognone ได้ลองเล่นก่อนแล้วเมื่อสัปดาห์ที่แล้วสั้นๆ เลยขอนำมาฝากกันก่อนรีวิวเต็ม</p>\n<p><img alt=\"No Description\" src=\"https://www.blognone.com/sites/default/files/externals/f82160a6b8800de98477301bbcf45e32.jpeg\" /></p>\n<h3>Galaxy Z Flip 6</h3>\n<p>เริ่มกันที่ Z Flip 6 ดีไซน์ภายนอกดูไม่แตกต่างจาก Z Flip 5 เท่าไหร่ ส่วนที่เปลี่ยนไปส่วนใหญ่จะเป็นเรื่องของสเปคภายใน และฟีเจอร์ต่าง ๆ ไม่ว่าจะเป็นกล้องที่มี Galaxy AI เข้ามาช่วยประมวลผลต่าง ๆ ทำให้มีฟีเจอร์ AI Auto Zoom ช่วยจับผู้ใช้งาน, ซูมตามระยะและเปลี่ยนเลนส์ให้อัตโนมัติเมื่อผู้ใช้เดินเข้าใกล้ หรือถอยห่าง ทำให้สถานการณ์แบบตัวข้ามาคนเดียวสามารถถ่ายรูปเองได้ง่ายขึ้น และได้ภาพหลายระยะในการตั้งถ่ายแบบ Flex Window โดยตัวกล้องมี ProVisual AI Engine ทำให้ซูมแบบ 2x และเก็บแสงได้ดีขึ้นด้วย</p>\n<p><img alt=\"No Description\" src=\"https://www.blognone.com/sites/default/files/externals/1bac7fbc15b9c4f10c1f3846e1d6d846.jpeg\" /><img alt=\"No Description\" src=\"https://www.blognone.com/sites/default/files/externals/8a2b870efa05c412afbedf9fa92e02b1.jpeg\" /></p>\n<p>นอกจากนี้ยังมีฟีเจอร์ใหม่อย่าง Portrait Studio ที่ออกแบบมาเพื่อใช้งานกับรูปบุคคลที่เราถ่ายโดยเฉพาะ ใช้ AI Generative สร้างภาพบุคคลเป็นรูปใหม่ได้ 4 สไตล์ ยกตัวอย่างเช่น งานศิลปะแบบต่าง ๆ หรือแอนิเมชัน 3 มิติ สร้างความหลากหลายให้กับภาพถ่ายของเราได้</p>\n<p><img alt=\"No Description\" src=\"https://www.blognone.com/sites/default/files/externals/d52edb2d71143b191b25b91b0a2d07c6.jpeg\" /></p>\n<p>จอ Flex Window ที่ฝาหลังก็มีฟีเจอร์ใหม่อย่าง Unique Flip Face เพิ่มเข้ามาเป็นพื้นหลังหน้าจอที่กราฟิกจะเอียงตามการขยับเครื่องของผู้ใช้งาน มี AI Gen Wallpaper ช่วยสร้างพื้นหลังตามสไตล์ของผู้ใช้งานแต่ละคนเพิ่มความน่ารัก และความเท่ให้ผู้ใช้งานได้ ด้านมาตรฐานกันน้ำกันฝุ่นแม้ Z Flip 6 จะได้ IP48 แต่ทีมงานของ Samsung ก็แสดงให้ดูว่าสามารถแช่น้ำ และเปิดกล้องถ่ายรูปได้ด้วยตรงจุดนี้แสดงให้เห็นว่าตัวเครื่อง Z Flip 6 แข็งแรงทนทานขึ้นจริง</p>\n<p><img alt=\"No Description\" src=\"https://www.blognone.com/sites/default/files/externals/fec9ef300fde2e899238bbe6f70b602a.jpeg\" /><img alt=\"No Description\" src=\"https://www.blognone.com/sites/default/files/externals/ce3a3776ccf0532b2c4fe1ef230ce697.jpeg\" /></p>\n<h3>Galaxy Z Fold 6</h3>\n<p>ส่วน Z Fold 6 ผู้เขียนมองว่านี่คือพระเอกของผลิตภัณฑ์รอบนี้เนื่องจากดีไซน์ภายถูกเปลี่ยนให้เป็นแบบเหลี่ยม และบางเบาขึ้น โดยความบางเหลือเพียง 5.6 มม. น้ำหนัก 239 กรัม ถือว่าจับได้ถนัดมือมาก ๆ สามารถวางแนวตั้งเท่ ๆ ได้ ส่วนฟีเจอร์ที่เพิ่มเข้ามาแน่นอนว่ามี Galaxy AI แบบเต็มระบบ และมีของใหม่เพียบ</p>\n<p><img alt=\"No Description\" src=\"https://www.blognone.com/sites/default/files/externals/6ecb660fea1d8a3e0fe32c2d1f86fb5d.jpeg\" /></p>\n<p>ตั้งแต่ฟีเจอร์ Composer ที่ช่วยร่างเรียงความได้หลายแบบผ่านการใส่ Prompt เช่น ปรับรูปประโยคให้ทางการขึ้น หรือเป็นกันเองได้ แถมยังมี Chat Assist ช่วยสร้างประโยคให้เหมาะสมกับคู่สนทนา ยกตัวอย่างเช่น การคอมเมนต์งานที่ฟีเจอร์นี้จะช่วยคิดประโยคให้ดูนุ่มนวล และเป็นมิตรต่อคู่สนทนาได้</p>\n<p><img alt=\"No Description\" src=\"https://www.blognone.com/sites/default/files/externals/06af0f2579b337d0e33b4c0fd1cf6e16.jpeg\" /></p>\n<p>ฟีเจอร์ต่อมาที่ทีมงานได้ลองใช้คือ Sketch to image วาดรูปในภาพถ่ายแล้วสร้างวัตถุเพิ่มเข้ามาในภาพได้ใช้เวลาประมวลผล 30 วินาที มีข้อจำกัดคือไม่สามารถวาดทับหน้าบุคคลได้ (วาดทับหน้าทำให้ AI ไม่สามารถประมวลผลได้) แต่สามารถวาดบนหัวได้โดยทีมงานลองใช้เส้นสีแดงวาดหมวก ภาพที่ออกมาก็เป็นหมวกสีแดง และได้ลองวาดแมวแบบเป็นเส้นขีดๆ ตามประสาคนวาดรูปไม่เป็น ให้มีขณะคล้ายแมวมากที่สุด บนภาพวิวโล่ง ๆ ก็จะได้ภาพแมวสวย ๆ มาให้แบบค่อนข้างเหมือนจริง ถือว่าเป็นฟีเจอร์ที่ดีทำให้ผู้ใช้เข้าถึง AI ได้ง่าย แถมยังใช้ในแอป Notes ได้ด้วย ไม่ว่าจะวาดเป็นเส้น หรือเขียนเป็นตัวหนังสือ AI ก็สามารถสร้างภาพออกมาได้</p>\n<p><img alt=\"No Description\" src=\"https://www.blognone.com/sites/default/files/externals/1ac594c561f23b7c1aed901c020c8ab1.jpeg\" /><img alt=\"No Description\" src=\"https://www.blognone.com/sites/default/files/externals/32439ee0d721010954be9f4cf0a613a0.jpeg\" /></p>\n<p>ส่วนฟีเจอร์เดิมที่มีอยู่แล้วทีมงานได้ลองใช้ Interpreter ฟีเจอร์แปลเสียงเรียลไทม์ ซึ่งทั้ง Flip และ Fold สามารถพับเครื่องครึ่งหนึ่ง แล้วแปลบทสนทนาให้ฝั่งตรงข้ามอ่านผ่านจอฝาหลังเครื่องได้เลย ก็ถือว่าเป็นอีกท่าที่ทำให้ฟีเจอร์นี้ใช้งานได้โดดเด่น และมีประโยชน์กับจอพับมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/358c646b462230afaa965a058a890cf6.jpeg\" /><img alt=\"No Description\" src=\"https://www.blognone.com/sites/default/files/externals/39b0897fbb47c6d62d7fda2d8bbbccd0.jpeg\" /></p>\n<p>โดยรวมแล้ว Samsung Galaxy Z Flip 6 และ Z Fold 6 มีฟีเจอร์ที่น่าสนใจใช้งานได้จริงอยู่หลายอย่าง และน่าจะทำให้เทคโนโลยี AI เข้าถึงผู้ใช้งานได้ง่ายมากขึ้นไปอีก ทั้งในแง่ของการทำงานด้านอีเมล์ หรือด้านไลฟ์สไตล์อย่างการถ่ายรูป</p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/samsung\">Samsung</a></div><div><a href=\"/topics/android\">Android</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d52c0785dc2827f2a999e754df102364759ea4c8c0e84d36fdbcb86be714cca","category":"Thai"}