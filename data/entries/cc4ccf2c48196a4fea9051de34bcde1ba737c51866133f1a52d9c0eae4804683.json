{"title":"HPE รายงานผลประกอบการไตรมาส รายได้รวมโต 6% และโตทุกกลุ่มธุรกิจ","link":"https://www.blognone.com/node/146787","date":1749050455000,"content":"<span>HPE รายงานผลประกอบการไตรมาส รายได้รวมโต 6% และโตทุกกลุ่มธุรกิจ</span>\n\n  <div>\n    <div>Body</div>\n              <div><p>HPE รายงานผลประกอบการของไตรมาสที่ 2 ตามปีการเงินบริษัท 2025 สิ้นสุดเดือนเมษายน รายได้รวม 7,627 ล้านดอลลาร์ เพิ่มขึ้น 6% เมื่อเทียบกับไตรมาสเดียวกันในปีก่อน รายได้ต่อเนื่อง 12 เดือน (ARR) เพิ่มขึ้น 46% เป็น 2.2 พันล้านดอลลาร์ ขาดทุนสุทธิตามบัญชี GAAP 1,079 ล้านดอลลาร์ สาเหตุจากการบันทึกรายการพิเศษด้อยค่าความนิยม 1,361 ล้านดอลลาร์</p>\n<p>ธุรกิจเซิร์ฟเวอร์ของ HPE มีรายได้ 4,058 ล้านดอลลาร์ เพิ่มขึ้น 6%, กลุ่ม Intelligent Edge รายได้ 1,162 ล้านดอลลาร์ เพิ่มขึ้น 7% และกลุ่ม Hybrid Cloud 1,453 ล้านดอลลาร์ เพิ่มขึ้น 13%</p>\n<p>Antonio Neri ซีอีโอ HPE กล่าวว่าการเติบโตของบริษัทในไตรมาสนี้เกิดขึ้นทุกกลุ่มธุรกิจ สะท้อนความสามารถในการดำเนินงานตามแผนกลยุทธ์ ขณะเดียวกันยังมุ่งมั่นส่งมอบนวัตกรรมให้ลูกค้า</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q2-2025/q2-2025-earnings-press-release.pdf\">HPE</a> (pdf)</p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 04/06/2025 - 22:20</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc4ccf2c48196a4fea9051de34bcde1ba737c51866133f1a52d9c0eae4804683","category":"Thai"}