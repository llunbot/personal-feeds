{"title":"HP เปิดตัว Chromebase AiO พีซีออลอินวัน รัน Chrome OS หมุนจอแนวตั้งได้ ราคาเริ่ม 2 หมื่นบาท","link":"https://www.blognone.com/node/124169","date":1628672895000,"content":"<div><div><div><p>HP เปิดตัวอุปกรณ์พีซีใหม่ 3 ตัวรันด้วยระบบ Chrome OS คือ Chromebase AiO เป็นพีซีออลอินวัน หมุนจอเป็นแนวตั้งได้ ส่วนอีกรุ่นคือ Chromebook x2 11 เป็นโน้ตบุ๊กถอดจอออกได้ มาพร้อมแป้นพิมพ์แม่เหล็กถอดหรือติดกับตัวเครื่องได้ และจอมอนิเตอร์ HP M24fd USB-C Monitor</p>\n<p>Chromebase AiO ถือเป็นครั้งแรกของอุปกรณ์ Chrome OS ที่เพิ่มคุณสมบัติหมุนจอเป็นแนวตั้งได้ โดย HP ระบุว่าเป็นประโยชน์เวลาอ่านบทความหรือเอกสารยาว สเปกของ Chromebase AiO มาพร้อมขนาดหน้าจอ 21.5 นิ้ว ความละเอียด 1920 x 1080, โปรเซสเซอร์ Pentium Gold หรือ Intel 10th Gen Core i3, RAM 4GB, ที่เก็บข้อมูล eMMC 64GB หรือรุ่นสูงกว่าเป็น RAM  16GB และ SSD 256GB</p>\n<p>ตัวฐานทรงกรวยของ Chromebase AiO ทำจากวัสดุอลูมิเนียมหุ้มผ้า และมีลำโพงคู่ 5W ติดตั้งอยู่ภายใน พอร์ต USB-C สอง และ USB-A สอง, พอร์ตหูฟังขนาด 3.5 มม., กล้อง 5 ล้านพิกเซลสำหรับการสนทนาทางวิดีโอ, มีตัวปิดกล้องมาให้ด้วย Chromebase AiO จะวางจำหน่ายภายในเดือนสิงหาคมนี้ที่ HP, Amazon และ Best Buy ราคาเริ่มต้นที่ 600 ดอลลาร์หรือราว 2 หมื่นบาท</p>\n<p><img src=\"https://www.blognone.com/sites/default/files/externals/687ddba0374e38628d5a8011e2de43e5.png\" /></p>\n<p>ส่วน Chromebook x2 11 เป็นแท็บเล็ต Chrome OS ขนาด 11 นิ้ว มาพร้อมแป้นพิมพ์แม่เหล็กและขาตั้งเพื่อใช้ในโหมดแล็ปท็อป สเปกหลักๆ คือ ชิป Qualcomm Snapdragon 7c,  เชื่อมต่อ 4G LTE เสริม (แต่ไม่ใช่ 5G), หน้าจอสัมผัสขนาด 11 นิ้ว อัตราส่วน 3:2 ความละเอียด 2160 x 1440, ตัวแท็บเล็ตทำมาจากอลูมิเนียม, มีพอร์ต USB-C สองพอร์ตสำหรับชาร์จและถ่ายโอนข้อมูล และเครื่องอ่านการ์ด microSD รวมถึงเครื่องอ่านลายนิ้วมือรวมอยู่ในปุ่มเปิดปิด, RAM 4GB และที่เก็บข้อมูล 64GB หรือ รุ่นสูงกว่า RAM 8GB และที่เก็บข้อมูล 128GB</p>\n<p>Chromebook x2 11  มีกล้อง 5 ล้านพิกเซลสำหรับการสนทนาทางวิดีโอ และกล้อง 8 ล้านพิกเซลอยู่ด้านหลังสำหรับถ่ายภาพหรือสแกนเอกสาร HP บอกด้วยว่าสามารถใช้งานได้นานถึง 11 ชั่วโมงระหว่างการชาร์จแต่ละครั้ง  รองรับปากกา HP Wireless Rechargeable USI Certified Pen มาในกล่อง</p>\n<p>Chromebook x2 11 วางจำหน่ายที่ Best Buy ในเดือนสิงหาคมนี้ และจากเว็บไซต์ของ HP ในเดือนตุลาคม ราคาเท่ากับ Chromebase AiO คือ เริ่ม 600 ดอลลาร์หรือราว 2 หมื่นบาท</p>\n<p><img src=\"https://www.blognone.com/sites/default/files/externals/13042bff715d0ee83c58ae7292b8e4df.png\" /></p>\n<p>HP M24fd USB-C Monitor เป็นจอภาพมีใบรับรอง Works With Chromebook ของ Google, จอแสดงผล 23.8 นิ้ว ความละเอียด 1920 x 1080, ระดับความสว่างสูงสุด 300 nits เคลือบป้องกันแสงสะท้อน, รีเฟรชเรต 75Hz, รองรับเทคโนโลยี FreeSync ของ AMD ราคาอยู่ที่ 250 ดอลลาร์ หรือราว 8,300 บาท</p>\n<p>ที่มา - <a href=\"https://www.theverge.com/2021/8/10/22615788/hp-chromebook-x2-11-chromebase-aio-m24fd-works-with-chromebook-monitor-news-price-specs-features?scrolla=5eb6d68b7fedc32c19ef33b4\">The Verge</a>, <a href=\"https://press.hp.com/us/en/press-releases/2021/hp-delivers-ultimate-chrome-os-experiences.html\">HP</a></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/notebook\">Notebook</a></div><div><a href=\"/topics/chrome-os\">Chrome OS</a></div><div><a href=\"/topics/monitor\">Monitor</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ab42b82803ec1a8d8413f31b7947233358850577e6f19494b1a3f23b838319a","category":"Thai"}