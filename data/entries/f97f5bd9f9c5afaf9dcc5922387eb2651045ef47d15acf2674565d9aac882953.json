{"title":"Huawei Nova 9 เปิดราคาไทย เริ่ม 16,990 บาท ชิป Snapdragon 778G จอ OLED 120Hz","link":"https://www.blognone.com/node/125627","date":1635864302000,"content":"<div><div><div><p>Huawei เปิดราคาไทย Huawei Nova 9 เริ่มต้นที่ 16,990 บาท มาพร้อมหน้าจอ OLED 6.57 นิ้ว ความละเอียด FHD+ อัตรารีเฟรช 120Hz ชิป Snapdragon 778G รันแอนดรอยด์ 11 ครอบด้วย EMUI 12 ไม่รองรับ 5G ไม่มี GMS</p>\n<p>เซ็นเซอร์กล้องหลัก 50MP เป็นแบบ RYYB ใช้พิกเซลสี แดง เหลือง เหลือง และน้ำเงินแทน แดงเขียวน้ำเงิน ช่วยให้รับแสงได้มากขึ้น แบบเดียวกับ Huawei P30 และ P30 Pro สเปกภายในอื่นๆ มีดังนี้</p>\n<ul>\n<li>ซีพียู Snapdragon 778G 4G</li>\n<li>แรม 8GB</li>\n<li>หน่วยความจำภายใน 256GB</li>\n<li>กล้องหลัง 4 ตัว</li>\n<li>กล้องหลักเซนเซอร์ RYYB ความละเอียด 50MP, มีกันสั่น EIS, AIS,</li>\n<li>กล้องอัลตร้าไวด์ 8MP, กล้องมาโคร 2MP, depth sensor 2MP</li>\n<li>กล้องหน้า 32MP, กันสั่น AIS</li>\n<li>รองรับ Wi-Fi 6, Bluetooth 5.2</li>\n<li>สแกนลายนิ้วมือใต้จอ มี NFC</li>\n<li>แบตเตอรี่  4300mAh, รองรับชาร์จไว 66W</li>\n<li>ระบบ Android 11 ครอบด้วย EMUI 12 (ไม่รองรับ GMS)</li>\n</ul>\n<p>Huawei Nova 9 ให้หน้าจออัตรารีเฟรชเป็น 120Hz ในรุ่นที่ไม่ Pro เป็นครั้งแรกของตระกูล Nova หลังรุ่น Nova 8 ให้จอ 120Hz มาเฉพาะ <a href=\"https://www.blognone.com/node/120272\">Nova 8 Pro</a> เท่านั้น แต่ Nova 9 ไม่มีรุ่น 5G ออกมา แม้แต่ Nova 9 Pro ก็รองรับแค่ LTE</p>\n<p><strong>Huawei Nova 9</strong> วางจำหน่ายตั้งแต่วันที่ 3 พฤศจิกายนเป็นต้นไป มีสีสองสีคือ Starry Blue และ Black</p>\n<p><img src=\"https://www.blognone.com/sites/default/files/externals/e04fa097b303739fbd21d500989979a3.jpg\" /></p>\n<p>ที่มา - <a href=\"https://www.facebook.com/HuaweimobileTH/videos/405619711214092\">งานเปิดตัว Huawei Nova 9</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f97f5bd9f9c5afaf9dcc5922387eb2651045ef47d15acf2674565d9aac882953","category":"Thai"}