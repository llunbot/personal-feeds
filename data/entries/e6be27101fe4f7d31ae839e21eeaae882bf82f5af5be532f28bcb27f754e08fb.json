{"title":"ตัดกันไม่ขาด Elastic เซ็นสัญญาพันธมิตร 3 ปีกับ AWS เชื่อมบริการเข้าด้วยกัน","link":"https://www.blognone.com/node/134121","date":1685639624000,"content":"<div><div><div><p>Elastic ผู้พัฒนาโครงการ Elasticsearch ประกาศลงนามข้อตกลงความร่วมมือเชิงยุทธศาสตร์ (global strategic collaboration agreement - SCA) กับ AWS โดยจะร่วมพัฒนาสินค้าต่างๆ ให้ทำงานร่วมกันได้ง่ายขึ้น</p>\n<p>Elastic <a href=\"https://www.blognone.com/node/120632\">เปลี่ยนไลเซนส์ของ Elasticsearch เป็น SSPL</a> <a href=\"https://www.blognone.com/node/120691\">เพราะไม่พอใจที่ AWS นำซอฟต์แวร์ไปให้บริการ Amazon Elasticsearch</a> มาตั้งแต่ปี 2015 และ AWS ยังพัฒนาปลั๊กอินขึ้นมาทดแทน X-Pack ของ Elasticsearch ซึ่งเป็นการบีบช่องทางทำเงินของ Elastic ลง ทางด้าน AWS เองก็หันไปร่วมมือกับ Logz.io <a href=\"https://www.blognone.com/node/122154\">พัฒนา OpenSearch ขึ้นมาทดแทน</a> ตอนนี้หลังจากผ่านมาสองปีก็เหมือนทั้งสองบริษัทจะร่วมมือกันได้อีกครั้ง</p>\n<p>ทาง Elastic ไม่ได้ประกาศโดยตรงว่าข้อตกลงจะทำให้ทั้งสองบริษัททำอะไรร่วมกันบ้าง แต่ก็ระบุว่าที่ผ่านมา Elastic เชื่อมบริการเข้าด้วยกันหลายตัว เช่น การมอนิเตอร์ประสิทธิภาพของ AWS Lambda, วางบริการต่างๆ บน AWS Marketplace</p>\n<p>ที่มา - <a href=\"https://www.elastic.co/blog/elastic-innovate-grow-aws-partnership\">Elastic</a></p>\n<p><img alt=\"No Description\" src=\"https://www.blognone.com/sites/default/files/externals/9adc44b3ac6baeecf1001ac1d0d1766a.png\" /></p>\n</div></div></div><div><div>Topics: </div><div><div><a href=\"/topics/elastic\">Elastic</a></div><div><a href=\"/topics/aws\">AWS</a></div><div><a href=\"/topics/elasticsearch\">Elasticsearch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6be27101fe4f7d31ae839e21eeaae882bf82f5af5be532f28bcb27f754e08fb","category":"Thai"}