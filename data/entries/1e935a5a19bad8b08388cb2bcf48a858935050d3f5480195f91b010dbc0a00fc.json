{"title":"Pixel 6 จะการันตีอัพเดตแพตช์นาน 5 ปี, ราคาหลุดเริ่มต้นที่ 649 ยูโร","link":"https://www.blognone.com/node/125242","date":1634084376000,"content":"<div><div><div><p>ข้อมูลหลุดเพิ่มเติมของ Pixel 6 <a href=\"https://www.blognone.com/node/125200\">ที่มาจากเว็บไซต์ Carphone Warehouse</a> นอกจากประเด็นเรื่องกล้อง 50MP และฟีเจอร์ Magic Eraser ลบคนออกจากรูปภาพ ยังมีข้อความตัวเล็กๆ ระบุว่า Pixel 6 การันตีการอัพเดตแพตช์ความปลอดภัยนาน 5 ปี ซึ่งเพิ่มขึ้นจากตัวเลข 3 ปีของ Pixel ในปัจจุบัน (ในเอกสารไม่ได้พูดถึงการอัพเกรด OS แต่อย่างใด)</p>\n<p>ตัวเลขนี้จะทำให้ Pixel 6 เป็นมือถือ Android ที่อัพเดตนานที่สุด (<a href=\"https://www.blognone.com/node/121324\">แชมป์ปัจจุบันคือซัมซุง การันตีอัพเดตแพตช์ 4 ปี</a>) แม้อาจยังไม่นานเท่ากับ iPhone ที่แอปเปิลยังอัพเดตให้ประมาณ 7 ปี (iPhone 6S)</p>\n<p>เว็บไซต์ Ars Technica วิเคราะห์ว่าเหตุผลหลักๆ มาจากชิป Tensor ที่กูเกิลออกแบบคัสตอมเอง ทำให้สามารถซัพพอร์ตซีพียูได้นานกว่าชิป Qualcomm ซึ่งมีปัญหาเรื่องระยะเวลาซัพพอร์ตมายาวนาน นอกจากนี้ <a href=\"https://www.blognone.com/node/124944\">Android 12 ยังแก้ปัญหาเรื่องเคอร์เนลของ Android ที่มีหลายเวอร์ชันแยกย่อย มาใช้เคอร์เนลกลาง GKI เพียงตัวเดียว</a> ก็ช่วยให้การซัพพอร์ตทำได้ง่ายขึ้นมาก</p>\n<p>นอกจากนี้ยังมีราคาหลุดของ Pixel 6 ในยุโรปคือ รุ่นปกติ 649 ยูโร และรุ่น Pro 899 ยูโร ซึ่งคาดว่าจะแปลงกลับเป็นดอลลาร์ที่ 749 และ 1,039 ดอลลาร์ตามลำดับ</p>\n<p><img src=\"https://www.blognone.com/sites/default/files/externals/3c6f9723e40a07a1be42018dd9065102.jpg\" /></p>\n<p>ที่มา - <a href=\"https://arstechnica.com/gadgets/2021/10/pixel-6-leaks-five-years-of-security-updates-749-and-1049-price-tags/\">Ars Technica</a></p>\n</div></div></div><div><div>Topics: </div><div><div><a href=\"/topics/google-pixel-6\">Google Pixel 6</a></div><div><a href=\"/topics/leaks\">Leaks</a></div><div><a href=\"/topics/android\">Android</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e935a5a19bad8b08388cb2bcf48a858935050d3f5480195f91b010dbc0a00fc","category":"Thai"}