{"title":"[ลือ] กูเกิลตัดสินใจไม่ทำ Pixel Fold แล้ว เพราะไม่มั่นใจว่าแข่งกับซัมซุงได้","link":"https://www.blognone.com/node/125854","date":1637044007000,"content":"<div><div><div><p>ก่อนหน้านี้มีข่าวลือมาเรื่อยๆ ว่า <a href=\"https://www.blognone.com/node/124823\">กูเกิลจะออกอุปกรณ์จอพับ ที่เราเรียกชื่อกันเล่นๆ ว่า Pixel Fold</a> สิ่งที่เกิดขึ้นแล้วคือ <a href=\"https://www.blognone.com/node/125522\">Android 12L ระบบปฏิบัติการเวอร์ชันปรับแต่งมาเพื่อสำหรับอุปกรณ์จอใหญ่-จอพับ</a> ซึ่งจะอัพเดตให้อุปกรณ์ในท้องตลาดอย่าง Galaxy Z Fold ด้วย</p>\n<p>ล่าสุดมีข่าวจากวงการชิ้นส่วนอิเล็กทรอนิกส์ว่า กูเกิลตัดสินใจไม่ทำ Pixel Fold แล้ว จึงไม่สั่งซื้อชิ้นส่วนหน้าจอจากซัพพลายเออร์ อย่างน้อยก็ภายในครึ่งแรกของปี 2022</p>\n<p>ตามข่าวบอกว่ากูเกิลทดลองทำ Pixel Fold รุ่นต้นแบบขึ้นมาจริงๆ แต่ยังไม่พอใจกับคุณภาพ และไม่คิดว่าจะสามารถแข่งขันกับ Galaxy Z Fold ได้ง่ายนัก</p>\n<p><em>ภาพอุปกรณ์จอพับในอีมูเลเตอร์ Android 12L</em></p>\n<p><img src=\"https://www.blognone.com/sites/default/files/externals/7d9e6c0a2aeafd956a262fafb92967d3.png\" /></p>\n<p>ที่มา - <a href=\"https://www.displaysupplychain.com/blog/has-google-dropped-the-pixel-fold\">Display Supply Chain</a> via <a href=\"https://www.sammobile.com/news/google-reportedly-shelving-pixel-fold-plans-letting-samsung-thrive/\">9to5google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/foldable\">Foldable</a></div><div><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c74427a1bfa254dbc52acd7898ba3538773664c129c8fd0af4d19e52e341371d","category":"Thai"}