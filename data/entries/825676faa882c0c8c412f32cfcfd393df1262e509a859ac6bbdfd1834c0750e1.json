{"title":"ซีอีโอ Warner Bros Discovery ยอมรับธุรกิจเกมปีนี้ไม่ดี MultiVersus กลับมาใหม่ก็ล้มเหลว","link":"https://www.blognone.com/node/143031","date":1731154641000,"content":"<div><div><div><p>ในงานแถลงผลประกอบการประจำไตรมาสของ Warner Bros Discovery ซีอีโอ David Zaslav ยอมรับว่าธุรกิจเกมของบริษัทมีผลประกอบการไม่ดีนัก เทียบกับธุรกิจภาพยนตร์และทีวีที่มีรายได้สม่ำเสมอมากกว่า</p>\n<p>Zaslav ชี้ว่าธุรกิจเกมของ Warner Bros Discovery ประกอบด้วย 4 แฟรนไชส์หลักที่แข็งแรงคือ Hogwarts Legacy, Mortal Kombat, Game of Thrones และ DC โดยเฉพาะ Batman ตอนนี้ยุทธศาสตร์ของบริษัทจึงเป็นการเน้นไปที่ 4 แฟรนไชส์นี้เพื่อเพิ่มโอกาสที่เกมจะประสบความสำเร็จมากขึ้น</p>\n<p>หลังประสบความสำเร็จอย่างสูงกับ Hogwarts Legacy หลังจากนั้น สตูดิโอเกมของ WBD <a href=\"https://www.blognone.com/node/140208\">ล้มเหลวอย่างหนักกับเกม Suicide Squad: Kill the Justice League</a> ส่วนเกมต่อสู้ <a href=\"https://www.blognone.com/node/133184\">MultiVersus ที่ปิดบริการไปชั่วคราวรอบหนึ่ง</a> แล้วกลับมาเปิดใหม่ในเดือนพฤษภาคม 2024 ก็ไม่ประสบความสำเร็จเช่นกัน (จำนวนผู้เล่นบน Steam ในปัจจุบันราว 1,785 คน เทียบกับตอนพีคช่วงเปิดใหม่ๆ 1.5 แสนคน) ส่งผลให้ธุรกิจเกมต้องบันทึกการขาดทุนทางบัญชีไปแล้วกว่า 300 ล้านดอลลาร์ในปีนี้</p>\n<p>ที่มา - <a href=\"https://www.videogameschronicle.com/news/warner-bros-says-multiversus-is-one-reason-its-games-division-is-substantially-underperforming/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/b111796a0347d3c6c1bec74d2330a93d.jpg\" /></p>\n</div></div></div><div><div>Topics: </div><div><div><a href=\"/topics/warner-bros-discovery\">Warner Bros. Discovery</a></div><div><a href=\"/topics/games\">Games</a></div><div><a href=\"/topics/multiversus\">MultiVersus</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"825676faa882c0c8c412f32cfcfd393df1262e509a859ac6bbdfd1834c0750e1","category":"Thai"}