{"title":"Sinovac ยื่นขออนุญาตใช้วัคซีน COVID-19 ในเด็กอายุ 3 ปีขึ้นไป ระบุแม้แต่เด็ก 6 เดือนก็ยังปลอดภัย","link":"https://www.blognone.com/node/125718","date":1636282251000,"content":"<div><div><div><p>Gao Yongjun ผู้อำนวยการฝ่าย medical affair ให้สัมภาษณ์กับสำนักข่าว South China Morning Post ระบุว่าบริษัทกำลังยื่นขออนุญาตใช้งานวัคซีน COVID-19 ในเด็กอายุ 3 ปีขึ้นไปในฮ่องกง  และตอนนี้การทดลองในเด็กอายุ 6 เดือนขึ้นไปก็ยังไม่พบผลข้างเคียงร้ายแรง</p>\n<p>ตอนนี้ฮ่องกงมีวัคซีน Sinovac และ Pfizer/BioNTech ให้ประชาชนเลือก โดย BioNTech นั้นได้รับอนุญาตให้ใช้งานในเด็กอายุ 12 ปีขึ้นไปแล้ว ส่วน Sinovac ยังจำกัดเฉพาะผู้อายุ 18 ปีขึ้นไปอยู่ ทาง Sinovac ยื่นข้อมูลการทดลองในเด็กเพื่อขอให้ทางการฮ่องกงลดอายุผู้รับวัคซีนลง</p>\n<p>การทดลองในเด็กเฟส 3 ของวัคซีน Sinovac ทดลองในเด็กอายุ 6 เดือนถึง 17 ปี รวมผู้เข้าร่วมทดลอง 14,000 คน การทดลองจะตรวจสอบทั้งประสิทธิภาพวัคซีน, ผลการกระตุ้นภูมิ, และความปลอดภัย การทดลองเพิ่งเริ่มเมื่อเดือนกันยายนที่ผ่านมา และตอนนี้มีผู้เข้าร่วมแล้ว 2,140 คน การติดตามผลข้างเคียงเบื้องต้นยังไม่พบอาการข้างเคียงรุนแรง ส่วนผลด้านประสิทธิภาพการป้องกันโรคนั้นต้องใช้เวลาอีกพักใหญ่ คาดว่าจะออกรายงานเบื้องต้นได้ปีหน้า</p>\n<p>ที่มา - <a href=\"https://www.scmp.com/news/hong-kong/health-environment/article/3155122/chinese-drug-firm-sinovac-says-covid-19-vaccine\">South China Morning Post</a></p>\n<p><img src=\"https://www.blognone.com/sites/default/files/externals/1a32927930eb36226fb1624f9a36fbb6.jpg\" /></p>\n</div></div></div><div><div>Topics: </div><div><div><a href=\"/topics/sinovac\">Sinovac</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a2699006eee27dda49dacaff68f60bd01a5436a055ffcedf56dd49820827bd6","category":"Thai"}