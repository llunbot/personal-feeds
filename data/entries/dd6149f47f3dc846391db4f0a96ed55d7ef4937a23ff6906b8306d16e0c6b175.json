{"title":"เปิดตัว ThinkPad X1 Carbon Gen 12 ซีพียู Core Ultra, สลับตำแหน่งปุ่ม Fn กับ Ctrl แล้ว","link":"https://www.blognone.com/node/137251","date":1702634217000,"content":"<div><div><div><p>Lenovo เปิดตัวโน้ตบุ๊กรุ่นใหม่ของปี 2024 ที่ใช้<a href=\"https://www.blognone.com/node/137237\">ซีพียูใหม่ Core Ultra ของอินเทล</a> จำนวนทั้งหมด 4 รุ่น มีทั้งแบรนด์ฝั่ง ThinkPad และ IdeaPad</p>\n<p>ฝั่งโน้ตบุ๊กธุรกิจ ThinkPad เปิดตัวมา 2 รุ่นเป็นสินค้าระดับเรือธง ได้แก่ <strong>ThinkPad X1 Carbon Gen 12</strong> โน้ตบุ๊กทรงคลาสสิคดั้งเดิม และ <strong>ThinkPad X1 2-in-1 Gen 9</strong> โน้ตบุ๊กแบบพับจอได้ที่เลิกใช้แบรนด์ Yoga แล้วเปลี่ยนมาเรียก 2-in-1 แทนแล้ว (โดยไม่อธิบายสาเหตุ)</p>\n<p>สเปกเครื่องของ ThinkPad X1 ทั้งสองรุ่นคล้ายกันคือ ซีพียู Intel Core Ultra, หน้าจอ 14\", แรมสูงสุด 64GB, สตอเรจสูงสุด 2TB NVMe SSD, กล้องหน้าความละเอียดสูงสุด 8MP, แบตเตอรี่ขนาด 57 Whr, น้ำหนักเริ่มต้นที่ 1.09 กิโลกรัม (Carbon) และ 1.32 กิโลกรัม (2-in-1)</p>\n<p>ถึงแม้การเปลี่ยนแปลงรูปลักษณ์ภายนอกมีไม่เยอะนัก แต่ ThinkPad X1 ทั้งสองรุ่นมีการเปลี่ยนแปลงภายในที่สำคัญคือ</p>\n<ul>\n<li>ย้ายตำแหน่งปุ่ม Fn มาอยู่ด้านใน สลับ Ctrl ไว้ด้านนอก เหมือนกับโน้ตบุ๊กยี่ห้ออื่นๆ แล้ว (แต่ไม่อธิบายสาเหตุว่าทำไมเพิ่งมายอมย้าย)</li>\n<li>เพิ่มขีดนูนที่ปุ่มเพื่อให้คลำหาเจอได้ง่าย (ของเดิมมีแค่ปุ่ม F/J) โดย Lenovo เล่าว่าร่วมกับโรงเรียนคนตาบอดในสหรัฐเพื่อพัฒนาฟีเจอร์ให้ตรงใจผู้ที่มีปัญหาด้านสายตา ปุ่มที่มีขีดนูนเพิ่มมาคือ Volume up/down (เพราะใช้บ่อย), Insert (ให้แยกจาก Delete ได้ง่าย), Fn (ใช้สำหรับโปรแกรมอ่านหน้าจอ) และ Enter</li>\n<li>TrackPad มีขนาดใหญ่ขึ้นเป็น 120mm และเพิ่มท่าแตะ TrackPoint สองทีเพื่อเปิดเมนูพิเศษ</li>\n</ul>\n<p>ThinkPad X1 Carbon Gen 12 จะเริ่มขายบางรุ่นย่อยในเดือนธันวาคม 2023 ราคาเริ่มต้น 2,989 ดอลลาร์ ส่วน ThinkPad X1 2-in-1 Gen 9 เริ่มขายเดือนมีนาคม 2024 (พร้อมการเปิดตัวซีพียู Core Ultra ครบทั้งไลน์) ราคาเริ่มต้น 2,639 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/932f6699fd6d78ff1c7dbbe6af181f77.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5a7a97b415e2895a4d3fca00e192feb6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7db186468eb554d2af815f5ccf5ad9d0.jpg\" /></p>\n<p>สินค้าฝั่ง IdeaPad สำหรับคอนซูเมอร์ คือ <strong>IdeaPad Pro 5i</strong> แยกเป็นรุ่นหน้าจอ 16\" และ 14\" นอกจากหน้าจอแล้วสเปกใกล้เคียงกันคือ ซีพียูสูงสุด Core Ultra 9, แรมสูงสุด 32GB, สตอเรจสูงสุด 1TB, จีพียูมีทั้ง Intel Arc และ GeForce RTX 4050, กล้องหน้า IR, แบตเตอรี่ขนาด 84 Whr</p>\n<p>รุ่นหน้าจอ 16\" ถือเป็นโน้ตบุ๊กตัวแรกที่ได้ตรารับรอง Intel Evo Edition สำหรับยุค Core Ultra เริ่มวางขายแล้ววันนี้  ราคาเริ่มต้น 1,149.99 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/a9276a022969c78858faf79f96fe8851.jpg\" /></p>\n<p>ที่มา - <a href=\"https://news.lenovo.com/pressroom/press-releases/new-ai-pc-experiences-thinkpad-ideapad-laptops-intel-core-ultra-processors/\">Lenovo</a></p>\n</div></div></div><div><div>Topics: </div><div><div><a href=\"/topics/thinkpad\">ThinkPad</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/core-ultra\">Core Ultra</a></div><div><a href=\"/topics/ideapad\">IdeaPad</a></div><div><a href=\"/topics/yoga\">Yoga</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd6149f47f3dc846391db4f0a96ed55d7ef4937a23ff6906b8306d16e0c6b175","category":"Thai"}