{"title":"สายปั่นงานเข้า ผู้เล่น Forza Horizon 5 แต่งรถเป็นรูปคิม จอง อึน คู่โลโก้ KFC โดนแบนเกือบ 8,000 ปี","link":"https://www.blognone.com/node/126109","date":1638429112000,"content":"<div><div><div><p>ผู้เล่นเกม Forza Horizon 5 งานเข้า หลังแต่งรถด้วยรูปหน้าคิม จอง อึน ผู้นำเกาหลีเหนือ คู่กับโลโก้ KFC ที่น่าจะล้อ Kim Jong Un Fried Chicken รวมถึงสัญลักษณ์แบรนด์อื่นๆ ที่เอามาแปลงล้อเลียน เช่น Nike ที่เปลี่ยนเป็น Nuke พร้อมแฮชแท็ก #SendNukes แต่หลังจากนั้นก็ถูกแบนโดยระบุปลดแบนในปี ค.ศ. 9999 รวมเวลาเกือบ 8,000 ปี</p>\n<p>การแบนครั้งนี้ไม่ได้เป็นการลงดาบโดย Playground Games ทีมพัฒนาของ Forza Horizon 5 แต่เป็นการแบนโดย Turn 10 Studios ทีมอื่นที่พัฒนาเกมในแฟรนไชส์ Forza เช่นกัน โดยคาดว่านอกจากคอนเทนต์เสี่ยงจากเกาหลีเหนือแล้ว เรื่องความเสี่ยงที่จะถูกแบรนด์ต่างๆ ฟ้องร้อง ก็เป็นอีกประเด็นที่ทำให้ผู้เล่นรายนี้ถูกแบน</p>\n<p><img src=\"https://www.blognone.com/sites/default/files/externals/8846486ec55a65b8fef8186036c75323.jpg\" /></p>\n<p>ที่มา - <a href=\"https://geekculture.co/forza-horizon-5-player-ban-8000-years-kim-jung-un-kfc-car-design/\">Geekculture</a></p>\n</div></div></div><div><div>Topics: </div><div><div><a href=\"/topics/forza\">Forza</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98f16e68efb305d9a19a49829161acbfe0a201e49129d07f33c177a2f8871bdd","category":"Thai"}