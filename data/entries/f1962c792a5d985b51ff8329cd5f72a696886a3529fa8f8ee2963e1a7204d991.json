{"title":"Axon ใช้ LLM เขียนใบแจ้งความอัตโนมัติจากเสียงในกล้องติดตัวตำรวจ","link":"https://www.blognone.com/node/139393","date":1713966031000,"content":"<div><div><div><p>Axon ผู้ผลิตอุปกรณ์สำหรับตำรวจ เช่น ปืนช็อตไฟฟ้า, กล้องติดตัวเจ้าหน้าที่, หรือระบบจัดเก็บหลักฐานคดี ออกซอฟต์แวร์ใหม่ Draft One ที่ใช้ generative AI ช่วยตำรวจเขียนเอกสารแจ้งความโดยอัตโนมัติ</p>\n<p>Draft One ดึงเสียงจากกล้องติดตัวตำรวจ Axon Body มาแปลงเสียงเป็นข้อความ จากนั้นแปลงคำถามตอบของตำรวจกับผู้เสียหายกลายเป็นเอกสารแจ้งความ</p>\n<p>ทาง Axon ระบุว่ามีแนวทางป้องกันความเสี่ยงที่เจ้าหน้าที่จะอาศัย AI มากเกินไป ได้แก่</p>\n<ul>\n<li>บังคับเจ้าหน้าที่ตรวจสอบความถูกต้องก่อนเสมอ</li>\n<li>ข้อมูลบางส่วนต้องพิมพ์เอง แม้ AI จะช่วยร่างเป็น placeholder ไว้ให้</li>\n<li>AI ถูกฝึกให้ใช้ข้อมูลที่ถอดจากเสียงเสมอ ไม่สร้างข้อมูลเพิ่ม</li>\n<li>จำกัดการใช้งานเฉพาะคดีเล็ก (minor charge) เท่านั้น ไม่ให้ใช้งานคดีที่มีการจับกุมคนร้าย โดยจะพิจารณาขยายขอบเขตในอนาคต</li>\n</ul>\n<p>ที่มา - <a href=\"https://www.prnewswire.com/news-releases/axon-reimagines-report-writing-with-draft-one-a-first-of-its-kind-ai-powered-force-multiplier-for-public-safety-302124489.html\">PR Newswire</a></p>\n<p><img alt=\"No Description\" src=\"https://www.blognone.com/sites/default/files/externals/dc28f4cdecb3cb1f730b2261f84d7d37.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/law\">Law</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1962c792a5d985b51ff8329cd5f72a696886a3529fa8f8ee2963e1a7204d991","category":"Thai"}