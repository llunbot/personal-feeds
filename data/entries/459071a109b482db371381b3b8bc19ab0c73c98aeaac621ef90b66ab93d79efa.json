{"title":"Baidu ปล่อย ERNIE ให้คนทั่วไปใช้แล้ว เลี่ยงไม่ตอบเรื่องอ่อนไหวของรัฐบาลจีน","link":"https://www.blognone.com/node/135558","date":1693640865000,"content":"<div><div><div><p>Baidu เปิดตัว ERNIE ปัญญาประดิษฐ์ภาษาขนาดใหญ่ (LLM) ที่เน้นภาษาจีนให้คนทั่วไปใช้งาน หลังจาก<a href=\"https://www.blognone.com/node/133178\">จำกัดการใช้งานเฉพาะบริษัทที่ได้รับสิทธิ์ทดลองเท่านั้น</a> และตอนนี้แอป Ernie ก็กลายเป็นแอปยอดนิยมในจีนอย่างรวดเร็ว</p>\n<p>ผู้ใช้ ERNIE ต้องลงทะเบียนด้วยหมายเลขประจำตัวประชาชนเท่านั้นและตัวแชตบอตเตือนผู้ใช้ว่าหากพยายามคุยประเด็นอ่อนไหวหรือมีความเสี่ยงทางกฎหมายนั้นผู้ใช้จะเป็นผู้รับผิดชอบเอง</p>\n<p>ทาง AFP ทดสอบ ERNIE แล้วพบว่าบอตตอบคำถามทางการเมืองตรงตามแนวทางที่รัฐบาลจีนตอบ หรือบางเรื่องก็เลี่ยงไม่ตอบและขอให้ผู้ใช้เปลี่ยนเรื่องไปเลย เช่น ประเด็นไต้หวัน ERNIE ก็จะยืนยันว่าเป็นส่วนหนึ่งของจีนและท่องคำแถลงของรัฐบาลจีนว่าจีนจะใช้ทุกทางเพื่อรวมประเทศ ขณะที่เมื่อถามถึงเหตุการณ์ในเทียนอันเหมินเมื่อปี 1989 ERNIE ก็ขอให้เปลี่ยนเรื่องทันที</p>\n<p>ที่มา - <a href=\"https://www.cnbc.com/2023/08/31/baidu-gets-chinas-green-light-to-release-its-chatgpt-like-ernie-bot-to-the-public.html\">CNBC</a>, <a href=\"https://www.japantimes.co.jp/news/2023/09/02/asia-pacific/science-health/china-chatbot/\">The Japan Times</a></p>\n<p><img src=\"https://www.blognone.com/sites/default/files/externals/4990c9f29bd6eec7ec6762a259ae67f4.png\" alt /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"459071a109b482db371381b3b8bc19ab0c73c98aeaac621ef90b66ab93d79efa","category":"Thai"}