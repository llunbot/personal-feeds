{"title":"Take-Two เผยยอดขายคอนโซล Gen 9 รวม 77 ล้านเครื่อง, PS5 ขายดีกว่า Xbox 2 เท่า","link":"https://www.blognone.com/node/138145","date":1707539451000,"content":"<div><div><div><p>ไมโครซอฟท์ไม่เปิดเผยยอดขายฮาร์ดแวร์ Xbox มาเป็นเวลานานแล้ว ในขณะที่โซนี่เปิดเผยยอดขาย PS5 อยู่เรื่อยๆ แต่ล่าสุดใน<a href=\"https://www.blognone.com/node/138131\">งานแถลงผลประกอบการของ Take-Two Interactive</a> ในฐานะค่ายใหญ่ที่ทำเกมลงทุกแพลตฟอร์ม บริษัทเปิดเผยว่ายอดขายคอนโซล Gen 9 (Xbox Series + PS5) รวมกันที่ 77 ล้านเครื่อง (นับถึงสิ้นปี 2023)</p>\n<p>เมื่อเรานำเลขนี้ไปหักกับ<a href=\"https://www.blognone.com/node/137332\">ยอดขาย PS5 จำนวน 50 ล้านเครื่อง ที่เปิดเผยเมื่อเดือนธันวาคม 2023</a> ก็จะได้ยอดขาย Xbox Series ที่ 27 ล้านเครื่อง หรืออธิบายง่ายๆ คือ PS5 มียอดขายเทียบกับ Xbox Series ในอัตราส่วนราว 2:1 ซึ่งไม่ใช่ตัวเลขที่น่าแปลกใจนัก เพราะนักวิเคราะห์ในอุตสาหกรรมเกมก็ประเมินยอดขายระดับนี้มาก่อนแล้ว</p>\n<p>หมายเหตุ: ครั้งเดียวที่ไมโครซอฟท์เคยโชว์ตัวเลขยอดขายฮาร์ดแวร์ คือ <a href=\"https://www.blognone.com/node/134638\">งานสัมมนานักพัฒนาเกมที่บราซิลเมื่อกลางปี 2023 ระบุว่า Xbox Series มียอดขาย 21 ล้านเครื่อง</a></p>\n<p>ที่มา - <a href=\"https://ir.take2games.com/static-files/f3fdf5c5-663b-4ac2-8924-d63dc410c60a\">Take-Two</a>, <a href=\"https://www.gamespot.com/articles/ps5-has-outsold-xbox-series-x-s-2-to-1-newly-revealed-sales-data-suggests/1100-6520964/\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/0e089bd00509e611595d3f73e942143b.png\" /></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ffb6a98ece3e5a78700cd3a799d7da7d01d4a145a865567b1673b22026e8ea5","category":"Thai"}