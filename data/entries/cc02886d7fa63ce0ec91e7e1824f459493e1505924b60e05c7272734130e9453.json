{"title":"Insta360 เปิดตัว Insta360 GO 3 Action Camera ขนาดเล็ก 35 กรัม","link":"https://www.blognone.com/node/134567","date":1687913784000,"content":"<div><div><div><p>Insta360 เปิดตัวกล้องแอคชันแคมรุ่นใหม่ล่าสุด Insta360 GO 3 ด้วยจุดขายคือขนาดที่เล็ก และมีน้ำหนัก 35 กรัม บอดี้แม่เหล็กทำให้นำไปติดกับอุปกรณ์เสริมอื่นได้สะดวก ช่วยให้ได้มุมมองของภาพที่หลากหลายตามต้องการ</p>\n<p>GO 3 ถ่ายวิดีโอได้ที่ความละเอียด 2.7K ซึ่ง Insta360 บอกว่าเพียงพอสำหรับการแชร์ในโซเชียล มีหน้าจอสัมผัสขนาด 2.2 นิ้ว สามารถหมุนพลิกจอใช้งานได้ เชื่อมต่อกับ Action Pod เพื่อควบคุมกล้องระยะไกล และเป็นตัวชาร์จแบตเตอรีกล้องได้ด้วย</p>\n<p>ตัว Action Pod กันน้ำตามระดับ IPX4 ส่วนกล้อง GO 3 กันน้ำได้ที่ระดับ IPX8 ใช้งานในน้ำได้ที่ระดับความลึก 16 ฟุต ไมโครโฟนแบบคู่ ช่วยตัดเสียงรบกวนได้ สินค้าเริ่มวางขายทั่วโลกแล้วตั้งแต่วันนี้เป็นต้นไป ราคาในอเมริกาเริ่มต้นที่ 379.99 ดอลลาร์ สำหรับความจุ 32GB</p>\n<p>ที่มา: <a href=\"https://blog.insta360.com/meet-insta360-go-3-unleash-your-creativity-with-the-ultimate-tiny-action-camera/\">Insta360</a></p>\n</div></div></div><div><div>Topics: </div><div><div><a href=\"/topics/insta360\">Insta360</a></div><div><a href=\"/topics/action-camera\">Action Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc02886d7fa63ce0ec91e7e1824f459493e1505924b60e05c7272734130e9453","category":"Thai"}