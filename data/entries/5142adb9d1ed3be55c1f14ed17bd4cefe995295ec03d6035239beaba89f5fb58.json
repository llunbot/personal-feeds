{"title":"Netlify ส่งบิลเก็บเงินผู้พัฒนาเว็บฟรี 3.6 ล้านบาทเนื่องจากโดนยิง DDoS ซีอีโอระบุยกเลิกบิลแล้ว","link":"https://www.blognone.com/node/138436","date":1709101073000,"content":"<div><div><div><p>ผู้ใช้ Netlify ชื่อบัญชีบน Reddit ว่า liubanghoudai24 โพสถึงเหตุการณ์ที่เขาได้รับบิลเรียกเก็บเงินมูลค่าถึง 104,000 ดอลลาร์เนื่องจากไปวางไฟล์ MP3 เพลงจีนเอาไว้ เว็บไซต์นี้เป็นเพียงเว็บ static ที่มีคนเข้าประมาณ 200 คนต่อวัน แต่เดือนที่ผ่านมากลับถูกยิง DDoS จนกินแบนวิดท์ไปถึง 60.7TB</p>\n<p>ค่าใช้ Netlify นั้นอยู่ที่ 55 ดอลลาร์ต่อ 100GB ทำให้ค่าใช้จ่ายรวมพุ่งไปเกินแสนดอลลาร์ liubanghoudai24 ติดต่อซัพพอร์ตและทางซัพพอร์ตแจ้งว่าแม้จะถูกยิง DDoS แต่ก็ยังเก็บค่าใช้จ่าย 20% ของยอดบิลอยู่ดี และเมื่อเจรจาไปมาก็ยอมลดค่าใช้จ่ายเหลือ 5% ประมาณ 5,000 ดอลลาร์</p>\n<p>หลังจากโพสนี้ไปถึง <a href=\"https://news.ycombinator.com/item?id=39520776\">Hacker News</a> Mathias Biilmann ซีอีโอของ Netlify ก็ออกมาตอบว่าทีมซัพพอร์ตติดต่อกลับไปใหม่เพื่อยกเลิกบิลแล้ว และนโยบายปัจจุบันก็จะไม่ปิดเว็บแม้โดนยิง DDoS แต่จะยกเลิกบิลตามไปภายหลัง โดยเขาขออภัยที่ทีมซัพพอร์ตไม่ได้สื่อสารให้ถูกต้องแต่แรก และบริษัทกำลังปรับเปลี่ยนระบบเพื่อไม่ให้เกิดบิลแบบนี้อีก</p>\n<p>liubanghoudai24 ระบุว่าเขาย้ายเว็บไปยัง Cloudflare แล้ว</p>\n<p>ที่มา - <a href=\"https://old.reddit.com/r/webdev/comments/1b14bty/netlify_just_sent_me_a_104k_bill_for_a_simple/\">Reddit</a></p>\n<p><img alt=\"No Description\" src=\"https://www.blognone.com/sites/default/files/externals/dbcdbbc51fde0a6ea688b71a16a3f490.png\" /></p>\n</div></div></div><div><div>Topics: </div><div><div><a href=\"/topics/netlify\">Netlify</a></div><div><a href=\"/topics/cdn\">CDN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5142adb9d1ed3be55c1f14ed17bd4cefe995295ec03d6035239beaba89f5fb58","category":"Thai"}