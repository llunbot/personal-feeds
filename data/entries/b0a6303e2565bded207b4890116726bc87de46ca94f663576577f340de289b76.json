{"title":"Canva ยืนยันการปรับขึ้นราคาแพ็คเกจ Canva Team ระบุเพื่อสะท้อนฟีเจอร์ใหม่ที่เพิ่มเติมเข้ามา","link":"https://www.blognone.com/node/141806","date":1725407050000,"content":"<div><div><div><p>ผู้ใช้งาน Canva แบบจ่ายเงินในไทยอาจเห็นการเปลี่ยนแปลงนี้มาแล้วหลายเดือนก่อนหน้านี้ แต่คราวนี้ Canva ยืนยันอย่างเป็นทางการของการขึ้นราคาแพ็คเกจ โดยที่กระทบมากที่สุดคือแบบ Canva Team เดิมรวมได้ 5 คน 4,580 บาทต่อปี ปรับใหม่เป็นเริ่มต้น 3 คนที่ 5,400 บาทต่อปี ถ้า 5 คนก็คิดตามจำนวนเป็น 9,000 บาทต่อปี หรือเพิ่มขึ้นมาเกือบเท่าตัว ส่วนแพ็คเกจบุคคล Canva Pro ยังคงราคาเดิมที่ 1,850 บาทต่อปี เช่นเดียวกับแพ็คเกจ Enterprise ที่ยังไม่มีการแจ้งการปรับราคาใหม่</p>\n<p>Canva ใช้วิธีทยอยอีเมลแจ้งลูกค้าถึงการปรับขึ้นราคานี้ สำหรับคนที่ยังจ่ายราคาเดิม โดยให้ข้อเสนอเป็นส่วนลดในการจ่ายรอบ 12 เดือนข้างหน้า จากนั้นค่อยปรับเป็นราคาใหม่ ซึ่งในต่างประเทศผู้ใช้งานบางรายพบว่าราคาเพิ่มขึ้นถึง 300%</p>\n<p>ฝ่ายสื่อสารองค์กรของ Canva ยืนยันการเปลี่ยนแปลงนี้ โดยบอกว่าเพื่อให้สะท้อนกับฟีเจอร์ใหม่ด้าน AI อย่าง Visual Suite กับ Magic Studio ตลอดจนการปรับปรุงในผลิตภัณฑ์หลักที่มีมาโดยตลอด</p>\n<p>ที่มา: <a href=\"https://www.theverge.com/2024/9/3/24234698/canva-price-increase-300-percent-ai-features\">The Verge</a></p>\n<p><img src=\"https://www.blognone.com/sites/default/files/externals/c350dae7eae3d8c23c8fc63c17ff2b08.png\" /></p>\n</div></div></div><div><div>Topics: </div><div><div><a href=\"/topics/canva\">Canva</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0a6303e2565bded207b4890116726bc87de46ca94f663576577f340de289b76","category":"Thai"}