{"title":"GeForce Now เตรียมเปิดให้บริการในไทยแล้ว แต่ยังไม่ระบุวันเปิดบริการ","link":"https://www.blognone.com/node/140462","date":1718702895000,"content":"<div><div><div><p>หลังจากที่ Nvidia เปิดศูนย์ข้อมูลของ GeForce Now ใน<a href=\"https://www.blognone.com/node/137691\">ไทย 2 แห่ง</a>แต่ยังไม่เปิดตัวบริการในไทย ล่าสุด Brothers Pictures เปิดเว็บไซต์เผยรายละเอียดว่า GeForce Now เตรียมเปิดบริการในไทยอย่างเป็นทางการและ Brothers Pictures จะเป็นผู้ให้บริการแต่ยังไม่ระบุวันเปิดให้บริการ</p>\n<p>Brothers Picture เป็นบริษัทที่ทำงานด้าน Post Production ของสื่อประเภทภาพยนตร์, ซีรี่ส์, มิวสิควิดีโอ และโฆษณา เน้นไปที่การทำกราฟฟิคแอนิเมชั่นและเทคนิคพิเศษ มีผลงานเด่นอย่างการทำ CGI ให้ภาพยนตร์เรื่อง 4Kings มีนายอารันดร์ อาชาพิลาส เป็นซีอีโอของบริษัท ซึ่งก่อนหน้านี้เขาเคยเป็นซีอีโอของ MAD Virtual Reality Studio สตูดิโอที่สร้างเกม ARAYA วางขายเมื่อปี 2016</p>\n<p><img alt=\"No Description\" src=\"https://www.blognone.com/sites/default/files/externals/eb509821bd77ef39a836c134b8e7d255.png\" /></p>\n<p>ที่มา - <a href=\"https://www.bro.game/\">Brothers Pictures</a></p>\n</div></div></div><div><div>Topics: </div><div><div><a href=\"/topics/geforce-now\">GeForce Now</a></div><div><a href=\"/topics/nvidia\">NVIDIA</a></div><div><a href=\"/topics/games\">Games</a></div><div><a href=\"/topics/game-streaming\">Game Streaming</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3044a773a62fde526f1f95cea1c8af04acd372233750c1dc103e2f998ed2a2e2","category":"Thai"}