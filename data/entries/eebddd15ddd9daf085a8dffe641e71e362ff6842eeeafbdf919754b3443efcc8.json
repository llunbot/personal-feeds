{"title":"แจ้งเตือน รายงานช่องโหว่ Grafana ออกสู่สาธารณะ แฮกเกอร์อ่านไฟล์ในเครื่องได้","link":"https://www.blognone.com/node/126200","date":1638901162000,"content":"<div><div><div><p>ช่องโหว่ CVE-2021-43798 ของ Grafana 8.0.0-beta1 ขึ้นไปรั่วออกสู่สาธารณะหลังนักวิจัยเพิ่งรายงานไปยัง Grafana เมื่อสัปดาห์ที่ผ่านมา และกำลังอยู่ระหว่างการปล่อยแพตช์ตามรอบในวันที่ 14 ธันวาคมนี้ ส่งผลให้ Grafana ต้องรีบปล่อยแพตช์ฉุกเฉิน</p>\n<p>ช่องโหว่นี้เปิดทางให้แฮกเกอร์สามารถอ่านไฟล์ใดๆในเครื่องของเหยื่อได้ หากเปิดเว็บ Grafana ให้เข้าถึงผ่านอินเทอร์เน็ต ซึ่งทำให้แฮกเกอร์อ่านไฟล์สำคัญในเครื่องได้จนยึดเครื่องได้ในที่สุด ทำให้ช่องโหว่มีความร้ายแรงสูง คะแนน CVSSv3.1 อยู่ที่ 7.5 คะแนน</p>\n<p>ตอนนี้ Grafana ออกแพตช์ฉุกเฉินเป็นเวอร์ชั่น 8.3.1, 8.2.7, และ 8.0.7 โดย 8.1.8 ยังต้องรอก่อน แต่หากไม่พร้อมแพตช์สามารถใช้<a href=\"https://www.envoyproxy.io/docs/envoy/latest/api-v3/extensions/filters/network/http_connection_manager/v3/http_connection_manager.proto#envoy-v3-api-field-extensions-filters-network-http-connection-manager-v3-httpconnectionmanager-normalize-path\">ฟีเจอร์ normalize_path</a> ใน reverse proxy เพื่อลดความเสี่ยงได้</p>\n<p>ที่มา - <a href=\"https://grafana.com/blog/2021/12/07/grafana-8.3.1-8.2.7-8.1.8-and-8.0.7-released-with-high-severity-security-fix/\">Grafana</a></p>\n<p><img src=\"https://www.blognone.com/sites/default/files/externals/7d29f7329fae0fcc00bfb41fc93b8132.png\" /></p>\n</div></div></div><div><div>Topics: </div><div><div><a href=\"/topics/grafana\">Grafana</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eebddd15ddd9daf085a8dffe641e71e362ff6842eeeafbdf919754b3443efcc8","category":"Thai"}