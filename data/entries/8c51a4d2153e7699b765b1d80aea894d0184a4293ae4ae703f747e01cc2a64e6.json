{"title":"Mozilla ซื้อกิจการ Fakespot บริการตรวจสอบ-รายงาน รีวิวสินค้าที่น่าสงสัยตามเว็บอีคอมเมิร์ซ","link":"https://www.blognone.com/node/133674","date":1683093196000,"content":"<div><div><div><p>Mozilla ประกาศซื้อกิจการ Fakespot เครื่องมือตรวจสอบและให้คะแนนรีวิวสินค้าในเว็บไซต์อีคอมเมิร์ซ ซึ่งมีทั้ง extension ของเบราว์เซอร์ และแอปในมือถือ ทั้งนี้หลังซื้อกิจการเสร็จสิ้น Fakespot จะยังมีให้ใช้งานต่อไปในทุกแพลตฟอร์มตามเดิม</p>\n<p>Fakespot เป็นบริการตรวจสอบความน่าเชื่อของสินค้าที่ขายบนแพลตฟอร์มอีคอมเมิร์ซด้วย AI โดยอาศัยข้อมูลรีวิวประกอบการตัดสินใจ เพื่อแยกทั้งรีวิวแบบปกติ รีวิวปลอม หรือรีวิวที่ปั่นเพื่อทำคะแนน จากนั้นจึงให้คะแนนความน่าเชื่อถือของรีวิวในสินค้านั้น ๆ ซึ่ง Mozilla บอกว่าแนวทางดังกล่าวตรงกับเป้าหมายองค์กร ที่นำ AI มาใช้งานอย่างมีจริยธรรม และช่วยสร้างระบบโฆษณาที่มีความรับผิดชอบ</p>\n<p>คาดว่าบริการ Fakespot จะนำมาเป็นส่วนหนึ่งใน Firefox คล้ายกับตอนที่ Mozilla <a href=\"https://www.blognone.com/node/90460\">ซื้อกิจการ Pocket</a></p>\n<p>ที่มา: <a href=\"https://blog.mozilla.org/en/mozilla/fakespot-joins-mozilla-firefox-shopping-announcement/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/4a4029fc00d40191115087d533dbe306.jpg\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/acquisition\">Acquisition</a></div><div><a href=\"/topics/browser\">Browser</a></div><div><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c51a4d2153e7699b765b1d80aea894d0184a4293ae4ae703f747e01cc2a64e6","category":"Thai"}