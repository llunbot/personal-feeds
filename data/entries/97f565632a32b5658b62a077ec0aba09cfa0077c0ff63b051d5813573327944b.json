{"title":"แคนาดาออกคำสั่งให้ TikTok ปิดสำนักงานในประเทศ เหตุผลด้านความมั่นคง แต่แอปยังใช้งานต่อได้","link":"https://www.blognone.com/node/142982","date":1730957787000,"content":"<div><div><div><p>รัฐมนตรีกระทรวงนวัตกรรม, วิทยาศาสตร์ และอุตสาหกรรมของแคนาดา ประกาศว่ารัฐบาลแคนาดาออกคำสั่งให้บริษัท TikTok Technology Canada หรือเป็นสำนักงานของ TikTok ในแคนาดา ยุติการดำเนินธุรกิจในประเทศ หลังจากรัฐบาลได้ประเมินในหลายขั้นตอน มีข้อสรุปว่าธุรกิจของ TikTok เป็นภัยต่อความมั่นคงของแคนาดา ซึ่งรัฐบาลอ้างว่ามีหลักฐานและข้อมูลสนับสนุน</p>\n<p>อย่างไรก็ตามคำสั่งนี้เป็นการสั่งห้าม TikTok ดำเนินธุรกิจเปิดสำนักงานในประเทศเท่านั้น ไม่ใช่คำสั่งบล็อกการเข้าถึงแอป TikTok ในแคนาดา คนแคนาดาจึงยังสามารถใช้งาน TikTok ได้ตามปกติ ซึ่งรัฐบาลก็แนะนำให้ผู้ใช้งานดูแลความปลอดภัยของบัญชี และจัดการข้อมูลส่วนตัวในการใช้งาน ตามแนวทางใช้งานแพลตฟอร์มโซเชียล</p>\n<p>ตัวแทนของ TikTok บอกว่าบริษัทจะยื่นคัดค้านคำสั่งนี้ โดยบอกว่าคำสั่งนี้กระทบต่อการจ้างงานพนักงานหลายร้อยคน ซึ่งมีการจ่ายค่าตอบแทนสูง และไม่มีใครอยากให้เกิดเรื่องนี้ขึ้น</p>\n<p>ที่มา: <a href=\"https://www.canada.ca/en/innovation-science-economic-development/news/2024/11/government-of-canada-orders-the-wind-up-of-tiktok-technology-canada-inc-following-a-national-security-review-under-the-investment-canada-act.html\">Government of Canada</a> และ <a href=\"https://www.engadget.com/big-tech/canada-orders-tiktok-to-shut-down-its-business-operations-in-the-country-due-to-national-security-risks-002615440.html\">Engadget</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97f565632a32b5658b62a077ec0aba09cfa0077c0ff63b051d5813573327944b","category":"Thai"}