{"title":"[ลือ] PlayStation กำลังพัฒนาอีมูเลเตอร์ให้เล่นเกม PS3 บน PS5 ได้โดยตรง","link":"https://www.blognone.com/node/140566","date":1719306705000,"content":"<div><div><div><p>มีรายงานจากนักข่าววงในอุตสาหกรรมเกมอย่าง Nick Baker และ Jeff Grubb จาก XboxEra และ Game Mess Mornings ที่พูดตรงกันว่า PlayStation กำลังพัฒนาอีมูเลเตอร์ที่จะทำให้สามารถเล่นเกม PS3 บน PS5 ได้โดยตรง</p>\n<p>ปัจจุบันหากเกมเมอร์ต้องการเล่นเกม PS3 แบบถูกกฏหมายจำเป็นต้องเล่นผ่านเครื่อง PS3 หรือสมัคร PlayStation Plus Premium (ที่ไม่มีในไทย) เพื่อเล่นเกม PS3 แบบสตรีมมิ่งเท่านั้น</p>\n<p>ใน PS3 นั้นมีเกมอย่าง Metal Gear Solid 4, Killzone 2-3, Resistance ทั้ง 3 ภาค และเกมอื่น ๆ อีกมากมายที่ยังไม่ได้รับการรีมาสเตอร์ให้มาลงแพลตฟอร์มปัจจุบัน หากข้อมูลนี้เป็นจริงอาจทำให้เกมเหล่านี้ถูกพูดถึงอีกครั้งก็เป็นได้</p>\n<p>ไอเดียการนำเกมเก่าให้กลับมาเล่นได้บนเครื่องเกมยุคปัจจุบันนั้นไม่ใช่เรื่องใหม่เพราะฝั่ง Microsoft เคยทำมาแล้วในโครงการ Xbox Backwards Compatibility ซึ่งทำให้ผู้เล่นที่มี Xbox One ขึ้นไปสามารถเล่นเกม Xbox รุ่นแรกสุดได้ ในขณะที่ฝั่ง Nintendo ก็ทยอยเอาเกมยุคเก่า ๆ มาให้เล่นบนบริการ Nintendo Online</p>\n<p><img alt=\"No Description\" src=\"https://www.blognone.com/sites/default/files/externals/4d325f4a0fabf74d206d4f379a8de4b8.png\" /></p>\n<p>ที่มา - <a href=\"https://www.youtube.com/watch?v=uwVRYZGPWEA&amp;t=10683s\">XboxEra</a>, <a href=\"https://www.youtube.com/watch?v=d7VhpUERtTk&amp;t=3577s\">Game Mess Mornings</a> via <a href=\"https://gamingbolt.com/native-ps3-emulation-is-in-the-works-for-ps5-rumour\">Gamingbolt</a></p>\n</div></div></div><div><div>Topics: </div><div><div><a href=\"/topics/ps3\">PS3</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/rumour\">Rumour</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22acafd00070578f505f1731aa54e36e58edb47108fd937d5bb0f5962a284c47","category":"Thai"}