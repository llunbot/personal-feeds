{"title":"พบเหมือง PS4 ที่ยูเครน ไม่ได้ใช้ขุดคริปโต แต่มีไว้ฟาร์มเงินใน FIFA Online","link":"https://www.blognone.com/node/123780","date":1626668738000,"content":"<div><div><div><p>หลังหน่วยงานความมั่นคงยูเครน (SBU) ระบุว่า<a href=\"https://ssu.gov.ua/novyny/sbu-vykryla-naibilshu-kryptofermu-v-ukraini-maizhe-5-tys-kompiuteriv-mainyly-hroshi-na-vinnytsiaoblenerho\">จับกุมเหมืองคริปโต</a>ที่ลักลอบใช้ไฟผิดกฎหมาย โดยใช้เครื่อง PS4 เป็นอุปกรณ์ในการขุด</p>\n<p>เว็บไซต์ข่าว <a href=\"https://delo.ua/econonomyandpoliticsinukraine/kriptovaljuta-vinnica-fifa-384126/\">Delo</a> ไม่เชื่อว่าเครื่อง PS4 ที่มีพลังกราฟฟิกค่อนข้างต่ำ เมื่อเทียบกับการ์ดจอในปัจจุบันจะถูกนำไปใช้ขุดเหมืองคริปโต รวมถึงในหลายภาพ มีแผ่นเกมอยู่กับเครื่องด้วย จึงทำการสืบต่อ</p>\n<p>Delo ข้อมูลจากแหล่งข่าวไม่ระบุตัวตนว่าที่จริงแล้วเหมือง PS4 นั้น ไม่ได้ฟาร์มคริปโต แต่ฟาร์มเหรียญในเกม FIFA Online ต่างหาก โดยเครื่อง PS4 ที่เห็นในโกดังถูกนำไปเปิดเล่นเกม FIFA Online แบบอัตโนมัติ เพื่อทำเงินในเกม แล้วนำเงินในเกมนั้น หรือแม้แต่ไอดีไปขายต่อเพื่อทำเงินในโลกจริงอีกที</p>\n<p><img src=\"https://www.blognone.com/sites/default/files/externals/f072cc893d7f6f9feb8d77ab46e282b9.jpg\" /></p>\n<p>FIFA เป็นเกมที่<a href=\"https://www.blognone.com/node/122692\">ทำรายได้ให้ EA มหาศาล</a> และมีตลาดซื้อขายการ์ดนักเตะ FIFA Ultimate Team (FUT) ค่อนข้างใหญ่ มี<a href=\"https://www.blognone.com/node/121667\">ดราม่าเมื่อช่วงต้นปีที่ทำให้รู้ว่าการ์ดหายากในตลาดมือ ขายกันในราคาหลักหลายหมื่นดอลลาร์</a></p>\n<p>แม้ปัจจุบัน <a href=\"https://www.blognone.com/node/123307\">EA จะเปิดให้พรีวิวการ์ดนักเตะบางซองใน FUT ก่อนซื้อแล้ว</a> แต่การ์ดแบบ Time Limited Packs, Limited Quantity Packs หรือการ์ดที่ได้เป็นรางวัลจากวิธีอื่นๆ ที่ไม่ได้ซื้อตรงจาก FUT Store ก็ยังไม่สามารถพรีวิวได้เหมือนเดิม ทำให้การ์ดหายาก ก็น่าจะไม่ได้มีราคาลดลงแต่อย่างใด และตลาดซื้อขายเหรียญในเกม ก็ไม่น่าจะได้รับผลกระทบเท่าไรด้วย</p>\n<p>ที่มา - <a href=\"https://delo.ua/econonomyandpoliticsinukraine/kriptovaljuta-vinnica-fifa-384126/\">Delo.ua</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/ukraine\">Ukraine</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffa8d9b6251712bc59940c28ae89787d70a827a8f603260a0b093f0ba6efe675","category":"Thai"}