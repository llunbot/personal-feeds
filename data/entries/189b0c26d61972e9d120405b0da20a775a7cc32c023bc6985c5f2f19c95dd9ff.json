{"title":"Google ประกาศลิงก์ที่ย่อเป็น goo.gl ทั้งหมด จะใช้งานไม่ได้ ตั้งแต่ 25 สิงหาคม 2025","link":"https://www.blognone.com/node/140963","date":1721351780000,"content":"<div><div><div><p>กูเกิลประกาศว่าลิงก์ที่ใช้บริการย่อ URL <strong>goo.gl</strong> จะไม่สามารถใช้งานได้ มีผลตั้งแต่ 25 สิงหาคม 2025 เป็นต้นไป</p>\n<p>โดยเริ่มตั้งแต่ 23 สิงหาคม 2024 เมื่อเข้าลิงก์จาก https://goo.gl/* จะมีข้อความแสดงขึ้นมาเพื่อเตือนว่า URL นี้ จะไม่สามารถใช้งานได้หลัง 25 สิงหาคม ปีหน้า กูเกิลจึงเตือนนักพัฒนาที่ใช้เวิร์กโฟลว์ผ่าน URL goo.gl นี้ เช่น 302 redirect ว่าอาจได้รับผลกระทบตั้งแต่เดือนหน้าเลย</p>\n<p>กูเกิลประกาศแผนหยุดให้บริการย่อ URL goo.gl <a href=\"https://www.blognone.com/node/101121\">มาตั้งแต่ปี 2018</a> โดยปิดการย่อ URL ชุดใหม่ แต่ URL ที่สร้างไปแล้วยังสามารถใช้งานต่อไปได้ ซึ่งเวลานั้นก็ไม่ได้บอกว่าจะปิดบริการทั้งหมดเมื่อใด</p>\n<p>ที่มา: <a href=\"https://developers.googleblog.com/en/google-url-shortener-links-will-no-longer-be-available/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/bdc0690af886599203c2744c64e643bf.png\" /></p>\n<p>ข้อความที่จะแสดงเตือน</p>\n<p><img alt=\"No Description\" src=\"https://www.blognone.com/sites/default/files/externals/563d5c817848c0c924bddfa4fabede62.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/url-shortening\">URL Shortening</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"189b0c26d61972e9d120405b0da20a775a7cc32c023bc6985c5f2f19c95dd9ff","category":"Thai"}