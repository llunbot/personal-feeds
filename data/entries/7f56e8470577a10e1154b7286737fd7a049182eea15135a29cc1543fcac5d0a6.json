{"title":"Google Meet เพิ่มโหมด On-the-Go ปรับหน้าจอให้เหมาะสมเมื่อประชุมระหว่างเดินทาง","link":"https://www.blognone.com/node/136572","date":1699061641000,"content":"<div><div><div><p>Google Meet เพิ่มฟีเจอร์ใหม่ On-the-Go สำหรับการใช้งานผ่านมือถือ เพื่อให้มีหน้าตาใช้งานที่ง่ายและเหมาะกับสถานการณ์ตอนนั้น</p>\n<p>คุณสมบัติก็ตามชื่อ โหมดการทำงาน On-the-Go จะถูกเรียกเปิดใช้เมื่อตรวจพบการเคลื่อนที่ เช่น เดิน ขับรถ หรือโดยสารรถสาธารณะ โดยขึ้นข้อความว่า Google Meet กำลังเข้าสู่โหมด On-the-Go ที่ปุ่มจะลดเหลือที่จำเป็นและมีขนาดใหญ่ขึ้น (Mute, Unmute, Hand Raise, เลือก Audio Device) ส่วนหน้าตาห้องประชุมจะปิดการแสดงวิดีโอมีเฉพาะเสียง เหลือเพียงหัวข้อประชุม จำนวนผู้เข้าประชุม และคนที่กำลังพูดอยู่</p>\n<p>ผู้ใช้งานยังสามารถเลือกการแสดงผลเพิ่มเติม เช่น ให้แสดงไฟล์ที่กำลังนำเสนออยู่ได้ หรือเลือกออกจากโหมด On-the-Go นี้เลย ก็ทำได้เช่นกัน</p>\n<p>ฟีเจอร์นี้มีผลกับลูกค้า Google Workspace ทุกคน รวมถึงบัญชี Google ทั่วไปด้วย</p>\n<p>ที่มา: <a href=\"https://workspaceupdates.googleblog.com/2023/11/take-google-meet-on-go-with-ease.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/0d10ef217a87260558ee97787255fa77.png\" /></p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f56e8470577a10e1154b7286737fd7a049182eea15135a29cc1543fcac5d0a6","category":"Thai"}