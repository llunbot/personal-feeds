{"title":"SSI บริษัทปัญญาประดิษฐ์ที่ก่อตั้งโดย Ilya Sutskever รับเงินจากนักลงทุนรวม 1 พันล้านดอลลาร์","link":"https://www.blognone.com/node/141831","date":1725498956000,"content":"<div><div><div><p>Safe Superintelligence หรือ SSI สตาร์ทอัปปัญญาประดิษฐ์ที่ก่อตั้งโดย Ilya Sutskever อดีตหัวหน้านักวิทยาศาสตร์และผู้ร่วมก่อตั้ง OpenAI ประกาศรับเงินลงทุนมากกว่า 1,000 ล้านดอลลาร์ จากกลุ่มนักลงทุนได้แก่ NFDG (กองทุนโดย Nat Friedman และ Daniel Gross ซีอีโอ SSI), a16z, Sequoia, DST Global และ SV Angel</p>\n<p>SSI ไม่ได้เปิดเผยมูลค่ากิจการจากการรับเงินลงทุนรอบนี้ แต่แหล่งข่าวที่เกี่ยวข้องบอกกับ Reuters ว่ามูลค่ากิจการ SSI ตอนนี้อยู่ที่ 5,000 ล้านดอลลาร์</p>\n<p>SSI บอกถึงแผนการใช้เงินเพิ่มทุนรอบนี้ โดยนำไปลงทุนกับกำลังประมวลผล และใช้จ้างทีมนักวิจัยกับวิศวกร ซึ่งมีสำนักงานอยู่สองแห่งคือ Palo Alto ในสหรัฐอเมริกา และ Tel Aviv ที่อิสราเอล อย่างไรก็ตาม SSI ไม่ได้พูดถึงแผนการออกผลิตภัณฑ์หรือแผนการออกโมเดลปัญญาประดิษฐ์ใด ๆ ก่อนหน้านี้ SSI ก็ประกาศเป้าหมายของบริษัทว่ามีเพียงอย่างเดียวคือสร้างปัญญาประดิษฐ์ที่ปลอดภัย</p>\n<p>ที่มา: <a href=\"https://techcrunch.com/2024/09/04/ilya-sutskevers-startup-safe-super-intelligence-raises-1b/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/a20b126aa1823e46fc4ba3bd8090e863.jpg\" /></p>\n<blockquote><p>Mountain: identified. Time to climb <a href=\"https://t.co/3iwzcbAdxw\">https://t.co/3iwzcbAdxw</a></p>\n<p>— Ilya Sutskever (@ilyasut) <a href=\"https://twitter.com/ilyasut/status/1831341857714119024?ref_src=twsrc%5Etfw\">September 4, 2024</a></p></blockquote>\n</div></div></div><div><div>Topics: </div><div><div><a href=\"/topics/safe-superintelligence\">Safe Superintelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c06781d97a82b24a29683c49cb8e48617e4a5bb409898e807220363617ebc2e0","category":"Thai"}