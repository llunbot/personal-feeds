{"title":"ผลสำรวจเผยสตูดิโอเกมกว่า 95% ทั่วโลกกำลังพัฒนาหรือดูแลเกมแนว Live Service อยู่","link":"https://www.blognone.com/node/138046","date":1707123149000,"content":"<div><div><div><p>ผลสำรวจจาก Griffin Gaming Partners และ Rendered VC ที่เผยแพร่เมื่อวันที่ 2 กุมภาพันธ์ ชี้ให้เห็นว่า 95% ของสตูดิโอเกม 537 แห่งทั่วโลก กำลังพัฒนาหรือดูแลเกมแนว Live Service อยู่ ซึ่งแปลว่ามีสตูดิโอเกมมากกว่า 500 แห่ง ที่กำลังสร้างหรือพัฒนาเกมแบบ Destiny, Fortnite และ Diablo IV ที่มักมีระบบ Season Pass และ Battle Pass อยู่ในเกม</p>\n<p>ผลสำรวจบอกว่าสตูดิโอเกมกว่า 66% เชื่อว่าเกมแนว Live Service นั้นจำเป็นสำหรับความสำเร็จระยะยาว แม้ว่าจะใช้เวลาพัฒนานานกว่า 5 ปี ในขณะที่เกมที่ไม่ใช่ Live Service ใช้เวลาพัฒนาประมาณ 2-3 ปีก็ตาม</p>\n<p>นอกจากนี้ในรายงานยังระบุว่าสตูดิโอเกมที่พัฒนาเกม Live-Service ส่วนใหญ่ต้องการออกอัปเดตเนื้อหาเกมใหม่ทุก 2 สัปดาห์ ถึง 1 เดือน และอัปเดตระบบออนไลน์ทุก 1-2 สัปดาห์ เพื่อดึงดูดผู้เล่นและรักษาฐานผู้เล่นเอาไว้</p>\n<p><img alt=\"No Description\" src=\"https://www.blognone.com/sites/default/files/externals/3a68db5ead1d1a4d75c9b793947fe182.jpeg\" /><em>ภาพจาก Battle Pass ล่าสุดของเกม Diablo IV</em></p>\n<p>ที่มา - <a href=\"https://www.gamesindustry.biz/report-95-of-studios-are-working-on-or-aim-to-release-a-live-service-game\">GamesIndustry.biz</a> via <a href=\"https://kotaku.com/live-service-games-95-studios-destiny-suicide-squad-1851221959\">Kotaku</a></p>\n</div></div></div><div><div>Topics: </div><div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"754e21f8197571df0c87c8873693c2ebc0586310ef90d24f815e1db217d9dfda","category":"Thai"}