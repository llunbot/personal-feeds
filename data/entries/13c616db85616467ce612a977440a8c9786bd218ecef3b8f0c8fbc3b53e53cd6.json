{"title":"Goldman Sachs ซื้อกิจการ GreenSky ฟินเทคสินเชื่อแบบ Buy now, pay later","link":"https://www.blognone.com/node/124799","date":1631836954000,"content":"<div><div><div><p>Goldman Sachs วาณิชธนกิจรายใหญ่ในอเมริกา ประกาศซื้อกิจการ GreenSky ฟินเทคด้านสินเชื่อส่วนบุคคลสำหรับที่อยู่อาศัย โดยมีมูลค่าดีล 2,240 ล้านดอลลาร์ ซึ่งเป็นการจ่ายด้วยหุ้นทั้งหมด</p>\n<p>Goldman Sachs ระบุว่าดีลนี้เป็นโอกาสของบริษัท ที่จะขยายไปในตลาดใหม่ลูกค้าส่วนบุคคล โดยจะต่อยอด GreenSky เพื่อสร้างแพลตฟอร์มสำหรับลูกค้าในอนาคต</p>\n<p>GreenSky มีฐานลูกค้าราว 4 ล้านคน มีร้านค้าที่เชื่อมต่อกับแพลตฟอร์มมากกว่า 10,000 แห่ง จุดเด่นคือรูปบริการแบบซื้อก่อนจ่ายทีหลัง (Buy now, pay later) โดยไม่ต้องใช้บัตรเครดิต ซึ่งเป็นกระแสมาแรง จนเกิดดีลซื้อกิจการประเภทนี้หลายครั้งในช่วงที่ผ่านมา เช่น <a href=\"https://www.blognone.com/node/124013\">Square ซื้อ Afterpay</a> หรือ <a href=\"https://www.blognone.com/node/124646\">PayPal ซื้อ Paidy</a> ในญี่ปุ่น</p>\n<p>ที่มา: <a href=\"https://www.goldmansachs.com/media-relations/press-releases/2021/goldman-sachs-to-acquire-greensky.html\">Goldman Sachs</a> ผ่าน <a href=\"https://www.cnbc.com/2021/09/15/goldman-sachs-is-acquiring-buy-now-pay-later-fintech-greensky-for-2point2-billion-.html\">CNBC</a></p>\n<p><img src=\"https://www.blognone.com/sites/default/files/externals/b6a565edce2efa9b894b8d75d5f18918.jpg\" /></p>\n<p><img src=\"https://www.blognone.com/sites/default/files/externals/00668b177968e7dafe1c3c17c54e9bb9.jpg\" /></p>\n</div></div></div><div><div>Topics: </div><div><div><a href=\"/topics/goldman-sachs\">Goldman Sachs</a></div><div><a href=\"/topics/acquisition\">Acquisition</a></div><div><a href=\"/topics/fintech\">FinTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13c616db85616467ce612a977440a8c9786bd218ecef3b8f0c8fbc3b53e53cd6","category":"Thai"}