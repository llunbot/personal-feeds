{"title":"ทีมวิจัยใช้ภาพถ่ายดาวเทียมสร้างชุดข้อมูลการเดินเรือ แยกประเภทการใช้งานน่านน้ำย้อนหลัง","link":"https://www.blognone.com/node/137499","date":1704391176000,"content":"<div><div><div><p>ทีมวิจัยนำโดย Global Fishing Watch วิเคราะห์ภาพถ่ายดาวเทียมช่วงปี 2017-2021 ทำให้ได้ข้อมูลการเดินเรือของเรือขนาดใหญ่อย่างละเอียดโดยไม่เคยมีมาก่อน และทำให้รู้ว่าน่านน้ำแต่ละแห่งถูกใช้งานอย่างไรบ้าง</p>\n<p>แม้เรือขนส่งจะมีการถ่ายทอดสัญญาณรหัสประจำเรือและตำแหน่งแต่หลายลำก็ไม่ได้เปิดวิทยุเอาไว้ รวมถึงเรือจำนวนมากเป็นการประมงผิดกฎหมาย งานวิจัยใหม่นี้จับภาพถ่ายดาวเทียมและแยกประเภทของเรือแต่ละลำโดยตรงผ่านระบบ machine learning ทำให้เห็นชุดข้อมูลละเอียดและครบถ้วนมากขึ้น</p>\n<p>ชุดข้อมูลก่อนหน้านี้เคยเชื่อกันว่าเรือประมงในยุโรปนั้นมีจำนวนพอๆ กับเอเชีย แต่ชุดข้อมูลใหม่กลับแสดงให้เห็นว่าเอเชียมีปริมาณเรือประมงสูงกว่ามาก นอกจากนี้ชุดข้อมูลยังแสดงปริมาณโครงสร้างในทะเล เช่น แท่นขุดเจาะน้ำมัน, ฟาร์มลม, และโครงสร้างอื่นๆ</p>\n<p>ชุดข้อมูล<a href=\"https://globalfishingwatch.org/datasets-and-code/\">เปิดให้ดาวน์โหลดได้ฟรี</a></p>\n<p>ที่มา - <a href=\"https://globalfishingwatch.org/press-release/new-research-harnesses-ai-and-satellite-imagery-to-reveal-the-expanding-footprint-of-human-activity-at-sea/\">Global Fishing Watch</a></p>\n<p><img alt=\"No Description\" src=\"https://www.blognone.com/sites/default/files/externals/ce864550f17cb327c87f3fbc8531695b.jpg\" /></p>\n</div></div></div><div><div>Topics: </div><div><div><a href=\"/topics/machine-learning\">Machine Learning</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/gis\">GIS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9cbf078903d28c8902e637642068e536497299cee58e6311d320e4ffb9a8979","category":"Thai"}