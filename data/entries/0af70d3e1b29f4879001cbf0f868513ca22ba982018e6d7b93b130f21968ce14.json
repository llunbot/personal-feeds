{"title":"Chillhop – Lofi Music","link":"https://markpeak.net/chillhop-lofi-music/","date":1627358133000,"content":"<p>ช่วงหลังนิยมเปิดเพลงจากช่อง Chillhop ขึ้นบน Chromecast ไว้เป็นแบ็คกราวน์ในบ้าน สร้างบรรยากาศในยามที่ต้องอยู่บ้านตลอดเวลา</p>\n<p>เหตุผลที่เลือกช่อง Chillhop เพราะการ์ตูนตัวแร็คคูนน่ารักดี (จริงๆ ก็มีช่องอื่นๆ อีกที่เปิดบ้าง เช่น ช่องเปียโน, เพลงคาเฟ่, <a href=\"https://www.youtube.com/channel/UC_g9ARDUwaWr0Ic1lwdPdUQ\">ช่องเพลงรถไฟ Auditory-Art</a> อันนี้เจ๋งมาก)</p>\n<p></p>\n<p>ทีนี้พออยากค้นว่าคนทำแร็คคูนอยู่ประเทศอะไร (คำตอบคือ เนเธอร์แลนด์) เลยมาเจอกับ<a href=\"https://www.polygon.com/2018/2/8/16990594/youtube-lofi-hip-hop-gaming-livestream-anime-wolf-children\">บทความใน Polygon</a> ทำให้รู้ว่าเพลงกลุ่มนี้มีชื่อเรียกว่า Lofi Music</p>\n<div>\n\t\t\t<div>\n\t\t\t\t<a href=\"https://www.polygon.com/2018/2/8/16990594/youtube-lofi-hip-hop-gaming-livestream-anime-wolf-children\">\n\t\t\t\t\t<img src=\"https://cdn.vox-cdn.com/thumbor/8_3sQWBpYFr00MNVKuvJCfR52-4=/0x20:1000x544/fit-in/1200x630/cdn.vox-cdn.com/uploads/chorus_asset/file/10183111/_lowfi_anime.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.polygon.com/2018/2/8/16990594/youtube-lofi-hip-hop-gaming-livestream-anime-wolf-children\">\n\t\t\tYouTube’s most popular ‘Lofi Hip Hop’ livestream may return soon\t\t</a>\n\t</div>\n\t<div>\n\t\t<a href=\"https://www.polygon.com/2018/2/8/16990594/youtube-lofi-hip-hop-gaming-livestream-anime-wolf-children\">\n\t\t\t<p>Chillhop Records is trying to work out a deal</p>\n\t\t</a>\n\t</div>\n\t<div>\n\t\t<img src=\"https://cdn.vox-cdn.com/community_logos/51927/38.png\" />\t\tPolygon\t</div>\n</div>\n<p>ความหมายของคำว่า Lofi คือไม่มีเสียงร้อง ใช้เป็นแบ็คกราวน์ในการทำเรื่องอื่นๆ เช่น อ่านหนังสือเรียน หรือ เล่นเกมนั่นแหละ ซึ่งก็ตรงกับที่ตัวเองใช้เหมือนกัน คือเปิดเพื่อเป็นเสียงประกอบในบ้าน เพื่อไม่ให้เงียบเกินไป ส่วนจะเป็นช่องไหนก็คงขึ้นกับจริตของแต่ละคน</p>\n<p>ทีนี้ การที่คนจำนวนมากเปลี่ยนพฤติกรรมมาฟังเพลงผ่าน YouTube ในลักษณะนี้ (คนบางกลุ่มอาจยังฟังผ่านสตรีมมิ่ง เช่น Spotify ซึ่งก็ไม่ผิดอะไร) มันเลยเปิดตลาดใหม่ๆ อีกมาก เช่น ศิลปินหน้าใหม่ๆ สามารถมาสร้างชื่อของตัวเองได้จาก compilation music แบบนี้ แทนการใช้พื้นที่แอร์ไทม์ของวิทยุ (หรือช่องเพลงบนทีวี) ในแบบเดิมๆ</p>\n<p>หรือการที่การฟังเพลงเป็นการฟังแบบ “มีภาพ” ประกอบด้วย ทำให้เป็นพื้นที่โฆษณาคาแรกเตอร์ ที่ตามมาเรื่อง merchandize ได้อีกเช่นกัน อย่าง<a href=\"https://shop.chillhop.com/\">ช่อง Chillhop ก็มีหน้าสโตร์ของตัวเอง</a> ที่ขายแผ่นเสียง ซีดี ตุ๊กตา ของที่ระลึกอื่นๆ อีกมาก</p>\n<p>ดูทุกวันมันก็เริ่มรู้สึกอยากอุดหนุนเหมือนกันแฮะ</p>\n<p><img src=\"https://markpeak.net/wp-content/uploads/2021/07/chillhop-store.jpg\" /></p>The post <a href=\"https://markpeak.net/chillhop-lofi-music/\">Chillhop – Lofi Music</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"0af70d3e1b29f4879001cbf0f868513ca22ba982018e6d7b93b130f21968ce14","category":"Thai"}