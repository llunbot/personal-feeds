{"title":"Sony ไทยเปิดตัวทีวี Bravia 9, 8 ลำโพง Bravia Theatre Bar 9, 8 รุ่นปี 2024","link":"https://www.blognone.com/node/140949","date":1721295750000,"content":"<div><div><div><p>Sony ไทยเปิดตัวทีวี Bravia รุ่นใหม่ประจำปี 2024 รีแบรนด์เปลี่ยนมาใช้เลขหลักหน่วยระบุรุ่นแทนตัวอักษร (Bravia XR) นำโดย Bravia 9 และ Bravia 8 พร้อมเปิดตัว Soundbar รุ่น Bravia Theatre Bar 9 และ Bravia Theatre Bar 8 เปิดให้จองได้ถึง 22 กรกฎาคมนี้</p>\n<p><img alt=\"No Description\" src=\"https://www.blognone.com/sites/default/files/externals/89f80f34bf59d091baae73e98def4737.jpeg\" /></p>\n<p>Bravia 9 เป็นซีรี่ส์ที่ต่อจาก Bravia XR X95L ของปี 2023 มีฟีเจอร์เด่น ๆ ดังนี้</p>\n<ul>\n<li>จอ LCD แต่แสงด้านหลังเป็น Mini LED (รุ่นก่อนหน้าเป็น Full Array Mini LED)</li>\n<li>ขนาด 75 นิ้ว และ 85 นิ้ว ความละเอียดสูงสุด 4K 120Hz</li>\n<li>ใช้ชิปประมวลผล XR Processor มีเทคโนโลยี XR Clear Image สำหรับอัปสเกลภาพ</li>\n<li>เทคโนโลยี Backlight Master Drive ช่วยควบคุมแสงได้อย่างแม่นยำเพิ่ม dimming zone ขึ้นจากรุ่น X95L กว่า 325%</li>\n<li>มี High Peak Luminance ช่วยเพิ่มความสว่างมากขึ้นกว่าเดิมถึง 150%</li>\n<li>โหมดสี Studio Calibrated ที่พัฒนาร่วมกับบริการสตรีมมิ่ง</li>\n<li>X-Anti Reflection และ X-Wide Angle เห็นภาพจากทุกมุมมองและไร้แสงสะท้อนรบกวน</li>\n<li>Acoustic Multi-Audio+ รวมเทคโนโลยี Beam Tweeter และ Frame Tweeter เข้าด้วยกันมอบเสียงเซอร์ราวด์รอบทิศทางเจ้าแรกของโลก</li>\n<li>ระบบปฏิบัติการ Google TV</li>\n<li>ช่องเสียบ HDMI 4 ช่อง มี 2 ช่องที่รองรับ VRR</li>\n<li>ราคา 129,990 บาท และ 179,990 บาท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f12f812d4ea0a38d974ad72b89f6932f.jpeg\" /><img alt=\"No Description\" src=\"https://www.blognone.com/sites/default/files/externals/742653ac177c8f185f98eb1f5cd82c00.jpeg\" /></p>\n<p>ส่วน Bravia 8 เป็นซีรี่ส์ต่อจาก Bravia XR A80L แตกต่างจาก Bravia 9 ตรงที่เป็นหน้าจอแบบ OLED ขนาด 55 นิ้ว และ 65 นิ้ว ไม่มี Backlight Master Drive วางจำหน่ายราคา 64,990 บาท และ 93,990 บาท ตามลำดับ</p>\n<p><img alt=\"No Description\" src=\"https://www.blognone.com/sites/default/files/externals/b2de00d65849fbf528ce9778c9b630fa.jpeg\" /></p>\n<p>สำหรับ Bravia Theatre Bar 9 และ Bravia Theatre Bar 8 เป็นรุ่นที่ต่อจาก HT-A7000 และ HT-A5000 มีน้ำหนักเบาลงมีขาตั้งติดผนังให้แต่ตัดซับวูฟเฟอร์ออกมีฟีเจอร์เด่น ๆ ดังนี้</p>\n<ul>\n<li>360 Spatial Sound Mapping จำลองลำโพง Phantom หลายตัวในตำแหน่งต่าง ๆ แบบ 360 องศา โดยไม่ต้องติดตั้งลำโพงเพิ่มเติมบนเพดานหรือผนัง</li>\n<li>สามารถซื้อซับวูฟเฟอร์ไร้สาย SA-SW3 มาติดตั้งเพิ่มได้</li>\n<li>Sound Field Optimization ทำหน้าที่ปรับแต่งลำโพงแต่ละตัวโดยอัตโนมัติตามแผนผังห้องช่วยค้นหาตำแหน่งที่เหมาะสมที่สุดสำหรับการติดลำโพงเพิ่ม</li>\n<li>Bar 9 มีลำโพง 13 ตัว, Bar 8 มีลำโพง 11 ตัว</li>\n<li>ราคา 49,900 บาท และ 34,990 บาท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/1a3ca672e3b9d55f86ce5137015c925c.jpeg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/bravia\">Bravia</a></div><div><a href=\"/topics/sony\">Sony</a></div><div><a href=\"/topics/smart-tv\">Smart TV</a></div><div><a href=\"/topics/tv\">TV</a></div><div><a href=\"/topics/soundbar\">Soundbar</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89b4c4560fde6948d252999e812da873e099297ff95cc9d8be536ce2cb85d3db","category":"Thai"}