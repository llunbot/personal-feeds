{"title":"Gmail คุมเข้มสแปม หากส่งเมลเข้า Gmail เกิน 5,000 ฉบับต่อวัน ต้องมีปุ่ม Unsubscribe","link":"https://www.blognone.com/node/136064","date":1696388590000,"content":"<div><div><div><p>กูเกิลประกาศนโยบายต่อต้านสแปมใน Gmail โดยเพิ่มเงื่อนไขว่าคนที่ส่งอีเมลเข้ามายังแอดเดรส Gmail จำนวนเกิน 5,000 ฉบับต่อวัน (bulk sender) ต้องยืนยันตัวตนและเพิ่มปุ่ม unsubscribe ในอีเมลด้วย</p>\n<p>กูเกิลมีเงื่อนไข<a href=\"https://support.google.com/a/answer/174124\">การยืนยันตัวตนผ่านวิธี SPF/DKIM</a> อยู่ก่อนแล้ว สิ่งที่เพิ่มเข้ามาคือในเนื้ออีเมลจะต้องมีลิงก์หรือปุ่ม unsubscribe ยกเลิกการรับอีเมลภายในคลิกเดียว และกระบวนการยกเลิกอีเมลต้องเสร็จสิ้นภายใน 2 วัน</p>\n<p>กูเกิลยังประกาศตัวเลขค่าความน่าจะเป็นสแปม (spam rate threshold คำนวณตามที่ผู้รับอีเมลกดปุ่มแจ้งสแปม) ให้ชัดเจนขึ้น ผู้ส่งอีเมลต้องพยายามกดค่านี้ให้ต่ำกว่า 0.3% ถึงจะไม่ถูกปรับเป็นสแปม</p>\n<p>กฎใหม่นี้จะมีผลวันที่ 1 กุมภาพันธ์ 2024</p>\n<p>ที่มา - <a href=\"https://blog.google/products/gmail/gmail-security-authentication-spam-protection/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/aa884433f90d9b44f3fc12263a378ce8.jpg\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google\">Google</a></div><div><a href=\"/topics/e-mail\">E-mail</a></div><div><a href=\"/topics/spam\">Spam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86690f0bb583b3270764380499ad80238b1c7a3cf7435d1ed4d98fd7fff1f662","category":"Thai"}