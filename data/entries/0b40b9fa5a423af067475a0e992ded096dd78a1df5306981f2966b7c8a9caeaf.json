{"title":"มัลแวร์ GoldFactory ดูดเงินธนาคารขยายการโจมตีสู่ iOS อาศัยผู้ใช้ลง TestFlight มุ่งเป้าไทย, เวียดนาม","link":"https://www.blognone.com/node/138274","date":1708357522000,"content":"<div><div><div><p>Group-IB บริษัทความปลอดภัยไซเบอร์รายงานถึงกลุ่มมัลแวร์ขโมยเงิน GoldDigger ว่ามุ่งเป้าเหยื่อในไทยและเวียดนาม ความพิเศษคือกลุ่มนี้โจมตีทั้งผู้ใช้ iOS และ Android</p>\n<p>มัลแวร์ GoldPickaxe ของกลุ่ม GoldDigger นี้มีทั้งรุ่น iOS และ Android โดยผู้ใช้ iOS อาศัยการติดตั้งผ่าน TestFlight หรือการติดตั้ง MDM Profile ที่ปกติแล้วเป็นการเชื่อมอุปกรณ์เข้ากับระบบขององค์กรให้ผู้ดูแลขององค์กรเข้ามาควบคุมโทรศัพท์ได้</p>\n<p>ทาง Group-IB ระบุว่า GoldPickaxe ไม่ได้ขโมยเงินจากแอปธนาคารในเครื่องโดยตรงเหมือนแอปดูดเงินที่ระบาดก่อนหน้านี้ แต่อาศัยการรวบรวมข้อมูลทั้งหมายเลขโทรศัพท์, ดัก SMS, และพรอกซี่ข้อมูลเข้าออกจากโทรศัพท์ เพื่อไปติดตั้งแอปธนาคารบนแอนดรอยด์ของคนร้ายเองแล้วดูดเงินออไปจากบัญชีของเหยื่อ</p>\n<p>รายงานมัลแวร์ตัวนี้ <a href=\"https://www.facebook.com/TBCERT.Official/posts/pfbid0YyUiPm6gH4XRdKd9UBgZgzJnxWCt7JFbBZHw4bUvf24jgBp6iPMdQvDu725f8DFNl\">TB-CERT</a> และ<a href=\"https://www.facebook.com/CybercopTH/posts/pfbid02vBcuQ9tpAJPM5BebnKT5f7J8rwAb2FRBxRkKp17FM97umEra9PW29j7xXX5ZUWCVl\">ตำรวจไซเบอร์ของไทย</a>ได้รายงานและแจ้งเดือนตั้งแต่เดือนพฤศจิกายนที่ผ่านมา</p>\n<p>ที่มา - <a href=\"https://www.group-ib.com/blog/goldfactory-ios-trojan/\">Group-IB</a></p>\n<p><img alt=\"No Description\" src=\"https://www.blognone.com/sites/default/files/externals/a059ce01d80ad81719b86cf25e823bbe.jpeg\" /></p>\n</div></div></div><div><div>Topics: </div><div><div><a href=\"/topics/malware\">Malware</a></div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b40b9fa5a423af067475a0e992ded096dd78a1df5306981f2966b7c8a9caeaf","category":"Thai"}