{"title":"[ลือ] Apple ยกเลิกโครงการพัฒนาจอ microLED สำหรับใช้งานเอง ปลดพนักงานฝ่ายทั้งหมด","link":"https://www.blognone.com/node/138872","date":1711158400000,"content":"<div><div><div><p>แอปเปิลมีแผนพัฒนาชิ้นส่วนหน้าจอ microLED เอง สำหรับใช้งานกับผลิตภัณฑ์ อย่างน้อย<a href=\"https://www.blognone.com/node/100795\">มีรายงาน</a>มาตั้งแต่ปี 2018 เป็นแนวทางเดียวกับการพัฒนาชิป Apple Silicon อย่างไรก็ตามแผนการดังกล่าวน่าจะยกเลิกไปแล้ว</p>\n<p>ข้อมูลจาก Mark Gurman แห่ง Bloomberg บอกว่าตอนนี้พนักงานที่อยู่ในฝ่ายพัฒนา microLED ได้รับแจ้งว่าแอปเปิลตัดสินใจยกเลิกโครงการ ซึ่งรวมทั้งการปลดพนักงานที่เกี่ยวข้องทั้งในอเมริกาและเอเชียทั้งหมด มีพนักงานส่วนหนึ่งที่ได้รับข้อเสนอให้ย้ายไปทำงานในฝ่ายอื่น</p>\n<p>แอปเปิลมีแผนใช้ microLED ที่พัฒนาเองกับ <a href=\"https://www.blognone.com/node/133986\">Apple Watch Ultra</a> เป็นผลิตภัณฑ์แรก โดยปัจจุบันมี Apple Vision Pro ที่ใช้จอ microLED เมื่อแผนการพัฒนา microLED ใช้เองยกเลิก รายงานบอกว่าแอปเปิลจะเลือกปรับผลิตภัณฑ์ทั้งหมดมาเป็น OLED แทน โดยซัพพลายเออร์หลักยังเป็น LG และซัมซุง</p>\n<p>ที่มา: <a href=\"https://www.bloomberg.com/news/articles/2024-03-22/apple-scraps-plan-to-design-display-for-watch-in-house-cuts-jobs\">Bloomberg</a></p>\n<p><img src=\"https://www.blognone.com/sites/default/files/externals/cd86525e85e4295f2be86c55bf033cb9.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/display\">Display</a></div><div><a href=\"/topics/rumors\">Rumors</a></div><div><a href=\"/topics/microled\">MicroLED</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ed6c4ce36815576d92c66ad77203a8758a1aa3b99cc822db3e28d0f39200e97","category":"Thai"}