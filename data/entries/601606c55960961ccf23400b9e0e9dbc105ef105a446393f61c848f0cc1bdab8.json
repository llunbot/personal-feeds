{"title":"ไม่ถูกทิ้ง Windows 10 ได้ฟีเจอร์ DirectStorage แบบเดียวกับ Windows 11 ผ่าน SDK แยก","link":"https://www.blognone.com/node/123800","date":1626767937000,"content":"<div><div><div><p>ไมโครซอฟท์ประกาศนำ<a href=\"https://www.blognone.com/node/117520\">ฟีเจอร์ DirectStorage API ที่เริ่มใช้ใน Xbox Series X|S</a> ตามด้วย <a href=\"https://www.blognone.com/node/123392\">Windows 11</a> มาใช้กับ Windows 10 ด้วย โดยใช้ได้กับ Windows 10 v1909 ขึ้นไป</p>\n<p>DirectStorage API เป็นเทคโนโลยีด้าน I/O ที่ช่วยลดคอขวดของการดึงข้อมูลจากดิสก์ ที่จากเดิม แอพ/เกมต้องสั่งดึงข้อมูลเองตามคิว เปลี่ยนมาเป็นการเรียกผ่าน API ให้ดึงข้อมูลชิ้นเล็กๆ แต่ขนานไปพร้อมกันเป็นจำนวนมาก เป็นการดึงพลังของสตอเรจยุคใหม่อย่าง NVMe ให้ได้ประโยชน์สูงสุด ผลคือเกมโหลดเร็วขึ้นมาก</p>\n<p>Windows 11 มีฟีเจอร์ DirectStorage มาให้ในตัว แต่เกมที่จะเรียกใช้บน Windows 10 จำเป็นต้องผนวก DirectStorage SDK เข้ามาด้วย ลักษณะเดียวกับ<a href=\"https://www.blognone.com/node/122307\">การทำ DirectX 12 Agility SDK ของฝั่งกราฟิก Shader</a> ที่ไมโครซอฟท์ยอมให้พ่วงมากับเกมบน Windows 10 เพื่อความเข้ากันได้ย้อนหลังเช่นกัน</p>\n<p>ที่มา - <a href=\"https://devblogs.microsoft.com/directx/directstorage-developer-preview-now-available/\">Microsoft</a></p>\n<p><img src=\"https://www.blognone.com/sites/default/files/externals/00bcf3616d9495b3760b0c9e677b5a3b.jpg\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/windows-11\">Windows 11</a></div><div><a href=\"/topics/development\">Development</a></div><div><a href=\"/topics/storage\">Storage</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"601606c55960961ccf23400b9e0e9dbc105ef105a446393f61c848f0cc1bdab8","category":"Thai"}