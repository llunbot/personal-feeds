{"title":"Grok เพิ่มความสามารถเรียกให้ใช้หาข้อมูลได้ เพียงเมนชันถึงใน X","link":"https://www.blognone.com/node/145154","date":1741488788000,"content":"<div><div><div><p>โจทย์หนึ่งที่ท้าทายผู้พัฒนาแชทบอต AI คือการสร้างวิธีเรียกใช้งานให้อำนวยความสะดวกกับผู้ใช้งานมากที่สุด แชทบอต AI Grok เป็นบริการหนึ่งที่พยายามเพิ่มช่องทางใช้งานให้มากที่สุดอย่างน้อยก็บนแพลตฟอร์ม X ที่มีเจ้าของเดียวกันคือ Elon Musk ตั้งแต่แถบหัวข้อ Grok แยกออกมา, ปุ่ม Grok ที่กำกับอยู่ที่แต่ละโพสต์ เพื่อให้สรุปเนื้อหา ไปจนถึงการออกแอปแยกมาเลย เป็นต้น</p>\n<p>ล่าสุดหลังจาก Perplexity ผู้ให้บริการค้นหาข้อมูลด้วย AI ทดลองความสามารถใหม่ โดยเมื่อผู้ใช้งานเมนชันหาบน X ไปยังบัญชี <a href=\"https://x.com/AskPerplexity/\">@AskPerplexity</a> ระบบจะค้นหาข้อมูลและตอบกลับมาเป็นข้อความ ทำให้ <a href=\"https://x.com/grok/\">Grok</a> ตัดสินใจเพิ่มฟีเจอร์นี้เช่นกัน เมื่อผู้ใช้งานเมนชัน @grok ระบบจะค้นหาข้อมูลและให้คำตอบอัตโนมัติ</p>\n<p>ฟีเจอร์นี้น่าจะทำให้การใช้งานแชทบอตบน X ง่ายมากขึ้น</p>\n<p>ที่มา: <a href=\"https://techcrunch.com/2025/03/07/x-now-lets-you-query-grok-by-mentioning-it-in-replies/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/928a7d374ce69d2af08a007ca8f1a2cf.png\" /></p>\n</div></div></div><div><div>Topics: </div><div><div><a href=\"/topics/grok\">Grok</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/x-company\">X.com</a></div><div><a href=\"/topics/xai\">xAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"761341ce1b5985c83da35d1f288ce8d0862cea5ba6e311f810f4960a144d467e","category":"Thai"}