{"title":"แบง์ชาติเตรียมทดสอบสกุลเงินดิจิทัลไทยสำหรับประชาชนทั่วไปในวงจำกัด คาดเริ่มไตรมาส 2 ปี 2565","link":"https://www.blognone.com/node/124306","date":1629354493000,"content":"<div><div><div><p>เดือนเมษายนที่ผ่านมา ธนาคารแห่งประเทศไทยแถลงข่าวเปิดรับฟังแนวทางการพัฒนาสกุลเงินดิจิทัลที่ออกโดยธนาคารกลางสำหรับการใช้งานในภาคประชาชน หรือ Retail Central Bank Digital Currency: Retail CBDC วันนี้ (19 ส.ค.)  ธปท. เผยจะเริ่มทดสอบใช้ <a href=\"https://www.blognone.com/node/122011\">Retail CBDC</a> ในการรับแลก ชำระค่าสินค้าหรือบริการในวงจำกัด คาดได้เริ่มทดสอบในไตรมาส 2 ปี 2565</p>\n<p>ในระยะถัดไปจะเป็นการทดสอบระดับนวัตกรรม (Innovation Track) ศึกษาแนวทางการพัฒนาต่อยอดการใช้งาน Retail CBDC ในกรณีอื่นๆ โดย ธปท. จะเปิดโอกาสให้ภาคเอกชนหรือนักพัฒนาเข้าร่วมทดสอบด้วย ตอนนี้อยู่ระหว่างการพิจารณารูปแบบและหลักเกณฑ์ในการเข้าร่วมทดสอบ</p>\n<p>รูปแบบการทดสอบระดับนวัตกรรม (Innovation Track)<br />\n<img src=\"https://www.blognone.com/sites/default/files/externals/fe7410a4aab4dd88a0d7709d1ce8eb5c.png\" /></p>\n<p>จากการเปิดรับฟังแนวทาง ธปท. สรุปสาระสำคัญโดยเฉพาะความกังวลที่ว่า Retail CBDC จะส่งผลกระทบต่อนโยบายการเงินหรือไม่นั้น ทาง ธปท. ยืนยันว่าจะไม่กระทบ เพราะปริมาณเงินใน Retail CBDC ไม่มีการเปลี่ยนแปลง ไม่ว่าจะเป็นการใช้แทนเงินสดหรือแทน e-Money</p>\n<p>นอกจากนี้ การใช้ Retail CBDC จะเกิดขึ้นอย่างค่อยเป็นค่อยไปเพื่อให้สถาบันการเงินปรับตัวได้ และด้วยคุณสมบัติหลักของ Retail CBDC จะช่วยลดผลกระทบของ Retail CBDC ที่มีต่อสถาบันการเงินไทยได้</p>\n<p>คุณสมบัติ</p>\n<ul>\n<li>ออกโดยธนาคารกลางผ่านธนาคารพาณิชย์</li>\n<li>ไม่มีการจ่ายดอกเบี้ยจากการถือครอง จำกัดปริมาณการถือหรือไถ่ถอน รวมถึงอาจมีการจำกัดการถอนเงินจากธนาคารมาเป็น Retail CDBC</li>\n<li>ทำธุรกรรมได้ไม่ว่าจะเชื่อมต่ออินเทอร์เน็ตหรือไม่ โดยอาจใช้งานผ่านแอปหรือสมาร์ตการ์ด</li>\n<li>ไม่มีค่าธรรมเนียม (เอกสารระบุว่า “ไม่สร้างภาระต้นทุนค่าธรรมเนียมให้ผู้ใช้”)</li>\n<li>สามารถต่อยอดการใช้งานด้วยการเขียนโปรแกรมเพิ่มเติมลักษณะพิเศษ</li>\n</ul>\n<p>ต่อข้อซักถามที่ว่า Retail CBDC จะช่วยเปลี่ยนพฤติกรรมการใช้จ่ายได้อย่างไร เพราะระบบ Promptpay ก็ทำหน้าที่ได้ดี ทาง ธปท. ระบุว่า ระบบโครงสร้างพื้นฐานของ Promptpay ยังเป็น Close Loop เปิดทางนักพัฒนาภายนอกเข้ามาพัฒนาของใหม่ได้ยาก Retail CBDC จะช่วยเพิ่มบริการทางการเงินใหม่ๆ นอกจากนี้ Retail CBDC จะเข้ามาเป็นอีกหนึ่งทางเลือกการใช้จ่าย เพราะยังมีคนหลายกลุ่มที่ยังต้องใช้เงินสด หรือการใช้จ่ายรูปแบบดิจิทัลอื่นๆ</p>\n<p>ที่มา - งานแถลงออนไลน์, <a href=\"https://www.bot.or.th/Thai/PressandSpeeches/Press/2021/Pages/n6064.aspx\">ธนาคารแห่งประเทศไทย</a></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/money\">Money</a></div><div><a href=\"/topics/virtual-currency\">Virtual Currency</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fc1b79f8cfe8238736ee64aaf8044ac2a69daf19df570133a02677f66011bee","category":"Thai"}