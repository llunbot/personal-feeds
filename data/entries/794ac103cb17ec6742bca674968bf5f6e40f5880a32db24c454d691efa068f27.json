{"title":"Google Looker ออกตัวเชื่อมข้อมูลไปแสดงผลใน Power BI","link":"https://www.blognone.com/node/134905","date":1689757306000,"content":"<div><div><div><p>กูเกิลออกตัวเชื่อมต่อข้อมูลระหว่าง <a href=\"https://www.blognone.com/node/110186\">Looker แพลตฟอร์มวิเคราะห์ข้อมูลในเครือ Google Cloud</a> กับ <a href=\"https://cloud.google.com/looker/docs/powerbi-connector\">Power BI ของไมโครซอฟท์</a> ช่วยให้ดึงข้อมูลจาก Looker ไปแสดง visualization บน Power BI ได้ด้วย</p>\n<p>ตัว Looker เองนั้นมีหน้าที่นำข้อมูลจากแหล่ง (data source) มาวิเคราะห์ก่อนชั้นแรก เรียกว่าเป็น semantic layer ก่อนนำไปจัดแสดงเป็น visualization อีกที ซึ่งรองรับหลายช่องทาง ได้แก่ Looker Studio ของตัวเอง, <a href=\"https://www.blognone.com/node/134860\">Google Sheets ผ่าน Connected Sheets</a> และ Power BI ซึ่งถือเป็นช่องทางที่สาม การเชื่อมต่อนี้ย่อมทำให้นักวิเคราะห์ข้อมูลที่คุ้นกับ Power BI Desktop ทำงานสะดวกขึ้น</p>\n<p>ที่มา - <a href=\"https://cloud.google.com/blog/products/business-intelligence/access-looker-data-models-from-power-bi/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/62d5185fa68ac182b50da116d3719e1a.png\" /></p>\n</div></div></div><div><div>Topics: </div><div><div><a href=\"/topics/power-bi\">Power BI</a></div><div><a href=\"/topics/google-cloud\">Google Cloud</a></div><div><a href=\"/topics/data-science\">Data Science</a></div><div><a href=\"/topics/visualization\">Visualization</a></div><div><a href=\"/topics/business-intelligence\">Business Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"794ac103cb17ec6742bca674968bf5f6e40f5880a32db24c454d691efa068f27","category":"Thai"}