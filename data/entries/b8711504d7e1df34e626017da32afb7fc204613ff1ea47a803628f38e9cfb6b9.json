{"title":"ญี่ปุ่นพัฒนาดาวเทียมดวงแรกของโลกที่ทำจากไม้ ส่งขึ้นสู่อวกาศแล้ว","link":"https://www.blognone.com/node/142966","date":1730889867000,"content":"<div><div><div><p>ดาวเทียมดวงแรกของโลกที่ทำจากไม้ได้ถูกส่งขึ้นสู่อวกาศไปแล้วเมื่อวันอังคารที่ผ่านมา ซึ่งเป็นส่วนหนึ่งของแผนการสำรวจดวงจันทร์และดาวอังคาร</p>\n<p>ดาวเทียมที่ทำจากไม้นี้มีชื่อว่า <strong>LignoSat</strong> พัฒนาโดยมหาวิทยาลัยเกียวโต และบริษัท Sumitomo Forestry ของประเทศญี่ปุ่น ซึ่งเป็นผู้เชี่ยวชาญการก่อสร้างอสังหาริมทรัพย์ด้วยวัสดุจากไม้ โดยดาวเทียมถูกส่งไปยังสถานีอวกาศนานาชาติด้วยจรวดของ SpaceX ก่อนจะถูกปล่อยเข้าสู่วงโคจรที่ระดับ 400 กิโลเมตรเหนือพื้นโลก</p>\n<p>แนวคิดเรื่องการใช้ดาวเทียมจากไม้ มาจากการศึกษาแนวทางที่ทำให้มนุษย์สามารถผลิตและสร้างสิ่งต่าง ๆ ใช้งานได้เองในอวกาศ ซึ่งแผนหนึ่งคือการปลูกต้นไม้และสร้างบ้านบนดวงจันทร์ ส่วนดาวเทียมนั้นทำเพื่อพิสูจน์ว่าไม้เป็นวัสดุที่อยู่ได้ในสภาพแวดล้อมนี้ ซึ่งทีมวิจัยเชื่อว่าจะทนทานมากกว่าอยู่บนโลกเพราะไม่มีน้ำและออกซิเจน ซึ่งเป็นปัจจัยให้ไม้ผุกร่อน รวมทั้งเมื่อปลดระวางก็สร้างผลกระทบต่อสิ่งแวดล้อมน้อยกว่า</p>\n<p>ที่มา: <a href=\"https://www.reuters.com/technology/space/worlds-first-wooden-satellite-developed-japan-heads-space-2024-11-05/\">Reuters</a> ภาพ <a href=\"https://www.kyoto-u.ac.jp/en/research-news/2024-01-25-0\">Kyoto University</a></p>\n<p><img alt=\"No Description\" src=\"https://www.blognone.com/sites/default/files/externals/0e88044bd9e41d4706d3b47f646a057f.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/satellite\">Satellite</a></div><div><a href=\"/topics/space\">Space</a></div><div><a href=\"/topics/jaxa\">JAXA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8711504d7e1df34e626017da32afb7fc204613ff1ea47a803628f38e9cfb6b9","category":"Thai"}