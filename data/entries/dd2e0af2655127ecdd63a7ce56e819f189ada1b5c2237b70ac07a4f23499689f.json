{"title":"หลุดภาพที่ชาร์จ USB-C รุ่นใหม่ของกูเกิล เพิ่มกำลังไฟเป็น 45W แล้ว รอเปิดตัวพร้อม Pixel 9","link":"https://www.blognone.com/node/141240","date":1722746271000,"content":"<div><div><div><p>เมื่อพูดถึงแบรนด์มือถือที่ชูฟีเจอร์เรื่องระบบชาร์จเร็ว Google Pixel ย่อมไม่ใช่แบรนด์ที่เน้นเรื่องนี้สักเท่าไร (จะเรียกว่าล้าหลังก็พอได้ด้วยซ้ำ) แต่ในงานเปิดตัว Google Pixel 9 ช่วงกลางเดือนนี้ ดูเหมือนกูเกิลเริ่มหันมาสนใจเรื่องนี้บ้างแล้ว เพราะมีหน้าตาของที่ชาร์จ USB-C กำลัง 45W หลุดออกมาแล้ว</p>\n<p>ที่ชาร์จอย่างเป็นทางการของกูเกิลในปัจจุบัน รองรับกำลังไฟ 30W ซึ่งอาจน้อยไปแล้วกับยุคสมัยนี้ ถึงแม้ที่ชาร์จรุ่นใหม่ของกูเกิลขยับเพิ่มมาเป็น 45W ถ้าดูแค่ตัวเลขอาจยังด้อยกว่าของบางแบรนด์ที่เน้นตัวเลขกำลังไฟสูงๆ แต่กำลังไฟ 45W ก็น่าจะเพียงพอแล้วสำหรับคนส่วนใหญ่ และเป็นสิ่งยืนยันได้ค่อนข้างแน่แล้วว่า Pixel 9 ทั้งซีรีส์น่าจะรองรับชาร์จเร็วอย่างน้อย 45W</p>\n<p>ข้อมูลที่ยังขาดอยู่ตอนนี้คงเป็นเรื่องราคา และคำถามว่ากูเกิลจะแถมที่ชาร์จตัวนี้มากับ Pixel 9 ด้วยหรือไม่</p>\n<p>ที่มา - <a href=\"https://9to5google.com/2024/08/02/google-45w-charger/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/6b4a75fe90161795cd190d7a3e24d16e.jpg\" /></p>\n<blockquote><p>Google's new 45W Charger <a href=\"https://t.co/bT3qLr4eWt\">pic.twitter.com/bT3qLr4eWt</a></p>\n<p>— Arsène Lupin (@MysteryLupin) <a href=\"https://twitter.com/MysteryLupin/status/1819493727158915361?ref_src=twsrc%5Etfw\">August 2, 2024</a></p></blockquote>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/charging\">Charging</a></div><div><a href=\"/topics/accessories\">Accessories</a></div><div><a href=\"/topics/google-pixel-9\">Google Pixel 9</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd2e0af2655127ecdd63a7ce56e819f189ada1b5c2237b70ac07a4f23499689f","category":"Thai"}