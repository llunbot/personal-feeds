{"title":"ผู้สร้าง Dragon Quest บอกแนวทางตัวเอกไม่มีบทพูด เริ่มใช้ไม่ได้แล้วเมื่อกราฟิกเกมพัฒนาขึ้น","link":"https://www.blognone.com/node/141116","date":1722138950000,"content":"<div><div><div><p>Yuji Horii ผู้สร้างซีรีส์ Dragon Quest ให้สัมภาษณ์สื่อญี่ปุ่น Denfaminico ร่วมกับ Katsura Hashino ผู้กำกับ<a href=\"https://www.blognone.com/node/139368\">เกม Metaphor: ReFantazio ของค่าย Atlus</a> รวมถึงมีผลงานกำกับ Persona ภาค 3-5 ด้วย</p>\n<p>เมื่อสองผู้ยิ่งใหญ่ของวงการ JRPG มาเจอกัน เนื้อหาการพูดคุยจึงเป็นการถกเถียงแนวทางของเกม RPG ในแง่มุมต่างๆ โดย Horii บอกว่าเขาเริ่มอาชีพสร้างเกม จากความฝันที่อยากเป็นนักวาดการ์ตูน แต่เมื่อมาเจอกับคอมพิวเตอร์ที่เปิดให้ผู้เล่นโต้ตอบได้ เขาจึงทำเกม Portopia Serial Murder Case ซึ่งเป็นเกมสืบสวน เหตุผลที่ทำเกมฆาตกรรมเป็นเพราะชอบความดราม่าของเนื้อเรื่อง และเป็นเหตุผลต่อเนื่องว่าทำไม Dragon Quest ถึงขับเคลื่อนด้วยเนื้อเรื่องและบทสนทนาของตัวละครตลอดทั้งเกม</p>\n<p>Hashino จึงถือโอกาสถามว่า ตัวเอกของการ์ตูนมังงะต้องมีบุคลิก เจตจำนง เป้าหมายของตัวเอง แต่ตัวเอกของ Dragon Quest นั้นถูกออกแบบให้ไม่มีบทพูดมาโดยตลอด (silent protagonist) เขาจึงอยากถาม Horii ว่ามีความยากในการสร้างตัวละครเอกหรือไม่</p>\n<p>Horii ตอบว่าตัวเอกของ Dragon Quest ถูกออกแบบมาเป็นตัวแทนของผู้เล่น ดังนั้นปฏิกิริยาของตัวเอกจะแสดงออกมาทางปฏิกิริยาของตัวผู้เล่นแทน หากตัวเอกแสดงการตอบโต้ออกมาโอเวอร์เกินไป ผู้เล่นอาจมีความรู้สึกว่า \"นี่ไม่ใช่ตัวฉัน\" ก็เป็นได้</p>\n<p>อย่างไรก็ตาม Horii ยอมรับว่าเมื่อกราฟิกของเกมพัฒนาขึ้นเรื่อยๆ การที่ตัวเอก Dragon Quest จะยืนนิ่งๆ เฉยๆ ไม่ตอบโต้กับตัวละครอื่นก็อาจดูแปลกๆ อยู่บ้าง ซึ่งเป็นสิ่งที่เขาต้องหาทางแก้ไขในอนาคต</p>\n<p>ที่มา - <a href=\"https://news.denfaminicogamer.jp/interview/240722m\">Denfaminico</a> via <a href=\"https://automaton-media.com/en/game-development/dragon-quest-creator-talks-about-an-unexpected-challenge-the-series-is-facing-due-to-graphics-becoming-more-realistic/\">Automaton</a></p>\n<p><img alt=\"No Description\" src=\"https://www.blognone.com/sites/default/files/externals/cc7834a6560a94e8cee219b57df84670.jpeg\" /></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ba04548f567dbfd28c2ddd35903642bca276969db553ebb4698fb972aa130b1","category":"Thai"}