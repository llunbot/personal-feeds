{"title":"ประกาศ Emoji ชุดใหม่มีผลปี 2024: ส่ายหน้า พยักหน้า มะนาวสีเขียว เห็ดสีน้ำตาล นกฟีนิกซ์ โซ่ขาด","link":"https://www.blognone.com/node/134827","date":1689294754000,"content":"<div><div><div><p>Unicode Consortium ประกาศร่างมาตรฐาน Emoji 15.1 ซึ่งจะอนุมัติในขั้นตอนสุดท้ายเดือนกันยายนปีนี้ แล้วเริ่มมีผลใช้งานกับอุปกรณ์-แพลตฟอร์ม ตั้งแต่ปลายปี 2023 ถึงต้นปี 2024 ซึ่งแต่ละแพลตฟอร์มอาจออกแบบอีโมจิในแบบที่แตกต่างกัน แต่อิงคำแนะนำพื้นฐานเพื่อป้องกันความสับสน</p>\n<p>อีโมจิใหม่ที่เพิ่มมาใน Emoji 15.1 ปีนี้ ได้แก่ ส่ายหน้า, พยักหน้า, นกฟีนิกซ์, มะนาวสีเขียว, เห็ดสีน้ำตาล, โซ่ขาด นอกจากนี้ยังเพิ่มอีโมจิครอบครัว ซึ่งแยกเป็นหลายรูปแบบไม่ระบุเพศได้แก่ ผู้ใหญ่-ผู้ใหญ่-เด็ก, ผู้ใหญ่-เด็ก-เด็ก, ผู้ใหญ่-เด็ก และ ผู้ใหญ่-ผู้ใหญ่-เด็ก-เด็ก</p>\n<p><img alt=\"No Description\" src=\"https://www.blognone.com/sites/default/files/externals/d749af9000f98d3b337db70fc72b5495.jpg\" /></p>\n<p>Unicode ให้คำแนะนำว่าอีโมจิ ส่ายหน้า-พยักหน้า อาจมีความหมายที่ต่างไปในบางประเทศ เช่น อินเดีย บัลแกเรีย การส่ายหน้าแปลว่าใช่ การพยักหน้าแปลว่าไม่ เป็นต้น</p>\n<p>ใน Emoji 15.1 นี้ ยังปรับปรุงอีโมจิชุดหนึ่งให้เพิ่มการเคลื่อนที่ในทิศทางขวา (จากเดิมมีแต่ทางซ้าย) ซึ่งมีรวมกับตัวเลือกสีผิว-เพศที่มีอยู่แล้ว ทำให้มีการเพิ่มเติมอีโมจิส่วนนี้ 108 รายการ เช่น คนเดิน คนวิ่ง คนนั่งวีลแชร์ คนเดินไม้เท้า เป็นต้น</p>\n<p>ที่มา: <a href=\"https://blog.emojipedia.org/new-emojis-in-2023/\">Emojipedia</a></p>\n<p><img alt=\"No Description\" src=\"https://www.blognone.com/sites/default/files/externals/bbb2d242d9ed0ced2a9751e5dc0c8c70.png\" /></p>\n</div></div></div><div><div>Topics: </div><div><div><a href=\"/topics/emoji\">Emoji</a></div><div><a href=\"/topics/unicode\">Unicode</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"951100f290ec4d978eed7a2fe8c3c28b738062ab578e427153ff42268a30e467","category":"Thai"}