{"title":"เปิดตัว Gears of War: E-Day เนื้อเรื่องเกิดขึ้นก่อนภาคแรก 14 ปี เล่าเหตุการณ์เผ่าต่างดาวบุกครั้งแรก","link":"https://www.blognone.com/node/140252","date":1717984282000,"content":"<div><div><div><p>ไมโครซอฟท์เปิดตัว <strong>Gears of War: E-Day</strong> ภาคใหม่ของเกมซีรีส์ Gears of War ที่รอบนี้เล่าเหตุการณ์ก่อนภาคแรก เป็นเรื่องตัวเอก Marcus Fenix ในวัยหนุ่มที่ต้องเผชิญเหตุการณ์เผ่าต่างดาว Locust บุกดาว Sera ครั้งแรก ซึ่งถูกเรียกว่าเป็นวัน Emergence Day หรือ E-Day</p>\n<p>ผู้เล่นจะได้เห็นเหตุการณ์ที่เกิดขึ้นก่อน Gears of War ภาคแรก 14 ปี ผ่านสายตาของสองคู่หู Marcus Fenix และ Dom Santiago ที่ต้องต่อสู้กับฝ่าย Locust เป็นครั้งแรก ในขณะที่ฝ่ายมนุษย์ไม่พร้อมรับมือภัยคุกคามแบบนี้เลย รวมถึงตัว Marcus เองด้วยที่ต้องรับแรงกดดันอันหนักหน่วงแบบไม่ทันตั้งตัว</p>\n<p>ทีมพัฒนา The Coalition ระบุว่าหลังจาก <a href=\"https://www.blognone.com/node/112009\">Gears 5 ในปี 2019</a> ก็ใช้โอกาสช่วง Covid มานั่งคิดว่าจะพัฒนาเกมภาคต่อมาอย่างไร และพบว่าแฟนๆ ต้องการให้เล่าประวัติความเป็นมาของ E-Day ซึ่งเป็นเหตุการณ์สำคัญในจักรวาล Gears of War จึงมองว่าเป็นโอกาสอันดีในการหยิบเนื้อเรื่องช่วงนี้มาเล่า</p>\n<p>เกมสร้างด้วย Unreal Engine 5 <a href=\"https://www.blognone.com/node/122606\">ตามที่เคยประกาศไว้</a> ตอนนี้ยังไม่ประกาศวันวางขาย</p>\n<p>ที่มา - <a href=\"https://news.xbox.com/en-us/2024/06/09/gears-of-war-e-day-interview-details-xbox-games-showcase-2024/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/fec5371b6cba508cf0171c1251cd5343.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/750f82a245e26d2582ef875ac56685f7.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/26bcf28531fa0b3841400d9d77f9f61c.jpg\" /></p>\n</div></div></div><div><div>Topics: </div><div><div><a href=\"/topics/gears-of-war\">Gears of War</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd5f0a4c2bdb5eb8a6d690e6f0883181d14a4fc40c81e1fb5d12eb8dd9cb662d","category":"Thai"}