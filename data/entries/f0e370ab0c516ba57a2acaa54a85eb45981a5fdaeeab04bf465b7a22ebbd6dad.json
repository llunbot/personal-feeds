{"title":"ttb ใช้ AI และงานวิจัยพัฒนาการสื่อสาร ทำให้ยอดกู้เงินเพิ่มขึ้น 80%","link":"https://www.blognone.com/node/145276","date":1742198682000,"content":"<div><div><div><p>หลังจากที่ก่อนหน้านี้ การสื่อสารของ ttb ผ่านแอปพลิเคชันยังไม่ได้รับความนิยมและมีประสิทธิภาพมากเท่าที่ควร ทำให้ ttb เดินหน้าแก้ปัญหานี้ ด้วยการเริ่มจากการสัมภาษณ์ลูกค้า ทั้งจากกลุ่มลูกค้าประจำ และกลุ่มที่ไม่ใช่ลูกค้า เพื่อให้ได้ข้อมูลเชิงลึกที่สำคัญหลายด้านเพิ่มขึ้น</p>\n<p>รวมทั้งยังมีการขยายแบนเนอร์ให้ใหญ่ขึ้น เพื่อให้การสื่อสารมีความชัดเจน น่าสนใจยิ่งขึ้น และใช้แบนเนอร์ให้เข้ากับการใช้งานของผู้บริโภคมากขึ้น ตลอดจนการสร้างประสบการณ์ที่เชื่อมโยงกับชีวิตลูกค้า เช่น การทักทาย การเตือนความจำ และข้อความที่สำคัญมาใช้เพื่อเสริมความรู้สึกเชื่อมโยงกับลูกค้า</p>\n<p>การเตือนความปลอดภัย การอัปเดตระบบ แม้กระทั่งการเตือนบัตรประชาชนหมดอายุ ttb ก็เคยทำการแจ้งเตือนมาแล้ว หลังมีการปรับเปลี่ยนแอปของ ttb touch ปรากฎว่ามีผลลัพธ์ที่ค่อนข้างดี พบว่ายอดการเปิดดู (view rate) เพิ่มขึ้น 12.3% และอัตราการคลิก (click rate) เพิ่มขึ้น 11.4% ถือว่าดีกว่าโซเชียลมีเดียและช่องทางอื่น ๆ</p>\n<p>นอกจากนี้ ผลลัพธ์ที่ได้ผลอย่างเห็นได้ชัด มีดังนี้:</p>\n<ul>\n<li>มีการเปิดบัญชีเพิ่มขึ้น 24%</li>\n<li>มีคนสมัครบัตรเครดิตเพิ่มขึ้น 50%</li>\n<li>มีการเบิกเงินกู้เพิ่มขึ้น 80%</li>\n<li>มีการซื้อประกันเพิ่มขึ้น 250%</li>\n</ul>\n<p>ส่วนปัญหาคอลเซ็นเตอร์แบกลูกค้าหนัก ตอบคำถามเดิม ๆ ttb ก็ใช้แชทบอทช่วยได้</p>\n<p>หลังจากที่ลูกค้าเพิ่มมากขึ้น แถมลูกค้าชอบมาช่วงดึก ๆ และมักจะถามคำถามเดิม ๆ แชทบอทก็เป็นตัวช่วยสำคัญในการแก้ปัญหาเรื่องนี้ และยังทำได้หลายหน้าที่ เช่น การตรวจสอบยอดเงิน การโอนเงิน หรือการเตือนความจำ รวมถึงตรวจจับอารมณ์ของลูกค้าได้ ทำให้การตอบสนองมีความเป็นมิตร และตรงกับความต้องการของแต่ละคนด้วย</p>\n<p>ที่มา: งาน ttb spark</p>\n<p><img alt=\"alt=&quot;ttb&quot;\" src=\"https://www.blognone.com/sites/default/files/externals/a4bf8118b54826c40b4e3afed8a9f9dc.jpeg\" /></p>\n</div></div></div><div><div>Topics: </div><div><div><a href=\"/topics/ttb\">TTB</a></div><div><a href=\"/topics/yindee\">Yindee</a></div><div><a href=\"/topics/bank\">Bank</a></div><div><a href=\"/topics/application\">Application</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0e370ab0c516ba57a2acaa54a85eb45981a5fdaeeab04bf465b7a22ebbd6dad","category":"Thai"}