{"title":"Halo Infinite โชว์เทรลเลอร์เนื้อเรื่อง หลังกลับไปทำการบ้านมาใหม่ 1 ปีเต็ม","link":"https://www.blognone.com/node/125471","date":1635234563000,"content":"<div><div><div><p>ไมโครซอฟท์โชว์คลิปเกม Halo Infinite โหมดเนื้อเรื่อง (แคมเปญ)​ เป็นครั้งแรก ถือเป็นการแก้ตัวหลัง<a href=\"https://www.blognone.com/node/117673\">โชว์คลิปเกมเพลย์ในเดือนกรกฎาคม 2020 แล้วถูกวิจารณ์ยับ</a> <a href=\"https://www.blognone.com/node/117915\">จนต้องเลื่อนวันวางขาย 1 ปีเพื่อมาทำเกมให้เรียบร้อย</a></p>\n<p>เทรลเลอร์นี้ถือเป็นคำตอบของไมโครซอฟท์ต่อแฟนๆ ว่าใช้เวลา 1 ปีที่ผ่านมาไปทำการบ้านอะไรมาบ้าง กราฟิกสวยขึ้นแค่ไหน พร้อมทั้งเปิดเผยเนื้อเรื่องคร่าวๆ ของ Halo Infinite (นับเป็นภาค 6) โดยเนื้อเรื่องเดินต่อจากภาค 5 คือตัวเอก Master Chief ถูกโจมตีโดยกลุ่มกองทัพ The Barnished จนล่องลอยอยู่ในอวกาศ เมื่อรอดกลับมาได้ก็ต้องตามหาอาวุธเพื่อไปกอบกู้จักรวาลกลับมา โดยมี AI ตัวใหม่ชื่อ The Weapon มาแทน Cortana และต้องไขปริศนาว่า Cortana หายไปไหนด้วย</p>\n<p>ในแง่ของเกมเพลย์ Halo Infinite มีความเป็นเกมโอเพนเวิลด์สูงขึ้นมาก ผู้เล่นมีอิสระในการเลือกทำภารกิจบนดาว Zeta Halo จะเลือกทำอันไหนก่อน-หลังก็ได้</p>\n<p>เกมมีกำหนดขาย 8 ธันวาคม 2021 ทั้งเวอร์ชันพีซี Xbox One และ Xbox Series X|S</p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"025187a94850ba5693886ac9d8cab91a82e7b0a88dcea2dee94916351446c339","category":"Thai"}