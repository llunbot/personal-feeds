{"title":"[ลือ] Epic Games Store เตรียมแจกเกม AAA จำนวน 4 เกมควบคู่ไปกับเทศกาล Mega Sale 2024","link":"https://www.blognone.com/node/139803","date":1715925922000,"content":"<div><div><div><p>ในช่วง 4 สัปดาห์ที่เริ่มตั้งแต่วันที่ 16 พฤษภาคม ถึงวันที่ 13 มิถุนายน หรือช่วงเดียวกับ<a href=\"https://www.blognone.com/node/139800\">เทศกาล Epic Mega Sale 2024</a> มีรายงานว่า Epic Games Store จะแจกเกมระดับ AAA ทั้งหมด 4 เกมโดยแจกสัปดาห์ละเกม</p>\n<p>เกมแรกที่จะแจกได้ถูกประกาศออกมาแล้วคือเกม <strong>Dragon Age Inquisition: Game of the Year Edition</strong> ส่วนเกมต่อไป Epic ระบุว่าจะแจกในอีก 6 วันข้างหน้าแต่ยังไม่บอกว่าจะแจกเกมอะไร</p>\n<p>ในปี 2023 ทาง Epic แจกเกมไปทั้งหมด 86 เกม (ลดลงจากปี 2022 ที่แจก 99 เกม) เกมเหล่านี้มีมูลค่ารวมกันกว่า 2,055 ดอลลาร์สหรัฐ และบรรดาเกมเมอร์ก็ดาวน์โหลดเกมฟรีไปเกือบ 586 ล้านชุดแล้ว</p>\n<p><img alt=\"No Description\" src=\"https://www.blognone.com/sites/default/files/externals/3610d7a5bbc19bcd58afe5934f5291d3.png\" /></p>\n<p>ที่มา - <a href=\"https://www.dealabs.com/magazine/epic-games-store-on-vous-devoile-le-premier-jeu-gratuit-de-levenement-mega-sale-2024-50593\">Dealabs</a> via <a href=\"https://www.videogameschronicle.com/news/the-epic-games-store-will-reportedly-offer-16-free-aaa-games-over-the-next-month/\">VGC</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdb2dfeb4df16222de71b6b2b79fbc9fc9c37f144fd77940fb4f1b5abe182dde","category":"Thai"}