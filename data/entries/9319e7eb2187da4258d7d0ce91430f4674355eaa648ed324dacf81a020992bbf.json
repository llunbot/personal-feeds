{"title":"พบโค้ดในเว็บ Apple ญี่ปุ่น ระบุชื่อ \"Apple Pencil Pro\"","link":"https://www.blognone.com/node/139605","date":1715010296000,"content":"<div><div><div><p>โค้งสุดท้ายก่อนงานเปิดตัวสินค้าใหม่แอปเปิล <a href=\"https://www.blognone.com/node/139369\">Let Loose วันพรุ่งนี้</a> ข่าวก็มีออกมาเยอะหน่อย ล่าสุดมีคนพบโค้ดในเว็บไซต์แอปเปิลประเทศญี่ปุ่น ระบุคำว่า <strong>Apple Pencil Pro</strong> ซึ่งคาดว่าแอปเปิลน่าจะนำออกไปในภายหลัง</p>\n<p>ทั้งนี้ Apple Pencil รุ่นใหม่ เป็นหนึ่งในสินค้าที่คาดว่าจะเปิดตัวในงานวันพรุ่งนี้ โดยมีคุณสมบัติเพิ่มเติมเช่น ตัวตอบสนอง Haptic หรือคำสั่งลัดแบบใหม่ ก่อนหน้านี้คาดว่าแอปเปิลก็จะเรียก Apple Pencil รุ่นใหม่ แต่มีการคาดการณ์ว่าอาจมาในชื่อ Magic Pencil และล่าสุดก็คือ Apple Pencil Pro ในโค้ดนี้นั่นเอง</p>\n<p>ปัจจุบันแอปเปิลมี <a href=\"https://www.blognone.com/node/136271\">Apple Pencil ขายอยู่ 3 รุ่น</a> แตกต่างกันไปใน iPad รุ่นที่รองรับ คือ Apple Pencil 1, Apple Pencil 2 และ Apple Pencil ใหม่ พอร์ต USB-C</p>\n<p>ที่มา: <a href=\"https://www.macrumors.com/2024/05/06/apple-pencil-pro/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/ca5aaa5c10cdc0a10c8ead218862e618.png\" /></p>\n<blockquote><p>このページをF12で見てみると”Apple Pencil Pro”って表示されてるってことは新型は3ではなく新しいラインナップとしてProを出すのかな <a href=\"https://t.co/i5AlTcymGg\">pic.twitter.com/i5AlTcymGg</a></p>\n<p>— りぶ  (@ribu_ap712) <a href=\"https://twitter.com/ribu_ap712/status/1787461116211479032?ref_src=twsrc%5Etfw\">May 6, 2024</a></p></blockquote>\n</div></div></div><div><div>Topics: </div><div><div><a href=\"/topics/apple-pencil\">Apple Pencil</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9319e7eb2187da4258d7d0ce91430f4674355eaa648ed324dacf81a020992bbf","category":"Thai"}