{"title":"Meta เตรียมออกเครื่องมือให้พ่อแม่คุม Messenger, ป้องกัน Instagram DM จากคนแปลกหน้า","link":"https://www.blognone.com/node/134624","date":1688182946000,"content":"<div><div><div><p>บริษัท Meta ออกเครื่องมือจัดการของพ่อแม่ผู้ปกครอง (parental control หรือ parental supervision) สำหรับลูกหลานในการใช้แอพแชท Messenger</p>\n<p>ฟีเจอร์นี้ใช้ดูระยะเวลาการใช้งานแอพ, รายชื่อเพื่อน, การตั้งค่าความเป็นส่วนตัว, กำหนดคนที่สามารถแชทได้ (เช่น เฉพาะเพื่อนหรือเพื่อนของเพื่อนเท่านั้น) และดูได้ด้วยหากลูกหลานกดรีพอร์ตเพื่อนคนไหนว่ามีพฤติกรรมไม่เหมาะสม</p>\n<p>การใช้งานสามารถเข้าได้ผ่าน <a href=\"https://familycenter.meta.com/\">Meta Family Center</a> แต่ยังจำกัดเฉพาะสหรัฐอเมริกา สหราชอาณาจักร และแคนาดา เพียง 3 ประเทศก่อนขยายเพิ่มในเฟสถัดไป</p>\n<p><img alt=\"No Description\" src=\"https://www.blognone.com/sites/default/files/externals/04ef0aa1dc942aeaa4a4f0b433e153fb.jpg\" /></p>\n<p>นอกจากแชท Messenger แล้ว แชทอีกตัวที่วัยรุ่นใช้เยอะคือ Instagram DM ที่จะเพิ่มฟีเจอร์จำกัดการส่งข้อความถึงคนที่ไม่ได้รู้จักกันมาก่อน ต้องส่ง invite หากันก่อนถึงแชทได้, ข้อความเชิญมีเฉพาะตัวอักษรเท่านั้น ใส่ภาพ เสียง วิดีโอไม่ได้ เพื่อป้องกันการส่งเนื้อหาไม่พึงประสงค์จากคนไม่รู้จัก</p>\n<p><img alt=\"No Description\" src=\"https://www.blognone.com/sites/default/files/externals/33ee3898b61452dcebb71000c9637142.jpg\" /></p>\n<p>ส่วนแอพ Facebook จะได้ฟีเจอร์แจ้งเตือนว่าเล่นนาน 20 นาทีแล้วควรไปทำอย่างอื่นบ้าง ซึ่งเป็นฟีเจอร์ที่เคยเริ่มใช้กับ Instagram ไปแล้ว</p>\n<p><img src=\"https://about.fb.com/wp-content/uploads/2023/06/04_FB-Feed-Pause.jpg?resize=960%2C836?w=1240\" alt /></p>\n<p>ที่มา - <a href=\"https://about.fb.com/news/2023/06/parental-supervision-and-teen-time-management-on-metas-apps/\">Meta</a></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/meta\">Meta</a></div><div><a href=\"/topics/instagram\">Instagram</a></div><div><a href=\"/topics/parental-control\">Parental Control</a></div><div><a href=\"/topics/facebook\">Facebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e069b747aebe7a77482f9d3770cc8504ee38737346ebfc1ac73fb89b9df9e80f","category":"Thai"}