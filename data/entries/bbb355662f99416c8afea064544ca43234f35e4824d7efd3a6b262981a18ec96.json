{"title":"Firefox ครบรอบ 20 ปี แล้ว - Mozilla บอกแนวทางจากนี้จะโฟกัส Firefox มากขึ้น","link":"https://www.blognone.com/node/143032","date":1731197140000,"content":"<div><div><div><p>Firefox มีอายุครบ 20 ปีแล้ว โดยนับจากวันที่ออกเวอร์ชัน 1.0 เมื่อ <a href=\"https://www.blognone.com/node/283\">9 พฤศจิกายน 2004</a> ซึ่งตลอดช่วงที่ผ่านมา Firefox ได้รับความนิยมเพิ่มขึ้นจนเคยมีส่วนแบ่งตลาดเบราว์เซอร์สูงมากกว่า 30% ทั่วโลก จากนั้นก็มีส่วนแบ่งที่ลดลงจากการมาของ Google Chrome</p>\n<p>Laura Chambers ซีอีโอรักษาการณ์ของ Mozilla ที่<a href=\"https://www.blognone.com/node/138191\">รับตำแหน่ง</a>เมื่อต้นปี บอกว่าปัญหาของ Mozilla ในช่วงที่ผ่านมาคือการ<a href=\"https://www.blognone.com/node/141368\">เสียโฟกัสจากผลิตภัณฑ์หลักคือ Firefox</a> และให้ความสำคัญกับโครงการอื่น แนวทางจากนี้คือการเพิ่มความสามารถ Firefox ให้เป็นตัวเลือกเบราว์เซอร์ที่น่าสนใจขึ้น</p>\n<p>ตัวอย่างฟีเจอร์ที่เพิ่มมาใน Firefox 130 เช่น การแทรกรูปภาพ AI ที่สร้างจากอินพุทข้อความในเอกสาร PDF ซึ่งทำให้เห็นว่าเบราว์เซอร์สามารถเป็นเครื่องมือตัวกลางของ Generative AI ได้อีกหลากหลายอย่าง</p>\n<p>Firefox เวอร์ชันผู้ใช้งานทั่วไปล่าสุดที่ออกมา 132 ซึ่ง Mozilla ได้เผยแพร่วิดีโอเพื่อฉลองครบรอบ 20 ปีด้วย</p>\n<p>ที่มา: <a href=\"https://techcrunch.com/2024/11/09/as-firefox-turns-20-mozilla-ponders-how-to-restore-it-to-its-former-glory/\">TechCrunch</a> และ <a href=\"https://www.mozilla.org/en-US/firefox/132.0/whatsnew/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbb355662f99416c8afea064544ca43234f35e4824d7efd3a6b262981a18ec96","category":"Thai"}