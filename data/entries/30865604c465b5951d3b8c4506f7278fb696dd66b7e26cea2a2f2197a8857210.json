{"title":"ขนส่งทางบกสิงคโปร์ระบุการใช้ GPS ติดตามรถ เพิ่มรถบนถนนได้ 20,000 คัน เตรียมเพิ่มจุดจ่ายเงินค่ารถติด","link":"https://www.blognone.com/node/142952","date":1730796908000,"content":"<div><div><div><p>ขนส่งทางบกสิงคโปร์ (Land Transport Authority - LTA) ประกาศเพิ่มโควต้าการครอบครองรถยนต์ (Certificate of Entitlement - COE) โดยระบุเหตุผลว่าพบอัตราการการใช้งานรถยนต์ต่อใบอนุญาตน้อยลง และระบบจ่ายค่าใช้งานทางพิเศษแบบใหม่ทำให้ติดตามรถได้ดีขึ้น</p>\n<p>COE เป็นใบอนุญาตครอบครองรถที่ทำให้ขนส่งทางบกสิงคโปร์สามารถล็อกจำนวนรถยนต์บนท้องถนนได้เนื่องจากปล่อยใบอนุญาตจำกัด และผู้ต้องการซื้อรถยนต์จะต้องประมูลใบอนุญาตนี้ตามรอบ ทำให้ราคาขึ้นลงตามช่วงเวลา ในช่วงหลังมานี้ความต้องการใช้งานรถยนต์สูงขึ้นมาก ทำให้ราคา COE พุ่งสูง</p>\n<p>การอัพเกรดบัตรผ่านทางของรถยนต์ในสิงคโปร์<a href=\"https://www.blognone.com/node/118320\">เริ่มมาตั้งแต่ปี 2020</a> ตัวกล่องในรถยนต์เป็นผู้รายงานว่าผ่านจุดใดมาบ้าง แนวทางนี้ทำให้ LTA สามารถถอดจุดจ่ายเงิน (เดิมเป็นเสาติดเครื่องอ่าน RFID ไม่มีตู้จ่ายเงินอยู่แล้ว) และหลังจากนี้ LTA ระบุว่าจะกำหนดจุดจ่ายเงิน (virtual gantries) เพิ่มเติมเพื่อจัดการรถติดในจุดที่การจราจรหนาแน่น</p>\n<p>ที่มา - <a href=\"https://www.lta.gov.sg/content/ltagov/en/newsroom/2024/10/news-releases/injection-of-additional-coe-quota-with-reduced-usage---erp-2-0-t.html\">LTA</a></p>\n<p><img alt=\"No Description\" src=\"https://www.blognone.com/sites/default/files/externals/10d436ffb87643904d489b0338d4f69a.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/traffic\">Traffic</a></div><div><a href=\"/topics/transportation\">Transportation</a></div><div><a href=\"/topics/gps\">GPS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30865604c465b5951d3b8c4506f7278fb696dd66b7e26cea2a2f2197a8857210","category":"Thai"}