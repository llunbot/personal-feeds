{"title":"TikTok เพิ่มปุ่มแชร์เพลงลง TikTok ในแอปฟังเพลง Apple Music, Spotify","link":"https://www.blognone.com/node/143011","date":1731072642000,"content":"<div><div><div><p>TikTok ประกาศเพิ่มปุ่ม \"Share to TikTok\" ให้แพลตฟอร์มฟังเพลงสตรีมมิ่ง เพื่อให้ผู้ใช้งาน Apple Music และ Spotify สามารถแชร์เพลงมาลง TikTok ได้ทันที เหมือนกับการแชร์ไปยังแพลตฟอร์มอื่นเช่น Instagram ที่มีอยู่ก่อนหน้านี้</p>\n<p>ปุ่ม Share to TikTok จะแสดงผลในปุ่มแชร์ของหน้าเพลงนั้น ๆ ที่ผู้ใช้งานเปิดอยู่ โดยสามารถเลือกโพสต์ลง TikTok ได้ทั้งแบบโพสต์ลงหน้าฟีด หรือโพสต์เป็นสตอรี เลือกแชร์ได้ทั้งหน้าปกอัลบั้ม, ปกเพลงนั้น หรือเป็นเพลย์ลิสต์ นอกจากนี้ยังรองรับการส่งเป็น DM หาเพื่อนใน TikTok ได้ด้วย</p>\n<p>การเพิ่มของฟีเจอร์นี้อาจแสดงให้เห็นทิศทางของ TikTok กับอุตสาหกรรมเพลงมากขึ้น ซึ่งเป็นที่ทราบกันว่า TikTok มีอิทธิพลสูงต่อความนิยมของเพลง ก่อนหน้านี้ TikTok เคยมีแอปฟังเพลงสตรีมมิ่ง TikTok Music ที่ทดสอบตลาดในบางประเทศ และ<a href=\"https://www.blognone.com/node/142178\">ปิดตัวไปเมื่อเดือนกันยายน</a> จากนั้นจึงออกมาในรูปแบบความร่วมมือกับแอปฟังเพลงสตรีมมิ่งรายใหญ่ในตลาดแทน</p>\n<p>ที่มา: <a href=\"https://newsroom.tiktok.com/en-us/tiktok-launches-share-to-tiktok\">TikTok</a></p>\n<p><img alt=\"No Description\" src=\"https://www.blognone.com/sites/default/files/externals/cf1908106b126998f7d7e720a8d23680.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/83d2649b0c9ec5eeee11620d688c7bef.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/music-streaming\">Music Streaming</a></div><div><a href=\"/topics/music\">Music</a></div><div><a href=\"/topics/apple-music\">Apple Music</a></div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea1b1523e2c9bb30b3bf6b94d1fc19248266d51943b2fa8b7bd9dd79764451b3","category":"Thai"}