{"title":"เปิดตัว Tesla Model 3 รุ่นใหม่ ปรับดีไซน์ใหม่รอบคัน วิ่งได้ไกลสุด 678 กม.","link":"https://www.blognone.com/node/135540","date":1693540759000,"content":"<div><div><div><p>หลังจากเป็นข่าวลือมาหลายเดือน วันนี้ Tesla เปิดตัว Model 3 รุ่นใหม่เป็นที่เรียบร้อย ภายนอกปรับดีไซน์รอบคันโดยเฉพาะด้านหน้าและหลัง ส่วนภายในดูเผินๆ ยังคล้ายรุ่นเดิมแต่ปรับวัสดุบริเวณคอนโซล ส่วนผู้โดยสารตอนหลังมีหน้าจอสำหรับความบันเทิง</p>\n<p>สำหรับดีไซน์ด้านหน้าปรับไฟหน้าให้ดูเรียวและโฉบเฉี่ยว พร้อมเส้นไฟ daytime running light พาดอยู่ภายในโคม และดีไซน์บริเวณกันชนก็ปรับให้ดูเพรียวมากขี้น ส่วนด้านหลังก็ปรับไฟท้ายให้ดูเพรียวมากขึ้นเช่นกัน</p>\n<p><img alt=\"alt=&quot;dWqqemQ.png&quot;\" src=\"https://www.blognone.com/sites/default/files/externals/6e2da689a6f45bf11db938ad0127b194.png\" /></p>\n<p><img alt=\"alt=&quot;dWq5Tr8.jpeg&quot;\" src=\"https://www.blognone.com/sites/default/files/externals/d30cac43c00933029dffbe4f28ad88cd.jpeg\" /></p>\n<p><img src=\"https://sv1.picz.in.th/images/2023/09/01/dWq5Rvt.webp\" alt=\"dWq5Rvt.webp\" /></p>\n<p>ภายในก็มีการปรับหลายจุด เช่นคอนโซลที่รุ่นปัจจุบันเป็นลายไม้ก็ปรับให้เป็นวัสดุโมเดิร์นขึ้น เพิ่มไฟ ambient light และจุดเด่นคือปรับดีไซน์พวงมาลัยใหม่หมด ไม่มีก้านไฟเลี้ยวและก้านเกียร์/Autopilot แล้ว ทุกอย่างควบคุมด้วยปุ่มบนพวงมาลัยทั้งหมด ส่วนแตรยังกดตรงกลางพวงมาลัยเหมือนรถยนต์ทั่วไป ส่วนผู้โดยสารตอนหลังจะมีหน้าจอสัมผัสขนาด 8 นิ้วอยู่บริเวณช่องแอร์หลังสำหรับปรับแอร์และระบบความบันเทิง</p>\n<p><img alt=\"alt=&quot;dWq5g9I.jpeg&quot;\" src=\"https://www.blognone.com/sites/default/files/externals/8f5f2382e44a8e617c7c8db3e98ca8f6.jpeg\" /></p>\n<p><img src=\"https://sv1.picz.in.th/images/2023/09/01/dWq5QNe.webp\" alt=\"dWq5QNe.webp\" /></p>\n<p>ด้านการขับขี่ Tesla ระบุว่าปรับช่วงล่างใหม่ ใช้สปริงและโช้คใหม่เพื่อให้นุ่มนวลขึ้น และใส่กระจกกันเสียงรอบคัน เพิ่มฉนวนกันเสียงรบกวน ทำให้ลดเสียงรบกวนจากถนนและภายนอกได้ 20-30% จากรุ่นเดิม</p>\n<p>หนึ่งในเรื่องสำคัญที่สุดของรถยนต์ไฟฟ้าคือระยะทางที่วิ่งได้ โดย Model 3 รุ่นใหม่นี้มีค่าสัมประสิทธิ์แรงต้านอากาศ (Drag coefficient - Cd) ที่เพียง 0.219 (รุ่นเดิม 0.225) ทำให้รถรุ่นนี้เป็น Tesla ที่ลู่ลมมากที่สุด ซึ่งมีผลโดยตรงต่อระยะทางที่วิ่งได้ โดยรุ่น Standard Range วิ่งได้ 554 กิโลเมตรต่อการชาร์จหนึ่งครั้ง และรุ่นมอเตอร์คู่ Long Range วิ่งได้ถึง 678 กิโลเมตร ตามมาตรฐาน WLTP (ต้องเลือกใช้ล้อ Photon ขนาด 18 นิ้ว ถ้าเลือกล้ออื่นจะวิ่งได้สั้นกว่านี้)</p>\n<p><img alt=\"alt=&quot;dWq5r2D.jpeg&quot;\" src=\"https://www.blognone.com/sites/default/files/externals/7d2b7c059a1fa9727618bcecde7fe253.jpeg\" /><em>Tesla Model 3 พร้อมล้อ Photon ขนาด 18 นิ้ว</em></p>\n<p>ขณะนี้ Tesla เปิดให้สั่งซื้อ Model 3 รุ่นใหม่แล้วในแถบยุโรป (ยกเว้นอังกฤษ) และเอเชียบางประเทศเช่นจีนและมาเลเซีย สำหรับราคาหากอิงราคาของประเทศจีน:</p>\n<ul>\n<li>Model 3 Standard Range 259,900 หยวน หรือราว 1.25 ล้านบาท</li>\n<li>Model 3 Long Range 295,900 หยวน หรือราว 1.41 ล้านบาท</li>\n</ul>\n<p>เท่าที่ตรวจสอบดูหลายประเทศที่เปิดให้สั่ง จะเริ่มส่งมอบได้ตั้งแต่เดือนตุลาคมนี้เป็นต้นไป</p>\n<p>ที่มา - <a href=\"https://electrek.co/2023/08/31/tesla-model-3-highland-officially-unveiled-with-new-design-and-more-features/\">Electrek</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44924f203c3a656252ab463417fa7bc2d3f6150728dd214111caa1b7c7639e68","category":"Thai"}