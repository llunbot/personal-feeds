{"title":"โปรแกรมแบ่งรายได้โฆษณาของ X Premium ลดเงื่อนไขลง: มีอิมเพรสชัน 5 ล้าน, จ่ายเงินขั้นต่ำที่ 10 ดอลลาร์","link":"https://www.blognone.com/node/135232","date":1691731275000,"content":"<div><div><div><p>บัญชี X Support อัพเดตรายละเอียดโปรแกรมที่ให้ผู้สมัครใช้งาน <a href=\"https://www.blognone.com/node/135143\">X Premium</a> หรือ Twitter Blue เดิม <a href=\"https://www.blognone.com/node/135046\">สามารถรับส่วนแบ่งรายได้โฆษณา</a> ซึ่งรองรับในประเทศไทยด้วย โดยเงื่อนไขใหม่นี้ทำให้บัญชีมีโอกาสเข้าถึงโครงการง่ายขึ้น</p>\n<p>เงื่อนไขใหม่ระบุว่า จากเดิมบัญชี X Premium ต้องมีค่าอิมเพรสชัน 15 ล้าน ได้ปรับลงมาเป็น 5 ล้าน ภายในระยะเวลา 3 เดือน และการตัดจ่ายเงิน จากเดิมขั้นต่ำที่ 50 ดอลลาร์ ลดมาเป็น 10 ดอลลาร์ อย่างไรก็ตาม X Support ยังคงไม่ให้รายละเอียดว่าส่วนแบ่งรายได้โฆษณานั้นคำนวณอย่างไร</p>\n<p>Elon Musk เจ้าของ X <a href=\"https://twitter.com/elonmusk/status/1689840543130406912\">ยังเชิญชวน</a>ให้สมัครโครงการดังกล่าว โดยเทียบให้เห็นว่าเพียงมีอิมเพรสชันอย่างน้อย 5 ล้านครั้ง ก็สามารถใช้ X Premium ได้ฟรีแล้ว ทั้งนี้เขาบอกว่าอิมเพรสชันที่คำนวณต้องมาจากบัญชีที่เป็นคนเท่านั้น เพื่อป้องกันการปั๊มบอทมาสร้างตัวเลข</p>\n<p>ที่มา: <a href=\"https://www.theverge.com/2023/8/11/23824612/x-twitter-blue-ad-revenue-sharing-payment-delay\">The Verge</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed9983f2871bd8515f0906ee477c9677adaaf251a71475e9a4b5a3e69b2b4ed8","category":"Thai"}