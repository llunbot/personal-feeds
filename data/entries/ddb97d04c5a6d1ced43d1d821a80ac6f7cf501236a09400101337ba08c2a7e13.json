{"title":"Google เพิ่มฟีเจอร์ความปลอดภัยให้ Android - เครื่องรีบูทเองหากถูกล็อกเป็นเวลา 3 วัน","link":"https://www.blognone.com/node/145883","date":1744811925000,"content":"<div><div><div><p>กูเกิลอัปเดต Google Play services <a href=\"https://support.google.com/product-documentation/answer/14343500?hl=th\">เวอร์ชัน 25.14</a> ให้กับผู้ใช้ Android ซึ่งรายการเปลี่ยนแปลงเกี่ยวกับความปลอดภัยและความเป็นส่วนตัวในอัปเดตนี้ระบุว่า</p>\n<blockquote><p>[โทรศัพท์] ฟีเจอร์นี้จะช่วยให้อุปกรณ์รีสตาร์ทโดยอัตโนมัติหากถูกล็อกเป็นเวลา 3 วันติดต่อกัน</p>\n</blockquote>\n<p>กูเกิลไม่ได้อธิบายรายละเอียดเพิ่มเติม แต่ถ้าจำกันได้ฟีเจอร์นี้<a href=\"https://www.blognone.com/node/143024\">เคยถูกรายงานใน iOS 18.1</a> ของ iPhone ซึ่งนักวิจัยความปลอดภัย<a href=\"https://www.blognone.com/node/143149\">บอกว่า</a>การรีบูทเองนั้นเพื่อทำให้อุปกรณ์กลับไปมีสถานะ BFU (Before First Unlock) ซึ่งข้อมูลถูกเข้ารหัสไว้ทุกส่วน เพราะถ้าอุปกรณ์เคยถูกปลดล็อกจะมีสถานะ AFU (After First Unlock) ซึ่งข้อมูลบางส่วนจะถูกปลดล็อกไว้เพื่อให้เข้าถึงได้สะดวกขึ้น กรณีของ iPhone นั้นก็ระบุไว้ที่ 72 ชั่วโมง หรือ 3 วัน เท่ากับ Google Play service ในอัปเดตนี้</p>\n<p>ที่มา: <a href=\"https://9to5google.com/2025/04/14/android-auto-restart-security/\">9to5Google</a></p>\n<p><img alt=\"No Description\" src=\"https://www.blognone.com/sites/default/files/externals/f750ecec01937e56b6423c657f78c34b.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/security\">Security</a></div><div><a href=\"/topics/google-play-services\">Google Play Services</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddb97d04c5a6d1ced43d1d821a80ac6f7cf501236a09400101337ba08c2a7e13","category":"Thai"}