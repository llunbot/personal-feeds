{"title":"CTO ของ Facebook ประกาศลงจากตำแหน่ง ได้หัวหน้าฝ่ายฮาร์ดแวร์รับตำแหน่งต่อ","link":"https://www.blognone.com/node/124888","date":1632355712000,"content":"<div><div><div><p>Mike Schroepfer ซีทีโอ (Chief Technology Officer) ของ Facebook ประกาศลงจากตำแหน่ง หลังจากทำงานกับ Facebook มา 13 ปี โดยให้เหตุผลเพื่อมีเวลากับครอบครัวมากขึ้น ซึ่งจะมีผลภายในปี 2022 โดยเขาจะรับตำแหน่งใหม่พาร์ทไทม์ เป็นนักวิชาการอาวุโส (Senior Fellow) คนแรกของ Facebook เพื่อให้คำปรึกษาพัฒนาบุคลากรและกระบวนการทำงาน</p>\n<p>Schroepfer ทำงานที่ Facebook ตั้งแต่ปี 2008 ในตำแหน่งรองประธานด้านวิศวกรรม และรับตำแหน่ง CTO ในปี 2013 ต่อจาก <a href=\"https://www.blognone.com/node/33377\">Bret Taylor</a></p>\n<p>Andrew Bosworth หัวหน้าฝ่ายฮาร์ดแวร์ จะมารับตำแหน่ง CTO คนใหม่ โดยยังคงรับผิดชอบ Facebook Reality Labs และงานด้าน AR, VR ต่อไปด้วย</p>\n<p>ซีอีโอ Mark Zuckerberg กล่าวว่าเขาขอใช้โอกาสนี้ขอบคุณ Schroepfer สำหรับทุกอย่างที่มอบให้กับบริษัทตลอด 13 ปี ที่ผ่านมา เขามีบทบาทสำคัญกับแทบทุกผลิตภัณฑ์ของ Facebook ตั้งแต่การตั้งทีมจากเริ่มต้น จนถึงการพัฒนาเทคโนโลยีใหม่ ๆ อย่าง AI และ VR ส่วนตัวสำหรับเขากับ Schroepfer ก็เป็นเพื่อนที่สนิทกันมากด้วย</p>\n<p>ที่มา: <a href=\"https://about.fb.com/news/2021/09/note-from-mark-zuckerberg/\">Facebook</a> ผ่าน <a href=\"https://www.cnbc.com/2021/09/22/facebook-chief-technology-officer-to-step-down.html\">CNBC</a> ภาพ <a href=\"https://www.facebook.com/photo/?fbid=10153184342664443&amp;set=a.58804319442\">Mike Schroepfer</a></p>\n<p><img src=\"https://www.blognone.com/sites/default/files/externals/778164ba5c1e69441bbaba39aeeddff0.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93e0ef11d87fb7669fe76c36ee1ff8e21b1b0f16023271f022b331b11650d3f9","category":"Thai"}