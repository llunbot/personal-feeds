{"title":"LinkedIn ประกาศหยุดแสดงเนื้อหาแบบ Stories","link":"https://www.blognone.com/node/124525","date":1630450245000,"content":"<div><div><div><p>LinkedIn ประกาศหยุดการแสดงเนื้อหาแบบ Stories โดยจะมีผลตั้งแต่ 30 กันยายน 2021 เป็นต้นไป ทั้งนี้ LinkedIn ได้เริ่ม<a href=\"https://www.blognone.com/node/118645\">เปิดใช้งาน Stories</a> ตั้งแต่ปีที่แล้ว</p>\n<p>Liz Li ผู้อำนวยการอาวุโสฝ่ายผลิตภัณฑ์ของ LinledIn บอกว่า ในตอนแรก LinkedIn เพิ่ม Stories เพื่ออยากให้มีวิธีการแชร์วิดีโอสั้นที่สนุกและดูเป็นกันเอง แต่เมื่อเปิดใช้งานไป ก็พบว่าผู้ใช้งานต้องการสื่อผสมผสานที่นำเสนอความจริงจัง และเป็นไปในทิศทางเดียวกับหน้าโปรไฟล์มากกว่า</p>\n<p>ในหลายปีที่ผ่านมา แพลตฟอร์มโซเชียลต่างเพิ่มฟีเจอร์วิดีโอแนวตั้งแบบ Stories ซึ่งมี Snapchat เป็นต้นแบบ แต่ก็ปิดตัวในเวลาต่อมา ก่อนหน้านี้ <a href=\"https://www.blognone.com/node/123719\">Twitter ก็ประกาศปิดฟีเจอร์ Fleets</a></p>\n<p>ที่มา: <a href=\"https://www.theverge.com/2021/8/31/22650740/linkedin-stories-ephemeral-video-shut-down\">The Verge</a></p>\n<p><img src=\"https://www.blognone.com/sites/default/files/externals/aa3cc6e8e2eaf4091a803e2b1cacb36a.png\" /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9fe8a796faca28e0aa5878b32c0d0f418cc7fb21c8687cf6af4c27ff8020503","category":"Thai"}