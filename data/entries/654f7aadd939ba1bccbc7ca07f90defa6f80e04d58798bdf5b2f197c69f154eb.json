{"title":"Mozilla ประกาศตั้งกองทุน Mozilla.ai เพื่อส่งเสริมการสร้าง AI ที่เชื่อถือได้และโอเพนซอร์ส","link":"https://www.blognone.com/node/133129","date":1679530453000,"content":"<div><div><div><p>Mozilla ประกาศตั้งกองทุน Mozilla.ai ด้วยเงิน 30 ล้านดอลลาร์ เพื่อสนับสนุนส่งเสริมชุมชนสตาร์ทอัพ ในการสร้างระบบนิเวศ AI ที่เชื่อถือได้ เป็นอิสระ และโอเพนซอร์ส</p>\n<p>Mark Surman ผู้อำนวยการ Mozilla Foundation กล่าวว่า ปี 2023 ผ่านไปแล้ว 3 เดือน ก็เป็นที่ชัดเจนว่าหนึ่งในหัวข้อใหญ่ของปีนี้คือ AI ซึ่งตอนนี้มีความสนใจในระดับเดียวกับ Netscape เมื่อปี 1994 และ iPhone เมื่อปี 2007 ตอนนี้ทุกคนต่างคิดว่า AI จะสามารถทำอะไรได้บ้าง แต่เราก็สงสัยในอีกทางว่า AI จะทำงานผิดพลาดได้ไหม และเราจะรู้ได้อย่างว่ามีปัญหาแล้ว จึงเป็นที่มาของการตั้งกองทุนเพื่อสนับสนุนโครงการทำ AI ที่เชื่อถือได้</p>\n<p>Moez Draief จะเป็นผู้ดูแลโครงการดังกล่าว โดยช่วงแรก Mozilla.ai จะโฟกัสที่การสร้าง AI ผลิตเนื้อหาหรือ Generative AI ให้ปลอดภัยและโปร่งใส รวมทั้งสร้างระบบแนะนำเนื้อหาแบบใช้คนเป็นศูนย์กลาง ที่ไม่ให้ข้อมูลบิดเบือน</p>\n<p>ที่มา: <a href=\"https://blog.mozilla.org/en/mozilla/introducing-mozilla-ai-investing-in-trustworthy-ai/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/aa174da1c00c440fe8e21b5d2672ef67.jpg\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"654f7aadd939ba1bccbc7ca07f90defa6f80e04d58798bdf5b2f197c69f154eb","category":"Thai"}