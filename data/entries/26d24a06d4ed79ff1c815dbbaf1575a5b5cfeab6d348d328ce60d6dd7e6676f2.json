{"title":"เผยภาพใหม่จาก Fallout ฉบับทีวีซีรี่ส์ของ Prime Video ฉาย 12 เมษายนปี 2024","link":"https://www.blognone.com/node/136986","date":1701238930000,"content":"<div><div><div><p>Prime Video ปล่อยภาพชุดแรกของ Fallout ฉบับทีวีซีรี่ส์ที่ Amazon ซื้อลิขสิทธิ์ไปตั้งแต่ปี 2020 โดยเตรียมฉายวันที่ 12 เมษายน ปี 2024 เนื้อเรื่องของ Fallout ฉบับนี้จะอยู่ในช่วง 200 ปีหลังโลกล่มสลายจากสงครามนิวเคลียร์ โดยเรื่องราวจะเน้นไปที่ชุมชนของผู้คนที่อาศัยอยู่ในหลุมหลบภัยชื่อ Vault 33 ที่ถูกบังคับให้ขึ้นมาอาศัยในนรกบนดินที่เต็มไปด้วยรังสีที่บรรดาบรรพบรุษทำสงครามทิ้งไว้ให้</p>\n<p>ซีรี่ส์เรื่องนี้ผลิตโดย Kilter Films ที่มีผลงานเด่น ๆ อย่างซีรี่ส์ Westworld ที่เคยฉายใน HBO ร่วมกับ Amazon MGM Studios อำนวยการสร้างโดย Jonathan Nolan น้องชายแท้ ๆ ของ Christopher Nolan ซึ่ง Jonathan จะกำกับ 3 ตอนแรกของซีรี่ส์ และมี Todd Howard และ James Altman จาก Bethesda สตูดิโอที่พัฒนาเกม Fallout มาเป็นผู้อำนวยการผลิตด้วย</p>\n<p><img alt=\"No Description\" src=\"https://www.blognone.com/sites/default/files/externals/15a8ed237cf7e6e0989533f4ef977fab.png\" /></p>\n<p>ด้านตัวละครหลักที่เปิดเผยออกมามีดังนี้</p>\n<ul>\n<li>Ella Purnell แสดงเป็น Lucy ตัวเอกของซีรี่ส์ที่เป็นชาวหลุมหลบภัยที่มีจิตวิญญาณแบบอเมริกันชน</li>\n<li>Aaron Moten แสดงเป็น Maximus ทหารหนุ่มของ Brotherhood of Steel</li>\n<li>Walton Goggins แสดงเป็น The Ghoul มนุษย์ที่กลายพันธุ์จากรังสีที่เอาชีวิตรอดโดยการเป็นนักล่าค่าหัว</li>\n<li>Kyle MacLachlan แสดงเป็น Hank พ่อของ Lucy และผู้ดูแลของ Vault 33</li>\n</ul>\n<p><img alt=\"No Description\" src=\"https://www.blognone.com/sites/default/files/externals/3c48a68d0b157bacc0382c30b0b13807.png\" /><img alt=\"No Description\" src=\"https://www.blognone.com/sites/default/files/externals/3942c6f8327269df0119b9f5e3bc90af.png\" /><img alt=\"No Description\" src=\"https://www.blognone.com/sites/default/files/externals/045b3afa891d02b0d0a3c2888482110b.png\" /><img alt=\"No Description\" src=\"https://www.blognone.com/sites/default/files/externals/fa071bbdbc4620984b5fa16bc579870d.png\" /></p>\n<p>ที่มา - <a href=\"https://www.aboutamazon.com/news/entertainment/fallout-tv-series-amazon-prime-video\">Amazon</a></p>\n</div></div></div><div><div>Topics: </div><div><div><a href=\"/topics/fallout\">Fallout</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/bethesda\">Bethesda</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26d24a06d4ed79ff1c815dbbaf1575a5b5cfeab6d348d328ce60d6dd7e6676f2","category":"Thai"}