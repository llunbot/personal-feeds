{"title":"YouTube เปิดตัวฟีเจอร์ Hype ให้ผู้ชมช่วยดันคลิปให้เด่น สนับสนุนครีเอเตอร์รายเล็ก","link":"https://www.blognone.com/node/140569","date":1719315314000,"content":"<div><div><div><p>อาทิตย์นี้ YouTube ได้เปิดตัว Hype ฟีเจอร์ที่ยิ่งผู้ชมกดปุ่ม Hype มากเท่าไหร่ ก็จะยิ่งเพิ่มโอกาสให้วิดีโอนั้น ๆ ของครีเอเตอร์ไปปรากฏอยู่ในแรงก์จัดอันดับในหน้า Explore แต่จะไม่ได้ปรากฏอยู่ในหน้า Trending</p>\n<p>ฟีเจอร์ Hype ถูกสร้างขึ้นมาช่วยให้ครีเอเตอร์ช่องเล็ก ๆ ใน YouTube สามารถเพิ่มผู้ชมหรือผู้ติดตามได้ ทางฝั่งผู้ติดตามที่ต้องการซัพพอร์ตครีเอเตอร์ที่ตัวเองชื่นชอบ ก็ยังสามารถใช้ฟีเจอร์นี้เพิ่มโอกาสให้มีผู้ชมคนอื่น ๆ เข้ามาค้นพบวิดีโอของช่องนั้น ๆ ได้อีกด้วย</p>\n<p>YouTube จะเริ่มทดลองใช้ในประเทศบราซิล, ตุรกี และไต้หวัน แบบจำกัดจำนวนผู้ทดลองใช้ แค่ครีเอเตอร์ที่มีผู้ติดตามน้อยกว่า 500,000 คนและอยู่ในโปรแกรมพาร์ทเนอร์ (YPP) รวมถึงฟีเจอร์จะปรากฏในวิดีโอที่ถูกโพสไปไม่เกิน 7 วันก่อนเริ่มการทดลองเท่านั้น และยังต้องเป็นวิดีโอที่ไม่ละเมิดเงื่อนไขการใช้งาน (Community Guideline) ของ YouTube ด้วย</p>\n<p>คาดว่า YouTube น่าจะปรับเปลี่ยนฟังก์ชันของฟีเจอร์ Hype ไปตามเสียงตอบรับของผู้ทดลองใช้งาน ก่อนออกมาเปิดให้ใช้งานกันอย่างเป็นทางการในอนาคต</p>\n<p>ที่มา: <a href=\"https://www.phonearena.com/news/youtube-video-hype_id159769\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/0d42c9c54fc944571d2511396f4d5f14.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b87c9e03bf177170c61f413ff990837fe57610ca0e4adc13439178c61af5cd12","category":"Thai"}