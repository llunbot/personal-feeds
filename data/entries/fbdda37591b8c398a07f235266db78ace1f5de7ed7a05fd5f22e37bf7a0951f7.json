{"title":"Tencent ซื้อสตูดิโอเกม Turtle Rock ผู้สร้างเกม Left 4 Dead และ Back 4 Blood","link":"https://www.blognone.com/node/126377","date":1639809220000,"content":"<div><div><div><p>Tencent ประกาศซื้ัอกิจการสตูดิโอเกม Turtle Rock Studios ผู้สร้าง<a href=\"https://www.blognone.com/node/124133\">เกมเอาตัวรอดจากซอมบี้ Back 4 Blood ที่เพิ่งวางขายในปีนี้</a> โดยไม่เปิดเผยมูลค่า</p>\n<p>ทีมของ Turtle Rock คืออดีตทีมงานที่สร้าง Left 2 Dead ทั้งสองภาคในสมัยอยู่กับ Valve และแยกตัวมาตั้งบริษัทเอง หลังจาก Valve ไม่สนใจทำภาคต่อ</p>\n<p>Turtle Rock จะยังได้สิทธิการบริหารงานอย่างอิสระต่อไปดังเดิม และแผนการให้บริการเกม Back 4 Blood ก็ยังเหมือนเดิมไม่เปลี่ยนแปลง รวมถึงสิทธิการจัดหน่ายของ Warner Bros. Games ด้วย</p>\n<p>ปีนี้เราเห็น Tencent ซื้อบริษัทเกมหลายรายแล้ว เช่น <a href=\"https://www.blognone.com/node/123802\">Stunlock Studios ผู้สร้างเกม Battlerite Royale</a>, <a href=\"https://www.blognone.com/node/123785\">Sumo Group ผู้สร้างเกม Sackboy</a>, <a href=\"https://www.blognone.com/node/120785\">Klei Entertainment ผู้สร้าง Don't Starve</a> โดยการซื้อ Turtle Rock ถือเป็นการซื้อบริษัทเกมรายที่ 6 ของปีนี้ ยังไม่รวมถึงสตูดิโอในสังกัด Tencent ก่อนหน้านี้อีกหลายแห่ง เช่น Riot Games, Supercell, <a href=\"https://www.blognone.com/node/114273\">Funcom</a> เป็นต้น</p>\n<p><img src=\"https://www.blognone.com/sites/default/files/externals/ba826b20ea0b1eef6a7d35382802a7c8.jpg\" /></p>\n<p>ที่มา - <a href=\"https://www.businesswire.com/news/home/20211217005008/en/\">Tencent</a>, <a href=\"https://kotaku.com/tencent-buys-up-back-4-blood-devs-turtle-rock-its-sixt-1848234602\">Kotaku</a></p>\n</div></div></div><div><div>Topics: </div><div><div><a href=\"/topics/back-4-blood\">Back 4 Blood</a></div><div><a href=\"/topics/games\">Games</a></div><div><a href=\"/topics/tencent\">Tencent</a></div><div><a href=\"/topics/turtle-rock-studios\">Turtle Rock Studios</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbdda37591b8c398a07f235266db78ace1f5de7ed7a05fd5f22e37bf7a0951f7","category":"Thai"}