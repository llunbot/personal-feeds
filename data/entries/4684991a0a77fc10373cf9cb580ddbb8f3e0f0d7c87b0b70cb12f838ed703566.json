{"title":"ไมโครซอฟท์เปิดให้เล่น Halo Infinite Multiplayer แล้ว เล่นฟรีทั้งบน Xbox และพีซี","link":"https://www.blognone.com/node/125849","date":1637029238000,"content":"<div><div><div><p>เมื่อกลางปีนี้ ไมโครซอฟท์ประกาศว่า<a href=\"https://www.blognone.com/node/123169\">เกม Halo Infinite โหมด Multiplayer เปิดให้ทุกคนเล่นฟรี</a> (โหมดเนื้อเรื่องยังต้องซื้อ) โดยเป้าหมายของไมโครซอฟท์คือเพิ่มจำนวนคนเล่นเกม Halo Infinite ในฐานะเกม FPS เล่นฟรีตามสมัยนิยม (เหมือนกับ CS:GO, Apex Legends และเกมอื่นๆ)</p>\n<p>ล่าสุดไมโครซอฟท์เปิด Halo Infinite Multiplayer Beta ให้เล่นกันแล้วเมื่อคืนนี้ (ก่อนกำหนดเดิมหนึ่งสัปดาห์) โดยรองรับทั้ง Xbox One, Xbox Series X|S และพีซี ผลคือมีผู้เล่นพร้อมกันบน Steam ถึง 262,553 คน ขึ้นเป็นเกมคนเล่นเยอะอันดับสามของ Steam รองจาก CS:GO และ Dota 2 เท่านั้น ถือเป็นจุดเริ่มต้นที่ดีของ Halo Infinite Multiplayer และต้องรอดูกันว่าไมโครซอฟท์จะรักษากระแสได้นานแค่ไหน</p>\n<p>ผู้ที่สนใจลองเล่นสามารถดาวน์โหลดได้จากหน้าเว็บ <a href=\"https://www.xbox.com/en-US/games/halo-infinite\">Xbox</a> หรือ <a href=\"https://store.steampowered.com/app/1240440/Halo_Infinite/\">Steam</a></p>\n<p><img src=\"https://www.blognone.com/sites/default/files/externals/410b313e28b268d57f57d69262339b57.jpg\" /></p>\n<p>นอกจาก Halo Infinite แล้ว ไมโครซอฟท์ยังฉลอง 20 ปี Xbox ด้วยการนำเกม Xbox Original และ Xbox 360 มาให้เล่นบนคอนโซลยุคใหม่แบบ Backward Compatibility เพิ่มอีก 70 เกม เช่น Dead or Alive Ultimate, Star Wars: Jedi Knight II, Star Wars: Starfighter, Max Payne, F.E.A.R. โดยทุกเกมจะได้ฟีเจอร์ AutoHDR และบางเกมจะได้ FPS Boost เพิ่มเฟรมเรตด้วย</p>\n<p>ที่มา - <a href=\"https://news.xbox.com/en-us/2021/11/15/xbox-20-anniversary-broadcast-recap/\">Xbox</a>, <a href=\"https://www.halowaypoint.com/news/welcome-to-the-halo-infinite-mp-beta\">Halo</a></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4684991a0a77fc10373cf9cb580ddbb8f3e0f0d7c87b0b70cb12f838ed703566","category":"Thai"}