{"title":"สตูดิโอ Toys for Bob ผู้สร้าง Crash Bandicoot 4 แยกตัวเป็นอิสระจาก Activision และ Microsoft","link":"https://www.blognone.com/node/138480","date":1709257368000,"content":"<div><div><div><p>สตูดิโอ Toys for Bob ในเครือ Activision ซึ่งเคยมีผลงาน<a href=\"https://www.blognone.com/topics/skylanders\">ทำเกมซีรีส์ Skylanders</a>, <a href=\"https://www.blognone.com/node/99824\">รีมาสเตอร์เกมซีรีส์ Spyro</a>, <a href=\"https://www.blognone.com/node/117062\">Crash Bandicoot 4</a> และ<a href=\"https://www.blognone.com/node/122460\">ช่วงหลังถูกโยกมาช่วยทำ Call of Duty</a> ประกาศแยกตัวเป็นสตูดิโออิสระ ไม่อยู่ภายใต้ Activision และ Microsoft อีกต่อไป</p>\n<p><a href=\"https://www.blognone.com/node/138100\">Toys for Bob เพิ่งมีข่าวว่าถูกปลดพนักงาน 86 คนและปิดสำนักงาน</a> แต่ยังมีพนักงานทำงานแบบรีโมทอยู่ ไม่ได้ถูกปลดพนักงานออกทั้งหมด เพียงแต่ไม่ได้เปิดเผยว่ามีพนักงานเหลืออยู่เท่าไร</p>\n<p>Toys for Bob ให้เหตุผลว่าช่วงนี้เป็นเวลาที่เหมาะสมที่สตูดิโอจะกลับสู่รากเหง้าการเป็นสตูดิโอขนาดเล็กอีกครั้ง การแยกตัวครั้งนี้ได้รับการสนับสนุนจาก Activision และ Microsoft เป็นอย่างดี ตอนนี้สตูดิโอกำลังมีโครงการพัฒนาเกมใหม่ที่ยังไม่เปิดเผย และอาจมีความร่วมมือกับ Microsoft อีกในอนาคต</p>\n<p>ที่มา - <a href=\"https://www.toysforbob.com/blog/2024/WereGoingIndie\">Toys for Bob</a></p>\n<p><img alt=\"No Description\" src=\"https://www.blognone.com/sites/default/files/externals/6c76dcb9052d534580f86c0750499c06.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7ec5a79cc7af5cc66c71523ea7af34da.jpeg\" /></p>\n</div></div></div><div><div>Topics: </div><div><div><a href=\"/topics/activision\">Activision</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/crash-bandicoot\">Crash Bandicoot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f47cf1c7fa2e2d078d19c54e46c6b7ab643e58365dc1dadbb36eeedfeb43b600","category":"Thai"}