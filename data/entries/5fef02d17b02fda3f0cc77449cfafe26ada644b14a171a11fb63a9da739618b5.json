{"title":"Google Docs เพิ่มฟีเจอร์รองรับ Markdown ที่เต็มรูปแบบมากขึ้น","link":"https://www.blognone.com/node/140954","date":1721307426000,"content":"<div><div><div><p>กูเกิลประกาศรองรับ Markdown เพิ่มเติมใน Google Docs โดยบอกว่าฟีเจอร์ที่เกี่ยวข้องนี้มีผู้ใช้งานร้องขอมาเป็นจำนวนมาก</p>\n<p>Google Docs <a href=\"https://www.blognone.com/node/127836\">รองรับ Markdown มาตั้งแต่ปี 2022</a> แต่เป็นการแปลงรูปแบบให้อัตโนมัติ ขณะที่ผู้ใช้งานกำลังพิมพ์ฟอร์แมตของ Markdown แต่ฟีเจอร์ชุดใหม่นี้เป็นการรองรับ Markdown ที่เต็มรูปแบบมากขึ้น</p>\n<ul>\n<li>สามารถแปลง Markdown ลง Docs ได้ด้วยการวาง (paste)</li>\n<li>สามารถคัดลอกเนื้อหาใน Docs ออกไปเป็นฟอร์แมต Markdown</li>\n<li>Export ไฟล์ของ Docs ออกมาเป็น Markdown</li>\n<li>Import ไฟล์ Markdown ให้เป็น Docs</li>\n</ul>\n<p>ฟีเจอร์ Export/Import ถูกเปิดให้ใช้งานเป็นค่าเริ่มต้น ส่วนการคัดลอกและวางจะถูกปิดไว้ หากต้องการเปิดใช้งานให้ไปที่ Tools &gt; Preferences &gt; Enable Markdown</p>\n<p>ที่มา: <a href=\"https://workspaceupdates.googleblog.com/2024/07/import-and-export-markdown-in-google-docs.html\">กูเกิล</a></p>\n<p><img src=\"https://www.blognone.com/sites/default/files/externals/40b4509dd5e30fbbd9e6fca56eee796b.png\" /></p>\n</div></div></div><div><div>Topics: </div><div><div><a href=\"/topics/google-docs\">Google Docs</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fef02d17b02fda3f0cc77449cfafe26ada644b14a171a11fb63a9da739618b5","category":"Thai"}