{"title":"Western Digital ยืนยัน ข้อมูลลูกค้าหน้าร้านออนไลน์รั่วไหลจากการโดนแฮ็ก","link":"https://www.blognone.com/node/133740","date":1683599398000,"content":"<div><div><div><p>จาก<a href=\"https://www.blognone.com/node/133283\">กรณี Western Digital โดนแฮ็กระบบภายในช่วงปลายเดือนมีนาคม 2023 โดยต้องปิดระบบ My Cloud ชั่วคราว</a></p>\n<p>เวลาผ่านมาเดือนเศษ ล่าสุดบริษัทออกมาแถลงข้อมูลเพิ่มเติมว่า แฮ็กเกอร์ได้เข้าถึงฐานข้อมูลหน้าร้านออนไลน์ ซึ่งมีข้อมูลส่วนบุคคลของลูกค้า เช่น ชื่อ ที่อยู่ อีเมล หมายเลขโทรศัพท์ รวมไปถึงรหัสผ่านและหมายเลขบัตรเครดิตบางส่วนที่เข้ารหัสแล้ว (hashed and salted) ซึ่ง Western Digital จะแจ้งเตือนลูกค้าที่ได้รับผลกระทบต่อไป</p>\n<p>ข้อมูลหลุดนี้จำกัดเฉพาะลูกค้าที่สั่งซื้อสินค้า Western Digital ผ่านหน้าเว็บของบริษัทเท่านั้น (ประเทศไทยยังไม่มีระบบนี้) ส่วนข้อมูลสตอเรจส่วนบุคคลในระบบ My Cloud ไม่ระบุว่าได้รับผลกระทบ และเปิดระบบคืนมาแล้วตั้งแต่วันที่ 13 เมษายน 2023 (ปิดไปประมาณ 10 วัน)</p>\n<p>ที่มา - <a href=\"https://www.businesswire.com/news/home/20230505005469/en/Western-Digital-Provides-Update-on-Network-Security-Incident\">Western Digital</a> via <a href=\"https://www.neowin.net/news/western-digital-admits-personal-information-was-taken-during-recent-attack-on-its-network/\">Neowin</a></p>\n<p>หน้าร้านออนไลน์ของ Western Digital</p>\n<p><img alt=\"No Description\" src=\"https://www.blognone.com/sites/default/files/externals/af4dd56917a81321ccb9ce6b72c39c1e.png\" /></p>\n</div></div></div><div><div>Topics: </div><div><div><a href=\"/topics/western-digital\">Western Digital</a></div><div><a href=\"/topics/data-breach\">Data Breach</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19a22acd67e81adf860abe55a1748943be9066eac0c8f55dccc3fd7a2572c60b","category":"Thai"}