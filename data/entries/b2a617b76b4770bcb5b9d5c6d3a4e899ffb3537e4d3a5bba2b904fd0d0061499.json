{"title":"ผลสำรวจคนใช้ Android ในอเมริกา มีเพียง 18% สนใจเปลี่ยนไปใช้ iPhone 13 จากปีก่อนมี 33%","link":"https://www.blognone.com/node/124522","date":1630421281000,"content":"<div><div><div><p>SellCell เว็บเปรียบเทียบราคาสำหรับการซื้อขายโทรศัพท์มือสองในอเมริกา รายงานผลการสำรวจผู้ใช้ Android มากกว่า 5,000 คน ในประเด็นว่าพวกเขาสนใจเปลี่ยนไปใช้ iPhone รุ่นใหม่ที่กำลังจะเปิดตัวหรือที่เรียกกันตอนนี้ว่า iPhone 13 หรือไม่?</p>\n<p>ภาพรวมของคำตอบนี้คือ 18.3% ของผู้ใช้ Android เท่านั้นที่สนใจเปลี่ยนไปใช้ iPhone น้อยกว่าการสำรวจคำถามเดียวกันในปี 2020 ซึ่งมีผู้สนใจถึง 33.1%</p>\n<p>เมื่อเจาะเฉพาะกลุ่มผู้สนใจเปลี่ยนไปใช้ iPhone พบว่า 39.8% สนใจใช้รุ่น Pro Max ที่ขนาดจอใหญ่ที่สุด รองลงมาคือรุ่นปกติ (iPhone 13) ที่ 39.8% และมีเพียง 4.6% เท่านั้นที่สนใจรุ่น mini</p>\n<p>คำถามต่อมาคืออะไรเป็นสาเหตุที่ทำให้สนใจเปลี่ยนไปใช้ iPhone โดย 51.4% บอกว่าเพราะได้อัพเดตซอฟต์แวร์เป็นเวลานานกว่า 23.8% บอกว่าเพราะระบบนิเวศของแอปเปิล และ 11.4% บอกว่าปกป้องความเป็นส่วนตัวดีกว่า</p>\n<p>เมื่อกลับมาที่กลุ่มไม่สนใจย้ายไป iPhone ว่าสาเหตุใดที่ทำให้ไม่อยากย้าย 31.9% บอกว่าเพราะไม่มีตัวสแกนนิ้ว 16.7% บอกว่าเพราะ iOS ปรับแต่งได้น้อย ขณะที่ประเด็นการ<a href=\"https://www.blognone.com/node/124231\">สแกนรูป CSAM ใน iCloud</a> มีคนให้เหตุผลนี้ 10.4%</p>\n<p>ที่มา: <a href=\"https://www.sellcell.com/blog/survey-18-percent-of-android-users-would-consider-switching-to-iphone-13/\">SellCell</a> ผ่าน <a href=\"https://appleinsider.com/articles/21/08/31/fewer-android-users-switching-to-iphone-13-because-of-csam-no-touch-id\">Apple Insider</a></p>\n<p><img src=\"https://www.blognone.com/sites/default/files/externals/f63f31528ae63ed8f5826c0893d73ccc.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-13\">iPhone 13</a></div><div><a href=\"/topics/survey\">Survey</a></div><div><a href=\"/topics/android\">Android</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2a617b76b4770bcb5b9d5c6d3a4e899ffb3537e4d3a5bba2b904fd0d0061499","category":"Thai"}