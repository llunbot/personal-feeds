{"title":"Watch the Skies ภาพยนตร์สวีเดน ใช้ AI ขยับปากตามเสียงพากย์เสียงอังกฤษ","link":"https://www.blognone.com/node/145424","date":1742730229000,"content":"<div><div><div><p>Watch the Skies เป็นภาพยนตร์ไซไฟจากสวีเดน ใช้นักแสดงชาวสวีดิช พูดด้วยภาษาสวีดิชทั้งเรื่อง แต่เวอร์ชันที่ฉายในสหรัฐอเมริกา จะใช้เสียงพากย์ภาษาอังกฤษ พร้อมปรับเปลี่ยนการขยับปากของนักแสดงให้พูดตามเสียงพากย์อังกฤษ ด้วยพลัง AI</p>\n<p>เบื้องหลัง Watch the Skies ใช้เทคโนโลยีของบริษัท <a href=\"https://www.flawlessai.com/\">Flawless AI</a> ที่แปลงภาพใบหน้านักแสดง (ที่ถ่ายทำเสร็จไปแล้ว) เป็นโมเดลใบหน้า 3 มิติ จากนั้นซิงก์การขยับปากกับเสียงของนักพากย์ภาษาอังกฤษให้อัตโนมัติ</p>\n<p>เทคนิคของ Flawless AI จะเข้ามาช่วยแก้ปัญหาภาพยนตร์ต่างประเทศ ที่แม้มีการพากย์เสียงตามภาษาท้องถิ่นที่ฉาย แต่ก็ยังมีปัญหาเรื่องปากไม่ตรงกับเสียง และย่อมช่วยให้ภาพยนตร์ภาษาต่างประเทศมีโอกาสเข้าถึงผู้ชมในวงกว้างมากขึ้น โปรดิวเซอร์ Albin Pettersson ของภาพยนตร์ Watch the Skies บอกว่าการมี Flawless AI ถือเป็นจุดเปลี่ยนสำคัญของอุตสาหกรรมภาพยนตร์เลยทีเดียว</p>\n<p>ที่มา - <a href=\"https://variety.com/2025/film/news/watch-the-skies-us-theatrical-release-ai-dubbing-1236343110/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/693100a8e8a96d19b30c48a6613b5c84.jpeg\" /></p>\n</div></div></div><div><div>Topics: </div><div><div><a href=\"/topics/movies\">Movies</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e570c4620a74ef5b067845a51b20bd3a2df912a7d6cbd1fd253568104370eaa7","category":"Thai"}