{"title":"หุ้น Apple ทำนิวไฮอีกครั้ง บวก 7% นักวิเคราะห์มอง Apple Intelligence จะทำให้ยอดขาย iPhone เป็นขาขึ้นรอบใหม่","link":"https://www.blognone.com/node/140316","date":1718140348000,"content":"<div><div><div><p>ราคาหุ้นของแอปเปิลปิดการซื้อขายเมื่อคืนนี้ที่ 207.15 ดอลลาร์ต่อหุ้น ปรับเพิ่มขึ้นถึง 7.26% จากวันก่อน ทำให้เป็นสถิติราคาหุ้นสูงสุดใหม่ของบริษัท หลังจากเมื่อวานนี้ราคาหุ้นปรับลดลง<a href=\"https://www.facebook.com/photo/?fbid=880713077421832&amp;set=a.566801435479666\">ในช่วงแถลงข่าวงาน WWDC24</a></p>\n<p>ปัจจัยหลักคือนักวิเคราะห์ในตลาดหุ้นมองแนวโน้มเป็นบวกจากการประกาศของแอปเปิลใน WWDC24 โดยเฉพาะความสามารถด้านปัญญาประดิษฐ์ <a href=\"https://www.blognone.com/node/140282\">Apple Intelligence</a> ทั้ง Siri ที่ปรับปรุงใหม่, การเชื่อมต่อกับ <a href=\"https://www.blognone.com/node/140291\">ChatGPT</a> และเครื่องมือ AI คัสตอมแบบ on-device</p>\n<p>นักวิเคราะห์จาก Morgan Stanley ให้ความเห็นว่าความสามารถด้าน AI ที่แอปเปิลประกาศ ซึ่งต้องใช้ <a href=\"https://www.blognone.com/node/140287\">iPhone รุ่นใหม่</a> จะกระตุ้นให้ยอดขาย iPhone และการอัปเกรดของลูกค้าถูกเร่งเข้ามามากขึ้น ส่งผลให้ยอดขาย iPhone ที่ปรับเพิ่มขึ้นในอัตราไม่สูงช่วงหลายปี จะกลับมาเป็นทิศทางเติบโตสูงได้อีกครั้ง</p>\n<p>มูลค่ากิจการของแอปเปิลล่าสุดอยู่ที่ 3.176 ล้านล้านดอลลาร์ กลับมา<a href=\"https://www.blognone.com/node/140173\">แซง NVIDIA</a> (2.974 ล้านล้านดอลลาร์) เป็นบริษัทมูลค่าสูงสุดอันดับ 2 อีกครั้ง ส่วนอันดับ 1 ยังเป็นไมโครซอฟท์ (3.216 ล้านล้านดอลลาร์)</p>\n<p>ที่มา: <a>CNBC</a></p>\n<p><img alt=\"No Description\" src=\"https://www.blognone.com/sites/default/files/externals/9ebaea0a610842f9f6818b22a7b4e91e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0e30c24c41e0191fcedff6e0e63bbd1f.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/wwdc24\">WWDC24</a></div><div><a href=\"/topics/stock\">Stock</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d542383fab68f2700439222bbf6c48231049e05554e7f43d00a4cfa5e32ac72f","category":"Thai"}