{"title":"Cisco รายงานผลประกอบการ รายได้รวมลดลง แต่กลุ่ม Subscription ยังเติบโตดีตามกลยุทธ์","link":"https://www.blognone.com/node/139786","date":1715864734000,"content":"<div><div><div><p>Cisco รายงานผลประกอบการของไตรมาสที่ 3 ตามปีการเงินบริษัท 2024 สิ้นสุดเดือนเมษายน มีรายได้ 12,702 ล้านดอลลาร์ ลดลง 13% เทียบกับไตรมาสเดียวกันในปีก่อน โดยเป็น<a href=\"https://www.blognone.com/node/138778\">รายได้จาก Splunk</a> 413 ล้านดอลลาร์ และมีกำไรสุทธิตามบัญชี GAAP 1,886 ล้านดอลลาร์</p>\n<p>กลุ่มธุรกิจที่รายได้ลดลงมากคือ Networking ซึ่งเป็นรายได้หลักของบริษัท มีรายได้ 6,522 ล้านดอลลาร์ ลดลง 27% ขณะที่กลุ่ม Security มีรายได้ Security เพิ่มขึ้น 36%</p>\n<p>Cisco รายงานตัวเลขส่วนการเปลี่ยนผ่านรูปแบบธุรกิจบริษัท ซึ่งได้ประโยชน์เพิ่มเติมจากการซื้อกิจการ Splunk มีรายได้จาก Subscription รวม 6.9 พันล้านดอลลาร์ คิดเป็น 54% ของรายได้ทั้งหมด และคาดการณ์รายได้ต่อเนื่อง 12 เดือนข้างหน้าที่ 29.2 พันล้านดอลลาร์ เพิ่มขึ้น 22%</p>\n<p>ในรายงานผลประกอบการนี้ Cisco ยังแจ้งการเปลี่ยนแปลงของผู้บริหาร โดย Gary Steele อดีตซีอีโอ Splunk จะเป็นประธานส่วน Go-to-Market เพื่อกำกับและดูแลให้การดำเนินงานเป็นไปตามกลยุทธ์ของ Cisco ส่วน Jeff Sharritts หัวหน้าฝ่ายดูแลลูกค้าและพาร์ตเนอร์ จะลาออกจากบริษัทมีผลกลางเดือนกรกฎาคม</p>\n<p>ที่มา: <a href=\"https://investor.cisco.com/news/news-details/2024/CISCO-REPORTS-THIRD-QUARTER-EARNINGS/default.aspx\">Cisco</a></p>\n<p><img src=\"https://www.blognone.com/sites/default/files/externals/05281298c4a97f83e8b7decc415d0bc0.jpeg\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div><div><a href=\"/topics/splunk\">Splunk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"960138c03c7377f31f943aab18c5215f9fedb2d673d47cfe4e7d34899fdc0c8e","category":"Thai"}