{"title":"Intel ยกเลิกกระบวนการผลิต 20A ของ Arrow Lake จ้างบริษัทภายนอกผลิตแทน - โฟกัสทั้งหมดย้ายมาที่ 18A","link":"https://www.blognone.com/node/141852","date":1725577447000,"content":"<div><div><div><p>อินเทลประกาศแผนงานการผลิตชิปกระบวนการ Intel 18A และ Intel 20A โดยประเด็นสำคัญคือความคืบหน้าของ <a href=\"https://www.blognone.com/node/137579\">Arrow Lake</a> ซีพียูสำหรับเดสก์ท็อป ที่เดิมจะใช้ Intel 20A แต่อินเทลบอกว่าจะใช้การผลิตจากบริษัทภายนอก ซึ่งไม่ได้ระบุชื่อ แต่ตามแนวทางก่อนหน้านี้น่าจะเป็น TSMC โดยอินเทลทำเฉพาะส่วนแพ็คเกจชิปขั้นสุดท้าย</p>\n<p>อินเทลบอกถึงสาเหตุว่าเพราะกระบวนการผลิต Intel 18A ตอนนี้ได้ผลลัพธ์ออกมาดี และยังเป็นไปตามแผนการผลิตในปี 2025 ทำให้บริษัทตัดสินใจย้ายทรัพยากรฝ่ายวิศวกรรมจาก 20A ทั้งหมดไปที่ 18A ซึ่ง Dave Zinsser ให้ข้อมูลเพิ่มเติมในงานสัมมนาที่จัดโดย Citi ว่า การข้ามกระบวนการผลิต 20A นี้ ช่วยลดค่าใช้จ่ายได้ราว 500 ล้านดอลลาร์</p>\n<p>อินเทลบอกว่าแม้จะข้ามการผลิต 20A ไป แต่บริษัทได้พัฒนาเทคโนโลยีการผลิตที่ก้าวหน้าทั้งการออกแบบทรานซิสเตอร์แบบ RibbonFet Gate-All-Around รวมทั้งการจ่ายพลังแบบ PowerVia ซึ่งทั้งหมดจะนำพัฒนาต่อใน 18A</p>\n<p>ที่มา: <a href=\"https://www.intel.com/content/www/us/en/newsroom/opinion/continued-momentum-intel-18a.html\">อินเทล</a> และ <a href=\"https://www.tomshardware.com/pc-components/cpus/intel-announces-cancellation-of-20a-process-node-for-arrow-lake-goes-with-external-nodes-instead-likely-tsmc\">Tom's Hardware</a></p>\n<p><img src=\"https://www.blognone.com/sites/default/files/externals/12def11a0783ccc4a5af4e13a627a6df.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/arrow-lake\">Arrow Lake</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ca591bdd627f336061d25b31278216894a3c5f05301de9f148f474cc9b8bf21","category":"Thai"}