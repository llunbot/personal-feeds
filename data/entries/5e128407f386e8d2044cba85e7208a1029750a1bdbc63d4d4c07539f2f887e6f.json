{"title":"NVIDIA รายงานผลประกอบการไตรมาส รายได้โต 122% - Data Center เป็นรายได้ 87% ของทั้งหมด","link":"https://www.blognone.com/node/141707","date":1724877788000,"content":"<div><div><div><p>NVIDIA รายงานผลประกอบการประจำไตรมาสที่ 2 ตามปีการเงินบริษัท 2025 สิ้นสุดเดือนกรกฎาคม รายได้รวมเพิ่มขึ้น 122% เทียบกับช่วงเวลาเดียวกันในปีก่อน เป็นสถิติสูงสุดอีกครั้งที่ 30,040 ล้านดอลลาร์ โดยมีกำไรสุทธิตามบัญชี GAAP ที่ 16,599 ล้านดอลลาร์</p>\n<p>Jensen Huang ซีอีโอ NVIDIA กล่าวในรายงานผลประกอบการว่า ความต้องการ <a href=\"https://www.blognone.com/node/127733\">Hopper</a> ยังคงแข็งแกร่ง ส่วนการตอบรับของ <a href=\"https://www.blognone.com/node/138768\">Blackwell</a> ก็น่าเหลือเชื่อ ผลประกอบการในไตรมาสยังทำสถิติใหม่ เป็นผลจากศูนย์ข้อมูลทั่วโลก เริ่มปรับรูปแบบเทคโนโลยีการประมวลผลให้รองรับ Generative AI ที่จะมาปฏิวัติในทุกอุตสาหกรรม</p>\n<p>รายได้เฉพาะกลุ่มธุรกิจศูนย์ข้อมูล (Data Center) อยู่ที่ 26,272 ล้านดอลลาร์ เพิ่มขึ้น 154% คิดเป็น 87.4% ของรายได้ NVIDIA ทั้งหมด ส่วนกลุ่มเกมมิ่งและ AI PC มีรายได้ 2,880 ล้านดอลลาร์ เพิ่มขึ้น 9%</p>\n<p>NVIDIA ประเมินรายได้ในไตรมาสปัจจุบัน ตัวเลขอยู่ที่ประมาณ 3.25 หมื่นล้านดอลลาร์ บวกลบ 2%</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-second-quarter-fiscal-2025\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/bfca153383c3a508706d1c93d856d52d.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/deafa650d0644d93fa06fa042ab0f54b.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e128407f386e8d2044cba85e7208a1029750a1bdbc63d4d4c07539f2f887e6f","category":"Thai"}