{"title":"26 ปีผ่านไป ปุ่ม Mute ใน คีย์บอร์ด Mac เป็นรูปลำโพงมีเส้นขีดฆ่าแล้วใน MacBook Air M4","link":"https://www.blognone.com/node/145142","date":1741365227000,"content":"<div><div><div><p>มีการเปลี่ยนแปลงเล็ก ๆ แต่น่าจะลดความงงให้ผู้ใช้ Mac (หรือไม่งง?) โดย <a href=\"https://www.blognone.com/node/145101\">MacBook Air ชิป M4</a> รุ่นใหม่ที่เพิ่งเปิดตัวในสัปดาห์นี้ ปุ่มฟังก์ชันเปิด/ปิดเสียง (Mute) ตรง F10 ได้เปลี่ยนรูปไอคอนจากรูปลำโพงเฉย ๆ มาเป็นลำโพงที่มีเส้นขีดฆ่าแล้ว ซึ่งสัญลักษณ์นี้น่าจะทำให้เข้าใจทันทีว่าคือปุ่ม Mute ปิดเสียง</p>\n<p>ปุ่มที่อยู่ถัดไปคือ F11, F12 เป็นรูปลำโพงมีเส้นเสียงต่ำกับสูง เพื่อบอกว่าปรับเสียงลดและเพิ่ม อันนี้เหมือนเดิมไม่เปลี่ยนแปลง โดยแอปเปิลเลือกใช้สัญลักษณ์รูปลำโพงเฉย ๆ ที่ F10 แทนการเป็นปุ่ม Mute มานานแล้ว ย้อนไปอย่างน้อยตั้งแต่ PowerBook G3 ในปี 1999 แล้วก็คงไอคอนแบบนี้มาตลอด</p>\n<p>ถ้าจะบอกว่าเป็นสิ่งที่แอปเปิลคิดมาแล้ว ก็ต้องย้อนไปในปี 2021 แอปเปิลออก <a href=\"https://www.blognone.com/node/122271\">Apple TV 4K รุ่นที่ 2</a> ซึ่งปุ่มบนรีโมทควบคุมนั้น ปุ่ม Mute ก็เป็นไอคอนลำโพงมีเส้นขีดฆ่าเช่นกัน ไม่ได้ใช้รูปลำโพงเฉย ๆ</p>\n<p>การเปลี่ยนแปลงปุ่ม Mute นี้ มีผลมาถึง Magic Keyboard ของ <a href=\"https://www.blognone.com/node/145076\">iPad Air รุ่นใหม่ด้วย</a> ซึ่งเป็นครั้งแรกที่มีแถวฟังก์ชัน โดยปุ่ม Mute เป็นลำโพงมีเส้นขีดฆ่าเช่นกัน ขณะที่ Magic Keyboard ของ <a href=\"https://www.blognone.com/node/139619\">iPad Pro</a> ใช้รูปลำโพงเฉย ๆ เหมือนกับ Mac รุ่นอื่นก่อนหน้า คาดว่าแอปเปิลจะทยอยเปลี่ยนคีย์บอร์ดในสินค้าที่เกี่ยวข้องมาเป็นลำโพงมีเส้นขีดฆ่าทั้งหมดต่อไป</p>\n<p>ที่มา: <a href=\"https://www.macrumors.com/2025/03/07/new-macbook-air-corrects-design-mistake/\">MacRumors</a></p>\n<ul>\n<li>ปุ่ม Mute บน MacBook Air ชิป M4</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e3cecb592e46b33faf9d612b283f194f.jpeg\" /></p>\n<ul>\n<li>ปุ่ม Mute บน MacBook Pro เป็นรูปลำโพงเฉย ๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f47f2c2f6ad53d123796b7e0d50424f7.jpeg\" /></p>\n<ul>\n<li>ปุ่ม Mute บน Magic Keyboard ของ iPad Air ตัวใหม่ก็มีเส้นขีดฆ่าลำโพงแล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5bcb2f6367e10146727c1889330890b3.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/design\">Design</a></div><div><a href=\"/topics/ux\">UX</a></div><div><a href=\"/topics/keyboard\">Keyboard</a></div><div><a href=\"/topics/macbook-air\">Macbook Air</a></div><div><a href=\"/topics/ipad-air\">iPad Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c063b4862d1d5dcf5f6745b0874b0965819a39d70cc59d0cf72549f8cbaf8e17","category":"Thai"}