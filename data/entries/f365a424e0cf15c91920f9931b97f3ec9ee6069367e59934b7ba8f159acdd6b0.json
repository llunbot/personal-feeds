{"title":"ซีอีโอ Saber Interactive เชื่อว่าเกมราคา 70 ดอลลาร์จะสูญพันธุ์ และนักพัฒนาไปทำเกมขนาดกลางแทน","link":"https://www.blognone.com/node/139167","date":1712744224000,"content":"<div><div><div><p>Matthew Karch ซีอีโอของ Saber Interactive และอดีตซีโอโอของ Embracer Group ให้สัมภาษณ์กับ IGN เกี่ยวกับสถานะปัจจุบันของ Saber <a href=\"https://www.blognone.com/node/138707\">หลังออกจาก Embracer</a> และราคาเกมระดับ AAA ที่ปัจจุบันยืนพื้นอยู่ที่ 70 ดอลลาร์สหรัฐฯ</p>\n<p>Matthew บอกกับ IGN ว่าเกมขนาดใหย่ที่ขายราคา 70 ดอลลาร์ จะหายไปเหมือนนกโดโดที่สูญพันธุ์ไปเมื่อปี 1681 เนื่องจากนักพัฒนาเกมกำลังหาวิธีลดต้นทุน และลดความเสี่ยงในการผลิตเกมระดับ AAA โดยยกเหตุการณ์ที่เกิดขึ้นกับเกม Cyberpunk 2077 ในช่วงแรก และเกมของ Ubisoft ในช่วง 2-3 ปีที่ผ่านมาที่มีคุณภาพไม่คงที่ พร้อมกล่าวเพิ่มเติมว่านักพัฒนาเกมควรหันไปสร้างเกมขนาดกลางแบบ Helldivers 2 มากกว่า</p>\n<p>ปัจจุบัน Saber Interactive เป็นสตูดิโอเกมที่อยู่กึ่งกลางระหว่างสตูดิโอเกมอิสระกับผู้จัดจำหน่ายเกมระดับ AAA มีทีมพัฒนาเกม 3 ทีมประกอบไปด้วย Nimble Giant (Star Trek Infinite), 3D Realms (Ion Fury) และ 4A Games (Metro)</p>\n<p><img alt=\"No Description\" src=\"https://www.blognone.com/sites/default/files/externals/bb89dfaec1c80b3bdc655f2152260ce0.jpeg\" /></p>\n<p>ที่มา - <a href=\"https://www.ign.com/articles/saber-interactive-ceo-pulls-back-the-curtain-on-joining-and-leaving-embracer\">IGN</a> via <a href=\"https://www.videogameschronicle.com/news/70-games-will-go-the-way-of-the-dodo-believes-saber-ceo/\">VGC</a></p>\n</div></div></div><div><div>Topics: </div><div><div><a href=\"/topics/saber-interactive\">Saber Interactive</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f365a424e0cf15c91920f9931b97f3ec9ee6069367e59934b7ba8f159acdd6b0","category":"Thai"}