{"title":"แอพไวท์บอร์ดดิจิทัล Microsoft Whiteboard ปรับหน้าตาใหม่ เพิ่มฟีเจอร์วาดเส้น-รูปทรง","link":"https://www.blognone.com/node/125067","date":1633230196000,"content":"<div><div><div><p>ไมโครซอฟท์มีแอพชื่อ Microsoft Whiteboard ที่ใช้เขียนกระดานร่วมกันแชร์ไอเดีย <a href=\"https://www.blognone.com/node/82919\">มาตั้งแต่ปี 2016</a> โดยมีให้ใช้งานทั้งบน <a href=\"https://www.blognone.com/node/103819\">Windows, iOS, Android และเวอร์ชันเว็บ</a> รวมถึงเป็นแอพย่อยภายใน Microsoft Teams</p>\n<p>ล่าสุดไมโครซอฟท์ประกาศยกเครื่อง Microsoft Whiteboard ปรับหน้าตาใหม่ และเพิ่มฟีเจอร์มาอีกหลายอย่าง</p>\n<ul>\n<li>เพิ่มเพมเพลตของไวท์บอร์ดอีกกว่า 40 แบบ เหมาะสำหรับงานหลากหลายประเภท เช่น ดีไซน์ วางแผนการทำงาน เวิร์คช็อป ไปจนถึงการเล่นเกมร่วมกันบนไวท์บอร์ด</li>\n<li>เพิ่มสีของ sticky note เป็น 12 สี สดใสขึ้น แยกแปะโน้ตเป็นหลายหมวดได้มากกว่าเดิม รองรับ note grids สำหรับการเรียงโน้ตให้เป็นระเบียบ</li>\n<li>reaction ฟีเจอร์สำหรับโซเชียลยุคปัจจุบัน เราสามารถกดไลค์ ใส่หัวใจ-หน้ายิ้ม ปรบมือ ให้กับไอเดียหรือโน้ตของเพื่อนๆ ได้</li>\n<li>shape ใส่รูปร่างต่างๆ เพื่อเขียนโฟลว์ชาร์ทได้แล้ว ขยายขนาด หมุนเอียง ปรับสีได้, แทรกภาพลงในกระดานได้แล้ว, เปลี่ยนลายพื้นหลังได้</li>\n<li>ฟีเจอร์ด้านการวาดเส้น เช่น วาดลูกศรแบบใส่หัวลูกศรให้อัตโนมัติ ลากเส้นแล้วเปลี่ยนเป็นเส้นตรง (straight line) ให้อัตโนมัติ, ลากเส้นแล้วเปลี่ยนเป็นวงกลม-สี่เหลี่ยมมุมฉากให้อัตโนมัติ</li>\n</ul>\n<p>ฟีเจอร์เหล่านี้จะเพิ่มให้แอพเวอร์ชันเว็บ, Teams, Android ก่อน ส่วนเวอร์ชัน Windows และ iOS จะตามมาในเดือนหน้า</p>\n<p><img src=\"https://www.blognone.com/sites/default/files/externals/1e27712a3be3c717d863b0e7335d98c0.jpg\" /></p>\n<p><img src=\"https://www.blognone.com/sites/default/files/externals/8158fa704bde4042a991cd849740cf14.jpg\" /></p>\n<p><img src=\"https://www.blognone.com/sites/default/files/externals/8b19ccb9df3c81019cf1c948486fbd46.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-365-blog/welcome-to-the-new-whiteboard/ba-p/2779824\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97afcabcbdd2cfe165d7f3ccededd5b5d8d8eeea4f6481d9a2ed9833054f78f9","category":"Thai"}