{"title":"Lenovo เปิดตัว ThinkBook คอนเซปต์ จอ Micro-LED โปร่งแสง มองทะลุด้านหลังได้","link":"https://www.blognone.com/node/138399","date":1708913659000,"content":"<div><div><div><p>Lenovo เปิดตัวแล็ปท็อปในงาน MWC 2024 โดยยังมีสถานะสินค้าทดสอบความเป็นไปได้จริง (Proof of Concept) ภายใต้โครงการ Project Crystal ชื่อเต็มตอนนี้คือ <strong>Lenovo ThinkBook Transparent Display Laptop Concept</strong> แล็ปท็อปหน้าจอโปร่งใส</p>\n<p>ตัวเครื่องเป็นจอ Micro-LED ขนาด 17.3 นิ้ว แบบไร้ขอบ ตัวจอก็ตามชื่อคือโปร่งใสทำให้การแสดงผลหน้าจอสามารถมองทะลุเห็นด้านหลังหน้าจอได้ และคนที่อยู่อีกด้านก็สามารถเห็นสิ่งที่เกิดขึ้นบนได้เช่นกัน คีย์บอร์ดเป็นแบบจอสัมผัส พื้นก็เป็นแบบโปร่งใสเช่นกัน</p>\n<p>ความเป็นไปได้ในการใช้งานแล็ปท็อปแบบนี้มีหลายกรณี ทั้งการต้องแสดงผลประสานกับวัตถุจริงในฉากหลัง รองรับการนำเสนอความคิดในวิธีการใหม่ อีกทั้งเมื่อไมโครซอฟท์ผลักดันแนวทาง AI PC มากขึ้น การทำงานร่วมกับกล้องของแล็ปท็อป ยังสามารถประสานโลกดิจิทัลกับโลกจริงเข้าด้วยกันได้ดีขึ้นผ่านจอโปร่งใสนี้</p>\n<p>เนื่องจากสินค้ายังอยู่ในสถานะทดสอบความเป็นไปได้ จึงไม่มีแผนว่าจะผลิตออกมาขายหรือไม่ในตอนนี้</p>\n<p>ที่มา: <a href=\"https://news.lenovo.com/pressroom/press-releases/lenovo-unveils-trailblazing-products-and-solutions-designed-to-power-ai-for-all-at-mwc-2024/\">Lenovo</a> ผ่าน <a href=\"https://www.engadget.com/lenovos-project-crystal-is-the-worlds-first-laptop-with-a-transparent-microled-display-230025521.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/45db3ab9c87ad16bfb922309891bf812.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/laptop\">Laptop</a></div><div><a href=\"/topics/thinkbook\">ThinkBook</a></div><div><a href=\"/topics/concept\">Concept</a></div><div><a href=\"/topics/mwc\">MWC</a></div><div><a href=\"/topics/microled\">MicroLED</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35f9db5f0af384f99fdd72dd1cbb6337d7b39da4bca79399bdd544709e2c057d","category":"Thai"}