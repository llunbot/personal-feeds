{"title":"อดีตบอส PlayStation Studios บอกยุทธศาสตร์ข้ามแพลตฟอร์ม Xbox เหมือนตอน Sega เลิกทำ Dreamcast","link":"https://www.blognone.com/node/144473","date":1738542946000,"content":"<div><div><div><p>Shawn Layden อดีตบอสของ PlayStation Studios ที่ออกมาแสดงความเห็นต่ออุตสาหกรรมเกมบ่อยครั้ง (<a href=\"https://www.blognone.com/topics/shawn-layden\">เรามอบแท็กของเขาให้แล้ว</a>) ล่าสุดไปออกช่อง Kiwi Talkz พูดถึงยุทธศาสตร์ใหม่ของไมโครซอฟท์ที่นำเกมของตัวเองมาวางขายบนแพลตฟอร์มคู่แข่ง (กรณีล่าสุดคือ <a href=\"https://www.blognone.com/node/144426\">Forza Horizon 5 บน PS5</a>)</p>\n<p>Layden บอกว่ายุทธศาสตร์ขายเกมข้ามแพลตฟอร์มเป็นสิ่งจำเป็น ในโลกยุคที่ต้นทุนค่าพัฒนาเกมแพงขึ้นเรื่อยๆ ซึ่งแน่นอนว่าต้องส่งผลกระทบต่อแบรนด์ Xbox เพราะไม่สามารถสร้างอารมณ์ fear of missing out (FOMO) ให้คนมาซื้อฮาร์ดแวร์ Xbox เพราะต้องการเล่นเกมเอ็กซ์คลูซีฟของ Xbox ได้อีกต่อไป</p>\n<p>อย่างไรก็ตาม Layden บอกว่าเราเคยเห็นสิ่งนี้เกิดขึ้นแล้วตอนที่ Sega เลิกทำฮาร์ดแวร์คอนโซลหลังยุค Dreamcast และผันตัวเองมาเป็นผู้ขายซอฟต์แวร์เกมอย่างเดียว นำเกมของตัวเองมาขายบน PS2 ซึ่งก็ประสบความสำเร็จดี เป็นการเปลี่ยนผ่านที่ดีของ Sega</p>\n<p>ที่มา - <a href=\"https://www.videogameschronicle.com/news/xboxs-multiplatform-plan-can-succeed-like-sega-says-former-playstation-boss/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/7f48681af2292b51a120649f4ba9eabd.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/sega\">Sega</a></div><div><a href=\"/topics/microsoft\">Microsoft</a></div><div><a href=\"/topics/dreamcast\">Dreamcast</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/shawn-layden\">Shawn Layden</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fd67c84f3ac976320f3788a49c23ef86d98105c16cd919f5ae07d77e2344e33","category":"Thai"}