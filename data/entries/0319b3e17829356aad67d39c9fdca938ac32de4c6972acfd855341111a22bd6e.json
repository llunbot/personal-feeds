{"title":"ซีอีโอ Google บอกควอนตัมคอมพิวเตอร์จะนำมาใช้ประโยชน์ได้ใน 5-10 ปีข้างหน้า","link":"https://www.blognone.com/node/144637","date":1739408679000,"content":"<div><div><div><p>Sundar Pichai ซีอีโอ Alphabet และ Google กล่าวในงานสัมมนา World Governments Summit ที่ดูไบผ่านวิดีโอคอล พูดถึงเทคโนโลยีคอมพิวเตอร์ควอนตัมว่าจะสามารถนำมาใช้ประโยชน์ทางปฏิบัติได้ในอีก 5-10 ปีข้างหน้า</p>\n<p>เขาบอกว่าสิ่งที่เกิดกับคอมพิวเตอร์ควอนตัมตอนนี้ ทำให้เขานึกถึงการมาของ AI ในช่วงปี 2010s ซึ่งกูเกิลมีฝ่าย <a href=\"https://www.blognone.com/node/65911\">Google Brain</a> ที่เริ่มเห็นก้าวหน้าของผลงาน จากนั้น 10 ปีผ่านไปวงการ AI ก็เป็นอย่างที่เห็นในตอนนี้</p>\n<p>ก่อนหน้านี้<a href=\"https://www.blognone.com/node/143546\">กูเกิลเปิดตัวชิปควอนตัม Willow</a> ขนาด 105 คิวบิต ที่สามารถประมวลผลแก้ปัญหาที่เดิมใช้เวลานานได้อย่างรวดเร็ว ทำให้กระแสคอมพิวเตอร์ควอนตัมร้อนแรงอีกครั้ง จนกระทั่ง Jensen Huang ซีอีโอ NVIDIA ให้<a href=\"https://www.blognone.com/node/143992\">ความเห็นต่าง</a>ว่ากว่าจะได้ใช้ประโยชน์ก็ต้องอย่างน้อย 20 ปี</p>\n<p>ที่มา: <a href=\"https://www.bloomberg.com/news/articles/2025-02-12/google-ceo-sees-useful-quantum-computers-5-to-10-years-away\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/ced3a3a1bc8d6a736d1ccf9f200dde2c.png\" /></p>\n</div></div></div><div><div>Topics: </div><div><div><a href=\"/topics/sundar-pichai\">Sundar Pichai</a></div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/quantum-computer\">Quantum Computer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0319b3e17829356aad67d39c9fdca938ac32de4c6972acfd855341111a22bd6e","category":"Thai"}