{"title":"Samsung ประกาศถือหุ้นในบริษัทหุ่นยนต์ Rainbow Robotics เพิ่มเป็น 35%","link":"https://www.blognone.com/node/143872","date":1735660654000,"content":"<div><div><div><p>ซัมซุงประกาศการลงทุนเพิ่มใน Rainbow Robotics บริษัทพัฒนาหุ่นยนต์ผู้ช่วยที่รูปร่างเหมือนมนุษย์ (Humanoid) โดยซื้อหุ้นเพิ่มตามสิทธิทำให้มีจำนวนหุ้นจาก 14.7% เป็น 35% และกลายเป็นผู้ถือหุ้นใหญ่ของบริษัท รวมทั้ง Rainbow Robotics มีสถานะเป็นบริษัทในเครือซัมซุงเมื่อรายงานผลประกอบการประจำไตรมาส</p>\n<p>ซัมซุงเริ่มลงทุนใน Rainbow Robotics เมื่อปี 2023 ด้วยเงิน 8.68 หมื่นล้านวอน</p>\n<p>ซัมซุงบอกว่าจะนำเทคโนโลยีหุ่นยนต์ของ Rainbow Robotics มาใช้งานในหลายส่วน เช่น หุ่นยนต์แขนกล กับหุ่นยนต์เคลื่อนที่อัตโนมัติ สำหรับงานการผลิตในโรงงาน และงานด้านการขนส่ง เมื่อมีข้อมูลที่เรียนรู้เพิ่มมากขึ้น ซัมซุงก็มีแผนนำเทคโนโลยีนี้ไปขายเพื่อวางโครงสร้างในตลาดทั่วโลกต่อไป</p>\n<p>ในแถลงการณ์นี้ ซัมซุงยังประกาศตั้งฝ่าย Future Robotics Office ขึ้นตรงกับซีอีโอของซัมซุง มีภารกิจคือการพัฒนาเทคโนโลยีหุ่นยนต์ให้มีความก้าวหน้ามากขึ้น เน้นไปที่หุ่นยนต์ Humanoid</p>\n<p>ที่มา: <a href=\"https://news.samsung.com/global/samsung-electronics-to-become-largest-shareholder-in-rainbow-robotics-accelerating-future-robot-development\">ซัมซุง</a></p>\n<p><img alt=\"No Description\" src=\"https://www.blognone.com/sites/default/files/externals/731d439df0e44dddcda199c91a0bb574.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b88e6b8fee6487fe1967fd8f76742bbbe22e628bf181408cf8246e175694a1a6","category":"Thai"}