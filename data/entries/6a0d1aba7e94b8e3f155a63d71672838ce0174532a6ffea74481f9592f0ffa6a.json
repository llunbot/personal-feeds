{"title":"ก้าวต่อไปของ KBTG ส่ง KASIKORN X สู่โลกแห่งสินทรัพย์ดิจิทัล DeFi ไปจนถึง NFT","link":"https://www.blognone.com/node/125378","date":1634724000000,"content":"<div><div><div><p>KBTG จัดงาน The Next Chapter of KBTG แถลงกลยุทธ์สำคัญของบริษัท พร้อมทั้งเปิดตัวอภิมหาโปรเจกต์มากมายที่จะสร้าง Impact ต่อโลกธุรกิจ การเงิน และเทคโนโลยีในประเทศไทย</p>\n<p>ภายในงานมีการเปิดตัวกลยุทธ์อย่างเป็นทางการของ <a href=\"https://www.blognone.com/node/114380\">KASIKORN X หรือ KX</a> บริษัทลงทุนในเทคโนโลยีเกิดใหม่ ที่มีภารกิจสร้าง Fintech Unicorn รายแรกของประเทศไทยให้ได้ และเปิดตัว Coral แพลตฟอร์มซื้อขายงานศิลปะในรูปแบบ NFT ซึ่งถือเป็นอีกครั้งที่ KBTG ก้าวเข้าสู่โลกใหม่ทางการเงินอย่างสินทรัพย์ดิจิทัลและ Decentralized Finance (DeFi) หลังจากก่อนหน้านี้เปิดตัวบริษัทลูก <a href=\"https://www.blognone.com/node/121783\">Kubix</a> ให้บริการระบบเสนอขายโทเคนดิจิทัลผ่านบล็อกเชนไปแล้ว</p>\n<p><img src=\"https://www.blognone.com/sites/default/files/externals/27a4b9f2527cd54da171a3143c5f655e.png\" /></p>\n<p>ในบทความนี้ Blognone จะพาไปเจาะลึกถึงก้าวต่อไปของ KBTG จากบริษัทเทคโนโลยีในเครือธนาคารกสิกรไทย สู่การแยกตัวออกมาเป็นบริษัทเทคโนโลยีอันดับต้นๆ ของไทยได้ภายในระยะเวลาไม่ถึง 5 ปี และกำลังขยายตัวอย่างรวดเร็วในต่างประเทศ ทั้งจีน และเวียดนาม สามารถเปิดตัวบริการใหม่ๆ ที่นั่นได้ แม้จะยังไม่สามารถเดินทางไปได้ก็ตาม</p>\n<h3>KBTG ลมใต้ปีกของธนาคารกสิกรไทย</h3>\n<p>คุณกระทิง เรืองโรจน์ พูนผล ประธานกลุ่มบริษัท กสิกร บิซิเนส-เทคโนโลยี กรุ๊ป (KBTG) เล่าที่มาของบริษัทก่อนจะพูดถึงก้าวต่อไป ซึ่งจากภาพด้านล่าง ช่วยให้เราเห็นภาพการทำงานภายในของ KBTG ชัดเจนมากขึ้น<br />\n<img src=\"https://www.blognone.com/sites/default/files/externals/a1f546b136b9dbd24cad8681786a5092.png\" /></p>\n<p>ใน KBTG มีหลากหลายยูนิตย่อยที่ดูแลส่วนงานต่างกัน</p>\n<ul>\n<li><strong>KBTGSec</strong> ทำหน้าที่ดูแลคน สร้างแบรนด์ และดูแลในส่วนของความปลอดภัยไซเบอร์</li>\n<li><strong>KInfra</strong> ดูแลเรื่อง Scalable Technology สร้าง Infrastructure as a Service ให้กับทุกโปรดักต์ของ KBTG ตอบโจทย์ความต้องการของลูกค้าธนาคารกสิกรไทย ให้สามารถรองรับ Transaction การเงินหลักสี่พันล้านครั้งต่อปีของแอปพลิเคชัน K+ ให้ได้</li>\n<li><strong>KSoft</strong> รวมนักพัฒนาไว้กว่า 1,100 ชีวิต ดูแลแอปพลิเคชันกว่า 400 ตัวของธนาคารกสิกรไทย เน้นกลักการทำงานแบบ Agile เพื่อสร้างบริการใหม่ๆ ได้เร็ว</li>\n<li><strong>Beacon Interface</strong> ดูแลเรื่องการออกแบบ UX/UI</li>\n<li><strong>KLabs</strong> ทำวิจัยเทคโนโลยีชั้นสูงอย่าง ปัญญาประดิษฐ์, วิทยาศาสตร์ข้อมูล และ บล็อกเชน</li>\n</ul>\n<p>ทุกยูนิต ทำงานร่วมกันโดยใช้หลัก Synergy หรือการร่วมมือกันเพื่อพัฒนาสิ่งใหม่ ประกอบการทำงานแบบ Agile ช่วยให้ที่ผ่านมา KBTG สามารถออกโปรดักต์ใหม่ๆ และ Scale ได้อย่างรวดเร็ว ยกตัวอย่างเช่น การพัฒนาแอปพลิเคชัน K+ ให้กลายเป็นแอปการเงินอันดับหนึ่งในไทย, การเปิดตัว <a href=\"https://www.blognone.com/node/113268\">LINE BK</a> บริการการเงินบน LINE ที่คนไทยใช้งานถึง 50 ล้านราย และมีคนเปิดบัญชีแล้ว 3.2 ล้านราย รวมถึงการเปิดตัว <a href=\"https://www.blognone.com/node/117079\">ขุนทอง</a> แชทบอทใน LINE ช่วยคำนวณเงินให้ มีคนใช้งานแล้วกว่า 1 ล้านราย</p>\n<p><img src=\"https://www.blognone.com/sites/default/files/externals/521681bb26a77009b93b849623a9b371.png\" /></p>\n<p>อีกหมุดหมายสำคัญคือการเปิดตัวบริการนอกประเทศไทย ก่อตั้ง KTech ที่เมืองเสินเจิ้น ดูแลบริการและโปรดักต์ของธนาคารกสิกรไทยในจีน และดูแลลูกค้าในจีนที่ตอนนี้มี 1 ล้านรายแล้ว  นอกจากนี้ <a href=\"https://www.blognone.com/node/117716\">KBTG ยังตั้งศูนย์พัฒนาในเวียดนาม</a> ทั้งหมดนี้เกิดขึ้นในช่วงโควิด-19 ที่ยังไม่สามารถเดินทางนอกประเทศได้ แต่ KBTG ทำให้เกิดขึ้นได้ด้วยหลักการทำงาน Agile from Anywhere</p>\n<h3>KASIKORN X กับเป้าหมายในการผลิตธุรกิจด้าน Decentralized Finance and Beyond</h3>\n<p>มาที่พระเอกของงานกันบ้าง ในปี 2018 KBTG เริ่มนำกลยุทธ์ธุรกิจรูปแบบ New S-Curve จับตาดูอุตสาหกรรมแห่งอนาคต ด้วยการเปิดตัวบริษัท KASIKORN X เพื่อลงทุนในเทคโนโลยีแห่งอนาคต สร้างโอกาสใหม่ๆ ให้กับธนาคารกสิกรไทย</p>\n<p><img src=\"https://www.blognone.com/sites/default/files/externals/439f242bb378641d2c44e9633c19d351.png\" /></p>\n<p>คุณกระทิงระบุว่า บริษัท KASIKORN X จำกัด หรือ KX ทำหน้าที่เป็น Venture Builder หรือเป็นเสมือนโรงงานที่ผลิตสตาร์ทอัพและธุรกิจใหม่ๆ ทำงานเป็นอิสระ (Autonomous Venture Builder) และมีเป้าหมายในการผลิตธุรกิจด้าน Decentralized Finance and Beyond</p>\n<p>การก่อตั้ง KX จึงสอดรับกับเทรนด์ใหม่โลกการเงิน Decentralized Finance (DeFi) หรือระบบการเงินแบบกระจายอำนาจผ่านบล็อกเชนที่ทุกฝ่ายสามารถตรวจสอบได้ ทำธุรกรรมต่างๆ ได้โดยไม่ต้องอาศัยตัวกลางอย่างธนาคารหรือสถาบันการเงิน ดังนั้น KX จึงมองเห็นโอกาสในการสร้างธุรกิจใหม่ในด้านบริการทางการเงิน (Financial Service) และบริการอื่น ๆ (Non-Financial Service) ที่มีโอกาสได้รับการยอมรับและเป็นที่นิยมในอนาคต</p>\n<p>ดังนั้น ภารกิจแรกของ KX คือ บ่มเพาะ ทำการสเกล และ Spin-Off ออกมาด้วยการเปิดตัวบริษัทลูก Kubix ให้บริการระบบเสนอขายโทเคน รุกธุรกิจสินทรัพย์ดิจิทัล ตั้งเป้าเป็นผู้นำในด้านการพัฒนาการลงทุนและให้ความรู้เกี่ยวกับสินทรัพย์ดิจิทัลในประเทศไทย Kubix ยังเป็นบริษัทแห่งแรกที่ สำนักงานคณะกรรมการกำกับหลักทรัพย์และตลาดหลักทรัพย์ให้การรับรองประกอบธุรกิจเกี่ยวกับ ICO หรือ Initial Coin Offering คือการระดมทุนแบบดิจิทัลด้วยการเสนอขายดิจิทัลโทเคนผ่านระบบบล็อกเชน</p>\n<h3>Coral แพลตฟอร์มซื้อขาย NFT โอกาสใหม่ศิลปินไทย</h3>\n<p>อีกหนึ่งพระเอกของงาน The Next Chapter of KBTG และอีกหนึ่งการ Spin-Off  ของ KX คือ Coral แพลตฟอร์มซื้อขายผลงานศิลปะในรูปแบบ NFT ที่กำลังเป็นเทรนด์ใหม่ในวงการศิลปะตอนนี้</p>\n<p><img src=\"https://www.blognone.com/sites/default/files/externals/361dfbe920eeb0b31ec55892e9e2fc7a.jpg\" /></p>\n<p>NFT หรือ Non-Fungible Token คือ Crypto Currency ประเภทหนึ่งที่แต่ละ Token มีความแตกต่างกัน ไม่สามารถทดแทนกันได้ และมีเพียงหนึ่งเดียว ไม่ว่าอะไรก็สามารถเป็น NFT ได้ผ่านการแปลงสินทรัพย์มาอยู่บนดิจิทัล ดังนั้น NFT จึงกลายเป็นโอกาสใหม่ของศิลปินที่จะขายงาน สร้างมูลค่าและให้กับผลงานศิลปะของตนเอง และยังจูงใจนักสะสมด้วย เพราะแต่ละผลงานมีเพียงหนึ่งเดียว</p>\n<p>ดังนั้น การเปิดตัว Coral แพลตฟอร์ม NFT Marketplace จะช่วยสร้างโอกาสไร้ให้แก่ศิลปินและนักสะสม และที่สำคัญ ยังเป็นปรากฏการณ์ใหม่ของ NFT ที่ซื้อได้ด้วยเงินธรรมดา หรือ Fiat Money และซื้อได้ผ่านบัตรเครดิต เดบิต หรือแม้แต่แอปพลิเคชันธนาคาร ทำลายกำแพงความรู้ความเข้าใจเกี่ยวกับโลก Crypto Currency ช่วยให้ผลงานศิลปินเข้าถึงกลุ่มคนได้กว้างกว่า</p>\n<p><img src=\"https://www.blognone.com/sites/default/files/externals/175b6a81cad0193fc5f9fd449ebd6318.png\" /></p>\n<p>Coral นอกจากช่วยสนับสนุนศิลปินไทยแล้ว ยังช่วยขจัด Pain Point ของนักสะสมผลงาน NFT ด้วยการตรวจสอบศิลปิน ลิขสิทธิ์ผลงานบนแพลตฟอร์ม ให้นักสะสมมั่นใจในการซื้อผลงาน NFT ไปสะสม นอกจากนี้ KX ยังออกแบบประสบการณ์การซื้อขายบน Coral ให้ง่าย ไม่ต่างจากการซื้อของออนไลน์</p>\n<p>จนถึงตอนนี้ Coral มีศิลปินเข้ามาร่วมโพสต์งานศิลปะขายบนแพลตฟอร์มแล้ว 9 รายคือ ไป Lactobacillus, Tikkywow, ทรงศีล ทิวสมบุญ, เอกชัย มิลินทะภาส, ปัณฑิตา มีบุญสบาย, Benzilla, Pomme Chan, IllustraTU, และ Jiggy Bug อย่างไรก็ตามยังคงเปิดรับศิลปินและพาร์ทเนอร์เพื่อเข้าร่วมแพลตฟอร์มอย่างต่อเนื่อง ผู้ที่สนใจสามารถดูรายละเอียดเพิ่มเติมได้ที่เว็บไซต์ https://coralworld.co และคาดว่าจะเปิดให้บริการแก่นักสะสมภายในช่วงปลายปีนี้</p>\n<p>Coral ไม่ได้เปิดตัวมาเพียงเพื่อตามให้ทันต่อเทคโนโลยี NFT เท่านั้น แต่ตั้งเป้าหมายไกลกว่า โดย นายธนะเมศฐ์ อาริยวัฒน์ Head of Venture Builder, KASIKORN X ระบุว่า ตัว Coral ไม่สามารถอยู่ได้ด้วยตัวเอง หรือทำงานเพียงลำพังได้ เพราะการสร้างการมีส่วนร่วมระหว่างศิลปิน และนักสะสม ไปจนถึงคนที่ชื่นชอบงานศิลปะ ไม่ควรถูกจำกัดอยู่พื้นที่ออนไลน์เพียงอย่างเดียว</p>\n<p><img src=\"https://www.blognone.com/sites/default/files/externals/bfd2930dc90906bb9e24d59895aa73f3.jpg\" /><em>ธนะเมศฐ์ อาริยวัฒน์ Head of Venture Builder, KASIKORN X</em></p>\n<p>Coral จึงประกาศพันธมิตรรายแรก คือ สยามพิวรรธน์ ผู้พัฒนาธุรกิจค้าปลีกและอสังหาริมทรัพย์ชั้นนำระดับโลก ร่วมกันสร้างศูนย์รวมและต่อยอดนวัตกรรมด้านศิลปะ วัฒนธรรม และไลฟ์ไตล์ ทั้งออนไลน์และออฟไลน์ให้แก่ลูกค้าชาวไทยและต่างประเทศ</p>\n<p>ซึ่งที่ผ่านมา สยามพิวรรธน์ ได้ทำงานร่วมกับศิลปินไทย และศิลปินระดับโลก ในการสร้างสรรค์ผลงานและแรงบันดาลใจ รวมถึงเปิดโอกาสให้คนรุ่นใหม่ นักเรียน นักศึกษา ได้มาใช้พื้นที่ในทุกโครงการของบริษัทมาสร้างผลงานและบริษัทก็ได้เปิดพื้นที่ของสยามพารากอน และไอคอนสยาม จัด NFT Innovation Digital Wall เพื่อให้ผู้ที่มาเยือนศูนย์การค้าได้เข้าชม NFT Art อย่างใกล้ชิด</p>\n<h3>สรุป</h3>\n<p>ตอนนี้เราก็ได้เห็นภาพชัดขึ้นแล้วว่า ก้าวต่อไปของ KBTG หรือ The Next Chapter of KBTG คือก้าวสู่โลกใหม่อย่าง Decentralized Finance (DeFi) และ NFT ซึ่งแม้ตอนนี้จะยังไม่เป็นเมกะเทรนด์ แต่อนาคต มันจะกลายเป็นโลกการเงินใบใหม่ที่ KBTG ในฐานะบริษัทเทคโนโลยีเพื่อการเงินต้องเข้านร่วมเป็นส่วนหนึ่ง เพราะอย่างที่คุณกระทิงเคยบอกไว้หลายต่อหลายครั้ง ว่าโลกอนาคตในอีก 10 ปี คือโลกที่อยู่เหนือจินตนาการ และเป็นโลกที่ผ่านการเปลี่ยนแปลงแบบ Continuous Disruption มานับไม่ถ้วน KBTG จึงต้องปรับตัวพร้อมรับความเปลี่ยนแปลง เพื่อโอกาสการเติบโตต่อไป</p>\n</div></div></div><div><div>Topics: </div><div><div><a href=\"/topics/kbtg\">KBTG</a></div><div><a href=\"/topics/blockchain\">Blockchain</a></div><div><a href=\"/topics/nft\">NFT</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a0d1aba7e94b8e3f155a63d71672838ce0174532a6ffea74481f9592f0ffa6a","category":"Thai"}