{"title":"Apple รายงานความก้าวหน้าด้านสิ่งแวดล้อม ตามแผนเป็นกลางทางคาร์บอน Apple 2030","link":"https://www.blognone.com/node/145911","date":1744894955000,"content":"<div><div><div><p>แอปเปิลรายงานความก้าวหน้าด้านสิ่งแวดล้อมก่อนถึงวันคุ้มครองโลกหรือ Earth Day 22 เมษายนนี้ โดยสามารถลดการปล่อยก๊าซเรือนกระจกทั่วโลกมากกว่า 60% เมื่อเทียบกับระดับการปล่อยก๊าซในปี 2015 หรือสิบปีที่แล้ว ซึ่งแอปเปิลประกาศแผน Apple 2030 ให้กิจกรรมทั้งหมดของบริษัทมีความเป็นกลางทางคาร์บอน ซึ่งเหลือเวลาอีก 5 ปี</p>\n<p>แอปเปิลบอกว่ากลยุทธ์ในปี 2030 นั้น จะลดการปล่อยก๊าซเรือนกระจกลง 75% จากปี 2015 แล้วซื้อคาร์บอนเครดิตชดเชยส่วนที่เหลือ</p>\n<p>ข้อมูลอื่นที่แอปเปิลเปิดเผยในรายงานนี้</p>\n<ul>\n<li>ใช้ไฟฟ้าพลังงานหมุนเวียน 17.8 กิกะวัตต์ ในซัพพลายเชนทั่วโลก</li>\n<li>หลีกเลี่ยงการปล่อยก๊าซเรือนกระจกได้ 21.8 ล้านเมตริกตันในปี 2024 เพิ่มขึ้น 17% จากปีก่อน</li>\n<li>ซัพพลายเออร์ที่ร่วมโครงการลดปริมาณขยะเป็นศูนย์ ลดขยะได้ประมาณ 6 แสนเมตริกตันที่ต้องจะถูกส่งไปหลุมฝังกลบ</li>\n<li>ประหยัดน้ำจืดมากกว่า 9 หมื่นล้านแกลลอน ผ่านโครงการนำน้ำกลับมาใช้ซ้ำ หรือการจัดการน้ำ</li>\n</ul>\n<p>ที่มา: <a href=\"https://www.apple.com/newsroom/2025/04/apple-surpasses-60-percent-reduction-in-global-greenhouse-gas-emissions/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/44a1a2f39151446882e38c13ab6b190a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/environment\">Environment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8716c7588d4ecaa3bc02195512f02df11ab3b94571a86d2755ee4a85278e0b8b","category":"Thai"}