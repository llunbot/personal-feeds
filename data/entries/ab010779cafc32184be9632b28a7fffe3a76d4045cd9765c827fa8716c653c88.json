{"title":"เผยกฎใหม่ OnlyFans: ห้ามเพศสัมพันธ์, ห้ามช่วยตัวเอง, ห้ามเห็นอวัยวะเพศ ต้องลบทิ้งก่อนธันวาคมนี้","link":"https://www.blognone.com/node/124347","date":1629558781000,"content":"<div><div><div><p>ข่าวใหญ่ในวงการโซเชียลมีเดียเมื่อวานคือ <a href=\"https://www.blognone.com/node/124321\">OnlyFans ประกาศแบนเนื้อหาทางเพศในเดือนตุลาคมนี้</a> แต่ยังไม่ได้ระบุว่าเนื้อหาแรงแค่ไหนถึงจะโดนแบน</p>\n<p>ล่าสุด OnlyFans ได้เผยแพร่เงื่อนไขการใช้งานฉบับใหม่ออกมาแล้ว โดยส่วนที่เพิ่มเติมเข้ามาระบุว่าห้ามแสดง, โฆษณา หรืออ้างถึงเนื้อหาทางเพศ ดังนี้</p>\n<ul>\n<li>เพศสัมพันธ์ทุกรูปแบบ ไม่ว่าจะเป็นของจริงหรือจำลองขึ้นมา ในรูปแบบใช้อวัยวะเพศกับอวัยวะเพศ, ปากกับอวัยวะเพศ, ทวารหนักกับอวัยวะเพศ, ปากกับทวารหนัก ระหว่างบุคคลเพศใดก็ตาม</li>\n<li>การช่วยตัวเอง ไม่ว่าจะเป็นของจริงหรือจำลองขึ้นมา</li>\n<li>แสดงอวัยวะเพศหรือทวารหนักของบุคคลใดก็ตาม ในรูปแบบที่โจ่งแจ้งมากๆ</li>\n<li>แสดงของเหลวที่ร่างกายหลั่งออกมาระหว่างกิจกรรมทางเพศ</li>\n</ul>\n<p>ครีเอเตอร์คนใดที่เคยอัพโหลดคอนเทนต์ที่มีเนื้อหาตามด้านบน ต้องลบออกก่อนวันที่ 1 ธันวาคมนี้ (อาจมีการเปลี่ยนแปลงวัน) หากไม่ลบหรือฝ่าฝืนอัพโหลดเนื้อหาเหล่านี้เข้าไปอีก อาจถูกแบนหรือลบบัญชี รวมถึงรายได้ที่ยังอยู่ในระบบก็อาจถูกอายัดได้</p>\n<p>ทั้งนี้ คอนเทนต์ประเภทนู้ดยังอนุญาตให้อัพโหลดได้ สามารถแสดงเรือนร่างและส่วนต่างๆ ของร่างกายได้ ตราบใดที่ไม่ได้โชว์อย่างโจ่งแจ้งมากๆ หรือซูมเข้าไปใกล้เกินเหตุ</p>\n<p><a href=\"https://onlyfans.com/aup\">เงื่อนไขการใช้งานฉบับใหม่</a>จะมีผลบังคับใช้ในวันที่ 1 ตุลาคมนี้ แปลว่าคอนเทนต์ใหม่ที่ไม่เป็นไปตามเงื่อนไขจะถูกห้ามอัพโหลดตั้งแต่วันที่ 1 ตุลาคมเป็นต้นไป ส่วนเนื้อหาเดิมต้องถูกลบออกก่อน 1 ธันวาคม 2021</p>\n<p>OnlyFans เป็นแพลตฟอร์มที่เติบโตยิ่งใหญ่มาด้วยเนื้อหาที่พวกเขากำลังจะแบนนี้ น่าสนใจว่าครีเอเตอร์ที่อยู่บนแพลตฟอร์มราว 2 ล้านคนจะปรับตัวอย่างไร</p>\n<p>ที่มา - <a href=\"https://www.theverge.com/2021/8/20/22634785/onlyfans-new-terms-of-service-policy-banning-sex-masturbation\">The Verge</a></p>\n<p><img src=\"https://www.blognone.com/sites/default/files/externals/b96958fcba41e3f7f687c74b0c4f7c88.png\" /><br />\nภาพจาก Shutterstock</p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab010779cafc32184be9632b28a7fffe3a76d4045cd9765c827fa8716c653c88","category":"Thai"}