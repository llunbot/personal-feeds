{"title":"[ไม่ยืนยัน] ธนาคารที่ปล่อยสินเชื่อให้ Elon Musk ซื้อ Twitter ในปี 2022 ขายหนี้ต่อให้นักลงทุนครบทั้งหมดแล้ว","link":"https://www.blognone.com/node/146119","date":1745907241000,"content":"<div><div><div><p>ก่อนหน้านี้ The Wall Street Journal <a href=\"https://www.blognone.com/node/144309\">รายงานข่าว</a>ว่าธนาคารหลายแห่งที่ปล่อยกู้ให้ Elon Musk เพื่อนำเงินไปซื้อกิจการ Twitter ในปี 2022 ได้เจรจากับนักลงทุนเสนอขายหนี้แบบมีส่วนลด เพื่อลดภาระต้นทุนทางการเงินและความเสี่ยงของธนาคาร</p>\n<p>รายงานล่าสุดบอกว่าธนาคารทั้งหมด 7 แห่ง นำโดย Morgan Stanley และ Bank of America ที่ปล่อยสินเชื่อให้ Musk ได้ขายหนี้ 13,000 ล้านดอลลาร์ ให้กับนักลงทุนครบทั้งหมดแล้ว โดยเป็นการขายแบบมีส่วนลด เช่น 0.98 ดอลลาร์ ต่อหนี้ 1 ดอลลาร์ ซึ่งสำหรับธนาคารอาจขาดทุนเล็กน้อย แต่ยังได้ผลตอบแทนจากค่าธรรมเนียมธุรกรรม และดอกเบี้ยจ่ายก่อนหน้านี้ โดยหนี้ชุดสุดท้ายที่ขายออกไปมีมูลค่า 1,200 ล้านดอลลาร์</p>\n<p>นักวิเคราะห์มองว่าการที่ธนาคารสามารถหนี้ก้อนนี้ออกไปได้เป็นข่าวที่ดี เพราะสินเชื่อรายการนี้มีความเสี่ยงสูงมากต่อสถาบันการเงิน หาก Elon Musk ขอเลื่อนชำระดอกเบี้ยหรือไม่สามารถชำระหนี้ได้ อย่างไรก็ตามสถาบันการเงินยังคงมองว่าการปล่อยสินเชื่อให้ Elon Musk ยังมีโอกาสสร้างผลตอบแทนได้สูงจากโครงการในอนาคต แต่ยังไม่ใช่สำหรับ X ที่ตอนนี้รวมกิจการกับ xAI แล้วนั่นเอง</p>\n<p>ที่มา: <a href=\"https://www.wsj.com/finance/banking/elon-musk-x-twitter-debt-sale-a1ef2b5a\">The Wall Street Journal</a></p>\n<p><img src=\"https://www.blognone.com/sites/default/files/externals/fcf0a7fb33b5fd2e06b98e108f1a08cb.png\" alt=\"\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abb0365af32af1be5fbadbf002a67b416c3ff9f08eb57547036e4155129ae399","category":"Thai"}