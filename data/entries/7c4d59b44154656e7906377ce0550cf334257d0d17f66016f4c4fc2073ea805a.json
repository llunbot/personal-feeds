{"title":"Lenovo โชว์ Yoga Slim 7i Lunar Lake แบตอึดเกือบ 24 ชม. อยู่ได้นานกว่า MacBook M3 ถึง 5 ชม.","link":"https://www.blognone.com/node/142084","date":1726753620000,"content":"<div><div><div><p>จุดเด่นของ <a href=\"https://www.blognone.com/node/141895\">Core Ultra 200V Lunar Lake</a> ที่อินเทลชูเอาไว้คือแบตเตอรี่ที่ใช้งานได้ยาวนานขึ้นมาก ก่อนหน้านี้เราเห็นโน้ตบุ๊กบางรุ่น เช่น <a href=\"https://www.blognone.com/node/141909\">Acer Swift 14 AI ที่รุ่น Core Ultra 200V มีแบตเตอรี่อยู่ได้นานกว่ารุ่น Ryzen 300 และ Snapdragon</a> รวมถึง <a href=\"https://www.blognone.com/node/141899\">Dell XPS 13 ก็ชูว่าแบตอึดกว่าเวอร์ชัน Snapdragon</a></p>\n<p>เคสล่าสุดมาจาก Lenovo ที่โพสต์คลิป <a href=\"https://www.blognone.com/node/141910\">Yoga Slim 7i Aura Edition รุ่น Core Ultra 200V ที่เพิ่งเปิดตัว</a> รันวิดีโอแบบ local ภายในเครื่อง แข่งกับ MacBook Air M2 และ M3 (ไม่ระบุรุ่นย่อยชัดแต่น่าจะเป็นรุ่นจอ 15\" เท่ากับ Yoga Slim 7i) ได้ผลออกมาดังนี้</p>\n<ul>\n<li><strong>Yoga Slim 7i</strong> 23 ชั่วโมง 54 นาที</li>\n<li><strong>MacBook Air M3</strong> 18 ชั่วโมง 32 นาที</li>\n<li><strong>MacBook Air M2</strong> 18 ชั่วโมง 19 นาที</li>\n</ul>\n<p>ถึงแม้นี่เป็นผลการทดสอบของ Lenovo เอง ต้องยืนยันจากสำนักที่เป็นกลางอีกครั้งหลังสินค้าวางขายแล้ว แต่ตัวเลขแบตเตอรี่อยู่ได้เกือบ 24 ชั่วโมง และนำหน้าคู่แข่งถึง 5 ชั่วโมงกว่าๆ ก็ถือว่าน่าตื่นเต้นไม่น้อย</p>\n<p>ที่มา - <a href=\"https://www.extremetech.com/computing/lenovo-intel-lunar-lake-laptops-will-beat-apple-m2-m3-in-battery-life\">ExtremeTech</a></p>\n<p><img alt=\"No Description\" src=\"https://www.blognone.com/sites/default/files/externals/76627bbd609a09815a2667cadc2eb8e7.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/lunar-lake\">Lunar Lake</a></div><div><a href=\"/topics/yoga\">Yoga</a></div><div><a href=\"/topics/battery\">Battery</a></div><div><a href=\"/topics/macbook-air\">Macbook Air</a></div><div><a href=\"/topics/apple-m3\">Apple M3</a></div><div><a href=\"/topics/notebook\">Notebook</a></div><div><a href=\"/topics/laptop\">Laptop</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c4d59b44154656e7906377ce0550cf334257d0d17f66016f4c4fc2073ea805a","category":"Thai"}