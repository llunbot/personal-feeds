{"title":"Meta และ Universal Music ประกาศต่ออายุความร่วมมือ นำเพลงใช้งานบนแพลตฟอร์มต่าง ๆ","link":"https://www.blognone.com/node/141373","date":1723479636000,"content":"<div><div><div><p>Meta และ Universal Music Group (UMG) ประกาศต่ออายุข้อตกลงความร่วมมือเป็นระยะเวลาหลายปี ในการนำเพลงที่ UMG ดูแลอยู่ ไปใช้งานบนแพลตฟอร์มต่าง ๆ ของ Meta ทั้ง Facebook, Instagram, Messenger, Horizon, Threads ไปจนถึง WhatsApp</p>\n<p>ทั้งสองบริษัทเคยทำข้อตกลงร่วมกัน<a href=\"https://www.blognone.com/node/98583\">ตั้งแต่ปี 2017</a> เพื่อให้สามารถใช้งานคอนเทนต์เพลงของ UMG ได้อย่างถูกลิขสิทธิ์ และให้ผลตอบแทนผลประโยชน์กับผู้สร้างสรรค์ผลงาน</p>\n<p>นอกจากการต่ออายุข้อตกลงแล้ว ทั้ง Meta และ UMG ยังขยายขอบเขต เช่น การรองรับแพลตฟอร์มวิดีโอสั้น ที่ผู้ใช้งานนำเพลงไปแทรกในคลิปได้ รวมทั้งรองรับการแทรกเพลงใน WhatsApp ซึ่งทั้ง Meta และ UMG มองว่าจะปลดล็อกมูลค่าและความคิดสร้างสรรค์ได้อีกหลายอย่าง</p>\n<p>ที่มา: <a href=\"https://www.prnewswire.com/news-releases/meta-and-universal-music-group-announce-expanded-global-agreement-302219807.html\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/4efb1a983690ec428ef418c73aa44449.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/universal-music\">Universal Music</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65b8f5291e9781c2a7c8ba1231e10201659be32b03e8899f2f10b68f793d4939","category":"Thai"}