{"title":"Threads เพิ่มจำนวนประเทศที่แสดงโฆษณาในฟีด รองรับมากกว่า 30 ภาษา","link":"https://www.blognone.com/node/146032","date":1745489550000,"content":"<div><div><div><p>Meta อัปเดตการแสดงโฆษณาใน Threads โดยบอกว่าเริ่มทยอยแสดงผลเพิ่มเติมในอีกหลายประเทศ ซึ่งระบบโฆษณาตอนนี้รองรับการแสดงผลใน 30 ภาษา สำหรับผู้ลงโฆษณาทั่วโลก แต่ไม่ได้บอกว่ามีภาษา-ประเทศใดบ้าง</p>\n<p>Threads <a href=\"https://www.blognone.com/node/144299\">เริ่มแสดงโฆษณา</a>ในฟีดของผู้ใช้งานมาตั้งแต่เดือนมกราคม เฉพาะในสหรัฐอเมริกาและญี่ปุ่น ซึ่งผ่านมาหลายเดือนทำให้ Meta ตัดสินใจขยายประเทศที่แสดงมากขึ้น</p>\n<p>Meta บอกว่า Threads ตอนนี้มีผู้ใช้งานเป็นประจำทุกเดือน (MAUs) มากกว่า 300 ล้านบัญชี และ 3 ใน 4 ของผู้ใช้งาน ติดตามบัญชีธุรกิจอย่างน้อยหนึ่งบัญชี สะท้อนความสนใจติดตามข่าวสารจากแบรนด์สินค้าต่าง ๆ</p>\n<p>ที่มา: <a href=\"https://www.facebook.com/business/news/introducing-ads-in-threads\">Meta</a></p>\n<p><img src=\"https://www.blognone.com/sites/default/files/externals/771979b684532ecb1aeb465d6d3a9839.png\" alt=\"\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdb30949d2632b0faaab689818e62aa6afbaec578af1a0eb3635366ec9f3568f","category":"Thai"}