{"title":"BioWare โชว์ทีเซอร์ Mass Effect 5 ยืนยันเหตุการณ์เกิดหลังภาค Andromeda","link":"https://www.blognone.com/node/136626","date":1699398528000,"content":"<div><div><div><p>BioWare เผยทีเซอร์ใหม่ของ<a href=\"https://www.blognone.com/node/119473\">เกม Mass Effect ภาคใหม่ที่เปิดตัวไว้ตั้งแต่ปี 2020</a> (ยังไม่มีชื่อภาค แต่มักเรียกกัน Mass Effect 5) โดยเป็นคลิปสั้นๆ ของตัวละครหญิงรายหนึ่งที่ใส่หมวกปิดบังใบหน้า ซึ่งน่าจะเป็น <a href=\"https://masseffect.fandom.com/wiki/Liara_T%27Soni\">Liara T'Soni</a> ตัวละครจากไตรภาคแรกที่เคยยืนยันมาก่อนแล้วว่าจะปรากฏตัวในภาคนี้</p>\n<p>ในเว็บไซต์ของ EA ยังมีร่องรอยเพิ่มเติมเป็นข้อความจากกาแลกซี่ Andromeda ถือเป็นการยืนยันทฤษฎีของแฟนๆ ว่า Mass Effect 5 เป็นเนื้อเรื่องต่อจากทั้งไตรภาคแรก และ Mass Effect: Andromeda ซึ่งเหตุการณ์ห่างกัน 600 ปี และสถานที่อยู่กันคนละกาแลกซี่ด้วย</p>\n<p><a href=\"https://www.blognone.com/node/126629\">Mass Effect: Andromeda ไม่ประสบความสำเร็จเท่าที่ควร</a> จน BioWare ต้องบอกว่าจะพยายามกู้ศรัทธาแฟนๆ กลับคืนมาให้ได้ โดยช่วงหลังอดีตทีมงาน Mass Effect รุ่นแรกๆ ได้กลับมาร่วมงานกับ BioWare เพื่อทำเกมภาค 5 กันหลายคน ซึ่งน่าจะเป็นสัญญาณอันดีกับแฟนๆ ว่าอย่างน้อยก็ได้คนที่มีประสบการณ์ในยุครุ่งเรืองกลับมารับงานนี้</p>\n<p>Mass Effect 5 ยังไม่มีกำหนดวางขายและน่าจะใช้เวลาอีกหลายปี โดยเกมถัดไปของ BioWare คือ <a href=\"https://www.blognone.com/node/128822\">Dragon Age: Dreadwolf</a> ที่ยังไม่ประกาศวันวางขายเช่นกัน</p>\n<p>ที่มา - <a href=\"https://www.ea.com/games/mass-effect/mass-effect-legendary-edition/news/n7-day-2023?isLocalized=true\">EA</a>, <a href=\"https://kotaku.com/mass-effect-teaser-n7-day-andromeda-18509999580\">Kotaku</a>, <a href=\"https://www.videogameschronicle.com/news/bioware-releases-mass-effect-4-epsilon-teaser-on-n7-day/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/04e5ec8a7a41b1a6bcbb249dd636deec.jpg\" /></p>\n</div></div></div><div><div>Topics: </div><div><div><a href=\"/topics/mass-effect\">Mass Effect</a></div><div><a href=\"/topics/bioware\">BioWare</a></div><div><a href=\"/topics/games\">Games</a></div><div><a href=\"/topics/ea\">EA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86134fe48684ec9747543a39b5d31c5814f77ca4cc65ff68a386d056bcc58083","category":"Thai"}