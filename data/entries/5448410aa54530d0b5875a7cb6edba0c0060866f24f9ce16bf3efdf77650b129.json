{"title":"Microsoft Loop เข้าสู่สถานะ GA ใช้ได้ทุกคนแล้ว","link":"https://www.blognone.com/node/136762","date":1700077095000,"content":"<div><div><div><p>ไมโครซอฟท์ประกาศเปิด Microsoft Loop เข้าสู่สถานะ GA หลังจาก<a href=\"https://www.blognone.com/node/125628\">เปิดตัวมาเมื่อ 2 ปีก่อน</a> โดยรอบนี้โชว์ความสามารถ Copilot ทั้งการสรุป, ตัวช่วยเขียนคอนเทนต์, หรือแม้แต่สรุปว่าที่แก้ไปนั้นมีประเด็นอะไรบ้าง แต่จำกัดฟีเจอร์สำหรับลูกค้า Microsoft 365 Copilot เท่านั้น</p>\n<p>อย่างไรก็ดี ฟีเจอร์ของ Loop ที่ให้ใช้งานได้ฟรีนั้นก็เพิ่มขึ้นชุดหนึ่ง ได้แก่</p>\n<ul>\n<li>ใส่ Loop Component ใน Teams channels ได้ จากเดิมใส่ในแชตได้อยู่แล้ว</li>\n<li>วาง Loop Component ใน OneNote</li>\n<li>Whiteboard สามารถวาดแผนภาพได้ค่อนข้างอิสระ ฟีเจอร์นี้จะเพิ่มมาปีหน้า</li>\n<li>Planner (Microsoft Task) สามารถวางรายการ task ลงใน Loop ได้</li>\n<li>Code Block สำหรับการแสดงโค้ดใน Loop รองรับภาษาหลักๆ รวมถึง Markdown</li>\n<li>วางวิดีโอลงในหน้าเว็บ หรือกดอัดวิดีโอจาก Loop เลยก็ได้</li>\n</ul>\n<p>เดิมผู้ใช้ต้องรอให้ฝ่ายไอทีเปิดบริการ Loop ให้ในช่วงพรีวิว หลังจากนี้น่าจะได้ใช้ทุกคนแล้วหากฝ่ายไอทีไม่ได้ปิดบริการไว้ที่คอนฟิกระดับองค์กร</p>\n<p>ที่มา - <a href=\"https://techcommunity.microsoft.com/t5/microsoft-365-blog/microsoft-loop-built-for-the-new-way-of-work-generally-available/ba-p/3982247\">Microsoft</a><br />\n<img alt=\"No Description\" src=\"https://www.blognone.com/sites/default/files/externals/06e5a595307449c7a9766806c8f5d387.jpg\" /></p>\n</div></div></div><div><div>Topics: </div><div><div><a href=\"/topics/microsoft-loop\">Microsoft Loop</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5448410aa54530d0b5875a7cb6edba0c0060866f24f9ce16bf3efdf77650b129","category":"Thai"}