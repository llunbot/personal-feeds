{"title":"Apple อัพเดต visionOS 1.0.3 ผู้ใช้ Vision Pro สามารถรีเซต Passcode ได้เอง ไม่ต้องยกไปศูนย์แล้ว","link":"https://www.blognone.com/node/138176","date":1707799656000,"content":"<div><div><div><p>แอปเปิลออกอัพเดต visionOS เวอร์ชัน 1.0.3 ระบบปฏิบัติการของเฮดเซต Vision Pro ซึ่งเป็นอัพเดตย่อยครั้งแรกสำหรับลูกค้าทั่วไป นับตั้งแต่สินค้า<a href=\"https://www.blognone.com/node/138019\">เริ่มขาย</a>ในสหรัฐอเมริกาตั้งแต่ 2 กุมภาพันธ์</p>\n<p>เหตุผลที่เลขเวอร์ชันกระโดดเป็น 1.0.3 เลย เพราะว่าเวอร์ชัน 1.0 และ 1.0.1 ถูกอัพเดตไปก่อนหน้านี้แล้วในช่วงส่งสินค้าเพื่อรีวิวทดสอบ แต่ก่อนจะเริ่มส่งมอบให้ลูกค้าทั่วไป ก็มี<a href=\"https://www.blognone.com/node/137992\">เวอร์ชัน 1.0.2</a> ออกมาแก้ไขช่องโหว่ความปลอดภัยอีกครั้ง</p>\n<p>ในอัพเดต visionOS 1.0.3 นี้ แอปเปิลระบุว่าเป็นการแก้ไขบั๊กที่สำคัญ และเพิ่มตัวเลือกให้ผู้ใช้งานสามารถรีเซต Passcode ได้เลยจากอุปกรณ์ ซึ่งปัญหานี้<a href=\"https://www.blognone.com/node/138069\">เดิมแอปเปิลบอกว่า</a>ต้องนำ Vision Pro มาที่ Apple Store เท่านั้น</p>\n<p>ที่มา: <a href=\"https://9to5mac.com/2024/02/12/visionos-1-0-3-for-apple-vision-pro-is-now-available/\">9to5Mac</a></p>\n<p><img src=\"https://www.blognone.com/sites/default/files/externals/693a3a95b32094d33928c4002abfe22b.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9d1c0c0296c8de17e64b835957ff036ef54665ede354ef7c8bd495993ebf33d","category":"Thai"}