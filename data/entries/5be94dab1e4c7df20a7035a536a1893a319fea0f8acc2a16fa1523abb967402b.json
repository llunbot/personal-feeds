{"title":"IBM ไตรมาส 4/2023 รายได้เติบโตทุกกลุ่มธุรกิจ ทั้งจาก Hybrid Cloud และ AI","link":"https://www.blognone.com/node/137854","date":1706135232000,"content":"<div><div><div><p>ไอบีเอ็มรายงานผลประกอบการประจำไตรมาสที่ 4 ปี 2023 รายได้รวม 17,381 ล้านดอลลาร์ เพิ่มขึ้น 4% จากช่วงเวลาเดียวกันในปีก่อน และมีกำไรสุทธิ 3,288 ล้านดอลลาร์</p>\n<p>รายได้แยกตามกลุ่มธุรกิจของไอบีเอ็มเป็นดังนี้ กลุ่มซอฟต์แวร์ 7,514 ล้านดอลลาร์ เพิ่มขึ้น 3.1% โดย Red Hat เพิ่มขึ้น 8% Data &amp; AI เพิ่มขึ้น 1%, กลุ่ม Consulting 5,048 ล้านดอลลาร์ เพิ่มขึ้น 5.8% โดย Business Transformation เพิ่มขึ้น 6% Technology Consulting เพิ่มขึ้น 5%, กลุ่ม Infrastructure 4,604 ล้านดอลลาร์ เพิ่มขึ้น 2.7% โดย IBM zSystems เพิ่มขึ้น 8%</p>\n<p>Arvind Krishna ซีอีโอและประธานไอบีเอ็มกล่าวว่า ในไตรมาสที่ผ่านมา บริษัทมีรายได้ที่เติบโตในทุกส่วนธุรกิจ จากการเลือกใช้โซลูชันไฮบริดคลาวด์และ AI มากขึ้น เฉพาะความต้องการ AI จาก watsonx และ Generative AI นั้นเติบโตเท่าตัวเมื่อเทียบกับไตรมาสที่ 3/2023</p>\n<p>ที่มา: <a href=\"https://www.ibm.com/downloads/cas/G40GBAOP\">ไอบีเอ็ม</a></p>\n<p><img alt=\"No Description\" src=\"https://www.blognone.com/sites/default/files/externals/495b72b787edb236e45ad475c7ff9ea8.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5be94dab1e4c7df20a7035a536a1893a319fea0f8acc2a16fa1523abb967402b","category":"Thai"}