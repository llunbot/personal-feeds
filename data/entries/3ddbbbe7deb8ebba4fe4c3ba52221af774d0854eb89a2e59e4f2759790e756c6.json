{"title":"[ไม่ยืนยัน] Perplexity AI เข้าสู่ขั้นสุดท้ายการรับเงินทุนรอบใหม่ มูลค่ากิจการเพิ่มเป็น 9 พันล้านดอลลาร์","link":"https://www.blognone.com/node/142965","date":1730888821000,"content":"<div><div><div><p>ความร้อนแรงในการลงทุนของสตาร์ทอัป AI ยังมีรายงานออกมาต่อเนื่อง โดย Perplexity AI เข้าสู่ขั้นตอนสุดท้ายของการรับเงินทุนเพิ่ม 500 ล้านดอลลาร์ ที่มูลค่ากิจการ 9 พันล้านดอลลาร์ สูงกว่า<a href=\"https://www.blognone.com/node/142670\">รายงานที่ออกมาเมื่อสัปดาห์ก่อน</a>ซึ่งอยู่ที่ 8 พันล้านดอลลาร์</p>\n<p>มูลค่ากิจการของ Perplexity AI ทำให้เป็นหนึ่งบริษัทเติบโตอย่างรวดเร็ว เมื่อต้นปีบริษัทมีมูลค่าประมาณ 520 ล้านดอลลาร์</p>\n<p>Perplexity AI มีผลิตภัณฑ์หลักคือบริการแชทบอตค้นหาข้อมูล ตัวแอปถูกการดาวน์โหลดมากกว่า 2 ล้านครั้ง มีการใช้งานมากกว่า 230 ล้านคำถามต่อเดือน ในช่วงที่ผ่านมาบริษัทเป็นประเด็นจากการถูกบริษัทสื่อ<a href=\"https://www.blognone.com/node/142699\">ทั้ง Wall Street Journal และ New York Post ฟ้อง</a>ฐานนำเนื้อหาไปใช้โดยไม่ได้รับอนุญาต</p>\n<p>ที่มา: <a href=\"https://www.wsj.com/tech/ai/ai-startup-perplexity-to-triple-valuation-to-9-billion-in-new-funding-round-f2fb8c2c\">The Wall Street Journal</a></p>\n<p><img src=\"https://www.blognone.com/sites/default/files/externals/04e94c4c7518596b1efa61de1b61af45.png\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/startup\">Startup</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ddbbbe7deb8ebba4fe4c3ba52221af774d0854eb89a2e59e4f2759790e756c6","category":"Thai"}