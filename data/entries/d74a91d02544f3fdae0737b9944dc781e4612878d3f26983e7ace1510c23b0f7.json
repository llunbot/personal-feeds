{"title":"ซีอีโอ Gearbox โต้เสียงวิจารณ์เกมแพง ถ้าเป็นแฟน Borderlands จริงก็หาเงินมาซื้อได้","link":"https://www.blognone.com/node/146544","date":1747835186000,"content":"<span>ซีอีโอ Gearbox โต้เสียงวิจารณ์เกมแพง ถ้าเป็นแฟน Borderlands จริงก็หาเงินมาซื้อได้</span>\n\n  <div>\n    <div>Body</div>\n              <div><p>Borderlands 4 เกมภาคใหม่ของซีรีส์ Borderlands จากค่าย Gearbox <a href=\"https://www.blognone.com/node/146160\">มีกำหนดขาย 12 กันยายน 2025</a> แม้ยังไม่ประกาศราคาอย่างเป็นทางการ แต่บรรดาเกมเมอร์ก็เก็งกันว่า Gearbox อาจตั้งราคา 80 ดอลลาร์ตามยุคสมัย</p>\n<p>แฟนเกมรายหนึ่งจึงไปคอมเมนต์ใต้โพสต์ของ Randy Pitchford ผู้ก่อตั้งและซีอีโอของ Gearbox แสดงความเห็นว่าไม่ควรตั้งราคา 80 ดอลลาร์ เพราะเกมเมอร์ไม่มีกำลังจ่าย ขอให้ Pitchford ใช้อำนาจซีอีโอตัดสินใจเรื่องนี้</p>\n<p>คำตอบจากซีอีโอสุดแนวอย่าง Pitchford ย่อมไม่ธรรมดา เขาบอกว่าไม่ใช่อำนาจของเขา (ผู้จัดจำหน่ายเกมคือ 2K) และถ้าเป็นแฟนเกม Borderlands จริงๆ ก็จะหาวิธีซื้อมันได้เอง เขายังยกตัวอยางเกมสมัยก่อนบนเครื่อง Mega Drive (Sega Genesis ในอเมริกา) ปี 1991 ราคา 80 ดอลลาร์ ตอนนั้นเขาเพิ่งจบชั้นมัธยมและทำงานขายไอศกรีมอยู่ที่ชายหาด รับเงินตามค่าแรงขั้นต่ำ แต่สุดท้ายเขาก็ดั้นด้นหาเงินจนซื้อเกมมาได้</p>\n<p>ตอนนี้ยังไม่มีข้อสรุปว่าตกลงแล้ว Borderlands 4 จะตั้งราคาเท่าไรกันแน่ แต่คำตอบของ Pitchford ก็มีทั้งคนชอบและไม่ชอบ</p>\n<p>ที่มา - <a href=\"https://www.eurogamer.net/80-for-borderlands-4-too-costly-randy-pitchford-says-if-youre-a-real-fan-youll-find-a-way-to-make-it-happen\">Eurogamer</a></p>\n<blockquote>\n<p>A) Not my call. B) If you’re a real fan, you’ll find a way to make it happen. My local game store had Starflight for Sega Genesis for $80 in 1991 when I was just out of high school working minimum wage at an ice cream parlor in Pismo Beach and I found a way to make it happen.</p>\n<p>— Randy Pitchford (@DuvalMagic) <a href=\"https://twitter.com/DuvalMagic/status/1922454876803551555?ref_src=twsrc%5Etfw\">May 14, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 20:46</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d74a91d02544f3fdae0737b9944dc781e4612878d3f26983e7ace1510c23b0f7","category":"Thai"}