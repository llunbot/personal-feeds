{"title":"สหราชอาณาจักรประกาศร่างกฎหมาย ห้ามใช้ AI สร้างคอนเทนต์ภาพอนาจารเด็ก","link":"https://www.blognone.com/node/144465","date":1738488479000,"content":"<div><div><div><p>รัฐบาลสหราชอาณาจักรประกาศเสนอร่างกฎหมายเพื่อปกป้องเด็กและเยาวชนจากคอนเทนต์ล่วงละเมิด โดยระบุว่าการครอบครอง สร้าง และเผยแพร่เครื่องมือปัญญาประดิษฐ์ ที่ออกแบบมาสำหรับการสร้างเนื้อหาอนาจารเด็กโดยเฉพาะ (CSAM) มีความผิดสูงสุดเป็นโทษจำคุก 5 ปี</p>\n<p>การเผยแพร่คู่มือหรือวิธีสร้างรูปภาพอนาจารเด็กด้วย AI ก็มีความผิดเช่นกันโทษสูงสุดคือจำคุก 3 ปี ส่วนการทำเว็บไซต์เพื่อเผยแพร่เนื้อหานี้มีโทษสูงสุดจำคุก 10 ปี</p>\n<p>รัฐบาลสหราชอาณาจักรบอกว่าคอนเทนต์ที่ผลิตจาก AI นี้ มีโอกาสส่งเสริมให้เกิดการล่วงละเมิดทางเพศเด็กขึ้นจริงได้ รัฐบาลจึงตัดสินใจออกกฎหมายนี้เป็นแห่งแรกในโลกเพื่อป้องกันปัญหา โดยร่างกฎหมายนี้จะถูกพิจารณาในรัฐสภาเป็นลำดับต่อไป</p>\n<p>ที่มา: <a href=\"https://www.bbc.com/news/articles/c8d90qe4nylo\">BBC</a></p>\n<p><img src=\"https://www.blognone.com/sites/default/files/externals/0384006f8673ce272b7403838f7e709f.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/law\">Law</a></div><div><a href=\"/topics/crime\">Crime</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed995189a9daae5807c691729640702a846a59828221e34b5f1856dab15fa664","category":"Thai"}