{"title":"GM มาอีกหนึ่ง จับมือ Tesla รองรับ Supercharger ตามรอย Ford","link":"https://www.blognone.com/node/134255","date":1686287754000,"content":"<div><div><div><p>เดือนที่แล้ว <a href=\"https://www.blognone.com/node/134028\">Ford เป็นรายแรกที่จับมือกับ Tesla</a> ในการรองรับระบบ Supercharger และนำพอร์ต NACS ที่ <a href=\"https://www.tesla.com/blog/opening-north-american-charging-standard\">Tesla เปิดมาตรฐาน</a> มาใช้งาน ล่าสุด GM เดินตามรอยอีกเจ้าแล้ว</p>\n<p>Mary Barra เปิดเผยว่า การส่งเสริมให้ผู้ใช้รถยนต์ EV มีมากขึ้น ก็ต้องทำให้ระบบสถานีชาร์จมีความแพร่หลายมากขึ้น ขณะที่ GM จะเริ่มส่งมอบอแดปเตอร์หัวชาร์จสำหรับ Supercharger ให้ลูกค้าอย่างเร็วที่สุดคือช่วงต้นปีหน้า ส่วนรถยนต์ที่รองรับ Supercharger ในตัวเลยจะมาภายในปี 2025</p>\n<p>ความโดดเด่นของ Supercharger ของ Tesla ในสหรัฐ นอกจากในแง่ของพื้นที่ที่ให้บริการและจำนวนสถานนีชาร์จแล้ว ในแง่ของประสบการณ์ใช้งาน เช่น ปัญหาซอฟต์แวร์หรือหัวชาร์จมีปัญหา ก็ค่อนข้างน้อยกว่าผู้ให้บริการเจ้าอื่นด้วย</p>\n<p>ที่มา - <a href=\"https://news.gm.com/newsroom.detail.html/Pages/news/us/en/2023/jun/0608-gm.html\">GM</a> via <a href=\"https://www.theverge.com/2023/6/8/23754470/gm-tesla-ev-supercharger-nacs-elon-musk\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/da9bdc87e47418ed403a4c144f172209.png\" /><em>ภาพจาก <a href=\"https://twitter.com/GM/status/1666908641788588034/photo/1\">@GM</a></em></p>\n</div></div></div><div><div>Topics: </div><div><div><a href=\"/topics/gm\">GM</a></div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a16b05c3d12a2c3b64dd5009b353f4c7a8e06aa8ab69e30ebc9e41687d5974fa","category":"Thai"}