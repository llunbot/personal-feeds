{"title":"Facebook จะทดสอบแจ้งเตือนผู้ใช้หากโพสต์โดนลบด้วยระบบอัตโนมัติ","link":"https://www.blognone.com/node/123746","date":1626407425000,"content":"<div><div><div><p>Facebook เผยแพร่รายงานความเคลื่อนไหวจาก Oversight Board หรือหน่วยงานอิสระตรวจสอบนโยบายของ Facebook ครั้งแรก มีข้อแนะนำจากบอร์ดว่า Facebook ควรมีความโปร่งใส ให้ผู้ใช้งานรับรู้เมื่อโดนลบโพสต์ ดังนั้น Facebook จึงจะทำการทดสอบระบบแจ้งเตือนผู้ใช้หากโพสต์โดนลบอัตโนมัติ</p>\n<p>เรื่องราวเริ่มจากกรณีที่ Oversight Board ตรวจสอบคือ โพสต์สร้างความรับรู้เกี่ยวกับมะเร็งเต้านมโดนลบใน Instagram ด้วยเหตุผลเป็นภาพนู้ด ซึ่ง Facebook ทำการกู้ภาพคืนแล้ว โดยบอกว่าเป็นความผิดพลาดของระบบ การทดสอบทำให้อย่างน้อย ผู้ใช้งานรู้ว่าโพสต์ของตัวเองมีปัญหาอะไร ถูกลบด้วยเหตุใด และโดยใคร</p>\n<p><img src=\"https://www.blognone.com/sites/default/files/externals/9b4263ce972f7c8c906eb7e424e97d34.jpg\" /></p>\n<p>ในรายงานช่วยให้เห็นภาพการทำงานร่วมกันระหว่าง Facebook และ Oversight Board ด้วย โดยตั้งแต่เดือนพฤศจิกายน 2020-31 มีนาคม 2021 ทาง Facebook ได้ส่งกรณีให้  Oversight Board นำไปตรวจสอบต่อจำนวน 26 รายการ และคณะกรรมการได้เลือกสามกรณีคือโพสต์เกี่ยวกับการรักษาโควิด-19, โพสต์เกี่ยวกับความเชื่อทางศาสนา และการแบนโดนัลด์ ทรัมป์ อดีตประธานาธิบดีสหรัฐฯ</p>\n<p>ที่มา - <a href=\"https://www.engadget.com/facebook-is-notifying-some-users-whose-posts-were-removed-by-automation-212939760.html?src=rss\">Engadget</a>, <a href=\"https://about.fb.com/news/2021/07/facebooks-first-quarterly-update-on-the-oversight-board/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"610abc36a6b45732efc157949116538a422f64403f3362b0f34bcb9fe343ad33","category":"Thai"}