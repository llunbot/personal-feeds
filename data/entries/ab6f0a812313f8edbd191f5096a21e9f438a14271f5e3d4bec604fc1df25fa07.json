{"title":"ค้นพบไฟล์ระบบปฏิบัติการ DOS เวอร์ชัน 0.1 เก่าที่สุดเท่าที่เคยหากันเจอ","link":"https://www.blognone.com/node/137534","date":1704679255000,"content":"<div><div><div><p>ระบบปฏิบัติการที่เรารู้จักกันในชื่อ MS-DOS หรือ Microsoft Disk Operating System ไม่ได้ถูกพัฒนาโดยไมโครซอฟท์มาตั้งแต่แรก แต่เป็นไมโครซอฟท์ไปซื้อระบบปฏิบัติการ QDOS (Quick and Dirty Operating System) หรือภายหลังใช้ชื่อ 86-DOS ทำตลาด มาจากบริษัท Seattle Computer Products ในราคาราว 50,000 ดอลลาร์ แล้วนำไปขายต่อให้บริษัทอื่นๆ (รวมถึง IBM ในยุคนั้น ที่ใช้ชื่อ PC DOS ทำตลาด)</p>\n<p>ล่าสุดมีการค้นพบไฟล์ของ 86-DOS เวอร์ชัน 0.1 C ที่ถูกเขียนขึ้นในปี 1980 ซึ่งน่าจะเป็นไฟล์ของ DOS เวอร์ชันเก่าที่สุดที่ย้อนหากันจนเจอ</p>\n<p>ผู้ค้นพบไฟล์นี้คือ Gene Buckle นักสะสมโปรแกรมเก่า เขาบอกว่าได้แผ่นดิสก์ขนาด 8 นิ้วชุดหนึ่งมาจากคนรู้จัก และเมื่อปลายปี 2023 เขาเพิ่งมีเวลาว่างมาบันทึกข้อมูลจากแผ่นลงคอมพิวเตอร์ยุคใหม่เพื่อเป็น archive บนอินเทอร์เน็ต เขาก็เจอกับแผ่น DOS 0.1 C โดยบังเอิญ จึงนำมาเผยแพร่กันในวงกว้าง ไฟล์สามารถดาวน์โหลดได้จาก <a href=\"https://archive.org/details/86-dos-version-0.1-c-serial-11-original-disk\">archive.org</a></p>\n<p>ที่มา - <a href=\"https://www.theregister.com/2024/01/05/oldest_ancestor_of_msdos_recovered/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/feff83e2400e1a70982e1de202a73f5b.jpg\" /></p>\n</div></div></div><div><div>Topics: </div><div><div><a href=\"/topics/ms-dos\">MS-DOS</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab6f0a812313f8edbd191f5096a21e9f438a14271f5e3d4bec604fc1df25fa07","category":"Thai"}