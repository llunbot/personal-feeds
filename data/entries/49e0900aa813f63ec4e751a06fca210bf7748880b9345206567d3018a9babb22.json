{"title":"นักวิเคราะห์คาด ราคา PlayStation 5 Pro อาจจะ 600 ดอลลาร์ขึ้นไป, รุ่นธรรมดาไม่น่าลดราคา","link":"https://www.blognone.com/node/141865","date":1725596407000,"content":"<div><div><div><p>ท่ามกลางข่าวลือเรื่อง <a href=\"https://www.blognone.com/node/141770\">PlayStation 5 Pro</a> ที่น่าจะใกล้เข้ามาเรื่อยๆ นักวิเคราะห์อุตสาหกรรมเกมออกมาประเมินว่า ราคาของรุ่น Pro น่าจะอยู่ที่ 600-650 ดอลลาร์สหรัฐ หรือตีเป็นเงินไทยเร็วๆ อาจจะ 20,000 บาทขึ้นไป เทียบกับ PlayStation 5 ปัจจุบันที่ขาย 500 เหรียญ หรือ 16,900 บาท</p>\n<p>นอกจากนี้ เมื่อรุ่น Pro วางจำหน่าย นักวิเคราะห์ก็คาดว่ารุ่นธรรมดาไม่น่าจะลดราคาลงด้วย แตกต่างจาก PS4 ที่ลดราคาลง หลัง PS4 Pro เปิดตัว เนื่องจากต้นทุนการผลิตและขนส่ง ไม่น่าจะลดลงเหมือนยุคก่อน</p>\n<p>ขณะที่ส่วนแบ่งยอดขายโดยรวมของ PS5 Pro ก็คาดว่าน่าจะไม่ได้เยอะมาก ในแง่ส่วนแบ่งของยอดขาย PS5 ทั้งหมด เมื่อเทียบกับ PS4 Pro ที่มีส่วนแบ่งราวๆ 10-15% จากยอดขาย PS4 ทั้งหมดตลอดช่วงเวลาของการขายคอนโซล</p>\n<p>ที่มา - <a href=\"https://www.gamespot.com/articles/ps5-pro-could-be-650-analyst-says/1100-6526302/\">GameSpot</a></p>\n<p><img src=\"https://www.blognone.com/sites/default/files/externals/6cfb139963730387ae430b9c997302c2.png\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49e0900aa813f63ec4e751a06fca210bf7748880b9345206567d3018a9babb22","category":"Thai"}