{"title":"Microsoft รายงานช่องโหว่ Print Spooler อีกครั้ง ยังไม่มีแพตช์ แนะนำปิด Service นี้ไปก่อน","link":"https://www.blognone.com/node/123759","date":1626486070000,"content":"<div><div><div><p>ไมโครซอฟท์รายงานช่องโหว่ความปลอดภัยใหม่ <a href=\"https://msrc.microsoft.com/update-guide/vulnerability/CVE-2021-34481\">CVE-2021-34481</a> ของบริการ Windows Print Spooler หรือ PrintNightmare ซึ่งเป็นการรายงานถึงช่องโหว่นี้ครั้งที่ 3 ในรอบ 5 สัปดาห์ โดยผู้โจมตีสามารถเข้าถึงไฟล์ที่สำคัญของ Windows และฝังโค้ดให้รันที่ระดับ SYSTEM เมื่อมีการรีบูทเครื่องได้</p>\n<p>ในการรายงานช่องโหว่รอบนี้ ไมโครซอฟท์ยังไม่มีรายละเอียดของแพตช์และกำหนดเวลาออกมา แต่ให้แนวทางแก้ไขปัญหาเบื้องต้น (workaround) นั่นคือหยุดและปิดการทำงาน Print Spooler ไปก่อน</p>\n<p>ก่อนหน้านี้ไมโครซอฟท์<a href=\"https://www.blognone.com/node/123523\">ออกแพตช์</a>แก้ปัญหา Print Spooler ในแพตช์ของเดือนมิถุนายน และออก<a href=\"https://www.blognone.com/node/123637\">แพตช์ฉุกเฉิน</a>อีกครั้งเมื่อสัปดาห์ที่แล้ว หลังมีรายงานว่ายังแก้ปัญหาไม่ได้ทั้งหมด</p>\n<p>ที่มา: <a href=\"https://arstechnica.com/gadgets/2021/07/disable-the-windows-print-spooler-to-prevent-hacks-microsoft-tells-customers/\">Ars Technica</a> และ<a href=\"https://msrc.microsoft.com/update-guide/vulnerability/CVE-2021-34481\">ไมโครซอฟท์</a></p>\n<p><img src=\"https://www.blognone.com/sites/default/files/externals/8f3ec3b71bc8b5d0a50ac69808f67658.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security-patch\">Security Patch</a></div><div><a href=\"/topics/printer\">Printer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e87c49f13ae684dabb4035449615a4511b0ec1e80852bdc65b204d8f3141755","category":"Thai"}