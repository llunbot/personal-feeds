{"title":"พบหลักฐานกูเกิลเลิกใช้ชื่อ Assistant with Bard เปลี่ยนมาใช้ชื่อ Bard อย่างเดียว","link":"https://www.blognone.com/node/137714","date":1705480870000,"content":"<div><div><div><p>ตอนงานเปิดตัว Pixel 8 กูเกิลเปิดตัว <a href=\"https://www.blognone.com/node/136077\">Assistant with Bard</a> รวมผู้ช่วย AI สองตัวคือ Google Assistant และ Bard เข้าด้วยกันให้เก่งขึ้นกว่าเดิม</p>\n<p>ปัญหาสำคัญในสายตาผู้ใช้คงไม่ใช่เรื่องความเก่ง แต่เป็นชื่อแบรนด์ที่ยาวและชวนสับสน (ตกลงจะ Assistant หรือ Bard) ซึ่งกูเกิลเองดูเหมือนรับทราบปัญหานี้ และมีคนไปลองแกะไฟล์ APK ของแอพ Google บน Android เวอร์ชันใหม่ล่าสุด พบว่าชื่ิอแบรนด์เปลี่ยนไปแล้ว กลายเป็น... Bard อย่างเดียว</p>\n<p>ในเอกสารของกูเกิลเอง เดิมทีใช้คำว่า Google Assistant (classic) เพื่อบอกว่าเป็นผู้ช่วยตัวเก่า และ Assistant with Bard เพื่อบอกว่าเป็นตัวใหม่ ตอนนี้ข้อความถูกแก้เป็น Google Assistant (ไม่มีสร้อย) และ Bard แทน คงเป็นทิศทางที่ชัดเจนแล้วว่ากูเกิลจะใช้ชื่อ Bard ทำตลาดแยกจาก Assistant ขาดกันเลย</p>\n<p>ที่มา - <a href=\"https://9to5google.com/2024/01/16/google-assistant-bard-rebrand/\">9to5google</a></p>\n<p><img src=\"https://www.blognone.com/sites/default/files/externals/72bf63d93d95dfec404ae2ccc5ea91bc.jpg\" /></p>\n<p>คลิปเปิดตัว Assistant with Bard เมื่อเดือนตุลาคม 2023</p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4d891746b61adb5698ce2a2a02d1ad3e4df61075bd82237a37c533ad6489d7d","category":"Thai"}