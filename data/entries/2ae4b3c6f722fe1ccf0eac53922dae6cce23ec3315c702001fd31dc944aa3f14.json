{"title":"Baidu ซื้อกิจการ YY Live มูลค่าดีล 2,100 ล้านดอลลาร์ ลดลงจากข้อตกลงเดิมในปี 2020","link":"https://www.blognone.com/node/144916","date":1740495210000,"content":"<div><div><div><p>Baidu ประกาศซื้อธุรกิจไลฟ์สตรีมมิ่งในจีนจากบริษัท JOYY Inc ซึ่งเป็นที่รู้จักในชื่อ YY Live ด้วยมูลค่า 2,100 ล้านดอลลาร์</p>\n<p>ดีลนี้ไม่ใช่เรื่องใหม่เพราะ Baidu เคยทำข้อตกลงซื้อ YY Live มาตั้งแต่ปี 2020 ที่มูลค่า 3,600 ล้านดอลลาร์ แต่สองฝ่ายไม่สามารถหาข้อตกลงได้ จึงประกาศล้มดีลเมื่อปีที่แล้ว แต่เมื่อมาตกลงซื้อขายกันได้อีกครั้งในปีนี้ มูลค่าของ YY Live ก็ลดลง</p>\n<p>Baidu บอกว่าข้อตกลงใหม่ทำให้บริษัทได้เงินที่วางประกันไว้สำหรับการซื้อกิจการนี้คืนมา จำนวนเท่ากับส่วนต่างของข้อตกลงเดิม ซึ่งบริษัทจะนำไปใช้ลงทุนด้านคลาวด์และ AI</p>\n<p>ที่มา: <a href=\"https://ir.baidu.com/news-releases/news-release-details/baidu-acquires-joyys-live-streaming-business-china\">Baidu</a></p>\n<p><img alt=\"No Description\" src=\"https://www.blognone.com/sites/default/files/externals/b06f67dcbac8d3bbd926a702a7a542a4.png\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/yy\">YY</a></div><div><a href=\"/topics/acquisition\">Acquisition</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ae4b3c6f722fe1ccf0eac53922dae6cce23ec3315c702001fd31dc944aa3f14","category":"Thai"}