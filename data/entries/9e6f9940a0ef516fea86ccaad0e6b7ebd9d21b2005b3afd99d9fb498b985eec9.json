{"title":"PS5 และ PS4 ประกาศตัดฟีเจอร์แชร์คอนเทนต์ลง X/Twitter คาดมาจากราคา API ที่สูง","link":"https://www.blognone.com/node/136607","date":1699317760000,"content":"<div><div><div><p>โซนี่ส่งข้อความแจ้งผู้ใช้ PS5 และ PS4 ว่าการเชื่อมต่อเพื่อโพสต์คลิปหรือภาพไปยัง X หรือ Twitter เดิม จะไม่สามารถใช้งานได้กับคอนโซลอีกต่อไป ฟีเจอร์ที่ตัดออกนี้รวมถึงการดูคอนเทนต์บน X ผ่านคอนโซลด้วย</p>\n<p>การเปลี่ยนแปลงนี้<a href=\"https://www.playstation.com/en-us/support/important-notice/\">จะมีผล</a>ตั้งแต่ 13 พฤศจิกายน เป็นต้นไป</p>\n<p>ถึงแม้โซนี่จะไม่ชี้แจงเหตุผลของการตัดฟีเจอร์เชื่อมต่อกับ X นี้ แต่ก็คาดเดาได้ว่ามาจาก<a href=\"https://www.blognone.com/node/133228\">ราคา API ของ X</a> ซึ่งประกาศขึ้นราคาไปเมื่อต้นปี และมีราคาสูงมาก ทำให้หลายแอปและบริการออนไลน์ต่างยกเลิกการเชื่อมต่อกับ X รวมถึง Xbox ที่<a href=\"https://www.blognone.com/node/133524\">ประกาศไปเมื่อต้นปี</a> ทำให้เหลือเฉพาะนินเทนโดที่คอนโซลยังสามารถแชร์คอนเทนต์ลง X ได้</p>\n<p>ที่มา: <a href=\"https://www.pcmag.com/news/sonys-playstation-to-shut-down-sharing-with-twitterx\">PCMag</a> ภาพ <a href=\"https://twitter.com/Wario64/status/1721608444615311637\">@Wario64</a></p>\n<p><img alt=\"No Description\" src=\"https://www.blognone.com/sites/default/files/externals/e894a38b137289a82615de779dd2aec5.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/ps4\">PS4</a></div><div><a href=\"/topics/sony\">Sony</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e6f9940a0ef516fea86ccaad0e6b7ebd9d21b2005b3afd99d9fb498b985eec9","category":"Thai"}