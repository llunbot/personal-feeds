{"title":"เปิดตัว POCO M4 Pro 5G จอ 90Hz กล้อง 50MP ชาร์จเร็ว 33W ในราคา 229 ยูโร","link":"https://www.blognone.com/node/125765","date":1636531305000,"content":"<div><div><div><p>POCO เปิดตัวโทรศัพท์มือถือรุ่นใหม่ POCO M4 Pro 5G มาแบบสเปกกลางๆ แต่จัดฟีเจอร์ที่มักพบในมือถือรุ่นราคาแพงกว่ามาให้หลายฟีเจอร์ เช่นกล้องหลังหลัก 50MP, หน้าจออัตรารีเฟรช 90Hz การรองรับ 5G และชาร์จเร็ว 33W ในราคา 229 ยูโร หรือราว 8,700 บาท มีสี เหลือง, ดำ และฟ้า รายละเอียดสเปกมีดังนี้</p>\n<ul>\n<li>ชิปประมวลผล MediaTek’s Dimensity 810</li>\n<li>หน้าจอ LCD 6.6 นิ้ว ความละเอียด FHD+ อัตรารีเฟรช 90Hz</li>\n<li>แรม LPDDR4X ขนาด 4GB / 6GB</li>\n<li>หน่วยความจำภายใน UFS 2.2 64GB และ 128GB</li>\n<li>กล้องหลังคู่ กล้องหลัก 50MP f/1.8 กล้องอัลตร้าไวด์ 8MP f/2.2</li>\n<li>กล้องหน้า 16MP f/2.5</li>\n<li>แบตเตอรี่ 5000 mAh ชาร์จเร็ว 33W</li>\n<li>รองรับ 5G, WiFi 5GHz และ Bluetooth 5.1</li>\n<li>รัน Android 11 ครอบด้วย MIUI 12.5</li>\n</ul>\n<p>จุดช่วยคุมต้นทุน อาจเป็นหน้าจอที่ยังเป็น LCD หน่วยความจำภายในที่ยังเป็น UFS 2.2 และกล้องหลังที่มีแค่ 2 กล้อง ไม่มีกล้องมาโครหรือ depth sensor ที่มักให้มาเป็นกล้องที่สาม การวัดระยะชัดลึกเวลาถ่ายภาพบุคคลเพื่อเบลอฉากหลัง อาจด้อยกว่าชุดกล้องที่มี depth sensor เล็กน้อย</p>\n<p>ส่วนหน่วยความจำ UFS 2.2 อาจทำให้การโอนย้ายไฟล์หรือรับส่งข้อมูลช้าลงกว่ามือถือที่ใช้หน่วยความจำรุ่นใหม่กว่า ส่วนจะคุ้มหรือไม่ คงอยู่ที่ผู้ใช้ว่ามองฟีเจอร์จอ 90Hz, กล้อง 50MP ชาร์จเร็ว 33W และการรองรับ 5G ว่าจำเป็นแค่ไหน แต่ก็ดูเป็นมือถือที่น่าสนใจ และคงต้องรอดูกันอีกที ว่าจะวางขายในไทยหรือไม่ และราคาเท่าไร</p>\n<p><img src=\"https://www.blognone.com/sites/default/files/externals/986da5efcfcbd52c1d666331bd9eee80.png\" /><img src=\"https://www.blognone.com/sites/default/files/externals/8b28c0ba6037602c23be3e85ad55f89b.jpg\" /></p>\n<p>ที่มา - <a href=\"https://www.talkandroid.com/371324-poco-m4-pro-5g-dimensity-mediatek/\">Talkandroid</a></p>\n</div></div></div><div><div>Topics: </div><div><div><a href=\"/topics/poco\">POCO</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d78a2ba3a01361994b23bd9c3bcee162f7bf324b1ab9dfba470225530f826a56","category":"Thai"}