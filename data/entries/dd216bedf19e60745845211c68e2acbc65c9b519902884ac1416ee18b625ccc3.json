{"title":"ตลาดจีนช่วยดัน Huawei ผงาดขึ้นเบอร์ 1 มือถือจอพับโลก แซงหน้าซัมซุงได้เป็นครั้งแรก","link":"https://www.blognone.com/node/140075","date":1717200554000,"content":"<div><div><div><p>เมื่อพูดถึงมือถือจอพับได้ (foldable) คนส่วนใหญ่คงคิดถึงซัมซุงในฐานะผู้บุกเบิกตลาดนี้ และเป็นเจ้าตลาดครองส่วนแบ่งอันดับหนึ่งมาตั้งแต่วันแรก แต่ในไตรมาส 1/2024 เกิดการเปลี่ยนแปลงตำแหน่งแชมป์ซะแล้ว เมื่อ Huawei มียอดขายเติบโตขึ้นอย่างก้าวกระโดด (+257% ในปีเดียว) และขึ้นมาเป็นอันดับหนึ่งแทนด้วยส่วนแบ่ง 35% ดันซัมซุงตกไปอยู่อันดับสองที่ส่วนแบ่ง 23%</p>\n<p>สถิตินี้มาจาก Counterpoint Research โดยให้เหตุผลว่าตลาดสมาร์ทโฟนจอพับในจีนกำลังร้อนแรงมาก ฝั่งของ Huawei มีสินค้าสำคัญคือ <a href=\"https://consumer.huawei.com/cn/phones/mate-x5/\">Huawei Mate X5</a> มือถือจอพับตัวแรกของบริษัทที่เป็น 5G (ก่อนหน้านั้นมีแต่ LTE) และมือถือจอพับแนวตั้ง <a href=\"https://consumer.huawei.com/cn/phones/pocket-2/\">Huawei Pocket 2</a> ที่ทำยอดขายได้ดีเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/ec9e54e4f778f8e57b51ad351141f9d5.jpeg\" /></p>\n<p>ฝั่งของผู้เล่นแบรนด์อื่นๆ อันดับรองลงมา ทั้ง Honor และ Motorola ต่างก็มียอดขายเติบโต โดย <a href=\"https://www.blognone.com/node/134842\">Honor Magic V2</a> ที่ทำตลาดนอกจีน กลายเป็นมือถือจอพับได้ที่ขายดีที่สุดในยุโรปตะวันตก ฝั่งของ <a href=\"https://www.blognone.com/node/134130\">Motorola ที่มี Razr 40</a> ก็ไปได้ดีในตลาดอเมริกาเหนือ</p>\n<p>Counterpoint ยังชี้ว่าส่วนแบ่งตลาดมือถือจอพับตอนนี้ 55% กลายเป็นมือถือจอพับเป็นแท็บเล็ต (book-type) กลับขึ้นมาแซงมือถือจอพับแนวตั้ง (calmshell) ได้เป็นครั้งแรกนับตั้งแต่ปี 2021 ซึ่งเป็นผลมาจากผู้ผลิตแบรนด์จีนเกือบทุกรายหันมาทำสินค้าแนว book-type กันหมดในช่วงครึ่งหลังของปี 2023</p>\n<p><img alt=\"No Description\" src=\"https://www.blognone.com/sites/default/files/externals/5a06c39dff3e3517a651fb7d1c8b8778.jpg\" /></p>\n<p>ที่มา - <a href=\"https://www.counterpointresearch.com/insights/global-foldable-smartphone-market-q1-2024/\">Counterpoint</a></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/huawei\">Huawei</a></div><div><a href=\"/topics/samsung\">Samsung</a></div><div><a href=\"/topics/honor\">Honor</a></div><div><a href=\"/topics/market-share\">Market Share</a></div><div><a href=\"/topics/foldable\">Foldable</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd216bedf19e60745845211c68e2acbc65c9b519902884ac1416ee18b625ccc3","category":"Thai"}