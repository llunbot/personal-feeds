{"title":"เกมเมอร์รอดชีวิตจากไฟไหม้บ้าน เพราะนั่งเล่น Starfield ข้ามคืนในคืนแรก","link":"https://www.blognone.com/node/135567","date":1693815981000,"content":"<div><div><div><p>ผู้ใช้ Reddit รายหนึ่งชื่อนามแฝงว่า Tidyckilla โพสต์ว่าเขารอคอยเกม Starfield มานานตั้งแต่มีข่าวว่า Bethesda เริ่มจดทะเบียนเครื่องหมายการค้าชื่อเกมตั้งแต่ปี 2015-2016 เมื่อเกมออกวางขาย เขาพรีออเดอร์เกมเวอร์ชันพรีเมียมเพื่อให้ได้เล่นเกมก่อนใครในคืนวันที่ 31 สิงหาคม (เกมวางขายและเปิดให้ผู้เล่นทั่วไปเริ่มเล่น 6 กันยายน)</p>\n<p>เมื่อได้เล่นเกมเป็นกลุ่มแรก เขาจึงฝืนไม่นอนเพื่อเล่นเกมใหม่ให้นานที่สุด จนเวลาราว 2.26 น. เขาได้ยินเสียงระเบิดจากห้องที่อยู่ชั้นล่างห้องของเขา จึงเปิดประตูออกไปดูแล้วพบว่าไฟกำลังไหม้อยู่ เขาจึงรีบปลุกภรรยาและแมว ออกมาจากห้องพักได้อย่างปลอดภัย โดยมีรอยไหม้เพียงเล็กน้อยเท่านั้น</p>\n<p>เขาบอกว่าถ้าไม่ได้เล่น Starfield เขาคงนอนหลับไปและโดนรมควันตาย จึงต้องขอขอบคุณพระเจ้า Godd Howard (ล้อกับชื่อ Todd Howard โปรดิวเซอร์เกม) มาด้วย ณ ที่นี้</p>\n<p><img alt=\"No Description\" src=\"https://www.blognone.com/sites/default/files/externals/20c956e8dd4b2e8761993b289609d466.jpg\" /></p>\n<blockquote><p>      <a href=\"https://www.reddit.com/r/Starfield/comments/168kryk/starfield_saved_me_and_my_familys_life/\">Starfield saved me and my family’s life</a><br /> by      <a href=\"https://www.reddit.com/user/tidyckilla\">u/tidyckilla</a> in      <a href=\"https://www.reddit.com/r/Starfield/\">Starfield</a>    </p></blockquote>\n<p>ที่มา - <a href=\"https://www.reddit.com/r/Starfield/comments/168kryk/starfield_saved_me_and_my_familys_life/\">Reddit</a>, <a href=\"https://www.eurogamer.net/staying-up-and-bingeing-starfield-literally-saved-this-players-life\">Eurogamer</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81dd5f396812e0d2dcd7433e24da68da0ece7a374c68a4d857ffd30552aea0ee","category":"Thai"}