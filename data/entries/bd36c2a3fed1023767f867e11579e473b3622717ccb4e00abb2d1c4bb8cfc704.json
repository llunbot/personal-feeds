{"title":"Facebook ให้เครื่องหมาย Verified กับเพจปลอม Elon Musk หลอกโอน Bitcoin","link":"https://www.blognone.com/node/125609","date":1635818366000,"content":"<div><div><div><p><a href=\"https://www.blognone.com/node/100927\">Elon Musk ปิดเพจ Facebook มาตั้งแต่ปี 2018</a> ตามด้วย<a href=\"https://www.blognone.com/node/104758\">บัญชี Instagram หลังจากนั้นไม่นาน</a> แต่ล่าสุดมีเพจปลอม Elon Musk ที่กลับได้รับเครื่องหมายยืนยัน (Verified) จาก Facebook ซะอย่างนั้น</p>\n<p>เพจปลอมที่ดูยังไงก็ปลอม เพราะประกาศชวนคนโอนเงิน Bitcoin ให้เขามูลค่า 1,000 ดอลลาร์แล้วเขาจะโอนกลับให้ 2,000 ดอลลาร์ มีคนกดติดตามมากถึง 154,000 คน แถมยังประกาศในหน้า About ของเพจอย่างชัดเจนว่า this is a fan page</p>\n<p>เว็บไซต์ The Verge ระบุว่าเพจนี้ตั้งในปี 2019 โดยผู้ดูแลเพจอยู่ในอียิปต์ เพจถูกเปลี่ยนชื่อมาหลายครั้ง รอบล่าสุดเพิ่งเปลี่ยนมาเป็น Elon Musk เมื่อวันที่ 17 ตุลาคม 2021 นี้เอง</p>\n<p>ตอนนี้ยังไม่แน่ชัดว่า เพจนี้ได้เครื่องหมาย Verified มาตอนไหน แต่การที่ Facebook ยอมให้เพจเปลี่ยนชื่อเป็นบุคคลดังได้ง่ายๆ แบบนี้ก็น่าจะถือเป็นช่องโหว่ของระบบ</p>\n<p><img src=\"https://www.blognone.com/sites/default/files/externals/66fad3894a749a454d9dbba5bf3d0be7.png\" /></p>\n<p>ที่มา - <a href=\"https://www.theverge.com/2021/11/1/22757771/meta-facebook-elon-musk-verified-fan-page-posing\">The Verge</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/elon-musk\">Elon Musk</a></div><div><a href=\"/topics/scam\">Scam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd36c2a3fed1023767f867e11579e473b3622717ccb4e00abb2d1c4bb8cfc704","category":"Thai"}