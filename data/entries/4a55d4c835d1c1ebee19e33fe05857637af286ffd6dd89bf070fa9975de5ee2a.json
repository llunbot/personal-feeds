{"title":"ไม่รัก Tesla ก็ออกจากบริษัทไป! นักลงทุนรายใหญ่ขอ Elon Musk หาซีอีโอใหม่ เพื่อกอบกู้สถานการณ์บริษัท","link":"https://www.blognone.com/node/145373","date":1742469418000,"content":"<div><div><div><p>นักลงทุนเบอร์ต้นๆ ของ Tesla อยากให้ Elon Musk ลงจากตำแหน่งซีอีโอสักที หลังหุ้นร่วงต่อเนื่อง แถมมีการประท้วงไม่จบไม่สิ้น</p>\n<p>นักลงทุนที่ว่าก็คือ Ross Gerber ประธานและซีอีโอแห่งบริษัทจัดการการลงทุนรายใหญ่ Gerber Kawasaki Wealth &amp; Investment Management</p>\n<p>Gerber บอก \"Elon Musk กำลังโฟกัสการทำงานที่ DOGE หรือกระทรวงประสิทธิภาพของรัฐบาลอยู่ เขาน่าจะไม่มีเวลามาใส่ใจทำธุรกิจด้านอื่น การที่ Musk มีบทบาทเป็นบุคคลสาธารณะอย่างที่เป็นอยู่ทุกวันนี้ มันส่งผลกระทบเชิงลบต่อบริษัท\"</p>\n<p>ถ้าติดตามข่าวบริษัท Tesla ทุกคนก็เห็นกัน มูลค่าตลาดลดลงกว่า 8 แสนล้านเหรียญสหรัฐหรือประมาณ 26.9 ล้านล้านบาท แถมการประท้วง การบอยคอตแบรนด์เทสลาก็มีให้เห็นอยู่ทั่วไปหมด บริษัทกำลังตกอยู่ในภาวะวิกฤตแล้ว (Musk ยังไม่รู้ตัวอีกเหรอ?) ชื่อเสียงบริษัทตอนนี้ถูกทำลายป่นปี้ยับเยินก็เป็นผลมาจาก Elon Musk นี่แหละ</p>\n<p>ยอดขายก็แย่ ชื่อเสียงก็ไม่ดี บริษัทยังไม่สามารถขายผลิตภัณฑ์ที่ดีที่สุดได้เลย</p>\n<p>สิ่งที่ Musk ควรจะทำตอนนี้ก็คือ กลับมาเป็นซีอีโอ Tesla เต็มตัว และก็ยกเลิกงานอื่นไปซะ ไม่อย่างนั้นก็ไปทำงานให้ทำเนียบขาวเต็มตัวและหาซีอีโอคนใหม่ที่เหมาะสมกว่า สำหรับคำถามที่ว่า จะทำอย่างไรให้หุ้น Tesla ฟื้นตัวขึ้นมาได้ Gerber บอก คำตอบนั้นเรียบง่ายมาก แต่เข้าใจยาก นั่นก็คือ จะต้องทำให้รายได้บริษัทเพิ่มขึ้น</p>\n<p>สำหรับ Gerber ปี 2023 เขาเคยถือหุ้น Tesla จำนวน 420,000 หุ้น มูลค่า 2 พันล้านเหรียญสหรัฐ หรือประมาณ 6.7 หมื่นล้านบาท จากนั้นในปี 2024 เขาก็ลดสัดส่วนการถือหุ้นลง 31% ทำให้เหลือหุ้นอยู่จำนวน 262,000 หุ้น มูลค่าประมาณ 106 ล้านเหรียญสหรัฐหรือประมาณ 3,574 ล้านบาท</p>\n<p>เขาเคยให้สัมภาษณ์ไว้ด้วยว่า ราคาหุ้น Tesla จะร่วงลงประมาณ 50% ในปี 2025 นี้ และตอนนี้หุ้นก็ร่วงลงไป 31% แล้วนับตั้งแต่นั้น</p>\n<p>บริษัท Gerber Kawasaki Wealth &amp; Investment Management ดูแลทรัพย์สินประมาณ 3 พันล้านเหรียญสหรัฐหรือประมาณ 1 แสนล้านบาท</p>\n<p><img alt=\"No Description\" src=\"https://www.blognone.com/sites/default/files/externals/5b492d3538bdc83da9dc578feea278bc.jpeg\" /></p>\n<p>ที่มา - <a href=\"https://www.unilad.com/news/us-news/tesla-elon-musk-investor-step-down-385796-20250319\">Unilad</a>, <a href=\"https://www.cnbctv18.com/business/companies/think-tesla-needs-a-new-ceo-top-investor-ross-gerber-calls-for-elon-musk-to-quit-19575857.htm\">CNBCTV</a>, <a href=\"https://www.bolnews.com/viral/2023/11/who-is-ross-gerber-ceo-and-billionaire-investor-in-tesla/\">Bolnews</a>, <a href=\"https://www.businessinsider.com/tesla-stock-price-crash-outlook-ross-gerber-elon-musk-tsla-2025-3\">Business Insider</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a55d4c835d1c1ebee19e33fe05857637af286ffd6dd89bf070fa9975de5ee2a","category":"Thai"}