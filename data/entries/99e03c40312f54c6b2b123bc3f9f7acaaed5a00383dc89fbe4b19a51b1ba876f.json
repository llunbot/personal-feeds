{"title":"[ลือ] นินเทนโดโชว์ Switch 2 ให้บริษัทเกมดูที่งาน Gamescom, รันเดโม Zelda: BotW","link":"https://www.blognone.com/node/135621","date":1694095640000,"content":"<div><div><div><p>เว็บไซต์ Eurogamer อ้างข้อมูลจากแหล่งข่าวในวงการเกม รายงานว่านินเทนโดนำเสนอเครื่อง Switch 2 (ที่เราเรียกๆ กัน) ให้ค่ายเกมดูแล้วในงาน Gamescom 2023 ที่เยอรมนี</p>\n<p>การนำเสนอเครื่องทำในห้องปิด เฉพาะผู้ได้รับเชิญเท่านั้น (ซึ่งเป็นเรื่องปกติของวงการเกม) แหล่งข่าวบอกว่านินเทนโดโชว์การรันเกม Zelda: Breath of the Wild ในฐานะเดโมแสดงเทคโนโลยีของเครื่องรุ่นใหม่ แต่ก็ไม่ยืนยันว่าเราจะได้เห็น Breath of the Wild ออกเวอร์ชันใหม่อีกรอบด้วยหรือไม่</p>\n<p>ก่อนหน้านี้เพิ่งมี<a href=\"https://www.blognone.com/node/135070\">ข่าวลือว่า Switch 2 จะออกช่วงครึ่งหลังของปี 2024</a> และสตูดิโอเกมหลายแห่งเริ่มได้เครื่อง Dev Kit ไปลองทำงานกันแล้ว</p>\n<p>ที่มา - <a href=\"https://www.eurogamer.net/nintendo-demoed-switch-2-to-developers-at-gamescom\">Eurogamer</a></p>\n<p><img src=\"https://www.blognone.com/sites/default/files/externals/99770aec1241a43d834020aaacb55eb6.jpg\" alt /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99e03c40312f54c6b2b123bc3f9f7acaaed5a00383dc89fbe4b19a51b1ba876f","category":"Thai"}