{"title":"นินเทนโดเผยรายละเอียด Emio – The Smiling Man เกมนักสืบภาคใหม่ในซีรีส์ Famicom Detective Club","link":"https://www.blognone.com/node/140929","date":1721227187000,"content":"<div><div><div><p>นินเทนโดเผยรายละเอียดของ <a href=\"https://www.blognone.com/node/140841\">Emio เกมแนวระทึกขวัญที่โชว์ทีเซอร์ชายใส่ถุงกระดาษหน้ายิ้ม</a> โดยชื่อของเต็มๆ ของเกมคือ <strong>Emio – The Smiling Man: Famicom Detective Club</strong></p>\n<p>เกมนี้ถือเป็นภาคต่อของเกมนักสืบซีรีส์ <a href=\"https://en.wikipedia.org/wiki/Famicom_Detective_Club\">Famicom Detective Club</a> ที่เคยออกมา 2 ภาค วางขายระหว่างปี 1988-1989 บนเครื่อง Famicom และเคยถูกนำมารีเมคบน Switch ในปี 2021</p>\n<p>Emio ได้โปรดิวเซอร์และผู้เขียนบทเป็น Yoshio Sakamoto ซึ่งเคยเป็นดีไซเนอร์ให้เกม 2 ภาคแรกด้วย (ทิ้งช่วงห่างกันแค่ประมาณ 35 ปีเอง) เนื้อเรื่องของเกมภาคนี้คือ พบเด็กนักเรียนเสียชีวิตโดยมีถุงกระดาษหน้ายิ้มครอบหัวอยู่ ในเมืองที่มีตำนานฆาตกร Emio เคยปรากฏตัวเมื่อ 18 ปีก่อน ผู้เล่นต้องรับบทเป็นผู้ช่วยนักสืบ ที่ช่วยตำรวจสืบสวนคดีฆาตกรรมในเมืองแห่งนี้</p>\n<p>เกมมีกำหนดขาย 29 สิงหาคมบน Nintendo Switch</p>\n<p><img alt=\"No Description\" src=\"https://www.blognone.com/sites/default/files/externals/e08f90d1dbddca61007164c4b2a16408.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ce7ddb4c97b1ea6cf5f8a74657e39112.jpg\" /></p>\n<blockquote><p>Series producer and writer Yoshio Sakamoto shares some insights on the creation of Emio – The Smiling Man: <a href=\"https://twitter.com/hashtag/FamicomDetectiveClub?src=hash&amp;ref_src=twsrc%5Etfw\">#FamicomDetectiveClub</a>, the first new entry in the series in over 30 years. <a href=\"https://t.co/aLl3u5E2hH\">pic.twitter.com/aLl3u5E2hH</a></p>\n<p>— Nintendo of Europe (@NintendoEurope) <a href=\"https://twitter.com/NintendoEurope/status/1813562564405522848?ref_src=twsrc%5Etfw\">July 17, 2024</a></p></blockquote>\n<p>ที่มา - <a href=\"https://www.nintendo.com/us/whatsnew/emio-the-smiling-man-famicom-detective-club-launches-aug-29-on-nintendo-switch/\">Nintendo</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/famicom\">Famicom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c82c9b889f2905a7ccfa71b7decdce7362e716b034c0d8394e2b106c4da6d39","category":"Thai"}