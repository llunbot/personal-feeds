{"title":"กูเกิลเปิดเครือข่าย Find My Device แบบออฟไลน์แล้ว ยังเริ่มเฉพาะสหรัฐ-แคนาดา","link":"https://www.blognone.com/node/139130","date":1712618589000,"content":"<div><div><div><p>กูเกิลประกาศเปิดเครือข่าย Find My Device ตามหาอุปกรณ์หายแบบออฟไลน์ <a href=\"https://www.blognone.com/node/139078\">ตามที่แจ้งไว้ก่อนหน้านี้</a> โดยเริ่มจากในสหรัฐอเมริกาและแคนาดาก่อน</p>\n<p>Find My Device สามารถตามหาสมาร์ทโฟนและแท็บเล็ตแอนดรอยด์ได้แม้ไม่ต่อเน็ต เพราะใช้เครือข่าย Bluetooth แบบ mesh ของอุปกรณ์ที่กระจายตัวทั่วโลก (ลักษณะเดียวกับ <a href=\"https://www.blognone.com/node/110670\">Find My ของแอปเปิลที่มีตั้งแต่ปี 2019</a>) ในกรณีของ Pixel 8 และ Pixel 8 Pro ยังมีฮาร์ดแวร์พิเศษที่ตามรอยได้แม้ปิดเครื่องหรือแบตหมดด้วย</p>\n<p>นอกจากสมาร์ทโฟนและแท็บเล็ตแล้ว กูเกิลยังจะเปิดให้ตามหาอุปกรณ์จำพวกป้าย Bluetooth ที่ห้อยไว้กับพวงกุญแจหรือกระเป๋าเดินทางได้เช่นกัน โดยป้ายจากผู้ผลิตบางราย เช่น Chipolo และ Pebblebee จะเริ่มวางขายในเดือนพฤษภาคมนี้ และจะมีป้ายยี่ห้ออื่นๆ อย่าง eufy, Jio, Motorola ตามมา</p>\n<p>จุดเด่นอีกอย่างของเครือข่าย Find My Device คือ<a href=\"https://www.blognone.com/node/135035\">ฟีเจอร์ป้องกันการตามรอยโดยไม่รู้ตัว</a> (unknown tracker alerts เช่น มีคนเอาป้าย Bluetooth แบบยัดใส่กระเป๋าเรา) ซึ่งฝั่งกูเกิลออกแบบมาตั้งแต่แรก และ<a href=\"https://www.blognone.com/node/135068\">ฝั่งแอปเปิลร่วมด้วยในภายหลัง</a> จึงเป็นเหตุให้ต้องเปิดเครือข่าย Find My Device ช้าไปเกือบปี เพราะต้องรอฝั่งแอปเปิลพร้อมก่อน</p>\n<p>ที่มา - <a href=\"https://blog.google/products/android/android-find-my-device/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/be5d02eca2e491039a6072de697920f0.jpeg\" /></p>\n</div></div></div><div><div>Topics: </div><div><div><a href=\"/topics/find-my-device\">Find My Device</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24623149b239daad025906071576284530a0bd2e76a19a4be77e24487209cd1e","category":"Thai"}