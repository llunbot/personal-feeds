{"title":"จุดเริ่มตำนาน Warcraft ภาค 1-2 ถูกรีมาสเตอร์กราฟิกนำมาขายใหม่, Warcraft 3 Reforged ปรับปรุงกราฟิกใหม่","link":"https://www.blognone.com/node/143110","date":1731549712000,"content":"<div><div><div><p>Blizzard ประกาศรีมาสเตอร์เกม Warcraft 1 และ 2 ตำนานแห่งเกม RTS ที่ออกในช่วงปี 1994-1996 ในโอกาสครบรอบ 30 ปีของเกม Warcraft</p>\n<p>เกมเวอร์ชันรีมาสเตอร์ถูกปรับปรุงกราฟิกใหม่ เกมยังเป็น 2D มุมมองจากด้านบนเหมือนเดิม แต่เปลี่ยนกราฟิกแบบใหม่ คมชัด ตัดเส้นขอบ สไตล์ดูเป็นการ์ตูนกว่าเดิม แต่ถ้าไม่ชอบก็สามารถเปลี่ยนกราฟิกกลับเป็นแบบดั้งเดิมได้</p>\n<p>เกม <a href=\"https://us.shop.battle.net/en-us/product/warcraft-1-remastered\">Warcraft I Remastered</a> และ <a href=\"https://us.shop.battle.net/en-us/product/warcraft-2-remastered\">Warcraft II Remastered</a> (รวมภาคเสริม Dark Portal มาให้แล้ว) วางขายแล้ววันนี้ ภาค 1 ราคา 349 บาท, ภาค 2 ราคา 525 บาท</p>\n<p>นอกจากนี้ <a href=\"https://www.blognone.com/node/114372\">เกม Warcraft III: Reforged ที่เป็นการรีมาสเตอร์ในปี 2020</a> แล้ว<a href=\"https://www.blognone.com/node/114451\">โดนวิจารณ์หนักเรื่องคุณภาพของเกม</a> ยังออก Patch 2.0 ปรับปรุงกราฟิกครั้งใหญ่ด้วย</p>\n<p>หากยังไม่เคยมีเกมทั้ง 3 ภาคมาก่อนเลย Blizzard ยังจัดชุดขายแบบครบทั้ง 3 ภาคในชื่อ Warcraft Battle Chest ราคา 1,399 บาท หากมีบางภาคอยู่ก่อนแล้วก็มีสิทธิซื้อในราคาที่ถูกลง</p>\n<p>ที่มา - <a href=\"https://worldofwarcraft.blizzard.com/en-us/news/24148499\">Blizzard</a></p>\n<p><img alt=\"No Description\" src=\"https://www.blognone.com/sites/default/files/externals/2996917caaaea2a5d84d5ac905759e48.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0e158bf7ef2e3eb6e9da67056e6fc246.png\" /></p>\n</div></div></div><div><div>Topics: </div><div><div><a href=\"/topics/warcraft\">Warcraft</a></div><div><a href=\"/topics/games\">Games</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"269d2707369f47d4889765303888146b6fb87ac6397d38b518a242fa5c2058d5","category":"Thai"}