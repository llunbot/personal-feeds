{"title":"Ola แอปเรียกแท็กซี่ของอินเดีย ประกาศถอนตลาดต่างประเทศทั้งหมด มาโฟกัสเฉพาะในอินเดียและรถยนต์ไฟฟ้า","link":"https://www.blognone.com/node/139224","date":1713083676000,"content":"<div><div><div><p>Ola แพลตฟอร์มเรียกรถแท็กซี่แบบออนดีมานด์จากอินเดีย เตรียมถอนการดำเนินธุรกิจนอกประเทศอินเดียทั้งหมด ได้แก่ สหราชอาณาจักร ออสเตรเลีย และนิวซีแลนด์ ภายในสิ้นเดือนนี้ ซึ่งประเทศนี้เหล่านี้ Ola ได้เข้าไปทำตลาดมาตั้งแต่ปี 2018</p>\n<p>โฆษกของ Ola ยืนยันแผนถอนธุรกิจนอกประเทศอินเดีย โดยบอกว่าอนาคตของรถยนต์จากนี้รถยนต์ไฟฟ้า ซึ่งส่งผลให้บริการแอปเรียกรถมีโอกาสเติบโตอีกมหาศาลในอินเดีย บริษัทจึงตัดสินใจโฟกัสที่ตลาดอินเดียอย่างเดียว และปิดธุรกิจในต่างประเทศที่ดำเนินงานในปัจจุบันทั้งหมด</p>\n<p>ก่อนหน้านี้ Hemant Bakshi ซีอีโอ Ola พูดถึงแผนงานบริษัทว่าจะเน้นทำยานยนต์ไฟฟ้ามากขึ้น และเพิ่มบริการที่เป็นพรีเมียมสำหรับลูกค้า ปัจจุบันบริษัทมีรถสกูตเตอร์ไฟฟ้าให้บริการแล้ว 8,000 คัน ในอนาคตรถสามล้อและสี่ล้อก็จะเป็นรถยนต์ไฟฟ้าทั้งหมดเช่นกัน</p>\n<p>ที่มา: <a href=\"https://economictimes.indiatimes.com/tech/startups/ola-cabs-to-exit-international-markets-this-month/articleshow/109159141.cms\">India Times</a></p>\n<p><img src=\"https://www.blognone.com/sites/default/files/externals/cdfe29de52dfcb9c2f1837cb3ec4a3a3.jpg\" /></p>\n</div></div></div><div><div>Topics: </div><div><div><a href=\"/topics/ola\">Ola</a></div><div><a href=\"/topics/india\">India</a></div><div><a href=\"/topics/ride-hailing\">Ride-Hailing</a></div><div><a href=\"/topics/electric-vehicles\">Electric Vehicles</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"546741ba7d6f6df21b17a95c88ee241110a7179f94f7e517dfbe8afec9cd6ce7","category":"Thai"}