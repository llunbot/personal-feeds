{"title":"AWS เปิดตัวชิป Graviton3 ใช้แรม DDR5 ประสิทธิภาพดีขึ้น 25%, ตรวจสอบการเขียนแรมแปลกปลอม","link":"https://www.blognone.com/node/126076","date":1638293764000,"content":"<div><div><div><p>AWS เปิดตัวซีพียู Graviton3 ซีพียูที่ AWS ออกแบบเพื่อใช้งานในคลาวด์ของตัวเอง ระบุว่าประสิทธิภาพสูงขึ้น 25% แต่เฉพาะการประมวลผลเลขทศนิยมและการเข้ารหัสจะมีประสิทธิภาพดีขึ้นมาก สูงสุดถึงเท่าตัว นอกจากนี้ยังมีฟีเจอร์เพิ่มเติม เช่น</p>\n<ul>\n<li>รองรับ bfloat16: เลขทศนิยมความละเอียดต่ำสำหรับงานด้านปัญญาประดิษฐ์ ทำให้การประมวลผลข้อมูล bfloat16 เร็วขึ้นสามเท่าตัว</li>\n<li>ระบบตรวจสอบ pointer: ป้องกันการเขียนทับ pointer ในหน่วยความจำ โดย pointer ต้องมีลายเซ็นดิจิทัลกำกับว่าเป็นตำแหน่งที่ต้องการจริงๆ ป้องกันแฮกเกอร์มาเขียนข้อมูลทับตำแหน่ง pointer  ฟีเจอร์นี้ต้องปรับระบบปฎิบัติการให้รองรับ และทาง AWS กำลังทำงานร่วมกับผู้พัฒนาระบบปฎิบัติการอยู่</li>\n<li>ใช้แรม DDR5: กินพลังงานน้อยลงและแบนด์วิดท์แรมมากขึ้น 50%</li>\n</ul>\n<p>ซีพียู Graviton3 ใช้งานในเครื่อง C7g ตอนนี้เปิดให้ลงทะเบียนทดสอบแบบวงปิดเท่านั้น</p>\n<p>ที่มา - <a href=\"https://aws.amazon.com/blogs/aws/join-the-preview-amazon-ec2-c7g-instances-powered-by-new-aws-graviton3-processors/\">AWS</a></p>\n<p><img src=\"https://www.blognone.com/sites/default/files/externals/7c1ea0da92464d2223b89b4553a1e8cb.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/cpu\">CPU</a></div><div><a href=\"/topics/graviton\">Graviton</a></div><div><a href=\"/topics/arm\">Arm</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31d59bbb6f777443bffbd7896a10b8e29edf9859cb189c96c8476b27108214cf","category":"Thai"}