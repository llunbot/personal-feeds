{"title":"OpenAI จัดระดับความสามารถของ AI แบ่งเป็น 5 ขั้น บอกตอนนี้อยู่ระหว่าง Level 1 กับ 2","link":"https://www.blognone.com/node/140857","date":1720744961000,"content":"<div><div><div><p>Bloomberg รายงานข้อมูลจากการประชุมพนักงานภายใน OpenAI ว่าทีมบริหารของบริษัทแบ่งระดับความก้าวหน้าของ AI เป็น 5 ระดับ (Level 1-5) ลักษณะคล้ายๆ กับ<a href=\"https://en.wikipedia.org/wiki/Self-driving_car#SAE_classification\">การวัดระดับความสามารถของรถยนต์ไร้คนขับ</a> ที่จัดกลุ่มโดย Society of Automotive Engineers (SAE)</p>\n<p>การแบ่งระดับ AI ของ OpenAI มีดังนี้</p>\n<ul>\n<li><strong>Level 1</strong>   Chatbots, AI with conversational language</li>\n<li><strong>Level 2</strong>   Reasoners, human-level problem solving</li>\n<li><strong>Level 3</strong>   Agents, systems that can take actions</li>\n<li><strong>Level 4</strong>   Innovators, AI that can aid in invention</li>\n<li><strong>Level 5</strong>   Organizations, AI that can do the work of an organization</li>\n</ul>\n<p>ทีมบริหารของ OpenAI ประเมินว่าเทคโนโลยีของบริษัทอยู่ใน Level 1 แต่กำลังเข้าใกล้ Level 2 คือเป็นระบบที่แก้ปัญหาเบื้องต้นได้เอง มีความสามารถเทียบเท่ามนุษย์ที่จบปริญญาเอก แต่ไม่มีเครื่องมือใดๆ ช่วย ซึ่งในงานประชุมนี้มีการเดโมเทคโนโลยี AI ด้านการใช้เหตุผลด้วยเช่นกัน</p>\n<p>OpenAI ไม่ใช่บริษัทแรกที่เสนอแนวทางการจัดระดับชั้นความสามารถของ AI แบ่งเป็น 5 ระดับ โดยก่อนหน้านี้ Google DeepMind เคยออกเป็น<a href=\"https://arxiv.org/pdf/2311.02462\">เปเปอร์วิจัย</a> เสนอการแบ่งระดับชั้นของ AI เป็น 5 ระดับเช่นกัน เพียงแต่ใช้ชื่อเรียกต่างกัน และ DeepMind มองว่า ณ ปี 2023 ยังมี AI ที่ทำได้เพียง Level 1 เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/ebdd8c192172bb1f3de8b4bb8b99dfda.png\" /></p>\n<p>ภาพแสดงลำดับชั้นของ Google DeepMind</p>\n<p>ที่มา - <a href=\"https://www.bloomberg.com/news/articles/2024-07-11/openai-sets-levels-to-track-progress-toward-superintelligent-ai\">Bloomberg</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e5e54128d456f330964b4f649049b34bf9ea0fc3caae9cdb3194e00ccd09e9f","category":"Thai"}