{"title":"พาเที่ยวงาน Tokyo Game Show 2023 พร้อมลองเล่น FF7 Rebirth","link":"https://www.blognone.com/node/135903","date":1695552964000,"content":"<div><div><div><p>พบกันอีกครั้งกับกับนิทรรศการเกมที่ยิ่งใหญ่ที่สุดของประเทศญี่ปุ่น <a href=\"https://tgs.nikkeibp.co.jp/tgs/2023/en/\">Tokyo Game Show 2023</a> งานปีนี้จัดขึ้นเมื่อวันที่ 21-24 กันยายนที่ผ่านมา ณ ศูนย์แสดงสินค้า Makuhari Messe เช่นเคย</p>\n<p>ที่พิเศษสำหรับปีนี้คือเป็นงานที่ใหญ่ที่สุดนับตั้งแต่หลัง COVID เป็นต้นมา ใช้พื้นที่ Messe อย่างคุ้มค่า ครบทั้ง 11 ฮอลล์ แน่นอนว่าผมมีโอกาสได้ไปร่วมงาน และเก็บบรรยากาศมาฝากกันเช่นเคยครับ</p>\n<p><strong>คำเตือน: ภาพประกอบเยอะมาก</strong></p>\n<h1>หน้างาน</h1>\n<p>บรรยากาศหน้างาน</p>\n<p><a href=\"https://ibb.co/99gbsGf\"><img alt=\"alt=&quot;IMG-9358&quot;\" src=\"https://www.blognone.com/sites/default/files/externals/ecee2f924227fb765a196f02a7e0a4e1.jpg\" /></a></p>\n<p>Bethesda ขึ้นป้ายโฆษณาอลังการเป็นประจำ (แต่กลับไม่มีบูทของตัวเองในงานซะงั้น) ปีนี้ติดป้าย <a href=\"https://bethesda.net/en/game/starfield\">Starfield</a> ยิ่งใหญ่มาก ถึงขนาดที่ป้ายงาน TGS เอง ต้องหลบไปอยู่ข้าง ๆ เลยทีเดียว ที่แอบแปลกใจคือยังมีป้าย <a href=\"https://fallout.bethesda.net/en/\">Fallout 76</a> อยู่ด้วย</p>\n<p><a href=\"https://ibb.co/G5gFbKf\"><img alt=\"alt=&quot;IMG-9361&quot;\" src=\"https://www.blognone.com/sites/default/files/externals/0db70a814e94a5f2b6e46415ee069bef.jpg\" /></a></p>\n<p><a href=\"https://ibb.co/7GRV0Cv\"><img alt=\"alt=&quot;IMG-2306&quot;\" src=\"https://www.blognone.com/sites/default/files/externals/fd35aabf9d652280c03c4066ab2a31bd.jpg\" /></a></p>\n<h1>Square Enix</h1>\n<p>เป้าหมายหลักของผมในปีนี้คือไปลองเล่น <a href=\"https://ffvii.square-enix-games.com/en-us/games/rebirth/\">Final Fantasy VII Rebirth</a> ครับ ซึ่งน่าจะเป็นเกมที่คิวยาวที่สุดในงานแล้ว</p>\n<p><a href=\"https://ibb.co/Y07PLGT\"><img alt=\"alt=&quot;IMG-9409&quot;\" src=\"https://www.blognone.com/sites/default/files/externals/a2cde5c5648bbcb6b71087ef2210b46c.jpg\" /></a></p>\n<p>ในงานมีเดโม 2 พาร์ทให้ลองเล่น คือพาร์ทเนื้อเรื่องส่วนที่ Sephiroth ร่วมทีมกับ Cloud และพาร์ท Open World ซึ่งผมเลือกเล่นพาร์ทแรกครับ</p>\n<p>สำหรับ Gameplay ในส่วนของ Combat นอกจากสามารถเล่นเป็น Sephiroth ได้แล้ว ระบบเกมไม่ต่างจากภาค Remake มากนัก แต่ในส่วนการสำรวจโลก (exploration) มีความ interactive มากขึ้น เช่น มีการปีนป่ายตามจุดไฮไลท์สีเหลือง (แบบ Uncharted หรือ Tome Raider) และ Puzzle เล็ก ๆ น้อย ๆ (ในเดโม ผมต้องเข็นเครื่องดูดฝุ่น!)</p>\n<p>ความเห็นโดยรวมหลังจากได้ลองเล่นแล้ว แล้วไม่ถึงขั้นประทับใจสุด ๆ แต่ก็ไม่แย่ครับ</p>\n<p><a href=\"https://ibb.co/9yGZk79\"><img alt=\"alt=&quot;IMG-9408&quot;\" src=\"https://www.blognone.com/sites/default/files/externals/5a3bf42188019cf90bf8348a8a31fb90.jpg\" /></a><br />\n<a href=\"https://ibb.co/GTpKGNj\"><img alt=\"alt=&quot;IMG-2311&quot;\" src=\"https://www.blognone.com/sites/default/files/externals/6c2a608c43c0b5912c2036ac0233d6cb.jpg\" /></a><br />\n<a href=\"https://ibb.co/rkSqr5T\"><img alt=\"alt=&quot;IMG-9435&quot;\" src=\"https://www.blognone.com/sites/default/files/externals/a6a1d07824bff0bf9dadb0687f127067.jpg\" /></a><br />\n<a href=\"https://ibb.co/dgcjhtK\"><img alt=\"alt=&quot;IMG-9422&quot;\" src=\"https://www.blognone.com/sites/default/files/externals/26f0f8739df64b778d595aa2570f9eb9.jpg\" /></a></p>\n<p>เกมเด่นอีกเกมในบูทคือ <a href=\"https://foamstars.square-enix-games.com/en-us/\">Foamstars</a> เกมยิงโฟมที่ลอกได้รับแรงบันดาลใจมาจาก Splatoon เต็ม ๆ</p>\n<p>ตอนแรกผมว่าจะไปลองเล่นอยู่เหมือนกัน แต่คิวค่อนข้างยาว และเกมเวอร์ชัน <a href=\"https://foamstars.square-enix-games.com/en-us/open-beta/\">Open Beta</a> ก็กำลังจะมาอยู่แล้ว เลยตัดสินใจข้ามไปครับ</p>\n<p><a href=\"https://ibb.co/h9XLdwS\"><img alt=\"alt=&quot;IMG-9437&quot;\" src=\"https://www.blognone.com/sites/default/files/externals/7b8bcbbc9f814006577c06c4bc452605.jpg\" /></a><br />\n<a href=\"https://ibb.co/gVyJWMT\"><img alt=\"alt=&quot;IMG-9443&quot;\" src=\"https://www.blognone.com/sites/default/files/externals/000c195179b22e5296e556f42002d62a.jpg\" /></a></p>\n<p>เกมอื่น ๆ ที่นำมาจัดแสดงก็มี <a href=\"https://dragonquest.square-enix-games.com/games/en-us/infinity-strash/\">Infinity Strash</a> (เกมจาก Dragon Quest ภาค The Adventure of Dai), <a href=\"https://starocean2r.square-enix-games.com/en-us/\">Star Ocean The Second Story R</a> (Remake เกมภาค 2), และ <a href=\"https://www.finalfantasyxiv.com/\">Final Fantasy XIV</a> แต่ไม่ได้รับความสนใจเท่ากับ 2 เกมแรกครับ</p>\n<p><a href=\"https://ibb.co/S07yGvd\"><img alt=\"alt=&quot;IMG-9419&quot;\" src=\"https://www.blognone.com/sites/default/files/externals/a4e0a26e68551ae57113dfe28d603c77.jpg\" /></a><br />\n<a href=\"https://ibb.co/YRc0vB2\"><img alt=\"alt=&quot;IMG-9391&quot;\" src=\"https://www.blognone.com/sites/default/files/externals/d6cb3c9c4c7649d967fda2fa5ba75b54.jpg\" /></a><br />\n<a href=\"https://ibb.co/xXdC39Q\"><img alt=\"alt=&quot;IMG-9392&quot;\" src=\"https://www.blognone.com/sites/default/files/externals/217736c36cd67000679309c50ac58cf7.jpg\" /></a></p>\n<h1>Capcom</h1>\n<p>ในปีนี้ เกมที่เด่นที่สุดหน้าบูทเป็น <a href=\"https://www.streetfighter.com/6/en-us\">Street Fighter VI</a> และ <a href=\"https://www.dragonsdogma.com/2/en-us/\">Dragon’s Dogma II</a> ครับ</p>\n<p><a href=\"https://ibb.co/G0ByzVP\"><img alt=\"alt=&quot;IMG-9512&quot;\" src=\"https://www.blognone.com/sites/default/files/externals/d35fb087211670d02bee51a125fd5169.jpg\" /></a></p>\n<p>ผู้ที่สนใจ Street Fighter VI สามารถลองเล่นตัวละครใหม่ A.K.I. ได้ก่อนออกให้เล่นในอาทิตย์หน้า และส่วนตัวผู้เขียนไม่ได้สนใจซีรีส์ Dragon’s Dogma สักเท่าไหร่ เลยไม่ได้ไปต่อคิวเล่นทั้งคู่ครับ</p>\n<p><a href=\"https://ibb.co/QDbHM2y\"><img alt=\"alt=&quot;IMG-9511&quot;\" src=\"https://www.blognone.com/sites/default/files/externals/e1baa9df28551b65fd4eea819500c78f.jpg\" /></a><br />\n<a href=\"https://ibb.co/tKzGfvv\"><img alt=\"alt=&quot;IMG-9504&quot;\" src=\"https://www.blognone.com/sites/default/files/externals/6a0126d3372b6dd7f1ede58fb3906f32.jpg\" /></a><br />\n<a href=\"https://ibb.co/tq5LksY\"><img alt=\"alt=&quot;IMG-9492&quot;\" src=\"https://www.blognone.com/sites/default/files/externals/89a07884f71ec132c2efd80c268bd098.jpg\" /></a></p>\n<p>ที่คิวยาวที่สุดในบูท คงหนีไม่พ้นโซนทดลองเล่น <a href=\"https://www.residentevil.com/re4/en-us/\">Resident Evil 4 VR Mode</a> บน PlayStation VR2 ครับ แต่ที่ผมคิดว่าน่าสนใจคือ <a href=\"https://www.capcom-games.com/apple/en-us/\">Resident Evil Village เวอร์ชั่น iPad</a> ที่เอามาให้ทดลองเล่นได้ในงานด้วย</p>\n<p>นอกจากนี้ก็มี Resident Evil 4 DLC Separate Ways ที่เพิ่งออกสด ๆ ร้อน ๆ แต่เนื่องจากเกมออกแล้ว ในบูทก็จะเหงา ๆ หน่อยเพราะเล่นเองที่บ้านได้อยู่แล้ว</p>\n<p><a href=\"https://ibb.co/hF1d2TR\"><img alt=\"alt=&quot;IMG-9501&quot;\" src=\"https://www.blognone.com/sites/default/files/externals/2cf9793e9ce81fc43f36769093a03095.jpg\" /></a><br />\n<a href=\"https://ibb.co/zZV71LP\"><img alt=\"alt=&quot;IMG-2403&quot;\" src=\"https://www.blognone.com/sites/default/files/externals/f78862e2d50a818e58e53beb8a9f1bc4.jpg\" /></a></p>\n<h1>Koei Tecmo</h1>\n<p>ที่เด่นที่สุดหน้าบูทรอบนี้คือเกม <a href=\"https://www.koeitecmoamerica.com/fate-sr/\">Fate/Samurai Remnant</a></p>\n<p><a href=\"https://ibb.co/Kyx705f\"><img alt=\"alt=&quot;IMG-9474&quot;\" src=\"https://www.blognone.com/sites/default/files/externals/987f9ee7183c3827c1e37b302fad1227.jpg\" /></a></p>\n<p>แต่เกมที่ส่วนตัวผมสนใจมากที่สุดเป็นเกมสาวปรุงยาภาคล่าสุด <a href=\"http://www.gamecity.ne.jp/atelier/resleriana/\">Atelier Resleriana</a> (ที่ดันกลายเป็นเกมกาฉะมือถือไปซะแล้ว) ที่บูทมีฉาก มีสแตนด์ มีคอสเพลย์ให้ถ่ายอย่างจุใจ แต่ผมไม่เห็นมีเกมมาให้ลองเล่นซะอย่างนั้น</p>\n<p><a href=\"https://ibb.co/VSVsrxM\"><img alt=\"alt=&quot;IMG-9485&quot;\" src=\"https://www.blognone.com/sites/default/files/externals/584b4c63c917d2f0d45f5311be304daf.jpg\" /></a><br />\n<a href=\"https://ibb.co/L9cW1LY\"><img alt=\"alt=&quot;IMG-9490&quot;\" src=\"https://www.blognone.com/sites/default/files/externals/f416f7421706fa900515cf265df52518.jpg\" /></a><br />\n<a href=\"https://ibb.co/cNq32fV\"><img alt=\"alt=&quot;IMG-9495&quot;\" src=\"https://www.blognone.com/sites/default/files/externals/0d337f52c66ae811dec94bac825b37a0.jpg\" /></a><br />\n<a href=\"https://ibb.co/4J6nVnj\"><img alt=\"alt=&quot;IMG-9370&quot;\" src=\"https://www.blognone.com/sites/default/files/externals/8236ad74f90d73ad4b92454e32b2b75f.jpg\" /></a><br />\n<a href=\"https://ibb.co/CszjzKD\"><img alt=\"alt=&quot;IMG-9372&quot;\" src=\"https://www.blognone.com/sites/default/files/externals/b999e192a256109fca10a2fc29b90594.jpg\" /></a><br />\n<a href=\"https://ibb.co/fxgH2d0\"><img alt=\"alt=&quot;IMG-9454&quot;\" src=\"https://www.blognone.com/sites/default/files/externals/39c3bbc7590ea96be21ac53304e5b9fe.jpg\" /></a><br />\n<a href=\"https://ibb.co/RvDDzxX\"><img alt=\"alt=&quot;IMG-9462&quot;\" src=\"https://www.blognone.com/sites/default/files/externals/2049ce260f410da5bfd9252c13eedb01.jpg\" /></a></p>\n<h1>Bandai Namco</h1>\n<p><a href=\"https://ibb.co/J2NSVCX\"><img alt=\"alt=&quot;IMG-9525&quot;\" src=\"https://www.blognone.com/sites/default/files/externals/bfe3e182252af89b8d0dc44a591d490f.jpg\" /></a></p>\n<p>ทั้งบูทเห็นแต่ <a href=\"https://tk8.tekken-official.jp/cbt/jp/\">TEKKEN 8</a> เด่นสุดเลยครับ ขนาดที่ไม่เห็นป้ายบูท Bandai Namco เองด้วยซ้ำ และคิวทดลองเล่นก็ยาวมหาศาลมาก จนผมต้องขอยอมแพ้ไปอีกแล้ว ฮา</p>\n<p><a href=\"https://ibb.co/7GkR6m2\"><img alt=\"alt=&quot;IMG-9532&quot;\" src=\"https://www.blognone.com/sites/default/files/externals/91661c1a2c632ba7aa57526511486ba8.jpg\" /></a><br />\n<a href=\"https://ibb.co/M7wQgj8\"><img alt=\"alt=&quot;IMG-9534&quot;\" src=\"https://www.blognone.com/sites/default/files/externals/25f59d47440247785fd838f70fb11a9a.jpg\" /></a><br />\n<a href=\"https://ibb.co/kx5J4rN\"><img alt=\"alt=&quot;IMG-9562&quot;\" src=\"https://www.blognone.com/sites/default/files/externals/37919a45a2a32986e94739a8c7319cd8.jpg\" /></a></p>\n<h1>SEGA Atlus</h1>\n<p><a href=\"https://ibb.co/rQCFt6L\"><img alt=\"alt=&quot;IMG-9646&quot;\" src=\"https://www.blognone.com/sites/default/files/externals/08e718e8fb0f7e1fa5d6b7c2266257eb.jpg\" /></a></p>\n<p>ทางฝั่ง SEGA แม้มี Sonic ตัวใหญ่อยู่หน้าบูท แต่ Sonic Superstars กลับเงียบสนิท เมื่อเทียบกับ Like a Dragon (Yakuza) ภาคใหม่คือ <a href=\"https://ryu-ga-gotoku.com/gaiden/\">The Man Who Erased His Name</a> และ <a href=\"https://ryu-ga-gotoku.com/eight/\">Like a Dragon 8 Infinite Wealth</a> ช่วงที่ผมไปถึงบูทนั้น ตรงกับช่วงที่มีการเปิดตัวสาว Hostess จากในเกมพอดี ได้เจอคุณ <a href=\"https://www.youtube.com/c/ksonONAIR\">kson</a> ตัวจริงด้วยครับ</p>\n<p><a href=\"https://ibb.co/71hsh4b\"><img alt=\"alt=&quot;IMG-9649&quot;\" src=\"https://www.blognone.com/sites/default/files/externals/930ad28b8d3440c1c312478c4d7d6900.jpg\" /></a><br />\n<a href=\"https://ibb.co/f0bHwsN\"><img alt=\"alt=&quot;IMG-2449&quot;\" src=\"https://www.blognone.com/sites/default/files/externals/4ce476b3e4342dc4a4afa086b4ae6201.jpg\" /></a><br />\n<a href=\"https://ibb.co/6y298H4\"><img alt=\"alt=&quot;IMG-2490&quot;\" src=\"https://www.blognone.com/sites/default/files/externals/42b39ab0ee40745609236f26cf230835.jpg\" /></a><br />\n<a href=\"https://ibb.co/sWK4bkH\"><img alt=\"alt=&quot;IMG-9606&quot;\" src=\"https://www.blognone.com/sites/default/files/externals/6f4470d81999ad30373432f8250ca183.jpg\" /></a><br />\n<a href=\"https://ibb.co/dLKcdNX\"><img alt=\"alt=&quot;IMG-9612&quot;\" src=\"https://www.blognone.com/sites/default/files/externals/94301983c0d9c02126c3f084d35f31ea.jpg\" /></a><br />\n<a href=\"https://ibb.co/N2V26dV\"><img alt=\"alt=&quot;PXL-20230921-030521854-2&quot;\" src=\"https://www.blognone.com/sites/default/files/externals/4413ebecc927bbb827e11b8732d8a984.jpg\" /></a><br />\n<a href=\"https://ibb.co/DWxYdb0\"><img alt=\"alt=&quot;PXL-20230921-054824401-2&quot;\" src=\"https://www.blognone.com/sites/default/files/externals/e540e846fe4af93a151bd5cce1a55735.jpg\" /></a><br />\n<a href=\"https://ibb.co/qy5syYr\"><img alt=\"alt=&quot;PXL-20230921-044302131-2&quot;\" src=\"https://www.blognone.com/sites/default/files/externals/caf0d25be7972e2542db3090a310a575.jpg\" /></a></p>\n<p>ส่วนทางฝั่ง Atlus แน่นอนว่าหากินกับ Persona ครับ ปีนี้เกมที่น่าสนใจที่สุดคือ <a href=\"https://persona.atlus.com/p3r/\">Persona 3 Reload</a> ตอนแรกผมเข้าใจว่าเป็น Remake ดาด ๆ แต่พอได้เห็นของจริงแล้วพบว่ามันคือเกมที่ใช้ระบบที่พัฒนาต่อจาก Persona 5 น่าเล่นมาก ๆ ครับ</p>\n<p><a href=\"https://ibb.co/Wf70zhg\"><img alt=\"alt=&quot;IMG-9598&quot;\" src=\"https://www.blognone.com/sites/default/files/externals/a0e28ed5dcd5c426b38045370a0088a0.jpg\" /></a><br />\n<a href=\"https://ibb.co/x2kd1fY\"><img alt=\"alt=&quot;IMG-9597&quot;\" src=\"https://www.blognone.com/sites/default/files/externals/9d93df3343975981483e23a185ca84c0.jpg\" /></a></p>\n<p>อีกเกมหนึ่งที่น่าสนใจคือ <a href=\"https://persona.atlus.com/p5t/\">Persona 5 Tactica</a> ซึ่งเป็น spinoff จาก Persona 5 (อีกแล้ว)</p>\n<p>คราวนี้มาเป็นเกม Tactical Turn-based Strategy (ที่บ้านเรานิยมเรียกว่าแนว Final Fantasy Tactics) ในกราฟฟิกแบบ SD สุดน่ารัก</p>\n<p><a href=\"https://ibb.co/ZSGbSpS\"><img alt=\"alt=&quot;IMG-9593&quot;\" src=\"https://www.blognone.com/sites/default/files/externals/f38565827932c739011ad7af8d2cd6ab.jpg\" /></a></p>\n<h1>Konami</h1>\n<p><a href=\"https://ibb.co/tQ9q5pF\"><img alt=\"alt=&quot;IMG-9383&quot;\" src=\"https://www.blognone.com/sites/default/files/externals/0df7740e0ed5e40fa3056d5da066f528.jpg\" /></a></p>\n<p>Konami ปีนี้ถึงออกบูทใหญ่ แต่ไม่มีเกมใหม่ที่น่าสนใจเป็นพิเศษเลยครับ ที่เด่นที่สุดเห็นจะเป็น <a href=\"https://www.konami.com/mg/mc/jp/ja/\">Metal Gear Solid Master Collection</a> ที่เป็นแพ็กเกจรวมเกมเก่า ๆ แต่คิวลองเล่นแน่นมาก เนื่องจากแจกเสื้อยืดครับ</p>\n<p><a href=\"https://ibb.co/pr04qMT\"><img alt=\"alt=&quot;IMG-9465&quot;\" src=\"https://www.blognone.com/sites/default/files/externals/f2f28d3b4f29d00bc61bed09732efcc9.jpg\" /></a></p>\n<p>ที่หลังบูทมีเกมจากค่าย Falcom มาออกบูทพ่วงเช่นเคย ปีนี้มีเกม Ys ภาคใหม่ <a href=\"https://www.falcom.co.jp/ysx/\">Ys X Nordics</a> มาให้ลองเล่นครับ</p>\n<p><a href=\"https://ibb.co/7SBJ3yg\"><img alt=\"alt=&quot;IMG-9475&quot;\" src=\"https://www.blognone.com/sites/default/files/externals/4b40f169c7042d1110aed070194f19ae.jpg\" /></a><br />\n<a href=\"https://ibb.co/6g81R50\"><img alt=\"alt=&quot;IMG-9480&quot;\" src=\"https://www.blognone.com/sites/default/files/externals/c5d87008c58ba571a5a1c6f25e646e8c.jpg\" /></a></p>\n<h1>เกมจากบูทอื่น ๆ ที่น่าสนใจ</h1>\n<p><a href=\"https://hsr.hoyoverse.com/en-us/\">Honkai: Star Rail</a> ที่บูท Hoyoverse</p>\n<p><a href=\"https://ibb.co/884R1r5\"><img alt=\"alt=&quot;IMG-9813&quot;\" src=\"https://www.blognone.com/sites/default/files/externals/02cc1369bb8f5c0a38be028a606452dd.jpg\" /></a><br />\n<a href=\"https://ibb.co/LtLJTj8\"><img alt=\"alt=&quot;IMG-9815&quot;\" src=\"https://www.blognone.com/sites/default/files/externals/cbc3ac2961337d4fbdaddb051b9e9d1e.jpg\" /></a><br />\n<a href=\"https://ibb.co/VNprT4T\"><img alt=\"alt=&quot;IMG-9816&quot;\" src=\"https://www.blognone.com/sites/default/files/externals/9b2a81c7f5d9bb7df6c35b73b6f32730.jpg\" /></a><br />\n<a href=\"https://ibb.co/9TXqm8S\"><img alt=\"alt=&quot;PXL-20230921-024136587-2&quot;\" src=\"https://www.blognone.com/sites/default/files/externals/912acc171e193b2d2766aeab7661d833.jpg\" /></a></p>\n<p>เกมที่ว่ากันว่าจะเป็น Armored Core Killer นั่นคือ <a href=\"https://www.d3p.co.jp/cmw/en/\">Custom Mech Wars</a> ที่บูท D3 Publisher</p>\n<p><a href=\"https://ibb.co/KD6jPc5\"><img alt=\"alt=&quot;IMG-9867&quot;\" src=\"https://www.blognone.com/sites/default/files/externals/684aa32a8b1027efd552f765a31a16fc.jpg\" /></a></p>\n<p><a href=\"https://whysoserious.jp/needy/en/\">Needy Streamer Overload</a> ที่บูท Happinet</p>\n<p><a href=\"https://ibb.co/SrwxYz3\"><img alt=\"alt=&quot;IMG-9743&quot;\" src=\"https://www.blognone.com/sites/default/files/externals/63e665b7ed64c96912eec304ddd14cec.jpg\" /></a><br />\n<a href=\"https://ibb.co/5TmZrZp\"><img alt=\"alt=&quot;IMG-9747&quot;\" src=\"https://www.blognone.com/sites/default/files/externals/aaf638a957eb6c8eda791aebad13522a.jpg\" /></a></p>\n<p><a href=\"https://www.kyrieandterra.com/\">Kyrie &amp; Terra</a> เกมกาฉะของคนไทยจาก Center To Seconds ที่ปีนี้มาเปิดบูทด้วยครับ</p>\n<p><a href=\"https://ibb.co/nPMSt82\"><img alt=\"alt=&quot;IMG-9958&quot;\" src=\"https://www.blognone.com/sites/default/files/externals/b772932207a3c859f9b794e57d3b266a.jpg\" /></a><br />\n<a href=\"https://ibb.co/6ZS6FhH\"><img alt=\"alt=&quot;IMG-9955&quot;\" src=\"https://www.blognone.com/sites/default/files/externals/316422a31b71c2dd72dcec540f3f9ce9.jpg\" /></a><br />\n<a href=\"https://ibb.co/0hR58wV\"><img alt=\"alt=&quot;IMG-9951&quot;\" src=\"https://www.blognone.com/sites/default/files/externals/c9eda6cf054e79cf2de36b5e3e7e9dfc.jpg\" /></a></p>\n<h1>ส่งท้าย</h1>\n<p>โดยรวม แม้ปีนี้เป็นงานใหญ่ แต่ส่วนตัวแล้วแอบผิดหวังเล็กน้อย เพราะปีนี้มีเกมดี ๆ ออกมาเยอะมาก แต่ส่วนใหญ่นั้นถ้าไม่ออกขายไปแล้ว ก็เป็นเกมจากค่ายฝั่งตะวันตก ที่ไม่ค่อยมาร่วมงานกันสักเท่าไร</p>\n<p>ส่วนเกมใหญ่ ๆ จากฝั่งญี่ปุ่น นอกจาก FFVII Rebirth แล้ว กระแสเกมอื่นยังไม่ค่อยแรงนัก หลายเกมก็ออกไปแล้ว หรือใกล้ออกมาก ๆ แล้วแล้ว เลยไม่มีความรู้สึกกระตือรือล้นที่จะต่อคิวเป็นชั่วโมง เพื่อรอเล่นก่อนชาวบ้านเพียงไม่กี่วันสักเท่าไหร่ครับ</p>\n<p>สุดท้ายนี้ผมต้องขอขอบคุณ Blognone ที่ให้โอกาสผม (และทีมงาน) ได้เป็นตัวแทนไปร่วมงานและเก็บประสบการณ์มาแบ่งปันครับ ก่อนจากกัน ผมขอส่งท้ายด้วยสิ่งที่น่าสนใจเช่นเคย แล้วพบกันใหม่ปีหน้าครับ</p>\n<p><a href=\"https://ibb.co/jGw6TXH\"><img alt=\"alt=&quot;IMG-9553&quot;\" src=\"https://www.blognone.com/sites/default/files/externals/385ece0c08784e1d0461ab8ce2dba54c.jpg\" /></a><br />\n<a href=\"https://ibb.co/SyqS9W7\"><img alt=\"alt=&quot;IMG-9567&quot;\" src=\"https://www.blognone.com/sites/default/files/externals/6db9a3cc127d8d10b78818f73cca405d.jpg\" /></a><br />\n<a href=\"https://ibb.co/1Z5YqS9\"><img alt=\"alt=&quot;IMG-9576&quot;\" src=\"https://www.blognone.com/sites/default/files/externals/02bb4be396250f0aaee46cadeb9ecb7b.jpg\" /></a><br />\n<a href=\"https://ibb.co/DQK7ngW\"><img alt=\"alt=&quot;IMG-9586&quot;\" src=\"https://www.blognone.com/sites/default/files/externals/d14869565a946adbbfd6925ea6bf5394.jpg\" /></a><br />\n<a href=\"https://ibb.co/HN53hrr\"><img alt=\"alt=&quot;IMG-9682&quot;\" src=\"https://www.blognone.com/sites/default/files/externals/45d49cb20b307a33c1dfe5e781ec9778.jpg\" /></a><br />\n<a href=\"https://ibb.co/XzC5YqM\"><img alt=\"alt=&quot;IMG-9696&quot;\" src=\"https://www.blognone.com/sites/default/files/externals/3549e702f94abc509a6e30d201db5a21.jpg\" /></a><br />\n<a href=\"https://ibb.co/pJKSk6t\"><img alt=\"alt=&quot;IMG-9706&quot;\" src=\"https://www.blognone.com/sites/default/files/externals/a694d44ea76783400cb7b819a337f2b4.jpg\" /></a><br />\n<a href=\"https://ibb.co/bXk0mRM\"><img alt=\"alt=&quot;IMG-9713&quot;\" src=\"https://www.blognone.com/sites/default/files/externals/11eaae641086be1694ca9cb68e53499f.jpg\" /></a><br />\n<a href=\"https://ibb.co/Rz8Rx3q\"><img alt=\"alt=&quot;IMG-9718&quot;\" src=\"https://www.blognone.com/sites/default/files/externals/b0e40072cfe3e9e3fa22d38046542012.jpg\" /></a><br />\n<a href=\"https://ibb.co/whqM58N\"><img alt=\"alt=&quot;IMG-9723&quot;\" src=\"https://www.blognone.com/sites/default/files/externals/06adf88f569e9a749509d0e5011315fb.jpg\" /></a><br />\n<a href=\"https://ibb.co/5rKPdZN\"><img alt=\"alt=&quot;IMG-9826&quot;\" src=\"https://www.blognone.com/sites/default/files/externals/137097799ff7e17b21166243dd685c88.jpg\" /></a><br />\n<a href=\"https://ibb.co/2P4cYTQ\"><img alt=\"alt=&quot;IMG-9828&quot;\" src=\"https://www.blognone.com/sites/default/files/externals/121fbe0dfa8939162cc1ce9b4bb28a9e.jpg\" /></a><br />\n<a href=\"https://ibb.co/7GDMvCc\"><img alt=\"alt=&quot;IMG-9842&quot;\" src=\"https://www.blognone.com/sites/default/files/externals/3411ecc846f4eab72903b6b57f2274e6.jpg\" /></a><br />\n<a href=\"https://ibb.co/8MF4Xrb\"><img alt=\"alt=&quot;IMG-9863&quot;\" src=\"https://www.blognone.com/sites/default/files/externals/acea4d51eeffc77fc9e219001da9c167.jpg\" /></a><br />\n<a href=\"https://ibb.co/Jxzn4Lj\"><img alt=\"alt=&quot;IMG-9864&quot;\" src=\"https://www.blognone.com/sites/default/files/externals/033dc859d80800e027627c1943865e66.jpg\" /></a><br />\n<a href=\"https://ibb.co/GCt8Chp\"><img alt=\"alt=&quot;IMG-9870&quot;\" src=\"https://www.blognone.com/sites/default/files/externals/81a37a37ad611fb4bb30ead999ba00bf.jpg\" /></a><br />\n<a href=\"https://ibb.co/x63zKtw\"><img alt=\"alt=&quot;IMG-9871&quot;\" src=\"https://www.blognone.com/sites/default/files/externals/fe186f4916281e268cd86e863ad9138e.jpg\" /></a><br />\n<a href=\"https://ibb.co/ZBhGRp4\"><img alt=\"alt=&quot;IMG-9874&quot;\" src=\"https://www.blognone.com/sites/default/files/externals/c3d6564fe17fdc04537f8b7ab6835c85.jpg\" /></a><br />\n<a href=\"https://ibb.co/fY5YckZ\"><img alt=\"alt=&quot;IMG-9964&quot;\" src=\"https://www.blognone.com/sites/default/files/externals/6bf1a16d40307a1f2b319bd79880c203.jpg\" /></a></p>\n</div></div></div><div><div>Topics: </div><div><div><a href=\"/topics/tokyo-game-show\">Tokyo Game Show</a></div><div><a href=\"/topics/japan\">Japan</a></div><div><a href=\"/topics/special-report\">Special Report</a></div><div><a href=\"/topics/games\">Games</a></div></div></div>","author":"KnightBaron","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01186d6431717ded9ecc8b58d5ec2a570686822af3ec3539ddd5423cf586f375","category":"Thai"}