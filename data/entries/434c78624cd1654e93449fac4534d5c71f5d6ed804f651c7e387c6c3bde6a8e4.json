{"title":"เปิดตัว Xiaomi 14 Ultra กล้องหลัง 4 ตัว อัพเกรดเซ็นเซอร์กล้องหลักเป็น Sony LT900","link":"https://www.blognone.com/node/138379","date":1708738321000,"content":"<div><div><div><p>เมื่อสัปดาห์ที่ผ่านมา Xiaomi เปิดตัวมือถือเรือธงประจำปี Xiaomi 14 Ultra ในประเทศจีน เพียงไม่กี่วันก่อนเปิดตัว Xiaomi 14 Series เวอร์ชัน Global ในวันที่ 25 กุมภาพันธ์ 2024</p>\n<p>Xiaomi 14 Ultra ยังคงแนวทางจุดเด่นเรื่องกล้องเหมือนกับ <a href=\"https://www.blognone.com/node/133485\">Xiaomi 13 Ultra</a> โดยสเปกของ Xiaomi 14 Ultra ใช้หน้าจอขนาด 6.73\" LTPO AMOLED 120Hz และชิป Snapdragon 8 Gen 3 เท่ากับ <a href=\"https://www.blognone.com/node/136435\">Xiaomi 14 Pro</a> ที่เปิดตัวไปก่อนแล้ว แต่หน้าจอแบนกว่า ไม่โค้งเท่ากับรุ่น Pro</p>\n<p>จุดต่างของรุ่น Ultra กับ Pro อยู่ที่กล้องหลัง ซึ่งยังใช้ดีไซน์วงกลมขนาดใหญ่ มีกล้องทั้งหมด 4 ตัว ความละเอียด 50MP เท่ากันทุกตัว (เหมือนกับ Xiaomi 13 Ultra) กล้องหลักอัพเกรดมาใช้<a href=\"https://www.blognone.com/node/134415\">เซ็นเซอร์ Sony LYT900 ขนาด 1\" รุ่นท็อปสุดของโซนี่ในปัจจุบัน</a> และใช้กระจก Shield Glass ที่แข็งแรงขึ้น</p>\n<p>สเปกอื่นคือ กล้องหน้า 32MP, แบตเตอรี่ 5,300 mAh ใหญ่ขึ้นจากรุ่น Pro แต่รองรับชาร์จเร็ว 90W น้อยกว่ารุ่น Pro ที่รองรับ 120W</p>\n<p><img alt=\"No Description\" src=\"https://www.blognone.com/sites/default/files/externals/05bc0f05479077621e94ee2c50e900f1.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/715a61832d28dc877b71462ec950f36e.jpeg\" /></p>\n<p>รอบนี้ Xiaomi 14 Ultra ยังมาพร้อมอุปกรณ์เสริม Professional Photography Kit เป็นกริปแบตเตอรี่ 1,500 mAh ที่มีปุ่มถ่ายวิดีโอแยกต่างหาก และ dial ปรับค่ากล้อง และวงแหวนครอบเลนส์กล้องหลัง สีส้มเด่นสะดุดตา</p>\n<p><img alt=\"No Description\" src=\"https://www.blognone.com/sites/default/files/externals/dc675e2c1b4dbc8656d8ea3490397c23.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/d1a4ba8a0f0f56aa9bb52eb6842d8ed6.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2b81bd8d96b607f1f7b2fc22bda11579.jpeg\" /></p>\n<p>ราคาขายในจีนเริ่มต้นที่ 6,499 หยวน (ประมาณ 33,000 บาท) สำหรับรุ่น 12GB/256GB</p>\n<p>ที่มา - <a href=\"https://www.mi.com/prod/xiaomi-14-ultra\">Xiaomi</a>, <a href=\"https://m.weibo.cn/detail/5004305596156177\">Xiaomi Weibo</a>, <a href=\"https://www.notebookcheck.net/Xiaomi-14-Ultra-Professional-Photography-Kit-debuts-to-add-powerful-grip-to-new-Android-super-flagship.806200.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/mobile\">Mobile</a></div><div><a href=\"/topics/camera\">Camera</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"434c78624cd1654e93449fac4534d5c71f5d6ed804f651c7e387c6c3bde6a8e4","category":"Thai"}