{"title":"Winamp เปิดซอร์สโค้ดแล้ว แต่สัญญาอนุญาตจำกัด ห้ามพัฒนาแล้วแจกจ่ายต่อ","link":"https://www.blognone.com/node/142214","date":1727314796000,"content":"<div><div><div><p>Winamp เปิดซอร์สโค้ดของ Winamp Legacy เวอร์ชันดั้งเดิมบนวินโดวส์ สู่สาธารณะ <a href=\"https://github.com/WinampDesktop/winamp\">ขึ้นเผยแพร่บน GitHub</a> <a href=\"https://www.blognone.com/node/139816\">ตามที่สัญญาเอาไว้เมื่อเดือนพฤษภาคม</a></p>\n<p>อย่างไรก็ตาม ซอร์สโค้ดของ Winamp อยู่ภายใต้สัญญาอนุญาตของตัวเองชื่อ <a href=\"https://github.com/WinampDesktop/winamp/blob/community/LICENSE.md\">Winamp Collaborative License (WCL)</a> ที่อนุญาตให้นำซอร์สโค้ดไปปรับแต่งเพื่อใช้งานส่วนตัวเท่านั้น ไม่อนุญาตให้เผยแพร่ซอร์สโค้ดหรือไบนารีที่ถูกแก้ไข ทำได้แค่การส่งโค้ดกลับโครงการต้นน้ำ และเผยแพร่โดยทีมงานหลักของ official repository เท่านั้น</p>\n<p>แนวทางของสัญญาอนุญาต WCL ทำให้ Winamp ถูกวิจารณ์ว่าเปิดซอร์สโค้ดออกมาเพื่อต้องการหาแรงงาน (ฟรี) มาช่วยปรับปรุงโปรแกรมเวอร์ชันต้นฉบับ ที่ต้นสังกัดปัจจุบันคือ Llama Group ไม่สนใจพัฒนาต่อแล้ว เพราะหันไปโฟกัสกับ Winamp เวอร์ชันมือถือแทน</p>\n<p>ที่มา - <a href=\"https://winamp.com/player/legacy\">Winamp</a></p>\n<p><img alt=\"No Description\" src=\"https://www.blognone.com/sites/default/files/externals/74259d5716c319a6a2633c81325b28ce.jpg\" /></p>\n<blockquote><p>The <a href=\"https://twitter.com/hashtag/Winamp?src=hash&amp;ref_src=twsrc%5Etfw\">#Winamp</a> Legacy player source code is now open! Developers &amp; retro lovers, it’s your chance to shape the iconic player’s future. Explore, modify, and build on the classic you know and love. Get the details &amp; access the code here: <a href=\"https://t.co/TX3sOaSbS5\">https://t.co/TX3sOaSbS5</a> <a href=\"https://t.co/ZvDeKiJ1uO\">pic.twitter.com/ZvDeKiJ1uO</a></p>\n<p>— Winamp (@winamp) <a href=\"https://twitter.com/winamp/status/1838585768870052117?ref_src=twsrc%5Etfw\">September 24, 2024</a></p></blockquote>\n</div></div></div><div><div>Topics: </div><div><div><a href=\"/topics/winamp\">Winamp</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18104a3261f4c89d73414a6bec80f6f58f65e63b63c6537d8d3086ab80de2a92","category":"Thai"}