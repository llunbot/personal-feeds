{"title":"ไมโครซอฟท์สร้างหุ่นยนต์แยกชิ้นส่วนฮาร์ดดิสก์ วางเป้าปี 2025 ลดการบดทำลายฮาร์ดดิสก์ 90%","link":"https://www.blognone.com/node/142009","date":1726391641000,"content":"<div><div><div><p>ไมโครซอฟท์รายงานถึงโครงการลดขยะในศูนย์ข้อมูลของตัวเอง โดยพยายามแก้ปัญหาที่ทุกวันนี้ศูนย์ข้อมูลต้องทำลายฮาร์ดดิสก์ที่เสียหายก่อนนำออกจากศูนย์ข้อมูล ทำให้นำมาใช้ใหม่ได้ยาก เสียแร่หายาก เช่น neodymium ไปเปล่าๆ</p>\n<p>แนวทางของไมโครซอฟท์เปลี่ยนจากการทำลายฮาร์ดดิสก์ทั้งลูก มาเป็นการถอดทีละชิ้นส่วนด้วยหุ่นยนต์ จากนั้นบดทำลายเฉพาะส่วนจานข้อมูลเพื่อป้องกันข้อมูลรั่วไหลเท่านั้น ชิ้นส่วนอื่นๆ ยังคงสามารถนำกลับไปใช้ใหม่ได้</p>\n<p>ตอนนี้ไมโครซอฟท์วางเป้าว่าจะปลดระวางฮาร์ดดิสก์โดยไม่บดทำลายทั้งลูกแบบเดิมให้ได้ 90% ภายในปี 2025 ชิ้นส่วนที่ได้สามารถนำกลับไปใช้ใหม่หรือรีไซเคิลได้อัตราส่วนดีกว่าเดิมที่บดทำลายแล้ว</p>\n<p>ที่มา - <a href=\"https://www.microsoft.com/en-us/garage/wall-of-fame/saving-the-planet-one-hard-drive-at-a-time/\">Microsoft Garage</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/storage\">Storage</a></div><div><a href=\"/topics/environment\">Environment</a></div><div><a href=\"/topics/robotics\">Robotics</a></div><div><a href=\"/topics/harddisk\">Harddisk</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f728b6f95155c897c56cefe9576415cd4323ba092af96d33c64c397ab0762ce8","category":"Thai"}