{"title":"Jony Ive ยืนยันแล้ว กำลังพัฒนาฮาร์ดแวร์ร่วมกับ OpenAI","link":"https://www.blognone.com/node/142125","date":1726971373000,"content":"<div><div><div><p>ก่อนหน้านี้มี<a href=\"https://www.blognone.com/node/135992\">ข่าวว่า</a> LoveForm บริษัทด้านการออกแบบผลิตภัณฑ์ของ Jonathan Ive อดีตหัวหน้าทีมออกแบบของ Apple กำลังร่วมมือกับ OpenAI เพื่อพัฒนาฮาร์ดแวร์ AI ซึ่งอยู่ในขั้นตอนการพัฒนาและขอรับเงินจาก<a href=\"https://www.blognone.com/node/139104\">นักลงทุน</a> ล่าสุด Ive ยืนยันเรื่องนี้เองแล้ว</p>\n<p>โดย The New York Times ได้สัมภาษณ์พิเศษ Ive ที่สำนักงานของ LoveForm ในซานฟรานซิสโก ซึ่งเขาพูดถึงโครงการพัฒนาฮาร์ดแวร์ AI ร่วมกับ Sam Altman ซีอีโอ OpenAI ซึ่งผ่านการพูดคุยร่วมกับ Brian Chesky ซีอีโอ Airbnb และกลุ่มนักลงทุนอีกหลายราย เงินลงทุนนั้นอาจสูงถึง 1 พันล้านดอลลาร์ในปีนี้ รวมทั้งอาจมี Masayoshi Son ซีอีโอ SoftBank ร่วมลงทุนด้วย</p>\n<p>โครงการพัฒนาฮาร์ดแวร์นี้มีพนักงานอยู่ประมาณ 10 คน ซึ่งรวมทั้งมือขวาคนสำคัญในสมัย Ive ออกแบบ iPhone ที่แอปเปิล นั่นคือ <a href=\"https://www.blognone.com/node/137401\">Tang Tan</a> and <a href=\"https://www.blognone.com/node/131069\">Evans Hankey</a></p>\n<p>อย่างไรก็ตามรายละเอียดของโครงการฮาร์ดแวร์นี้มีน้อยมาก ข้อมูลที่พูดถึงมีเพียง Ive ต้องการนำ Generative AI มาสร้างเป็นอุปกรณ์ประมวลผล ให้มากกว่าเป็นซอฟต์แวร์ที่ใช้งานปัจจุบัน</p>\n<p>ที่มา: <a href=\"https://www.nytimes.com/2024/09/21/technology/jony-ive-apple-lovefrom.html\">The New York Times</a></p>\n<p><img src=\"https://www.blognone.com/sites/default/files/externals/082d8e4f47bfd76adb78662fc3021fdb.jpeg\" /></p>\n</div></div></div><div><div>Topics: </div><div><div><a href=\"/topics/jonathan-ive\">Jonathan Ive</a></div><div><a href=\"/topics/sam-altman\">Sam Altman</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"293544c42faeb46dfd9a95446da1776f9a15a3bdbbd28968532f930bf77e67f3","category":"Thai"}