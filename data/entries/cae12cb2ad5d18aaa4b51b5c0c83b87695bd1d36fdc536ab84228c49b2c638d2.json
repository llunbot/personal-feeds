{"title":"Edge 117 จะถอดฟีเจอร์หลายอย่างออกไป เช่น Math Solver, Citations และ Kids Mode","link":"https://www.blognone.com/node/135480","date":1693264414000,"content":"<div><div><div><p>ไมโครซอฟท์อัพเดต Edge เวอร์ชัน 117 สู่ Beta Channel เพื่อเตรียมอัพเดตสำหรับผู้ใช้งานทุกคนในเดือนหน้า โดยมีของใหม่หลายรายการ เช่น ปรับปรุงฟีเจอร์ <a href=\"https://www.blognone.com/node/135404\">Microsoft Edge for Business</a>, ปรับปรุง Smart Find แต่ในอัพเดตก็มีฟีเจอร์ที่ถูกถอดออกไปด้วย</p>\n<p>โดยฟีเจอร์ที่ไมโครซอฟท์บอกว่านำออกไปมีผลใน Edge 117 เป็นต้นไปคือ <a href=\"https://www.blognone.com/node/125990\">Math Solver</a>, Picture Dictionary, <a href=\"https://www.blognone.com/node/125806\">Citations</a>, Grammar Tools และ <a href=\"https://www.blognone.com/node/122208\">Kids Mode</a> ซึ่งให้เหตุผลว่าเพื่อปรับปรุงประสบการณ์ใช้งาน และทำให้ส่วน More ในเมนูดูเรียบง่ายขึ้น ใครที่ใช้งานฟีเจอร์ดังกล่าวผ่าน Edge เป็นประจำก็อาจต้องปรับหาเครื่องมือมาแทน</p>\n<p>ตามกำหนดการ Edge 117 จะออกอัพเดตในสัปดาห์ของวันที่ 14 กันยายน</p>\n<p>ที่มา: <a href=\"https://www.neowin.net/news/microsoft-deprecates-some-edge-features-to-improve-and-simplify-its-browser/\">Neowin</a></p>\n<p><img src=\"https://www.blognone.com/sites/default/files/externals/4e552f0d3e3b539f5e60f554732f1032.png\" alt /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div><div><a href=\"/topics/kids\">kids</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cae12cb2ad5d18aaa4b51b5c0c83b87695bd1d36fdc536ab84228c49b2c638d2","category":"Thai"}