{"title":"[ลือ] ซัมซุงจะเปิดตัว Galaxy S24 เดือนมกราคม, ตั้งเป้าขายให้ได้มากกว่า S23 อีก 10%","link":"https://www.blognone.com/node/136588","date":1699236144000,"content":"<div><div><div><p>ซัมซุงไม่เคยเผยรายละเอียดยอดขายมือถือแยกตามรุ่นมานานแล้ว แต่ว่ากันว่าจุดพีคสุดของซีรีส์ Galaxy S คือช่วง Galaxy S9-S10 ที่ทำยอดขายได้ถล่มทลาย และซัมซุงยังไม่เคยขายมือถือเรือธงได้เยอะเท่านั้นอีกเลย</p>\n<p>ล่าสุดมีข่าวลือมาจากสื่อเกาหลี The Korea Daily ว่าซัมซุงตั้งเป้าขาย Galaxy S24 รุ่นของปีหน้าให้ได้มากกว่า Galaxy S23 อีก 10%</p>\n<p>ตามข่าวบอกว่า Galaxy S20 และ S21 มียอดขายรวมไม่ถึง 30 ล้านเครื่อง แต่ Galaxy S23 ขายได้ 31 ล้านเครื่อง ถ้าข่าวลือนี้เป็นจริงก็แปลว่า Galaxy S24 ตั้งเป้าขายให้ได้ราว 34 ล้านเครื่องนั่นเอง</p>\n<p>Galaxy S24 มีข่าวลือกันว่าจะเปิดตัวในเดือนมกราคม เร็วกว่ากำหนดปกติที่เปิดตัวช่วงเดือนกุมภาพันธ์ของทุกปีเล็กน้อย (<a href=\"https://www.blognone.com/node/132206\">S23 เปิดตัว 1 กุมภาพันธ์</a>) และจะชูจุดขายเรื่อง \"AI Galaxy Phone\"</p>\n<p>ที่มา - <a href=\"https://news.koreadaily.com/2023/11/05/economy/economygeneral/20231105000208808.html\">The Korea Daily</a> via <a href=\"https://www.sammobile.com/news/samsung-galaxy-s24-sell-10-percent-more-galaxy-s23/\">SamMobile</a></p>\n<p><img alt=\"No Description\" src=\"https://www.blognone.com/sites/default/files/externals/886cda7def02f561469b89cfdf089d8d.jpg\" /></p>\n</div></div></div><div><div>Topics: </div><div><div><a href=\"/topics/galaxy-s24\">Galaxy S24</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/mobile\">Mobile</a></div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc933de5e8f297bcfe992a55466340b09deb7cc8090001993846498d8c807f89","category":"Thai"}