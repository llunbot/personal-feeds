{"title":"Raspberry Pi 5 ออกรุ่นแรมเยอะ 16GB ราคา 120 ดอลลาร์ ราคาไทย 4,900 บาท","link":"https://www.blognone.com/node/144079","date":1736745292000,"content":"<div><div><div><p>Raspberry Pi เปิดตัว Raspberry Pi 5 เวอร์ชันหน่วยความจำ 16GB ขายในราคา 120 ดอลลาร์</p>\n<p><a href=\"https://www.blognone.com/node/135974\">Raspberry Pi 5 เปิดตัวในช่วงปลายปี 2023 เริ่มจากมีรุ่นแรม 4GB และ 8GB</a> ราคา 60 ดอลลาร์ และ 80 ดอลลาร์ตามลำดับ และในปี 2024 ได้ออกรุ่นแรม 2GB ราคา 50 ดอลลาร์ มาเพิ่มเติม เพื่อกดราคาของบอร์ดให้ถูกลงไปอีก</p>\n<p>ส่วนการออกรุ่นแรม 16GB ทาง Raspberry Pi ให้เหตุผลว่างานบางประเภท เช่น การรันโมเดลภาษาขนาดใหญ่ LLM หรือการคำนวณ fluid dynamics จำเป็นต้องใช้แรมมากขึ้น บวกกับ Micron ออกแรม LPDDR4X ขนาด 16GB ในแผ่น die อันเดียว ทำให้การออก Raspberry Pi 5 รุ่นแรม 16GB เป็นจริงได้ในทางปฏิบัติ</p>\n<p><a href=\"https://th.cytron.io/p-raspberry-pi-5-computer-with-16gb-ram\">สินค้าวางขายแล้วสำหรับลูกค้าในไทยผ่านเว็บไซต์ Cytron</a> ราคาไทย 4,900 บาท</p>\n<p>ที่มา - <a href=\"https://www.raspberrypi.com/news/16gb-raspberry-pi-5-on-sale-now-at-120/\">Raspberry Pi</a></p>\n<p><img alt=\"No Description\" src=\"https://www.blognone.com/sites/default/files/externals/59b6c181052729e95b08a477fac12f51.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6165be763c83062c6ce254807d02c7a01d34372e0e6a252d5229691adbbff2cf","category":"Thai"}