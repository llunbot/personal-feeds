{"title":"Google ออกแพ็คเกจใช้ AI ขั้นสูงสุด Google AI Ultra คิดราคา 250 ดอลลาร์ต่อเดือน","link":"https://www.blognone.com/node/146522","date":1747788056000,"content":"<span>Google ออกแพ็คเกจใช้ AI ขั้นสูงสุด Google AI Ultra คิดราคา 250 ดอลลาร์ต่อเดือน</span>\n\n  <div>\n    <div>Body</div>\n              <div><p>กูเกิลเพิ่มแผนสมัครใช้งานเพื่อให้เข้าถึงฟีเจอร์ AI ได้มากขึ้น ตามแนวทางเดียวกับที่บริษัท AI อื่นทำกันก่อนหน้านี้ โดยแพ็คเกจใหม่ชื่อว่า <strong>Google AI Ultra</strong> คิดราคา 249.99 ดอลลาร์ต่อเดือน โดยตอนนี้เปิดให้สมัครเฉพาะในสหรัฐอเมริกาก่อน และจะขยายประเทศเพิ่มเติมต่อไป</p>\n<p>กูเกิลยังเปลี่ยนชื่อแพ็คเกจสูงสุดตัวเดิม <a href=\"https://www.blognone.com/node/138115\">Google AI Premium</a> เป็นชื่อใหม่ <strong>Google AI Pro</strong> โดยได้ความสามารถทุกอย่างเหมือนเดิม ตัวนี้มีในไทยและราคาไม่เปลี่ยนแปลงคือ 750 บาทต่อเดือน ฟรี 1 เดือนแรก</p>\n<p>ลูกค้า Google AI Ultra จะได้สิทธิเข้าถึงการใช้งานบริการต่าง ๆ ด้วยอัตราสูงสุด, ได้ใช้งาน <a href=\"https://www.blognone.com/node/146516\">Gemini 2.5 Pro Deep Think</a>, โมเดลสร้างวิดีโอ <a href=\"https://www.blognone.com/node/146519\">Veo 3</a>, Project Mariner รวมทั้งได้สตอเรจ 30TB และ YouTube Premium</p>\n<p>ที่มา: <a href=\"https://blog.google/products/google-one/google-ai-ultra/\">กูเกิล</a></p>\n<p><img src=\"https://i.postimg.cc/TPg7q4ZM/AI-plans-v5-2x-width-1000-format-webp.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/21/2025 - 07:40</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"021ea1e0e7766674cb8ee1891be94606f66f2d7b979a4dfbf986650e5369de0f","category":"Thai"}