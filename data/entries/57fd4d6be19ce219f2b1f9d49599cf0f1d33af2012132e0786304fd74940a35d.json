{"title":"Horizon Zero Dawn Remastered เปิดตัวทางการ ลูกค้าเก่าอัพเกรดราคา 10 ดอลลาร์","link":"https://www.blognone.com/node/142180","date":1727229068000,"content":"<div><div><div><p>โซนี่และ Guerrilla Games เปิดตัว Horizon Zero Dawn Remastered อย่างเป็นทางการ หลัง<a href=\"https://www.blognone.com/node/142067\">มีข้อมูลหลุดมาก่อนหน้านี้</a></p>\n<p>Horizon Zero Dawn Remastered เป็นการนำเกมเวอร์ชัน PS4 ที่ออกเมื่อ 7 ปีก่อน มารีมาสเตอร์กราฟิกใหม่ให้เข้ากับยุค PS5 โดยหน้าที่รีมาสเตอร์เป็นของ <a href=\"https://www.blognone.com/node/123534\">Nixxes Software สตูดิโอในเครือโซนี่ที่เชี่ยวชาญเรื่องการพอร์ตเกม</a> กราฟิกยกระดับเป็น 4K ถูกปรับแต่งให้พร้อมสำหรับ PS5 Pro มาตั้งแต่แรก, เกมเวอร์ชันพีซีรองรับเทคโนโลยีกราฟิกใหม่ๆ อย่าง NVIDIA DLSS 3 และ AMD FSR 3.1</p>\n<p>เกมเวอร์ชันรีมาสเตอร์ยังบันทึกเสียงสนทนาในเกม ทำ motion capture ใหม่ ปรับปรุงระบบเสียงให้รองรับเอนจิน 3D Audio Tempest ของ PS5, Dolby Atmos และปรับวิธีการควบคุมเกมให้รองรับจอย DualSense ของ PS5 ด้วย</p>\n<p>เกมมีกำหนดขาย 31 ตุลาคม 2024 ในราคา 49.99 ดอลลาร์ หากเป็นลูกค้าที่เคยซื้อ Horizon Zero Dawn และ  <a href=\"https://www.blognone.com/node/117305\">Horizon Zero Dawn Complete Edition</a> ไปก่อนแล้ว สามารถจ่ายเงินอัพเกรดเป็นเวอร์ชัน Remastered ในราคา 9.99 ดอลลาร์ (ลูกค้าที่ซื้อแผ่น PS4 จำเป็นต้องใช้ PS5 รุ่นมีไดรฟ์อ่านแผ่น และใส่แผ่นค้างไว้ตอนเล่นด้วย)</p>\n<p>ที่มา - <a href=\"https://blog.playstation.com/2024/09/24/horizon-zero-dawn-remastered-is-coming-to-ps5-pc-october-31-2024/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/be5aeb86a86add213bf1d52f3f620465.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e11f87a8dbdef109ad56b71cc2e9cd6f.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/51588e940cf8d1de784aebb9bd6a9b0f.jpg\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/guerrilla-games\">Guerrilla Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57fd4d6be19ce219f2b1f9d49599cf0f1d33af2012132e0786304fd74940a35d","category":"Thai"}