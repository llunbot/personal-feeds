{"title":"นักการเมืองออสเตรเลียโวย ถูก ChatGPT ระบุว่าเคยจ่ายสินบน","link":"https://www.blognone.com/node/133358","date":1681045875000,"content":"<div><div><div><p>Brian Hood นายกเทศมนตรีเมือง Hepburn Shire ในรัฐวิคตอเรีย ประเทศออสเตรเลีย ยื่นหนังสือถึง OpenAI ให้แก้ไข ChatGPT หลังจากตัวปัญญาประดิษฐ์ระบุว่าเขาถูกดำเนินคดีติดสินบน</p>\n<p>Hood เคยทำงานในบริษัท Note Printing Australia (NPA) ช่วงปี 2000 และเขาเคยออกมาแจ้งเจ้าหน้าที่ว่ามีการจ่ายสินบนเพื่อให้ NPA ได้งานพิมพ์ธนบัตร แต่เมื่อมีคนไปถามถึงความเกี่ยวข้องของ Hood กับเหตุการณ์ดังกล่าวกับ ChatGPT กลับตอบว่าเขาเป็นผู้จ่ายสินบนเสียเอง</p>\n<p>Gordon Legal บริษัททนายตัวแทนของ Hood ส่งหนังสือถึง OpenAI ขอให้แก้ไขความผิดพลาดนี้ตั้งแต่วันที่ 21 มีนาคมที่ผ่านมา</p>\n<p>ที่มา - <a href=\"https://www.itnews.com.au/news/reserve-bank-whistleblower-alleges-chatgpt-defamation-592954\">IT News</a></p>\n<p><img src=\"https://www.blognone.com/sites/default/files/externals/c1cc4110e0c92f1a621bb7896cfdb93f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ed7d62f8bad4d1f30933e0ed868ca193aa37967721fafe6fecac3b1a03dbdcf","category":"Thai"}