{"title":"Fortnite เป็นเกมที่มียอดผู้เล่นสูงสุดบนคอนโซลในเดือนธันวาคม 2023","link":"https://www.blognone.com/node/137672","date":1705319902000,"content":"<div><div><div><p>Ampere Analysis เว็บไซต์วิเคราะห์ตลาดเผยว่า Epic Games กลายเป็นผู้จัดจำหน่ายเกมบนคอนโซล (นับแค่ PlayStation และ Xbox) ที่มียอดผู้เล่นรายเดือนเยอะที่สุดแซงหน้า EA Games ในเดือนธันวาคม เนื่องจากยอดผู้เล่นเกม Fortnite เติบโตอย่างก้าวกระโดดราว 146% ในเดือนพฤศจิกายน และเพิ่มขึ้นอีกใน 9% ในเดือนธันวาคม</p>\n<p>นอกจากนี้ Ampere Analysis ยังเผยอีกว่ายอดผู้เล่นของ Fortnite เดือนธันวาคมมีจำนวนเยอะกว่ายอดผู้เล่นของเกม Call of Duty HQ (Modern Warfare 2-3 และ Warzone), EA Sports FC, GTA Online และ Roblox เดือนธันวาคมรวมกัน ซึ่ง Fortnite เกมเดียวมีชั่วโมงการเล่นมากกว่า 1.6 พันล้านชั่วโมง</p>\n<p><img alt=\"No Description\" src=\"https://www.blognone.com/sites/default/files/externals/5ea163f1430c9247898bc3ae6b6866c7.jpg\" /></p>\n<p>อย่างไรก็ตามเดือนธันวาคมเดือนเดียว Epic Games ปล่อย 3 เกมในตระกูล Fortnite ออกมาให้เล่นไรีได้แก่ <a href=\"https://www.blognone.com/node/137061\">LEGO Fortnite</a>, <a href=\"https://www.blognone.com/node/137062\">Rocket Racing</a> และ <a href=\"https://www.blognone.com/node/137063\">Fortnite Festival</a></p>\n<p>ในรายงานฉบับเดียวกันนี้ Take Two ยังก้าวขึ้นมาเป็นอันดับที่ 3 เป็นรอง EA Games แซงหน้า Activision Blizzard เนื่องจาก GTA V/Online ยังมีผู้เล่นเพิ่มขึ้น</p>\n<p>ที่มา - <a href=\"https://www.ampereanalysis.com/insight/epic-finally-claims-top-spot-for-publisher-mau-share-on-console\">Ampere Analysis</a> via <a href=\"https://gamingbolt.com/fortnites-console-playtime-in-december-was-higher-than-gta-call-of-duty-ea-sports-fc-and-roblox-combined\">Gaming Bolt</a></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a9d04fad1a82e5eeb0537ab150fe06d6f10bfbf1decf3239eac193109ecf2a4","category":"Thai"}