{"title":"Apple Maps เวอร์ชันบนเว็บมาแล้ว ดูผ่านเบราว์เซอร์บนพีซีก็ได้","link":"https://www.blognone.com/node/141066","date":1721858910000,"content":"<div><div><div><p>Apple Maps บริการแผนที่ของแอปเปิล <a href=\"http://beta.maps.apple.com/\">เริ่มเปิดใช้งานเวอร์ชันบนเว็บเป็นครั้งแรกแล้ว</a> จากก่อนหน้านี้จำกัดเฉพาะการดูข้อมูลผ่านแอปในอุปกรณ์เท่านั้น ทำให้รองรับการใช้งานกับผู้ใช้ทั่วโลกผ่านเบราว์เซอร์ โดยไม่จำเป็นต้องมีอุปกรณ์แอปเปิลก็ได้</p>\n<p>ตอนนี้ Apple Maps บนเว็บยังมีสถานะเป็นเบต้า รองรับการใช้งานพื้นฐานที่สำคัญ เช่น แนะนำเส้นทางขับรถ, เส้นทางการเดิน, แนะนำสถานที่และข้อมูลเพิ่มเติมต่าง ๆ ทั่วโลก นอกจากนี้ Apple Maps จะเพิ่มฟีเจอร์ <a href=\"https://www.blognone.com/node/117828\">Look Around</a> ที่คล้ายกับ Street View ใน Google Maps ภายในไม่กี่เดือนข้างหน้า</p>\n<p>แอปเปิลยังให้ข้อมูลกับนักพัฒนาที่ใช้ MapKit JS สามารถเพิ่มลิงก์แผนที่มาที่เวอร์ชันบนเว็บได้แล้ว</p>\n<p>Apple Maps ในช่วงแรกรองรับเฉพาะภาษาอังกฤษ จะมีภาษาอื่นเพิ่มเติมในอนาคต เบราว์เซอร์ที่รองรับการใช้งานตอนนี้จำกัดเฉพาะ Safari กับ Chrome สำหรับ Mac และ iPad ส่วนบนพีซีใช้ได้เฉพาะ Chrome และ Edge จะมีเพิ่มเติมในอนาคตเช่นกัน</p>\n<p>ที่มา: <a href=\"https://www.apple.com/newsroom/2024/07/apple-maps-on-the-web-launches-in-beta/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/e24295a18aabac9e8e6906cdbd29a684.png\" /></p>\n</div></div></div><div><div>Topics: </div><div><div><a href=\"/topics/apple-maps\">Apple Maps</a></div><div><a href=\"/topics/apple\">Apple</a></div><div><a href=\"/topics/map\">Map</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05cedaa2782342d6adf2b128817b82f85bebff62dc0f29d94a95cb5a08a0f023","category":"Thai"}