{"title":"Logitech ออกชุดปุ่มเสริม Adaptive Gaming Kit ให้จอย Access Controller ของ PS5","link":"https://www.blognone.com/node/136231","date":1697340996000,"content":"<div><div><div><p>โซนี่ร่วมกับ Logitech เปิดตัว <strong>Logitech G Adaptive Gaming Kit for Access controller</strong> ชุดอุปกรณ์เสริมสำหรับ <a href=\"https://www.blognone.com/node/134829\">Access Controller จอย PS5 สำหรับคนพิการ</a> ที่โซนี่เปิดตัวมาก่อนหน้านี้</p>\n<p>โซนี่บอกว่าจอย Access Controller พัฒนาขึ้นมาโดยครอบคลุมการใช้งานของผู้เล่นจำนวนมาก แต่ยังมีผู้เล่นอีกบางส่วนที่มีความต้องการพิเศษ จึงร่วมมือกับ Logitech พัฒนาชิ้นส่วนเพิ่มเติมให้ปรับแต่ง Access Controller ได้มากขึ้น</p>\n<p>ชุด Logitech G Adaptive Gaming Kit ราคา 79.99 ดอลลาร์ ประกอบด้วย</p>\n<ul>\n<li>ปุ่มและก้านโยก 8 ชิ้น แบ่งเป็นปุ่มใหญ่ 2 ชิ้น, ปุ่มเล็ก 2 ชิ้น, ปุ่มแบบแตะเบา 2 ชิ้น, ก้านโยก 2 ชิ้น ใช้เสียบเข้ากับตัวจอย Access Controller หลักผ่านพอร์ต 3.5mm ที่มีให้จำนวน 4 พอร์ต</li>\n<li>แผ่นรองกันลื่นสำหรับวางปุ่มข้างต้นในตำแหน่งตามต้องการ</li>\n<li>เทปแปะ Velcro สำหรับจัดตำแหน่งปุ่ม</li>\n<li>ป้าย label สำหรับกำหนดปุ่มและก้านโยกข้างต้น</li>\n</ul>\n<p>สินค้าจะเริ่มวางขายเดือนมกราคม 2024 ตามหลังวันวางขายจอยหลักในเดือนธันวาคม 2023 เล็กน้อย</p>\n<p><img alt=\"No Description\" src=\"https://www.blognone.com/sites/default/files/externals/14a2fb7298416b45bf3633e80a228dc2.png\" /></p>\n<p><img alt=\"No Description\" src=\"https://www.blognone.com/sites/default/files/externals/40fa9217bc6c4ee72e393cb7cac9a4cb.png\" /></p>\n<p>นอกจากนี้ โซนี่ยังออกคลิปเล่าเบื้องหลักการออกแบบ Access Controller มาให้ดูกันด้วย</p>\n<p>ที่มา - <a href=\"https://blog.playstation.com/2023/10/12/inside-the-development-journey-of-the-access-controller-and-a-first-look-at-its-accessible-packaging/\">PlayStation Blog</a></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/ps5\">PS5</a></div><div><a href=\"/topics/accessories\">Accessories</a></div><div><a href=\"/topics/accessibility\">Accessibility</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ab44d799f73a62e2dcddb436808b96f51ddac378d73e9e766afaa3e5ef3554a","category":"Thai"}