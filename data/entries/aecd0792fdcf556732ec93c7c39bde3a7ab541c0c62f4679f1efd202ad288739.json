{"title":"Nothing Phone (2) เปิดตัว หน้าตาเหมือนเดิม สเปกแรงขึ้น ราคาแพงขึ้นด้วย","link":"https://www.blognone.com/node/134790","date":1689129747000,"content":"<div><div><div><p>บริษัท Nothing เปิดตัวสมาร์ทโฟนรุ่นที่สอง Nothing Phone (2) โดยยังใช้ดีไซน์กรอบหลังโปร่งใส เห็นไฟกระพริบเหมือน<a href=\"https://www.blognone.com/node/129343\">รุ่นแรก</a> แต่อัพเกรดชิปและกล้องให้ดีขึ้น โดยเพิ่มราคาขายเป็น 599 ดอลลาร์ และเริ่มวางขายในสหรัฐอเมริกาแล้ว (รุ่นแรกขายเฉพาะนอกสหรัฐ)</p>\n<p>Nothing Phone (2) เปลี่ยนจากชิประดับกลาง Snapdragon 778G+ มาเป็นชิประดับเรือธง (แต่ตกรุ่น) คือ Snapdragon 8+ Gen 1 ยังไม่ได้เป็น Gen 2, กล้องหลังยังใช้ 2 ตัวเหมือนเดิม แต่อัพเกรดเซ็นเซอร์กล้องหลักเป็น Sony IMX890 (ของเดิม IMX766) ส่วนกล้องอัลตร้าไวด์ยังใช้ 50MP Samsung JN1 เหมือนเดิม, กล้องหน้าอัพเกรดมาเป็น 32MP Sony IMX615 (ของเดิม 16MP Sony IMX471)</p>\n<p>อีกจุดที่ปรับปรุงคือแบตเตอรี่ขยับจาก 4,500 mAh มาเป็น 4,700 mAh และไฟ Glyph ด้านหลังเครื่องแยกชิ้นแยกโซนเพิ่มจากรุ่นแรก เพื่อให้สามารถแสดงการแจ้งเตือนได้หลากหลายมากขึ้น</p>\n<p>ระบบปฏิบัติการเป็น Nothing OS 2.0 อิงจาก Android 13 โดยการันตีการอัพเดต OS นาน 3 ปี และแพตช์ความปลอดภัย 4 ปี แต่จะออกแพตช์ให้ทุกสองเดือน</p>\n<p><img alt=\"No Description\" src=\"https://www.blognone.com/sites/default/files/externals/d59925314b7a0a5b5773797d79331367.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1b49222f7ffa63987ffbdfe0348a845a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e54b42dd9255b2cc5c4adaf582eb80e7.jpg\" /></p>\n<p>Phone (2) เริ่มวางขายใน 13 กรกฎาคมนี้ มีให้เลือกทั้งหมด 3 ขนาดความจุคือ</p>\n<ul>\n<li>8GB/128GB ราคา 599 ดอลลาร์</li>\n<li>12GB/256GB ราคา 699 ดอลลาร์</li>\n<li>12GB/512GB ราคา 799 ดอลลาร์</li>\n</ul>\n<p>ส่วนการขายในประเทศไทย <a href=\"https://th.nothing.tech/pages/phone-2?variant=41328258220091\">หน้าเว็บของ Nothing</a> บอกว่าจะนำเข้ามาขาย 2 ขนาดความจุ โดยยังไม่ประกาศวันวางขาย</p>\n<ul>\n<li>12GB/256GB ราคา 24,990 บาท</li>\n<li>12GB/512GB ราคา 27,990 บาท</li>\n</ul>\n<p>ที่มา - <a href=\"https://gizmodo.com/nothing-phone-2-launch-599-price-1850623845\">Gizmodo</a>, <a href=\"https://arstechnica.com/gadgets/2023/07/the-nothing-phone-2-is-official-with-a-us-price-of-599/\">Ars Technica</a></p>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aecd0792fdcf556732ec93c7c39bde3a7ab541c0c62f4679f1efd202ad288739","category":"Thai"}