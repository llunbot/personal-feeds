{"title":"SK Bioscience เริ่มทดสอบวัคซีนของตัวเองในเฟส 3 หลังผลเบื้องต้นเฟส 1/2 ได้ผลดี","link":"https://www.blognone.com/node/124294","date":1629305206000,"content":"<div><div><div><p>SK Bioscience ผู้ผลิตวัคซีนรายใหญ่ในเกาหลีใต้ <a href=\"https://www.blognone.com/node/121367\">ผู้ผลิตวัคซีน AstraZeneca ล็อตแรกที่ใช้งานในประเทศไทย</a> เดินหน้าทดสอบวัคซีน GBP510 ในเฟส 3 ที่จะวัดประสิทธิภาพของวัคซีนในการยับยั้งการติด COVID-19</p>\n<p>ผลการทดสอบเฟส 1/2 เบื้องต้นพบว่าผู้เข้าร่วม 80 คนภูมิขึ้นทั้งหมด และอัตราแอนตี้บอดีหลังรับวัคซีนอยู่ที่ 5-8 เท่าตัวของผู้ติดเชื้อ และไม่พบผลข้างเคียงร้ายแรงใดๆ</p>\n<p>วัคซีนตัวนี้ SK Bioscience พัฒนาร่วมกับสถาบันออกแบบโปรตีน (Institute for Protein Design - IPD) แห่งมหาวิทยาลัยวอชิงตัน และบริษัท GlaxoSmithKline (GSK) โดยได้รับทุนจาก Bill &amp; Melinda Gates Foundation (BMGF) และ Coalition for Epidemic Preparedness Innovations (CEPI) รวมทุนทั้งหมด 213.7 ล้านดอลลาร์สหรัฐฯ หรือประมาณ 7,000 ล้านบาท ทุนส่วนใหญ่กว่า 5,000 ล้านบาทจะใช้ในการทดสอบเฟสสามและการยื่นขออนุญาต</p>\n<p><img src=\"https://www.blognone.com/sites/default/files/externals/ef914f9e955db1dc2925bf392384168c.jpg\" /></p>\n<p>การทดสอบเฟสสามจะทำในเกาหลีใต้เอง, เอเชียตะวันออกเฉียงใต้, และยุโรป</p>\n<p>แม้ว่าตอนนี้จะมีวัคซีน COVID-19 ในตลาดแล้วหลายตัว แต่ SK Bioscience ก็เชื่อว่าหากทดสอบสำเร็จวัคซีน GBP510 จะช่วยลดปัญหาวัคซีนขาดตลาดลงได้ โดยเฉพาะวัคซีนตัวนี้เก็บรักษาได้ง่าย มีอายุการเก็บยาวนาน และหากพัฒนาสำเร็จแล้วก็สามารถใช้เป็นฐานสำหรับพัฒนาวัคซีนรับมือเชื้อกลายพันธุ์อื่นๆ ต่อไป</p>\n<p>ที่มา - <a href=\"https://www.skbioscience.co.kr/en/news/news_01_01?mode=view&amp;id=91&amp;\">SK Bioscience</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca8f7a25ea05245ac9412599f2227010c4eaef45b50a2af38ea2a3572cb6d3ee","category":"Thai"}