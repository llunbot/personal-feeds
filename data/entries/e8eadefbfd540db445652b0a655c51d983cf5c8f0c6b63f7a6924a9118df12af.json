{"title":"Apple อาจเปิดตัวฟีเจอร์ใหม่บน iCloud สำหรับการเชิญเข้าร่วมกิจกรรม","link":"https://www.blognone.com/node/144469","date":1738510498000,"content":"<div><div><div><p>จดหมายข่าว Power On โดย Mark Gurman แห่ง Bloomberg คนเดิม สัปดาห์นี้เขาพูดถึงฟีเจอร์ใหม่บน iCloud และคาดว่าแอปเปิลจะเปิดตัวภายในสัปดาห์หน้า</p>\n<p>เขาบอกว่าฟีเจอร์นี้มีโค้ดเนมเรียกภายในว่า Confetti ไว้สำหรับให้ผู้ใช้งานเชิญคนอื่นเข้าร่วมกิจกรรม ทำงาน หรือประชุมหารือ ฟีเจอร์นี้อาจมาในรูปของแอปแยก หรืออาจเป็นส่วนเสริมใน Calendar</p>\n<p>เมื่อต้นเดือนมีรายงานเรื่อง<a href=\"https://www.blognone.com/node/144021\">แอปใหม่ของแอปเปิลชื่อว่า Invites</a> ซึ่งดูจากชื่อและข้อมูลข้างต้นแล้วก็น่าจะเป็นเรื่องราวเดียวกัน</p>\n<p>Gurman ยังให้ข้อมูลเพิ่มเติมของหูฟัง Powerbeats Pro 2 คาดว่าแอปเปิลจะเปิดตัวพร้อมรายละเอียดราคาและวันจำหน่าย ในวันที่ 11 กุมภาพันธ์นี้</p>\n<p>ที่มา: <a href=\"https://www.bloomberg.com/news/newsletters/2025-02-02/apple-aapl-ai-and-ar-struggles-show-it-has-lost-some-of-its-product-edge\">Bloomberg</a></p>\n<p><img src=\"https://www.blognone.com/sites/default/files/externals/86bb7069fa76985b43b20cd72f40a595.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/icloud\">iCloud</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8eadefbfd540db445652b0a655c51d983cf5c8f0c6b63f7a6924a9118df12af","category":"Thai"}