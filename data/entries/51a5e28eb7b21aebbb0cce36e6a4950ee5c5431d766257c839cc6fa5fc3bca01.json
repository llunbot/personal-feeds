{"title":"Embracer ประกาศแยกบริษัทเป็น 3 ส่วน ทำบอร์ดเกม, เกมมือถือ-เกมเล็ก และเกม AAA","link":"https://www.blognone.com/node/139349","date":1713790018000,"content":"<div><div><div><p>Embracer Group บริษัทเกมจากสวีเดนที่<a href=\"https://www.blognone.com/node/134346\">ประสบปัญหาการเงิน</a> จนต้อง<a href=\"https://www.blognone.com/node/136783\">ปลดพนักงาน</a> <a href=\"https://www.blognone.com/node/138252\">ปิดสตูดิโอบางแห่ง</a> และขายสตูดิโอ <a href=\"https://www.blognone.com/node/138707\">Saber</a> กับ <a href=\"https://www.blognone.com/node/138946\">Gearbox</a> ล่าสุดประกาศแยกบริษัทออกเป็น 3 เสี่ยง ที่จะไม่ใช้ชื่อ Embracer Group อีกต่อไป</p>\n<p>บริษัทใหม่หลังแยกตัวมี 3 ก้อน จัดกลุ่มใหม่ตามประเภทของเกม ได้แก่</p>\n<ul>\n<li><strong>Asmodee</strong> บริษัทบอร์ดเกมที่ซื้อมาในปี 2021 เป็นเจ้าของบอร์ดเกมชื่อดังอย่าง Ticket to Ride, 7 Wonders, Azul, Catan จะกลับเป็นบริษัทอิสระเหมือนเดิม มีสตูดิโอบอร์ดเกมในเครือ 23 สตูดิโอ รายได้รวม 14.8 พันล้านโครนาสวีเดน</li>\n<li><strong>Coffee Stain &amp; Friends</strong> บริษัทที่รวมเกมมือถือ เกมเล่นฟรี และเกมระดับ A/AA ไว้ด้วยกัน ตัวอย่างเกมในเครือคือ Deep Rock Galactic, Goat Simulator, Satisfactory, Valheim, Sudoku.com, Easy Brain, Jigsaw Puzzle มีรายได้รวม 10.9 พันล้านโครนา</li>\n<li><strong>Middle-earth Enterprises &amp; Friends</strong> บริษัทที่รวมสตูดิโอเกมใหญ่บิ๊กเนม เช่น Crystal Dynamics, Eidos-Montréal, Flying Wild Hog Studios, Tripwire, Vertigo Games, Warhorse Studios and 4A Games ทำเกม AAA บนคอนโซลและพีซี มีเกมในเครืออย่าง The Lord of the Rings, Tomb Raider, Dead Island, Killing Floor, Kingdom Come Deliverance, Metro มีรายได้รวม 14.1 พันล้านโครนา</li>\n</ul>\n<p>หมายเหตุ: ชื่อของสองบริษัทหลังยังเป็นชื่อชั่วคราว</p>\n<p><img alt=\"No Description\" src=\"https://www.blognone.com/sites/default/files/externals/9bc2505292e4ce8d317f121809820597.jpeg\" /><img alt=\"No Description\" src=\"https://www.blognone.com/sites/default/files/externals/8d8cc1f0406ce76e90d5e64a65d35812.png\" /><img alt=\"No Description\" src=\"https://www.blognone.com/sites/default/files/externals/530c6f55d148004cfc0f6add246a23ea.png\" /><img alt=\"No Description\" src=\"https://www.blognone.com/sites/default/files/externals/478e88bfab0cc03f30936abffa049af2.png\" /></p>\n<p>ตัวบริษัทแม่เดิม Embracer Group จะเปลี่ยนชื่อเป็น Middle-earth Enterprises &amp; Friends เมื่อแยกกิจการเสร็จ ส่วนบริษัทที่แยกตัวมาใหม่อีก 2 บริษัทก็จะขายหุ้นในตลาดหลักทรัพย์ Nasdaq Stockholm ด้วยเช่นกัน</p>\n<p>Embracer บอกว่าแผนการแยกบริษัทครั้งนี้จะช่วยให้แต่ละบริษัทมีโฟกัสที่ชัดเจนขึ้น มีแผนการเงินของตัวเอง มีอิสระในการดำเนินงานโดยไม่ต้องอิงกับบริษัทแม่</p>\n<p>ขั้นถัดไปคือการโหวตเห็นชอบของผู้ถือหุ้น โดย Embracer ระบุว่าสามารถรวมเสียงผู้ถือหุ้นได้เกิน 50% ในการโหวตเห็นชอบแล้ว</p>\n<p>ที่มา - <a href=\"https://embracer.com/releases/embracer-group-announces-its-intention-to-transform-into-three-standalone-publicly-listed-entities-at-nasdaq-stockholm/\">Embracer Group</a>, <a href=\"https://embracer.com/wp-content/uploads/2024/04/Embracer-to-transform-into-three-standalone-publicly-listed-entities.pdf\">Embracer Group (PDF)</a></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51a5e28eb7b21aebbb0cce36e6a4950ee5c5431d766257c839cc6fa5fc3bca01","category":"Thai"}