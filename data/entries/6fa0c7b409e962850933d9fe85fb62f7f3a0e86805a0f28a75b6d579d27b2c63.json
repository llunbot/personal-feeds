{"title":"เลื่อนจนลืมแล้วว่ามี แอปตัดต่อวิดีโอ Edits ของ Meta ที่หวังแข่งกับ CapCut เลื่อนเปิดตัวเป็นสิ้นเดือนเมษายน","link":"https://www.blognone.com/node/145575","date":1743431441000,"content":"<div><div><div><p>Edits แอปตัดต่อวิดีโอบนมือถือที่ Meta <a href=\"https://www.blognone.com/node/144214\">เปิดตัว</a>เมื่อต้นเดือนมกราคม ซึ่งตอนนั้นคาดว่าเพื่อดึงผู้ใช้งานโดยเฉพาะในสหรัฐอเมริกา ที่อาจไม่สามารถใช้ CapCut แอปตัดต่อวิดีโอยอดนิยมของ TikTok ได้อีก จาก<a href=\"https://www.blognone.com/node/139399\">กฎหมายแบนแอป TikTok</a> และแอปในเครือทั้งหมด ที่ต่อมากฎหมายนี้ถูก<a href=\"https://www.blognone.com/node/144213\">เลื่อนการ</a>มีผลบังคับใช้ออกไป CapCut เลยยังใช้งานได้ตามเดิม</p>\n<p>ตอนนั้น Meta บอกว่า Edits จะมีออกมาในเดือนกุมภาพันธ์บน iOS ก่อน ซึ่งสถานะของแอปเป็น Pre-Order อย่างไรก็ตามพอพ้นเดือนกุมภาพันธ์ แอปก็ยังไม่มีออกมา ข้อมูลของแอปเวลานั้นก็แก้ไขโดยเลื่อนไปเป็นสิ้นเดือนมีนาคมแทน</p>\n<p>ตอนนี้ก็สิ้นเดือนมีนาคมแล้ว มีคนพบว่าใน<a href=\"https://apps.apple.com/th/app/edits-an-instagram-app/id6738967378\">หน้าแอป Edits</a> ได้แก้ไขวันที่แอปจะมีออกมาอีกครั้งเป็น 30 เมษายน งานนี้เลยไม่รู้ว่าแอปจะมีออกมาจริงเมื่อใดกันแน่เพราะเลื่อนไปแล้วถึงสองครั้ง</p>\n<p>ทั้งนี้คำสั่งแบน TikTok รวมถึง CapCut ด้วย ถูกเลื่อนไปจนถึงวันที่ 5 เมษายนนี้ ซึ่งประธานาธิบดี Donald Trump บอกว่ามีผู้แสดงความสนใจซื้อกิจการ TikTok ในอเมริกาแล้ว 4 ราย คาดว่าจะได้ข้อสรุปก่อนวันที่กฎหมายมีผลบังคับใช้</p>\n<p>ที่มา: <a href=\"https://9to5mac.com/2025/02/28/instagram-edits-app/\">9to5Mac</a> และ <a href=\"https://www.threads.net/@jaideepsarora/post/DHyycuPMaAJ\">@jaideepsarora</a></p>\n<p><img src=\"https://www.blognone.com/sites/default/files/externals/cc3061232645012e35ed7553352b1239.png\" alt=\"\" /></p>\n</div></div></div><div><div>Topics: </div><div><div><a href=\"/topics/edits\">Edits</a></div><div><a href=\"/topics/meta\">Meta</a></div><div><a href=\"/topics/reels\">Reels</a></div><div><a href=\"/topics/video-editing\">Video Editing</a></div><div><a href=\"/topics/capcut\">CapCut</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fa0c7b409e962850933d9fe85fb62f7f3a0e86805a0f28a75b6d579d27b2c63","category":"Thai"}