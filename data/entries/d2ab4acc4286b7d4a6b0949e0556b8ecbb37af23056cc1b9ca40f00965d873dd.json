{"title":"คาสิโน MGM Resorts และ Caesars ถูกแฮกระบบไอทีเรียกค่าไถ่","link":"https://www.blognone.com/node/135769","date":1694840159000,"content":"<div><div><div><p>ช่วงสัปดาห์ที่ผ่านมา เครือคาสิโนใหญ่ในเมืองลาสเวกัสถึงสองเครือ คือ MGM Resorts และ Caesars ถูกแฮกในเวลาไล่เรี่ยกัน</p>\n<p>เครือ MGM นั้นถูกแฮกโดยกลุ่ม ALPHV ทาง vx-underground บัญชีทวิตเตอร์ที่เปิดเผยข่าวแฮกเกอร์ใต้ดินต่อเนื่องระบุว่า ALPHV อาศัยการหลอก help desk เพื่อล็อกอินเข้าระบบ และหลังจากเข้าระบบได้แล้วก็วางตัวดักรหัสผ่านจาก Okta Agent และวางมัลแวร์กระจายไปยังเซิร์ฟเวอร์ ESXi กว่า 100 ตัว</p>\n<p>ทาง ALPHV ระบุว่าพยายามติดต่อ MGM ให้มาเจรจาจ่ายค่าไถ่แต่ทาง MGM ก็ไม่ได้เข้ามาเจรจา</p>\n<p>เครือ Caesars ออกมาเปิดเผยภายหลังว่าบริษัทถูกโจมตี social engineering เช่นเดียวกัน โดยคนร้ายเข้าระบบของ Caesars ได้ตั้งแต่วันที่ 7 กันยายนที่ผ่านมา และดึงข้อมูลออกไปพร้อมเรียกค่าไถ่  30 ล้านดอลลาร์สหรัฐฯ โดย Caesars ยอมจ่ายค่าไถ่ให้กลุ่มคนร้ายลบข้อมูลที่ดูดออกไปทิ้งเสียเป็นเงินประมาณ 15 ล้านดอลลาร์</p>\n<p>ที่มา - <a href=\"https://cyberscoop.com/las-vegas-mgm-caesars-cyber-attack/\">Cyberscoop</a>, <a href=\"https://www.bleepingcomputer.com/news/security/mgm-casinos-esxi-servers-allegedly-encrypted-in-ransomware-attack/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/1c23fcc75055d47b2b052248e44587cc.jpg\" /></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2ab4acc4286b7d4a6b0949e0556b8ecbb37af23056cc1b9ca40f00965d873dd","category":"Thai"}