{"title":"เผยเบื้องหลัง EA เจรจาต่ออายุชื่อ FIFA ไม่ลงตัว เพราะ FIFA เรียกเงินแพง","link":"https://www.blognone.com/node/125276","date":1634257170000,"content":"<div><div><div><p>จากกรณี <a href=\"https://www.blognone.com/node/125193\">EA บอกเป็นนัย ปีหน้าอาจไม่ใช้ชื่อเกม FIFA ทำตลาดอีก</a> ทุกคนอ่านแล้วคงเดากันได้ว่าเจรจาเรื่องเงินกับ FIFA ไม่ลงตัว</p>\n<p>ล่าสุดเริ่มมีรายละเอียดของการเจรจาออกมาบ้างแล้ว โดย New York Times รายงานว่าสัญญาเดิมระหว่าง EA กับ FIFA มีอายุ 10 ปี จะสิ้นสุดในปี 2022 ซึ่งทั้งสองฝ่ายพยายามเจรจากันมานานกว่า 2 ปีแล้วแต่ไม่ได้ข้อยุติสักที ด้วยเหตุผลว่า FIFA เรียกค่าไลเซนส์สูงกว่า 1 พันล้านดอลลาร์ต่อ 1 รอบฟุตบอลโลก (ทุก 4 ปี) นอกจากนี้ยังมีประเด็นอื่นๆ เช่น EA อยากได้สิทธิในการจัดทัวร์นาเมนต์เกม หรือของใหม่ๆ อย่างการออก NFT ด้วย แต่ FIFA อยากนำสิทธิตรงนี้ไปทำเงินกับหน่วยงานอื่นแทน</p>\n<p>ตอนนี้ยังมีคนไปพบ EA จดเครื่องหมายการค้าชื่อต่างๆ บ้างแล้ว เช่น \"EA Sports FC\" ต้องรอดูว่าจะเป็นชื่อใหม่ของเกมหรือไม่</p>\n<p><img src=\"https://www.blognone.com/sites/default/files/externals/d1bdb0c8bf6f3f99e7e17ce8e57ddb4f.jpg\" /></p>\n<p>ที่มา - <a href=\"https://www.nytimes.com/2021/10/13/sports/soccer/ea-sports-fifa.html\">New York Times</a> via <a href=\"https://www.eurogamer.net/articles/2021-10-13-new-report-says-fifa-wants-more-than-double-from-ea-to-renew-license\">Eurogamer</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/football\">Football</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f0118b9eb129a3641c69fc7ba596a1ae11621c37d3e5e64922404a845a0f478","category":"Thai"}