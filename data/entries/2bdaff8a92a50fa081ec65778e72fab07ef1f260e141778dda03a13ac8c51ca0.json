{"title":"[ลือ] Apple จะเปลี่ยนดีไซน์ชิป M5 Pro ขึ้นไป แยก CPU กับ GPU เพื่อให้เร่งการประมวลผลสำหรับเซิร์ฟเวอร์ AI","link":"https://www.blognone.com/node/143807","date":1734998699000,"content":"<div><div><div><p>ที่ผ่านมาชิปทั้งตระกูล A ใน iPhone และตระกูล M บน Mac, iPad ของแอปเปิล ใช้การออกแบบเป็น SoC ที่รวมซีพียูและจีพียูไว้ด้วยกัน แต่มีรายงานว่าในชิป M5 รุ่นถัดไปของแอปเปิล จะเปลี่ยนแนวทางโดยแยกซีพียูและจีพียูจากกัน เพื่อปรับปรุงประสิทธิภาพมากขึ้น</p>\n<p>ข้อมูลนี้มาจาก Ming-Chi Kuo นักวิเคราะห์สินค้าใหม่แอปเปิลสายซัพพลายเชนคนเดิม เขาบอกว่า TSMC มีกระบวนการผลิตชิปแบบใหม่เรียกว่า SoIC-mH (System-on-Integrated-Chips-Molding-Horizontal) เป็นการแพ็คเกจจิ้งชิปที่แตกต่างกันไว้ด้วยกัน โดยข้อดีคือการระบายความร้อนแยกส่วน เพราะไม่ได้อยู่บนชิปเดียวกัน และทำให้การผลิตชิปที่แยกส่วนมียิลด์ (yield) ที่ดีขึ้น</p>\n<p>Kuo บอกว่าแอปเปิลมีจะใช้การผลิตชิปแบบนี้ ในชิป M5 Pro, M5 Max และ M5 Ultra ซึ่งคาดว่าจะเริ่มการผลิตในครึ่งแรกของปี 2025 เป็นต้นไป</p>\n<p>ชิป M5 รุ่นบนนี้ แอปเปิลยังหวังประโยชน์จากการออกแบบที่แยกซีพียูกับจีพียู เพื่อนำไปใช้กับเซิร์ฟเวอร์ Apple Intelligence สำหรับเร่งการประมวลผล AI อีกด้วย</p>\n<p>ที่มา: <a href=\"https://medium.com/@mingchikuo/be-semiconductor-poised-to-benefit-from-iphone-18-pro-variable-aperture-apple-pcc-high-end-m5-03e0810e52f2\">Ming-Chi Kuo</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/apple-m5\">Apple M5</a></div><div><a href=\"/topics/apple-silicon\">Apple Silicon</a></div><div><a href=\"/topics/apple-intelligence\">Apple Intelligence</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bdaff8a92a50fa081ec65778e72fab07ef1f260e141778dda03a13ac8c51ca0","category":"Thai"}