{"title":"Sega ประกาศ 5 เกมคลาสสิกภาคใหม่ มีทั้ง Shinobi, Golden Axe และ Streets of Rage","link":"https://www.blognone.com/node/137153","date":1702014029000,"content":"<div><div><div><p>Sega ประกาศ 5 เกมใหม่ในงาน The Game Awards 2023 โดยทั้งหมดเป็นเกมที่พัฒนาจากเกมคลาสสิกของค่าย ได้แก่ Jet Set Radio, Shinobi, Golden Axe, Streets of Rage และ Crazy Taxi</p>\n<p>เกมทั้งหมด Sega ประกาศเพียงชื่อเกมที่จะมีออกมาเท่านั้น แต่ยังไม่มีรายละเอียดอื่นทั้งกำหนดวางขาย และแพลตฟอร์มที่จะลง รวมถึงเกมจะเป็นภาคใหม่ไปเลยหรือรีมาสเตอร์ นอกจากนี้ Sega ยังปิดท้ายด้วยคำว่า More ซึ่งแปลว่าจะมีเกมคลาสสิกอื่นอีกในอนาคต</p>\n<p>ในรายชื่อเกมที่ประกาศมี Jet Set Radio ที่มีภาคสุดท้าย Jet Set Radio Future ออกมาบน Xbox ในปี 2002 ซึ่งถือว่านานทีเดียวกว่าที่ Sega จะตัดสินใจสร้างเกมภาคใหม่นี้</p>\n<p>ที่มา: <a href=\"https://www.thegamer.com/sega-announces-new-crazy-taxi-jet-set-radio-and-more/\">The Gamer</a></p>\n<p><img alt=\"No Description\" src=\"https://www.blognone.com/sites/default/files/externals/8f24aed9e2b0ce9ba6ae5ad9bc405a74.jpg\" /></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc79d24c7180ac54f6ae47507b5bbb4ee08458c3e529691da08749d13da82282","category":"Thai"}