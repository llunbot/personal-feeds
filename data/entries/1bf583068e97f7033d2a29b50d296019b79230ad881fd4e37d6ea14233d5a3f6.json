{"title":"กูเกิลเพิ่มแอพตรวจเช็คสภาพเครื่อง Pixel ให้ผู้ใช้, Repair Mode สำหรับส่งเครื่องซ่อม","link":"https://www.blognone.com/node/137276","date":1702784047000,"content":"<div><div><div><p>กูเกิลอัพเดตให้มือถือตระกูล Pixel ทุกรุ่นมีแอพช่วยตรวจสภาพเครื่อง (Pixel Diagnostic App) และโหมดส่งซ่อม (Pixel Repair Mode)</p>\n<p><strong>Pixel Diagnostic App</strong> เป็นฟีเจอร์ที่มีมาก่อนแล้วในมือถือยี่ห้ออื่นๆ (แต่ Pixel เพิ่งมี) วิธีการคือกดหมายเลข <em>#</em>#7287#<em>#</em> ในหน้าจอโทรศัพท์ สามารถตรวจสภาพเซ็นเซอร์ จอภาพ กล้อง เสียง การเชื่อมต่อเครือข่าย ฯลฯ เป็นการตรวจสภาพเครื่องแบบง่ายๆ ด้วยตัวเอง เวลาไม่มั่นใจว่าฮาร์ดแวร์บางชิ้นยังทำงานได้ดีหรือไม่</p>\n<p><strong>Pixel Repair Mode</strong> เป็นโหมดส่งซ่อมเครื่องเพื่อรักษาข้อมูลส่วนตัวไม่ให้ช่างมองเห็น เพื่อไม่จำเป็นต้องล้างเครื่องก่อนส่งซ่อม หรือยอมให้รหัสผ่านเข้าเครื่องแก่ช่างซ่อม</p>\n<p>นอกจากนี้ กูเกิลยังเผยแพร่คู่มือซ่อมเครื่อง (repair manual) ของ Pixel 8, Pixel 8 Pro, Pixel Fold ออกมาให้อ่านเพื่อซ่อมกันเองได้ สามารถดาวน์โหลดได้จาก <a href=\"https://support.google.com/pixelphone/answer/14257407\">Google Support</a></p>\n<p>กูเกิลเป็นอีกแบรนด์ที่สนับสนุนนโยบาย Right-to-Repair ของอุปกรณ์อิเล็กทรอนิกซ์ และก่อนหน้านี้<a href=\"https://www.blognone.com/node/127987\">ร่วมมือกับ iFixit ขายชิ้นส่วนของ Pixel รุ่นต่างๆ</a> เพื่อให้ผู้ใช้ที่ต้องการซ่อมเอง</p>\n<p><img alt=\"No Description\" src=\"https://www.blognone.com/sites/default/files/externals/e48c86ca6358d4a337b5e34f60fc6145.jpg\" /></p>\n<p>ที่มา - <a href=\"https://blog.google/products/pixel/pixel-phone-repair-update/\">Google</a>, <a href=\"https://9to5google.com/2023/12/14/pixel-diagnostic-app-repair-manuals/\">9to5Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bf583068e97f7033d2a29b50d296019b79230ad881fd4e37d6ea14233d5a3f6","category":"Thai"}