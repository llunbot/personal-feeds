{"title":"SoftBank Vision Fund มีมูลค่าพอร์ตการลงทุนเพิ่มขึ้นเป็นครั้งแรก หลังลดลงต่อเนื่อง 6 ไตรมาส","link":"https://www.blognone.com/node/135188","date":1691541562000,"content":"<div><div><div><p>SoftBank รายงานผลประกอบการของไตรมาสเดือนมิถุนายน 2023 มีรายได้รวม 1.558 ล้านล้านเยน และขาดทุนสุทธิลดลงเหลือ 3.16 แสนล้านเยน โดยมีไฮไลท์สำคัญคือกองทุน SoftBank Vision Fund มีมูลค่าการลงทุนสุทธิ<strong>เพิ่มขึ้น</strong>เป็นครั้งแรก หลังจากมูลค่าลดลงติดต่อกันมา 6 ไตรมาส โดยเพิ่มขึ้นประมาณ 1 พันล้านดอลลาร์</p>\n<p>Yoshimitsu Goto ซีเอฟโอ SoftBank ให้ข้อมูลว่าบริษัทมีการลงทุนผ่านกองทุน Vision Fund ในไตรมาสที่ผ่านมาเพิ่ม 1.8 พันล้านดอลลาร์ หลังจากชะลอการลงทุนโดยลงทุนระดับ 500 ล้านดอลลาร์ ต่อเนื่องมาหลายไตรมาส โดยการลงทุนจะเน้นไปที่กลุ่ม AI ในรูปแบบการลงทุนแบบตั้งรับมากกว่าเชิงรุก</p>\n<p>ส่วนแผนการนำ Arm ไอพีโอเข้าตลาดหุ้นนั้น SoftBank บอกว่าอยู่ในขั้นตอนการยื่นเอกสารกับหน่วยงานในสหรัฐ และยังไม่มีรายละเอียดเพิ่มเติมในตอนนี้</p>\n<p>ที่มา: <a href=\"https://group.softbank/system/files/pdf/ir/financials/financial_reports/financial-report_q1fy2023_01_en.pdf\">SoftBank</a> (pdf) และ <a href=\"https://www.wsj.com/articles/softbank-posts-another-loss-despite-technology-share-rebound-703975d1\">WSJ</a></p>\n<p><img alt=\"No Description\" src=\"https://www.blognone.com/sites/default/files/externals/84eb919a5a9bf9d174aeea208ae7132b.png\" /></p>\n<p><img alt=\"No Description\" src=\"https://www.blognone.com/sites/default/files/externals/a501a9af5e83f7cafcde5036bc12a8ce.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div><div><a href=\"/topics/arm\">Arm</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d99b6fd461a9056caece1242c7cdccfdb172a443ddcc2120f0ea7216609e0fb","category":"Thai"}