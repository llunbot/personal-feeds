{"title":"Prime Video ประกาศสร้าง Like a Dragon ฉบับซีรี่ส์ได้ Ryoma Takeuchi มาแสดงนำ ฉาย 25 ต.ค. นี้","link":"https://www.blognone.com/node/140138","date":1717498447000,"content":"<div><div><div><p>Amazon Prime Video ประกาศสร้าง Like a Dragon ฉบับซีรี่ส์ทั้งหมด 6 ตอนแบ่งฉาย 3 ตอนแรก 25 ตุลาคม และ 3 ตอนสุดท้ายฉาย 1 พฤศจิกายนนี้ ถ่ายทำและผลิตโดยทีมงานของประเทศญี่ปุ่นทั้งหมด</p>\n<p>เรื่องราวจะเสนอเป็น 2 ช่วงเวลาคือปี 1995 และ 2005 เล่าถึงเพื่อนสมัยเด็ก และผลที่ตามมาหลังการตัดสินใจเป็นยากูซ่าที่ไร้เทียมทาน แต่มีสำนึกแห่งความยุติธรรม, หน้าที่ และความเป็นมนุษย์ของ Kiryu Kazuma</p>\n<p>ซีรี่ส์กำกับโดย Masaharu Take ที่มีผลงานเด่นอย่างซีรี่ส์ The Naked Director ทั้ง 2 ซีซันของ Netflix ได้ Ryoma Takeuchi หนึ่งในดารานักแสดงแถวหน้าของญี่ปุ่นที่แจ้งเกิดจากบท Shinnosuke Tomari ของ Kamen Rider Drive และเคยรับบทเป็น Red ในภาพยนตร์เรื่อง Pokémon Detective Pikachu</p>\n<p>นอกจากนี้ยังได้ Masayoshi Yokoyama หัวหน้าสตูดิโอของ Ryu Ga Gotoku Studio มาเป็นเป็นผู้อำนวยการสร้างฝ่ายบริหารด้วย โดย Yokoyama บอกว่าการนำ Like a Dragon มาสร้างเป็นทีวีซีรี่ส์เป็นอีกหนึ่งประสบการณ์ที่เขาอยากสัมผัส ตัวเขาอยากสร้าง Kamurocho และ Kiryu Kazuma ในเวอร์ชันที่น่าดึงดูดใจมากที่สุดเท่าที่จะทำได้ และบอกว่าซีรี่ส์จะถูกใจทั้งแฟนเกมและคนที่ไม่เคยเล่นเกมมาก่อน</p>\n<p>ในอดีต Like a Dragon เคยถูกหยิบมาสร้างเป็นภาพยนตร์มาแล้วในปี 2007 ได้ Takashi Miike เป็นผู้กำกับ (ผลงานล่าสุดคือหนังสั้น Midnight <a href=\"https://www.blognone.com/node/138626\">ที่ใช้ iPhone 15 Pro ถ่าย</a>) แต่ได้รับผลตอบไม่ค่อยดีนัก และถูกลืมในเวลาต่อมา</p>\n<p><img alt=\"No Description\" src=\"https://www.blognone.com/sites/default/files/externals/0c71f1d36327254ebe3e4c2f45cbb169.jpeg\" /><img alt=\"No Description\" src=\"https://www.blognone.com/sites/default/files/externals/ddc1a17c92d5b919a4c053dbb0bdc05e.jpeg\" /></p>\n<p>ที่มา - <a href=\"https://variety.com/2024/tv/news/like-a-dragon-yakuza-live-action-series-sega-game-prime-video-1236024275/\">Variety</a> via <a href=\"https://www.videogameschronicle.com/news/like-a-dragon-yakuza-is-a-getting-a-live-action-series-on-amazon-prime-video/\">VGC</a></p>\n</div></div></div><div><div>Topics: </div><div><div><a href=\"/topics/like-a-dragon\">Like a Dragon</a></div><div><a href=\"/topics/amazon-prime-video\">Amazon Prime Video</a></div><div><a href=\"/topics/sega\">Sega</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9d23b7c9510bf595f7a9ba7c2e6da74e493774807b292cd0d6f23aff024e55c","category":"Thai"}