{"title":"Stack Overflow เปิดบริการ API ดูดข้อมูลไปเทรน AI, กูเกิลเป็นลูกค้ารายแรก ใช้กับ Gemini","link":"https://www.blognone.com/node/138509","date":1709381839000,"content":"<div><div><div><p>Stack Overflow เปิดบริการ API แบบเสียเงินชื่อ OverflowAPI เพื่อดูดคำถาม-คำตอบไปใช้เทรน AI โดยมี Google Cloud เป็นลูกค้ารายแรก</p>\n<p><a href=\"https://www.blognone.com/node/133515\">Stack Overflow เคยประกาศแนวทางนี้ไว้ตั้งแต่เดือนเมษายน 2023</a> เพราะมองว่าคลังกระทู้ของตัวเองเป็นสิ่งที่มีมูลค่า หลังจากใช้เวลาพัฒนา API มาเกือบปี แนวทางของ Stack Overflow มีดังนี้</p>\n<ul>\n<li>บริการ AI ที่ใช้ข้อมูลของ Stack Overflow ต้องอ้างอิงเครดิตชื่อผู้ตอบกระทู้เสมอ (attribution) แม้ให้ข้อมูลที่เป็นการสรุปเนื้อหาจากกระทู้ก็ตาม</li>\n<li>ทุกคำถามที่โพสต์ลง Stack Overflow ไม่ว่าจะด้วยมนุษย์เอง หรือด้วย AI ก็ตาม จะต้องผ่านการรีวิวจากมนุษย์เสมอ</li>\n<li>Stack Overflow จะรับฟังความเห็นจากชุมชนเสมอ เพื่อดูว่าคุณภาพคำตอบของ AI ดีแค่ไหน</li>\n</ul>\n<p>Google Cloud จะนำข้อมูลจากคลังกระทู้ของ Stack Overflow ไปเทรนโมเดล AI เพื่อใช้แนะนำลูกค้าผ่าน Google Cloud console และในบริการ Gemini for Google Cloud ด้วย</p>\n<p>ที่มา - <a href=\"https://stackoverflow.co/company/press/archive/google-cloud-strategic-gen-ai-partnership\">Stack Overflow (1)</a>, <a href=\"https://stackoverflow.blog/2024/02/29/defining-socially-responsible-ai-how-we-select-api-partners/\">Stack Overflow (2)</a></p>\n<p><img alt=\"No Description\" src=\"https://www.blognone.com/sites/default/files/externals/a43fe3ae848fd9ed404368527d6575ec.png\" /></p>\n</div></div></div><div><div>Topics: </div><div><div><a href=\"/topics/stack-overflow\">Stack Overflow</a></div><div><a href=\"/topics/gemini\">Gemini</a></div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/api\">API</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d3d14e2609394984f87e9185028bd486582c912656679b0f6f0f432c16be331d","category":"Thai"}