{"title":"ไม่มีอะไรเปิดอีกต่อไป OpenAI เปลี่ยนนโยบาย ไม่เปิดเผยโครงสร้างและนโยบายการบริหารภายใน","link":"https://www.blognone.com/node/137864","date":1706159378000,"content":"<div><div><div><p>เว็บไซต์ WIRED ยื่นเรื่องไปยัง OpenAI เพื่อขอเอกสารการสั่งการภายใน, บัญชีการเงิน, และกฎการควบคุมการขัดกันของผลประโยชน์ (conflict of interest) แต่กลับถูกปฎิเสธทั้งที่ OpenAI เคยประกาศว่าจะเปิดเผยข้อมูลเหล่านี้หากได้รับการร้องขอ</p>\n<p>ทาง OpenAI ระบุว่าตอนนี้เหลือข้อมูลเปิดเผยเฉพาะข้อมูลทางการเงินตามที่กฎหมายกำหนดเท่านั้น และเมื่อทาง WIRED ขอเอกสารไปก็ได้ข้อมูลเฉพาะส่วนองค์กรไม่หวังผลกำไรที่มีรายได้เพียง 44,000 ดอลลาร์และรายจ่าย 1.3 ล้านดอลลาร์ เพราะรายงานไม่ครอบคลุมบริษัทในเครือต่างๆ โดยเฉพาะบริษัทที่ให้บริการ ChatGPT</p>\n<p>เอกสารหนึ่งที่ WIRED ขอไปคือนโยบายการจัดกันของผลประโยชน์ เป็นนโยบายสำคัญที่น่าจะเป็นชนวนของความขัดแย้งระหว่างกรรมการบริษัทกับ Sam Altman ซีอีโอ OpenAI ที่ไปลงทุนบริษัทอื่นๆ จำนวนมาก รวมถึงบริษัทที่เกี่ยวข้องกับปัญญาประดิษฐ์อื่นๆ เช่น<a href=\"https://www.blognone.com/node/137067\">บริษัทชิปปัญญาประดิษฐ์ที่ OpenAI ไปสั่งซื้อชิปเอาไว้</a></p>\n<p>OpenAI ถูกก่อตั้งมาด้วยเงินบริจาคและมีจุดเริ่มต้นที่พยายามจะพัฒนาทุกอย่างอย่างเปิดเผย (เป็นที่มาของชื่อองค์กร) ก่อนหน้านี้โมเดลต่างๆ ของ OpenAI ล้วนเคยเปิดเผยต่อสาธารณะแต่หลังจาก GPT-3 เป็นต้นมาก็แทบไม่มีการเปิดเผยข้อมูลทางเทคนิคอีก และตอนนี้ดูเหมือนเอกสารนโยบายต่างๆ ก็เริ่มปิดบังกันมากขึ้น</p>\n<p>ที่มา - <a href=\"https://www.wired.com/story/openai-scrapped-promise-disclose-key-documents/\">WIRED</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6280cc1802a42b0794037cb415b2ad5c7a7af83e34ec9e39f6dc292a87b9269","category":"Thai"}