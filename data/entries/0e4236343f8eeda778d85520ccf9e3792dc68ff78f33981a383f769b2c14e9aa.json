{"title":"KDE Plasma ออกเวอร์ชัน 6.0 เวอร์ชันใหญ่ครั้งแรกในรอบ 10 ปี","link":"https://www.blognone.com/node/138459","date":1709178479000,"content":"<div><div><div><p>ระบบเดสก์ท็อป KDE Plasma ออกเวอร์ชัน 6.0 ซึ่งถือเป็นเวอร์ชันใหญ่ครั้งแรกในรอบสิบปี นับจาก <a href=\"https://www.blognone.com/node/58349\">KDE Plasma 5.0 ในปี 2014</a></p>\n<p>ของใหม่ใน KDE Plasma 6.0</p>\n<ul>\n<li>ใช้งาน Qt 6.0, ย้ายมาใช้ระบบกราฟิก Wayland เป็นหลัก โดยยังรองรับ X11 ของเดิมอยู่</li>\n<li>รองรับ HDR และระบบโพรไฟล์สี ICC (ยังไม่ถึงขั้น sRGB แต่กำลังพัฒนาอยู่) มีฟีเจอร์ color blindness correction filters ช่วยปรับสีให้คนที่ตาบอดสีมองเห็นดีขึ้น</li>\n<li>panel (เทียบได้กับ taskbar) จะลอยทับหน้าต่างอื่นๆ บนเดสก์ท็อป (floating) เป็นค่าดีฟอลต์ แต่ตั้งค่าให้เป็น auto-hide ได้</li>\n<li>ไฟล์และโฟลเดอร์ ปรับวิธีการเปิดด้วยดับเบิลคลิก และเลือกด้วยคลิกเดียว (เหมือนกับ OS อื่น), เปิดใช้ tap-to-click เป็นดีฟอลต์สำหรับทัชแพด</li>\n<li>ปรับธีม Breeze เล็กน้อยให้ดูทันสมัยขึ้น มีเส้นขอบน้อยลง ปรับระยะห่างระหว่างวัตถุ (spacing) ให้สม่ำเสมอมากขึ้น</li>\n<li>Settings จัดเรียงใหม่ ให้มีหน้าที่ซ้อนเข้าไปลึกๆ (nested pages) น้อยลง, ธีมเสียงใหม่ชื่อ Ocean มาแทนธีมเดิม Oxygen</li>\n<li>เอฟเฟคต์สลับหน้าต่างแบบ cube กลับมาแล้ว หลังไปปรับสถาปัตยกรรมเบื้องหลังมาอยู่ช่วงหนึ่ง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/93727a938b4efa69aa05305a0add6bdb.png\" /></p>\n<p><img alt=\"No Description\" src=\"https://www.blognone.com/sites/default/files/externals/5b7109ab02f0df853d2d89e12ca9c56b.png\" /></p>\n<p><img alt=\"No Description\" src=\"https://www.blognone.com/sites/default/files/externals/45c2c82be467e9af8b6ddebc00cdab61.jpeg\" /></p>\n<p>แอพในจักรวาล KDE ที่เรียกอย่างเป็นทางการว่า KDE Gear ก็ปรับปรุงใหม่หลายตัว ปรับมาใช้ธีม Breeze แบบใหม่ และลดการใช้เส้นขอบลงเพื่อให้หน้าตาดูสะอาดขึ้น</p>\n<ul>\n<li>KMail เพิ่มฟีเจอร์บล็อค tracking code ในอีเมล, เพิ่มฟีเจอร์แปลภาษาออฟไลน์ ใช้<a href=\"https://www.blognone.com/node/135235\">โมเดล Bergamot ตัวเดียวกับ Firefox</a></li>\n<li>Dolphin ตัวจัดการไฟล์ สามารถคลิกขวาที่โฟลเดอร์แล้วแสดงข้อมูลแบบ split view</li>\n<li>KDE ตัวแก้ไขข้อความ รองรับ Language Server ดีกว่าเดิม แยกแยะไฟล์ CSS, SCSS, LESS, XML, Julia,  PHP อัตโนมัติ และมีตัวแปลง JSON ตัวใหม่ RapidJSON ประสิทธิภาพดีขึ้น กินแรมน้อยลง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/60570dff01eb4876afd72e49446481a4.png\" /></p>\n<p><img alt=\"No Description\" src=\"https://www.blognone.com/sites/default/files/externals/dcd3c5dadfc5bdcdc69de25cae0ac274.png\" /></p>\n<p>ที่มา - <a href=\"https://kde.org/announcements/megarelease/6/\">KDE</a>, <a href=\"https://www.omgubuntu.co.uk/2024/02/kde-plasma-6-0-new-features\">OMG Ubuntu</a></p>\n</div></div></div><div><div>Topics: </div><div><div><a href=\"/topics/kde\">KDE</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e4236343f8eeda778d85520ccf9e3792dc68ff78f33981a383f769b2c14e9aa","category":"Thai"}