{"title":"แอปอีมูเลเตอร์ Delta ถูก Adobe เตือนว่าลอกเลียนโลโก้ - ผู้พัฒนาเลยแก้ไขโลโก้ชั่วคราว","link":"https://www.blognone.com/node/139833","date":1716114819000,"content":"<div><div><div><p>ก่อนหน้านี้แอปเปิลประกาศว่า App Store จะ<a href=\"https://www.blognone.com/node/139093\">เปิดให้แอปอีมูเลเตอร์ลงสโตร์</a>ได้ ซึ่งนักพัฒนาต้องรับผิดชอบส่วนซอฟต์แวร์เกมที่ให้ดาวน์โหลดทั้งหมด จึงคาดเดาว่านินเทนโดน่าจะดำเนินการฟ้องแอปอีมูเลเตอร์ที่มีอยู่บ้าง</p>\n<p>ล่าสุดมีกรณีการเกือบถูกฟ้องร้องของผู้พัฒนาแอปอีมูเลเตอร์แล้ว แต่คนฟ้องไม่ใช่นินเทนโด โดย <a href=\"https://apps.apple.com/th/app/delta-game-emulator/id1048524688\">Delta แอปอีมูเลเตอร์</a>ยอดนิยมตัวหนึ่งบน App Store ตอนนี้ ถูกทนายของ Adobe ยื่นคำเตือน ว่าโลโก้แอปนั้นคล้ายกับโลโก้ตัว A ของ Adobe และให้เปลี่ยนโลโก้ นอกจากนี้ Delta ก็ได้รับคำเตือนจากแอปเปิล ซึ่งอ้างเหตุผลของ Adobe เช่นเดียวกัน</p>\n<p>Delta ชี้แจงทั้งกับ Adobe และแอปเปิลว่าโลโก้ที่เห็นนั้นไม่ใช่อักษร A แต่เป็นอักษรกรีกตัวเดลต้า (Δ) อย่างไรก็ตามเพื่อตัดปัญหา Delta ก็<a href=\"https://fosstodon.org/@altstore/112457898141250024\">ตัดสินใจ</a>เปลี่ยนโลโก้ใหม่ โดย<strong>หั่น</strong>โลโก้เดิมให้ขาดออกจากกันไปก่อน และจะมีโลโก้ใหม่จริง ๆ ออกมาในภายหลัง</p>\n<p>ที่มา: <a href=\"https://www.engadget.com/adobe-threatens-to-sue-nintendo-emulator-delta-for-its-look-alike-logo-123026491.html\">Engadget</a></p>\n<p>ซ้าย: Adobe ขวา: Delta โลโก้เดิมที่มีปัญหา</p>\n<p><img alt=\"No Description\" src=\"https://www.blognone.com/sites/default/files/externals/e2c2341257c3d57a16bb5ae5c48fc556.jpeg\" /></p>\n<p>โลโก้ใหม่ชั่วคราวที่อัปเดตใน App Store</p>\n<p><img alt=\"No Description\" src=\"https://www.blognone.com/sites/default/files/externals/e2cfd490880fd9d5aa8fc06415682c8b.jpeg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/logo\">Logo</a></div><div><a href=\"/topics/games\">Games</a></div><div><a href=\"/topics/copyright-infringement\">Copyright Infringement</a></div><div><a href=\"/topics/trademark\">Trademark</a></div><div><a href=\"/topics/emulator\">Emulator</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ae657b96de44672f0940aa9c749cb2f59c0789143a503dd73ac8c25d0ad9fa5","category":"Thai"}