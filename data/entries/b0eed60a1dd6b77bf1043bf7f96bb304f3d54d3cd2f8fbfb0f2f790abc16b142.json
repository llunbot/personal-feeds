{"title":"Mark Zuckerberg มีมูลค่าสินทรัพย์แตะ 2 แสนล้านดอลลาร์ เป็นเศรษฐีรวยอันดับ 4 ของโลก","link":"https://www.blognone.com/node/142276","date":1727583144000,"content":"<div><div><div><p>Mark Zuckerberg มีมูลค่าสินทรัพย์รวม (net worth) แตะหลัก 2 แสนล้านดอลลาร์ หลังจากมูลค่าหุ้นของ Meta พุ่งสูงขึ้นมากในปีนี้ ส่งผลให้สินทรัพย์ของเขามีมูลค่าเพิ่ม 7.34 หมื่นล้านดอลลาร์นับตั้งแต่ต้นปี (คิดจากอันดับมหาเศรษฐีโลกของ Bloomberg)</p>\n<p>Mark Zuckerberg กลายเป็นเศรษฐีคนที่ 4 ในโลกที่มีมูลค่าสินทรัพย์เกิน 2 แสนล้านดอลลาร์ โดยบุคคลที่รวยที่สุดในโลกตอนนี้ยังเป็น Elon Musk (2.72 แสนล้านดอลลาร์) ตามด้วย Jeff Bezos (2.11 แสนล้านดอลลาร์) และ Bernard Arnault (2.07 แสนล้านดอลลาร์)</p>\n<p>ถ้าคิดตามมูลค่าสินทรัพย์ที่เพิ่มขึ้นเฉพาะในปี 2024 ตัวเลข 7.34 หมื่นล้านดอลลาร์ของ Mark Zuckerberg ถือว่าเยอะที่สุด ส่วน Jensen Huang แห่ง NVIDIA มีมูลค่าสินทรัพย์เพิ่มขึ้น 6.22 หมื่นล้านดอลลาร์ เพิ่มสูงเป็นอันดับสอง สินทรัพย์รวม 1.06 แสนล้านดอลลาร์ อยู่อันดับ 14 ของโลก</p>\n<p>ที่มา - <a href=\"https://www.bloomberg.com/billionaires/\">Bloomberg</a>, <a href=\"https://edition.cnn.com/2024/09/28/business/zuckerberg-200-billion-richest-meta/index.html\">CNN</a></p>\n<p><img alt=\"No Description\" src=\"https://www.blognone.com/sites/default/files/externals/7e637ffb814b3d0e261fec61b4f1ee65.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/39615c6707c0557f2e189f9d3ac61640.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0eed60a1dd6b77bf1043bf7f96bb304f3d54d3cd2f8fbfb0f2f790abc16b142","category":"Thai"}