{"title":"พอดี AI ยังแทนไม่ได้ - Salesforce เตรียมรับพนักงานฝ่ายขาย AI Products เพิ่ม 2,000 ตำแหน่ง","link":"https://www.blognone.com/node/143725","date":1734510265000,"content":"<div><div><div><p>Marc Benioff ซีอีโอ Salesforce เปิดเผยในงานแถลงข่าวเปิดตัวผลิตภัณฑ์ใหม่บริษัท ว่าบริษัทเตรียมจ้างพนักงานฝ่ายขายเพิ่ม 2,000 ตำแหน่ง เพื่อดูแลการขายผลิตภัณฑ์ AI ของบริษัทโดยเฉพาะ ซึ่งตอนนี้มีใบสมัครแนะนำเข้ามาแล้วมากกว่า 9,000 ราย</p>\n<p>ก่อนหน้านี้ Salesforce บอกว่าบริษัทมีแผนจ้างพนักงานฝ่ายขายประมาณ 1,000 ตำแหน่ง ตัวเลขล่าสุดที่ประกาศออกมาและเพิ่มขึ้นเท่าตัว สะท้อนว่า Salesforce มุ่งมั่นที่จะผลักดันสินค้า AI นี้มากนั่นเอง</p>\n<p>ในงานแถลงข่าวนี้ Salesforce เปิดตัว Agentforce 2.0 เวอร์ชันใหม่ ที่เป็นผู้ช่วยเสมือนในการทำงานต่าง ๆ โดยลูกค้าจะเริ่มใช้งานได้ตั้งแต่เดือนกุมภาพันธ์ 2025</p>\n<p>Benioff ยังให้ข้อมูลว่าโฮมเพจของบริษัทตอนนี้มีแชทบอต AI เพื่อช่วยเหลือหากลูกค้ามีคำถามต่าง ๆ มีจำนวนการสนทนามากกว่า 32,000 ครั้งต่อสัปดาห์ ซึ่งความสามารถก็เพิ่มมากขึ้น จำนวนคำถามที่ต้องส่งต่อให้คนมาช่วยตอบลดลงเหลือประมาณ 5,000 ครั้ง เทียบกับก่อนหน้านี้ซึ่งอยู่ที่ 10,000 ครั้ง</p>\n<p>ที่มา: <a href=\"https://www.cnbc.com/2024/12/17/salesforce-will-hire-2000-people-to-sell-ai-products-benioff-says.html\">CNBC</a></p>\n<p><img src=\"https://www.blognone.com/sites/default/files/externals/c88a3257e7bcf075cb4e7521d84eb711.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/a8f4b46bda21c442e4492adc42b18049.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0853f432181ffd6a821dd1408825f3ed88ebbeb417ab4086f1e124b85eff7af2","category":"Thai"}