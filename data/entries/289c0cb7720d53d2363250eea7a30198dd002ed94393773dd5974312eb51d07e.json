{"title":"Instagram ปิดฟีเจอร์คอมเมนต์ด้วย Notes ในโพสต์และ Reels เพราะไม่ค่อยมีคนใช้ และทำให้ IG รกเกินไป","link":"https://www.blognone.com/node/145505","date":1743054591000,"content":"<div><div><div><p>Adam Mosseri หัวหน้าทีม Instagram เปิดเผยว่าแพลตฟอร์มเตรียมนำฟีเจอร์ <a href=\"https://www.blognone.com/node/140962\">คอมเมนต์ด้วย Notes</a> ในโพสต์ทั่วไปและคลิป Reels ออกไป โดยให้เหตุผลว่าไม่ค่อยมีคนใช้งาน และตอนนี้ Instagram ก็มีฟีเจอร์ที่ซับซ้อนขึ้นเรื่อย ๆ อะไรที่ไม่ค่อยมีคนใช้ก็ควรนำออกไป เช่น ระบบคอมเมนต์ด้วย Notes อันนี้</p>\n<p>ทั้งนี้ <a href=\"https://www.blognone.com/node/140091\">Notes ที่เป็นกล่องข้อความแสดงสเตตัส</a>ในแชท DM ยังมีให้ใช้งานเหมือนเดิม</p>\n<p>Instagram เพิ่มฟีเจอร์คอมเมนต์แบบ Notes ซึ่งลอยขึ้นมาเป็นกล่องข้อความในโพสต์หรือ Reels ตั้งแต่กลางปีที่แล้ว ทำให้ฟีเจอร์นี้ถูกนำออกไปในเวลาไม่ถึงหนึ่งปี</p>\n<p>ที่มา: <a href=\"https://www.socialmediatoday.com/news/instagram-removes-notes-feed-posts-reels/743625/\">Social Media Today</a></p>\n<p><img src=\"https://www.blognone.com/sites/default/files/externals/26822d74955694f954342375259391d7.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"289c0cb7720d53d2363250eea7a30198dd002ed94393773dd5974312eb51d07e","category":"Thai"}