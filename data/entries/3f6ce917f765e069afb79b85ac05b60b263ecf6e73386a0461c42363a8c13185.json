{"title":"Raspberry Pi เปิดตัว Build HAT เชื่อมต่ออุปกรณ์ LEGO","link":"https://www.blognone.com/node/125370","date":1634699835000,"content":"<div><div><div><p>Raspberry Pi เปิดตัวบอร์ดเสริม Build HAT สำหรับเชื่อมต่อกับมอเตอร์และเซ็นเซอร์ในชุด LEGO Technic, LEGO Education SPIKE, และ LEGO MINDSTORMS Robot Inventor ผ่านพอร์ต LPF2</p>\n<p>ตัวบอร์ด Build HAT มีชิป RP2040 อยู่ภายในสำหรับแปลงคำสั่งให้อุปกรณ์ LPF2 แต่ตัวบอร์ดไม่สามารถทำงานเดี่ยวๆ ได้ ต้องอาศัยบอร์ด Raspberry Pi หลักตั้งแต่รุ่น RPI Zero, RPI 3, และ RPI 4 โครงการนี้ก็มาพร้อมไลบรารีไพธอนให้เขียนโปรแกรมจากตัว Raspberry Pi  นอกจากการแปลงโปรโตคอลควบคุมแล้ว ตัวบอร์ดยังรองรับตัวแปลงไฟแบบ 8 โวลต์ จ่ายไฟได้สูงสุด 6 แอมป์ เพื่อขับมอเตอร์</p>\n<p>ตัวบอร์ดเตรียมขายผ่านตัวแทนแล้วในราคา 25 ดอลลาร์ (ราคาในไทย Cytron อยู่ที่ 1,031 บาท) ส่วนตัวแปลงไฟราคา 15 ดอลลาร์ ผมเช็คล่าสุดของยังไม่เริ่มวางจำหน่าย</p>\n<p>ที่มา - <a href=\"https://www.raspberrypi.com/news/raspberry-pi-build-hat-lego-education/\">Raspberry Pi</a></p>\n<p><img src=\"https://www.blognone.com/sites/default/files/externals/1718c5687ebae906b29810a3a2768f03.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/lego\">Lego</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f6ce917f765e069afb79b85ac05b60b263ecf6e73386a0461c42363a8c13185","category":"Thai"}