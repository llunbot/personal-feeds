{"title":"Starlink จะคิดค่าธรรมเนียมเพิ่ม หากพบว่าอุปกรณ์ถูกเปิดใช้งานนอกประเทศที่ซื้อตอนแรก","link":"https://www.blognone.com/node/141608","date":1724458530000,"content":"<div><div><div><p>Starlink อัปเดตเงื่อนไขการใช้งาน โดยบอกว่าเพื่อป้องกันปัญหาการซื้อชุดอุปกรณ์รับสัญญาณอินเทอร์เน็ตดาวเทียมข้ามประเทศ ที่บางกรณีมีราคาถูกกว่า บริษัทจะคิดค่าธรรมเนียมเพิ่มเติมหากอุปกรณ์ถูกเปิดใช้งานข้ามพื้นที่</p>\n<p>พื้นที่ของ Starlink ที่กำหนดแยกกันแบ่งเป็น สหรัฐอเมริกา, แคนาดา, ยุโรป, เอเชีย, แอฟริกา, ลาตินอเมริกา และโอเชียเนีย โดยหากอุปกรณ์ถูกเปิดและตรวจจับได้ว่าข้ามพื้นที่ซึ่งอุปกรณ์นั้นระบุเป็นพื้นที่ขาย อาจมีการคิดค่าธรรมเนียมเพิ่มขึ้น ทำให้ราคารวมสูงกว่าการซื้อตรงในพื้นที่</p>\n<p>บริษัทแนะนำให้ลูกค้าที่ต้องการใช้งาน ซื้อ Starlink ผ่านตัวแทนจำหน่ายในประเทศ แนวทางการออกค่าธรรมเนียมนี้เพื่อหวังลดการซื้อของข้ามพื้นที่นั่นเอง</p>\n<p>ที่มา: <a href=\"https://www.theverge.com/2024/8/23/24226684/starlink-satellite-internet-scalpers-fee\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/968c1a5192bcb395e83d5b4aec9e2e32.jpeg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div><div><a href=\"/topics/satellite\">Satellite</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7d89971b2286bd306454eb93923a5dbf5d5922a6ff4586794b1f7cb82357312","category":"Thai"}