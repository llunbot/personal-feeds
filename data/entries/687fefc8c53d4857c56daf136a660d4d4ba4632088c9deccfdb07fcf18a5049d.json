{"title":"Microsoft Universal Print รองรับ Pull Print สั่งพิมพ์แล้วไปสแกน QR รับกระดาษหน้าเครื่อง","link":"https://www.blognone.com/node/143312","date":1732535813000,"content":"<div><div><div><p><a href=\"https://www.blognone.com/node/115013\">Universal Print บริการจัดการเครื่องพิมพ์ผ่านคลาวด์ของไมโครซอฟท์</a> เพิ่มฟีเจอร์ \"pull print\" หรือชื่ออย่างเป็นทางการคือ Universal Print anywhere ให้เราสามารถสั่งพิมพ์เอกสารขึ้นไปในคลาวด์โดยไม่ต้องเลือกเครื่องพิมพ์ปลายทาง แล้วเดินไปสแกน QR หรือยืนยันตัวตนหน้าเครื่องพิมพ์สักเครื่องในสำนักงาน แล้วรอกระดาษไหลออกมาจากเครื่องพิมพ์นั้นได้เลย</p>\n<p>ฟีเจอร์นี้มีในเครื่องพิมพ์ระดับสูงขององค์กรมานานแล้ว ประโยชน์ข้อหนึ่งของมันคือลดโอกาสที่คนอื่นๆ จะเห็นข้อมูลสำคัญในเอกสารที่สั่งพิมพ์ (บางค่ายเรียกว่า secure release) แต่คราวนี้ไมโครซอฟท์ทำเองผ่านระบบซอฟต์แวร์ที่ใช้กับเครื่องพิมพ์ใดๆ ก็ได้</p>\n<p>ในมุมของผู้ใช้จะมองเห็น logical printer เหมือนเป็นเครื่องพิมพ์ตัวหนึ่งในระบบตามปกติ ตอนสั่งพิมพ์เลือกไปที่เครื่องนี้ได้เลย</p>\n<p>นอกจากนี้ <a href=\"https://www.blognone.com/node/136812\">Universal Print ยังรองรับการใช้งานบน macOS ตามที่ประกาศไว้ปีที่แล้ว</a> แต่ปรับสถานะเป็น GA เรียบร้อยแล้ว</p>\n<p>ที่มา - <a href=\"https://techcommunity.microsoft.com/blog/windows-itpro-blog/two-new-features-make-universal-print-truly-%E2%80%9Cuniversal%E2%80%9D/4300692\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/51749c10dca31a451acd02181315eba0.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/7549190b5fe3d72b241a8b44a6bb7db0.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/printer\">Printer</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"687fefc8c53d4857c56daf136a660d4d4ba4632088c9deccfdb07fcf18a5049d","category":"Thai"}