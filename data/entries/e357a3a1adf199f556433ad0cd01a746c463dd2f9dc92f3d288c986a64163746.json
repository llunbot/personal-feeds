{"title":"บริษัทเกมยักษ์ใหญ่รวมตัวตั้ง Accessible Games Initiative กำหนด \"แท็ก\" ฟีเจอร์สำหรับคนพิการในเกม","link":"https://www.blognone.com/node/145423","date":1742713737000,"content":"<div><div><div><p>สมาคม Entertainment Software Association (ESA) ที่เรารู้จักกันในฐานะผู้จัดงาน E3 (ล่าสุด <a href=\"https://www.blognone.com/node/144539\">เปลี่ยนเป็นงานใหม่ชื่อ iicon</a>) ประกาศตั้งโครงการ Accessible Games Initiative สร้างมาตรฐานกลางให้ฟีเจอร์สำหรับคนพิการในเกม</p>\n<p>Accessible Games Initiative จะกำหนดรายการฟีเจอร์ช่วยสนับสนุนคนพิการในด้านต่างๆ ในรูปแบบ \"แท็ก\" เบื้องต้นมีจำนวน 24 แท็ก เช่น clear text, large and clear subtitles, narrated menus, stereo sound, playable with touch/buttons/mouse/keyboard only, stick inversion, save anytime (<a href=\"https://accessiblegames.com/accessibility-tags/\">รายชื่อแท็กทั้งหมด</a>) เพื่อให้บริษัทเกมใช้ร่วมกันเป็นมาตรฐานเดียว เกมเมอร์อ่านแท็กแล้วเข้าใจตรงกันว่าคืออะไร</p>\n<p>ผู้ร่วมก่อตั้ง Accessible Games Initiative ได้แก่บริษัทใหญ่ๆ อย่าง Electronic Arts, Google, Microsoft, Nintendo of America, Sony Interactive Entertainment, Ubisoft ส่วนสมาชิกรายอื่นที่ประกาศเข้าร่วมแล้วคือ Amazon Games, Riot Games, Square Enix, Warner Bros. Games</p>\n<p>ที่มา - <a href=\"https://www.theesa.com/entertainment-software-association-introduces-the-accessible-games-initiative-to-provide-players-with-information-about-accessibility-features-in-video-games/\">ESA</a></p>\n<p><img alt=\"No Description\" src=\"https://www.blognone.com/sites/default/files/externals/d43da0ca5771609bfacdace83d364d16.png\" /></p>\n</div></div></div><div><div>Topics: </div><div><div><a href=\"/topics/e3\">E3</a></div><div><a href=\"/topics/accessibility\">Accessibility</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e357a3a1adf199f556433ad0cd01a746c463dd2f9dc92f3d288c986a64163746","category":"Thai"}