{"title":"Elon ยอมรับ ทำธุรกิจควบคู่กับ DOGE เป็นเรื่องยาก แต่เชื่อว่ายังทำในสิ่งที่ถูกต้อง","link":"https://www.blognone.com/node/145205","date":1741702876000,"content":"<div><div><div><p>Elon Musk ให้สัมภาษณ์กับ Fox Business (สื่ออื่นไม่เอา?) เจอคำถามว่าเขาต้องทำธุรกิจของตัวเอง ควบคู่ไปกับการทำงาน DOGE นั้นเป็นอย่างไรบ้าง</p>\n<p>คำตอบของ Musk คือมันยากมาก (With great difficulty) ก่อนหยุดพูดไปนาน ถอนหายใจ แล้วบอกว่า เขาเพียงแค่ต้องการให้รัฐบาลมีประสิทธิภาพมากขึ้น และตอนนี้งานของเราก็คืบหน้าได้ดี ตอนนี้ทีม DOGE มีคนทำงานมากกว่า 100 คนแล้ว และจะเพิ่มเป็น 200 คนในเร็วๆ นี้</p>\n<p>Musk ได้รับคำถามเรื่องการประท้วงตามโชว์รูม Tesla โดยบอกว่ามันเป็นเรื่องยาก (tough) แต่ก็เชื่อมั่นว่ายังทำในสิ่งที่ถูกต้อง</p>\n<p>หุ้นของ Tesla ลดลงมาประมาณ 55% แล้ว หากเทียบกับราคาที่พุ่งในเดือนธันวาคม หลัง Donald Trump ชนะเลือกตั้งใหม่ๆ</p>\n<p>ที่มา - <a href=\"https://www.businessinsider.com/elon-musk-running-companies-great-difficulty-doge-2025-3\">Business Insider</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/doge\">DOGE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c320fb1f5cb14af39356843a21249c6693d41d008a17626248dca0443927586","category":"Thai"}