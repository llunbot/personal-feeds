{"title":"Luminate รายงานอุตสาหกรรมเพลง ปี 2023 มีจำนวนการสตรีมเพลงมากกว่า 4.1 ล้านล้านครั้ง","link":"https://www.blognone.com/node/137612","date":1704959696000,"content":"<div><div><div><p>บริษัทวิจัยอุตสาหกรรมดนตรีและความบันเทิง Luminate ออกรายงานภาพรวมอุตสาหกรรมดนตรีประจำปี 2023 มีประเด็นสำคัญคือจำนวนการสตรีมเพลงเพิ่มขึ้น 22.3% จากปี 2022 มีจำนวนรวมมากกว่า 4.1 ล้านล้านครั้ง</p>\n<p>เฉพาะข้อมูลการสตรีมเพลงของผู้ฟังในอเมริกา พบว่าหมวดเพลง R&amp;B และ Hip-Hop ยังเป็นหมวดยอดนิยม ส่วนหมวดเพลงต่างประเทศ, ลาติน และคันทรี่ มีการเติบโตสูง</p>\n<p>ในรายงานของ Luminate แสดงข้อมูลน่าสนใจอีกอย่างคือกลุ่มคนรุ่นใหม่ (Gen Z) ในอเมริกา พบว่าฟังเพลงภาษาต่างประเทศมีความนิยมมากขึ้นในกลุ่มนี้ สะท้อนการเปิดรับวัฒนธรรมภาษาใหม่ ๆ ไม่ว่าจะเป็นเพลงอินเดีย เกาหลี หรือภาษาสเปน</p>\n<p>ที่มา: <a href=\"https://www.axios.com/2024/01/10/music-industry-streaming-taylor-swift\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/bcc933be5558978817903be513468b4d.png\" /></p>\n</div></div></div><div><div>Topics: </div><div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08e36286d6db4a23d2c05e4de073fbaaa183049dcc5926e9b93b065fc3feaa90","category":"Thai"}