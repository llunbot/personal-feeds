{"title":"หน่วยงานโอเพนซอร์สร่วมวางสเปกการพัฒนาซอฟต์แวร์ให้ปลอดภัย แก้ปัญหาแบบ xz","link":"https://www.blognone.com/node/139098","date":1712378409000,"content":"<div><div><div><p>ปัญหาเรื่องความปลอดภัยของซอฟต์แวร์โอเพนซอร์สมีความรุนแรงขึ้นเรื่อยๆ (<a href=\"https://www.blognone.com/node/139040\">กรณีล่าสุดของ xz</a> ที่เกือบสร้างผลกระทบในวงกว้าง โชคดีที่ตรวจเจอกันก่อน) ล่าสุดกลุ่มมูลนิธิผู้พัฒนาซอฟต์แวร์โอเพนซอร์สหลายราย ประกาศจับมือกันเพื่อวาง \"กระบวนการพัฒนาซอฟต์แวร์ที่ปลอดภัย\" แล้ว</p>\n<p>โครงการนี้มี Eclipse Foundation เป็นเจ้าภาพ ร่วมด้วยองค์กรอีกจำนวนมาก ได้แก่ Apache Software Foundation, Blender Foundation, OpenSSL Software Foundation, PHP Foundation, Python Software Foundation, Rust Foundation</p>\n<p>เป้าหมายของความร่วมมือนี้จะอิงอยู่บน<a href=\"https://en.wikipedia.org/wiki/Cyber_Resilience_Act\">ร่างกฎหมาย Cyber Resilience Act (CRA) ของยุโรป</a> ที่กำหนดมาตรการความปลอดภัยไซเบอร์หลายอย่าง เช่น ฮาร์ดแวร์ IoT ต้องมีอัพเดตแพตช์ความปลอดภัย, บริษัทต่างๆ ต้องทดสอบความเสี่ยงด้านความปลอดภัย และต้องแจ้งเตือน EU หากพบว่าโดนโจมตี ฯลฯ คาดว่ากฎหมายจะมีผลบังคับใช้ในปี 2027</p>\n<p>ปัจจุบัน <a href=\"https://www.blognone.com/node/116300\">Eclipse Foundation มีที่ตั้งอยู่ที่กรุงบรัซเซลส์</a> ใกล้ชิดกับรัฐบาลยุโรปมากกว่าองค์กรโอเพนซอร์สอื่น บวกกับคอยดูแลโครงการโอเพนซอร์สจำนวนมาก (ไม่ใช่แค่ตัว Eclipse อย่างเดียว มีอย่างอื่นด้วย เช่น <a href=\"https://www.blognone.com/node/95459\">Jakarta EE</a>) จึงรับเป็นเจ้าภาพโครงการนี้ เป้าหมายคือจะออกสเปกกลางสำหรับการพัฒนาซอฟต์แวร์อย่างปลอดภัย</p>\n<p>ที่มา - <a href=\"https://eclipse-foundation.blog/2024/04/02/open-source-community-cra-compliance/\">Eclipse</a>, <a href=\"https://news.apache.org/foundation/entry/open-source-community-unites-to-build-cra-compliant-cybersecurity-processes\">Apache Software Foundation</a></p>\n<p><img alt=\"No Description\" src=\"https://www.blognone.com/sites/default/files/externals/9204dc34d0fb71ef2223c64950e7f8f3.jpeg\" /></p>\n</div></div></div><div><div>Topics: </div><div><div><a href=\"/topics/eclipse\">Eclipse</a></div><div><a href=\"/topics/open-source\">Open Source</a></div><div><a href=\"/topics/apache\">Apache</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffdd1ddbb99251b10254e182c13546d14d233148effa6915437547d41c27d73a","category":"Thai"}