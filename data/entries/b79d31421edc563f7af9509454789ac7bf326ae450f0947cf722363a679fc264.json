{"title":"[ลือ] TSMC ชวน NVIDIA, AMD, Broadcom, Qualcomm ร่วมหุ้นกันซื้อธุรกิจผลิตชิปอินเทล","link":"https://www.blognone.com/node/145219","date":1741772638000,"content":"<div><div><div><p>Reuters รายงานข่าวลือว่า TSMC ได้นำเสนอแนวทางต่อบริษัทออกแบบชิป (ที่ไม่มีโรงงานตัวเอง) สัญชาติสหรัฐหลายราย เพื่อร่วมลงทุน (joint venture) ในธุรกิจผลิตชิปของอินเทลที่กำลังประสบปัญหาทางการเงิน</p>\n<p>ข้อเสนอของ TSMC คือ TSMC จะเข้ามาเป็นผู้ดำเนินการในธุรกิจผลิตชิปของอินเทล แต่จะถือหุ้นไม่เกิน 50% ส่วนที่เหลือจะให้บริษัทต่างๆ เช่น NVIDIA, AMD, Broadcom, Qualcomm ร่วมกันถือหุ้น</p>\n<p>ข่าวนี้เป็นความต่อเนื่องจาก <a href=\"https://www.blognone.com/node/144693\">TSMC อาจซื้อโรงงานผลิตชิปของ Intel ตามข้อเสนอของทีมงาน Trump</a> เมื่อเดือนกุมภาพันธ์ การที่ TSMC ยินดีถือหุ้นไม่เกิน 50% อาจช่วยลดแรงต้านทานในประเด็นเรื่องความเป็นอเมริกันลง</p>\n<p>แหล่งข่าวของ Reuters บอกว่าบอร์ดของอินเทลบางคนสนใจข้อเสนอนี้ และตอนนี้กำลังเริ่มเจรจากัน ในขณะที่บอร์ดบางคนไม่เห็นด้วย</p>\n<p>ที่มา - <a href=\"https://www.reuters.com/technology/tsmc-pitched-intel-foundry-jv-nvidia-amd-broadcom-sources-say-2025-03-12/\">Reuters</a></p>\n<p><img src=\"https://www.blognone.com/sites/default/files/externals/0daae4d0253dfa3fe233d64bddb799a7.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div><div><a href=\"/topics/intel\">Intel</a></div><div><a href=\"/topics/rumors\">Rumors</a></div><div><a href=\"/topics/amd\">AMD</a></div><div><a href=\"/topics/nvidia\">NVIDIA</a></div><div><a href=\"/topics/qualcomm\">Qualcomm</a></div><div><a href=\"/topics/broadcom\">Broadcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b79d31421edc563f7af9509454789ac7bf326ae450f0947cf722363a679fc264","category":"Thai"}