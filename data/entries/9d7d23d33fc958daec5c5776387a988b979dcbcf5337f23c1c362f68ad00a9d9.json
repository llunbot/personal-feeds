{"title":"SAP ประกาศแผนให้พนักงานลาออกโดยสมัครใจ หรือเลือก Reskill กระทบพนักงาน 8,000 คน","link":"https://www.blognone.com/node/137827","date":1706054082000,"content":"<div><div><div><p>SAP ประกาศแผนปรับโครงสร้างองค์กร โดยบอกว่าเพื่อเพิ่มการโฟกัสมากขึ้น ตามยุทธศาสตร์เน้นธุรกิจที่เติบโตโดยเฉพาะกลุ่ม Business AI จึงต้องมีการปรับการดำเนินงานภายในเพื่อรองรับโอกาสนี้</p>\n<p>โดย SAP ระบุว่าเพื่อให้เป็นไปตามแผน บริษัทต้องมีบุคลากรและทรัพยากรที่รองรับในสกิลเซตที่จำเป็น จึงมีพนักงานประมาณ 8,000 คน ที่ได้รับผลกระทบจากการเปลี่ยนแปลงนี้ ซึ่งมีสองรูปแบบคือเปิดให้ลาออกโดยสมัครใจ หรือทำการรีสกิลแล้วประเมินผลเป็นการภายใน ทั้งนี้ SAP คาดว่าจำนวนพนักงานรวมจะไม่เปลี่ยนแปลงมากจากการดำเนินงานดังกล่าว</p>\n<p>เมื่อ<a href=\"https://www.blognone.com/node/132401\">ปีที่แล้ว</a> SAP ปลดพนักงานไปประมาณ 3,000 คน อย่างไรก็ตามประกาศนี้ SAP ระบุว่าจำนวนพนักงานรวมจะยังใกล้เคียงตัวเลขเดิมนั่นเอง</p>\n<p>ที่มา: <a href=\"https://news.sap.com/2024/01/sap-updates-its-ambition-2025-and-announces-transformation-program-for-2024/\">SAP</a></p>\n<p><img src=\"https://www.blognone.com/sites/default/files/externals/7ebcdd63e3db9d9f93161ac3384eed39.jpg\" /></p>\n</div></div></div><div><div>Topics: </div><div><div><a href=\"/topics/sap\">SAP</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d7d23d33fc958daec5c5776387a988b979dcbcf5337f23c1c362f68ad00a9d9","category":"Thai"}