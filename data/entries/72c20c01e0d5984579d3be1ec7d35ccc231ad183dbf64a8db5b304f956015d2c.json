{"title":"Acer ประกาศจัดงาน Acer Day 2024 ที่ศูนย์การค้าเซ็นทรัลพระราม 9 วันที่ 1-4 ส.ค.นี้","link":"https://www.blognone.com/node/141060","date":1721814119000,"content":"<div><div><div><p>Acer ประกาศจัดงาน Acer Day 2024 จัดขึ้นพร้อมกันใน 13 ประเทศในภูมิภาคเอเชียแปซิฟิก ปีนี้มาในธีม AI'm Limitless ที่องค์ประกอบภายในงานใช้ AI ออกแบบทั้งหมด ตั้งแต่โลโก้งานไปจนถึงภาพประกอบภายในงาน โดยงานจะจัดในไทยวันที่ 1-4 สิงหาคมปีนี้ ที่ลาน Work &amp; Play ชั้น 1 ศูนย์การค้าเซ็นทรัล พระราม 9</p>\n<p><img alt=\"No Description\" src=\"https://www.blognone.com/sites/default/files/externals/01b4c9cdd3d997bd88708ae45529c678.jpeg\" /></p>\n<p>ผลิตภัณฑ์ที่นำแสดงในงานมีตั้งแต่แล็ปท็อป <a href=\"https://www.blognone.com/node/137532\">Swift Go 14/16</a>, Aspire Vero, Aspire 3D 15, <a href=\"https://www.blognone.com/node/139163\">Predator Helios Neo 14</a>/16 และ Nitro V 15 เดสท็อปพีซีแบบ All in One อย่าง Acer AIO ส่วนจอมอนิเตอร์มี Predator SpatialLabs View 27 และ Acer SpatialLabs View Pro 27 จอมอนิเตอร์ภาพ 3 มิติที่ผู้ใช้มองเห็นได้โดยไม่ต้องใส่แว่น</p>\n<p><img alt=\"No Description\" src=\"https://www.blognone.com/sites/default/files/externals/a147433b6eb990c30536e0bd96e5029b.jpeg\" /><img alt=\"No Description\" src=\"https://www.blognone.com/sites/default/files/externals/1dbfb5d0f1ca5c2db0047b687565b2dd.jpeg\" /><img alt=\"No Description\" src=\"https://www.blognone.com/sites/default/files/externals/364157beca9d0e8e4f9b4afa80b79266.jpeg\" /><img alt=\"No Description\" src=\"https://www.blognone.com/sites/default/files/externals/e5db0d5d548a3a41ea640d0bd68117a9.jpeg\" /><img alt=\"No Description\" src=\"https://www.blognone.com/sites/default/files/externals/6e73fdc472d5c4d89cd92868a3a54b1f.jpeg\" /></p>\n<p>นอกจากนี้ภายในงานยังมีกิจกรรม และโปรโมชันต่าง ๆ ดังนี้</p>\n<ul>\n<li><strong>Unlocked Game</strong> ลุ้นเป็นเจ้าของโน้ตบุ๊ก Acer หรือ Predator กับกิจกรรมกดรหัสปลดล็อกเครื่อง กดรหัสถูกต้องรับเครื่องโน้ตบุ๊กกลับบ้านไปเลย</li>\n<li><strong>Clearance Zone</strong> นำผลิตภัณฑ์ตัว Demo มาขายในงานส่วนลดสูงสุด 80% รับประกัน 1 ปี</li>\n<li><strong>Free Check UP</strong> บริการตรวจเช็คสภาพโน้ตบุ๊ก Acer และ Predator ฟรี พร้อมรับส่วนลด 30% เมื่อซื้อประกัน ACER SuperCare Pack รอรับเครื่องได้ที่งานไม่ต้องทิ้งไว้ และสามารถอัปเกรดสเปคเครื่องได้ด้วย</li>\n<li><strong>Early Bird</strong> รับ Cash Back มูลค่าสูงสุด 5,000 บาท สำหรับซื้อสินค้า Acer หรือ Predator มูลค่า 20,000 บาทขึ้นไป (เฉพาะวันที่ 1 ส.ค. มีจำนวนจำกัด)</li>\n</ul>\n<p>สำหรับคนที่ไม่ได้ไปงานก็มีกิจกรรม Acer Social Challenge ให้ผู้ที่สนใจสร้างสรรค์ผลงานในธีม Take Acer On Adventure โดยใช้ Prompt AI เป็นเครื่องมือสร้างภาพและนำเสนอผลงานบนช่องทางโซเชียลของตนเอง ชิงรางวัล Acer Swift Go 14 จำนวน 1 รางวัล และรางวัลอื่น ๆ รวมมูลค่ากว่า 50,000 บาท สามารถเข้าร่วมกิจกรรมนี้ได้ที่ช่องทาง Acer Thailand Facebook ตั้งแต่วันที่ 5-30 สิงหาคมนี้ และประกาศชื่อผู้ชนะวันที่ 7 กันยายน</p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/predator\">Predator</a></div><div><a href=\"/topics/notebook\">Notebook</a></div><div><a href=\"/topics/monitor\">Monitor</a></div><div><a href=\"/topics/artificial-intelligence\">Artificial Intelligence</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72c20c01e0d5984579d3be1ec7d35ccc231ad183dbf64a8db5b304f956015d2c","category":"Thai"}