{"title":"[IDC] ตลาดแท็บเล็ต ไตรมาส 1/2023 จำนวนส่งมอบลดลง ใกล้เคียงกับตัวเลขช่วงก่อนโควิด 19 แล้ว","link":"https://www.blognone.com/node/133714","date":1683356581000,"content":"<div><div><div><p>IDC รายงานภาพรวมตลาดแท็บเล็ตและ Chromebook ของไตรมาสที่ 1 ปี 2023 โดยแท็บเล็ตมีจำนวนส่งมอบ 30.7 ล้านเครื่อง ลดลง 19.1% จากไตรมาสเดียวกันในปี 2022 ถึงแม้ตัวเลขจะลดลงแต่ IDC บอกว่าระดับตัวเลขนี้<strong>ใกล้เคียง</strong>กับตัวเลขช่วงก่อนเกิดการระบาดของโควิด 19 โดยไตรมาส 1/2019 ส่งมอบ 30.1 ล้านเครื่อง และไตรมาส 1/2018 ส่งมอบ 31.6 ล้านเครื่อง</p>\n<p>Anuroopa Nataraj นักวิเคราะห์ของ IDC บอกว่าในช่วงที่โควิด 19 ระบาด แท็บเล็ตมียอดขายเพิ่มขึ้นสูงมาก เนื่องจากมีความต้องการใช้งานหลายรูปแบบ ขนาดหน้าจอก็เหมาะทั้งการทำงานแบบไฮบริด ความสะดวกในการเรียนออนไลน์ ตัวเลขในไตรมาสล่าสุดสะท้อนว่าสถานการณ์เริ่มกลับมาเป็นปกติแล้ว</p>\n<p>แอปเปิลครองส่วนแบ่งตลาดมากที่สุดที่ 35.2% ตามด้วย ซัมซุง หัวเหว่ย เลอโนโว และ Amazon ตามลำดับ</p>\n<p>ส่วนตลาด Chromebook ก็ปรับลดลงเช่นกัน จำนวนส่งมอบ 3.8 ล้านเครื่อง ลดลง 31% อย่างไรก็ตาม IDC บอกว่าช่วงท้ายไตรมาส จำนวน Chromebook มีเพิ่มขึ้นมาสูงกว่าปกติ เนื่องจากผู้ผลิตคาดการณ์ว่า Chrome OS จะขึ้นราคาไลเซนส์ในครึ่งหลังของปี จึงมีคำสั่งซื้อเพิ่มเข้ามา</p>\n<p>ส่วนแบ่งการตลาด Chromebook เอชพี อยู่ในอันดับ 1 ที่ 27.8% ตามด้วย เลอโนโว เอเซอร์ เดลล์ และซัมซุง</p>\n<p>ที่มา: <a href=\"https://www.businesswire.com/news/home/20230505005265/en/\">IDC</a> ภาพ <a href=\"https://pixabay.com/images/id-1126136/\">Pixabay</a></p>\n<p><img alt=\"alt=&quot;Tablet&quot;\" src=\"https://www.blognone.com/sites/default/files/externals/0748b4b460f852792dc152f94e349c37.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9054e3a8bdeb7a6ec8a0e3745b20b0a8.png\" /></p>\n<p><img alt=\"No Description\" src=\"https://www.blognone.com/sites/default/files/externals/02c9fe89a6f898e4473b3dd94a93ed13.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/tablet\">Tablet</a></div><div><a href=\"/topics/market-research\">Market Research</a></div><div><a href=\"/topics/chromebook\">Chromebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fec81756651080b18990864ae9d2875fe505024c382d9d3332dbb17afc7dbad","category":"Thai"}