{"title":"เปิดตัว iPad Pro ใหม่ ชิป M4 เป็นสินค้าที่บางที่สุดที่ Apple เคยสร้าง ราคาเริ่มต้น 39,900 บาท","link":"https://www.blognone.com/node/139619","date":1715093391000,"content":"<div><div><div><p>Apple เปิดตัว iPad Pro รุ่นใหม่มีหน้าจอ 2 ขนาด 11 นิ้ว และ 13 นิ้ว บางเพียง 3.1 มม. และ 5.1 มม. ตามลำดับ ซึ่ง Apple บอกว่าเป็นสินค้าที่บางที่สุดเท่าที่ Apple เคยสร้าง และบางกว่า iPod Nano ซะอีก</p>\n<p>หน้าจอใช้พาเนล Tandem OLED แต่ Apple เรียกหน้าจอนี้ว่า Ultra Retina XDR รองรับความสว่างสูงสุด 1,600 nit เลือกเปลี่ยนกระจกหน้าจอมาใช้ Nano-Texture glass ได้</p>\n<p>จุดเด่นของ iPad Pro รุ่นใหม่คือเป็นสินค้าตัวแรกที่ได้ใช้ชิป M4 ซึ่งปกติชิปตระกูล Apple Silicon จะใช้ในสินค้าตระกูล Mac ก่อนที่จะใช้กับ iPad ซึ่ง Apple เคลมว่าเร็วกว่า M2 ถึง 50%</p>\n<p>ด้านกล้องหน้าย้ายมาอยู่ในแนวนอนแบบเดียวกับ iPad Gen 10th และ iPad Air รุ่นใหม่ ส่วนกล้องหลังมีตัวเดียวความละเอียด 12 MP f1.8 รองรับการถ่ายวิดีโอความละเอียด 4K ProRes นอกจากนี้ยังมี LiDAR Scanner และแฟลชแบบ Adaptive True Tone ทำให้สามารถสแกนเอกสารได้ชัดยิ่งขึ้น</p>\n<p>ความจุของ iPad Pro รุ่นใหม่มีให้เลือกตั้งแต่ 256GB, 512GB, 1TB และ 2TB ราคาไทยรุ่น 11 นิ้วเริ่มต้นที่ 39,900 บาท ส่วนรุ่น 13 นิ้ว ราคาเริ่มต้น 52,900 บาท มี 2 สีให้เลือกคือสีเงิน และดำสเปซแบล็ค</p>\n<p><img alt=\"No Description\" src=\"https://www.blognone.com/sites/default/files/externals/e9bd6cc3c67d1b471dc989e4702fa81e.png\" /></p>\n<p>ที่มา - <a href=\"https://www.apple.com/th/ipad-pro/\">Apple</a></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/tablet\">Tablet</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b06b7e7573ed39b6684899902f1d61be32f1eb9dee5b228ef412ef8de6c7d05","category":"Thai"}