{"title":"Basecamp รายงานการย้ายออกจากคลาวด์ปีแรก ประหยัด 2 ล้านดอลลาร์ เตรียมย้ายสตอเรจ 10PB ออกด้วย","link":"https://www.blognone.com/node/142689","date":1729522192000,"content":"<div><div><div><p>David Heinemeier Hansson (@dhh) รายงาน<a href=\"https://www.blognone.com/node/135786\">ผลการย้ายบริการทั้งหมดของบริษัท 37signals ออกจากคลาวด์</a> พบว่าตอนนี้ค่าใช้จ่ายคลาวด์ลดลงจาก 3.2 ล้านดอลลาร์ต่อปีเหลือ 1.3 ล้านดอลลาร์ต่อปีเท่านั้น เพราะเหลือสตอเรจ 10PB ที่อยู่ใน AWS S3</p>\n<p>สาเหตุที่บริษัทตัดสินใจย้ายสตอเรจออกทีหลังเพราะติดสัญญา 4 ปีกับ AWS และจะหมดสัญญาในปีหน้า หลังจากนั้นเตรียมจะใช้ Pure Storage แบบ dual-DC ขนาด 18PB มาแทน โดยค่าอุปกรณ์น่าจะพอๆ กับค่าคลาวด์ทั้งปี คาดว่าอายุการใช้งาน 5 ปีจะประหยัดไป 4 ล้านดอลลาร์ โดยปีนี้ AWS ประกาศยกเว้นค่าธรรมเนียมขนข้อมูลออกในกรณีที่ลูกค้าจะย้ายออก ทำให้ไม่เสียค่าขนถ่ายข้อมูลอีกด้วย</p>\n<p>dhh ระบุว่าคลาวด์ยังคงสำคัญหากโหลดแกว่งมากๆ แต่หากค่าใช้จ่ายคลาวด์เริ่มสูงก็ควรพิจารณาใหม่ว่าการซื้อเซิร์ฟเวอร์เองคุ้มกว่าหรือไม่</p>\n<p>ที่มา - <a href=\"https://world.hey.com/dhh/our-cloud-exit-savings-will-now-top-ten-million-over-five-years-c7d9b5bd\">@dhh</a></p>\n<p><img src=\"https://www.blognone.com/sites/default/files/externals/170101272c9e7d51ab5e5e759076e5bb.jpg\" /></p>\n</div></div></div><div><div>Topics: </div><div><div><a href=\"/topics/basecamp\">Basecamp</a></div><div><a href=\"/topics/cloud-computing\">Cloud Computing</a></div><div><a href=\"/topics/cloud\">Cloud</a></div><div><a href=\"/topics/cloud-storage\">Cloud Storage</a></div><div><a href=\"/topics/aws\">AWS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b04881597984129b4061f44b1e4296624c08fe241eebf1784f544b83410552da","category":"Thai"}