{"title":"Google Maps อัพเดต Immersive View for routes แสดงภาพ 3 มิติตามเส้นทางที่เลือก","link":"https://www.blognone.com/node/133776","date":1683739075000,"content":"<div><div><div><p>ของใหม่อย่างแรกในงาน Google I/O คือการอัพเดตฟีเจอร์ <a href=\"https://www.blognone.com/node/130662\">Immersive Views</a> ที่เปิดตัวมาตั้งแต่ปีที่แล้ว ในการแสดงผลสถานที่ต่างๆ เป็นภาพ 3 มิติ มารวมเข้ากับระบบนำทางในชื่อใหม่ Immersive View for routes</p>\n<p>การทำงานคือเมื่อเราเลือกเส้นทางที่ต้องการจะให้ Google Maps นำทาง จะมีตัวเลือก Immersive View for routes ด้านซ้ายล่าง ให้เราดูเส้นทางได้แบบ 3 มิติ เหมือนมีโดรนบินไปตามเส้นทาง พร้อมสภาพแวดล้อมแบบ immersive มาพร้อมแถบสไลด์เพื่อเลือกเวลา เพื่อจำลองสภาพการจราจรตามเส้นทาง จากข้อมูลที่มีบน Maps รวมถึงแสดงผลสภาพอากาศจำลองให้ด้วย</p>\n<p>Immersive View for routes เริ่มใช้งานได้เร็วๆ นี้ก่อนในอัมสเตอร์ดัม, เบอร์ลิน, ดับลิน, ฟลอเรนซ์, ลาส เวกัส, ลอนดอน, ลอสแอนเจลิส, นิวยอร์ก, ไมอามี่, ปารีส, ซีแอทเทิล, ซานฟรานซิสโก, ซานโฮเซ่, โตเกียวและเวนิส</p>\n<p>ดูตัวอย่างการแสดงผลเต็มๆ ได้จากที่มา</p>\n<p>ที่มา - <a href=\"https://blog.google/products/maps/google-maps-updates-io-2023/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/b1679179e2c86770912cb8c859dd99cd.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f871b4e3021026b82fcc7e465989320bb6d78c8d61115f8c03ae9a57de54f56","category":"Thai"}