{"title":"Tether ประกาศลงทุนในบริษัทคลาวด์ที่มี GPU NVIDIA H100 ให้บริการประมวลผล AI","link":"https://www.blognone.com/node/135879","date":1695360563000,"content":"<div><div><div><p>Tether บริษัทผู้ออกเหรียญ stablecoin USDT ประกาศการลงทุนในบริษัท Northern Data Group ผ่าน Damoon ที่เป็นบริษัทลูก โดยบอกว่าเป็นการขยายธุรกิจนอกจากฟินเทค ไปสู่ธุรกิจด้านพลังงาน เหมืองบิตคอยน์ และเทคโนโลยีการสื่อสาร</p>\n<p>ด้าน Northern Data ก็ประกาศว่า Damoon ได้ปิดดีลสั่งซื้อจีพียู NVIDIA H100 รวมมากกว่า 1 หมื่นตัว คิดเป็นมูลค่ากว่า 400 ล้านยูโร โดยจะส่งมอบทั้งหมดภายในไตรมาส 4 ปี 2023 แล้วนำมาใช้กับ Taiga Cloud บริการคลาวด์สำหรับงาน AI โดยเฉพาะ</p>\n<p>ก่อนหน้านี้ Tether ได้ขยายการลงทุนในธุรกิจอื่น ทั้งธุรกิจเหมืองบิตคอยน์ในอเมริกาใต้ และบริการจ่ายเงินในจอร์เจีย ทั้งนี้ Tether ยืนยันว่าการลงทุนดังกล่าวไม่ได้ใช้เงินทุนสำรองของ USDT ที่แยกส่วนกันอยู่แล้ว มาใช้จ่ายแต่อย่างใด</p>\n<p>ที่มา: <a href=\"https://tether.to/en/tether-makes-strategic-investment-into-northern-data-group-set-to-become-the-biggest-independent-ai-player-in-europe/\">Tether</a>, <a href=\"https://ir.northerndata.de/news/corporate-news/northern-data-group-europes-largest-deployment-of-nvidia-h100-tensor-core-gpus-to-expand-taiga-clouds-generative-ai-csp-offering/\">Northern Data Group</a> ผ่าน <a href=\"https://www.coindesk.com/business/2023/09/21/stablecoin-issuer-tether-ventures-into-ai-with-northern-data-in-427m-nvidia-chip-splurge/\">CoinDesk</a></p>\n<p><img alt=\"No Description\" src=\"https://www.blognone.com/sites/default/files/externals/1567d9bff13d940adce1c92c19da2b78.png\" /></p>\n</div></div></div><div><div>Topics: </div><div><div><a href=\"/topics/tether\">Tether</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc898a49c8e266ca14fcc2e522b9a520d6871aab19ddb5f4308f5b300baaf495","category":"Thai"}