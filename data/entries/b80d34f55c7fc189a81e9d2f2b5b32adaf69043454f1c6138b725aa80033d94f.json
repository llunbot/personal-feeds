{"title":"มุ่งสู่สตรีมมิ่งเกม Netflix เปิดทดสอบเล่นเกมบนมือถือ แต่ยังต้องโหลดเกมจาก Google Play","link":"https://www.blognone.com/node/124448","date":1630027198000,"content":"<div><div><div><p>ทิศทางใหม่ของ Netflix คือรุกตลาดสตรีมมิ่งเกมในแบบ Apple Arcade ล่าสุด Netflix เดินหน้าทดสอบการเล่นเกมบนแอปมือถือแอนดรอยด์แล้ว เริ่มที่สองเกมคือ Stranger Things: 1984 และ Stranger Things 3 เกมต่อยอดจากซีรีส์ดังตลอดกาลของ Netflix โดยเริ่มทดสอบที่ประเทศโปแลนด์ก่อน</p>\n<p>ผู้เล่นจะมองเห็นเกมผ่านเมนูเกม แต่เมื่อกดเข้าไปแล้ว ระบบก็จะให้ดาวน์โหลดเกมจาก Google Play Store อยู่ดี และต้องเป็นสมาชิกผู้ใช้งานของ Netflix ถึงจะเข้าเล่นผ่านแอป Netflix ได้ ส่วนคนที่โหลดเล่นจากร้านค้าแอปมาก่อนหน้านี้ไม่ได้รับผลกระทบ แต่ถ้าเป็นผู้เล่นรายใหม่ จะต้องโหลดเล่นไม่ได้แล้ว ยกเว้นจะโหลดผ่าน Netflix เท่านั้น</p>\n<p>สำหรับเกม Stranger Things: 1984 นั้น Netflix ได้พัฒนาเกมร่วมกับสตูดิโอ BonusXP เนื้อหาเกมจะวนเวียนอยู่ที่เรื่องราวของซีรีส์ในซีซั่น 1, 2 และ Stranger Things 3 เป็นเรื่องราวของซีซั่น 3</p>\n<p><img src=\"https://www.blognone.com/sites/default/files/externals/49ce620c2bbf0bce14bb3179501117e6.jpg\" /></p>\n<blockquote><p>Let’s talk Netflix and gaming. Today members in Poland can try Netflix mobile gaming on Android with two games, Stranger Things: 1984 and Stranger Things 3. It’s very, very early days and we’ve got a lot of work to do in the months ahead, but this is the first step. <a href=\"https://t.co/yOl44PGY0r\">https://t.co/yOl44PGY0r</a></p>\n<p>— Netflix Geeked (@NetflixGeeked) <a href=\"https://twitter.com/NetflixGeeked/status/1430896997238595587?ref_src=twsrc%5Etfw\">August 26, 2021</a></p></blockquote>\n<p>ที่มา - <a href=\"https://techcrunch.com/2021/08/26/netflix-begins-testing-mobile-games-in-its-android-app-in-poland/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/poland\">Poland</a></div><div><a href=\"/topics/games\">Games</a></div><div><a href=\"/topics/android\">Android</a></div><div><a href=\"/topics/game-streaming\">Game Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b80d34f55c7fc189a81e9d2f2b5b32adaf69043454f1c6138b725aa80033d94f","category":"Thai"}