{"title":"Apple ประกาศ iPhone จะรองรับ RCS ในปี 2024","link":"https://www.blognone.com/node/136787","date":1700160879000,"content":"<div><div><div><p>เรื่องที่เคยคิดว่าเกิดขึ้นยาก บทจะมาก็มากันไม่ทันตั้งตัว เมื่อแอปเปิลออกแถลงการณ์ว่า บริษัทเตรียมรองรับมาตรฐาน RCS (Rich Communication Services) สำหรับบริการรับส่งข้อความ ซึ่งจะเริ่มเปิดใช้ผ่านการอัพเดตซอฟต์แวร์<strong>ภายในปีหน้า</strong> ทำให้การส่งข้อความในหลายฟอร์แมตผ่านแอปส่งข้อความพื้นฐานของ iPhone และ Android ทำได้แล้ว</p>\n<p>แถลงการณ์ของแอปเปิลซึ่ง 9to5Mac ได้รับ บอกว่าในปีหน้าแอปเปิลจะรองรับ RCS Universal Profile ซึ่งเป็นมาตรฐานการรับส่งข้อความของ GSM แอปเปิลเชื่อว่า RCS จะให้ประสบการณ์ใช้งานที่ดีมากขึ้นเมื่อเทียบกับ SMS และ MMS รวมทั้งจะทำงานร่วมกับ iMessage ที่เป็นแพลตฟอร์มรับส่งข้อความที่ดีและปลอดภัยที่สุดสำหรับผู้ใช้งานแอปเปิล</p>\n<p>แอปเปิลอธิบายเพิ่มเติมว่า iMessage จะยังเป็นระบบปิดต่อไปสำหรับผู้ใช้งานแอปเปิล แต่ RCS จะเข้ามาเสริมการทำงานของ iMessage เมื่อมีการส่งข้อความไปหาผู้ใช้ Android และเมื่อผู้ใช้ Android ส่งข้อความฟอร์แมต RCS มาหาผู้ใช้ iPhone จึงถือเป็นการปรับปรุงระบบการรับส่งข้อความระหว่างกัน</p>\n<p>ที่ผ่านมา RCS เป็นหัวข้อที่กูเกิลในฐานะผู้พัฒนา Android <a href=\"https://www.blognone.com/node/131706\">พยายามชู</a>และ<a href=\"https://www.blognone.com/node/132128\">ผลักดัน</a>ให้แอปเปิลมาเข้าร่วมโดยตลอด ซึ่งในที่สุดความพยายามนี้ก็เป็นผลขึ้นมาแล้วนั่นเอง</p>\n<p>ที่มา: <a href=\"https://9to5mac.com/2023/11/16/apple-rcs-coming-to-iphone/\">9to5Mac</a></p>\n<p><img src=\"https://www.blognone.com/sites/default/files/externals/3b8bd0e6e39ea3d418bd2e0895f8652e.jpg\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/apple\">Apple</a></div><div><a href=\"/topics/rcs\">RCS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0de0521a0f7c6e7faad25b2d8e69b5ceac024b148e32c4f84aa563b11a024941","category":"Thai"}