{"title":"Daron Acemoglu นักเศรษฐศาสตร์รางวัลโนเบล ระบุ AI จะลดงานได้เพียง 5% ในสิบปีข้างหน้า ชี้ผู้บริหารลงทุน AI กันมั่ว","link":"https://www.blognone.com/node/146738","date":1748824762000,"content":"<span>Daron Acemoglu นักเศรษฐศาสตร์รางวัลโนเบล ระบุ AI จะลดงานได้เพียง 5% ในสิบปีข้างหน้า ชี้ผู้บริหารลงทุน AI กันมั่ว</span>\n\n  <div>\n    <div>Body</div>\n              <div><p>Daron Acemoglu นักเศรษฐศาสตร์จาก MIT ผู้<a href=\"https://www.nobelprize.org/prizes/economic-sciences/2024/acemoglu/facts/\">ได้รับรางวัลโนเบลเมื่อปี 2024 ที่ผ่านมา</a> ให้สัมภาษณ์กับทาง MIT เองถึงการทำนายของเขาที่ระบุว่าปัญญาประดิษฐ์ที่กำลังเป็นกระแสตอนนี้จะไม่ได้กระทบเศรษฐกิจขนาดนั้น โดยเขาทำนายว่าปํญญาประดิษฐ์จะสามารถทำให้งานกลายเป็นระบบอัตโนมัติได้เพียง 5% และตัวเทคโนโลยีปัญญาประดิษฐ์จะเพิ่ม GDP ของโลกได้เพียง 1% ภายในสิบปีข้างหน้า</p>\n<p>เขาระบุว่าปัญญาประดิษฐ์ทำงานได้ดีเมื่อเป็นงานที่ไม่ได้ต้องการการตัดสินใจระดับสูง หรือการติดต่อกับสังคมภายนอกเท่านั้น ซึ่งงานจำนวนมากต้องการการตัดสินใจระดับนั้น ตั้งแต่ผู้บริหาร, ศาสตราจารย์, ไปจนถึงแรงงานก่อสร้าง ล้วนซับซ้อนเกินกว่าปัญญาประดิษฐ์จะทำความเข้าใจได้ทั้งสิ้น</p>\n<p>Acemoglu ระบุว่ากระแสปัญญาประดิษฐ์ตอนนี้ส่วนหนึ่งเกิดจากผู้บริหารองค์กรต่างๆ กลัวตกยุค แล้วลงทุนกับปัญญาประดิษฐ์โดยไม่เข้าใจว่าจะใช้ปัญญาประดิษฐ์กับงานในองค์กรได้อย่างไร แต่โดนกดดันจากกระแสต่างๆ ว่าถ้าไม่ลงทุนแล้วองค์กรจะตกยุค โดยแนวทางที่เขาแนะนำให้ลงทุนโดยดูจากพนักงานที่เก่งที่สุดว่ามีส่วนใดที่ปัญญาประดิษฐ์จะเข้ามาช่วยได้บ้าง</p>\n<p>ที่มา - <a href=\"https://www.youtube.com/watch?v=-zF1mkBpyf4\">MIT Sloan Management Review</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 02/06/2025 - 07:39</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0b069de4ad9347bd92a9172f0a5419909bce215966fa0c8097d51b3ee723ee4","category":"Thai"}