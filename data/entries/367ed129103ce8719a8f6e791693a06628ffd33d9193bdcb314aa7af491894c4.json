{"title":"โซนี่ยอมถอย Horizon Forbidden West PS4 อัพเกรดเป็น PS5 ฟรี, เกมในอนาคตจ่ายเพิ่ม 10 ดอลลาร์","link":"https://www.blognone.com/node/124597","date":1630815790000,"content":"<div><div><div><p>หลังจาก<a href=\"https://www.blognone.com/node/124578\">มีปัญหาการอัพเกรดเวอร์ชัน PS4 เป็น PS5 ของเกม Horizon Forbidden West</a> จนโดนแฟนๆ รุมถล่ม เพราะโซนี่เคยพูดเอาไว้เองว่าจะเปิดให้อัพเกรดเวอร์ชัน PS4 เป็น PS5 ฟรี แล้วมากลับคำในภายหลัง (ให้อัพเกรดฟรีเฉพาะเวอร์ชัน Deluxe Edition ขึ้นไปเท่านั้น)</p>\n<p>ล่าสุด Jim Ryan ซีอีโอของ Sony Interactive Entertainment ออกมาสยบกระแสต้านแล้ว โดยประกาศว่า Horizon Forbidden West ทุกเวอร์ชันย่อยบน PS4 จะได้อัพเกรดเป็นเวอร์ชัน PS5 ฟรี ตามที่เคยสัญญาไว้</p>\n<p>Ryan ยังประกาศนโยบายว่าเกม first party ของโซนี่เองนับจากนี้ไป จะคิดเงินค่าอัพเกรดจากเวอร์ชัน PS4 (ทั้งแผ่นและดิจิทัล) เป็น PS5 (ดิจิทัลเท่านั้น) อีก 10 ดอลลาร์ โดยจะมีผลกับเกม Gran Turismo 7 และ God of War ภาคใหม่ด้วย</p>\n<p>โซนี่มีปัญหาเรื่องการอัพเกรดเวอร์ชันข้ามเจนมากมาย ในขณะที่ฝั่งไมโครซอฟท์มี<a href=\"https://news.xbox.com/en-us/2020/06/15/what-is-smart-delivery-xbox-series-x/\">นโยบาย Smart Delivery</a> ที่การันตีว่าจ่ายเงินซื้อเกมครั้งเดียว จะเล่นได้บนคอนโซลทั้งสองเจน</p>\n<p><img src=\"https://www.blognone.com/sites/default/files/externals/21820f6c3f558cd2aa5ccbe888ff2155.jpg\" /></p>\n<p>ที่มา - <a href=\"https://blog.playstation.com/2021/09/04/pre-order-horizon-forbidden-west-now-collectors-and-digital-deluxe-editions-detailed/\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/horizon\">Horizon</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"367ed129103ce8719a8f6e791693a06628ffd33d9193bdcb314aa7af491894c4","category":"Thai"}