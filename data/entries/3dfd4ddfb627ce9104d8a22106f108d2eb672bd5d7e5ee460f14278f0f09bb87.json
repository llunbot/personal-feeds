{"title":"Google ตกลงทำลายข้อมูลการเข้าเว็บแบบ Incognito เป็นส่วนหนึ่งของการยอมความคดีที่ถูกฟ้อง","link":"https://www.blognone.com/node/139011","date":1712018677000,"content":"<div><div><div><p>กูเกิลตกลงยอมความยุติคดีที่ผู้ใช้งาน<a href=\"https://www.blognone.com/node/121685\">ฟ้องร้อง</a>แบบกลุ่ม ระบุว่ากูเกิลเก็บข้อมูลผู้ใช้งาน Chrome แม้อยู่ในโหมดไม่ระบุตัวตนหรือ Incognito โดยบอกว่าการสื่อสารของกูเกิลทำให้พวกเขาเข้าใจว่าไม่มีการเก็บข้อมูลใด ๆ ซึ่งกูเกิลบอกว่าข้อมูลที่ไม่เก็บคือประวัติในอุปกรณ์หรือเบราว์เซอร์ แต่กูเกิลอาจรวบรวมข้อมูลกิจกรรมไว้</p>\n<p>ประเด็นหนึ่งของการยอมความนี้ กูเกิลตกลงที่จะทำลายข้อมูลซึ่งในการฟ้องร้องระบุว่า ถูกเก็บรวบรวมอย่างไม่ถูกต้องก่อนหน้านี้ตั้งแต่มิถุนายน 2016 จำนวนข้อมูลนั้นคาดว่ามีระดับหลายพันล้านชุดข้อมูล ซึ่งปัจจุบันกูเกิลแจ้งทางเลือกการเก็บข้อมูลไว้แล้วใน Settings ของ Chrome</p>\n<p>José Castañeda ตัวแทนของกูเกิลชี้แจงว่าบริษัทยินดีที่จะลบข้อมูลเก่าทางเทคนิคชุดนี้ ซึ่งข้อมูลทั้งหมดนี้ไม่ได้เชื่อมโยงกับผู้ใช้งานคนใด หรือใช้ในการปรับแต่งเนื้อหาสำหรับแต่ละคนอยู่แล้ว</p>\n<p>อีกส่วนของคดีนี้ที่เป็นการฟ้องเรียกค่าเสียหาย กูเกิลก็<a href=\"https://www.blognone.com/node/137426\">ตกลงที่จะจ่ายค่าเสียหาย</a> โดยยังอยู่ในขั้นตอนรอการอนุมัติจากศาล</p>\n<p>ที่มา: <a href=\"https://www.wsj.com/tech/google-pledges-to-destroy-browsing-data-to-settle-incognito-lawsuit-1febfde5\">The Wall Street Journal</a></p>\n<p><img src=\"https://www.blognone.com/sites/default/files/externals/0456c61d7587e5c18cc3db6abdebd25c.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/lawsuits\">Lawsuits</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dfd4ddfb627ce9104d8a22106f108d2eb672bd5d7e5ee460f14278f0f09bb87","category":"Thai"}