{"title":"Google Cloud เริ่มให้บริการสร้างวิดีโอจาก AI ด้วยโมเดล Veo, Agoda ใช้ทำโฆษณา","link":"https://www.blognone.com/node/143442","date":1733249590000,"content":"<div><div><div><p>Google Cloud ประกาศเริ่มนำ<a href=\"https://www.blognone.com/node/139748\">โมเดลปัญญาประดิษฐ์สร้างวิดีโอ Veo</a> มาให้บริการ นับเป็นคลาวด์รายใหญ่รายแรกที่มีบริการสร้างวิดีโอ แต่ยังเป็นบริการวงปิดอยู่</p>\n<p>Veo สามารถสร้างวิดีโอได้จากภาพและจากข้อความ ดังนั้นเราจึงสามารถสร้างภาพต้นแบบจากโมเดล Imagen ก่อนแล้วค่อยทำเป็นภาพเคลื่อนไหวก็ได้ ตอนนี้ยังเป็นบริการวงปิดเฉพาะผู้ได้รับอนุญาต โดยกูเกิลระบุว่า Agoda นั้นใช้เครื่องมือ AI ทั้ง Veo, Gemini, และ Imagen ช่วยทำโฆษณาเพื่อลดระยะเวลาการสร้างงานแล้ว</p>\n<p>สำหรับการสร้างภาพ Vertex AI ก็เริ่มให้บริการโมเดล Imagen 3 พร้อมความสามารถในการแก้ไขภาพทั้งการแก้ไขในภาพ (inpaint), เติมภาพ (outpaint), ดึงวัตถุออกจากภาพ, ไปจนถึงการใช้ข้อความร่วมกับภาพอ้างอิง เช่นการเปลี่ยนภาพเสื้อผ้าให้มีนางแบบสวมใส่อยู่</p>\n<p>ภาพและวิดีโอทั้งหมดจะถูกฝังลายน้ำ SynthID, มีการป้องกันการสร้างภาพและวิดีโออันตราย, ตลอดจนสัญญาว่าจะไม่นำข้อมูลผู้ใช้ไปฝึกโมเดล</p>\n<p>ที่มา - <a href=\"https://cloud.google.com/blog/products/ai-machine-learning/introducing-veo-and-imagen-3-on-vertex-ai\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/5d185cd493a14af7f878a8183b0afd57.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48497e9165e38adb9d2d5a4e92ad60d485c5460f69fc7ecb93d9dcd5b80fb5ce","category":"Thai"}