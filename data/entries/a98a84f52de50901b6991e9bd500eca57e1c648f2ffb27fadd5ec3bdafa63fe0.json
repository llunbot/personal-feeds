{"title":"Character.AI เตรียมรับเงินลงทุนรอบใหม่หลายร้อยล้านดอลลาร์จาก Google","link":"https://www.blognone.com/node/136695","date":1699674618000,"content":"<div><div><div><p>มีรายงานว่า Character.AI แพลตฟอร์มแชตบอทที่ให้ผู้ใช้งานสามารถสนทนากับตัวแทนที่เสมือนเป็นคนดัง หรือคาแรกเตอร์การ์ตูนที่กำหนด ซึ่งก่อตั้งโดยสองอดีตพนักงานกูเกิล กำลังอยู่ในขั้นตอนรับเงินลงทุนได้ระดับหลายร้อยล้านดอลลาร์จาก Alphabet บริษัทแม่ของกูเกิล และจะทำให้มูลค่ากิจการสูงกว่า 5 พันล้านดอลลาร์</p>\n<p>ก่อนหน้านี้ Character.AI มีผู้ลงทุนหลักคือกองทุน Andreessen Horowitz ลงทุน 150 ล้านดอลลาร์ ทำให้มูลค่ากิจการเพิ่มเป็น 1 พันล้านดอลลาร์</p>\n<p>โมเดลธุรกิจของ Character.AI นั้นให้ผู้ใช้งานใช้ได้ฟรี แต่สามารถเลือกจ่ายค่าบริการรายเดือน ๆ ละ 9.99 ดอลลาร์ เพื่อให้ได้สิทธิเข้าถึงแชตบอทที่สูงกว่า ด้วยรูปแบบดังกล่าวทำให้แพลตฟอร์มได้รับความนิยมสูงในกลุ่มผู้ใช้งานอายุน้อย มีตำแหน่งที่แตกต่างในการแข่งขันกับแชตบอทรายอื่นอย่าง ChatGPT หรือ Bard</p>\n<p>การเข้าลงทุนของกูเกิลนั้นอาจไม่ใช่เรื่องเกินคาดนัก เพราะ Character.AI ปัจจุบันใช้ TPU บน Google Cloud ในการประมวลผล AI อย่างไรก็ตามดีลนี้สะท้อนว่าบริษัทเทคโนโลยีใหญ่ต่างเพิ่มการลงทุนในสตาร์ทอัพสาย AI กันมากขึ้นเรื่อย ๆ และนี่ก็คือดีลล่าสุด</p>\n<p>ที่มา: <a href=\"https://readwrite.com/google-plans-to-invest-in-ai-chatbot-startup-character-ai/\">ReadWrite</a></p>\n<p><img alt=\"No Description\" src=\"https://www.blognone.com/sites/default/files/externals/499b8a2ce51a459a60412ebbb52b3973.png\" /></p>\n</div></div></div><div><div>Topics: </div><div><div><a href=\"/topics/characterai\">Character.AI</a></div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/investment\">Investment</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a98a84f52de50901b6991e9bd500eca57e1c648f2ffb27fadd5ec3bdafa63fe0","category":"Thai"}