{"title":"โมเดล Mistral Small 3.1 เอาชนะ GPT-4o-mini ได้แล้ว รันได้บน GeForce 4090 ตัวเดียว","link":"https://www.blognone.com/node/145315","date":1742264515000,"content":"<div><div><div><p>ข่าวโมเดลปัญญาประดิษฐ์ใหม่ประจำวัน วันนี้เป็นคิวของ Mistral บริษัทจากฝรั่งเศส เปิดตัวโมเดลขนาดเล็ก <strong>Mistral Small 3.1</strong> เป็นเวอร์ชันอัพเกรดจาก <a href=\"https://www.blognone.com/node/144475\">Mistral Small 3.0 ที่เพิ่งออกเดือนที่แล้ว</a> ขนาดพารามิเตอร์ 24B เท่าเดิม แต่ความสามารถเพิ่ม ทำคะแนนเบนช์มาร์คเอาชนะโมเดลระดับเดียวกัน GPT-4o-mini, Claude 3.5 Haiku และ <a href=\"https://www.blognone.com/node/145217\">Gemma 3</a> ได้แล้ว</p>\n<p>ตอน Mistral Small 3.0 ยังทำคะแนนได้น้อยกว่า GPT-4o-mini แต่มีจุดเด่นเรื่องตอบเร็วกว่า ความเร็ว 150 โทเค็นต่อวินาที พอมาถึงเวอร์ชัน 3.1 ยังรักษาความเร็วได้เท่าเดิม แต่ทำคะแนนได้เพิ่มขึ้นแล้ว ตอนนี้เอาชนะโมเดลระดับเดียวกันได้ทุกตัว</p>\n<p>นอกจากเรื่องความเร็วและความสามารถแล้ว ขนาดยังเป็นจุดเด่น Mistral Small 3.1 ยังสามารถรันได้ด้วยจีพียู GeForce RTX 4090 ตัวเดียว (เหมือนกับ Gemma 3 ของกูเกิล) หรือจะรันบนเครื่องแมคที่มีแรม 32GB ก็ได้ ทำให้มันเป็นโมเดลที่เหมาะกับการรันแบบโลคอลด้วย</p>\n<p>Mistral Small 3.1 ใช้สัญญาอนุญาตแบบ Apache 2.0 ตอนนี้ดาวน์โหลดได้แล้วจาก Hugging Face และมีให้บริการแล้วบน Google Vertex AI กับ La Plateforme ของ Mistral เอง</p>\n<p>ที่มา - <a href=\"https://mistral.ai/news/mistral-small-3-1\">Mistral</a></p>\n<p><img alt=\"No Description\" src=\"https://www.blognone.com/sites/default/files/externals/ab898619b6900d8a4b7f6f1a8ba0262a.png\" /></p>\n<p><img alt=\"No Description\" src=\"https://www.blognone.com/sites/default/files/externals/b59a13f27115d9a69a49a6a34a96ff3e.png\" /></p>\n<p><img alt=\"No Description\" src=\"https://www.blognone.com/sites/default/files/externals/381e8862f4b6723d148e3c2ca707c35f.png\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c87ac505b5588bfee7e23be9b3faf26c8ac075b2197299442243f2dc7bcd3612","category":"Thai"}