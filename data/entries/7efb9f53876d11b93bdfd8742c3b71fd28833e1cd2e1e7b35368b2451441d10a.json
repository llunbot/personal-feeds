{"title":"Stability AI ออกโมเดล Stable Virtual Camera สร้างวิดีโอจากรูปภาพแบบกำหนดทิศทางมุมกล้องได้","link":"https://www.blognone.com/node/145412","date":1742650926000,"content":"<div><div><div><p>Stability AI เปิดตัว <strong>Stable Virtual Camera</strong> โมเดลปัญญาประดิษฐ์ที่สามารถแปลงภาพ 2 มิติ ให้กลายเป็นวิดีโอ 3 มิติ โดยเพิ่มมุมมองที่ต้องการ และปรับความลึกของภาพได้</p>\n<p>จุดเด่นของ Stable Virtual Camera คืออินพุทที่ใช้ ประกอบด้วย ภาพ 2 มิติ ซึ่งสามารถใช้ได้ตั้งแต่ 1-32 ภาพ ส่วนอินพุทอีกอันคือทิศทางของกล้องวิดีโอที่ต้องการในผลลัพธ์ โดยรองรับ 14 ทิศทาง เช่น การถ่ายแบบหมุน 360 องศา, แพนกล้อง, ซูมแบบดอลลี่, เคลื่อนที่ด้านข้าง, หมุนกล้อง เป็นต้น</p>\n<p>ในเวอร์ชันแรกที่เผยแพร่นี้ วิดีโอที่เป็นผลลัพธ์ยังมีคุณภาพความละเอียดที่ต่ำในบางกรณี โดยเฉพาะหากภาพอินพุทมีรายละเอียดซับซ้อน เช่น คน สัตว์ หรือน้ำ หรือหากฉากมีรายละเอียดมาก ก็ทำให้ผลลัพธ์ที่ได้อาจผิดเพี้ยน</p>\n<p>Stable Virtual Camera เปิดให้ดาวน์โหลดใช้งานภายใต้สัญญาที่ไม่ใช่เชิงพาณิชย์ผ่าน <a href=\"https://huggingface.co/stabilityai/stable-virtual-camera\">Hugging Face</a> และ <a href=\"https://github.com/Stability-AI/stable-virtual-camera\">GitHub</a> โดยโมเดลยังอยู่ในสถานะพรีวิวงานวิจัย</p>\n<p>ที่มา: <a href=\"https://stability.ai/news/introducing-stable-virtual-camera-multi-view-video-generation-with-3d-camera-control\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/14169f25289d1fd62cb03bff0c76a0b6.png\" /></p>\n<blockquote><p>Introducing Stable Virtual Camera: This multi-view diffusion model transforms 2D images into immersive 3D videos with realistic depth and perspective—without complex reconstruction or scene-specific optimization. <a href=\"https://t.co/pHPkYhaKH3\">pic.twitter.com/pHPkYhaKH3</a></p>\n<p>— Stability AI (@StabilityAI) <a href=\"https://twitter.com/StabilityAI/status/1902033312379732171?ref_src=twsrc%5Etfw\">March 18, 2025</a></p></blockquote>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7efb9f53876d11b93bdfd8742c3b71fd28833e1cd2e1e7b35368b2451441d10a","category":"Thai"}