{"title":"ไม่ยืนยัน OpenAI เสนอซื้อคอนเทนต์จากสำนักข่าวปีละ 1-5 ล้านดอลลาร์","link":"https://www.blognone.com/node/137513","date":1704483869000,"content":"<div><div><div><p>The Information อ้างแหล่งข่าวไม่เปิดเผยตัวตนระบุว่า OpenAI เริ่มเข้าไปเจรจากับสำนักข่าวต่างๆ เพื่อขอใช้เนื้อหาสำหรับฝึกปัญญาประดิษฐ์ โดยจะให้เงินค่าใช้งานปีละ 1-5 ล้านดอลลาร์</p>\n<p>ก่อนหน้านี้ <a href=\"https://www.blognone.com/node/137409\">The New York Times (NYT) เพิ่งยื่นฟ้อง OpenAI</a> ฐานนำบทความไปใช้ฝึกโดยไม่ได้ขออนุญาต และตัวโมเดลสามารถตอบบทความของ NYT ได้แทบทั้งชุดทำให้มองได้ว่า OpenAI เผยแพร่งานมีลิขสิทธิ์โดยไม่ได้รับอนุญาต</p>\n<p>ราคา 1-5 ล้านดอลลาร์ต่อสำนักข่าวนั้นอยู่ในช่วงเดียวกับที่บริษัทขนาดใหญ่เคยจ่ายเงินให้สำนักข่าวนำคอนเทนต์มาลงแพลตฟอร์ม แต่ข้อตกลงอาจจะต่างกันเนื่องจาก OpenAI ต้องการข้อมูลขนาดใหญ่มากซึ่งอาจจะรวมถึงข้อมูลข่าวเก่าด้วย</p>\n<p>ที่มา - <a href=\"https://www.theverge.com/2024/1/4/24025409/openai-training-data-lowball-nyt-ai-copyright\">The Verge</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99ea393355509695c3f5ed07c3f78d3aac3d017823abc609120e8b19c6b49be6","category":"Thai"}