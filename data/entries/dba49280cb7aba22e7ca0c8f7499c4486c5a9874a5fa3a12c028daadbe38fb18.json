{"title":"AIS x Oracle เปิดตัว ไฮเปอร์สเกลคลาวด์ ครั้งแรกของไทย พลิกโฉมโครงสร้างดิจิทัลของประเทศครั้งใหญ่","link":"https://www.blognone.com/node/141249","date":1722853824000,"content":"<div><div><div><p>AIS ประกาศจับมือเป็นพาร์ทเนอร์กับ Oracle ในการนำ <a href=\"https://www.oracle.com/cloud/alloy/\">Oracle Alloy</a> แพลตฟอร์มโครงสร้างพื้นฐานคลาวด์ของ Oracle มาให้บริการไฮเปอร์สเกลคลาวด์บน AIS Cloud</p>\n<p>Oracle Alloy คือแพลตฟอร์มที่ Oracle เปิดให้พาร์ทเนอร์ สามารถนำฮาร์ดแวร์, ซอฟต์แวร์ และบริการทั้งหมดบน Oracle Cloud Infrastructure (OCI) ที่มีมากกว่า 100 บริการ มาให้บริการบนโครงสร้างพื้นฐานของตัวเอง ทำให้ AIS จะเป็นผู้ให้บริการไฮเปอร์สเกลคลาวด์เจ้าแรกในไทย ที่มีการตั้งศูนย์ข้อมูลและดำเนินงานโดยบริษัทไทย</p>\n<p><img alt=\"No Description\" src=\"https://www.blognone.com/sites/default/files/externals/7e439a1f0fc0bb0ebf7a055ba236d947.jpeg\" /></p>\n<p>ในฐานะ Managed Service Provider ลักษณะนี้ ทำให้ AIS สามารถนำบริการและโซลูชันของ Oracle การเสริมเข้าบริการด้านดิจิทัลแพลตฟอร์มและโครงสร้างพื้นฐานของ AIS ที่มีอยู่ก่อนแล้วเข้าไปได้ด้วย เช่น 5G, เน็ตเวิร์ค, CPaaS หรือ AI &amp; Data Analytics รวมถึงรองรับการให้บริการทั้งแบบ Dedicated Cloud, Hybrid Cloud หรือ Multi Cloud รวมถึงมีการทำ Dual Region สำหรับความยื่นหยุดในการให้บริการและ Disaster Recovery ไว้ด้วย</p>\n<p><img alt=\"No Description\" src=\"https://www.blognone.com/sites/default/files/externals/86540c25860d46716ac01878b6b931cc.jpeg\" /></p>\n<p>คุณสมชัย เลิศสุทธิวงค์ ประธานเจ้าหน้าที่บริหารของ AIS บอกว่า การพาร์ทเนอร์กับผู้ให้บริการระดับโลกอย่าง Oracle ในการให้บริการไฮเปอร์สเกลคลาวด์ จะช่วยปลดล็อกศักยภาพในการทำดิจิทัลทรานสฟอร์มเมชัน ทั้งภาครัฐและเอกชน ซึ่งจะมีส่วนสำคัญต่อการเพิ่มความได้เปรียบทางการแข่งขัน ดึงดูดนักลงทุน และขับเคลื่อนเศรษฐกิจไทยให้เติบโตได้อย่างยั่งยืน</p>\n<p>ด้านคุณ Garrett Ilg รองประธานบริหารและผู้จัดการทั่วไป ภูมิภาคเอเชียแปซิฟิกและญี่ปุ่นของ Oracle บอกว่าการมอบตัวเลือกที่หลากหลายให้กับพันธมิตรและลูกค้า เป็นสิ่งที่บริษัทให้ความสำคัญมาโดยตลอด ขณะที่การเป็นพันธมิตรครั้งนี้ จะช่วยเพิ่มขีดความสามารถให้ AIS สามารถพัฒนาบริการใหม่ๆ ได้เร็วขึ้น พร้อมทั้งนำเสนอบริการ Sovereign Cloud และความสามารถด้าน AI ให้กับองค์กรรัฐและเอกชน ภายใต้ข้อกำหนดด้านกฎหมาย และมาตรฐานการควบคุมความปลอดภัยของข้อมูลที่แตกต่างกัน</p>\n<p><img alt=\"No Description\" src=\"https://www.blognone.com/sites/default/files/externals/32f935733033b3377442d5f611cd571d.jpeg\" /></p>\n<p>ทั้งนี้การมี Data Center ของ AIS ในไทย ทำให้บริการไฮเปอร์สเกลคลาวด์ของ AIS จะอยู่ภายใต้กฎหมายของประเทศไทย รวมถึงเป็นการสนับสนุนนโยบาย Cloud First ของรัฐบาลไปในตัวด้วย</p>\n<p>AIS จะเริ่มให้บริการในช่วงไตรมาส 1 ของปี 2025</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/oracle\">Oracle</a></div><div><a href=\"/topics/cloud-computing\">Cloud Computing</a></div><div><a href=\"/topics/data-center\">Data Center</a></div><div><a href=\"/topics/thailand\">Thailand</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dba49280cb7aba22e7ca0c8f7499c4486c5a9874a5fa3a12c028daadbe38fb18","category":"Thai"}