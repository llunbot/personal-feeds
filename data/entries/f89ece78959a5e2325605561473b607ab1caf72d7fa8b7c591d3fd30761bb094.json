{"title":"Amazon เปิดตัว Echo Show 15 กรอบรูปอัจฉริยะติดกล้องหน้า ใช้เป็นทีวีดูหนังได้","link":"https://www.blognone.com/node/124994","date":1632883707000,"content":"<div><div><div><p>Amazon เปิดตัวหน้าจออัจฉริยะรุ่นใหม่ Echo Show 15 ขยายจอใหญ่เป็น 15.6\" 1080p Full HD และสามารถวางแขวนผนัง ทำเป็นกรอบรูปอัจฉริยะที่มีกล้องหน้า</p>\n<p>Echo Show 15 ยังปรับอินเทอร์เฟซใหม่ให้โชว์ข้อมูลสำคัญๆ ของบ้านตลอดเวลา เช่น ปฏิทิน สภาพอากาศ โน้ต ดูภาพจากกล้องวงจรปิด เมื่อบวกกับการที่หน้าจอใหญ่ถึง 15\" สามารถใช้ดูหนังแทนทีวีได้เลย รองรับสตรีมมิ่งอย่าง Amazon Prime/Netflix และใช้เป็นกรอบรูปดิจิทัลได้</p>\n<p>สเปกภายในของ Echo Show 15 ใช้ชิป Amazon AZ2 Neural Edge ที่พัฒนาขึ้นจาก<a href=\"https://www.blognone.com/node/118639\">ชิป AZ1 ที่ใช้ใน Echo Show 10</a> มีความสามารถด้านประมวลผล AI สูงขึ้น ทำให้ Echo Show 15 ได้ฟีเจอร์ใหม่คือ Visual ID ใช้กล้องสแกนบุคคลที่อยู่หน้ากล้อง และปรับการแสดงผลข้อมูลให้ตรงกับบุคคลนั้นๆ ได้</p>\n<p>Echo Show 15 วางขายในราคาตัวละ 249.99 ดอลลาร์</p>\n<p><img src=\"https://www.blognone.com/sites/default/files/externals/b94893973f47d103931e86d86c2d6e9b.jpg\" /></p>\n<p><img src=\"https://www.blognone.com/sites/default/files/externals/69ea01346bb9bfae8458e1a8aa40cea6.jpg\" /></p>\n<p><img src=\"https://www.blognone.com/sites/default/files/externals/65c393f9729d493f315a864c2b21869d.jpg\" /></p>\n<p><img src=\"https://www.blognone.com/sites/default/files/externals/b6a69dd74aaf93277ff415ca3509aac7.jpg\" /></p>\n<p>ที่มา - <a href=\"https://press.aboutamazon.com/news-releases/news-release-details/amazon-introduces-echo-show-15-help-keep-families-organized\">Amazon</a></p>\n</div></div></div><div><div>Topics: </div><div><div><a href=\"/topics/amazon-echo-show\">Amazon Echo Show</a></div><div><a href=\"/topics/amazon\">Amazon</a></div><div><a href=\"/topics/smart-display\">Smart Display</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f89ece78959a5e2325605561473b607ab1caf72d7fa8b7c591d3fd30761bb094","category":"Thai"}