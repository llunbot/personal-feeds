{"title":"X จะเปลี่ยนให้โพสต์ที่เป็นสาธารณะ สามารถกดดูได้ทั้งหมด แม้บัญชีนั้นถูกบล็อกก็ตาม","link":"https://www.blognone.com/node/142143","date":1727125791000,"content":"<div><div><div><p>X เตรียมปรับวิธีการแสดงโพสต์ให้กับบัญชีที่ผู้ใช้งานบล็อกไว้ โดยถ้าโพสต์นั้นเป็นโพสต์สาธารณะ จากเดิมบัญชีที่ถูกบล็อกจะไม่สามารถดูโพสต์ได้เลย จะเปลี่ยนเป็นสามารถดูเนื้อหาของโพสต์ได้ แต่ไม่สามารถโต้ตอบกับโพสต์นั้นได้ (Engage) ทั้งรีพลาย, โควท, ถูกใจ หรือรีโพสต์</p>\n<p>ข้อมูลนี้ถูกรายงานโดยนักวิจัยแอป Nima Owji ซึ่งต่อมา Elon Musk เจ้าของ X มาโพสต์ตอบยืนยันการเปลี่ยนแปลงนี้ ว่าจะเกิดขึ้นเร็ว ๆ นี้ ที่คำสั่งบล็อกจะเป็นการบล็อกไม่ให้บัญชีนั้นโต้ตอบได้เท่านั้น แต่ไม่ได้บล็อกการเห็นโพสต์สาธารณะ</p>\n<p>ก่อนหน้านี้ Musk เคยพูดถึงระบบบล็อกใน X ว่า<a href=\"https://www.blognone.com/node/135355\">ต้องการนำฟังก์ชันนี้ออกไป</a> ให้เหลือเฉพาะ Mute เท่านั้น อย่างไรก็ตามการเปลี่ยนแปลงดังกล่าวยังเป็นการทำงานของบล็อกเกือบครบทุกอย่าง ยกเว้นเฉพาะเพิ่มให้สามารถดูโพสต์ได้นั่นเอง</p>\n<p>ที่มา: <a href=\"https://techcrunch.com/2024/09/23/x-will-soon-make-your-public-posts-visible-to-accounts-youve-blocked/\">TechCrunch</a></p>\n<p><img src=\"https://www.blognone.com/sites/default/files/externals/fcf0a7fb33b5fd2e06b98e108f1a08cb.png\" /></p>\n<blockquote><p>High time this happened. The block function will block that account from engaging with, but not block seeing, public post.</p>\n<p>— Elon Musk (@elonmusk) <a href=\"https://twitter.com/elonmusk/status/1838285460440862861?ref_src=twsrc%5Etfw\">September 23, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e7f7b2070634719a2910796766c360962ed3fbff73981100e604831643714ab","category":"Thai"}