{"title":"Lenovo รายงานผลประกอบการไตรมาส เติบโตสูงทุกกลุ่มธุรกิจ ผลจากความต้องการด้าน AI ที่มากขึ้น","link":"https://www.blognone.com/node/139937","date":1716514713000,"content":"<div><div><div><p>Lenovo รายงานผลประกอบการประจำไตรมาสสิ้นสุดเดือนมีนาคม 2024 มีรายได้รวม 13,833 ล้านดอลลาร์ เพิ่มขึ้น 9% จากช่วงเดียวกันในปีก่อน และมีกำไรสุทธิ 248 ล้านดอลลาร์</p>\n<p>Lenovo บอกว่าทิศทางของบริษัทและอุตสาหกรรมรวมมีแนวโน้มที่ดีขึ้นตั้งแต่ครึ่งหลังของปี 2023 รายได้จากกลุ่มธุรกิจ Solutions and Services และ Infrastructure Solutions เติบโตทำสถิติสูงสุด ส่วนกลุ่ม Intelligent Devices ที่มีธุรกิจพีซีซึ่งเป็นธุรกิจหลักของ Lenovo เติบโตในระดับเลขสองหลัก จากความต้องการสินค้ามารองรับด้าน AI มากขึ้น</p>\n<p>ตัวเลขที่ Lenovo กำหนดเป็นกลยุทธ์หลักในช่วงที่ผ่านคือการลดการพึ่งพารายได้จากพีซี (Non-PC) ซึ่งไตรมาสล่าสุดรายได้กลุ่มนี้เพิ่มเป็น 45% ของรายได้รวม</p>\n<p>Lenovo มองแนวโน้มในปี 2024 ว่าตลาดพีซีจะกลับมาที่ระดับก่อนโควิด โดยมี AI PC มาเป็นสินค้าหลักของตลาดภายในสามปีข้างหน้า และสินค้าใส่ AI จะเพิ่มมากขึ้นในกลุ่มสมาร์ทโฟนและแท็บเล็ต นอกจากนี้ความต้องการด้าน AI ที่มากขึ้น จะทำให้กลุ่มโครงสร้างพื้นฐานมีการอัปเกรดให้รองรับ AI เช่นเดียวกับบริการโซลูชันต่าง ๆ</p>\n<p>ที่มา: <a href=\"https://news.lenovo.com/pressroom/press-releases/fy-2023-24/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/b5d024459b8b294cb6078bd85946b752.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/da37b665eccc18133ba0f46966998092.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6b3da779d64c02bc60fa44578dfd84929c9b0e98f679f1527c7f178fe57526f","category":"Thai"}