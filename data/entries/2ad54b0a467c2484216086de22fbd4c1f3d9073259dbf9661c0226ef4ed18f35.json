{"title":"เกม Hades II ประกาศเปิดทดสอบ Early Access ในไตรมาส 2/2024","link":"https://www.blognone.com/node/135767","date":1694830528000,"content":"<div><div><div><p>อีกหนึ่งเกมเด่นที่น่าจับตามองคือ <a href=\"https://www.blognone.com/node/131793\">Hades II</a> ภาคต่อของเกม <a href=\"https://www.blognone.com/node/120289\">Hades ที่กวาดรางวัลมากมายในปี 2020</a> แต่หลังจากเปิดตัวภาคต่อแล้วก็เงียบหายไปนาน</p>\n<p>ล่าสุดต้นสังกัด Supergiant Games ออกมาประกาศแล้วว่า Hades II จะเปิดให้เล่นแบบ Early Access ในไตรมาส 2/2024 ล่าช้ากว่ากำหนดเดิมที่บอกว่าภายในปี 2023</p>\n<p>ทีมพัฒนาบอกว่าเกมภาค 2 พัฒนาคืบหน้าไปมากเมื่อเทียบกับเทรลเลอร์แรก โดยสัญญาว่าเกมเวอร์ชัน Early Access มีเนื้อหาปริมาณเทียบเท่ากับเกมภาคแรกตอนทำ Early Access และหลังจากรับฟังความเห็นแฟนๆ แล้วจะทยอยปรับปรุงเนื้อหาเพิ่มเติมเข้าไปอีก</p>\n<p><img alt=\"No Description\" src=\"https://www.blognone.com/sites/default/files/externals/ad0ec793b4f4d9a7ec0f279cf09b58c7.png\" /></p>\n<p>เทรลเลอร์แรกของเกมที่โชว์ช่วงปลายปี 2022</p>\n<p>ที่มา - <a href=\"https://www.supergiantgames.com/blog/hades-ii-development-update/\">Supergiant Games</a></p>\n</div></div></div><div><div>Topics: </div><div><div><a href=\"/topics/hades\">Hades</a></div><div><a href=\"/topics/games\">Games</a></div><div><a href=\"/topics/supergiant-games\">Supergiant Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ad54b0a467c2484216086de22fbd4c1f3d9073259dbf9661c0226ef4ed18f35","category":"Thai"}