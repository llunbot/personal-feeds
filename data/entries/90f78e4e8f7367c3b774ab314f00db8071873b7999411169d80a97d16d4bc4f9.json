{"title":"ไมโครซอฟท์ตอบรับนโยบาย Right-to-Repair จากผู้ถือหุ้น สัญญา Surface/Xbox ซ่อมง่ายขึ้น","link":"https://www.blognone.com/node/125170","date":1633659621000,"content":"<div><div><div><p>ไมโครซอฟท์เป็นบริษัทฮาร์ดแวร์สัญชาติอเมริกันรายแรก ที่ประกาศสนับสนุนแนวทาง Right-to-Repair เพื่อให้การซ่อมฮาร์ดแวร์ Surface และ Xbox ง่ายขึ้น</p>\n<p>เรื่องนี้ถูกผลักดันโดย As You Sow องค์กรเคลื่อนไหวด้านสิ่งแวดล้อม ที่เข้าไปถือหุ้นบริษัทต่างๆ และใช้สิทธิของผู้ถือหุ้น (shareholder resolutions) ไปกดดันให้บริษัทปรับวิธีการทำธุรกิจให้ดีขึ้น (<a href=\"https://www.asyousow.org/resolutions-tracker\">ตัวอย่างผลงาน</a>)</p>\n<p>กรณีของไมโครซอฟท์เป็นเรื่องขยะอิเล็กทรอนิกส์ โดย As You Sow ต้องการให้สินค้าอิเล็กทรอนิกส์ของไมโครซอฟท์ซ่อมง่ายขึ้น ซึ่งหลังจากเจรจากันมาหลายเดือน ไมโครซอฟท์ก็ยอมตกลงสนับสนุนเรื่องนี้ โดยเบื้องต้นไมโครซอฟท์จะจ้างที่ปรึกษาภายนอกมาศึกษาความเป็นไปได้ต่างๆ และเตรียมเปิดโครงการให้ร้านซ่อมรายย่อย สามารถซ่อมสินค้าของไมโครซอฟท์ได้ง่ายขึ้นด้วย</p>\n<p><img src=\"https://www.blognone.com/sites/default/files/externals/1305f633a3f187c1715e421075b7e186.jpg\" /></p>\n<p>ภาพชิ้นส่วน Surface Pro 8 จาก<a href=\"https://news.microsoft.com/sept-22-2021/\">ไมโครซอฟท์</a></p>\n<p>ที่มา - <a href=\"https://www.asyousow.org/resolutions/2021/06/16-microsoft-sustainability-policies-for-electronic-waste\">As You Sow</a>, <a href=\"https://grist.org/accountability/bowing-to-investors-microsoft-will-make-its-devices-easier-to-fix/\">Grist</a>, <a href=\"https://www.theregister.com/2021/10/08/microsoft_repair_tools/\">The Register</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/hardware\">Hardware</a></div><div><a href=\"/topics/right-to-repair\">Right-to-Repair</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90f78e4e8f7367c3b774ab314f00db8071873b7999411169d80a97d16d4bc4f9","category":"Thai"}