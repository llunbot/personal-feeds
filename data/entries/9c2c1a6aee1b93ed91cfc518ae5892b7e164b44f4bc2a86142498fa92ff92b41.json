{"title":"Android เพิ่มฟีเจอร์ป้องกัน Factory Reset หลังถูกขโมยเครื่อง,​ บัง OTP ในหน้าล็อคสกรีน","link":"https://www.blognone.com/node/146401","date":1747216524000,"content":"<span>Android เพิ่มฟีเจอร์ป้องกัน Factory Reset หลังถูกขโมยเครื่อง,​ บัง OTP ในหน้าล็อคสกรีน</span>\n\n  <div>\n    <div>Body</div>\n              <div><p>Android มี<a href=\"https://www.blognone.com/node/139778\">ฟีเจอร์ Theft Detection Lock ช่วยคุ้มครองข้อมูลในมือถือหากเครื่องถูกขโมย มาตั้งแต่ปี 2024</a> และ<a href=\"https://www.blognone.com/node/142420\">พัฒนา</a> <a href=\"https://www.blognone.com/node/143498\">ต่อยอด</a> มาเรื่อยๆ เช่น ล็อคหน้าจออัตโนมัติ สั่งล็อคเครื่องจากระยะไกล และพยายามป้องกันคนร้ายปิดเน็ตเพื่อไม่ให้ตามหาเครื่องเจอ</p>\n<p>ล่าสุดกูเกิลประกาศฟีเจอร์เพิ่มเติมให้ Theft Detection ช่วยป้องกันการล้างเครื่องหรือ Factory Reset โดยก่อนเครื่องจะรีเซ็ตต้องตอบคำถาม security question ที่ตัวเราเองเคยตั้งเอาไว้ก่อน เพื่อยืนยันว่าเป็นเจ้าของเครื่องจริงๆ</p>\n<p>นอกจากนี้ ฟีเจอร์ป้องกันขโมยยังช่วย \"บัง\"​ ไม่ให้คนร้ายเห็นรหัสผ่าน OTP ที่ถูกส่งมาทาง SMS แล้วขึ้นเตือนใน notification ตอนล็อคหน้าจอ (แม้เข้าเครื่องไม่ได้อาจยังอ่าน OTP ไปล็อกอินบัญชีของเราทางอื่นได้) ดังนั้นถ้าเครื่องประเมินว่าถูกขโมย ก็จะไม่แสดงเนื้อหาใน OTP ให้เห็นด้วย</p>\n<p>ที่มา - <a href=\"https://security.googleblog.com/2025/05/whats-new-in-android-security-privacy-2025.html\">Google</a></p>\n<p><img src=\"https://www.blognone.com/sites/default/files/files-2025/2025-05/aa.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/14/2025 - 16:55</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c2c1a6aee1b93ed91cfc518ae5892b7e164b44f4bc2a86142498fa92ff92b41","category":"Thai"}