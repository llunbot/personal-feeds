{"title":"Vivo ประเทศไทย ออกอัพเดต Funtouch OS 15 ที่อิงจาก Android 15 แล้ว","link":"https://www.blognone.com/node/142900","date":1730518297000,"content":"<div><div><div><p>Vivo ประเทศไทย เริ่มปล่อยอัพเดต Funtouch OS 15 ที่อิงจาก Android 15 ให้กับผู้ใช้ในไทยแล้ว โดยเริ่มจากมือถือรุ่น Vivo X100 Series 5G และ iQOO 12 5G ก่อน ส่วน V Series และ Y Series จะตามมาในปี 2025</p>\n<p>Vivo ชูจุดเด่นของ Funtouch OS 15 ว่า \"ยุคใหม่ของความลื่นไหล\" เน้นเรื่องแอนิเมชันที่โดดเด่น โดยเฉพาะจังหวะที่นิ้วสัมผัสหน้าจอ ใช้ธีมเล่นแสงและเงาอย่างเต็มที่ มีฟีเจอร์ด้าน customization ปรับแต่งพื้นหลัง ไอคอน วิดเจ็ต ภาพล็อคหน้าจอ</p>\n<p>ฟีเจอร์อื่นๆ ใน Funtouch OS 15 มีเรื่องการใช้ AI ช่วยปรับความคมชัดของภาพถ่าย ทั้งภาพถ่ายทั่วไปและภาพถ่ายเอกสาร, Ultimate Game Mode ที่รองรับการเล่นเกมในหน้าต่างเล็ก (picture-in-picture) เป็นต้น</p>\n<p>ที่มา - อีเมลประชาสัมพันธ์ Vivo Thailand, <a href=\"https://www.vivo.com/th/funtouch\">Vivo</a></p>\n<p><img alt=\"No Description\" src=\"https://www.blognone.com/sites/default/files/externals/e43dd9f8795d18484f85352da57b9191.jpeg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/android-15\">Android 15</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3844a4b95627aac3edc18a929d2a09a227011472f6f8ac11a3521cd9e9bcda00","category":"Thai"}