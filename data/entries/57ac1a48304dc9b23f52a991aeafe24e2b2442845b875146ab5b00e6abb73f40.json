{"title":"กูเกิลแนะนำ ควรปิดระบบ 2G บนมือถือ เพื่อป้องกันสถานีฐานปลอมยิง SMS หลอกลวง","link":"https://www.blognone.com/node/141225","date":1722651197000,"content":"<div><div><div><p>ทีมความปลอดภัยของกูเกิล เขียนบทความลง Google Security Blog แนะนำให้ผู้ใช้โทรศัพท์มือถือปิดการทำงานของเครือข่าย 2G เพื่อป้องกันปัญหาสถานีฐานปลอม False Base Stations (FBS) หรือบางครั้งเรียกว่า Stingrays ที่กระจายข้อความ SMS ในพื้นที่นั้นๆ เพื่อหลอกให้คลิกลิงก์ (SMS phising) การโจมตีลักษณะนี้มีชื่อเรียกรวมๆ ว่า SMS Blaster</p>\n<p>เครือข่าย 2G ที่ออกแบบมานานแล้ว ไม่ได้คิดถึงประเด็นเรื่องสถานีฐานปลอม ทำให้ตัวโปรโตคอลไม่มีวิธียืนยันได้ว่าเป็นสถานีฐานจริงหรือปลอม ทางออกจึงต้องแก้ที่ฝั่งอุปกรณ์โทรศัพท์ ให้ปิดการทำงานของโหมด 2G ไปเลย โดยฟีเจอร์นี้มีตั้งแต่ Android 12 แล้ว</p>\n<p><a href=\"https://www.blognone.com/node/109527\">ในกรณีของประเทศไทย ปิดเครือข่าย 2G ไปแล้วตั้งแต่ปี 2019</a> ในแง่เครือข่ายคงไม่ได้รับผลกระทบใดๆ แต่มือถือหลายๆ รุ่นยังรองรับการเชื่อมต่อแบบรวมหลายโหมด เช่น 5G/LTE/3G/2G อยู่ จึงอาจเป็นช่องว่างให้กับสถานีฐานปลอมมายิง SMS ใส่เราได้ ก็สามารถเปลี่ยนโหมดให้เหลือเฉพาะ 5G/LTE/3G แทนได้ในหน้า Settings &gt; Mobile networks</p>\n<p>ที่มา - <a href=\"https://security.googleblog.com/2024/08/keeping-your-android-device-safe-from.html\">Google Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/5fcdd188dc140477dfef39d5fa4bc294.png\" /></p>\n<p><img alt=\"No Description\" src=\"https://www.blognone.com/sites/default/files/externals/f57ea4615273b7565393af191ec50f6f.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/2g\">2G</a></div><div><a href=\"/topics/telecom\">Telecom</a></div><div><a href=\"/topics/phishing\">Phishing</a></div><div><a href=\"/topics/sms\">SMS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57ac1a48304dc9b23f52a991aeafe24e2b2442845b875146ab5b00e6abb73f40","category":"Thai"}