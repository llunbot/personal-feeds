{"title":"Tesla อัปเดตแอปให้รองรับ Apple Watch สามารถปลดล็อกรถได้ผ่านแอปหลักแล้ว","link":"https://www.blognone.com/node/143420","date":1733185076000,"content":"<div><div><div><p>Tesla ประกาศอัปเดตฟีเจอร์หลายรายการให้กับผู้ใช้งานรถยนต์ในสัปดาห์หน้า โดยมีรายการสำคัญหนึ่งคือแอป Tesla รองรับการทำงานบน Apple Watch แล้ว ทำให้สามารถใช้นาฬิกาปลดล็อกรถยนต์ได้แล้ว</p>\n<p>ในแอป Tesla บน Apple Watch ผู้ใช้งานยังสามารถดูและสั่งการอื่นได้ เช่น ระดับการชาร์จแบตเตอรี, สั่งเปิด Frunk หรือกระโปรงหน้ารถ, ปรับระดับอุณหภูมิในรถ</p>\n<p>ฟีเจอร์เชื่อมต่อกับแอปผ่านสมาร์ทวอทช์ของแอป Tesla ตอนนี้ยังรองรับกับ watchOS ของ Apple Watch เท่านั้น ยังไม่มีแผนสำหรับ Wear OS ออกมา ส่วนฟีเจอร์อื่นที่ออกมาในรอบอัปเดตนี้ เช่น การบันทึกคลิประบบป้องกันขโมยรอบคันรถได้ผ่านแอป และปรับปรุงระบบช่วยเหลือการขับขี่อีกหลายอย่าง</p>\n<p>ที่มา: <a href=\"https://x.com/Tesla/article/1863433027155804639\">Tesla</a></p>\n<p><img alt=\"No Description\" src=\"https://www.blognone.com/sites/default/files/externals/bbd5ce51c7f7dead0ea477f422af4b95.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/apple-watch\">Apple Watch</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f868409fb3e39b8fe2c1234911cbec71cdf6f676ef1d5515234ef023fac3db2","category":"Thai"}