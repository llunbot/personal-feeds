{"title":"Razer เปิดตัวคีย์บอร์ดเกมมิ่ง Huntsman V2 อัตราสแกน 8000Hz ตอบสนองเร็ว 0.2ms","link":"https://www.blognone.com/node/124809","date":1631883493000,"content":"<div><div><div><p>Razer เปิดตัวคีย์บอร์ดเกมมิ่งรุ่นใหม่ Huntsman V2 ที่ชูจุดเด่นเรื่องความเร็วในการตอบสนอง (response time) ที่ 0.2ms อ้างว่าเร็วที่สุดในโลก และเร็วกว่าคีย์บอร์ดแมคานิกทั่วไปที่มีอัตราตอบสนอง 2ms ถึงสิบเท่าตัว</p>\n<p>คีย์บอร์ดตระกูล Huntsman ใช้เทคโนโลยีวัดการกดปุ่มด้วยแสง (Optical Switch) มาตั้งแต่รุ่นแรก พอมาถึงรุ่นที่สอง  Razer พัฒนาเทคนิคการสแกนให้ถี่ขึ้นเป็น 8000Hz สูงกว่าคีย์บอร์ดทั่วไปที่สแกน 1000Hz และเปลี่ยนมาใช้แสงอินฟราเรดที่ลดปัญหาการดีเลย์จากเด้งกลับ (debounce delay ที่ใช้ในคีย์บอร์ดแมคานิกเพื่อมั่นใจว่าปุ่มถูกกดจริงๆ) ผลคือคีย์บอร์ดที่ทำงานได้เร็วจน Razer เรียกว่า near-zero latency</p>\n<p>นอกจากเรื่องอัตราเร็วในการตอบสนองแล้ว Huntsman V2 ยังมีฟีเจอร์ใหม่อื่นๆ เช่น การใช้วัสดุ Doubletshot PBT keycap ที่ทนทานกว่าเดิม, ปรับปรุงเรื่องเสียง และความมั่นคงของคีย์บอร์ดแม้ตอนกดแรงๆ ตัวคีย์บอร์ดยังมีแป้นหมุน Digital Dial ที่ตั้งค่าเองได้ และแน่นอนระบบไฟ RGB Razer Chroma ตามมาตรฐาน</p>\n<p>Razer Huntsman V2 เริ่มวางขายแล้ว ราคาเริ่มต้น 189.99 ดอลลาร์ (Clicky Purple Switch) และมีเวอร์ชัน 199.99 ดอลลาร์ ถ้าอยากเปลี่ยนเป็น Linear Red Switch</p>\n<p><img src=\"https://www.blognone.com/sites/default/files/externals/b32823c49d4e70f6ef5735f083e1520b.jpg\" /></p>\n<p><img src=\"https://www.blognone.com/sites/default/files/externals/0c6d21cf406f1b84320d1ec195637397.jpg\" /></p>\n<p>Huntsman V2 ยังมีเวอร์ชันเล็ก Huntsman V2 Tenkeyless ที่ตัดแป้น numpad, dial และปุ่มพิเศษออกไป แต่ยังคงฟีเจอร์หลักอื่นๆ ไว้ทั้งหมด แถมมีสาย USB-C แบบถอดแยกได้เพื่อความสะดวกในการขนย้ายด้วย ราคาเริ่มต้นที่ 149.99 ดอลลาร์</p>\n<p><img src=\"https://www.blognone.com/sites/default/files/externals/a11bfdabd2de00f009e1426068087a29.jpg\" /></p>\n<p>ที่มา - <a href=\"https://press.razer.com/product-news/meet-the-worlds-fastest-keyboard-the-new-razer-huntsman-v2/\">Razer</a></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/keyboard\">Keyboard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bfe4151e653f6e03f1c4f5c6f8dfb286beb65af93ae865ec77da38389304adb","category":"Thai"}