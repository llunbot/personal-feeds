{"title":"Microsoft Word เปลี่ยนค่าดีฟอลต์ของ Paste จาก Keep Source มาเป็น Merge Formatting","link":"https://www.blognone.com/node/139699","date":1715436074000,"content":"<div><div><div><p>ผู้ใช้ Microsoft Word คงทราบกันดีว่าการสั่ง Paste ข้อความจากที่อื่นมาลงเอกสาร มีตัวเลือก 3-4 แบบ โดยค่าดีฟอลต์ของ Word ที่ใช้มายาวนานคือ <strong>Keep Source Formatting</strong> อิงจากฟอร์แมตข้อความของเอกสาร/เว็บต้นทาง</p>\n<p>แนวทาง Keep Source Formatting มีผลทำให้ข้อความที่คัดลอกมา อาจดูผิดแผกไปจากฟอร์แมตเอกสารปัจจุบัน ทำให้ต้องเสียเวลามาแก้กันใหม่ และที่ผ่านมาผู้ใช้ Word (อย่างน้อยกลุ่มหนึ่ง) ก็ส่งเสียงเรียกร้องมายังไมโครซอฟท์ให้แก้ไขเรื่องนี้</p>\n<p>ล่าสุดไมโครซอฟท์ประกาศเปลี่ยนค่าดีฟอลต์มาเป็น <strong>Merge Formatting</strong> หรือเปลี่ยนฟอร์แมตบางส่วน (เช่น ฟอนต์ ขนาดอักษร สีข้อความ) ให้เข้ากับเอกสารปัจจุบัน โดยยังคงรูปแบบบางอย่างของเนื้อหาเดิมเอาไว้ (เช่น ตัวหนา ขีดเส้นใต้ ลิสต์ ตาราง) ซึ่งน่าจะตรงใจผู้ใช้งานมากกว่า</p>\n<p>ผู้ใช้ Word สามารถเปลี่ยนค่าดีฟอลต์ได้เองจากหน้า Options &gt; Advanced &gt; Cut, copy, and paste และนอกจากสองตัวเลือกนี้แล้ว ยังมีตัวเลือก Keep Text Only ที่คัดลอกเฉพาะข้อความอย่างเดียว ไม่รวมรูปภาพ ลิงก์ และตารางมาให้ด้วย</p>\n<p>การเปลี่ยนแปลงนี้จะมีผลกับ Word for Windows Version 2405 (Build 17624.20000) ขึ้นไป</p>\n<p><img alt=\"No Description\" src=\"https://www.blognone.com/sites/default/files/externals/861d5a0fafb2291a90e8f7f75994fc24.png\" /></p>\n<p>ที่มา - <a href=\"https://insider.microsoft365.com/en-us/blog/updated-default-paste-option-in-word-for-windows\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-word\">Microsoft Word</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9deb7d5a7afea3d8f0608d84e14b2fb0a4e391e460036d6ca4863468b74ef5b2","category":"Thai"}