{"title":"ไทยส่งทีมนักวิจัยไปสถานีวิจัยขั้วโลกใต้นาน 28 วัน ศึกษาผลกระทบของขยะทะเล-ภูมิอากาศ","link":"https://www.blognone.com/node/144528","date":1738837715000,"content":"<div><div><div><p>ทีมนักวิจัยจากประเทศไทย 3 คน และช่างภาพอีก 1 คน เดินทางไปทำวิจัยที่ขั้วโลกใต้ (แอนตาร์กติก) ถือเป็นคณะคนไทยที่เดินทางทำวิจัยไปขั้วโลกใต้ในรอบ 11 ปี (ไปคราวก่อนคือ 2557)</p>\n<p>การเดินทางครั้งนี้อยู่ภายใต้ \"โครงการวิจัยขั้วโลกตามพระราชดำริ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี\" ของ \"มูลนิธิเทคโนโลยีสารสนเทศตามพระราชดำริ สมเด็จพระเทพรัตนราชสุดาฯ สยามบรมราชกุมารี\" ที่มีความร่วมมือกับหน่วยงานด้านขั้วโลกของประเทศจีน (PRIC) ทำให้สามารถส่งนักวิจัยไทยไปทำวิจัยที่สถานีวิจัยเกรทวอลล์ (Great Wall Station) ของจีนได้</p>\n<p>ทีมจากไทยทั้ง 4 คนได้แก่</p>\n<ul>\n<li>ศาสตราจารย์ ดร.สุชนา ชวนิชย์ ภาควิชาวิทยาศาสตร์ทางทะเล คณะวิทยาศาสตร์ จุฬาลงกรณ์มหาวิทยาลัย (เคยไปทำวิจัยที่ขั้วโลกใต้ในปี 2552 และ 2557 ครั้งนี้ถือเป็นครั้งที่สาม)</li>\n<li>ผู้ช่วยศาสตราจารย์ ดร.สุจารี บุรีกุล อาจารย์ภาควิชาวิทยาศาสตร์ทางทะเล คณะวิทยาศาสตร์ จุฬาฯ</li>\n<li>นายนิพัธ ปิ่นประดับ ผู้ช่วยนักวิจัย ภาควิชาวาริชศาสตร์ คณะวิทยาศาสตร์ มหาวิทยาลัยบูรพา</li>\n<li>นายภคินัย ยิ้มเจริญ ช่างภาพจากสยามโสภา</li>\n</ul>\n<p>ทีมวิจัยจะอยู่ที่ขั้วโลกใต้เป็นเวลา 28 วัน (29 มกราคม ถึง 28 กุมภาพันธ์ 2568) ศึกษาผลกระทบของขยะทะเล ไมโครพลาสติก และการเปลี่ยนแปลงภูมิอากาศที่มีต่อสัตว์ทะเล และระบบนิเวศทางทะเล</p>\n<p>จากการสำรวจเบื้องต้น พบว่าน้ำแข็งในหลายๆ ที่ของบริเวณแอนตาร์ติกได้ละลายและหายไป เมื่อเทียบกับ 11 ปีที่แล้วที่คณะไทยได้เคยมาทำการสำรวจ ส่วนมลพิษทางอากาศค่าที่ตรวจวัดได้พบว่า ที่แอนตาร์ติกอากาศยังบริสุทธิ์มากเมื่อเทียบกับอากาศบริเวณส่วนอื่นๆ ของโลก</p>\n<p>ที่มา - <a href=\"https://www.chula.ac.th/news/216612/\">จุฬาลงกรณ์มหาวิทยาลัย</a>, <a href=\"https://www.chula.ac.th/highlight/216744/\">จุฬาลงกรณ์มหาวิทยาลัย</a></p>\n<p><img alt=\"No Description\" src=\"https://www.blognone.com/sites/default/files/externals/147f33f887b1375e0ead98408770dc09.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/79340701a06a1cd02f69dce2c3b58758.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9e7a5889f8f40095f141be2c1f8fed90.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/014aa8a90534b7cffc436425288ce27a.jpg\" /></p>\n</div></div></div><div><div>Topics: </div><div><div><a href=\"/topics/science\">Science</a></div><div><a href=\"/topics/thailand\">Thailand</a></div><div><a href=\"/topics/research\">Research</a></div><div><a href=\"/topics/china\">China</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71f98696319e082b78aab78236f822093f8524ac942e8ed731ccf459597580b4","category":"Thai"}