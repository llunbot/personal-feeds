{"title":"Andrej Karpathy หนึ่งในผู้ร่วมก่อตั้ง OpenAI ลาออกจากบริษัทเป็นครั้งที่ 2 ยืนยันไม่มีดราม่าใด ๆ","link":"https://www.blognone.com/node/138210","date":1707957053000,"content":"<div><div><div><p>Andrej Karpathy นักวิจัยด้าน AI และเป็นหนึ่งในผู้ร่วมก่อตั้ง OpenAI ประกาศว่าเขาได้ลาออกจากการทำงานที่ OpenAI แล้ว ซึ่งเป็นการลาออกครั้งที่ 2 โดยครั้งแรกหลังจาก<a href=\"https://www.blognone.com/node/75739\">ร่วมก่อตั้ง</a> เขาได้ลาออกมาทำงานที่ Tesla ในฝ่ายพัฒนาระบบขับเคลื่อนอัตโนมัติ และ<a href=\"https://www.blognone.com/node/129360\">ลาออกเมื่อปี 2022</a> โดยกลับมาทำงานที่ OpenAI อีกครั้ง</p>\n<p>Karpathy โพสต์ข้อความใน X โดยบอกว่า \"ไม่ได้มีเรื่องอะไร\" ที่ทำให้เขาต้องตัดสินใจลาออก ซึ่งคงหมายถึงเหตุการณ์ชุลมุนดราม่าใน OpenAI ช่วงที่ผ่านมา ทั้งยังบอกว่าแต่ยังอยากอ่านทฤษฎีสมคบคิดทั้งหลายต่อไปเพราะมันสนุกดี</p>\n<p>เขาบอกว่า OpenAI มีทีมงานที่สุดยอด แผนงานในอนาคตก็น่าสนใจมาก แต่สำหรับเขานั้น ยังมีโครงการส่วนตัวที่อยากไปลงมือทำต่อ ซึ่งคนที่ติดตามเขามาระยะหนึ่งคงเดาได้ว่าจะเป็นอะไร ทั้งนี้ใน Bio ของ Karpathy บน X (ตอนนี้แก้ไขแล้ว) ระบุว่างานที่ OpenAI คือเป็นผู้สร้าง J.A.R.V.I.S</p>\n<p>ตัวแทนของ OpenAI ก็ชี้แจงในทิศทางเดียวกัน โดยบอกว่า Karpathy ได้ลาออกเพื่อไปทำโครงการส่วนตัว ส่วนงานที่รับผิดชอบใน OpenAI นั้น ตอนนี้ได้ส่งมอบให้ทีมนักวิจัยที่ทำงานใกล้ชิดกับ Karpathy แล้ว</p>\n<p>ที่มา: <a href=\"https://techcrunch.com/2024/02/13/andrej-karpathy-is-leaving-openai-again-but-he-says-there-was-no-drama/\">TechCrunch</a></p>\n<p><img src=\"https://www.blognone.com/sites/default/files/externals/29246c0afd0b65a3a6a1da177c295cb1.jpg\" /></p>\n<blockquote><p>Hi everyone yes, I left OpenAI yesterday. First of all nothing \"happened\" and it’s not a result of any particular event, issue or drama (but please keep the conspiracy theories coming as they are highly entertaining :)). Actually, being at OpenAI over the last ~year has been…</p>\n<p>— Andrej Karpathy (@karpathy) <a href=\"https://twitter.com/karpathy/status/1757600075281547344?ref_src=twsrc%5Etfw\">February 14, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e47e6bbacedffb6daa2ae2c3e80a916884c6527fef8e7bc4cfd922104452f18c","category":"Thai"}