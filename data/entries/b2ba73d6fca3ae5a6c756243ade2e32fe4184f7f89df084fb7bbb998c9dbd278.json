{"title":"เปิดตัว Galaxy S23 FE ใช้ชิปตัวเดียวกับ S22, กล้อง 50MP, ราคาเริ่มต้น 599 ดอลลาร์ ถูกลงกว่าเดิม","link":"https://www.blognone.com/node/136061","date":1696384537000,"content":"<div><div><div><p>ซัมซุงเปิดตัว Galaxy S23 FE ตาม<a href=\"https://www.blognone.com/node/136028\">ที่ประกาศไว้ก่อนหน้า</a> ภาพรวมคือเป็นมือถือสเปกระดับกลางตามมาตรฐานรุ่น FE ที่ใช้ดีไซน์แบบเดียวกับ Galaxy S23 รุ่นใหญ่ ใช้กรอบอะลูมิเนียมและกระจก Gorilla Glass 5 ทั้งด้านหน้าและด้านหลัง</p>\n<p>Galaxy S23 FE มีทั้งรุ่นที่ใช้ชิป Exynos 2200 และ Snapdragon 8 Gen 1 (เท่ากับว่าเป็นชิปของ S22 ทั้งคู่), อัพเกรดกล้องหลังหลักเป็น 50MP, แรมเป็น 8GB ทุกรุ่นย่อยแล้ว</p>\n<p>จุดที่น่าสนใจคือ Galaxy S23 FE มีราคาเริ่มต้น 599 ดอลลาร์ ถูกกว่า<a href=\"https://www.blognone.com/node/126525\">รุ่นพี่ Galaxy S21 FE ที่เริ่มต้น 699 ดอลลาร์</a> ส่วนราคาขายในไทยยุคบาทอ่อน ดอลลาร์แพง ต้องรอประกาศอีกครั้งหนึ่ง</p>\n<p><img alt=\"No Description\" src=\"https://www.blognone.com/sites/default/files/externals/504e93f24be01b84f90728cbcd4b45b9.jpg\" /></p>\n<p>สเปกของ Galaxy S23 FE มีดังนี้</p>\n<ul>\n<li>หน้าจอ 6.4\" FHD+ Dynamic AMOLED 2X 120Hz</li>\n<li>กล้องหลัง: 12MP Ultra-Wide, 50MP Wide, 8MP Tele</li>\n<li>กล้องหน้า: 10MP</li>\n<li>แรม: 8GB + 128/256GB</li>\n<li>แบตเตอรี่: 4,500 mAh ชาร์จเร็ว 25W + ชาร์จเร็วไร้สาย</li>\n<li>ระบบปฏิบัติการ: Android 13</li>\n<li>กันน้ำกันฝุ่น IP68</li>\n</ul>\n<p>Galaxy S23 FE มีให้เลือกทั้งหมด 6 สี Mint, Cream, Graphite, Purple, Indigo, Tangerine โดยบางสีอาจมีขายเฉพาะบางประเทศ</p>\n<p>ที่มา - <a href=\"https://news.samsung.com/global/samsung-galaxy-s23-fe-galaxy-tab-s9-fe-and-galaxy-buds-fe-bring-standout-features-to-even-more-users\">Samsung</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-s23\">Galaxy S23</a></div><div><a href=\"/topics/mobile\">Mobile</a></div><div><a href=\"/topics/samsung\">Samsung</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2ba73d6fca3ae5a6c756243ade2e32fe4184f7f89df084fb7bbb998c9dbd278","category":"Thai"}