{"title":"[ลือ] HomePod มีหน้าจอ เลื่อนกำหนดการผลิตอีกครั้งจากไตรมาส 1/2025 ออกไปเป็นไตรมาส 3/2025 อย่างน้อย","link":"https://www.blognone.com/node/143451","date":1733308841000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลสายซัพพลายเชนคนเดิม เผยแพร่รายงานล่าสุดว่าด้วยจอสมาร์ทโฮมในบ้าน หรือที่เรียกว่า HomePod เวอร์ชันมีจอ ที่<a href=\"https://www.blognone.com/node/143074\">มีรายงานก่อนหน้านี้</a>ว่าแอปเปิลจะเปิดตัวในช่วงต้นปีหน้า</p>\n<p>Kuo บอกว่า HomePod แบบมีหน้าจอ ได้ถูกเลื่อนแผนการผลิตหลักออกไปอีกครั้ง แผนแรกสุดนั้นแอปเปิลจะเริ่มผลิตในปีนี้ 2024 แล้วก็เลื่อนออกไปเป็นไตรมาส 1 ปี 2025 ตามรายงานก่อนหน้า แต่ข้อมูลล่าสุดแผนการผลิตถูกเลื่อนไปเป็นประมาณไตรมาส 3/2025 หรือหลังงาน WWDC ประจำปีหน้า</p>\n<p>เขาบอกว่าปัญหาที่การผลิตล่าช้าออกไปอีกมาจากการพัฒนาซอฟต์แวร์ โดยอุปกรณ์นี้คาดว่าจะใช้ชิป A18 ขนาดจอประมาณ 6-7 นิ้ว และรองรับ Apple Intelligence สินค้านี้คาดว่าเป็นการปรับยุทธศาสตร์ของสินค้าในไลน์ HomePod ที่เดิมเป็นลำโพงอัจฉริยะ ให้มาเป็นอุปกรณ์ครอบคลุมสมาร์ทโฮมมากขึ้น</p>\n<p>Kuo ยังยืนยันข้อมูลเดิมเรื่องการออก<a href=\"https://www.blognone.com/node/143076\">กล้องวงจรปิดอัจฉริยะ</a>ของแอปเปิล ซึ่งเขาบอกว่าจะเป็นเครื่องมือสำคัญช่วยเสริมการทำงานของ HomePod แบบมีหน้าจอนี้ โดยสินค้ากำหนดขายปี 2026 เหมือนเดิม</p>\n<p>ที่มา: <a href=\"https://medium.com/@mingchikuo/smart-home-market-becomes-apples-next-strategic-target-new-homepod-with-display-set-to-be-key-c92f44760a7c\">Ming-Chi Kuo</a></p>\n<p><img alt=\"No Description\" src=\"https://www.blognone.com/sites/default/files/externals/d9740f4fa004bcccec80ce65222fbd4b.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abb82c29e7e0acb94127945ebef61d174667c3c9e1d8610d78447bf4848e59bc","category":"Thai"}