{"title":"แหล่งรายได้ใหม่ Amazon Prime Video จะเริ่มแสดงโฆษณามากขึ้นในปี 2025","link":"https://www.blognone.com/node/142398","date":1728115845000,"content":"<div><div><div><p><a href=\"https://www.blognone.com/node/137406\">Amazon Prime Video เริ่มแพ็กเกจสตรีมมิ่งแบบมีโฆษณาเมื่อต้นปี 2024</a> (ยังไม่มีของไทย) ลักษณะเดียวกับบริการสตรีมมิ่งเจ้าอื่นๆ ที่หันมาออกแพ็กเกจราคาถูก แลกกับการมีโฆษณา เพื่อเป็นช่องทางรายได้ใหม่</p>\n<p>Kelly Day รองประธาน Prime Video International ให้สัมภาษณ์กับ Financial Times ว่าในปีหน้า 2025 บริษัทจะเพิ่มการแสดงโฆษณาให้มากขึ้นกว่าเดิม เทียบกับในปัจจุบันที่แสดงโฆษณาไม่เยอะนัก (very light ad load ประมาณ 2-3.5 นาทีต่อชั่วโมง) แต่โฆษกของบริษัทก็ยืนยันว่า โฆษณาจะยังน้อยกว่าทีวีแบบดั้งเดิม หรือโฆษณาของสตรีมมิ่งรายอื่นๆ</p>\n<p>นอกจากการแสดงโฆษณาแทรกในสตรีมแล้ว Prime Video ยังมีโฆษณาตอนกด pause โดยจะเป็นโฆษณาสินค้าบน Amazon ที่สามารถกดหยิบใส่ตะกร้าได้เลย</p>\n<p>ธุรกิจโฆษณาของ Amazon ถือว่าใหญ่มากในภาพรวม แต่ธุรกิจโฆษณาเฉพาะส่วน Prime Video ยังถือว่าเพิ่งเริ่มต้นเท่านั้น</p>\n<p>ที่มา - <a href=\"https://arstechnica.com/gadgets/2024/10/amazon-prime-video-is-getting-more-ads-next-year/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/1f375b52da16e52209db3558aa5ba582.jpeg\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/advertising\">Advertising</a></div><div><a href=\"/topics/video-streaming\">Video Streaming</a></div><div><a href=\"/topics/amazon\">Amazon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c737a8f8809f2a8d3a8d8ab0f196af646707068d7911318a2b646175702e5e5","category":"Thai"}