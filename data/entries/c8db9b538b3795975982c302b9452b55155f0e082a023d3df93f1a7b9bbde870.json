{"title":"iRobot ประกาศปลดพนักงาน 31% - ซีอีโอลาออก หลังจาก Amazon ล้มดีลซื้อกิจการ","link":"https://www.blognone.com/node/137930","date":1706539335000,"content":"<div><div><div><p>iRobot ผู้ผลิตหุ่นยนต์ดูดฝุ่นแบรนด์ Roomba ประกาศแผนปรับโครงสร้างกิจการทันที หลังจาก Amazon <a href=\"https://www.blognone.com/node/137929\">ประกาศยกเลิกดีล</a>ซื้อกิจการมูลค่า 1.7 พันล้านดอลลาร์ โดยจะปลดพนักงานประมาณ 350 ตำแหน่ง คิดเป็น 31% ของพนักงานทั้งหมด</p>\n<p>นอกจากนี้ Colin Angle ซีอีโอและประธานบอร์ดของ iRobot ก็จะออกจากตำแหน่งด้วย โดยแต่งตั้ง Glen Weinstein รองประธานและหัวหน้าฝ่ายกฎหมายขึ้นเป็นซีอีโอชั่วคราว และ Andrew Miller หัวหน้ากรรมการบอร์ดอิสระ มาเป็นประธานบอร์ดคนใหม่</p>\n<p>iRobot ยังประกาศแผนควบคุมค่าใช้จ่าย รักษาอัตรากำไรบริษัท โดยจะหยุดโครงการพัฒนาและวิจัยสินค้าทั้งหมดที่ไม่เกี่ยวกับการดูแลพื้น เช่น เครื่องฟอกอากาศ หุ่นยนต์ตัดหญ้า แพลตฟอร์มสอนเขียนโค้ดหุนยนต์ เป็นต้น</p>\n<p>ที่มา: <a href=\"https://media.irobot.com/2024-01-29-iRobot-Announces-Operational-Restructuring-Plan-to-Position-Company-for-the-Future\">iRobot</a></p>\n<p><img alt=\"No Description\" src=\"https://www.blognone.com/sites/default/files/externals/2d74732709747854b3da868c5aebeaca.jpeg\" /></p>\n</div></div></div><div><div>Topics: </div><div><div><a href=\"/topics/irobot\">iRobot</a></div><div><a href=\"/topics/layoff\">Layoff</a></div><div><a href=\"/topics/roomba\">Roomba</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8db9b538b3795975982c302b9452b55155f0e082a023d3df93f1a7b9bbde870","category":"Thai"}