{"title":"ชายชาวเยอรมนีฉีดวัคซีน COVID-19 ไปแล้ว 8 สูตร รวม 217 เข็ม ยังแข็งแรงดี","link":"https://www.blognone.com/node/138590","date":1709824497000,"content":"<div><div><div><p>ทีมวิจัยจากศูนย์วิจัยวัคซีนมหาวิทยาลัย FAU Erlangen-Nürnberg ในเยอรมนีรายงานถึงชายอายุ 62 ปีผู้หนึ่งที่รับวัคซีน COVID-19 มาแล้วถึง 217 เข็ม ตลอดช่วงเวลาที่มีวัคซีนให้บริการ โดยได้รับวัคซีนทั้งแบบ Johnson&amp;Johnson, AstraZeneca, Moderna, BioNTech/Pfizer, GSK/Sanofi ตลอดจนสูตร booster สำหรับเร่งภูมิแบบต่างๆ รวม 8 แบบ</p>\n<p>ทีมวิจัยรู้จักชายผู้นี้หลังจากเขาถูกสอบสวนเนื่องจากไปรับวัคซีนมากถึง 130 เข็มตั้งแต่ปี 2021 เป็นต้นมา แม้ภายหลังอัยการจะไม่ได้ดำเนินคดีต่อ แต่ทีมวิจัยก็ติดต่อขอตัวอย่างเพื่อมาศึกษาภูมิที่ได้ และผลเสียจากการรับวัคซีนมากขนาดนี้</p>\n<p>จากการตรวจระดับภูมิพบว่าเมื่อชายผู้นี้ได้รับวัคซีนเข็มใหม่ก็ยังถูกกระตุ้นภูมิขึ้นมาอยู่ในระดับสูง หลังจากนั้นก็ลดลงไปอยู่ระดับเดียวกับกลุ่มควบคุมที่ได้รับวัคซีน 3 เข็มตามปกติ</p>\n<p>ชายคนนี้ยังไม่เคยติด COVID-19 เลย แต่ทีมวิจัยก็ระบุว่าไม่สามารถสรุปลงไปได้ว่าการฉีดวัคซีนมากขนาดนี้มีผลต่อการที่เขาไม่ติด COVID-19 หรือไม่และไม่สนับสนุนให้ใครทำตาม แต่ผลการดูข้อมูลครั้งนี้ก็แสดงให้เห็นว่าชายผู้นี้ยังตอบสนองต่อเข็มกระตุ้นอยู่โดยไม่ได้มีผลบวกหรือลบเป็นพิเศษ</p>\n<p>ที่มา - <a href=\"https://www.thelancet.com/journals/laninf/article/PIIS1473-3099(24)00134-8/fulltext#%20\">The Lancet</a></p>\n<p><img alt=\"No Description\" src=\"https://www.blognone.com/sites/default/files/externals/3eecc0630ea2c64bbd448638b5a8088d.jpeg\" /></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/medical\">Medical</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da7c1de76ac34f0581a545e1f8dcc4e225fbd8a8c9d84b7e7c7e9b78851e696e","category":"Thai"}