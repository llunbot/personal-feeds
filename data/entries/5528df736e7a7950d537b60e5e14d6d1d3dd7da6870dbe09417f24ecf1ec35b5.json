{"title":"เปิดตัว Pokémon Legends: Z-A ออกปี 2025 เนื้อเรื่องเกิดที่ภูมิภาค Kalos เหมือนภาค X & Y","link":"https://www.blognone.com/node/138429","date":1709044977000,"content":"<div><div><div><p>นินเทนโดและ Game Freak เปิดตัวเกมโปเกมอนภาคใหม่ <strong>Pokémon Legends: Z-A</strong> (สะกดแบบนี้จริงๆ) ถือเป็นเกม Pokémon Legends ภาคที่สองต่อจาก <a href=\"https://www.blognone.com/node/121432\">Pokémon Legends: Arceus ที่ออกเมื่อปี 2022</a></p>\n<p>เหตุการณ์ของเกมภาคนี้จะเกิดที่เมือง Lumiose City ในภูมิภาค Kalos ซึ่งอยู่ในเกมภาค X &amp; Y เมื่อบวกกับชื่อภาค Z-A ก็ทำให้หลายๆ คนเข้าใจว่ามันคือ Pokemon Z ที่รอคอยกันมานาน (ลายบนตัว Z เหมือนกับ <a href=\"https://bulbapedia.bulbagarden.net/wiki/Zygarde_(Pok%C3%A9mon)\">Zygarde</a> เมื่อบวกกับคำว่า Legends ก็น่าจะเป็นตำนานการเกิดของ Zygarde) แต่การที่มีตัว -A ต่อท้ายชื่อมาด้วยก็ยังเป็นปริศนาให้แฟนๆ คาดเดากันต่อไป</p>\n<p>ตอนนี้ยังมีเฉพาะเทรลเลอร์โชว์คอนเซปต์ของเกม ยังไม่มีภาพเกมเพลย์ออกมา โดยเกมมีกำหนดวางขายปี 2025 บน \"Nintendo Switch systems\" ยิ่งทำให้คนเข้าใจว่าจะลงทั้ง Switch รุ่นปัจจุบันและ <a href=\"https://www.blognone.com/node/138246\">Switch รุ่นถัดไปที่มีข่าวว่าจะออกปีหน้า</a></p>\n<p><img alt=\"No Description\" src=\"https://www.blognone.com/sites/default/files/externals/4b7e6479c909299e7be50ecdb72d6b1a.png\" /></p>\n<blockquote>\n<p><a href=\"https://twitter.com/hashtag/PokemonLegendsZA?src=hash&amp;ref_src=twsrc%5Etfw\">#PokemonLegendsZA</a>, an ambitious new entry to the Pokémon video game series, will launch on Nintendo Switch systems in 2025! <a href=\"https://t.co/r2Rutaxg8V\">pic.twitter.com/r2Rutaxg8V</a></p>\n<p>— Pokémon (@Pokemon) <a href=\"https://twitter.com/Pokemon/status/1762485535560368544?ref_src=twsrc%5Etfw\">February 27, 2024</a></p></blockquote>\n</div></div></div><div><div>Topics: </div><div><div><a href=\"/topics/pokemon\">Pokemon</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5528df736e7a7950d537b60e5e14d6d1d3dd7da6870dbe09417f24ecf1ec35b5","category":"Thai"}