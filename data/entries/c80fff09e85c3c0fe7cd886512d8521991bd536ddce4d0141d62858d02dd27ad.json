{"title":"DeepMind เปิดตัว AlphaFold 3 ทำนายปฎิกริยาโมเลกุล พร้อมบริการช่วยออกแบบโมเลกุลยาให้นักวิจัยฟรี","link":"https://www.blognone.com/node/139658","date":1715273608000,"content":"<div><div><div><p>Google DeepMind เปิดตัวโมเดลปัญญาประดิษฐ์ AlphaFold 3 ที่เป็นปัญญาประดิษฐ์สำหรับการทำนายโครงสร้างของโมเลกุล <a href=\"https://www.blognone.com/node/119866\">หลังจากเปิดตัว AlphaFold 2 มาตั้งแต่ปี 2020</a> และใช้<a href=\"https://www.blognone.com/node/129576\">สร้างฐานข้อมูลโครงสร้างโปรตีนเมื่อปี 2022 เปิดให้นักวิจัยเข้าใช้งานได้ฟรี</a></p>\n<p>ทาง DeepMind ระบุว่าจนถึงตอนนี้งานวิจัยที่อ้างอิงกลับมายัง AlphaFold มีจำนวนมากกว่า 20,000 รายงานวิจัย และถูกใช้ในการออกแบบวัคซีนมาลาเรีย, มะเร็ง, ตลอดจนการออกแบบเอนไซม์</p>\n<p>AlphaFold 3 เพิ่มความแม่นยำในการทำนายให้ดีขึ้นทั้งโครงสร้างโมเลกุลและปฎิกริยากับโมเลกุลอื่น โดยนักวิจัยสามารถใส่โครงสร้างโมเลกุลเข้าไปหลายชุด และ AlphaFold จะทำนายว่ามันทำปฎิกริยาในรูปแบบใด เช่น โปรตีน 7R6R ที่จับกับ DNA, โปรตีน 8AW3 ที่เข้าไปแก้ไข RNA ปฎิกริยาเหล่านี้ AlphaFold 3 สามารถทำนายได้อย่างแม่นยำ โดยไม่ต้องเสียเวลาและทุนทดลองนับล้านบาทต่อปฎิกริยา</p>\n<p>การเปิดตัวครั้งนี้ DeepMind จะเปิด AlphaFold Server ให้นักวิจัยที่ไม่หวังผลกำไรใช้งานได้ฟรี โดยนักวิจัยใส่ข้อมูลตั้งต้น เช่น DNA หรือ RNA, ไอออนในปฎิกริยา, ลิแกนด์ (Ligand), และโปรตีนที่เกี่ยวข้อง AlphaFold จะทำนายปฎิกริยาออกมาให้ทำให้ไม่ต้องไปทดลองก่อน</p>\n<p>ที่มา - <a href=\"https://blog.google/technology/ai/google-deepmind-isomorphic-alphafold-3-ai-model/#future-cell-biology\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/c1f972082e5eace659faa1442c7a903c.webp\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/medical\">Medical</a></div><div><a href=\"/topics/research\">Research</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c80fff09e85c3c0fe7cd886512d8521991bd536ddce4d0141d62858d02dd27ad","category":"Thai"}