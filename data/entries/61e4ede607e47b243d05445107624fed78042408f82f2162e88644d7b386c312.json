{"title":"กูเกิลประกาศจับมือซัมซุง พัฒนาแพลตฟอร์ม Android XR ร่วมกัน","link":"https://www.blognone.com/node/133784","date":1683769875000,"content":"<div><div><div><p>กูเกิลประกาศข่าวสั้นๆ ในงาน Google I/O 2023 เมื่อคืนนี้ว่า กำลังร่วมมือกับซัมซุง พัฒนาแพลตฟอร์ม XR และจะเปิดเผยรายละเอียดในระยะถัดไป</p>\n<p>ตอนนี้ยังไม่มีรายละเอียดอื่นๆ ว่ามันคือแพลตฟอร์มแว่น VR หรือการแสดงผล AR ผ่านจอมือถือ โดยกูเกิลใช้คำว่า \"a new immersive XR platform powered by Android\" และบอกว่าเป็นการต่อยอดจาก<a href=\"https://www.blognone.com/node/122748\">ความร่วมมือกับซัมซุงพัฒนา Wear OS ร่วมกัน</a></p>\n<p>ก่อนหน้านี้ทั้งกูเกิลและซัมซุงมีแพลตฟอร์ม AR ของตัวเอง ได้แก่ <a href=\"https://www.blognone.com/node/118795\">Google Daydream ที่เลิกทำไปแล้ว</a> และ <a href=\"https://www.blognone.com/node/115440\">Gear VR ที่ใช้เทคโนโลยีของ Oculus ซึ่งเลิกทำแล้วเหมือนกัน</a> ส่วนงานด้าน AR กูเกิลยังมี <a href=\"https://www.blognone.com/topics/arcore\">ARCore</a> ที่ปัจจุบันยังใช้งานอยู่ แต่ก็เน้นในฝั่งนักพัฒนาเป็นหลัก</p>\n<p><img alt=\"No Description\" src=\"https://www.blognone.com/sites/default/files/externals/a32b8753a5bce4c9fe25e3f30e936441.jpg\" /></p>\n<p>ที่มา - <a href=\"https://blog.google/products/android/android-updates-io-2023/\">Google</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/virtual-reality\">Virtual Reality</a></div><div><a href=\"/topics/augmented-reality\">Augmented Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61e4ede607e47b243d05445107624fed78042408f82f2162e88644d7b386c312","category":"Thai"}