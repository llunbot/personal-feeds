{"title":"Spotify ซื้อกิจการ Findaway ผู้ให้บริการแพลตฟอร์ม Audiobook","link":"https://www.blognone.com/node/125800","date":1636673255000,"content":"<div><div><div><p>Spotify ประกาศซื้อกิจการ Findaway ผู้ให้บริการและจัดจำหน่าย Audiobook หรือหนังสือเสียง โดยดีลดังกล่าวไม่ได้เปิดเผยมูลค่า บริการของ Findaway จะจับคู่ผู้แต่งหนังสือกับผู้บรรยาย อย่างไรก็ตามยังไม่มีรายละเอียดว่า Spotify จะขาย Audiobook อย่างไร</p>\n<p>Gustav Söderström หัวหน้าฝ่าย R&amp;D ของ Spotify กล่าวถึงดีลนี้ว่า Spotify ต้องการเป็นแพลตฟอร์มของทุกรูปแบบเนื้อหาเสียง การซื้อกิจการ Findaway จะทำให้ Spotify เข้าสู่บริการ Audiobook เพิ่มเติม</p>\n<p>ช่วงหลายปีก่อนหน้านี้ Spotify ได้ขยายพื้นที่นอกจากการฟังเพลง มาสู่การฟังสื่ออื่น เช่นพอดคาสต์จาก<a href=\"https://www.blognone.com/node/107978\">การซื้อกิจการ Gimlet และ Anchor</a> และล่าสุดก็คือ Findaway</p>\n<p>ที่มา: <a href=\"https://newsroom.spotify.com/2021-11-11/spotify-to-acquire-leading-audiobook-platform-findaway/\">Spotify</a></p>\n<p><img src=\"https://www.blognone.com/sites/default/files/externals/7dc8b80c23ce7d9efced8e35f338b051.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/acquisition\">Acquisition</a></div><div><a href=\"/topics/audio-books\">Audio Books</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1a8e61c8c898e4b1a62122835ffe42dad4fcd58a49e94332bbfb6c730a5674c","category":"Thai"}