{"title":"เปิดตัว Echo Glow อุปกรณ์เพื่อเด็กเรียนออนไลน์ มีจอวิดีโอคอลล์ + โปรเจคเตอร์ฉายลงโต๊ะ","link":"https://www.blognone.com/node/124996","date":1632886856000,"content":"<div><div><div><p>Amazon เปิดตัว Echo Glow อุปกรณ์ประเภทใหม่สำหรับการเรียนรู้ของเด็กๆ ยุคที่ต้องเรียนจากที่บ้าน</p>\n<p>Echo Glow ประกอบด้วยหน้าจอแนวตั้ง 8 นิ้วสำหรับวิดีโอคอลล์ (กับพ่อแม่ ญาติผู้ใหญ่ หรือครู) ส่วนการแสดงเนื้อหาการเรียนใช้โปรเจคเตอร์ฉายสื่อการเรียนลงบนพื้นหรือพื้นโต๊ะ ซึ่งไม่ได้จำกัดแค่การแสดงผลอย่างเดียว แต่เราสามารถนำวัตถุอื่นๆ มาร่วมเรียนรู้ได้ เช่น นำจิ๊กซอหรือ Tangram มาต่อบนภาพที่ฉายลงโต๊ะได้ (ฝั่งผู้ใหญ่สามารถใช้แท็บเล็ตธรรมดาแล้วติดตั้งแอพ Glow ได้ฟรี)</p>\n<p>Echo Glow จะมีสื่อการเรียนรู้ที่ร่วมกับ 4 บริษัทคาแรกเตอร์ชื่อดังคือ Disney, Mattel, Nickelodeon, Sesame Workshop และในอนาคตจะเปิด SDK ให้บริษัทอื่นๆ ผลิตเนื้อหาสำหรับ Echo Glow ได้ด้วย</p>\n<p>Amazon บอกว่า Echo Glow เหมาะกับเด็กอายุ 3 ปีขึ้นไป ราคาขายในช่วงแรกอยู่ที่ 249.99 ดอลลาร์ และยังจำกัดเฉพาะผู้ที่ได้รับคำเชิญเท่านั้น ขายหมดชุดแรกแล้วจะขึ้นราคาเป็น 299.99 ดอลลาร์</p>\n<p><img src=\"https://www.blognone.com/sites/default/files/externals/d224a95fcff52efaa8e03040024499ec.jpg\" /></p>\n<p><img src=\"https://www.blognone.com/sites/default/files/externals/d2c1f5ffc7d59c326cd13b1588f5efd0.jpg\" /></p>\n<p><img src=\"https://www.blognone.com/sites/default/files/externals/84f1e9b809f9f45045db2665d5a2c89e.jpg\" /></p>\n<p><img src=\"https://www.blognone.com/sites/default/files/externals/17645f0829868c785cf56e0c08b388bd.jpg\" /></p>\n<p><img src=\"https://www.blognone.com/sites/default/files/externals/b7d6d44ad6d5111a2577e25a6edb5358.jpg\" /></p>\n<p>ที่มา - <a href=\"https://www.amazon.com/dp/B09DWNZQYM?ref_=ods_surl_ja\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-echo\">Amazon Echo</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9396fbac0e71b08bdb26550b7835f27fbd1008ecc3b591a69227edfa36945144","category":"Thai"}