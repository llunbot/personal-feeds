{"title":"Broadcom ปิดดีลซื้อกิจการ VMware มูลค่า 6.1 หมื่นล้านดอลลาร์","link":"https://www.blognone.com/node/136904","date":1700706276000,"content":"<div><div><div><p>Broadcom ประกาศปิดดีล<a href=\"https://www.blognone.com/node/128689\">การซื้อกิจการ VMware ที่เริ่มต้นเมื่อเดือนพฤษภาคม 2022</a> หลังได้รับอนุมัติจากหน่วยงานกำกับดูแลครบทั่วโลกแล้ว</p>\n<p>Broadcom ประกาศซื้อ VMware ด้วยวงเงินสูงถึง 6.1 หมื่นล้านดอลลาร์ ถือเป็นหนึ่งในแผนขยายธุรกิจการเซมิคอนดักเตอร์สู่ซอฟต์แวร์ด้วย ก่อนหน้านี้ Broadcom เป็นเจ้าของบริษัทซอฟต์แวร์องค์กรรายอื่นอยู่แล้ว เช่น <a href=\"https://www.blognone.com/node/103785\">CA Technologies (ซื้อปี 2018)</a> และ <a href=\"https://www.blognone.com/node/111272\">ซอฟต์แวร์ฝั่งธุรกิจองค์กรของ Symantec เดิม (ซื้อปี 2019)</a></p>\n<p>หลังการซื้อกิจการเสร็จสมบูรณ์ หุ้น VMware จะถูกถอนออกจากตลาดหลักทรัพย์นิวยอร์ก (NYSE) และตัวแบรนด์ VMware จะถูกเปลี่ยนเป็น VMware by Broadcom แทน</p>\n<p>ที่มา - <a href=\"https://www.broadcom.com/company/news/financial-releases/61541\">Broadcom</a></p>\n<p><img alt=\"No Description\" src=\"https://www.blognone.com/sites/default/files/externals/4ba1ce9e72dc80276b052034c0eb365b.jpg\" /></p>\n</div></div></div><div><div>Topics: </div><div><div><a href=\"/topics/broadcom\">Broadcom</a></div><div><a href=\"/topics/vmware\">VMware</a></div><div><a href=\"/topics/acquisition\">Acquisition</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2d4fe7d02fa72b7a179bd339fd0491868252e01e11b58d087a78e5c342550fc","category":"Thai"}