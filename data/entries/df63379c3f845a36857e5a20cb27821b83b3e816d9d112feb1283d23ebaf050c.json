{"title":"Klook รับเงินลงทุนซีรี่ส์ E+ เพิ่มอีก 210 ล้านดอลลาร์ บอกธุรกิจมีกำไรแล้วตั้งแต่ต้นปีที่ผ่านมา","link":"https://www.blognone.com/node/137128","date":1701926728000,"content":"<div><div><div><p>Klook แพลตฟอร์มด้านกิจกรรมการท่องเที่ยวที่เน้นทำตลาดในเอเชีย ประกาศรับเงินลงทุนในซีรี่ส์ E+ เพิ่มอีก 210 ล้านดอลลาร์ นำโดย Bessemer Venture Partners ร่วมด้วย BPEA EQT, Atinum Investment, Golden Vision Capital และกองทุนจากธนาคารทั้ง ธนาคารกรุงศรี (Finnovate), ธนาคารกสิกรไทย และ SMIC</p>\n<p>Klook บอกว่ารายได้ของบริษัทตอนนี้เพิ่มขึ้นกว่า 3 เท่าตัว เทียบกับปี 2019 ก่อนการระบาดของโควิด ยอดจองสุทธิมากกว่า 3 พันล้านดอลลาร์ต่อปี และเริ่มมีกำไรเป็นครั้งแรกเมื่อช่วงต้นปีที่ผ่านมา</p>\n<p>Ethan Lin ซีอีโอและผู้ก่อตั้ง Klook กล่าวว่าในช่วงเกิดการระบาดของโควิด บริษัทได้เพิ่มทีมงานขยายธุรกิจท่องเที่ยวให้เข้ามาสู่ดิจิทัลมากขึ้น ทั้งบริการรถเช่า และบริการประสบการณ์ท่องเที่ยว ทำให้บริษัทมีจุดแข็งของเทรนด์การท่องเที่ยวแบบใหม่เมื่อหมดช่วงโควิด จำนวนลูกค้าใหม่เพิ่มขึ้นมากกว่า 2 เท่าตัวในปี 2023 เทียบกับ 2019 และอัตราการซื้อซ้ำของลูกค้าก็มากกว่าครึ่งหนึ่งของการจองทั้งหมด</p>\n<p>ที่มา: <a href=\"https://www.klook.com/newsroom/funding-seriesE+/\">Klook</a></p>\n<p><img alt=\"No Description\" src=\"https://www.blognone.com/sites/default/files/externals/4399055bc1834a176eea4577d76170e0.png\" /></p>\n</div></div></div><div><div>Topics: </div><div><div><a href=\"/topics/klook\">Klook</a></div><div><a href=\"/topics/travel\">Travel</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df63379c3f845a36857e5a20cb27821b83b3e816d9d112feb1283d23ebaf050c","category":"Thai"}