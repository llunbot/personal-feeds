{"title":"CMA แจ้งยุติการสอบสวน Apple และ Google ประเด็นระบบจ่ายเงินในสโตร์ของแอป หลังสองบริษัทปรับปรุงเงื่อนไข","link":"https://www.blognone.com/node/141573","date":1724326684000,"content":"<div><div><div><p>เรื่องนี้ต้องย้อนไป<a href=\"https://www.blognone.com/node/121539\">ตั้งแต่ปี 2021</a> ที่หน่วยงานกำกับดูแลการแข่งขันของสหราชอาณาจักร หรือ CMA ประกาศว่ากำลังสอบสวนแอปเปิล จากข้อร้องเรียนว่ามีการกำหนดเงื่อนไขสำหรับนักพัฒนาแอป iOS และ iPadOS ลง App Store ที่ไม่เป็นธรรม และมีการสอบสวนเพิ่มเติมกับกูเกิลใน Play Store ด้วยประเด็นเดียวกันในปี 2022 ซึ่งล่าสุด CMA ประกาศยุติการสอบสวนแล้ว</p>\n<p>CMA บอกไม่ได้ให้ข้อสรุปว่าที่ผ่านมาแอปเปิลและกูเกิลมีการปฏิบัติที่ไม่เป็นธรรมหรือไม่ โดยเฉพาะระบบการจ่ายเงินในสโตร์ แต่บอกว่าเนื่องจากทั้งสองบริษัทได้ปรับปรุงเงื่อนไขใหม่ ให้สามารถจ่ายเงินผ่านระบบภายนอกได้แล้ว จึงเป็นการเพิ่มโอกาสการแข่งขัน ทำให้ประเด็นที่กำลังสอบสวนไม่มีผลอีกต่อไป</p>\n<p>อย่างไรก็ตาม CMA บอกว่าเงื่อนไขใหม่ของทั้งแอปเปิลและกูเกิลนั้น มีความเห็นจากนักพัฒนาว่ายังไม่เปิดกว้างมากพอ ซึ่ง CMA จะรอให้การเปลี่ยนแปลงนี้มีผลระยะหนึ่ง แล้ว<strong>อาจ</strong>พิจารณาเริ่มทำการสอบสวนใหม่อีกครั้งว่ายังเข้าเงื่อนไขเดิมที่มีการร้องเรียนหรือไม่</p>\n<p>ที่มา: <a href=\"https://www.gov.uk/government/news/cma-looks-to-new-digital-markets-competition-regime-to-resolve-app-store-concerns\">GOV.UK</a></p>\n<p><img src=\"https://www.blognone.com/sites/default/files/externals/24137faf8d9f5cc60bc4239e16870c88.jpg\" /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/united-kingdom\">United Kingdom</a></div><div><a href=\"/topics/antitrust\">Antitrust</a></div><div><a href=\"/topics/google\">Google</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4291b6b89e508673174e13981009c8bc427234a0f79e54b0359950033526c4b","category":"Thai"}