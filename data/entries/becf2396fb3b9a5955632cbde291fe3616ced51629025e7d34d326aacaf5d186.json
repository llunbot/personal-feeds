{"title":"ไมโครซอฟต์เปิดตัว Azure Local ดูดอิมเมจ VMware มารันต่อได้เลย","link":"https://www.blognone.com/node/143229","date":1732077833000,"content":"<div><div><div><p>ไมโครซอฟท์อัพเดต Azure Stack HCI เดิมเป็นชื่อใหม่ว่า Azure Local ระบบจัดการโครงสร้างพื้นฐานที่รองรับทั้ง virtual machine, เน็ตเวิร์ค, สตอเรจ, และ Kubernetes โดยเชื่อมกับ Azure แล้วสั่งงานผ่านคลาวด์ จัดการอัพเดตตามรอบรายเดือนได้อัตโนมัติโดยเวิร์คโหลดยังทำงานต่อไปไม่ต้องปิดการทำงาน</p>\n<p>ความเปลี่ยนแปลงของ Azure Local ในรอบนี้คือมันรองรับเซิร์ฟเวอร์ขนาดเล็กมากๆ ด้วย เริ่มต้นต้องการดิสก์เพียงสองลูก (ดิสก์บูต และดิสก์ข้อมูลแบบ SSD) หากต้องการทำ high availability ก็ต้องการการเชื่อมต่อ 1Gbps เท่านั้น นอกจากนี้ยังสามารถติดตั้งแบบไม่ใช้ Active Directory แต่ยังได้ฟีเจอร์ Live Migration อยู่</p>\n<p>บริการ Azure Migrate ใน Azure Local รองรับการดึงอิมเมจจาก VMware ออกมารันต่อ โดยผู้ใช้สามารถสั่งย้ายผ่านคลาวด์แต่ข้อมูลทั้งหมดยังวิ่งผ่านเน็ตเวิร์คในองค์กรเอง ไมโครซอฟท์ระบุว่าการใช้ Azure Local อาจจะช่วยลดค่าไลเซนส์ VMware</p>\n<p>ค่าใช้งาน 10 ดอลลาร์ต่อคอร์ต่อเดือน รวมค่า Azure Kubernetes Service ไว้แล้ว แต่แยกค่าไลเซนส์วินโดวส์ต่างหาก</p>\n<p>ที่มา - <a href=\"https://techcommunity.microsoft.com/blog/azurearcblog/introducing-azure-local-cloud-infrastructure-for-distributed-locations-enabled-b/4296017\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/6f5e371cac7a0c129fd0ab9378aa4c0b.jpg\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/cloud-computing\">Cloud Computing</a></div><div><a href=\"/topics/vmware\">VMware</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"becf2396fb3b9a5955632cbde291fe3616ced51629025e7d34d326aacaf5d186","category":"Thai"}