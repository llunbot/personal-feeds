{"title":"Salesforce รายงานผลประกอบการไตรมาส เติบโตโดดเด่น รายได้เพิ่มขึ้น 11%","link":"https://www.blognone.com/node/135523","date":1693442100000,"content":"<div><div><div><p>Salesforce รายงานผลประกอบการประจำไตรมาสที่ 2 ตามปีการเงินบริษัท 2024 สิ้นสุดเดือนกรกฎาคม รายได้รวมเพิ่มขึ้น 11% จากช่วงเดียวกันในปีก่อนเป็น 8,603 ล้านดอลลาร์ มีกำไรสุทธิตามบัญชี GAAP 1,267 ล้านดอลลาร์</p>\n<p>รายได้จากส่วน Subscription และ Support เพิ่มขึ้น 12% เป็น 8,006 ล้านดอลลาร์ ส่วน Professional services และอื่น ๆ เพิ่มขึ้น 3% เป็น 597 ล้านดอลลาร์</p>\n<p>Marc Benioff ประธานและซีอีโอ Salesforce กล่าวว่าจากผลการดำเนินงานครึ่งแรกของปีการเงินที่ออกมาแข็งแกร่ง ทำให้บริษัทปรับเพิ่มประมาณการรายได้ตลอดปีการเงิน รวมทั้งอัตรากำไรจากการดำเนินงาน Salesforce ยังมั่นใจว่าจากแพลตฟอร์มต่าง ๆ ที่เป็นผู้นำ และทำงานประสานกันไม่ว่าจะเป็น บริการบนคลาวด์, แพลตฟอร์ม Einstein, MuleSoft, Slack และ Tableau บริษัทพร้อมนำลูกค้าสู่ยุคของ AI</p>\n<p>ที่มา: <a href=\"https://investor.salesforce.com/press-releases/press-release-details/2023/Salesforce-Announces-Strong-Second-Quarter-Fiscal-2024-Results/default.aspx\">Salesforce</a></p>\n<p><img alt=\"No Description\" src=\"https://www.blognone.com/sites/default/files/externals/1f56db4d6ff48610d00b54cd77a0ff84.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f478dfda5a00711a6d28487f0bce03f7daa10ae40c79925ad85f779d2d04c45","category":"Thai"}