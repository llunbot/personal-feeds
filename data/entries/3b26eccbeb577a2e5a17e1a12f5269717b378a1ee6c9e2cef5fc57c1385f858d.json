{"title":"Spotify ทำข้อตกลงกับ Google เลี่ยงการจ่ายค่าธรรมเนียมบน Play Store","link":"https://www.blognone.com/node/136862","date":1700553585000,"content":"<div><div><div><p>จากการพิจารณาคดีระหว่าง Epic กับ Google เปิดเผยว่า ​​Spotify ได้ทำข้อตกลงกับ Google ทำให้ Spotify ได้เงินแบบเม็ดเต็มหน่วยจากการสมัครสมาชิกผ่านระบบการชำระเงินของตัวเองบนอุปกรณ์ Android โดยที่ไม่ต้องเสียค่าธรรมเนียมบน Google Play Store</p>\n<p>Don Harrison หัวหน้าฝ่าย Global Partnerships ของ Google เปิดเผยในคำให้การระหว่างการพิจารณาคดีว่ามีดีลกับ Spotify ไม่ต้องจ่ายค่าคอมมิชชัน กรณีที่ผู้ใช้งานเลือกจ่ายผ่านระบบชำระเงินของ Spotify เอง และหากจากผ่าน Play Store ค่าธรรมเนียมจะอยู่แค่ 4% ซึ่งก็ยังคงต่ำกว่าโครงการ User Choice Billing Program ที่ออกมาในปี 2022 ที่ลดค่าธรรมเนียมลงเหลือ 11% จากปกติที่เก็บ 15%</p>\n<p>ที่ผ่านมา Google พยายามเลี่ยงหลีกมาเปิดเผยข้อมูลของดีลนี้มาโดยตลอด เพราะจะกระทบกับการเจรจาค่าธรรมเนียมกับผู้ให้บริการเจ้าอื่นๆ โดย Don เสริมด้วยว่าดีลนี้กับ Spotify เพราะอาจส่งผลต่อยอดขายสมาร์ทโฟน Android</p>\n<p>ก่อนหน้านี้ Spotify เคยเข้าข้าง Epic Games ในการต่อสู้กับค่าธรรมเนียม App Store ของ Google และ Apple แต่อย่างไรก็ตาม สุดท้าย Spotify ได้เข้าร่วม User Choice Billing Program ของ Google เมื่อปีที่แล้ว ทำให้สามารถใช้ระบบการชำระเงินของตัวเองได้ รวมถึงได้ดีลพิเศษนี้ด้วย</p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n<p>ที่มา - <a href=\"https://www.theverge.com/2023/11/20/23969690/google-spotify-android-billing-commission-secret-deal\">The Verge</a> via <a href=\"https://www.androidcentral.com/apps-software/secret-google-deal-with-spotify\">Android Central</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/google\">Google</a></div><div><a href=\"/topics/google-play\">Google Play</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b26eccbeb577a2e5a17e1a12f5269717b378a1ee6c9e2cef5fc57c1385f858d","category":"Thai"}