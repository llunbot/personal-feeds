{"title":"Rockstar ซื้อทีม Cfx.re ผู้สร้างม็อด FiveM และ RedM ของเกม GTA V และ RDR 2","link":"https://www.blognone.com/node/135246","date":1691808120000,"content":"<div><div><div><p>Rockstar ประกาศซื้อ Cfx.re ทีมพัฒนาม็อดชื่อดังของเกม GTA V และ RDR 2 ที่เล่นกันอย่างกว้างขวางคือ <a href=\"https://fivem.net/\">FiveM</a> และ <a href=\"https://redm.net/\">RedM</a></p>\n<p><a href=\"https://github.com/citizenfx/fivem\">ม็อด FiveM</a> ถูกสร้างขึ้นมาในปี 2016 เพื่อเป็นเฟรมเวิร์คกว้างๆ ในการม็อดเกม GTA V (ชื่อ FiveM มาจากคำว่า V + Modification) เพื่อเล่นบนเซิร์ฟเวอร์ที่ตั้งแยกกันเอง โดยไม่ต้องผ่านบริการออนไลน์ของ Rockstar (ชื่อซอฟต์แวร์เซิร์ฟเวอร์เรียก FXServer) เมื่อม็อด FiveM ได้รับความนิยมมากขึ้นเรื่อยๆ จนภายหลังทีม Cfx.re ต้องสร้างม็อด RedM แบบเดียวกันกับเกม Red Dead Redemption 2 ของ GTA เช่นกัน</p>\n<p>GTA บอกว่าเฝ้าดูความสำเร็จของม็อด FiveM และ RedM มาหลายปี พบว่าชุมชนผู้เล่นหาวิธีเล่นเกมแบบใหม่ๆ ในการเล่นสวมบทบาท (roleplay) ผ่านเซิร์ฟเวอร์แยกเฉพาะ จึงตัดสินใจเข้ามาดึงทีม Cfx.re เป็นส่วนหนึ่งของบริษัท</p>\n<p>ส่วนรายละเอียดอื่นๆ ถึงอนาคตของม็อดและทีม Rockstar จะประกาศให้ทราบต่อไป ส่วนทีม Cfx.re บอกว่าภาพรวมของม็อดยังไม่มีการเปลี่ยนแปลงใดๆ แต่เมื่อได้รับการสนับสนุนจาก Rockstar แล้วก็จะพัฒนาม็อดได้ดีกว่าเดิม และบอกว่ายังทำงานเฉพาะม็อด FiveM/RedM เหมือนเดิม อย่ามาถามถึงเรื่อง GTA 6 จากเรา!</p>\n<p><img alt=\"No Description\" src=\"https://www.blognone.com/sites/default/files/externals/ebf5e3548a19916ab5eeecc279592def.jpg\" /></p>\n<p>ที่มา - <a href=\"https://www.rockstargames.com/newswire/article/8971o8789584a4/roleplay-community-update\">Rockstar</a>, <a href=\"https://forum.cfx.re/t/cfx-re-officially-joins-rockstar-games/5158920\">Cfx.re</a></p>\n</div></div></div><div><div>Topics: </div><div><div><a href=\"/topics/rockstar\">Rockstar</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div><div><a href=\"/topics/gta\">GTA</a></div><div><a href=\"/topics/red-dead-redemption\">Red Dead Redemption</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7e52c6d240550725e526686ebe8884b07b14a4193d86dfc835e875a4a6a5982","category":"Thai"}