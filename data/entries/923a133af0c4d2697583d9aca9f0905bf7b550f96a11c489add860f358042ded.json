{"title":"ทีมพัฒนาเกม SAND LAND ระบุ Akira Toriyama ชื่นชมตัวเกมก่อนเสียชีวิต 2 เดือน","link":"https://www.blognone.com/node/139427","date":1714123852000,"content":"<div><div><div><p>เมื่อวันที่ 24 เมษายนที่ผ่านมา บัญชีทางการของเกม SAND LAND ได้ลงโพสต์ใน X เผยว่าอาจารย์ Akira Toriyama ผู้วาดและผู้แต่งมังงะเรื่องดังกล่าว และเป็นผู้ให้กำเนิดมังงะ Dragon Ball รู้สึกอย่างไรกับตัวเกมซึ่งเขียนบรรยายไว้ในเดือนมกราคม 2 เดือนก่อนที่<a href=\"https://www.blognone.com/node/138594\">อาจารย์จะเสียชีวิต</a></p>\n<p>Akira Toriyama กล่าวไว้ว่ายังไม่ได้เห็นเกมเพลย์ทั้งหมดของเกม แต่เกมนี้ขยายจักรวาลของมังงะต้นฉบับให้กว้างขึ้นมากด้วยองค์ประกอบใหม่ ๆ ที่น่าตื่นเต้น เป็นเกมแอคชัน RPG ที่น่าพอใจสำหรับเขามาก กราฟิกในเกมวางสมดุลระหว่างบรรยากาศของมังงะและสไตล์การวาดภาพได้ดี</p>\n<p>Toriyama ชมว่าทีมใส่ใจรายละเอียดตั้งแต่การออกแบบยานพาหนะใหม่ ๆ การปรับแต่งแบบต่าง ๆ ไปจนถึงการออกแบบฉากหลังของเกม และในเกมไม่ได้มีแค่โลกของ SAND LAND เท่านั้น แต่ยังมีโลกใหม่ที่เรียกว่า FOREST LAND มีตัวละครใหม่ ๆ ที่ไม่มีในฉบับมังงะ และผู้เล่นสามารถเพลิดเพลินไปกับเรื่องราวที่เข้มข้นในแผนที่อันกว้างใหญ่ที่เหมาะแก่การผจญภัย</p>\n<p>Toriyama กล่าวปิดท้ายว่าตัวเขาเองเล่นแต่เกมง่าย ๆ แต่คอยสังเกตเกมยอดนิยมจากการเล่นของคนครอบครัว และถึงแม้จะแก่แล้วตัวเขาก็พอมีความรู้เกี่ยวกับเกมอยู่บ้าง แต่ยังไงก็ขอแนะนำเกม SAND LAND อย่างจริงจัง</p>\n<p>เกม SAND LAND วางจำหน่ายแล้ววันบน Xbox Series X/S, PlayStation 5 และ PC <a href=\"https://www.blognone.com/node/139409\">ได้คะแนนเฉลี่ย 72/100 จาก Opencritic และ 73/100 จาก Metacritic</a></p>\n<p><img alt=\"No Description\" src=\"https://www.blognone.com/sites/default/files/externals/530bf59290140aa61c12ae97e2c50e5a.jpeg\" /></p>\n<blockquote><p>Sand Land launches soon! The mysterious desert world where demons and humans live together from Akira Toriyama. Take off in the Battle Tank and various vehicles to explore the vast regions as Fiend Prince Beelzebub! <a href=\"https://t.co/a5ClSM7TQA\">https://t.co/a5ClSM7TQA</a> <a href=\"https://twitter.com/hashtag/SANDLAND?src=hash&amp;ref_src=twsrc%5Etfw\">#SANDLAND</a> <a href=\"https://twitter.com/hashtag/AkiraToriyama?src=hash&amp;ref_src=twsrc%5Etfw\">#AkiraToriyama</a> <a href=\"https://t.co/rQPBainhvi\">pic.twitter.com/rQPBainhvi</a></p>\n<p>— SAND LAND (@sandlandgame) <a href=\"https://twitter.com/sandlandgame/status/1783150282102415659?ref_src=twsrc%5Etfw\">April 24, 2024</a></p></blockquote>\n<p>ที่มา - <a href=\"https://twitter.com/sandlandgame/status/1783150282102415659\">Sand Land Official</a> via <a href=\"https://kotaku.com/akira-toriyama-praises-sand-land-game-posthumously-1851436510\">Kotaku</a></p>\n</div></div></div><div><div>Topics: </div><div><div><a href=\"/topics/bandai-namco\">Bandai Namco</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"923a133af0c4d2697583d9aca9f0905bf7b550f96a11c489add860f358042ded","category":"Thai"}