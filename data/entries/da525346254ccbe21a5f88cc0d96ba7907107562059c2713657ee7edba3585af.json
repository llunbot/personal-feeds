{"title":"Disney+ เอาแล้ว! เริ่มเก็บเงินเพิ่มจากคนที่หารบัญชีในหลายประเทศ","link":"https://www.blognone.com/node/142219","date":1727328817000,"content":"<div><div><div><p>Disney+ เริ่มส่งข้อความแจ้งผู้ใช้งานที่ใช้บัญชีรวมกับผู้อื่นแต่ไม่ได้อยู่ในบ้านหลังเดียวกันว่า<strong>ตัวเลือกแชร์บัญชีแบบจ่ายเงินเพิ่ม</strong>พร้อมใช้งานแล้ว โดยก่อนหน้านี้ Disney+ <a href=\"https://www.blognone.com/node/141305\">คอนเฟิร์มว่า</a>จะจัดการสายหารและขึ้นราคาบริการในสหรัฐฯ</p>\n<p>ต่อจากนี้ บัญชีที่มีผู้ใช้อยู่บ้านอื่นจะต้องจ่ายค่าบริการเพิ่มสำหรับการใช้บัญชีร่วม บริการนี้เปิดให้ใช้แล้วในบางตลาด เช่น สหรัฐฯ แคนาดา คอสตาริกา กัวเตมาลา ยุโรป และเอเชียแปซิฟิก</p>\n<p>ในสหรัฐฯ ผู้ใช้จะต้องเสียค่าบริการเพิ่ม 6.99-9.99 เหรียญต่อเดือน จำกัด 1 ผู้ใช้เสริมต่อ 1 บัญชีหลัก สามารถโอนประวัติการรับชมได้</p>\n<p>ผู้ใช้ที่ใช้ Disney+ นอกบ้านหลักยังสามารถใช้บริการได้เป็นปกติ โดยจะต้องเลือกว่าตอนนี้ใช้งานอยู่นอกบ้านหรืออัปเดตเป็นอุปกรณ์หลักเครื่องใหม่</p>\n<p>ที่มา: <a href=\"https://variety.com/2024/digital/news/disney-launches-password-sharing-crackdown-extra-member-1236155793/\">Variety</a></p>\n<p><img src=\"https://www.blognone.com/sites/default/files/externals/1903f6a7e095485cac4e28d42cdbcd2a.jpeg\" alt=\"Disney+\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/streaming\">Streaming</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da525346254ccbe21a5f88cc0d96ba7907107562059c2713657ee7edba3585af","category":"Thai"}