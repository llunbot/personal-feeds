{"title":"Meta ออก Llama 3.3 70B ความสามารถเท่า Llama 3.1 405B แต่ขนาดเล็กกว่ามาก ต้นทุนถูกกว่า","link":"https://www.blognone.com/node/143507","date":1733535850000,"content":"<div><div><div><p>Meta เปิดตัวโมเดล Llama 3.3 ที่อัพเดตต่อเนื่องจาก <a href=\"https://www.blognone.com/node/142204\">Llama 3.2 ในเดือนกันยายน</a> โดยยังมีเฉพาะโมเดลข้อความล้วน (multilingual แถม<a href=\"https://www.blognone.com/node/141045\">รองรับภาษาไทย</a>) ในขณะที่ Llama 3.2 มีโมเดลข้อความ+ภาพ (multimodal) ให้ใช้งานด้วย</p>\n<p>การเปลี่ยนแปลงสำคัญของ Llama 3.3 คือโมเดลขนาดพารามิเตอร์ 70B เพิ่มเทคนิคด้าน alignment และ reinforcement learning ทำให้มีประสิทธิภาพทัดเทียมกับ <a href=\"https://www.blognone.com/node/141045\">Llama 3.1 ขนาดพารามิเตอร์ 405B</a> ที่ใหญ่กว่ากันมาก ส่งผลให้ Llama 3.3 70B สามารถใช้งานแทน Llama 3.1 405B ได้ มีต้นทุนการรันที่ถูกลงมาก และเริ่มรันในเครื่องเวิร์คสเตชันของนักพัฒนาทั่วไปได้แล้ว ไม่ต้องไปเช่าคลาวด์ใช้งาน</p>\n<p>โมเดล Llama 3.3 70B ยังมีประสิทธิภาพใกล้เคียงกับคู่แข่งในระดับเดียวกัน (ชนะบางเบนช์มาร์ค) คือ Gemini Pro 1.5, GPT-4o และ Claude 3.5 Sonnet ถือเป็นอีกทางเลือกในการใช้โมเดลโอเพนซอร์ส</p>\n<p>ที่มา - <a href=\"https://huggingface.co/meta-llama/Llama-3.3-70B-Instruct\">Hugging Face</a></p>\n<p><img alt=\"No Description\" src=\"https://www.blognone.com/sites/default/files/externals/e0479865369602bfb9267ed58b6d0e8e.jpg\" /></p>\n<blockquote><p>As we continue to explore new post-training techniques, today we're releasing Llama 3.3 — a new open source model that delivers leading performance and quality across text-based use cases such as synthetic data generation at a fraction of the inference cost. <a href=\"https://t.co/BNoV2czGKL\">pic.twitter.com/BNoV2czGKL</a></p>\n<p>— AI at Meta (@AIatMeta) <a href=\"https://twitter.com/AIatMeta/status/1865079067390956006?ref_src=twsrc%5Etfw\">December 6, 2024</a></p></blockquote>\n</div></div></div><div><div>Topics: </div><div><div><a href=\"/topics/llama\">Llama</a></div><div><a href=\"/topics/meta\">Meta</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d63a9cc61b3cb7e5210e5e497d6d5091f37f591d75aa4ead227a318c3a568bcc","category":"Thai"}