{"title":"Life by You เกมซิมใช้ชีวิตเกมใหม่ โดยอดีตหัวหน้าสตูดิโอ The Sims และ Second Life","link":"https://www.blognone.com/node/132938","date":1678321450000,"content":"<div><div><div><p>บริษัทเกม Paradox Interactive เปิดตัวเกมซิมใหม่ Life by You เกมซิมแนวใช้ชีวิตแบบเดียวกับ The Sims ที่นำทีมพัฒนาโดย Rod Humble อดีตหัวหน้าสตูดิโอ The Sims ของ EA และอดีตซีอีโอของ Linden Lab ผู้สร้าง Second Life</p>\n<p>ชาว The Sims คงทราบกันดีว่าผู้คิดค้นเกมนี้คือ Will Wright ผู้ก่อตั้งสตูดิโอ Maxis โดยเกมภาคแรกออกเมื่อปี 2000 แต่หลังจากนั้นเขาโยกไปทำเกมใหม่ Spore ส่วนงานพัฒนาเกม The Sims 2 และ 3 เป็นฝีมือของ Rod Humble คนนี้เอง เขาได้ขึ้นเป็นหัวหน้าทีม The Sims ระหว่างปี 2008-2011 หลังจากนั้นลาออกไปเป็นซีอีโอของ Linden Lab จนถึงปี 2014</p>\n<p>Rod Humble เข้ามาทำงานกับ Paradox Interactive ในปี 2018 โดยเป็นหัวหน้าสตูดิโอลูกชื่อ Paradox Tectonic และมีผลงานเกมแรกคือ Life by You</p>\n<p>ตอนนี้เรายังเห็นแค่ทีเซอร์ของ Life by You เพียงเล็กน้อยเท่านั้น งานเปิดตัวอย่างเป็นทางการจะมีขึ้นวันที่ 20 มีนาคม 2023</p>\n<p><img src=\"https://images.ctfassets.net/u73tyf0fa8v1/2Gjgy0SgTg0CiooP63oUiA/36977e71ca8a5bbed8d8b85c9645f191/LifeByYou_Screenshot_1080.jpg?w=1080&amp;q=75\" alt /></p>\n<p>ที่มา - <a href=\"https://www.gematsu.com/2023/03/paradox-interactive-and-paradox-tectonic-announce-life-simulation-game-life-by-you\">Gematsu</a>, <a href=\"https://www.rockpapershotgun.com/paradox-reveal-life-by-you-a-competitor-to-the-sims-from-former-ea-boss\">Rock Paper Shotgun</a></p>\n</div></div></div><div><div>Topics: </div><div><div><a href=\"/topics/paradox-interactive\">Paradox Interactive</a></div><div><a href=\"/topics/the-sims\">The Sims</a></div><div><a href=\"/topics/second-life\">Second Life</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"6e02a9bed08ee7dd27b37070591d49be6243e41a3badef8abcf32b","category":"Thai"}