{"title":"Windows 11 Insider ล่าสุดปรับปรุงข้อจำกัดสตอเรจแบบ FAT32 ให้สูงสุดเป็น 2TB แล้ว","link":"https://www.blognone.com/node/141465","date":1723802456000,"content":"<div><div><div><p>Windows 11 Insider Preview บิลด์ล่าสุด 27686 มีการปรับปรุงเพิ่มลิมิตของสตอเรจเมื่อฟอร์แมทแบบ FAT32 ผ่านคอมมานด์ไลน์ จากเดิมที่ลิมิตที่ 32GB ให้กลายเป็น 2TB แล้ว โดยการปรับลิมิตนี้มีผลเฉพาะการฟอร์แมทผ่านคอมมานด์ไลน์เท่านั้น การฟอร์แมทด้วยหน้าต่างคำสั่งฟอร์แมทปกติยังคงติดลิมิตอยู่</p>\n<p>ลิมิต 32GB บน FAT32 ถูกกำหนดมาตั้งแต่ Windows 95 ราวๆ 30 ปีได้แล้ว โดย Dave Plummer อดีตนักพัฒนา Windows ของไมโครซอฟท์เคยโพสต์บน X เล่าว่าเจ้าตัวเป็นคนรับผิดชอบเรื่องหน้าต่างฟอร์แมทบน Windows นี้เอง แล้วเขาเองก็เป็นคนกำหนดลิมิตที่ 32GB และมันไม่เคยถูกแตะต้องเลย</p>\n<p>Dave เล่าว่าตอนนั้นเกิดจากกำหนดว่าพื้นที่ที่เหลือในแต่ละคลัสเตอร์ (cluster slack) บนดิสก์ ควรเป็นเท่าไหร่ ก่อนจะจบที่ตัวเลข 32GB ซึ่งเป็นการกำหนดขึ้นมาแบบ ไม่มีที่มาที่ไปเท่าไหร่นัก (arbitrary)</p>\n<p>ที่มา - <a href=\"https://blogs.windows.com/windows-insider/2024/08/15/announcing-windows-11-insider-preview-build-27868-canary-channel/\">Windows Blog</a> via <a href=\"https://www.theverge.com/2024/8/16/24221635/microsoft-fat32-partition-size-limit-windows-11\">The Verge</a></p>\n<p><img src=\"https://www.blognone.com/sites/default/files/externals/354e3599facd53775b1163db3146f5d5.jpg\" /></p>\n<blockquote><p>I wrote this Format dialog back on a rainy Thursday morning at Microsoft in late 1994, I think it was.We were porting the bajillion lines of code from the Windows95 user interface over to NT, and Format was just one of those areas where WindowsNT was different enough from… <a href=\"https://t.co/PbrhQe0n3K\">pic.twitter.com/PbrhQe0n3K</a></p>\n<p>— Dave W Plummer (@davepl1968) <a href=\"https://twitter.com/davepl1968/status/1772042158046146792?ref_src=twsrc%5Etfw\">March 24, 2024</a></p></blockquote>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/storage\">Storage</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a13c8d7c1baac3031540128cfe10f5f02862c072e975130b8bae454b7aae15a7","category":"Thai"}