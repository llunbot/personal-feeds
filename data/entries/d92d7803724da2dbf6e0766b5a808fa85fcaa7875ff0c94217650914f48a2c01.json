{"title":"RIAA รายงานภาพรวมอุตสาหกรรมเพลงปี 2023 - Streaming ยังเป็นรายได้หลัก - แผ่น Vinyl เติบโตสูง","link":"https://www.blognone.com/node/138951","date":1711634105000,"content":"<div><div><div><p>RIAA หรือสมาคมอุตสาหกรรมเพลงของสหรัฐอเมริกา ออกรายงานภาพรวมแหล่งรายได้ในอุตสาหกรรมเพลงเฉพาะในอเมริกาปี 2023 โดยรายได้รวมเติบโต 8% จากปี 2022 เป็นสถิติสูงสุดที่ 17,115.1 ล้านดอลลาร์ การเติบโตหลักยังคงมาจากสตรีมมิ่ง ทั้งส่วนที่เป็น Subscription และโฆษณา</p>\n<p>รายได้เฉพาะส่วนสตรีมมิ่งอยู่ที่ 14,358.1 ล้านดอลลาร์ คิดเป็น 84% ของรายได้เพลงทั้งหมด ส่วนใหญ่มาจาก Subscription ที่เหลือมาจากวิทยุออนไลน์และบริการฟังเพลงแบบมีโฆษณา</p>\n<p>รายได้จากดิจิทัลดาวน์โหลดยังคงลดลงอีกปี อยู่ที่ 434 ล้านดอลลาร์ ลดลงทั้งการดาวน์โหลดแบบแยกเพลง (แทร็ก) และแบบอัลบั้ม รายได้ส่วนนี้คิดเป็น 3% ของรายได้ทั้งหมด ลดลงมากแค่ไหนให้เทียบกับปี 2012 ที่ดาวน์โหลดเป็นรายได้ถึง 43%</p>\n<p>สุดท้ายเป็นส่วนรายได้จากสื่อบันทึกจับต้องได้ (Physical) ตอนนี้คิดเป็น 11% ของรายได้ทั้งหมดที่ 1,912.0 ล้านดอลลาร์ แผ่นไวนิลยังคงมียอดขายเติบโต และคิดเป็น 71% ของรายได้ Physical ทั้งหมด สูงกว่าซีดีและสื่อแบบอื่น</p>\n<p>ที่มา: <a href=\"https://www.riaa.com/wp-content/uploads/2024/03/2023-Year-End-Revenue-Statistics.pdf\">RIAA</a> (pdf)</p>\n<p><img src=\"https://www.blognone.com/sites/default/files/externals/1e16d84180b9117d1f47650c2959c174.jpg\" /></p>\n</div></div></div><div><div>Topics: </div><div><div><a href=\"/topics/riaa\">RIAA</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d92d7803724da2dbf6e0766b5a808fa85fcaa7875ff0c94217650914f48a2c01","category":"Thai"}