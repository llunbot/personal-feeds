{"title":"Qualcomm ประกาศต่อสัญญาจัดส่งชิป 5G ให้ Apple ต่อไปอีก 3 ปี","link":"https://www.blognone.com/node/135676","date":1694444930000,"content":"<div><div><div><p>Qualcomm ประกาศบรรลุข้อตกลงกับแอปเปิล เพื่อจัดส่งชิปโมเด็ม 5G Snapdragon สำหรับใช้ในสมาร์ทโฟนของปี 2024, 2025 และ 2026 โดยไม่มีการเปิดเผยมูลค่าของดีลดังกล่าว</p>\n<p>ประกาศนี้มีประเด็นสำคัญเนื่องจากทั้งสองบริษัทมีประเด็นฟ้องร้องกันเรื่องสิทธิบัตรมานาน <a href=\"https://www.blognone.com/node/109211\">ในปี 2019 จบลง</a>ที่แอปเปิลจ่ายเงินเพื่อใช้สิทธิบัตรของ Qualcomm พร้อมสัญญาซื้อชิปเซ็ตอีกจำนวนหนึ่ง ขณะเดียวกันก็มีข่าวว่าแอปเปิลจะไม่ต่อสัญญา แล้วเปลี่ยนมา<a href=\"https://www.blognone.com/node/132190\">ใช้ชิปที่ออกแบบเองภายในปี 2024</a> การที่แอปเปิลยังต่อสัญญาอยู่ก็อาจบอกได้ว่าแผนการของแอปเปิลที่จะใช้ชิปพัฒนาเองทั้งหมด ยังไม่เกิดขึ้นในระยะเวลาอันใกล้</p>\n<p>ทั้งนี้ Qualcomm ประเมินว่าบริษัทจะเป็นผู้ส่งมอบชิปให้กับแอปเปิล คิดเป็น 20% ของสมาร์ทโฟนที่แอปเปิลผลิตในปี 2026</p>\n<p>ที่มา: <a href=\"https://www.qualcomm.com/news/releases/2023/09/qualcomm-announces-agreement-with-apple-for-chip-supply\">Qualcomm</a> และ <a href=\"https://www.wsj.com/tech/qualcomm-inks-deal-with-apple-to-supply-iphone-chips-through-2026-4d7890a4\">The Wall Street Journal</a></p>\n<p><img alt=\"No Description\" src=\"https://www.blognone.com/sites/default/files/externals/c13b35e37c1506f01318e2975d0c7f49.png\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d0e11e4c8eb4746e82f4e9f5912fdfdbaa5e660627e61867ceaea805a67c087","category":"Thai"}