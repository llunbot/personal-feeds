{"title":"กูเกิลทดสอบใช้ Chrome บน Android ยืนยันตัวตน 2FA เมื่อเข้าใช้งานในอุปกรณ์ใกล้เคียง","link":"https://www.blognone.com/node/124031","date":1627954052000,"content":"<div><div><div><p>กูเกิลทดสอบความสามารถใหม่ ผู้ใช้งาน Chrome บนมือถือ Android สามารถใช้เบราว์เซอร์มือถือเป็นคีย์ความปลอดภัย 2FA เมื่อลงชื่อเข้าใช้แอปกูเกิลบนคอมพิวเตอร์ที่อยู่ใกล้เราได้</p>\n<p>การระบุว่ามีคนล็อกอินบัญชีกูเกิลในอุปกรณ์ใกล้เคียงนี้ ถือว่าต่างจากระบบแจ้งเตือน 2FA ตามปกติของกูเกิล วิธีการคือ ผู้ใช้งานต้องติดตั้ง Chrome 93 และเมื่อพยายามจะเข้าสู่ระบบกูเกิลบนคอมพิวเตอร์ หลังจากนั้นก็จะได้รับแจ้งเตือนบนมือถือเพื่อยืนยันตัวตนว่าเป็นคนเดียวกัน อย่างไรก็ตาม ผู้ใช้ต้องเปิดใช้งานซิงค์ของ Chrome และลงชื่อเข้าใช้บนอุปกรณ์ทั้งสองโดยใช้บัญชีกูเกิลเดียวกันถึงจะใช้งานได้</p>\n<p><img src=\"https://www.blognone.com/sites/default/files/externals/d982e529f3dee9d2fa6e88c9fa16156e.png\" /></p>\n<p>ที่มา - <a href=\"https://9to5google.com/2021/08/01/chrome-android-2fa-security-key/\">9to5Google</a>, <a href=\"https://bgr.com/tech/chrome-just-got-a-great-2fa-security-feature-but-only-on-android/\">BGR</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/security\">Security</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"579a5d165da05a047198596e9ee49103a136848d0a70da1e0e09abd1f8b608f9","category":"Thai"}