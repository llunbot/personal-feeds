{"title":"แค่จอยสั่นไม่พอแล้ว Ubisoft จับมือ Owo บริษัท \"ชุดสั่น\" ทำชุดลาย Assassin’s Creed Mirage","link":"https://www.blognone.com/node/134848","date":1689422794000,"content":"<div><div><div><p>แค่จอยสั่นที่มีมอเตอร์อยู่ภายในอาจให้ความสมจริงไม่พอแล้วในยุคนี้ Ubisoft จึงจับมือกับ Owo บริษัทสตาร์ตอัพที่ทำ \"ชุดสั่น\" (Haptic Gaming System) ออกชุดสั่นลาย Assassin’s Creed Mirage Edition มาจับตลาดเกมเมอร์ที่ต้องการความสมจริงขั้นสุด</p>\n<p>Owo บอกว่าเทคโนโลยีของตัวเองรองรับการสั่นทั่วทั้งร่างกาย 10 จุด ปรับพารามิเตอร์ได้ 9 ประเภท มีชุดแพทเทิร์นการสั่นเตรียมไว้แล้ว 30 แบบ เช่น ต่อย ดาบ ลูกบอล โดนยิง บาดเจ็บด้วยมีดดาบตามจุดต่างๆ  แบตเตอรี่ใช้ได้นาน 8 ชั่วโมง ทำงานไร้สายผ่านบลูทูธ น้ำหนักตัวเสื้อน้อยกว่า 600 กรัม ใช้ได้กับเกมทุกแพลตฟอร์มทั้งคอนโซล พีซี มือถือ และ VR</p>\n<p>สำหรับชุดสั่นลาย Assassin's Creed: Mirage Special Edition ออกแบบให้เป็นลายตะวันออกกลางเข้ากับธีมเกม ปรับแต่งให้เหมาะกับการสั่นในฉากต่างๆ ของเกม และมีโค้ดตัวเกมรวมมาให้ด้วยในชุด ราคาอยู่ที่ราว 500 ดอลลาร์ ยังไม่ประกาศวันวางขาย</p>\n<p><img alt=\"No Description\" src=\"https://www.blognone.com/sites/default/files/externals/31e591e3c7a9ee9aa50e2ff82e1fccef.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/47c440c1c6b53eaeedde9685f1dfa269.jpg\" /></p>\n<p>ที่มา - <a href=\"https://owogame.com/owo-skin-acm/\">Owo</a>, <a href=\"https://www.eurogamer.net/theres-an-official-assassins-creed-mirage-haptic-gaming-suit-on-the-way\">Eurogamer</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/accessories\">Accessories</a></div><div><a href=\"/topics/gadget\">Gadget</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3317543ad3ed4dd77eb05c1c47aee15908ac57e7861af88f9b5d12b6e5fcbc3b","category":"Thai"}