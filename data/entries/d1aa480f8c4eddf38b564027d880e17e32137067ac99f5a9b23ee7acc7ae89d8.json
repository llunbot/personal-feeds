{"title":"Meta ปรับเงื่อนไขลงโฆษณาบริการทางการเงินในออสเตรเลีย ต้องยืนยันตัวตนและแสดงหมายเลขใบอนุญาต","link":"https://www.blognone.com/node/143404","date":1733101500000,"content":"<div><div><div><p>Meta ประกาศปรับปรุงเงื่อนไขผู้ลงโฆษณาในออสเตรเลียบนแพลตฟอร์มทั้ง Facebook และ Instagram โดยหากต้องการลงโฆษณาที่เป็นผลิตภัณฑ์หรือบริการทางการเงิน ต้องมีการยืนยันตัวตนก่อนเท่านั้น</p>\n<p>เงื่อนไขระบุว่านอกจากผู้ลงโฆษณาต้องยืนยันตัวตนแล้ว ยังต้องแสดงหมายเลขใบอนุญาตในการให้บริการทางการเงินของหน่วยงานรัฐด้วย จึงจะสามารถลงโฆษณาที่เป็นบริการทางการเงินได้ เมื่อโฆษณาได้รับการอนุมัติให้แสดง แพลตฟอร์มจะขึ้นข้อมูลด้วยว่าโฆษณานี้ถูกซื้อโดยใคร (Paid for By...)</p>\n<p>กฎใหม่นี้ออกมาหลังจาก Meta ในออสเตรเลียพบปัญหาโฆษณาหลอกลวงชักชวนให้ลงทุน ซึ่ง Meta ได้ปิดไปแล้วกว่า 8,000 บัญชีที่เกี่ยวข้อง</p>\n<p>ที่มา: <a href=\"https://www.reuters.com/technology/meta-tightens-ad-rules-curb-financial-scams-aimed-australians-2024-12-01/\">Reuters</a></p>\n<p><img src=\"https://www.blognone.com/sites/default/files/externals/ea77f3d3c63dee17684d5d33ae3d5da3.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/advertisement\">Advertisement</a></div><div><a href=\"/topics/australia\">Australia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1aa480f8c4eddf38b564027d880e17e32137067ac99f5a9b23ee7acc7ae89d8","category":"Thai"}