{"title":"Tencent ประกาศซื้อกิจการเสิร์ชเบอร์ 2 ของจีน Sogou หลังทางการอนุมัติดีลแล้ว","link":"https://www.blognone.com/node/124945","date":1632620539000,"content":"<div><div><div><p>Sogou เว็บค้นหาของจีน ประกาศว่า Tencent จะเข้าซื้อหุ้นทั้งหมดของบริษัท และ Sogou จะออกจากตลาดหุ้นนิวยอร์ก (ตัวย่อ SOGO) ซึ่งเป็นไปตาม<a href=\"https://www.blognone.com/node/123699\">ข่าวก่อนหน้านี้</a> ว่าหน่วยงานกำกับดูแลของจีน ได้อนุมัติดีลดังกล่าวแล้ว มูลค่าของดีลรวม 3,500 ล้านดอลลาร์</p>\n<p>Tencent ระบุว่าตัวธุรกิจและผลิตภัณฑ์ของ Sogou ในการบริหารจัดการ จะย้ายมาอยู่ในแผนกด้านแพลตฟอร์มของ Tencent แต่ตัวบริการเสิร์ช Sogou จะยังคงดำเนินงานแบบแยกแบรนด์ต่อไป ทั้งนี้ Tencent ต้องการนำเทคโนโลยีเสิร์ชมาเสริมใน WeChat เพื่อสร้างทราฟิกระหว่างกันได้ดียิ่งขึ้น</p>\n<p>Tencent เข้าถือหุ้นใน Sogou <a href=\"https://www.blognone.com/node/48730\">ตั้งแต่ปี 2013</a> ต่อมาบริษัทมีแผนซื้อกิจการทั้งหมดตั้งแต่กลางปี 2020 แต่อยู่ในขั้นตอนตรวจสอบของหน่วยงานกำกับดูแล</p>\n<p>ข้อมูลจาก Statcounter ระบุว่าในจีน Baidu ยังเป็นเสิร์ชที่มีส่วนแบ่งมากที่สุด 76.7% ส่วน Sogou อยู่ในอันดับ 2 ที่ 14.3%</p>\n<p>ที่มา: <a href=\"https://kr-asia.com/tencent-takes-sogou-private-in-acquisition-deal\">KrAsia</a> และ <a href=\"http://ir.sogou.com/2021-09-23-Sogou-Announces-Completion-of-Going-Private-Transaction\">Sogou</a></p>\n<p><img src=\"https://www.blognone.com/sites/default/files/externals/3f74c453c0491cde65532ad9ec315063.png\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/acquisition\">Acquisition</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c546e03ca42d464c57e810358b0f7bb7ad973219a7d212cc9a1376ef07424c6f","category":"Thai"}