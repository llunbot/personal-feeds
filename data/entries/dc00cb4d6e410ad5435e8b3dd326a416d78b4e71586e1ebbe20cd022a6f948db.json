{"title":"ผลสำรวจชาวอเมริกันเห็นด้วยกับการแบน TikTok น้อยลง เหลือ 32% จากเดิม 50%","link":"https://www.blognone.com/node/141861","date":1725586908000,"content":"<div><div><div><p>Pew Research พบว่าชาวอเมริกันสนับสนุนการแบน TikTok น้อยลงกว่าเมื่อ 18 เดือนที่แล้ว โดยเหลือเพียง 32% ลดลงจาก 38% ในช่วงปลายปี 2023 และ 50% (สอดคล้องกับ<a href=\"https://www.blognone.com/node/139548\">ตัวเลข</a>ของ Ipsos) ในเดือนมีนาคม 2023 โดยคนครึ่งหนึ่งคิดว่าการแบนไม่น่าจะเกิดขึ้น</p>\n<p>มุมมองต่อ TikTok แบ่งไปตามพรรคการเมืองที่ผู้เข้าร่วมการสำรวจสนับสนุน โดยคนที่เชียร์รีพับลิกันมองว่า TikTok เป็นภัยต่อความมั่นคงและสนับสนุนการแบนเป็นสองเท่าของคนที่สนับสนุนพรรคเดโมแครต</p>\n<p>อย่างไรก็ตาม การสนับสนุนการแบนลดลงเกือบ 20% ในกลุ่มคนที่สนับสนุนทั้งสองพรรคนับตั้งแต่มีนาคม 2566 สะท้อนการเปลี่ยนแปลงในทัศนคติของประชาชน โดยผลสำรวจนี้มาจากผู้ใหญ่ 10,658 คน และทำการสำรวจระหว่างวันที่ 15 กรกฎาคม ถึง 4 สิงหาคม ที่ผ่านมา</p>\n<p>ที่มา: <a href=\"https://www.scmp.com/news/world/united-states-canada/article/3277394/tiktoks-possible-us-ban-losing-support-among-americans-pew-survey-finds\">SCMP</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"TikTok\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/pew-research\">Pew Research</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc00cb4d6e410ad5435e8b3dd326a416d78b4e71586e1ebbe20cd022a6f948db","category":"Thai"}