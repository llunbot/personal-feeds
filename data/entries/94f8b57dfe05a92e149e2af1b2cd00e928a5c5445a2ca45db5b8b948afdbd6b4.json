{"title":"CMA ระบุเริ่มดำเนินการสอบสวนระยะที่ 2 ดีล Adobe ซื้อกิจการ Figma มองลดคู่แข่ง กระทบการแข่งขัน","link":"https://www.blognone.com/node/134630","date":1688196193000,"content":"<div><div><div><p>หน่วยงานกำกับดูแลการแข่งขันของสหราชอาณาจักร (Competition and Markets Authority - CMA) ประกาศเริ่มดำเนินการสอบสวนเพิ่มเติมในระยะที่ 2 ในดีลที่ Adobe ซื้อกิจการ Figma ซึ่ง<a href=\"https://www.blognone.com/node/130433\">ประกาศเมื่อปีที่แล้ว</a> ว่าอาจส่งผลลดการแข่งขันอย่างมีนัยยะสำคัญในตลาดซอฟต์แวร์งานออกแบบ ที่ Adobe เป็นผู้นำตลาดอยู่แล้ว</p>\n<p>CMA ระบุว่า Figma เป็นซอฟต์แวร์ที่โดดเด่นเรื่องงานออกแบบ UI และแย่งส่วนแบ่งตลาดจาก Adobe มาต่อเนื่อง ทั้งสองบริษัทต่างลงทุนพัฒนาผลิตภัณฑ์กันมาตลอด หากดีลควบรวมเกิดขึ้น ย่อมส่งผลกระทบสูงต่อตลาดรวมและคู่แข่งผู้พัฒนาซอฟต์แวร์รายอื่น</p>\n<p>Adobe และ Figma มีเวลา 5 วันทำการ ในการยื่นรายละเอียดตามหัวข้อที่ CMA แสดงความกังวล เพื่อประกอบการพิจารณาในการสอบสวนดีลนี้ต่อไป</p>\n<p>ที่มา: <a href=\"https://www.gov.uk/government/news/design-software-deal-could-harm-uk-digital-economy\">GOV.UK</a></p>\n<p><img src=\"https://www.blognone.com/sites/default/files/externals/24e67a45d5d6c59100c8d83dc5464a63.png\" alt /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/adobe\">Adobe</a></div><div><a href=\"/topics/figma\">Figma</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94f8b57dfe05a92e149e2af1b2cd00e928a5c5445a2ca45db5b8b948afdbd6b4","category":"Thai"}