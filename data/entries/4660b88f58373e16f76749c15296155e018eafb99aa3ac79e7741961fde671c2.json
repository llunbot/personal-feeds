{"title":"ขายดี? ผ้าเช็ดจอของ Apple ตอนนี้สินค้าหมด สั่งวันนี้ รออีก 1 เดือน","link":"https://www.blognone.com/node/125366","date":1634690738000,"content":"<div><div><div><p>ผ้าเช็ดรอยทำความสะอาดจอภาพ โดยเฉพาะกับจอราคาหลักแสน Pro Display XDR ที่เคลือบผิวนาโน ซึ่งแอปเปิลประกาศ<a href=\"https://www.blognone.com/node/125342\">ขายแยกในราคา 690 บาท</a> พร้อมกับการเปิดตัว MacBook Pro นั้น แม้ราคาอาจทำให้หลายคนตะลึง แต่ก็ดูมีคนอยากลองใช้ไม่น้อยทีเดียว</p>\n<p>โดยล่าสุดใน<a href=\"https://www.apple.com/th/shop/product/MM6F3ZA/A/%E0%B8%9C%E0%B9%89%E0%B8%B2%E0%B9%80%E0%B8%8A%E0%B9%87%E0%B8%94%E0%B8%A3%E0%B8%AD%E0%B8%A2\">หน้าสินค้าบน Apple Store</a> ออนไลน์ ระบุว่าสินค้าจัดส่งใน 4-5 สัปดาห์ จากตอนแรกที่บอกว่าสามารถส่งได้ในไม่กี่วัน ซึ่งอาจพูดได้ว่า 4-5 สัปดาห์ อาจจะนานไปหน่อยสำหรับการสั่งซื้อผ้าเช็ดจอ 1 ผืน</p>\n<p><a href=\"https://www.blognone.com/node/113601\">จอ Pro Display XDR</a> แบบเคลือบพื้นผิวนาโนนั้น แอปเปิลระบุว่าให้ใช้ผ้าเช็ดรอยนี้เท่านั้นในการทำความสะอาด แต่ผ้าเองสามารถนำไปใช้กับอุปกรณ์อื่นได้เช่นกัน โดยกรณีอุปกรณ์อื่นทั่วไปนั้น <a href=\"https://support.apple.com/th-th/HT204172\">แอปเปิลบอกว่า</a>สามารถใช้ผ้าที่นุ่มและไม่เป็นขุยในการทำความสะอาด ส่วนยาฆ่าเชื้อโรคสามารถใช้แผ่นไอโซโพรพิลแอลกอฮอล์ 70% หรือแผ่นเอทิลแอลกอฮอล์ 75% หรือแผ่นฆ่าเชื้อโรคคลอร็อกซ์เช็ดเบา ๆ ได้</p>\n<p>ที่มา: <a href=\"https://www.macrumors.com/2021/10/19/apple-polishing-cloth-sold-out-november/\">MacRumors</a></p>\n<p><img src=\"https://www.blognone.com/sites/default/files/externals/c4e8978b8a6f8258375344d3bc5246c6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4660b88f58373e16f76749c15296155e018eafb99aa3ac79e7741961fde671c2","category":"Thai"}