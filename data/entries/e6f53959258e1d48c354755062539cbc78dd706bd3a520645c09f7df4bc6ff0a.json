{"title":"YouTube ทดสอบใช้ AI ช่วยจัดกลุ่มคอมเมนต์วิดีโอ - เพิ่มแชตบอทสรุปและค้นหาคลิปเกี่ยวข้อง","link":"https://www.blognone.com/node/136608","date":1699318708000,"content":"<div><div><div><p>YouTube ประกาศเพิ่ม 2 ฟีเจอร์ใหม่ ซึ่งอยู่ในสถานะทดลองการนำ Generative AI มาปรับปรุงประสบการณ์ใช้งาน โดยจะทดสอบกับผู้ใช้งานกลุ่มเล็กก่อน และเฉพาะลูกค้า Premium เท่านั้น</p>\n<p>ฟีเจอร์แรกคือการจัดกลุ่มคอมเมนต์ในวิดีโอแบบแยกตามเรื่องที่พูดถึง ทำให้ครีเอเตอร์เห็นภาพรวมคอมเมนต์ส่วนที่ผู้ชมสนใจได้ดีขึ้น รวมถึงสามารถจัดการและลบคอมเมนต์ที่ต้องการได้ง่ายขึ้นเช่นกัน</p>\n<p>อีกฟีเจอร์คือเครื่องมือ AI บทสนทนา (Conversational AI) ที่เป็นแชตบอททำงานกับวิดีโอที่เรากำลังดู โดยสามารถถามเพื่อหาคำตอบเพิ่มเติม เช่น ให้สรุปเนื้อหาของวิดีโอนี้, ให้แนะนำวิดีโอที่เกี่ยวข้อง หรือวิดีโอเฉพาะเนื้อหาส่วนที่สนใจ เป็นต้นไป</p>\n<p>YouTube ย้ำว่าฟีเจอร์ใหม่นี้มีสถานะทดลอง และผู้ใช้งานที่สามารถใช้งานได้ก็ต้องเปิดใช้เอง (opt-in) การทำงานอาจไม่ถูกต้องทุกครั้ง จึงต้องการรวบรวมผลตอบรับเบื้องต้นแล้วนำไปปรับปรุงก่อน</p>\n<p>ที่มา: <a href=\"https://support.google.com/youtube/thread/242690316/testing-new-experimental-generative-ai-features\">YouTube</a> ผ่าน <a href=\"https://www.engadget.com/youtube-tests-ai-generated-comment-summaries-and-a-chatbot-for-videos-213405231.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/227cffe8ba13dd127ec1631bf2e4efe5.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6f53959258e1d48c354755062539cbc78dd706bd3a520645c09f7df4bc6ff0a","category":"Thai"}