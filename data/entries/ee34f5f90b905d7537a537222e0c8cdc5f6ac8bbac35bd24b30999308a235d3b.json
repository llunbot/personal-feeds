{"title":"Zhang Yiming ผู้ก่อตั้ง ByteDance เจ้าของ TikTok ขึ้นเป็นมหาเศรษฐีอันดับ 1 ของจีน","link":"https://www.blognone.com/node/142831","date":1730200959000,"content":"<div><div><div><p>ข้อมูลการจัดอันดับมหาเศรษฐีของจีนโดย Hurun Research Institute รายงานว่า Zhang Yiming ผู้ก่อตั้ง ByteDance เป็นคนที่รวยที่สุดของจีนประจำปีนี้ มีมูลค่าความมั่งคั่ง 4.93 หมื่นล้านดอลลาร์สหรัฐ เพิ่มขึ้น 43% จากปี 2023</p>\n<p>Zhang Yiming ก่อตั้ง ByteDance ในปี 2012 โดยมีแอปแชร์วิดีโอที่เป็นที่รู้จักไปทั่วโลกคือ TikTok หรือ Douyin ในประเทศจีน เขาประกาศ<a href=\"https://www.blognone.com/node/122776\">ลาออกจากตำแหน่งซีอีโอในปี 2021</a> และถือหุ้นของ ByteDance ประมาณ 20% ซึ่งบริษัทยังมีสถานะเป็นสตาร์ทอัป ไม่ได้อยู่ในตลาดหุ้น</p>\n<p>อันดับอื่นของเศรษฐีของจีนที่มาจากบริษัทเทคโนโลยีในรายงานนี้ ได้แก่ Pony Ma ซีอีโอและผู้ก่อตั้ง Tencent อันดับ 3 ที่ 4.44 หมื่นล้านดอลลาร์ และ Colin Huang Zheng ผู้ก่อตั้ง Pinduoduo อันดับ 4 ที่ 3.45 หมื่นล้านดอลลาร์</p>\n<p>ที่มา: <a href=\"https://www.bbc.com/news/articles/c8dmql101dno\">BBC</a></p>\n<p><img src=\"https://www.blognone.com/sites/default/files/externals/f3f75e7556d407356ca8339fa1c38638.png\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/ranking\">Ranking</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee34f5f90b905d7537a537222e0c8cdc5f6ac8bbac35bd24b30999308a235d3b","category":"Thai"}