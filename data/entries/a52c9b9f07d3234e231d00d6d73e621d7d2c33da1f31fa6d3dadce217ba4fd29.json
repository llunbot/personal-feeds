{"title":"NASA ประกาศเลื่อนภารกิจ Artemis II และ Artemis III ออกไปอีกหนึ่งปีจากแผนเดิม","link":"https://www.blognone.com/node/137583","date":1704854188000,"content":"<div><div><div><p>NASA ประกาศว่าโครงการส่งมนุษย์ไปดวงจันทร์ Artemis ได้เลื่อนกำหนดจากแผนเดิม ทั้ง Artemis II ที่ส่งนักบินอวกาศเดินทางวนรอบดวงจันทร์ และ Artemis III ที่ส่งมนุษย์ไปลงดวงจันทร์ ด้วยเหตุผลความปลอดภัย และความท้าทายจากข้อจำกัดในการพัฒนาเทคโนโลยี</p>\n<p>โดย Artemis II เลื่อนออกไปเป็น กันยายน 2025 (เดิม 2024) และ Artemis III เลื่อนออกไปเป็น กันยายน 2026 (เดิม 2025) ส่วนโครงการ Artemis IV ยังคงกำหนดเดิมคือปี 2028</p>\n<p>ภารกิจ Artemis I ที่ส่งยานอวกาศแบบไม่มีมนุษย์วนรอบดวงจันทร์<a href=\"https://www.blognone.com/node/131828\">เสร็จสิ้น</a>ไปตั้งแต่ปี 2022 แต่ก็พบปัญหาบางอย่างที่ยังต้องทำการสอบสวนต่อ โดยคาดว่าจะได้ข้อสรุปภายในกลางปีนี้ เพื่อให้แน่ใจว่ายานอวกาศ Orion มีความปลอดภัยพอในภารกิจถัดไป</p>\n<p>ที่มา: <a href=\"https://www.nasa.gov/news-release/nasa-shares-progress-toward-early-artemis-moon-missions-with-crew/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/3ea89441b5b2d55a8e605812cab5ad0f.jpg\" /></p>\n</div></div></div><div><div>Topics: </div><div><div><a href=\"/topics/artemis\">Artemis</a></div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/moon\">Moon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a52c9b9f07d3234e231d00d6d73e621d7d2c33da1f31fa6d3dadce217ba4fd29","category":"Thai"}