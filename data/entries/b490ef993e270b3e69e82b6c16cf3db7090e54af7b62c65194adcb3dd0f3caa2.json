{"title":"เกมไพ่ Balatro อุทธรณ์สำเร็จ ปรับเรตติ้งเกมในยุโรปจากอายุ 18+ มาเหลือ 12","link":"https://www.blognone.com/node/144898","date":1740452885000,"content":"<div><div><div><p>เกมไพ่ Balatro สร้างปรากฏการณ์มากมายในปี 2024 และกลายเป็นเกมยอดเยี่ยมแห่งปีของหลายสถาบัน อย่างไรก็ตาม Balatro มีปัญหากับระบบการให้เรตติ้งเกม PEGI (Pan European Game Information) ของยุโรป เพราะการที่เป็นเกมไพ่โป๊กเกอร์ ทำให้ PEGI เลือกให้เรตติ้งเกมเป็นอายุ 18+ (การพนัน) แทนที่จะเป็นเกมสำหรับผู้เล่นทั่วไป (อายุ 3+)</p>\n<p>การให้เรตติ้งของ PEGI ย่อมส่งผลต่อช่องทางการขายเกม Balatro บางช่องทางที่เข้มงวดเรื่องอายุผู้ซื้อ เช่น อาจไม่สามารถวางขายตามร้านค้าปลีกได้</p>\n<p>@localthunk ผู้สร้างเกม Balatro เคยโพสต์ข้อความถึงระบบเรตติ้งที่ไม่เป็นธรรม ว่าเกมไพ่ธรรมดาๆ ได้เรต 18+ ในขณะที่ EA Sports FC ที่มีระบบ loot box เป็นการพนันด้วยเงินจริง กลับได้เรตติ้ง 3+</p>\n<blockquote><p>Since PEGI gave us an 18+ rating for having evil playing cards maybe I should add microtransactions/loot boxes/real gambling to lower that rating to 3+ like EA sports FC</p>\n<p>— localthunk (@LocalThunk) <a href=\"https://twitter.com/LocalThunk/status/1868142749108797590?ref_src=twsrc%5Etfw\">December 15, 2024</a></p></blockquote>\n<p>Sold Out Sales &amp; Marketing ผู้จัดจำหน่ายเกม Balatro จึงยื่นอุทธรณ์ต่อ PEGI ซึ่งก็สำเร็จในระดับหนึ่ง โดยบอร์ดรับเรื่องอุทธรณ์ PEGI ยอมลดระดับอายุลงมาเหลือ 12 ปีขึ้นไป (PEGI 12) พร้อมยอมรับว่าระบบเรตติ้งของตัวเองยังมีช่องโหว่ และประกาศว่าจะปรับวิธีการจัดเรตติ้งของเกมให้ละเอียดมากขึ้นในอนาคต</p>\n<blockquote><p>After an appeal from my publisher, Balatro has been reclassified by PEGI from 18+ to 12+This is a good step from PEGI - bringing nuance to their ratings criteria that used to be 18+ or nothing. I hope this change will allow developers to create without being unfairly punished</p>\n<p>— localthunk (@LocalThunk) <a href=\"https://twitter.com/LocalThunk/status/1894076713522384943?ref_src=twsrc%5Etfw\">February 24, 2025</a></p></blockquote>\n<p>ที่มา - <a href=\"https://pegi.info/news/pegi-complaints-board-amends-classifications-balatro-and-luck-be-landlord-pegi-12\">PEGI</a>, <a href=\"https://www.polygon.com/news/528446/balatro-pegi-rating-gambling-appeal\">Polygon</a></p>\n<p><img alt=\"No Description\" src=\"https://www.blognone.com/sites/default/files/externals/2d112d8fed216cfd551a2e12073539e6.jpg\" /></p>\n</div></div></div><div><div>Topics: </div><div><div><a href=\"/topics/balatro\">Balatro</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b490ef993e270b3e69e82b6c16cf3db7090e54af7b62c65194adcb3dd0f3caa2","category":"Thai"}