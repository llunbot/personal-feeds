{"title":"Volkswagen, Porsche, Audi ประกาศรองรับหัวชาร์จ NACS แบบ Tesla แล้ว มีผลปี 2025","link":"https://www.blognone.com/node/137327","date":1703081827000,"content":"<div><div><div><p>Volkswagen Group เป็นบริษัทรถยนต์รายล่าสุดที่ประกาศรองรับหัวชาร์จ Tesla (ชื่ออย่างเป็นทางการคือ North American Charging Standard หรือ NACS) ในตลาดสหรัฐอเมริกา</p>\n<p>ประกาศนี้มีผลกับแบรนด์ในเครือทั้ง Volkswagen, Audi, Porsche, Scout Motors โดยรถยนต์ของแบรนด์เหล่านี้ที่ขายในอเมริกาเหนือ จะเริ่มใช้หัวชาร์จแบบ NACS ในปี 2025 เป็นต้นไป ส่วนหัวชาร์จแบบเดิม (Combined Charging System หรือ CCS) ก็ยังรองรับเหมือนเดิม</p>\n<p>บริษัทรถยนต์ในสหรัฐต่างทยอยหันมาใช้งานหัวปลั๊กแบบ NACS เพื่อความเข้ากันได้กับสถานีชาร์จของ Tesla ที่วางโครงข่ายเอาไว้มากแล้ว เริ่มจาก <a href=\"https://www.blognone.com/node/134028\">Ford ในเดือนพฤษภาคม 2023</a>, <a href=\"https://www.blognone.com/node/134255\">GM ในเดือนมิถุนายน</a> ตามด้วยแบรนด์อื่นๆ อย่าง Honda, Rivian, Mercedes, Hyundai, Kia, Toyota, Subaru, Lucid เป็นต้น ส่วนเครือบริษัทรถยนต์ยักษ์ใหญ่อีกรายที่เหลืออยู่คือ Stellantis (เจ้าของ Jeep, Chrysler, Peugeot) ยังสงวนท่าทีอยู่</p>\n<p><img alt=\"No Description\" src=\"https://www.blognone.com/sites/default/files/externals/78e02a553feb1e9aaaa3f9db224166ac.png\" /></p>\n<p>ภาพเปรียบเทียบมาตรฐานหัวชาร์จประเภทต่างๆ จาก <a href=\"https://www.aptiv.com/en/insights/article/what-is-the-north-american-charging-standard\">Aptiv</a></p>\n<p>ที่มา - <a href=\"https://newsroom.porsche.com/en_US/2023/products/Volkswagen_Audi_Porsche_and_Scout_Motors_brands_to_implement_the_North_American_Charging_Standard_in_future_electric_vehicles-34786.html\">Porsche</a>, <a href=\"https://techcrunch.com/2023/12/19/volkswagen-porsche-audi-to-adopt-teslas-charging-standard/\">TechCrunch</a></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/porsche\">Porsche</a></div><div><a href=\"/topics/audi\">Audi</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92e6bf2f9e7d9ead15b618f268f3323ddd2d3a45f68776be98b779fc39ef87fc","category":"Thai"}