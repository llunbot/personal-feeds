{"title":"อดีตรองนายกสหราชอาณาจักร มองการบังคับให้บริษัท AI ต้องได้รับความยินยอมจากศิลปินก่อนจะใช้ผลงานฝึก AI ทำไม่ได้ในทางปฏิบัติ","link":"https://www.blognone.com/node/146640","date":1748338372000,"content":"<span>อดีตรองนายกสหราชอาณาจักร มองการบังคับให้บริษัท AI ต้องได้รับความยินยอมจากศิลปินก่อนจะใช้ผลงานฝึก AI ทำไม่ได้ในทางปฏิบัติ</span>\n\n  <div>\n    <div>Body</div>\n              <div><p>อดีตรองนายกรัฐมนตรีสหราชอาณาจักร Nick Clegg มองว่าการที่บริษัท AI ต้องขออนุญาตศิลปินก่อนนำผลงานไปฝึกโมเดลเป็นเรื่องที่ทำได้ยาก หรือแทบจะเป็นไปไม่ได้ในทางปฏิบัติ และอาจกระทบต่ออุตสาหกรรม AI ของสหราชอาณาจักร หากบังคับใช้เพียงประเทศเดียว</p>\n<p>ก่อนหน้านี้ รัฐสภาปัดตกข้อเสนอแก้ไข “ร่างกฎหมายการใช้และเข้าถึงข้อมูล” (Data Use and Access Bill) ที่จะบังคับให้บริษัท AI เปิดเผยข้อมูลว่ามีการใช้ผลงานลิขสิทธิ์อะไรในการฝึกโมเดล ข้อเสนอนี้ได้รับแรงหนุนจากศิลปินดังอย่าง Paul McCartney, Dua Lipa, Elton John และ Andrew Lloyd Webber ที่ต้องการเพิ่มความโปร่งใส และปกป้องสิทธิ์ของผู้สร้างสรรค์</p>\n<p>ในขณะเดียวกัน ฝั่งนโยบายยังคงถกกันว่าจะออกกฎคุม AI ยังไงให้สมดุลกับนวัตกรรม และการคุ้มครองลิขสิทธิ์ ถึงแม้จะสะดุดไปบ้าง แต่ผู้สนับสนุน รวมถึง Beeban Kidron ที่เสนอการแก้ไข ยังคงเดินหน้าผลักดันกฎเข้มขึ้น โดยร่างกฎหมายเตรียมเข้าสู่การพิจารณาในสภาขุนนางต้นเดือนมิถุนายน</p>\n<p>ที่มา: <a href=\"https://www.theverge.com/news/674366/nick-clegg-uk-ai-artists-policy-letter\">The Verge</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Tue, 27/05/2025 - 16:32</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c73d5f2a90a511e0557d265d890113ad2ba0dbf4a9b57c16f622e45d2f7197fc","category":"Thai"}