{"title":"AMD เปิดตัว Radeon RX 6600 XT รุ่นเล็ก เน้นเกม 1080p ขาย 11 สิงหาคม ราคา 379 ดอลลาร์","link":"https://www.blognone.com/node/123977","date":1627641817000,"content":"<div><div><div><p>หลัง AMD เปิดตัวการ์ดจอสถาปัตยกรรม RDNA 2 “Big Navi” รุ่น <a href=\"https://www.blognone.com/node/119293\">Radeon RX 6900 XT, 6800 XT, 6800</a> และ <a href=\"https://www.blognone.com/node/121524\">6700 XT</a> ที่เน้นเล่นเกมความละเอียด 1440p ไปก่อนหน้านี้ ล่าสุด AMD เปิดตัว Radeon RX 6600 XT รุ่นรองจาก RX 6700 XT อีกขั้น เน้นการเล่นเกมแบบ 1080p ในราคา 379 ดอลลาร์ ใกล้เคียงกับ RTX 3060 Ti ที่มีราคา 399 ดอลลาร์</p>\n<p><img src=\"https://www.blognone.com/sites/default/files/externals/2746e11e360f4f7284a8b831b4c6c16e.png\" /></p>\n<p>Radeon RX 6600 XT มีคอมพิวต์ยูนิต 32 ตัว ความเร็ว Game Clock 2,359 MHz, Boost Clock 2,589 MHz พลังประมวลผล 9.7 TFLOPS แรม GDDR6 ขนาด 8GB แบนด์วิดท์หน่วยความจำ 128-bit แคช 32MB และกินพลังงาน 160 วัตต์</p>\n<p>AMD วาง RX 6600 XT ไว้สำหรับเล่นเกม 1080p โดยนำเบนช์มาร์คเปรียบเทียบเกม เช่น Assassin's Creed Valhalla, Doom Eternal, Cyberpunk 2077, Forza Horizon 4, Resident Evil Village มาโชว์ว่าทำเฟรมเรตได้มากกว่า RTX 3060 สูงสุดถึง 15% และทำเฟรมเรตได้มากกว่า RX 5600 XT รุ่นก่อนหน้าราว 1.4 ถึง 1.7 เท่า</p>\n<p>Radeon RX 6600 XT เตรียมวางจำหน่าย 11 สิงหาคมนี้ แต่ก็น่าจะหมดไวเช่นเคย</p>\n<p><img src=\"https://www.blognone.com/sites/default/files/externals/da7728ccad50362e33613791d902eec5.png\" /></p>\n<p>ที่มา - <a href=\"https://www.amd.com/en/press-releases/2021-07-29-amd-radeon-rx-6600-xt-graphics-card-sets-new-standard-for-high-framerate\">AMD</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/radeon\">Radeon</a></div><div><a href=\"/topics/rdna-2\">RDNA 2</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9aff12ac78358a1116967b3b3be1b393ba066309c440ae8849dbb2a744be29d7","category":"Thai"}