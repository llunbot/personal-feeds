{"title":"Apple เปิดให้ iPadOS สามารถดาวน์โหลดแอปจากสโตร์ภายนอกได้แล้ว มีผลเฉพาะประเทศกลุ่ม EU","link":"https://www.blognone.com/node/141996","date":1726242734000,"content":"<div><div><div><p>แอปเปิลประกาศการเปลี่ยนแปลงสำหรับผู้ใช้งาน<strong>เฉพาะประเทศกลุ่มสหภาพยุโรป</strong>หรือ EU จะสามารถดาวน์โหลดแอปใน iPadOS ระบบปฏิบัติการสำหรับ iPad ผ่านสโตร์ 3rd Party ได้แล้ว เหมือนกับที่ดาวน์โหลดแอปจากสโตร์อื่นได้<a href=\"https://www.blognone.com/node/137876\">ใน iOS ก่อนหน้านี้</a></p>\n<p>ประกาศของแอปเปิลนี้ไม่ใช่เรื่องเกิดคาดหมาย เพราะคณะกรรมาธิการยุโรป<a href=\"https://www.blognone.com/node/139478\">ลงมติเมื่อเดือนเมษายน</a>ให้ iPadOS เข้าข่ายเป็น Gatekeeper ที่เป็นตัวกลางซึ่งมีอิทธิพลต่อผู้ใช้งาน แม้จำนวนผู้ใช้งานจะยังไม่สูงถึงเกณฑ์ แต่กลุ่มลูกค้าภาคธุรกิจมีจำนวนที่สูงกว่าเกณฑ์มากจึงเข้าข่าย และต้องปฏิบัติแบบเดียวกับที่ iOS เจอก่อนหน้านี้</p>\n<p>นอกจากเปิดให้ผู้ใช้งานและนักพัฒนามีสโตร์ดาวน์โหลดแอปภายนอกแล้ว ยังสามารถสร้างเว็บเบราว์เซอร์ภายนอกที่ไม่ต้องใช้เอ็นจิน WebKit ได้อีกด้วย</p>\n<p>การเปลี่ยนแปลงนี้จะเริ่มมีผลตั้งแต่ <a href=\"https://www.blognone.com/node/140279\">iPadOS 18</a> เป็นต้นไป ซึ่งจะเปิดให้<a href=\"https://www.blognone.com/node/141941\">ดาวน์โหลดในสัปดาห์หน้า</a></p>\n<p>ที่มา: <a href=\"https://developer.apple.com/news/?id=4sn7e783\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/51717d9ac2a864df1decbe8639bb4d0c.png\" /></p>\n</div></div></div><div><div>Topics: </div><div><div><a href=\"/topics/ipados-18\">iPadOS 18</a></div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/ipados\">iPadOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"286e913073f06d14c0faa9a69eccd414ede5188680446cee8b07941041fca391","category":"Thai"}