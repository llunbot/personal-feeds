{"title":"PayPay แอปวอลเลตของญี่ปุ่น ประกาศผู้ใช้งาน 60 ล้านบัญชี คิดเป็น 2 ใน 3 ผู้ใช้สมาร์ทโฟน","link":"https://www.blognone.com/node/136140","date":1696758844000,"content":"<div><div><div><p>PayPay แอปวอลเลตจ่ายเงินของญี่ปุ่น ที่มี SoftBank เป็นเจ้าของผ่าน LY Corporation บริษัทซึ่ง<a href=\"https://www.blognone.com/node/135976\">รวมกิจการ</a>ระหว่าง LINE กับ Yahoo Japan ประกาศหลักไมล์สำคัญเมื่อสัปดาห์ที่ผ่านมา โดยมีจำนวนผู้ลงทะเบียนใช้งานมากกว่า 60 ล้านบัญชี หลังจากให้บริการมา 5 ปี</p>\n<p>PayPay บอกว่าด้วยจำนวน 60 ล้านบัญชี ทำให้ PayPay เป็นแอปวอลเลตที่มีผู้ใช้งานเกือบครึ่งหนึ่งของประชากรในญี่ปุ่น และคิดเป็น 2 ใน 3 ของผู้ใช้สมาร์ทโฟนในประเทศ</p>\n<p>Masamichi Yasuda ซีโอโอของ PayPay เผยว่าบริษัทมีแผนไอพีโอเข้าตลาดหุ้น และเตรียมเพิ่มจำนวนผู้ใช้งานส่วนที่มีโอกาสอีกประมาณ 30 ล้านบัญชี ผ่านความร่วมมือกับ LINE</p>\n<p><img alt=\"No Description\" src=\"https://www.blognone.com/sites/default/files/externals/9c8b2b470e3da1f1bb96c9d1464f4624.png\" /></p>\n<p>PayPay เริ่มต้นธุรกิจในปี 2018 ซึ่งมาจากไอเดียของ Masayoshi Son ซีอีโอกลุ่ม SoftBank เมื่อตอนไปลงทุนใน Paytm แอปวอลเลตจ่ายเงินของอินเดีย ผ่านกองทุน Vision Fund ในปี 2017 โอกาสของ PayPay ในญี่ปุ่นยังมีอีกมากเนื่องจากญี่ปุ่นเป็นประเทศที่นิยมการจ่ายเงินด้วยเงินสด ขณะที่รัฐบาลพยายามส่งเสริม cashless มากขึ้น โดยปี 2022 ธุรกรรมที่ไม่ได้ใช้เงินสดคิดเป็น 36% ของธุรกรรมรายย่อยทั้งหมด</p>\n<p>คู่แข่งสำคัญของ PayPay ในญี่ปุ่นคือ Rakuten Pay ที่มีรูปแบบการให้บริการคล้ายกัน</p>\n<p>ที่มา: <a href=\"https://about.paypay.ne.jp/pr/20231005/01/\">PayPay</a> และ <a href=\"https://www.japantimes.co.jp/business/2023/10/05/tech/softbank-paypay-app/\">Japan Times</a></p>\n<p>ตัวอย่างคิวอาร์โค้ดของ PayPay ที่จุดจ่ายเงินในญี่ปุ่น</p>\n<p><img alt=\"No Description\" src=\"https://www.blognone.com/sites/default/files/externals/68104994052428b1eb49d0ed0a93313b.jpg\" /></p>\n</div></div></div><div><div>Topics: </div><div><div><a href=\"/topics/paypay\">PayPay</a></div><div><a href=\"/topics/softbank\">SoftBank</a></div><div><a href=\"/topics/z-holdings\">Z Holdings</a></div><div><a href=\"/topics/ly-corporation\">LY Corporation</a></div><div><a href=\"/topics/cashless\">Cashless</a></div><div><a href=\"/topics/mobile-payment\">Mobile Payment</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d747cc15e9de8aa5e17be1b548f2efa6c404a7278a9c7b47b2b104c415131505","category":"Thai"}