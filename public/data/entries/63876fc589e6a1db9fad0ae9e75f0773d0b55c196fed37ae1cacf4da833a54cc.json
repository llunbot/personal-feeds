{"title":"Arm เตรียมนำบริษัทเข้าตลาดหุ้นภายในปีนี้ โดยขายหุ้นเพิ่มทุนกว่า 8,000 ล้านดอลลาร์","link":"https://www.blognone.com/node/132906","date":1678095077000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องเผยว่า Arm บริษัทออกแบบชิป ที่ปัจจุบันมี SoftBank เป็นเจ้าของ มีแผนนำบริษัทไอพีโอเข้าตลาดหุ้นในอเมริกา โดยจะขายหุ้นเพิ่มทุนเป็นมูลค่าราว 8,000 ล้านดอลลาร์  ที่มูลค่ากิจการมากกว่า 50,000 ล้านดอลลาร์</p>\n<p>ตามแผนการนั้น Arm จะยื่นไฟลิ่งแบบ Confidential ในช่วงปลายเดือนเมษายน และคาดว่าจะนำหุ้นบริษัทซื้อขายได้ภายในปีนี้ โดยขึ้นอยู่สภาวะของตลาดหุ้นเวลานั้น ก่อนหน้านี้ Arm มีแผนจะนำบริษัทเข้าตลาดหุ้นสองแห่งคืออเมริกา และอังกฤษ เนื่องจาก Arm เป็นบริษัทมีสำนักงานใหญ่ที่นั่น แต่ล่าสุดบริษัทเปลี่ยนแผนมาเข้าเฉพาะตลาดหุ้นอเมริกาเพียงอย่างเดียว</p>\n<p>ก่อนหน้านี้ SoftBank ต้องการขาย Arm ให้กับ NVIDIA <a href=\"https://www.blognone.com/node/127058\">แต่ดีลล่ม</a> จึงเปลี่ยนแผนนำบริษัทไอพีโอเข้าตลาดหุ้นแทน</p>\n<p>ที่มา: <a href=\"https://www.reuters.com/technology/softbanks-arm-aims-raise-least-8-billion-us-ipo-sources-say-2023-03-05/\">Reuters</a></p>\n<p><img src=\"https://www.blognone.com/sites/default/files/externals/4a5619e3937c4ee5751893d26d0cdb78.jpg\" alt /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/softbank\">SoftBank</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63876fc589e6a1db9fad0ae9e75f0773d0b55c196fed37ae1cacf4da833a54cc","category":"Thai"}