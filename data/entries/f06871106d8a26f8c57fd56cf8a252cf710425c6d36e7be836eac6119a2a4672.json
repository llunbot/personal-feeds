{"title":"Battlefield 2042 เลื่อนวันเปิดตัว 1 เดือน เป็น 19 พฤศจิกายน 2021","link":"https://www.blognone.com/node/124776","date":1631751070000,"content":"<div><div><div><p>EA ประกาศเลื่อนวันวางขายเกม Battlefield 2042 ภาคใหม่ล่าสุดเล็กน้อย จากเดิมกำหนดเปิดให้เล่น 23 ตุลาคม เลื่อนมาเป็น 19 พฤศจิกายน 2021</p>\n<p>เหตุผลของการเลื่อนก็คล้ายกับกรณีอื่นๆ คือสถานการณ์โรคระบาดทำให้พนักงานประสานงานกันยากกว่าเดิม จึงต้องการเวลาเพิ่มในการปรับปรุงคุณภาพของเกมให้ดีขึ้น</p>\n<p>Battlefield 2042 เป็น<a href=\"https://www.blognone.com/node/123097\">การนำซีรีส์ Battlefield กลับสู่ยุคสงครามอนาคต</a> <a href=\"https://www.blognone.com/node/123105\">ไม่มีโหมดเนื้อเรื่อง เน้นเล่นมัลติเพลเยอร์อย่างเดียว</a> โดยเกมต้องใช้สตูดิโอภายในของ EA ทั้งหมด 4 แห่งมาช่วยกันทำ มี DICE เป็นผู้นำโครงการเหมือนเดิม และมี Criterion (<a href=\"https://www.blognone.com/node/121465\">ที่ต้องหยุดทำ Need for Speed เพื่อมาช่วย Battlefield</a>), EA Gothenburg อีกสตูดิโอที่เคยทำ Need for Speed,  Ripple Effect ชื่อใหม่ของ DICE LA เดิม</p>\n<p><img src=\"https://www.blognone.com/sites/default/files/externals/0964b1f8e87a6e5959635e13465cddcd.jpg\" /></p>\n<blockquote><p>An update from the Battlefield team <a href=\"https://t.co/K53VNM2tTz\">pic.twitter.com/K53VNM2tTz</a></p>\n<p>— Battlefield (@Battlefield) <a href=\"https://twitter.com/Battlefield/status/1438232407119908870?ref_src=twsrc%5Etfw\">September 15, 2021</a></p></blockquote>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/dice\">DICE</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f06871106d8a26f8c57fd56cf8a252cf710425c6d36e7be836eac6119a2a4672","category":"Thai"}