{"title":"ไมโครซอฟท์เผยมีคนใช้ Teams Phone โทรศัพท์ 80 ล้านคน เพิ่มฟีเจอร์โอนสายข้ามอุปกรณ์","link":"https://www.blognone.com/node/125070","date":1633248509000,"content":"<div><div><div><p>เมื่อพูดถึง Microsoft Teams คนมักนึกถึงการแชทหรือการประชุมออนไลน์เป็นหลัก แต่อีกฟีเจอร์หนึ่งที่ได้รับความนิยมสูงเช่นกันคือการโทรศัพท์ (voice call หรือชื่อทางการคือ Teams Phone) ซึ่งตัวเลขของไมโครซอฟท์ที่เผยมาล่าสุดคือ มีผู้ใช้ Teams ถึง 80 ล้านคนใช้งานฟีเจอร์โทรศัพท์หากัน (<a href=\"https://www.blognone.com/node/122891\">จากผู้ใช้ทั้งหมด 145 ล้านคน</a>)</p>\n<p>Microsoft Teams รองรับทั้งการโทรแบบ VoIP และชุมสาย PSTN แบบดั้งเดิม ไมโครซอฟท์บอกว่าทิศทางชัดเจนว่า VoIP คืออนาคต แต่ PSTN ก็ยังมีคนใช้งานอยู่มากเช่นกัน แนวทางของ Teams คือมุ่งไปทาง VoIP เป็นหลัก แต่ก็ยังไม่ทิ้ง PSTN ไปซะทีเดียว</p>\n<p>ไมโครซอฟท์ยังประกาศฟีเจอร์ใหม่ให้ Teams Phone อีกหลายอย่าง ได้แก่</p>\n<ul>\n<li>การย้ายสายระหว่างคุย (call transfer) ระหว่างอุปกรณ์ต่างๆ โดยสายไม่หลุด ตอนนี้แอพ Teams บนแพลตฟอร์มต่างๆ รองรับการย้ายสายแล้ว</li>\n<li>ระบบป้องกันสแปม ผู้ใช้จะได้รับคำเตือนก่อนรับสายว่าเป็นสแปมหรือไม่</li>\n<li><a href=\"https://www.blognone.com/node/124682\">รองรับการโทรศัพท์ผ่าน CarPlay ตามที่ประกาศไปแล้ว</a></li>\n<li>บันทึกเสียงและถอดเสียงอัตโนมัติ (transcription) จะใช้ได้ตอนสิ้นปี 2021</li>\n<li>อุปกรณ์โทรศัพท์บนโต๊ะทำงาน (desktop phone) จะมีโหมด Walkie-Talkie เพิ่มเข้ามา กดแล้วพูดได้เลย (push-to-talk)</li>\n</ul>\n<p><img src=\"https://www.blognone.com/sites/default/files/externals/614d26c0a6e6f40c91831800c784bb57.jpg\" /></p>\n<p>ที่มา - <a href=\"https://www.microsoft.com/en-us/microsoft-365/blog/2021/09/27/new-microsoft-teams-phone-features-give-calling-a-modern-makeover/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc91b30c4177cc8524ab58e10dfdc0119f2d48375c58952ce5a39b6fd74bab4f","category":"Thai"}