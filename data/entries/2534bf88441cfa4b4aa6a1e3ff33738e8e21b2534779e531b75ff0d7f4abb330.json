{"title":"Valve เปิดทดสอบเกมใหม่ Deadlock แบบเงียบๆ เกมยิงแบบทีม 6v6 สไตล์ Overwatch","link":"https://www.blognone.com/node/141390","date":1723561242000,"content":"<div><div><div><p>จากที่มีภาพหลุด <a href=\"https://www.blognone.com/node/139812\">Deadlock เกมใหม่ของ Valve</a> ออกมาเมื่อไม่นานนี้ ล่าสุด Valve เปิดให้ผู้เล่นจำนวนหนึ่งบน Steam สามารถเข้ามาเล่นเกม Deadlock ได้แล้ว โดยยังเป็นระบบ invite ส่งต่อให้กันเท่านั้น ยังไม่มีแม้แต่หน้าเว็บบน Steam ที่เข้าได้จากสาธารณะ แต่ถ้าดู<a href=\"https://steamdb.info/app/1422450/charts/\">ข้อมูลจาก SteamDB</a> มีสถิติผู้เล่นสูงสุดที่ราว 18,000 คน</p>\n<p>Sean Hollister นักข่าวของเว็บไซต์ The Verge ได้คำเชิญเล่นเกม Deadlock โดยเขาสรุปว่ามันคือเกมยิงแบบทีม 6v6 ที่มีส่วนผสมของ Overwatch, Dota 2, Team Fortress 2 รวมเข้าอยู่ด้วยกัน รูปแบบเกมเพลย์หลักคล้ายกับ Overwatch ภาคแรกตอนยังไม่เปลี่ยนกฎ เกมมีระบบเลนเหมือน Dota 2 (ในแผนที่มีทั้งหมด 4 เลน) โดยมีตัวละคร NPC เข้ามาป่วนผู้เล่นด้วย</p>\n<p>ฮีโร่ในเกมมีทั้งหมด 20 คน หลายคนมีทักษะที่พบได้ทั่วไปในเกมอื่นๆ เช่น นักดาบ นักธนู สไนเปอร์ แต่ก็มีทักษะแปลกๆ บางอย่าง เช่น ใช้นิ้วเป็นปืน (finger gun) และมีตัวละครบางตัวยกมาจาก Team Fortress 2 ด้วย</p>\n<p>ที่มา - <a href=\"https://www.theverge.com/2024/8/12/24219016/valve-deadlock-hands-on-secret-new-game\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/fc7807d1c15194809e382afbf53d36c9.jpg\" /></p>\n</div></div></div><div><div>Topics: </div><div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2534bf88441cfa4b4aa6a1e3ff33738e8e21b2534779e531b75ff0d7f4abb330","category":"Thai"}