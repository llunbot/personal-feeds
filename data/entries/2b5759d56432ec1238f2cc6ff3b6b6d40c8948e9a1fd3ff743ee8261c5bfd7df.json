{"title":"Amazon มีแผนออกบริการผู้ช่วย Alexa Plus ที่ต้องจ่ายเงินรายเดือนเพิ่มเติม","link":"https://www.blognone.com/node/137771","date":1705797658000,"content":"<div><div><div><p>Business Insider อ้างเอกสารภายใน Amazon ที่พบ ระบุว่าบริษัทมีแผนออกบริการผู้ช่วยตัวใหม่ โดยอาจใช้ชื่อว่า Alexa Plus ซึ่งเป็นระบบผู้ช่วยอัจฉริยะ Alexa ที่ผู้ใช้งานต้องจ่ายเงินรายเดือนเพิ่มเติม โดยได้ฟีเจอร์ผู้ช่วย AI ที่สามารถสนทนาได้ยาวขึ้น และการปรับผลลัพธ์เฉพาะบุคคลมากกว่าเดิม</p>\n<p>ข้อมูลในเอกสารระบุว่าบริการจะต้องพัฒนาให้ทันเส้นตายวันที่ 30 มิถุนายน อย่างไรก็ตามผลการทดสอบนั้นยังปัญหาทำให้ไม่ได้คุณภาพที่ดีพอ เช่น การให้ข้อมูลที่ไม่ถูกต้อง, พยายามตอบคำถามด้วยข้อความที่ยาวมากไป หรือไม่สามารถทำงานที่มี 2 คำสั่งในประโยคเดียวได้ถูกต้อง เป็นต้น</p>\n<p>แหล่งข่าวใน Amazon บอกว่าตอนนี้ทีมพัฒนามองแนวทางแก้ปัญหาดังกล่าวคือยกเครื่องเทคโนโลยีของ Alexa ใหม่ทั้งหมดไปเลย เพราะวิธีทำงานของ Alexa เดิมใช้โมเดลรูปแบบหนึ่งที่เก่าไปสำหรับการตอบโต้เป็นบทสนทนายาว แต่ก็พบปัญหาระหว่างทีมที่ดูแล Alexa เดิม กับทีมใหม่ที่ขัดแย้งกัน ซึ่งสาเหตุหนึ่งเพราะมีการ<a href=\"https://www.blognone.com/node/136856\">ปลดพนักงานใน Alexa</a> ไปหลายร้อยคน นอกจากนี้พนักงาน Amazon ก็มีคำถามว่า Alexa ที่ต้องจ่ายเงินเพิ่มนั้น จะมีลูกค้ายอมจ่ายมากน้อยแค่ไหนด้วย</p>\n<p>ที่มา: <a href=\"https://www.businessinsider.com/amazon-paid-alexa-plus-service-issues-2024-1\">Business Insider</a></p>\n<p><img src=\"https://www.blognone.com/sites/default/files/externals/70c26ba0818b94cb409184bb5e5a1e33.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/alexa\">Alexa</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b5759d56432ec1238f2cc6ff3b6b6d40c8948e9a1fd3ff743ee8261c5bfd7df","category":"Thai"}