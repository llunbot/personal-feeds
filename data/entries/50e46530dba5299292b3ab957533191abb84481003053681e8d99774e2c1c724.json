{"title":"Microsoft ขายอะไหล่ของ Surface ผ่านช่องทาง Microsoft Store ให้ลูกค้าไปเปลี่ยนได้เอง","link":"https://www.blognone.com/node/134365","date":1686788108000,"content":"<div><div><div><p>ไมโครซอฟท์ประกาศขายอะไหล่ชิ้นส่วนสำหรับซ่อมแซมหรือเปลี่ยนในอุปกรณ์ Surface ผ่าน<a href=\"https://www.microsoft.com/en-us/store/b/surface-repair-parts\">ช่องทาง Microsoft Store</a> ตามแนวทาง Right to Repair ให้ลูกค้าสามารถซ่อมแซมได้เองอย่างปลอดภัย สำหรับลูกค้าในอเมริกา แคนาดา และฝรั่งเศส โดยจะขยายประเทศที่รองรับในอนาคต</p>\n<p>ไมโครซอฟท์บอกว่าโครงการนี้เน้นขยายการรองรับ ไปยังกลุ่มสินค้าที่หมดระยะเวลารับประกันแล้ว ทำให้ลูกค้าสามารถซื้ออะไหล่เพื่อนำไปซ่อมแซมหรือเปลี่ยนได้เอง ส่วนเครื่องมือสำหรับแกะ-ซ่อม-เปลี่ยน สามารถสั่งซื้อได้ผ่าน iFixit ซึ่ง<a href=\"https://www.blognone.com/node/126297\">ไมโครซอฟท์ประกาศความร่วมมือไปก่อนหน้านี้</a></p>\n<p>อะไหล่ที่ไมโครซอฟท์นำมาขายไม่ได้มีทุกรุ่น ทุกโมเดล ทุกชิ้นส่วน เช่น Surface Pro 7 มีเฉพาะส่วนขาตั้ง หรือ Surface Pro 8 ไม่มีแบตเตอรีขาย ขณะที่ Surface Pro 9 มี เป็นต้น แต่ในภาพรวมนั้นมีอะไหล่ส่วนที่สำคัญขายเช่น หน้าจอ แบตเตอรี พอร์ต คีย์บอร์ด ตัวอ่านลายนิ้ว</p>\n<p>ที่มา: <a href=\"https://blogs.windows.com/devices/2023/06/14/announcing-the-availability-of-consumer-replacement-components-for-surface-devices/\">ไมโครซอฟท์</a></p>\n<p><img alt=\"No Description\" src=\"https://www.blognone.com/sites/default/files/externals/9117a54dfef580dd79a1b003f8f3b0b5.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-store\">Microsoft Store</a></div><div><a href=\"/topics/microsoft-surface\">Microsoft Surface</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50e46530dba5299292b3ab957533191abb84481003053681e8d99774e2c1c724","category":"Thai"}