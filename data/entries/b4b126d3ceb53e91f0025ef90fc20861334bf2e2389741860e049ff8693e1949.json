{"title":"NASA เชื่อมต่อสัญญาณเฮลิคอปเตอร์ Ingenuity บนดาวอังคารสำเร็จหลังหายไประหว่างบินสองวัน","link":"https://www.blognone.com/node/137800","date":1705938722000,"content":"<div><div><div><p>นาซ่ากู้ลิงก์เชื่อมต่อเฮลิคอปเตอร์ Ingenuity ได้สำเร็จหลังสัญญาณหายไประหว่างลงจอดในเที่ยวบิน 72 ที่เป็นการบินแนวดิ่งสูง 12 เมตรเมื่อวันที่ 18 มกราคมที่ผ่านมา และระหว่างนี้ยังอยู่ระหว่างการตรวจสอบข้อมูลว่าเฮลิคอฟเตอร์ยังใช้งานได้หรือไม่</p>\n<p>ทีมงานที่ Jet Propulsion Laboratory (JPL) สั่งให้ยานแม่ Perseverance เข้าโหมดฟังคลื่น (long-duration listening) และสามารถกลับมาเชื่อมต่อได้ในที่สุด</p>\n<p>Ingenuity ถูกส่งไปยังดาวอังคาร<a href=\"https://www.blognone.com/node/122245\">ตั้งแต่ปี 2021</a> ตอนนี้บินไปแล้ว 72 เที่ยวบิน รวมระยะเวลา 128 นาที ระยะทาง 17 กิโลเมตร และทำความสูงสูงสุด 24 เมตร</p>\n<p>เมื่อปีที่แล้ว Ingenuity เคยขาดการติดต่อกับนาซ่านานถึงสองเดือน <a href=\"https://mars.nasa.gov/technology/helicopter/status/495/the-long-wait/\">หลังการทดสอบบินระยะไกลในเที่ยวบิน 52</a> แต่ครั้งนั้นเป็นการจงใจบินไปนอกระยะติดต่อได้</p>\n<p>ที่มา - <a href=\"https://twitter.com/NASAJPL/status/1748883252604236281\">@NASAJPL</a></p>\n<p><img alt=\"No Description\" src=\"https://www.blognone.com/sites/default/files/externals/ccf9368dadcb9cc185f54e2c9456706a.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/mars\">Mars</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4b126d3ceb53e91f0025ef90fc20861334bf2e2389741860e049ff8693e1949","category":"Thai"}