{"title":"Call of Duty เพิ่มตัวละครจาก Diablo มาให้เล่น เชื่อมจักรวาล Activision และ Blizzard","link":"https://www.blognone.com/node/135885","date":1695394857000,"content":"<div><div><div><p>เกม Call of Duty ในช่วงหลังๆ เริ่มหันมา \"ฟีเจอริ่ง\" กับตัวละครข้ามค่ายมากขึ้น ตัวอย่างก่อนหน้านี้คือตัวละครจากซีรีส์ฮีโร่ The Boys, Lara Croft จาก Tomb Raider</p>\n<p>ล่าสุด Call of Duty เผยรายละเอียดของอัพเดตเนื้อหา Season 06 เป็นธีมผี รับเทศกาลฮาโลวีนในเดือนตุลาคม โดยมีตัวละครเด่นคือ Spawn มาให้เล่นกัน แต่ที่สร้างเสียงฮือฮามากกว่าคือตัวละครจากค่าย Blizzard ภายใต้บริษัทแม่เดียวกัน ที่ส่ง Inarius และ Lilith จากเกม Diablo เข้ามาด้วย</p>\n<p>ที่ผ่านมาเราแทบไม่เห็นกิจกรรมร่วมกันระหว่างฝั่ง Activision กับ Blizzard มากนัก (ยกเว้นแค่ใช้ Battle.net ร่วมกัน) จะด้วยเหตุผลอันใดคงตอบยาก แต่ตอนนี้การแชร์จักรวาลระหว่างสองฝั่งเริ่มเกิดขึ้นจริงแล้ว</p>\n<p>ตัวละครอื่นๆ ที่เข้ามาใน Season 06 ยังมีอีกหลายตัว เช่น Alucard (Hellsing), Ash Williams (Evil Dead), Skeletor (Masters of the Universe) รวมถึงอาวุธจากเกม Doom <a href=\"https://www.blognone.com/node/135882\">ที่กำลังจะมาเป็นคนบ้านเดียวกันในเร็วๆ นี้ด้วย</a></p>\n<p><img alt=\"No Description\" src=\"https://www.blognone.com/sites/default/files/externals/57aeced9e345e02c26ca05dc5045f0e8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f16c2a7f1c71cc78f426f3c8566a5779.jpg\" /></p>\n<p>ที่มา - <a href=\"https://www.callofduty.com/blog/2023/09/call-of-duty-modern-warfare-II-warzone-season-06-haunting-multiplayer-modes-zombies\">Call of Duty</a>, <a href=\"https://www.ign.com/articles/diablo-4s-warring-parents-lilith-and-inarius-are-coming-to-call-of-duty\">IGN</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision-blizzard\">Activision Blizzard</a></div><div><a href=\"/topics/blizzard\">Blizzard</a></div><div><a href=\"/topics/diablo\">Diablo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7e3be7f1f67746214fb375e5c3dc38466f96028da06fef781d1b230942e9405","category":"Thai"}