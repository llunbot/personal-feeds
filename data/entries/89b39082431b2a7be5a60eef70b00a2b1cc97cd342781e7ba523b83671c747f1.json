{"title":"โปรแกรมช่วยดาวน์โหลด Internet Download Manager ปรับเปลี่ยนหน้าเว็บครั้งแรกในรอบ 10 กว่าปี","link":"https://www.blognone.com/node/125421","date":1634895244000,"content":"<div><div><div><p>คนอินเทอร์เน็ตยุคเก่า ๆ อาจเคยได้ยินโปรแกรมช่วยจัดการดาวน์โหลดไฟล์ เพราะยุคนั้นความเร็วไม่ได้แรงมากนัก หลักการทำงานคือหั่นไฟล์ออกเป็นส่วน ๆ เพื่อช่วยกันดาวน์โหลด เสร็จแล้วค่อยนำมาประกอบกัน ทำให้ดาวน์โหลดไฟล์เสร็จเร็วกว่าปกติ</p>\n<p>ปัจจุบันโปรแกรมแบบนี้ยังคงได้รับความนิยมอยู่ แม้อินเทอร์เน็ตยุคนี้เร็วแรงจนแทบไม่ต้องพึ่งพาโปรแกรมนี้อีกแล้ว แถมยังเป็นโปรแกรมที่ถูกแคร็กเป็นอันดับต้น ๆ ด้วย นั่นคือ Internet Download Manager หรือ IDM นั่นเอง เป็นโปรแกรมสัญชาติอเมริกันที่เปิดตัวเมื่อปี 2544 ถ้านับมาถึงปีนี้ร่วม 20 ปีเลยทีเดียว</p>\n<p>ล่าสุดเมื่อช่วงต้นเดือนที่ผ่านมา เว็บไซต์หลักของโปรแกรม Internet Download Manager ฉลองการครบรอบ 20 ปีของบริษัท ด้วยการเปลี่ยนโฉมหน้าเว็บใหม่จากที่ไม่เคยอัพเดตมาเลยกว่า 10 ปี (หากนึกภาพไม่ออก ให้นึกถึงเว็บพันทิปยุคแรก ๆ) ไม่มีลูกเล่นอะไรมากมาย ปรับให้เข้ากับยุคสมัยใหม่ เป็นมิตรกับผู้ใช้งานมากขึ้น รองรับการแสดงผลได้ทุกขนาดหน้าจอ และปรับปรุงเนื้อหา/รูปภาพแนะนำโปรแกรมให้เป็นเวอร์ชันล่าสุด สามารถดูภาพก่อน-หลังของหน้าเว็บโปรแกรมนี้ได้ท้ายข่าว</p>\n<p>ถ้าให้พูดถึงโปรแกรมในเวอร์ชันล่าสุด 6.39 Build 5 ที่ปล่อยให้ดาวน์โหลดเมื่อไม่กี่วันที่ผ่านมา ก็ไม่มีอะไรเปลี่ยนแปลงไปจากเดิมมาก มีการปรับเปลี่ยนหน้าตาโปรแกรมให้รองรับการแสดงผลในโหมดสีเข้ม (ที่รองรับมาสักระยะหนึ่งแล้ว) กับรองรับการดาวน์โหลดไฟล์จากเว็บต่าง ๆ ให้มีประสิทธิภาพมากยิ่งขึ้น</p>\n<p>ที่มา: <a href=\"https://web.archive.org/web/20210911180604/https://www.internetdownloadmanager.com/\">Wayback Machine</a> (หน้าเว็บเก่า), <a href=\"https://www.internetdownloadmanager.com/\">IDM</a> (หน้าเว็บใหม่)</p>\n<p><strong>หน้าแรกเว็บ หลังเปลี่ยนใหม่</strong><br />\n<img src=\"https://www.blognone.com/sites/default/files/externals/935816918c40aaf12426560e76a3e1c9.png\" /></p>\n<p><strong>หน้าแรกเว็บ ก่อนเปลี่ยน</strong><br />\n<img src=\"https://www.blognone.com/sites/default/files/externals/0818e5e8c42941930e593bb97880bf31.png\" /></p>\n</div></div></div><div><div>Topics: </div><div><div><a href=\"/topics/internet-download-manager\">Internet Download Manager</a></div><div><a href=\"/topics/web\">Web</a></div></div></div>","author":"jaideejung007","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89b39082431b2a7be5a60eef70b00a2b1cc97cd342781e7ba523b83671c747f1","category":"Thai"}