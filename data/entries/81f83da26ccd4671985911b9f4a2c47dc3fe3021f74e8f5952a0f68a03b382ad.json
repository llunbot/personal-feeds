{"title":"United Airlines ประกาศนำอินเทอร์เน็ต Starlink ให้บริการ Wi-Fi ในเครื่องฟรี เริ่มต้นปี 2025","link":"https://www.blognone.com/node/142000","date":1726290251000,"content":"<div><div><div><p>สายการบิน United Airlines ประกาศทำข้อตกลงกับ SpaceX เพื่อนำบริการอินเทอร์เน็ตดาวเทียม Starlink มาให้บริการ Wi-Fi ในเครื่องบิน ซึ่งจะให้ผู้โดยสารใช้งานได้ฟรี</p>\n<p>ตามแผนงาน United Airlines จะติดตั้งอุปกรณ์เชื่อมต่อ Starlink กับเครื่องบินทั้งหมดที่มีกว่าพันลำ โดยเริ่มทดสอบการใช้งานต้นปี 2025 คาดว่าจะติดตั้งครบทั้งหมดใช้เวลาอีกไม่กี่ปีหลังจากนั้น</p>\n<p>United Airlines บอกว่าจุดเด่นของ Starlink คือสามารถใช้งานได้ต่อเนื่อง แม้อยู่ในตำแหน่งเหนือมหาสมุทร บริเวณขั้วโลก หรือพื้นที่ซึ่งมีสัญญาณอินเทอร์เน็ตต่ำ ซึ่ง United Airlines เป็นสายการบินที่มีเส้นทางผ่านมหาสมุทรแอตแลนติกและแปซิฟิกรายใหญ่ที่สุด บริการของ Starlink จึงตอบโจทย์นี้เป็นอย่างดี</p>\n<p>บริการ Wi-Fi ของ Starlink นั้นระบุว่าจะรองรับการใช้งานทั้งระดับดูรายการสตรีมมิ่ง, การทำงานแบบรีโมท ไปจนถึงการเล่นเกมออนไลน์</p>\n<p>ที่มา: <a href=\"https://www.united.com/en/us/newsroom/announcements/cision-125346\">United Airlines</a></p>\n<p><img alt=\"No Description\" src=\"https://www.blognone.com/sites/default/files/externals/2482f2d89c711c93999bf486644c42db.jpeg\" /></p>\n</div></div></div><div><div>Topics: </div><div><div><a href=\"/topics/united-airlines\">United Airlines</a></div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81f83da26ccd4671985911b9f4a2c47dc3fe3021f74e8f5952a0f68a03b382ad","category":"Thai"}