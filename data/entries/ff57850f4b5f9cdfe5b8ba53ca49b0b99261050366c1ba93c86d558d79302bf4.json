{"title":"Bard เพิ่มส่วนขยาย อ่านเอกสารใน Workspace ได้, เพิ่มปุ่มเช็คคำตอบจาก Google Search","link":"https://www.blognone.com/node/135815","date":1695110037000,"content":"<div><div><div><p>กูเกิลอัพเดตบริการ Bard โดยฟีเจอร์สำคัญคือการรองรับส่วนขยาย ที่ทำให้ Bard สามารถดึงข้อมูลจากบริการอื่นๆ ได้แก่ Maps, YouYube, Hotels, และ Flights มาได้ ทำให้เราสามารถถามตอบคำถามเกี่ยวข้องกับบริการของกูเกิลได้แม่นยำขึ้น</p>\n<p>แต่ส่วนขยายสำคัญคือการดึงข้อมูลจาก Workspace รวม Gmail, Docs, และ Drive ทำให้เราสามารถสั่ง Bard ให้สรุปหรือตอบคำถามจากเอกสารในบริการเหล่านี้ได้ โดยกูเกิลสัญญาว่าจะไม่ใช้ข้อมูลในเอกสารเหล่านี้ฝึก Bard</p>\n<p>ฝั่ง ChatGPT นั้นรองรับ Plugins มาตั้งแต่เดือนมีนาคมที่ผ่านมา แต่ความพิเศษของ Bard คือผู้ใช้ไม่ต้องเลือกเองว่าจะแชตกับส่วนขยายตัวใด แต่สามารถเปิดส่วนขยายทิ้งไว้ได้เลย โดยค่าเริ่มต้นจะเปิดไว้ทั้งหมดยกเว้นส่วน Workspace ที่เป็นข้อมูลส่วนตัวผู้ใช้ อย่างไรก็ดีตอนนี้ Bard ยังไม่เปิดให้นักพัฒนาภายนอกสร้างส่วนขยายไปเชื่อมต่อ</p>\n<p>ฟีเจอร์เพิ่มเติมอื่นๆ ที่อัพเดตในรอบนี้ได้แก่ การเช็คคำตอบของ Bard ด้วย Google Search อีกครั้ง โดยหน้าจอ Bard จะมีปุ่ม G ให้ตรวจคำตอบ และการแชร์หน้าจอแชตจะสามารถนำแชตเดิมไปคุยต่อได้ทันที</p>\n<p>ที่มา - <a href=\"https://bard.google.com/updates\">Bard Updates</a></p>\n<p><img alt=\"No Description\" src=\"https://www.blognone.com/sites/default/files/externals/da1a6abe20d434ffde1d0790c8ef957f.jpg\" /></p>\n</div></div></div><div><div>Topics: </div><div><div><a href=\"/topics/bard\">Bard</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff57850f4b5f9cdfe5b8ba53ca49b0b99261050366c1ba93c86d558d79302bf4","category":"Thai"}