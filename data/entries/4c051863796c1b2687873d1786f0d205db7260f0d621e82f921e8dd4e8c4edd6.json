{"title":"NVIDIA เปิดตัว Earth-2 แพลตฟอร์มสำหรับการพยากรณ์อากาศ ละเอียดระดับวินาที","link":"https://www.blognone.com/node/138777","date":1710825693000,"content":"<div><div><div><p>NVIDIA เปิดตัว <strong>Earth-2</strong> ที่เป็น API บนแพลตฟอร์ม NVIDIA DGX Cloud สำหรับงานประมวลเกี่ยวกับสภาพอากาศโดยเฉพาะ มีจุดเด่นคือความเร็วในการพยากรณ์และคาดการณ์ข้อมูลอากาศ ที่ทำได้ในระดับวินาที จากปัจจุบันที่โมเดลสามารถให้ข้อมูลระดับนาทีหรือชั่วโมง และเจาะข้อมูลได้ระดับรัศมี 2 กิโลเมตร</p>\n<p>Jensen Huang ซีอีโอ NVIDIA กล่าวว่าภัยพิบัติจากสภาพอากาศตอนนี้กลายเป็นเรื่องปกติมากขึ้นในโลก เราเห็นข่าวบ่อยครั้งในช่วงหลายปีที่ผ่านมา มูลค่าความเสียหายตอนนี้ประเมินที่ 1.4 แสนล้านดอลลาร์ ซึ่ง API ของ Earth-2 มีเป้าหมายเพื่อให้ผู้คนเตรียมพร้อมมากขึ้น หากเกิดเหตุการณ์สภาพอากาศแปรปรวน</p>\n<p>Earth-2 มีโมเดล Generative AI ของ NVIDIA เองชื่อว่า CorrDiff ซึ่งมีความสามารถสร้างรูปภาพความละเอียดสูงมากกว่าเดิม แต่เร็วและใช้พลังงานน้อยกว่า เพื่อใช้ประกอบการพยากรณ์อากาศ</p>\n<p>NVIDIA ประกาศพาร์ตเนอร์ที่เริ่มนำ Earth-2 มาใช้งานแล้วเช่น หน่วยงานกลางด้านสภาพอากาศของไต้หวัน เพื่อใช้ประเมินและออกเตือนภัยจากไต้ฝุ่น, The Weather Company ใช้ Earth-2 ร่วมกับ Omniverse ในการซิมูเลชันภาพความละเอียดสูง นอกจากนี้ยังมีแพลตฟอร์มพยากรณ์อากาศอื่นเช่น Spire, Meteomatics, Tomorrow.io, north.io และ ClimaSens</p>\n<p>ที่มา: <a href=\"https://nvidianews.nvidia.com/news/nvidia-announces-earth-climate-digital-twin\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/430bd006db3b66885b96a50f3b707ae4.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/weather\">Weather</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/weather-company\">The Weather Company</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c051863796c1b2687873d1786f0d205db7260f0d621e82f921e8dd4e8c4edd6","category":"Thai"}