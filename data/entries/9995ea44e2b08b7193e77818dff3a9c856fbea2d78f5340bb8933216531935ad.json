{"title":"ขอบคุณที่แจ้งให้ทราบ - Apple บอก e ใน iPhone 16e ไม่ได้ย่อจากคำว่าอะไรทั้งนั้น","link":"https://www.blognone.com/node/144822","date":1740071744000,"content":"<div><div><div><p>ถึงแม้แอปเปิลประกาศ iPhone รุ่นราคาถูกที่สุดรุ่นใหม่ โดยเปลี่ยนจากชื่อ iPhone SE ที่ใช้มาหลายปี เป็นเลขรุ่นล่าสุดตามด้วยอักษร e คือ <a href=\"https://www.blognone.com/node/144792\">iPhone 16e</a> แล้วก็ตาม เชื่อว่าผู้อ่านหลายคนคงสงสัยว่าแล้ว e นี้ย่อมาจากอะไร</p>\n<p>หากไม่คิดมากมาย e นี้ก็อาจเป็น Edition คำเดียวกับใน iPhone SE ที่<a href=\"https://www.blognone.com/node/79308\">ย่อมาจาก Special Edition</a> แต่แอปเปิลก็ตั้งใจใช้อักษรตัวเล็กเพื่อให้แตกต่างกัน</p>\n<p>John Gruber บล็อกเกอร์สายแอปเปิลบอกว่าในการแถลงข่าวของแอปเปิลกับสื่อหลังเปิดตัว มีคนถามคำถามนี้เช่นกัน ตัวแทนของแอปเปิลได้ตอบว่า e ไม่ได้ย่อมาจากคำว่าอะไรทั้งนั้น และบอกว่าสินค้านี้สร้างมาสำหรับ \"ทุกคน\" (everyone)</p>\n<p>กรณีนี้อาจถือว่าแอปเปิลไม่ได้ยอมรับว่า e ย่อมาจากอะไร ประเด็นตัวย่อใน iPhone นี้ แอปเปิลเคยอธิบายบ้างในบางรุ่น แต่บางรุ่นก็ไม่ได้อธิบาย เช่น <a href=\"https://www.blognone.com/node/11952/\">iPhone 3GS</a> บอกว่า S คือ Speed หรือ <a href=\"https://www.blognone.com/node/48465\">iPhone 5c</a> บอกว่า c คือ color เป็นต้น</p>\n<p>ที่มา: <a href=\"https://9to5mac.com/2025/02/20/what-does-the-e-stand-for-in-iphone-16e/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/1444e3f5619444fdb761d1985b4b6de4.png\" /></p>\n</div></div></div><div><div>Topics: </div><div><div><a href=\"/topics/iphone-16e\">iPhone 16e</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9995ea44e2b08b7193e77818dff3a9c856fbea2d78f5340bb8933216531935ad","category":"Thai"}