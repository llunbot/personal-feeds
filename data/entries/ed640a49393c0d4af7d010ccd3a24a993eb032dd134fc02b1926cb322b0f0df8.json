{"title":"Microsoft ยังเป็นผู้ถือหุ้นรายใหญ่ในบริษัทลูกของ OpenAI ที่เน้นแสวงหากำไรหลังปรับโครงสร้าง","link":"https://www.blognone.com/node/146268","date":1746509575000,"content":"<div><div><div><p>มีข้อมูลเพิ่มเติมหลังจาก OpenAI <a href=\"https://www.blognone.com/node/146256\">ประกาศ</a>แผนการปรับโครงสร้างบริษัท โดยไม่ได้เปลี่ยนให้ส่วนธุรกิจแสวงหากำไรหรือ For-Profit มีอำนาจควบคุมธุรกิจเริ่มต้นตอนก่อตั้งที่ไม่แสวงหากำไร (Non-Profit) ตามที่มีข่าวก่อนหน้า แต่ใช้วิธีเปลี่ยนแปลงส่วน For-Profit เป็นบริษัท PBC (Public Benefit Corporation) ที่สร้างกำไรเพื่อประโยชน์ของสาธารณะแทน</p>\n<p>ถึงตรงนี้ก็อาจมีคำถามว่าแล้วการเปลี่ยนเป็น PBC ต่างกับรูปแบบ For-Profit เดิมอย่างไร</p>\n<ul>\n<li>PBC ไม่มีการจำกัดเพดานกำไร ต่างจาก For-Profit เดิม ที่<a href=\"https://www.blognone.com/node/142653\">ล็อกกำไรไว้ 100 เท่า</a> ส่วนเกินให้เข้า Non-Profit ทั้งหมด</li>\n<li>เงินลงทุนใน OpenAI ส่วน For-Profit สองครั้งหลังสุด จะใช้เงื่อนไข PBC ใหม่นี้ รวมทั้งเงินลงทุนในอนาคต</li>\n<li>OpenAI ส่วน Non-Profit จะถือหุ้นส่วน PBC ที่อัตราส่วนหนึ่งหลังกำหนดได้ และมีผลตอบแทนจากมูลค่ากิจการ PBC ที่เพิ่มขึ้น</li>\n<li>Non-Profit ยังมีสิทธิเลือกบอร์ดของ PBC และมีอำนาจควบคุม PBC</li>\n<li>ยังไม่มีแผนให้ซีอีโอ Sam Altman ถือหุ้นใน OpenAI ทั้งส่วน Non-Profit และ PBC</li>\n<li>ไมโครซอฟท์ที่ลงทุนใน OpenAI แล้ว 1.375 หมื่นล้านดอลลาร์ ยังเป็นผู้ถือหุ้นรายใหญ่ที่สุดใน PBC</li>\n</ul>\n<p>รายงานบอกว่าแนวทาง PBC มาจากคำแนะนำของอัยการรัฐ California และ Delaware หลังจาก OpenAI เสนอแผนปรับโครงสร้างไป ขณะเดียวกันไมโครซอฟท์เป็นผู้ถือหุ้นรายเดียวที่ OpenAI ต้องเจรจาต่อรองหาข้อสรุปในการปรับโครงสร้างหลายต่อหลายครั้ง เนื่องจากข้อตกลงของสองบริษัทนี้ไม่เหมือนผู้ถือหุ้นรายอื่น เพราะมีทั้งสิทธิการเข้าถึงโมเดล AI และการจัดสรรทรัพยากรประมวลผล ซึ่งไมโครซอฟท์ต้องการควบคุมส่วนนี้ต่อไป</p>\n<p>ที่มา: <a href=\"https://www.bloomberg.com/news/articles/2025-05-05/microsoft-said-to-be-key-holdout-for-openai-restructuring-plan\">Bloomberg</a>, <a href=\"https://www.theverge.com/openai/661303/openai-stays-nonprofit-sam-altman-employee-memo\">The Verge</a> และ <a href=\"https://www.cnbc.com/2025/05/05/openai-says-nonprofit-retain-control-of-company-bowing-to-pressure.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed640a49393c0d4af7d010ccd3a24a993eb032dd134fc02b1926cb322b0f0df8","category":"Thai"}