{"title":"[ไม่ยืนยัน] Walmart ต้องการขายหุ้น JD.com ที่ถืออยู่ คาดได้เงิน 3.74 พันล้านดอลลาร์","link":"https://www.blognone.com/node/141533","date":1724202110000,"content":"<div><div><div><p>มีรายงานจาก <a href=\"https://www.bloomberg.com/news/articles/2024-08-20/walmart-is-seeking-up-to-3-74-billion-in-sale-of-jd-com-stake\">Bloomberg</a> ว่า Walmart กลุ่มธุรกิจค้าปลีกรายใหญ่ของสหรัฐ มีแผนเสนอขายหุ้น JD.com อีคอมเมิร์ซรายใหญ่ในจีน ที่บริษัทถืออยู่ โดยคาดว่าจะได้เงินจากการขายประมาณ 3.74 พันล้านดอลลาร์</p>\n<p>โดย Walmart มีแผนเสนอขายหุ้น 144.5 ล้านหุ้น ของ JD.com ในช่วงราคา 24.85-25.85 ดอลลาร์ต่อหุ้น รายงานบอกว่าธนาคาร Morgan Stanley ได้เข้ามาเป็นตัวกลางในดีลนี้</p>\n<p>Walmart เป็นผู้ถือหุ้นรายใหญ่ที่สุดใน JD.com มีหุ้นอยู่ 5.19% ของหุ้นทั้งหมด โดย Walmart เป็นผู้ถือหุ้นรายสำคัญของ JD.com จากการขายธุรกิจซูเปอร์มาร์เก็ตออนไลน์ Yihaodian ให้ JD.com เมื่อปี 2016 เพื่อแลกกับหุ้น 5%</p>\n<p>ตัวแทนของ Walmart, JD.com และ Morgan Stanley ยังไม่ได้ออกมาให้ความเห็นต่อรายงานดังกล่าว</p>\n<p>ที่มา: <a href=\"https://www.dealstreetasia.com/stories/walmart-jd-com-stake-409252\">Deal Street Asia</a></p>\n<p><img alt=\"No Description\" src=\"https://www.blognone.com/sites/default/files/externals/12231e0138613f33c630233865044926.jpeg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/stock\">Stock</a></div><div><a href=\"/topics/jdcom\">JD.com</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94b5ca33ada9557fc49b2e77b6063a2ae8d81d3b8dad96e71e7e0f23b9c918eb","category":"Thai"}