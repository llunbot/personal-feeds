{"title":"Sonos แต่งตั้ง Hugo Barra อดีตผู้บริหาร Android, Xiaomi, Oculus VR เป็นกรรมการบอร์ด","link":"https://www.blognone.com/node/145791","date":1744351088000,"content":"<div><div><div><p>Sonos ประกาศแต่งตั้ง Hugo Barra เป็นกรรมการบอร์ดบริษัทมีผลตั้งแต่ 7 เมษายนที่ผ่านมา โดย Mike Volpi กรรมการบอร์ดอีกคนจะลาออกจากตำแหน่งหลังอยู่ในตำแหน่งนี้ที่ Sonos มา 15 ปี</p>\n<p>Hugo Barra เป็นอดีตผู้บริหารระดับสูงของ Android ซึ่งเขา<a href=\"https://www.blognone.com/node/48022\">ลาออกจากกูเกิล</a>ในปี 2013 ย้ายไปอยู่ Xiaomi เพื่อดูแลการขยายตลาดนอกประเทศจีนในเวลานั้น จากนั้น<a href=\"https://www.blognone.com/node/89563\">ย้ายไปทำงานที่ Meta</a> เพื่อดูแลส่วนธุรกิจ VR และ<a href=\"https://www.blognone.com/node/122720\">ลาออก</a>ในปี 2021 ซึ่งหลังจากนั้นเขาก่อตั้งสตาร์ทอัปด้าน AI ชื่อ /dev/agents</p>\n<p>การได้ Barra มาร่วมตำแหน่งกรรมการบอร์ด ซึ่งมีประสบการณ์ในการพัฒนาตลาดสินค้าสำหรับคอนซูเมอร์ น่าจะช่วย<a href=\"https://www.blognone.com/node/144526\">แก้ปัญหาใน Sonos</a> ช่วงที่ผ่านมาได้</p>\n<p>ที่มา: <a href=\"https://www.androidpolice.com/hugo-barra-sonos/\">Android Police</a> และ <a href=\"https://www.businesswire.com/news/home/20250410874295/en/Sonos-Appoints-Hugo-Barra-to-Board-of-Directors-Mike-Volpi-Steps-Down\">Sonos</a> ภาพ <a href=\"https://www.flickr.com/photos/86704644@N00/11330979143\">LeWeb14</a></p>\n<p><img src=\"https://www.blognone.com/sites/default/files/externals/fc19e2c41a3adbdc942172bbea2522e4.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/hugo-barra\">Hugo Barra</a></div><div><a href=\"/topics/sonos\">Sonos</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81b8afe5314528e5c9eda2c6d989b95598a134443d255dc039e0384bcfa9b79e","category":"Thai"}