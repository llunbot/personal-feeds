{"title":"True Online เปิดกลยุทธ์ใช้ AI สร้างความแตกต่างให้บรอดแบรนด์ พร้อมเปิดแพ็กเกจเน็ตบ้าน Pro AI","link":"https://www.blognone.com/node/138677","date":1710334880000,"content":"<div><div><div><p>True Online เปิดเผยกลยุทธ์ปีนี้ด้วยการนำ AI เข้ามาเสริมประสิทธิภาพและสร้างความแตกต่างให้กับการให้บริการบรอดแบรนด์ โดยคีย์สำคัญคือการนำ AI เพื่อมาทดแทนกระบวนการต่างๆ ที่ต้องใช้คนตั้งแต่ Call Center, Engineer หรือแม้กระทั่งตัวลูกค้าเอง</p>\n<p>True Online เรียกระบบนี้ว่า Smart AI ที่ทำงานอยู่ที่โครงข่ายหลังบ้าน คอยช่วยวิเคราะห์พฤติกรรมการใช้งานของลูกค้า และจัดสรรคุณภาพของบรอดแบรนด์ตามการใช้งาน เช่น หากพบว่าเล่นเกม ก็จะช่วยลดค่า ping ลงได้ถึง 40% โดยไม่กระทบการใช้งานอื่นๆ เช่น สตรีมมิ่ง</p>\n<p>นอกจากนี้ยังมี AI Detector and Monitoring ระบบตรวจสอบคุณภาพสัญญาณ และการแจ้งเตือนความผิดปกติของการใช้งานได้อัตโนมัติ เพิ่มความมั่นใจในความเสถียรของสัญญาณในทุกพื้นที่</p>\n<p>พร้อมกันนี้ True ยังออกแพ็กเกจใหม่ Pro AI Pack เริ่ม 799 บาทต่อเดือน ความเร็ว 1Gbps ทั้งอัพและดาวน์โหลด ที่จะได้คุณสมบัติของ Smart AI ไปใช้งาน ช่วยตอบโจทย์ทั้งเกมเมอร์ ไลฟ์สตรีมมิ่ง และประชุมออนไลน์ พร้อมด้วยเราท์เตอร์ที่รองรับความเร็ว 2Gbps ในแพ็กเกจ</p>\n<p>นอกจากนี้ True Online ยังออกแพ็กเกจ Solar Cell ที่เมื่อใช้งานโซลาร์เซลล์กับพาร์ทเนอร์ True จะได้ส่วนลดค่าบริการรายเดือนสูงสุด 3,600 บาท พร้อมฟรีอุปกรณ์ Power Optimizer มูลค่าสูงสุด 54,000 บาท และตัวเลือกผ่อน 0% 10 เดือน</p>\n<p><img alt=\"No Description\" src=\"https://www.blognone.com/sites/default/files/externals/c1cb37f1989d3ba060fd8e21715ce3bf.jpeg\" /></p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/broadband\">Broadband</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b75ef5083861c899f99ac197a501ea9d90301134fa98a5021ae419525717372","category":"Thai"}