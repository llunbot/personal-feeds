{"title":"Apple A18/A18 Pro ออกแบบเพื่อรัน AI และเกมระดับ AAA รองรับ ray tracing ในตัว","link":"https://www.blognone.com/node/141920","date":1725906651000,"content":"<div><div><div><p>แอปเปิลเปิดตัวซีพียู Apple A18 มาใช้งานใน iPhone 16 ทำให้ iPhone รุ่นมาตรฐานได้อัพเกรตชิปทีเดียวสองรุ่น โดย A18 ใช้เทคโนโลยีการผลิตแบบ 3 นาโนเมตรรุ่นอัพเกรด</p>\n<p>แอปเปิลระบุเป้าหมายของการออกแบบ A18 ให้รันปัญญาประดิษฐ์ได้เต็มที่ ทำให้ต้องออกแบบระบบเชื่อมต่อหน่วยความจำให้ประสิทธิภาพสูงขึ้น 17% เทียบกับ A16 (ที่ใช้ใน iPhone รุ่นมาตรฐานก่อนนี้) ประสิทธิภาพ CPU เพิ่มขึ้น 30% GPU เพิ่มขึ้น 40% โดยเฉพาะประสิทธิภาพระยะยาว (sustained) ก็เพิ่มขึ้น 30% เช่นกันทำให้มีผลต่อการเล่นเกมมาก</p>\n<p>ส่วนกราฟิกของ A18 รองรับการเรนเดอร์แบบ ray tracing ในตัวทำให้สามารถรันเกมระดับ AAA จำนวนมากได้ โดยจะมีเกม Honor of Kings: World เล่นได้ปีหน้า</p>\n<p><img alt=\"No Description\" src=\"https://www.blognone.com/sites/default/files/externals/dbb339a03c9a3bbf87ec6880dcc9cdd8.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/edc46919965fc485d91733fe234ea022.jpeg\" /></p>\n<p>สำหรับ iPhone 16 Pro แอปเปิลอัพเกรดชิปเป็น Apple 18 Pro เช่นกัน โดยใช้เทคโนโลยี 3 นาโนเมตรรุ่นที่ 2 ประสิทธิภาพคอร์ดีกว่า A17 Pro 15% และเพิ่มแบนวิดท์หน่วยความจำ 17% ภายในตัวคอร์ซีพียูเองมี ML Accelerator เร่งความเร็วงานด้าน AI โดยไม่ต้องนำไปรันใน Neural Engine แต่ตัว Neural Engine เองก็ได้อัพเกรดเป็นรุ่นใหม่เพื่อรัน Apple Intelligence</p>\n<p>ความแตกต่างสำคัญของซีพียูรุ่น Pro คือการใส่วงจรประมวลผลภาพและเข้ารหัสวิดีโอเฉพาะทาง ทำให้รองรับการถ่ายวิดีโอความละเอียดสูง และเฟรมเรตสูงมากๆ ได้</p>\n<p><img alt=\"No Description\" src=\"https://www.blognone.com/sites/default/files/externals/5557c000bc3063cec75e9333df804e06.jpeg\" /></p>\n</div></div></div><div><div>Topics: </div><div><div><a href=\"/topics/apple-a18\">Apple A18</a></div><div><a href=\"/topics/apple-silicon\">Apple Silicon</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f900c4086ca4cd4af1d2aa6d72a0748231bcc361c341ab9f50c52e755ca54724","category":"Thai"}