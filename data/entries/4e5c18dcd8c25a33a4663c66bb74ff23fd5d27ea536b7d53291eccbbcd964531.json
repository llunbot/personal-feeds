{"title":"Chrome เดสก์ท็อป เพิ่มความสามารถ Google Lens ค้นหาจากสิ่งที่เห็นในหน้าจอได้เลย","link":"https://www.blognone.com/node/141231","date":1722683404000,"content":"<div><div><div><p>กูเกิลเพิ่มความสามารถให้ Chrome บนเดสก์ท็อป โดยนำเทคโนโลยี Google AI และ Gemini มาช่วยเสริมประสิทธิภาพการใช้งานมากขึ้น มีรายละเอียดดังนี้</p>\n<h4>Google Lens บน Chrome เดสก์ท็อป</h4>\n<p>จากก่อนหน้านี้ Google Lens มีให้ใช้งานบนสมาร์ทโฟน ความสามารถนี้จะมีให้ใช้ในลักษณะคล้ายกันกับ Chrome บนเดสก์ท็อปแล้ว โดยเลือกไอคอน Google Lens บนกล่องที่อยู่ แล้วเลือกพื้นที่บนหน้าจอเพื่อค้นหาข้อมูล ซึ่งเป็นได้ทั้งรูปภาพ หรือข้อความที่อยู่ในรูป-วิดีโอ (เช่น สมการคณิตศาสตร์) แล้วปรับแต่งการค้นหาให้เจาะจงมากขึ้นผ่าน <a href=\"https://www.blognone.com/node/127977\">Multisearch</a> ได้อีกด้วย</p>\n<p>Google Lens บน Chrome เดสก์ท็อป จะเริ่มอัปเดตให้ผู้ใช้งานทั่วโลกในอีกไม่กี่วันข้างหน้า</p>\n<p><img alt=\"No Description\" src=\"https://www.blognone.com/sites/default/files/externals/0edcf426d1bcf8f0c94e9ec26cc56e49.jpg\" /></p>\n<h4>Compare</h4>\n<p>Chrome เพิ่มความสามารถ<strong>เปรียบเทียบ</strong>สินค้า โดยเป็นแท็บที่เปิดเพิ่มขึ้นมาเพื่อเทียบข้อมูลสินค้า โดยดูจากแท็บที่เราเปิดไว้ แล้วแสดงข้อมูลสำคัญทั้งหมดให้เราเทียบเองได้ง่ายขึ้น โดยใช้ AI ช่วยสรุปเนื้อหาให้</p>\n<p>แท็บ Compare จะเริ่มทดสอบเฉพาะผู้ใช้งานในอเมริกาก่อน</p>\n<p><img alt=\"No Description\" src=\"https://www.blognone.com/sites/default/files/externals/e117735d157b3d88d4ab3de55248ea02.jpeg\" /></p>\n<h4>ค้นหา History ด้วย Natural Language</h4>\n<p>Chrome (และเบราว์เซอร์อื่น) มีส่วนแสดงประวัติการเข้าชมเว็บอยู่แล้วใน History และ History ก็มีกล่องค้นหากันอยู่แล้ว แต่ Chrome จะเพิ่้มความสะดวกไปอีกขั้นโดยสามารถค้นหา History ด้วยภาษาธรรมชาติ ซึ่ง Chrome จะทำงานร่วมกับ AI เพื่อค้นหา ซึ่งเป็นประโยชน์ในกรณีลืมรายละเอียด เช่น \"What was that ice cream shop I looked at last week?\"</p>\n<p>ฟีเจอร์นี้จะทดสอบกับผู้ใช้งานในอเมริกาก่อน และสามารถปิดการทำงานได้เพื่อความเป็นส่วนตัว</p>\n<p><img alt=\"No Description\" src=\"https://www.blognone.com/sites/default/files/externals/a4cc9cc2f058890b963d7808a3e9239f.jpeg\" /></p>\n<p>ที่มา: <a href=\"https://blog.google/products/chrome/google-chrome-ai-features-august-2024-update/\">กูเกิล</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/google-lens\">Google Lens</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e5c18dcd8c25a33a4663c66bb74ff23fd5d27ea536b7d53291eccbbcd964531","category":"Thai"}