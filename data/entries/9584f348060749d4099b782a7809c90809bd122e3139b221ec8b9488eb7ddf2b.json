{"title":"Accenture ถูก ransomware LockBit โจมตี พร้อมขู่เตรียมเผยแพร่ข้อมูล 6TB หากไม่จ่ายค่าไถ่","link":"https://www.blognone.com/node/124183","date":1628704439000,"content":"<div><div><div><p>Accenture ผู้ให้คำปรึกษาด้านไอทีรายใหญ่ถูกโจมตีด้วยมัลแวร์เรียกค่าไถ่ LockBit 2.0 ระบุว่าได้ข้อมูลออกไปทั้งหมด 6 เทราไบต์ เรียกค่าไถ่ 50 ล้านดอลลาร์ หรือ 1,700 ล้านบาท หากไม่จ่ายค่าไถ่ก็เตรียมเปิดเผยข้อมูลออกสู่สาธารณะ</p>\n<p>ทาง Accenture ยืนยันกับ BleepingComputer ว่าถูกโจมตีจริง แต่สามารถตรวจพบความผิดปกติในเครือข่ายและจำกัดการโจมตีได้แล้ว ตอนนี้ระบบที่ได้รับผลกระทบสามารถกู้คืนจากข้อมูลสำรองและทำงานต่อได้แล้ว โดยยังไม่พูดถึงว่าจะเกิดผลกระทบอะไรบ้างหากข้อมูลหลุดออกมาจริง</p>\n<p>ตอนนี้ LockBit 2.0 ไม่เปิดเผยว่าข้อมูลที่ได้ไปมีอะไรบ้าง และไม่เปิดเผยหลักฐานว่าได้ข้อมูลไปจริง</p>\n<p>ที่มา - <a href=\"https://www.zdnet.com/article/accenture-says-lockbit-ransomware-attack-caused-no-impact-on-operations-or-clients/\">ZDNet</a>, <a href=\"https://www.bleepingcomputer.com/news/security/accenture-confirms-hack-after-lockbit-ransomware-data-leak-threats/\">BleepingComputer</a></p>\n<p><img src=\"https://www.blognone.com/sites/default/files/externals/2ecad12617193154c74c50d8516811e0.jpg\" /></p>\n<p>ภาพ Accenture Building โดย <a href=\"https://www.flickr.com/photos/kathika/2811377129\">Michael Gray</a></p>\n</div></div></div><div><div>Topics: </div><div><div><a href=\"/topics/accenture\">Accenture</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9584f348060749d4099b782a7809c90809bd122e3139b221ec8b9488eb7ddf2b","category":"Thai"}