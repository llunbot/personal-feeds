{"title":"Neat สตาร์ทอัพฮาร์ดแวร์การประชุมออนไลน์ รับเงินทุนเพิ่ม 30 ล้านดอลลาร์ จาก Zoom","link":"https://www.blognone.com/node/124706","date":1631372529000,"content":"<div><div><div><p>Zoom ประกาศลงทุนเพิ่มเติมใน Neat บริษัทผู้พัฒนาฮาร์ดแวร์สำหรับการประชุมออนไลน์ ซึ่งเป็นพาร์ตเนอร์รายสำคัญของ Zoom โดยลงทุนเพิ่มอีก 30 ล้านดอลลาร์ ซึ่งเป็นการลงทุนรอบที่สาม มีเงินลงทุนรวม 41 ล้านดอลลาร์ โดย Neat มีมูลค่ากิจการจากการลงทุนรอบล่าสุดนี้ 640 ล้านดอลลาร์</p>\n<p>Neat เป็นสตาร์ทอัพจากนอร์เวย์ ที่พัฒนาฮาร์ดแวร์สำหรับห้องประชุม เพื่อรองรับการทำงานในแบบไฮบริดให้ได้สภาพและบรรยากาศการทำงานเหมือนห้องประชุมปกติ มีผลิตภัณฑ์อย่าง Neat Bar เป็นฮาร์ดแวร์เชื่อมต่อกับจอได้สูงสุด 2 จอ พร้อม Pad สำหรับควบคุม, Neat Board จอสำหรับการประชุมขนาด 65 นิ้ว</p>\n<p>นอกจาก Zoom แล้ว Neat ยังเป็นพาร์ตเนอร์กับไมโครซอฟท์พัฒนาฮาร์ดแวร์รองรับการทำงาน Teams ด้วยเช่นกัน</p>\n<p>ที่มา: <a href=\"https://neat.no/news/neat-receives-additional-30-million-from-zoom/\">Neat</a></p>\n<p><img src=\"https://www.blognone.com/sites/default/files/externals/9dc67e077416eaf776f0cae8d5e5c920.png\" /></p>\n<p><img src=\"https://www.blognone.com/sites/default/files/externals/ecf29cb6b6efb968f819f05518ad116d.jpg\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/investment\">Investment</a></div><div><a href=\"/topics/collaboration\">Collaboration</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffbb2419cfff8feec98869ed6db8784c5039a9f4cc88fd35703a98677a459ef6","category":"Thai"}