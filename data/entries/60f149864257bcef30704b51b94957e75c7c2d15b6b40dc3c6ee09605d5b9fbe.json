{"title":"Temu และ Shein โดนเต็ม ๆ เม็กซิโกตั้งกำแพงภาษีสินค้า 19% กับประเทศไม่มีข้อตกลงด้วย","link":"https://www.blognone.com/node/143892","date":1735808087000,"content":"<div><div><div><p>หน่วยงานด้านภาษีของเม็กซิโก (SAT) ออกมาตรการเก็บภาษีสินค้านำเข้าจากประเทศที่ไม่มีสนธิสัญญาระหว่างประเทศ 19% ซึ่งอาจส่งผลกระทบต่อผู้ค้าปลีกออนไลน์ยอดนิยมอย่าง Shein และ Temu</p>\n<p>เป้าหมายของการปรับอัตราภาษีในครั้งนี้ มีขึ้นเพื่อปกป้องธุรกิจในท้องถิ่น และสร้างการแข่งขันที่ยุติธรรม ทำให้ Shein และ Temu ได้รับผลกระทบ เนื่องจากจีนไม่มีสนธิสัญญาระหว่างประเทศกับเม็กซิโก</p>\n<p>สินค้านำเข้าจากสหรัฐอเมริกาและแคนาดา ซึ่งอยู่ภายใต้ความตกลงสหรัฐฯ-เม็กซิโก-แคนาดา หรือ USMCA จะต้องเสียภาษีในอัตราที่ต่ำกว่า คือ 17% หากมีสินค้ามีมูลค่าสูงกว่า 50 แต่ไม่เกินถึง 117 ดอลลาร์ แต่ประเทศที่ไม่อยู่ในข้อตกลงนี้จะต้องจ่ายภาษีเมื่อสินค้ามีมูลค่าสูงเกิน 1 ดอลลาร์ ทำให้การส่งสินค้าแทบทุกชิ้นติดศุลกากรทั้งหมด</p>\n<p>มาตรการใหม่นี้มีผลตั้งแต่วันที่ 1 มกราคม 2025 ซึ่งเกิดขึ้นก่อนการเข้ารับตำแหน่งประธานาธิบดีโดนัลด์ ทรัมป์ ที่ได้ขู่ว่าจะเก็บภาษีนำเข้าเพิ่มเติมจากแคนาดาและเม็กซิโก</p>\n<p>ที่มา: <a href=\"https://www.scmp.com/tech/policy/article/3292992/mexico-unveils-new-tariffs-popular-e-tailers-shein-temu-may-be-crosshairs?module=perpetual_scroll_0&amp;pgtype=article\">South China Morning Post</a></p>\n<p><img alt=\"alt=&quot;SAT&quot;\" src=\"https://www.blognone.com/sites/default/files/externals/0ba61958580134110d8e848a344e462d.jpg\" /></p>\n</div></div></div><div><div>Topics: </div><div><div><a href=\"/topics/temu\">Temu</a></div><div><a href=\"/topics/shein\">Shein</a></div><div><a href=\"/topics/tax\">Tax</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60f149864257bcef30704b51b94957e75c7c2d15b6b40dc3c6ee09605d5b9fbe","category":"Thai"}