{"title":"Ghost of Tsushima พีซี เป็นเกมแรกที่รองรับระบบ Trophies, เล่น Crossplay กับ PS4/PS5 ได้","link":"https://www.blognone.com/node/139266","date":1713398118000,"content":"<div><div><div><p>โซนี่เปิดเผยรายละเอียดเพิ่มเติมของ <a href=\"https://www.blognone.com/node/138577\">เกม Ghost of Tsushima Director’s Cut เวอร์ชันพีซี</a> ที่มีกำหนดวางขาย 16 พฤษภาคม 2024</p>\n<ul>\n<li><a href=\"https://www.blognone.com/node/117995\">เกมโหมดมัลติเพลเยอร์ co-op ที่เรียกว่า Legends</a> รองรับการเล่น crossplay ข้ามกันระหว่างพีซี, PS4, PS5 โดยรองรับ voice chat ภายในเกมด้วย ผู้เล่นฝั่งพีซีจำเป็นต้องมีบัญชี PlayStation Network ในการล็อกอิน</li>\n<li>Ghost of Tsushima เป็นเกมแรกของโซนี่บนพีซีที่มีระบบ PlayStation overlay กด Shift+F1 เพื่อเปิดหน้าจอโซเชียลของ PlayStation ขึ้นมา รองรับ Friends list, Trophies, Settings, Profile ถือเป็นเกมแรกของโซนี่บนพีซีที่มีระบบถ้วยรางวัล โดยใช้ถ้วยชุดเดียวกับเกมเวอร์ชัน PS5</li>\n<li>รองรับจอกว้าง ultra-wide สูงสุดถึง 48:9 และการต่อมอนิเตอร์แบบ 3 จอ</li>\n</ul>\n<p>สเปกขั้นต่ำที่เกมต้องการคือ Intel Core i3-7100 หรือ AMD Ryzen 3 1200, จีพียู NVIDIA GeForce GTX 960 4GB หรือ AMD Radeon RX 5500 XT, แรมขั้นต่ำ 8GB</p>\n<p>ที่มา - <a href=\"https://blog.playstation.com/2024/04/17/ghost-of-tsushima-directors-cut-pc-cross-play-and-system-requirements-revealed\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/6033de1691310f2d01b4890812666fee.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2826813f11be9697abeda97a1cabb54b.jpg\" /></p>\n</div></div></div><div><div>Topics: </div><div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd31cbf858e267b105d49f40a23e6dbdb888fdcd380b0b2fb352fd16b0d9b55a","category":"Thai"}