{"title":"ธนาคารไทยแลกเปลี่ยนฐานข้อมูลบัญชีม้าครบ 1 เดือน รวมถูกขึ้นบัญชี 15,000 รายชื่อ","link":"https://www.blognone.com/node/141779","date":1725249622000,"content":"<div><div><div><p>ธนาคารแห่งประเทศไทยและสมาคมธนาคารรายงานถึงความคืบหน้าในการแลกเปลี่ยนข้อมูลบัญชีม้าระหว่างธนาคาร Central Fraud Registry (CFR) ว่าเริ่มเปิดใช้งานเมื่อวันที่ 1 สิงหาคมที่ผ่านมา และจนถึงตอนนี้มีรายชื่อในฐานข้อมูล CFR รวม 15,000 รายชื่อแล้ว โดยนับรวมรายชื่อที่ถูกรายงานเข้ามาตั้งแต่ปลายปี 2023 โดยจำนวนบัญชีที่เกี่ยวข้องกับการรายงานโดยตรง 34,000 บัญชี และน่าจะมีบัญชีที่ถูกจำกัดการใช้งานมากกว่านั้น</p>\n<p>มาตรการใหม่นี้ทำให้บุคคลที่มีชื่ออยู่ในฐานข้อมูล CFR จะถูกระงับการใช้บริการผ่านช่องทางอิเล็กทรอนิกส์ทั้งหมด ทุกธนาคาร จากเดิมที่มีการระงับเฉพาะบัญชีที่เกี่ยวข้องกับเส้นทางที่ถูกใช้เป็นบัญชีม้าเท่านั้น และหลังนั้นจะถูกจำกัดสิทธิ์ในการเปิดบัญชีใหม่ต้องมีการพิสูจน์ข้อเท็จจริงเพิ่มเติม</p>\n<p>ที่มา - <a href=\"https://www.bot.or.th/th/news-and-media/news/news-20240902.html\">ธนาคารแห่งประเทศไทย</a></p>\n<p><img src=\"https://www.blognone.com/sites/default/files/externals/f65358775bea368f393b57b19e8d8641.jpg\" /></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/crime\">Crime</a></div><div><a href=\"/topics/fraud\">Fraud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b710cb7b54a5d14287c78f154dbe480875e81ea5cfd699e9be593456428d778d","category":"Thai"}