{"title":"Google Play ปรับกฎ แอพต้องรองรับ Page Size 16KB มีผล 1 พ.ย. 2025","link":"https://www.blognone.com/node/146344","date":1746781987000,"content":"<div><div><div><p>Google Play ประกาศข่าวให้นักพัฒนาทราบว่า หลังวันที่ 1 พฤศจิกายน 2025 เป็นต้นไป แอพทุกตัวที่มี target เป็น Android 15 ขึ้นไป จะต้องรองรับ <a href=\"https://www.blognone.com/node/141614\">page size ของหน่วยความจำขนาด 16KB</a></p>\n<p>เดิมที page size ของ Android จำกัดไว้สูงสุดที่ 4KB แต่ใน Android 15 ปรับเพิ่มเป็น 16KB ข้อดีคือประสิทธิภาพโดยรวมดีขึ้น ไม่ต้องจัดสรรหน่วยความจำในแอพบ่อยๆ ข้อเสียย่อมเป็นการเปลืองแรมมากขึ้นเล็กน้อย แนวทางนี้ถูกเปิดเป็น optional มาสักระยะหนึ่ง และเตรียมเปลี่ยนเป็นค่าดีฟอลต์แล้ว</p>\n<p>กูเกิลบอกว่าแอพที่ไม่มีโค้ด native ปนอยู่ด้วย ไม่ควรต้องทำอะไรเพิ่มเลย แต่นักพัฒนาที่เรียกใช้ไลบรารีหรือ SDK ที่มีโค้ด native ควรตรวจสอบความเข้ากันได้ตั้งแต่เนิ่นๆ</p>\n<p>ที่มา - <a href=\"https://android-developers.googleblog.com/2025/05/prepare-play-apps-for-devices-with-16kb-page-size.html\">Android Developers</a>, <a href=\"https://9to5google.com/2025/05/08/android-memory-page-size/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/d22f969100d1701904a5ae96cb987ffe.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google-play\">Google Play</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebd89a17afba1881e0898aa7f2aa2e4b630ab8483a45109a79475739acb771bc","category":"Thai"}