{"title":"[ลือ] Amazon กำลังพัฒนาโมเดล Olympus ของตัวเอง ขนาดใหญ่มาก เอาชนะ Claude ได้","link":"https://www.blognone.com/node/138993","date":1711852791000,"content":"<div><div><div><p>เราเห็น Amazon แก้ปัญหาเรื่องการขาดโมเดล LLM ความสามารถสูง ด้วย<a href=\"https://www.blognone.com/node/138941\">การลงทุน 4 พันล้านดอลลาร์ใน Anthropic</a> เพื่อเข้าถึงการใช้งานโมเดล Claude ที่<a href=\"https://www.blognone.com/node/138534\">เวอร์ชันล่าสุดทำคะแนนได้ดีกว่า GPT-4</a></p>\n<p>ถึงแม้เงินแก้ปัญหาในระยะสั้นได้ แต่ก็เกิดคำถามตามมา (ในหมู่พนักงานเองด้วย) ว่าบริษัทยักษ์ใหญ่ระดับ Amazon ไม่มีศักยภาพสร้างโมเดล LLM ของตัวเองได้เลยหรือ (ปัจจุบัน Amazon มีโมเดลของตัวเองชื่อ <a href=\"https://aws.amazon.com/bedrock/titan/\">Titan</a> ให้ใช้งานบน AWS แม้ยังอาจสู้ Claude ไม่ได้ก็ตาม)</p>\n<p>The Verge รายงานว่าจริงๆ แล้ว Amazon มีทีมชื่อ Artificial General Intelligence (AGI) นำโดย Rohit Prasad ผู้บริหารตำแหน่ง SVP ที่เคยดูแลปัญญาประดิษฐ์ของ Alexa มาก่อน กำลังพัฒนาโมเดลตัวใหม่ชื่อ Olympus <a href=\"https://www.blognone.com/node/136659\">ที่เคยมีข่าวมาก่อนหน้านี้</a></p>\n<p>ตามข่าวบอกว่า Olympus มีขนาดใหญ่มาก ระดับหลายแสนล้านพารามิเตอร์ และมีความสามารถจะชนะ Claude ได้ด้วย มีกำหนดเปิดตัวช่วงกลางปี 2024 นี้</p>\n<p>ที่มา - <a href=\"https://www.theverge.com/2024/3/29/24116056/amazon-ai-race-anthropic-olympus-claude\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/056465a57e478d408ec28e399439c4a6.jpeg\" /></p>\n<p>ภาพภูเขา Olympus ในเทพนิยายกรีก สร้างด้วยโมเดลคู่แข่ง Google Gemini เพราะ <a href=\"https://www.blognone.com/node/137011\">Amazon Titan ไม่ได้เปิดให้ใช้ฟรี</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/anthropic\">Anthropic</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d97ac2a47c1e71222653a3725970e961533805a51672cba816241c3da67a52cd","category":"Thai"}