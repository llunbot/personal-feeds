{"title":"Google Maps เริ่มใช้ธีมสีแบบใหม่ในแผนที่ เปลี่ยนถนนสีเหลือง-ขาว เป็นสีเทา","link":"https://www.blognone.com/node/136826","date":1700407016000,"content":"<div><div><div><p>Google Maps เริ่มอัพเดตธีมสีของแผนที่แบบใหม่ การเปลี่ยนแปลงที่ชัดเจนที่สุดคือ \"ถนน\" จากเดิมใช้สีเหลืองและขาว เปลี่ยนมาเป็นสีเทาเข้มและเทาอ่อนแทน ส่วนสีของแม่น้ำ-บ่อน้ำ และสภาพจราจรก็มีเปลี่ยนแปลงโทนไปจากเดิม</p>\n<p><a href=\"https://www.blognone.com/node/136449\">กูเกิลเคยประกาศไว้สั้นๆ เมื่อเดือนตุลาคมว่าจะอัพเดตธีมสีใหม่</a> แต่ก็ไม่ได้ให้เหตุผลว่าทำไมต้องเปลี่ยนสี</p>\n<p>การเปลี่ยนแปลงอาจค่อยๆ เปลี่ยนให้ผู้ใช้ทีละกลุ่ม ผมเองพบว่าหากล็อกอินบัญชีกูเกิลไว้ จะเห็นธีมสีแบบใหม่แล้ว แต่ถ้าไม่ล็อกอินยังเห็นธีมสีแบบเก่าอยู่</p>\n<p>ปฏิกิริยาของผู้ใช้ก็คาดเดากันได้ว่า ไม่ชอบ-ไม่คุ้นเคย และใน <a href=\"https://www.reddit.com/r/GoogleMaps/\">Reddit ห้อง GoogleMaps</a> ก็เต็มไปด้วย<a href=\"https://old.reddit.com/r/GoogleMaps/comments/17vsfjm/which_do_you_prefer_left_or_right/\">เสียงบ่น</a>เรื่องธีมสีแบบใหม่นี้</p>\n<p>ธีมสีแบบใหม่</p>\n<p><img alt=\"No Description\" src=\"https://www.blognone.com/sites/default/files/externals/02d54249e7367d6c7fd75701433edf2a.jpg\" /></p>\n<p>ธีมสีแบบเก่า</p>\n<p><img alt=\"No Description\" src=\"https://www.blognone.com/sites/default/files/externals/ca5d3d87563a5edc8d9f712a92c0767c.jpg\" /></p>\n<p>ที่มา - <a href=\"https://www.droid-life.com/2023/11/17/google-maps-new-colors-are-here-and-people-have-opinions/\">Droid-Life</a></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9091cfb7b5420e35386d91211d666ca14544275d1e24ce3d8d1002a7f37ee3df","category":"Thai"}