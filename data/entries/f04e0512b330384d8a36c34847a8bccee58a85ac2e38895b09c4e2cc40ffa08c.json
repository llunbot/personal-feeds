{"title":"Apple จะแก้ไขปัญหา Notification Summary ของ Apple Intelligence ในอัปเดต iOS 18.3","link":"https://www.blognone.com/node/144157","date":1737074946000,"content":"<div><div><div><p>แอปเปิลได้ออกอัปเดต iOS 18.3 เบต้า 3 ซึ่งเป็นเวอร์ชันทดสอบให้กับนักพัฒนา โดยมีการเปลี่ยนแปลงสำคัญของ Apple Intelligence ส่วนปัญญาประดิษฐ์สรุปข้อความแจ้งเตือนหรือ Notification Summary</p>\n<p>ก่อนหน้านี้ฟังก์ชัน Notification Summary ถูกรายงานปัญหาการสรุปข้อความที่ผิดเพี้ยนไปจากสาระสำคัญ โดยสำนักข่าว BBC ยกตัวอย่างหลายกรณี ทำให้<a href=\"https://www.blognone.com/node/143960\">แอปเปิลออกมายอมรับ</a>ในความผิดพลาดและบอกว่าจะแก้ไข</p>\n<p>แอปเปิลอธิบายรายละเอียดที่ปรับปรุงใน iOS 18.3 ดังนี้</p>\n<ul>\n<li>หากเปิดใช้งาน Notification Summary จะมีข้อความระบุว่าสร้างจาก Apple Intelligence และยังมีสถานะเบต้า</li>\n<li>สามารถปิด Notification Summary ของแต่ละแอปได้ จากหน้าจอล็อกหรือ Notification Center โดยปัดแล้วเลือกปิดการทำงาน</li>\n<li>ข้อความที่เขียนด้วย Notification Summary จะเป็นอักษรเอียง เพื่อให้เห็นความแตกต่าง</li>\n<li>ใน Settings ส่วน Notification Summary แอปเปิลเพิ่มข้อความว่าฟังก์ชันนี้อาจทำงานผิดพลาดได้</li>\n<li>Notification Summary ถูกปิดการทำงาน<strong>ชั่วคราว</strong>สำหรับแอปหมวดข่าว (News) และความบันเทิง (Entertainment) โดยจะเปิดการทำงานอีกครั้งในซอฟต์แวร์อัปเดตเวอร์ชันในอนาคตที่ได้ปรับปรุงส่วนนี้</li>\n</ul>\n<p>ที่มา: <a href=\"https://www.blognone.com/sites/default/files/externals/1866a012b45e07139ed9271f8318b22a.png\">9to5Mac</a></p>\n<p><img src=\"https://www.blognone.com/sites/default/files/externals/1866a012b45e07139ed9271f8318b22a.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f04e0512b330384d8a36c34847a8bccee58a85ac2e38895b09c4e2cc40ffa08c","category":"Thai"}