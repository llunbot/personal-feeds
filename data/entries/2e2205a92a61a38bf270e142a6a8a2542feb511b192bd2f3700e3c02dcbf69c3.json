{"title":"Elon Musk เดินทางไปจีนเจรจากับผู้นำระดับสูง เพื่อขอให้อนุมัติระบบ Full Self-Driving สำหรับ Tesla","link":"https://www.blognone.com/node/139461","date":1714350748000,"content":"<div><div><div><p>Elon Musk ซีอีโอ Tesla เดินทางไปเมืองปักกิ่ง ประเทศจีน เมื่อวันอาทิตย์ที่ผ่านมา เพื่อพบกับเจ้าหน้าระดับสูงของทางการจีน ซึ่งรวมทั้ง Li Qiang นายกรัฐมนตรีของจีน โดยรายงานบอกว่าเขาได้หารือเพื่อขออนุมัติการเปิดทดสอบใช้ ระบบขับเคลื่อนรถยนต์อัตโนมัติ FSD (Full Self-Driving) ของ Tesla ในประเทศ</p>\n<p>ปัจจุบัน Tesla มีตัวเลือกใช้งาน FSD ในจีน แต่ฟีเจอร์ขับเคลื่อนอัตโนมัติถูกจำกัดความสามารถไว้ และทำได้น้อยกว่าเมื่อเทียบกับคู่แข่งที่เป็นรถยนต์ไฟฟ้าของจีนรายอื่น</p>\n<p>สิ่งที่เป็นความท้าทายของบริการ FSD ในจีนสำหรับ Tesla คือรัฐบาลจีนไม่อนุญาตให้นำข้อมูลของผู้ใช้งานออกไปนอกประเทศ ขณะที่ Musk ต้องการนำข้อมูลนี้ไปรวมกับข้อมูลผู้ใช้งานในประเทศอื่นเพื่อนำไปพัฒนาระบบ</p>\n<p>Elon Musk กล่าวในช่วงแถลง<a href=\"https://www.blognone.com/node/139374\">ผลประกอบกาสไตรมาสที่ผ่านมา</a>ว่า FSD จะเป็นสิ่งสำคัญของ Tesla ในการเติบโต โดยต้องทำให้หน่วยงานกำกับดูแลแต่ละประเทศอนุมัติการใช้งาน ซึ่งเขามองว่าจีนเป็นอีกประเทศที่ต้องเจรจาให้สำเร็จ</p>\n<p>ที่มา: <a href=\"https://www.wsj.com/tech/musk-courts-chinese-officials-seeking-approval-for-teslas-self-driving-technology-f4094201\">The Wall Street Journal</a></p>\n<p><img src=\"https://www.blognone.com/sites/default/files/externals/636a454c2a0aee91f1be6f58aa9c724d.jpg\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/china\">China</a></div><div><a href=\"/topics/self-driving-car\">Self-Driving Car</a></div><div><a href=\"/topics/electric-vehicles\">Electric Vehicles</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e2205a92a61a38bf270e142a6a8a2542feb511b192bd2f3700e3c02dcbf69c3","category":"Thai"}