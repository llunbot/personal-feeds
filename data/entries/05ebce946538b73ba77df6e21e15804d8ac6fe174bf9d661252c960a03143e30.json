{"title":"Blue Origin ประกาศภารกิจ NS-31 ส่งคนแตะขอบอวกาศ เป็นเที่ยวบินหญิงล้วนครั้งแรก มีศิลปิน Katy Perry ด้วย","link":"https://www.blognone.com/node/144994","date":1740745339000,"content":"<div><div><div><p>Blue Origin บริษัทด้านอวกาศของ Jeff Bezos ผู้ก่อตั้ง Amazon ประกาศภารกิจ NS-31 ส่งจรวด New Shepard เพื่อสัมผัสขอบอวกาศแบบมีลูกเรือซึ่งเป็นครั้งที่ 11 ของจรวดนี้ โดยไฮไลท์คราวนี้คือลูกเรือทั้ง 6 คน เป็นผู้หญิงทั้งหมด ซึ่งครั้งสุดท้ายที่การเดินทางอวกาศเป็นแบบนี้คือปี 1963 ที่ Valentina Tereshkova นักบินอวกาศหญิงรัสเซีย เดินทางสู่อวกาศคนเดียว</p>\n<p>ลูกเรือทั้ง 6 คน ได้แก่ Lauren Sanchez คู่หมั้นของ Bezos ซึ่งเป็นผู้นำในภารกิจครั้งนี้, Aisha Bowe นักธุรกิจและอดีตนักวิทยาศาสตร์ที่ NASA, Amanda Nguyen นักวิจัยด้านสิ่งมีชีวิตในอวกาศ ซึ่งจะเป็นนักอวกาศหญิงจากเวียดนามและภูมิภาคเอเชียตะวันออกเฉียงใต้คนแรก, Gayle King นักข่าวจาก CBS, Kerianne Flynn โปรดิวเซอร์ภาพยนตร์ และ Katy Perry นักร้องหญิงชื่อดัง</p>\n<p>โครงการ New Shepard พามนุษย์เดินทางสู่อวกาศแล้ว 52 คน</p>\n<p>ที่มา: <a href=\"https://www.blueorigin.com/news/new-shepard-ns-31-mission\">Blue Origin</a></p>\n<p><img alt=\"No Description\" src=\"https://www.blognone.com/sites/default/files/externals/7b0b588004f9bf9dce3d2908adb5c234.jpg\" /></p>\n</div></div></div><div><div>Topics: </div><div><div><a href=\"/topics/blue-origin\">Blue Origin</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05ebce946538b73ba77df6e21e15804d8ac6fe174bf9d661252c960a03143e30","category":"Thai"}