{"title":"[ลือ] Call of Duty: Black Ops ภาคใหม่โหมดเนื้อเรื่องจะเป็นเกม Open World","link":"https://www.blognone.com/node/138064","date":1707203159000,"content":"<div><div><div><p>จากข่าวลือก่อนหน้าที่ระบุว่า Call of Duty ภาคต่อไปจะเป็น Black Ops ภาคใหม่ที่จะเล่าเรื่องช่วง <a href=\"https://www.blognone.com/node/136911\">Gulf War ในปี 1991</a> วันนี้มีข้อมูลเพิ่มเติมว่าโหมดเนื้อเรื่องของตัวเกมจะเป็น Open World</p>\n<p>การนำเสนอโหมดเนื้อเรื่องแบบ Open World ไม่ได้เพิ่งมีใน Black Ops ภาคใหม่เป็นครั้งแรกเนื่องจากระบบนี้ถูกใส่แบบย่อ ๆ ที่เรียกว่า Open Combat ในโหมดเนื้อเรื่องของ Modern Warfare 3 ที่เพิ่งวางจำหน่ายเมื่อปีที่แล้ว แต่เสียงตอบรับเข้าขั้น<a href=\"https://www.blognone.com/node/136581\">ย่ำแย่</a></p>\n<p>แต่ทว่า Open World ของ Black Ops ภาคใหม่นี้จะแตกต่างจาก Modern Warfare 3 เพราะตัวเกมจะมีความคล้ายกับเกมซีรี่ส์ Far Cry มากกว่า ที่ผู้เล่นสามารถใช้ยานพาหนะเพื่อเดินทางยังที่ต่าง ๆ ได้ และจะมีระบบ Fast Travel ให้ใช้งาน โดยจะยังมีภารกิจแบบเส้นตรงบางภารกิจรวมอยู่ในเกม</p>\n<p>โหมดเนื้อเรื่องของภาคนี้จะได้ Raven Software มาพัฒนาในขณะที่โหมด Multiplayer และโหมดซอมบี้จะพัฒนาโดย Treyarch ตัวเกมคาดว่าจะวางจำหน่ายช่วงเดือนตุลาคม 2024 เหมือนกับ Call of Duty ภาคอื่น ๆ ที่มักวางจำหน่ายช่วงเดือนตุลาคม - พฤศจิกายนของทุกปี</p>\n<p><img src=\"https://www.blognone.com/sites/default/files/externals/67e45e29c9f7cc20cea9d04e992aa7f7.jpg\" /></p>\n<p>ที่มา - <a href=\"https://insider-gaming.com/black-ops-gulf-war-campaign-open-world/\">Insider Gaming</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"944fe2a73a2c2406e8413e64cf2ed003195000ebc54dd59c029baf11a047f6e1","category":"Thai"}