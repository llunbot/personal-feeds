{"title":"[ลือ] ไมโครซอฟท์กำลังรีมาสเตอร์ Halo ภาคแรก, อาจนำลง PlayStation ด้วย","link":"https://www.blognone.com/node/140207","date":1717725974000,"content":"<div><div><div><p>Tom Warren นักข่าวสายไมโครซอฟท์ของ The Verge ให้ข้อมูลยังไม่ยืนยันว่า ไมโครซอฟท์กำลังรีมาสเตอร์เกม Halo ภาคแรก หรือที่ใช้ชื่อเต็มๆ ว่า Halo: Combat Evolved และมีโอกาสที่เกมรีมาสเตอร์จะลงแพลตฟอร์มคู่แข่ง PlayStation ด้วย</p>\n<p>โครงการนำเกมไปลงแพลตฟอร์มคู่แข่งของไมโครซอฟท์มีโค้ดเนมว่า Project Latitude โดยก่อนหน้านี้พอร์ตเกมไปแล้ว 4 เกมคือ Sea of Thieves, Grounded, Pentiment, Hi-Fi Rush ซึ่ง<a href=\"https://www.blognone.com/node/139671\">กรณีของ Sea of Thieves ประสบความสำเร็จเป็นอย่างดี</a></p>\n<p>ตามข่าวบอกว่าไมโครซอฟท์ยังไม่พอใจแค่นั้น และกำลัง \"พิจารณา\" นำเกมอื่นในเครือมาลงแพลตฟอร์มอื่นด้วย ที่มีชื่อโผล่ขึ้นมาคือ <a href=\"https://www.blognone.com/node/139964\">Doom ภาคใหม่</a>, Hellblade 2, Starfield, Age of Empires 2: Definitive Edition, and Age of Mythology อย่างไรก็ตาม ไม่ใช่ทุกเกมของไมโครซอฟท์ที่จะใช้ยุทธศาสตร์นี้ โดย Warren บอกว่าเกม Gears 6, <a href=\"https://www.blognone.com/node/134289\">Fable ภาคใหม่</a>, <a href=\"https://www.blognone.com/node/134300\">South of Midnight</a> ไม่อยู่ภายใต้แผนนี้</p>\n<p>เกม Halo: Combat Evolved ออกครั้งแรกในปี 2001 บนเครื่อง Xbox ต้นฉบับ จากนั้นเคยถูก<a href=\"https://www.blognone.com/news/24180/e3-%E0%B9%84%E0%B8%A1%E0%B9%82%E0%B8%84%E0%B8%A3%E0%B8%8B%E0%B8%AD%E0%B8%9F%E0%B8%97%E0%B9%8C%E0%B8%9B%E0%B8%A3%E0%B8%B0%E0%B8%81%E0%B8%B2%E0%B8%A8-halo-4-%E0%B9%81%E0%B8%A5%E0%B8%B0-halo-1-%E0%B8%A0%E0%B8%B2%E0%B8%84%E0%B8%A3%E0%B8%B5%E0%B9%80%E0%B8%A1%E0%B8%84\">รีเมคเมื่อปี 2011 ในชื่อว่า Halo: Combat Evolved Anniversary ขายบน Xbox 360</a> และ<a href=\"https://www.blognone.com/node/114980\">ตามมาลงพีซีในปี 2020</a></p>\n<p>ที่มา - <a href=\"https://www.theverge.com/2024/6/6/24172684/microsoft-xbox-showcase-2024\">The Verge</a> via <a href=\"https://www.eurogamer.net/halo-combat-evolved-remaster-reportedly-in-the-works-being-considered-for-playstation-release\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/c52fdd06d5d2f84e45d28731f68c59df.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/rumors\">Rumors</a></div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0afcb8bdaeaab7a742d9ab58b1710c2c9fc7376bd0a692b54f113e275316198","category":"Thai"}