{"title":"Samsung รายงานผลประกอบการ รายได้รวมโต 12% มองเซมิคอนดักเตอร์ยังไม่ฟื้นตัวชัดเจน","link":"https://www.blognone.com/node/144440","date":1738299850000,"content":"<div><div><div><p>ซัมซุงรายงานผลประกอบการประจำไตรมาสที่ 4 ปี 2024 รายได้ 75.8 ล้านล้านวอน เพิ่มขึ้น 12% จาก<a href=\"https://www.blognone.com/node/137962\">ช่วงเวลาเดียวกันในปีก่อน</a> กำไรจากการดำเนินงาน 6.5 ล้านล้านวอน เพิ่มขึ้น 132% และมีกำไรสุทธิ 7.8 ล้านล้านวอน</p>\n<p>ซัมซุงบอกในรายงานว่าแม้ตัวเลขรายได้และกำไรจะลดลงหากเทียบกับ<a href=\"https://www.blognone.com/node/142867\">ไตรมาสที่ 3/2024</a> ก่อนหน้านี้ แต่ภาพรวมรายได้ตลอดปี 2024 ก็ทำสถิติสูงสุดเป็นอันดับ 2 ของบริษัท และมากกว่ารายได้ในปี 2022</p>\n<p>ซัมซุงให้แนวโน้มของปี 2025 ว่าช่วงไตรมาสที่ 1 ธุรกิจเซมิคอนดักเตอร์อาจยังไม่ฟื้นตัวชัดเจน แต่บริษัทเห็นโอกาสเติบโตจากกลุ่มสมาร์ทโฟนระดับพรีเมียม ที่มีฟังก์ชัน AI เป็นจุดขาย</p>\n<p>กลุ่มธุรกิจเซมิคอนดักเตอร์ของซัมซุง มีรายได้ 30.1 ล้านล้านวอน เพิ่มขึ้น 39% ส่วนใหญ่มาจากสินค้าหน่วยความจำ ซึ่งเติบโต 46% เป็นสถิติสูงสุดของกลุ่มจากยอดขายที่มากขึ้นของ HBM และ DDR5 สำหรับเซิร์ฟเวอร์ ส่วนกลุ่ม Mobile Experience และ Network รายได้ 25.8 ล้านล้านวอน เพิ่มขึ้น 3% ซึ่งเติบโตไม่มากเนื่องจากการรอเปิดตัวสมาร์ทโฟนรุ่นใหม่ แต่มองแนวโน้มในไตรมาสปัจจุบันจะเติบโตสูงจาก Galaxy S25</p>\n<p>ที่มา: <a href=\"https://news.samsung.com/global/samsung-electronics-announces-fourth-quarter-and-fy-2024-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2c117de7f196bb78facf489e8729a7de3df30caed62d8417be7803a3f54e61f","category":"Thai"}