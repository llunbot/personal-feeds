{"title":"Apple ประกาศลงทุน 250 ล้านดอลลาร์ ขยายพื้นที่สำนักงานในประเทศสิงคโปร์","link":"https://www.blognone.com/node/139270","date":1713417674000,"content":"<div><div><div><p>แอปเปิลประกาศแผนลงทุนในประเทศสิงคโปร์เป็นเงิน 250 ล้านดอลลาร์ เพื่อขยายพื้นที่สำนักงานในย่าน Ang Mo Kio เพื่อรองรับการเติบโต ตลอดจนงานด้าน AI และส่วนอื่นที่เกี่ยวข้อง โดยการก่อสร้างขยายพื้นที่จะเริ่มภายในปีนี้ ในอาคารสองหลังที่แอปเปิลซื้อมาในปี 2022 ใกล้กับสำนักงานปัจจุบัน</p>\n<p>ปัจจุบันสำนักงานของแอปเปิลในสิงคโปร์มีพนักงานอยู่ประมาณ 3,600 คน และเป็นศูนย์กลางในภูมิภาคเพื่อดูแลงานทั้งซอฟต์แวร์, ฮาร์ดแวร์, ซัพพอร์ต และธุรกิจ Services</p>\n<p>ซีอีโอ Tim Cook ซึ่งตอนนี้เดินสายหลายประเทศในภูมิภาคเอเชียตะวันออกเฉียงใต้ และวันนี้อยู่ที่สิงคโปร์ กล่าวว่าการขยายพื้นที่สำนักงานนี้ เพื่อรองรับเรื่องราวบทใหม่ที่สิงคโปร์ และนวัตกรรมใหม่ที่จะออกมาในอนาคต</p>\n<p>ที่มา: <a href=\"https://www.apple.com/sg/newsroom/2024/04/apple-builds-on-40-years-in-singapore-with-expanded-campus/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/4445114cb29d3010bf3f4055802ea950.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div><div><a href=\"/topics/singapore\">Singapore</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b1f28a7debcd2132b5dc4a848789de15830cf6d8867ffb5793dae53ba0e4cd7","category":"Thai"}