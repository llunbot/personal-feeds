{"title":"Microsoft ประกาศหยุดซัพพอร์ต Microsoft 365 Extension บน Edge และ Chrome","link":"https://www.blognone.com/node/136964","date":1701150087000,"content":"<div><div><div><p>ไมโครซอฟท์ประกาศยุติการสนับสนุนส่วนขยายของเบราว์เซอร์ Microsoft 365 ทั้งบน Edge และ Chrome ซึ่งให้ผู้ใช้งานสามารถใช้งานแอป Microsoft 365 ได้ผ่านเว็บ มีผลตั้งแต่วันที่ 15 มกราคม 2024 เป็นต้นไป (ชื่อเดิมคือ <a href=\"https://www.blognone.com/node/74206\">Office browser extension</a>) โดยจะนำส่วนขยายออกจากสโตร์เร็ว ๆ นี้</p>\n<p>หลังจากวันที่ 15 มกราคม ส่วนขยายนี้จะไม่มีการอัพเดตแพตช์ความปลอดภัย แก้ไขบั๊ก หรือให้การสนับสนุนจากเทคนิค โดยไมโครซอฟท์ก็ไม่ได้บอกว่าให้ผู้ใช้งานไปใช้อะไรทดแทนตอนนี้ มีเพียงคำแนะนำว่าให้ถอนการติดตั้งไปเลย</p>\n<p>ส่วนขยาย Microsoft 365 มีจำนวนการดาวน์โหลดบน Chrome 6 ล้านครั้ง และบน Edge 4 ล้านครั้ง ซึ่งจำนวนตัวเลขนี้เทียบกับจำนวนผู้ใช้งาน Microsoft 365 ทั้งหมด อาจเป็นคำตอบว่าทำไมไมโครซอฟท์จึงยุติการสนับสนุนนั่นเอง</p>\n<p>ที่มา: <a href=\"https://support.microsoft.com/en-au/office/end-of-support-for-the-microsoft-365-browser-extension-dc1024b4-92be-46eb-81a7-aea85368baa0\">ไมโครซอฟท์</a> ผ่าน <a href=\"https://bgr.com/tech/microsoft-is-killing-off-its-365-extensions-for-chrome-and-edge/\">BGR</a></p>\n<p><img alt=\"No Description\" src=\"https://www.blognone.com/sites/default/files/externals/94c133fbd4401eaba910e988acea7d34.png\" /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/extension\">Extension</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77cd83689e4a322c4fdf7f786c95ff321f69443bb37f85d11a373777fcbdc486","category":"Thai"}