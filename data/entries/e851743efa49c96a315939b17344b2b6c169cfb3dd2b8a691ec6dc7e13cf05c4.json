{"title":"Unity ปลดพนักงานรอบที่สามของปีนี้ 265 คน ทีมเอฟเฟคต์ Weta Digital โดนหนัก","link":"https://www.blognone.com/node/137004","date":1701300800000,"content":"<div><div><div><p>Unity ประกาศปลดพนักงาน 265 คน คิดเป็น 3.8% ของพนักงานทั้งหมดราว 7,000 คนทั่วโลก โดยรอบนี้เป็นการปลดพนักงานใน<a href=\"https://www.blognone.com/node/125760\">ทีมวิชวลเอฟเฟคต์ Weta Digital ของผู้กำกับ Peter Jackson ที่ซื้อมาในปี 2021</a> ด้วยราคา 1.63 พันล้านดอลลาร์</p>\n<p>นอกจากนี้ Unity ยังปิดสำนักงาน 14 แห่งทั่วโลกเพื่อลดค่าใช้จ่าย พนักงานบางส่วนที่ทำงานในสำนักงานเหล่านี้จะได้สิทธิทำงานจากที่บ้าน ไม่ต้องกลับเข้าออฟฟิศ (เพราะไม่มีที่ให้นั่งอีก)</p>\n<p>การปลดพนักงานรอบนี้เป็นครั้งที่สามของ Unity ในปีนี้ (<a href=\"https://www.blognone.com/node/133705\">ข่าวรอบก่อน</a>) และเป็นการปลดครั้งแรกภายใต้การนำของ<a href=\"https://www.blognone.com/node/136153\">ซีอีโอชั่วคราว Jim Whitehurst อดีตซีอีโอของ Red Hat ที่มารับงานแทน John Riccitiello ซีอีโอคนก่อนที่ลาออกไปหลังดราม่าใหญ่ของบริษัท</a></p>\n<p>ที่มา - <a href=\"https://www.gamesindustry.biz/unity-to-lay-off-another-265-staff-drop-weta-in-company-reset\">GamesIndustry</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e851743efa49c96a315939b17344b2b6c169cfb3dd2b8a691ec6dc7e13cf05c4","category":"Thai"}