{"title":"[ไม่ยืนยัน] Apple จะไม่มีงานแถลงข่าวเปิดตัว iPad และ Mac รุ่นใหม่ - ใช้การอัพเดตรายละเอียดสินค้าแทน","link":"https://www.blognone.com/node/138519","date":1709480763000,"content":"<div><div><div><p>ลือกันมาตลอดว่าแอปเปิล<a href=\"https://www.blognone.com/node/137917\">น่าจะเปิดตัว</a> iPad และ Mac รุ่นใหม่ ในช่วงต้นปีนี้ ซึ่งตามกำหนดปกติของแอปเปิลก็คืองานเปิดตัวสินค้าฤดูใบไม้ผลิ เดือนมีนาคม-เมษายน อย่างไรก็ตามมีข้อมูลล่าสุดว่าแอปเปิลอาจไม่จัดงานแถลงข่าวเปิดตัวสินค้าชุดนี้ แต่ใช้วิธีประกาศอัพเดตรายการสินค้าไปเลย</p>\n<p>ข้อมูลนี้มาจาก Mark Gurman แห่ง Bloomberg คนเดิม ซึ่งเขาบอกว่าสินค้าที่คาดว่าจะอัพเดตได้แก่ <a href=\"https://www.blognone.com/node/136590\">iPad Pro รุ่นใหม่, iPad Air รุ่นใหม่</a> เพิ่มจอ 12.9 นิ้ว, <a href=\"https://www.blognone.com/node/137879\">Apple Pencil</a> และ Magic Keyboard รุ่นใหม่, MacBook Air รุ่นใหม่ชิป M3 โดยทั้งหมดอาจไม่มีงานแถลงข่าวเปิดตัว แต่แอปเปิลจะออกอัพเดตแจ้งสื่อเป็นรายผลิตภัณฑ์ ในช่วงไม่กี่สัปดาห์ข้างหน้า พร้อมกับวิดีโอโปรโมตประกอบ</p>\n<p>การที่แอปเปิลไม่จัดงานเปิดตัวสินค้าช่วงต้นปี ก็ไม่ได้เป็นเรื่องแปลกแต่อย่างใด มีหลายปีที่แอปเปิลไม่มีการจัดงาน เช่น 2014, 2017, 2020 และ 2023 โดยคาดว่าอีเวนต์แรกที่แอปเปิลจะเปิดตัวสินค้าใหม่คือ WWDC 2024 ที่แอปเปิลน่าจะสาธิตความสามารถ Generative AI บ้างแล้ว</p>\n<p>ที่มา: <a href=\"https://www.bloomberg.com/news/newsletters/2024-03-03/why-was-apple-car-canceled-the-hubris-in-apple-thinking-it-could-outdo-tesla-ltbke5ut\">Bloomberg</a></p>\n<p><img src=\"https://www.blognone.com/sites/default/files/externals/50664e4d56925665a7bbc00a43c7a848.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad-pro\">iPad Pro</a></div><div><a href=\"/topics/ipad-air\">iPad Air</a></div><div><a href=\"/topics/macbook-air\">Macbook Air</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d89bcc072a06bbf91b0800e71319fe13b1134c29ec133e9f15de55cbfefceff","category":"Thai"}