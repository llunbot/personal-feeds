{"title":"อดีตหัวหน้าทีม Pentium 4 เผย ชิปมีชุดคำสั่ง x86-64 แต่ถูกสั่งปิดไว้ เพราะกลัวแข่งกันเองกับ Itanium","link":"https://www.blognone.com/node/142684","date":1729502979000,"content":"<div><div><div><p>ตำนานการพัฒนาชุดคำสั่งแบบ 64 บิตของซีพียูตระกูล x86 นั้น เราเข้าใจกันว่าอินเทลเลือกแทงข้างสถาปัตยกรรมใหม่ IA-64 ในซีพียู Itanium ซึ่งพ่ายแพ้ให้กับ AMD64 ที่เป็นส่วนต่อขยายของชุดคำสั่ง 32 บิตดั้งเดิม จนภายหลังอินเทลต้องซื้อไลเซนส์ AMD64 มาใช้งานภายใต้ชื่อ x86-64 แทน</p>\n<p>อย่างไรก็ตาม ตำนานเล่าขานนี้อาจต้องเขียนใหม่ เพราะ <a href=\"https://en.wikipedia.org/wiki/Bob_Colwell\">Bob Colwell</a> อดีตหัวหน้าทีมสถาปัตยกรรม x86 ของอินเทลในยุค Pentium 4 ไปตอบกระทู้ใน Quora เปิดเผยว่า Pentium 4 มีชุดคำสั่ง x86-64 ของตัวเอง แต่ถูกปิดการทำงานเอาไว้ เพราะฝ่ายบริหารของอินเทล (ยุคนั้น) ต้องการผลักดัน Itanium มากกว่า</p>\n<p>Colwell บอกว่าเหตุผลที่อินเทลเลือกปิด x86-64 ใน Pentium 4 เป็นการตลาดล้วนๆ และฝ่ายบริหารของอินเทลมองว่าหาก Pentium 4 มีชุดคำสั่ง 64 บิตของตัวเอง จะเป็นการชนกับ IA-64 ของ Itanium และพลอยทำให้โอกาสผลักดัน Itanium หมดไป ซึ่งตัวเขาเองก็ได้รับคำสั่งจากฝ่ายบริหารว่า ไม่ให้พูดเรื่องความสำคัญของการผลักดัน x86 เป็น 64 บิต และหากพูดมากในเรื่องนี้เขาจะโดนไล่ออก</p>\n<p>ในกระทู้ Quora ที่ Colwell ไปตอบนั้นตั้งคำถามว่า เพราะเหตุใด AMD ถึงเอาชนะอินเทลได้ในการออกซีพียู x86-64 ได้เป็นรายแรก ทั้งที่อินเทลมีทรัพยากรเยอะกว่ามาก ตอนนี้เรารู้คำตอบแล้วว่าเป็นเพราะเหตุนี้นั่นเอง</p>\n<p>ที่มา - <a href=\"https://www.quora.com/How-was-AMD-able-to-beat-Intel-in-delivering-the-first-x86-64-instruction-set-Was-Intel-too-distracted-by-the-Itanium-project-If-so-why-Shouldn-t-Intel-with-its-vast-resources-have-been-able-to-develop-both\">Quora</a>, <a href=\"https://www.tomshardware.com/pc-components/cpus/former-intel-cpu-details-how-internal-x86-64-efforts-were-suppressed-prior-to-amd64s-success\">Tom's Hardware</a></p>\n<blockquote><p>I was looking up some history behind the x86-64 transition, particularly around the Pentium 4 time frame, and I found out that Bob Colwell (Pentium Pro chief architect) has been posting on Quora.Pentium 4 had a version of x86-64 that was fused off. <a href=\"https://t.co/eYWLpD0qoW\">pic.twitter.com/eYWLpD0qoW</a></p>\n<p>— Phil Park (@philparkbot) <a href=\"https://twitter.com/philparkbot/status/1847292719254630721?ref_src=twsrc%5Etfw\">October 18, 2024</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/71cf1ee5f369f3f7fb0737bd330fc47c.jpeg\" /></p>\n</div></div></div><div><div>Topics: </div><div><div><a href=\"/topics/pentium\">Pentium</a></div><div><a href=\"/topics/intel\">Intel</a></div><div><a href=\"/topics/x86\">x86</a></div><div><a href=\"/topics/itanium\">Itanium</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8f1e360b758d1d1424999a6e9260ffe7e95d1ec8956bbfbfec9695447089c68","category":"Thai"}