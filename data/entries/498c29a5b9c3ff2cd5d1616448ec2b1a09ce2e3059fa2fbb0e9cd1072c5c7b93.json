{"title":"Epic Games Store มีผู้ใช้ต่อเดือน 58 ล้านคน ประมาณครึ่งหนึ่งของ Steam แล้ว","link":"https://www.blognone.com/node/124340","date":1629512024000,"content":"<div><div><div><p>ใน<a href=\"https://www.blognone.com/node/124335\">ประกาศของ Epic Games ที่เตรียมเปิดให้นักพัฒนานำเกมขึ้นขายเอง (Self-Publishing)</a> บริษัทยังเปิดเผยสถิติผู้ใช้ต่อเดือน 58 ล้านคน (monthly active users)</p>\n<p>ตัวเลขนี้ขยับเพิ่มขึ้นจากสถิติปี 2019 ที่ Epic บอกว่ามีผู้ใช้ต่อเดือน 32 ล้านคน และสิ้นปี 2020 ที่มีผู้ใช้ 56 ล้านคน หากเรานำไปเทียบกับ Steam สถิติล่าสุดเปิดเผยในปี 2020 ว่ามีผู้ใช้ต่อเดือน 120 ล้านคน เท่ากับว่าตอนนี้ Epic มีฐานผู้ใช้ประมาณครึ่งหนึ่งของ Steam แล้ว</p>\n<p>หากเทียบจำนวนเกมที่วางขาย ตอนนี้ Epic Games ยังมีเพียง 650 เกม น้อยกว่า Steam มาก ต้องรอดูกันว่ายุทธศาสตร์การเปิด Self-Publishing จะช่วยให้จำนวนเกมเพิ่มขึ้นอย่างรวดเร็ว เพื่อดึงดูดผู้ใช้จาก Steam มาได้แค่ไหน</p>\n<p>ที่มา - <a href=\"https://www.epicgames.com/store/en-US/news/epic-games-store-self-publishing-closed-beta-opens-today\">Epic Games</a>, <a href=\"https://www.protocol.com/bulletins/epic-store-catching-up-steam\">Protocol</a></p>\n<p><img src=\"https://www.blognone.com/sites/default/files/externals/c21d8eea0698ddd5542d48508cb49ac9.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div><div><a href=\"/topics/steam\">Steam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"498c29a5b9c3ff2cd5d1616448ec2b1a09ce2e3059fa2fbb0e9cd1072c5c7b93","category":"Thai"}