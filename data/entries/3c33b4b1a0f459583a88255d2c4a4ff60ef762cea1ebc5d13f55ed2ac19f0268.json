{"title":"Humane เปิดตัว AI Pin อุปกรณ์ติดเสื้อพลัง AI สั่งงานด้วยเสียง ควบคุมด้วยมือ แสดงผลจอเลเซอร์บนฝ่ามือ","link":"https://www.blognone.com/node/136693","date":1699658715000,"content":"<div><div><div><p>Humane สตาร์ทอัพจากเมืองซานฟรานซิสโกที่ร่วมก่อตั้งโดยอดีตพนักงานแอปเปิลหลายคน เปิดตัว <strong>AI Pin</strong> อุปกรณ์ติดเสื้อที่ทำงานด้วยแนวคิดใหม่ใช้ AI เป็นตัวทำงานทั้งหมด ไม่ต้องสั่งการผ่านแอปด้วยวิธีการเดิม บนเป้าหมายสูงสุดคือสามารถแทนที่สมาร์ทโฟนได้</p>\n<p>AI Pin ใช้หน่วยประมวลผลของ Snapdragon มีสองชิ้นส่วนคือตัว Pin น้ำหนัก 34 กรัม และแบตเตอรีอีก 20 กรัม กล้องในตัว 13MP ถ่ายได้ทั้งภาพนิ่งและวิดีโอ การทำงานจะไม่บันทึกข้อมูลผู้ใช้งานตลอดเวลา แต่ต้องสั่งเปิดการทำงานด้วยการแตะที่ Pin แล้วลากเพื่อสั่งเปิดการเก็บข้อมูล หรือสั่งการทำงาน</p>\n<p><img alt=\"No Description\" src=\"https://www.blognone.com/sites/default/files/externals/f6ea7edc3275934a38d83f9288d8c634.jpg\" /></p>\n<p>การสั่งงานหลักใช้เสียงผ่าน AI Mic จากนั้นประมวลผลลัพธ์ออกมา โดย Humane ระบุถึงไมโครซอฟท์และ OpenAI เป็นอย่างน้อยผู้ให้บริการส่วนการประมวลผล จึงอาจเป็น GPT-4 การจัดการตั้งค่าหรือดูข้อมูลเพิ่มเติมที่มากกว่าเสียงตอบกลับ ทำได้โดยให้แสดงผลเป็นหน้าจอเลเซอร์ฉายลงที่ฝ่ามือ และสามารถควบคุมด้วยท่าสั่งการมือตามที่กำหนด</p>\n<p><img alt=\"No Description\" src=\"https://www.blognone.com/sites/default/files/externals/bd3537140f1f3f99b093cbf4daa9b1a1.png\" /></p>\n<p>ตัวอย่างความสามารถที่สาธิต เช่น ฟีเจอร์แปลภาษาในขณะพูดคุยสนทนา ให้กล้องดูภาพอาหารแล้วประเมินสารอาหารพร้อมบันทึกข้อมูลการกินประจำวัน ตรวจสอบราคาสินค้าในออนไลน์ เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/5d057ef27809659652e2f79ad30f32be.png\" /></p>\n<p>AI Pin ขายที่ราคา 699 ดอลลาร์ เริ่มเปิดให้สั่งซื้อได้เฉพาะในอเมริกาตั้งแต่ 16 พฤศจิกายน เป็นต้นไป ในการซื้อจะต้องสมัครแพ็คเกจเชื่อมต่อมือถือของ T-Mobile อีกในราคา 24 ดอลลาร์ต่อเดือนด้วย</p>\n<p>ที่มา: <a href=\"https://techcrunch.com/2023/11/09/humanes-ai-pin/\">TechCrunch</a> และ <a href=\"https://www.theverge.com/2023/11/9/23953901/humane-ai-pin-launch-date-price-openai\">The Verge</a></p>\n<blockquote><p>This is the Humane Ai Pin <a href=\"https://t.co/ytUSGF3y55\">https://t.co/ytUSGF3y55</a> <a href=\"https://t.co/Zrcoaf49u7\">pic.twitter.com/Zrcoaf49u7</a></p>\n<p>— Humane (@Humane) <a href=\"https://twitter.com/Humane/status/1722668651705430154?ref_src=twsrc%5Etfw\">November 9, 2023</a></p></blockquote>\n</div></div></div><div><div>Topics: </div><div><div><a href=\"/topics/humane\">Humane</a></div><div><a href=\"/topics/ai-pin\">AI Pin</a></div><div><a href=\"/topics/gadget\">Gadget</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c33b4b1a0f459583a88255d2c4a4ff60ef762cea1ebc5d13f55ed2ac19f0268","category":"Thai"}