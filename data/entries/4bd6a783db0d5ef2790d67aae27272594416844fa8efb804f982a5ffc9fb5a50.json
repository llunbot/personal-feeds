{"title":"รถเมล์ยุคใหม่? Uber เปิดตัว Route Share ทางเดียวกันไปด้วยกัน ค่าโดยสารถูกกว่า UberX","link":"https://www.blognone.com/node/146410","date":1747266629000,"content":"<span>รถเมล์ยุคใหม่? Uber เปิดตัว Route Share ทางเดียวกันไปด้วยกัน ค่าโดยสารถูกกว่า UberX</span>\n\n  <div>\n    <div>Body</div>\n              <div><p>Uber เปิดตัวบริการ Route Share ทางเดียวกันไปด้วยกัน เปิดให้บริการในเส้นทางยอดนิยม เฉพาะวันทำงานช่วงเช้าและเย็นที่คนเดินทางกันเยอะๆ โดยเราจะต้องแชร์รถกับลูกค้าคนอื่นสูงสุด 2 คน กำหนดเวลาเดินทางตายตัวทุก 20 นาที ต้องไปขึ้นรถที่จุดนัดหมายพร้อมกัน แลกกับค่าโดยสารถูกลงกว่า UberX แบบนั่งคนเดียว</p>\n<p>ในอดีต Uber เคยเปิดบริการทางเดียวกัน แชร์รถไปด้วยกัน ลักษณะนี้มาแล้วหลายครั้ง เช่น <a href=\"https://www.blognone.com/node/63508\">Uber Pool</a>, <a href=\"https://www.blognone.com/node/100034\">Uber Express Pool</a>, <a href=\"https://www.blognone.com/node/106977\">Uber Bus</a> ล่าสุดนำไอเดียกลับมาใช้อีกครั้งในชื่อใหม่ Route Share</p>\n<p>Uber ยังออก Price Lock Pass จ่ายค่าสมาชิก 2.99 ดอลลาร์ต่อเดือน เพื่อล็อคราคาของบางเส้นทาง ไม่ให้ขึ้นราคาในสภาพอากาศไม่ดีหรือการจราจรติดขัด และ Prepaid Pass เหมาจ่ายล่วงหน้าเพื่อให้ราคาถูกลง</p>\n<p>ที่มา - <a href=\"https://www.uber.com/newsroom/go-get-2025/\">Uber</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/15/2025 - 06:50</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bd6a783db0d5ef2790d67aae27272594416844fa8efb804f982a5ffc9fb5a50","category":"Thai"}