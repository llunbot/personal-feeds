{"title":"แอปเทรดหุ้น Robinhood ซื้อกิจการ Say Technologies แพลตฟอร์มนักลงทุนสัมพันธ์","link":"https://www.blognone.com/node/124157","date":1628609042000,"content":"<div><div><div><p>Robinhood แอปเทรดหุ้นชื่อดังในอเมริกา ที่เพิ่ง<a href=\"https://www.blognone.com/node/123986\">ไอพีโอ</a>ไปไม่รอช้า ประกาศซื้อกิจการ Say Technologies ด้วยเงิน 140 ล้านดอลลาร์ โดยดีลนี้จ่ายเป็นเงินสด</p>\n<p>Say Technologies เป็นผู้พัฒนาแพลตฟอร์มสำหรับบริษัทจดทะเบียน ในงานด้านนักลงทุนสัมพันธ์ เพื่อให้ผู้ถือหุ้นรายย่อยสามารถจัดการใช้สิทธิออกเสียงผ่านตัวแทน และส่งคำถามเพื่อสอบถามผู้บริหารบริษัทเมื่อมีการแถลงข่าวหรือนำเสนอข้อมูล ได้อย่างสะดวกมากขึ้น</p>\n<p>Robinhood บอกว่าดีลนี้สอดคล้องกับแนวทางของบริษัท ที่ต้องการเพิ่มอำนาจการลงทุนให้กับผู้ถือหุ้นรายย่อย หลังดีลนี้เสร็จสิ้น บริการของ Say Technologies จะยังให้บริการกับลูกค้าเดิมต่อไป ส่วน Robinhood จะนำบริการนี้มาเสนอกับบริษัทจดทะเบียนให้มากขึ้น</p>\n<p>ที่มา: <a href=\"https://blog.robinhood.com/news/2021/8/10/say-technologies-is-joining-robinhood\">Robinhood</a></p>\n<p><img src=\"https://www.blognone.com/sites/default/files/externals/1f682e18c659c3f4e85faa039d8429ec.png\" /></p>\n</div></div></div><div><div>Topics: </div><div><div><a href=\"/topics/robinhood\">Robinhood</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44d52ce14737086cf532fbdfd424821b688bdd48beda249ff9c4728e8a67d3dd","category":"Thai"}