{"title":"ความเป็นส่วนตัวไม่มีจริง Microsoft Edge แอบปล่อยข้อมูลการท่องเว็บไปให้ Bing API","link":"https://www.blognone.com/node/133568","date":1682492428000,"content":"<div><div><div><p>ผู้ใช้ Reddit พบเมื่อสัปดาห์ที่แล้วว่าเบราว์เซอร์ท่องอินเตอร์เน็ตอย่าง <strong>Microsoft Edge</strong> ได้ส่งข้อมูลการท่องเว็บ (URL) ของผู้ใช้งานให้กับ API ของ <strong>Bing</strong></p>\n<p>ปัญหานี้เริ่มมาจากการที่ Microsoft Edge ได้ปล่อยฟีเจอร์ใหม่อย่าง <strong>Follow Creator</strong> ที่สามารถทำให้ผู้ใช้งานกดติดตาม Creator ต่าง ๆ ได้ไม่ว่าเป็น youtube หรือเว็บไซต์อื่น ๆ ซึ่งส่งผลให้ตัวบราวเซอร์เริ่มเก็บข้อมูลการท่องเว็บ (url) แล้วส่งไปหา bingapis.com ซึ่งหากต้องการไม่ให้ Edge เก็บข้อมูลดังกล่าว ผู้ใช้งานจะต้องเข้าไปปิดฟังก์ชั่น Follow Creator ทิ้งเท่านั้น</p>\n<p><img src=\"https://www.blognone.com/sites/default/files/externals/85f69a3eccfe5688d944b4569416251f.jpg\" alt /></p>\n<p>ปัญหาดังกล่าว Microsoft นั้นไม่ได้นิ่งนอนใจ แต่กำลังสืบหาต้นตอ และแก้ไขอยู่ ในระหว่างนี้แนะนำให้ผู้ใช้งาน Edge ทุกท่านปิดฟีเจอร์ Follow Creator ไปก่อนเพื่อความเป็นส่วนตัวของผู้ใช้งานครับ โดยหากต้องการจะปิดฟีเจอร์นี้ให้เข้าไปที่ <strong>Setting</strong> แล้วเลือก <strong>Privacy, Search and Services</strong> เลื่อนลงมาในหมวด <strong>Services</strong> และกดปิดการใช้งานตรง <strong>Show suggestions to follow creators in Microsoft Edge</strong></p>\n<p><img alt=\"No Description\" src=\"https://www.blognone.com/sites/default/files/externals/031e5ac12f392fe7cea6ce946afbc2f2.png\" /></p>\n<p>ที่มา - <a href=\"https://www.theverge.com/2023/4/25/23697532/microsoft-edge-browser-url-leak-bing-privacy\">The Verge</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d24c13e140bdb95bdbad701b9109e98c8c20e0eaa886d81a817f1445f1cae7e","category":"Thai"}