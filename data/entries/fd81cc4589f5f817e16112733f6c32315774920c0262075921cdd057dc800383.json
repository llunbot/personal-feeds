{"title":"Airbnb ปรับปรุงระบบค้นหาที่พักและกิจกรรมที่รองรับผู้พิการ ฟิลเตอร์ได้ละเอียดและชัดเจนกว่าเดิม","link":"https://www.blognone.com/node/125799","date":1636643262000,"content":"<div><div><div><p>Airbnb อัพเดตระบบใหม่โดยเพิ่มฟีเจอร์ด้าน accessibility สำหรับผู้พิการและผู้สูงอายุ ซึ่ง Airbnb จะเปิดให้โฮสต์ส่งภาพเพื่อยืนยันว่าที่พักเป็นมิตรต่อผู้พิการ และเพิ่มฟิลเตอร์สำหรับเสิร์ชที่พักที่รองรับฟีเจอร์เหล่านี้ให้ละเอียดมากขึ้น</p>\n<p>สำหรับระบบยืนยันว่าที่พักเป็นมิตรต่อผู้พิการ Airbnb จะให้โฮสต์ส่งภาพลักษณะต่าง ๆ ของบ้านในส่วนที่เป็นมิตรต่อผู้พิการ ซึ่งข้อมูลเหล่านี้ Airbnb จะมีทีมพิเศษที่คอยตรวจสอบก่อนที่จะยืนยันว่าบ้านมีลักษณะที่เป็นผู้พิการจริง ๆ โดย Airbnb ยืนยันว่าพนักงานของบริษัทได้อนุมัติที่พักทั้งหมดกว่า 25,000 รายการที่มีฟีเจอร์ด้าน accessibility แล้ว โดยรวมแล้วมีฟีเจอร์ด้าน accessibility ที่อนุมัติไปแล้วกว่าแสนรายการ</p>\n<p>ถัดไปคือระบบค้นหา Airbnb ได้ปรับให้ฟิลเตอร์เสิร์ชข้อมูลเกี่ยวกับ accessibility ได้ครอบคลุมมากขึ้น เช่น ห้องนอนแบบไม่มีบันได, ที่จอดรถที่เอื้อต่อผู้พิการ ส่วนข้อมูลเดิมก็จะปรับปรุงให้ชัดเจนมากขึ้น เช่น “ห้องนอนทางเข้ากว้าง” เปลี่ยนเป็น “ห้องนอนทางเข้ากว้างกว่า 32 นิ้ว”</p>\n<p>นอกจากเรื่องที่พักแล้ว Airbnb Experience สำหรับค้นหากิจกรรมต่าง ๆ ก็อัพเดตในด้าน accessibility เช่นกัน โดย Airbnb มีให้เลือก accessibility ทั้งหมด 11 อย่าง เช่น โฮสต์มีกิจกรรมที่รองรับภาษามือ เป็นต้น</p>\n<p>ที่มา - <a href=\"https://news.airbnb.com/accessibility-review/\">Airbnb</a></p>\n<p><img src=\"https://www.blognone.com/sites/default/files/externals/a6b6d15b041dffb880b817f3d5ee7bfc.jpg\" /><br />\nภาพจาก Airbnb</p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/accessibility\">Accessibility</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd81cc4589f5f817e16112733f6c32315774920c0262075921cdd057dc800383","category":"Thai"}