{"title":"Python เวอร์ชั่นปลด GIL เริ่มเปิดให้ดาวน์โหลดมาทดสอบ","link":"https://www.blognone.com/node/140872","date":1720887436000,"content":"<div><div><div><p>แผนการปลด GIL ออกจาก Python เพื่อให้รันแบบ multithread ได้เต็มทุกคอร์ในซีพียูกำลังเดินหน้าหลังจากโค้ดเข้าโครงการ Python ไปเมื่อเดือนมีนาคมที่ผ่านมา ตอนนี้ทีมงานจาก Quansight Labs ก็ออกมาปล่อยไบนารีของ Python เวอร์ชั่น Free Threading ที่ใช้ซีพียูได้เต็มทุกคอร์นี้แล้ว</p>\n<p>โค้ด Python ที่ปลด GIL จะต้องคอมไพล์ด้วยออปชั่น <code>--disable-gil</code> เท่านั้นจึงใช้งานฟีเจอร์นี้ได้ โครงการ Free Threading จะเปิดใช้งานฟีเจอร์นี้เสมอไม่ว่าโครงการ Python หลักจะตัดสินใจเปิดฟีเจอร์นี้ใน Python 3.13 หรือไม่</p>\n<p>คาดว่าการปลด GIL จะใช้เวลาทดสอบอีกหลายปีกว่าโมดูลต่างๆ จะพอร์ตมารองรับครบถ้วนจนถอดโค้ด GIL ออกไปได้จริงๆ ทาง Quansight ทดสอบกับโมดูลใหญ่ๆ เช่น numpy หรือ pywavelets ก็พบปัญหาระหว่างการทดสอบ นอกจากนี้บังมีรายงานปัญหาจากโมดูล scipy, Pillow อีกด้วย</p>\n<p>การดาวน์โหลดมาทดสอบ<a href=\"https://py-free-threading.github.io/installing_cpython/\">แยกตามแพลตฟอร์ม</a> ทั้ง Windows, macOS, และลินุกซ์ดิสโทรต่างๆ</p>\n<p>ที่มา - <a href=\"https://labs.quansight.org/blog/free-threaded-python-rollout\">Quansight</a></p>\n<p><img alt=\"No Description\" src=\"https://www.blognone.com/sites/default/files/externals/5bccef949abc9ec64b0aadbfb9a8d7d8.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f11058b6cd6fb045725a21551485981d308780201cf2cdc00e2b3fe5d1ef7f44","category":"Thai"}