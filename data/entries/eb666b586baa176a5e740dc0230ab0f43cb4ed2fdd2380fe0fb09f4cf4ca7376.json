{"title":"แจ้งเตือน WooCommerce มีช่องโหว่ร้ายแรงสูงเปิดทางคนร้ายยึดเว็บ, WordPress บังคับอัพเดต","link":"https://www.blognone.com/node/133157","date":1679652917000,"content":"<div><div><div><p>WooCommerce ปลั๊กอินสำหรับสร้างเว็บอีคอมเมิร์ชยอดนิยมบน WordPress ที่มีผู้ใช้กว่า 500,000 เว็บ มีช่องโหว่ร้ายแรงสูง เปิดทางให้คนร้ายสามารถล็อกอินเป็นผู้ดูแลระบบได้โดยไม่ต้องมีบัญชีในระบบมาก่อน</p>\n<p>ช่องโหว่อยู่ใน WooCommerce Payments โดยกระทบตั้งแต่เวอร์ชั่น 4.8.0 เป็นต้นมา ทางฝั่ง Automattic ผู้ให้บริการ WordPress.com และผู้พัฒนา WooCommerce เอง ก็เริ่มบังคับอัพเดตเว็บต่างๆ ที่ติดตั้งปลั๊กอินตัวนี้ ส่วนผู้ใช้ WordPress ที่เปิดระบบอัพเดตไว้ก็ควรเริ่มได้แพตช์มาติดตั้ง</p>\n<p>เนื่องจากคนร้ายไม่ต้องมีบัญชีใดๆ ในระบบมาก่อน คาดว่าหลังจากนี้ไม่นาน คนร้ายจะเริ่มโจมตีเว็บเป็นวงกว้าง หากใครพบข้อสงสัยว่าโดนโจมตีแล้วควรเปลี่ยนรหัสผ่าน และกุญแจต่างๆ ที่อยู่ในฐานข้อมูลทั้งหมด</p>\n<p>ที่มา - <a href=\"https://www.bleepingcomputer.com/news/security/wordpress-force-patching-woocommerce-plugin-with-500k-installs/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/168f24cadeff6113ddac24327305d12f.png\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb666b586baa176a5e740dc0230ab0f43cb4ed2fdd2380fe0fb09f4cf4ca7376","category":"Thai"}