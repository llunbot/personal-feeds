{"title":"หุ้น Marvell มาแรง มูลค่าบริษัทเยอะกว่าอินเทลแล้ว ทั้งที่รายได้น้อยกว่าถึง 10 เท่า","link":"https://www.blognone.com/node/143542","date":1733750874000,"content":"<div><div><div><p>ไม่เชื่อก็ต้องเชื่อว่า บริษัทผู้ผลิตชิปรายเล็กอย่าง Marvell มีราคาหุ้นเพิ่มสูงขึ้นมากในปี 2024 จนตอนนี้ Marvell มีมูลค่าบริษัทตามราคาหุ้น (market cap) ที่ 98.22 พันล้านดอลลาร์ สูงกว่าอินเทล ที่มูลค่าปัจจุบัน 90.22 พันล้านดอลลาร์แล้ว ทั้งที่อินเทลมีรายได้เข้าบริษัทมากกว่า Marvell ถึง 10 เท่า</p>\n<p>เหตุผลที่หุ้นของ Marvell เพิ่มขึ้นมากก็เป็นสิ่งที่หลายคนน่าจะคาดเดาได้ว่า \"AI\"</p>\n<p>ธุรกิจดั้งเดิมของ Marvell เป็นชิปขนาดเล็กที่ใช้ในอุปกรณ์ฝังตัว เช่น อุปกรณ์สื่อสาร กล่องเซ็ตท็อป รถยนต์ ฯลฯ แต่ช่วงหลัง Marvell ขยายมาทำ<a href=\"https://www.marvell.com/solutions/data-center.html\">สินค้าสำหรับศูนย์ข้อมูล</a> โดยเฉพาะระบบเครือข่ายความเร็วสูง, ไฟเบอร์ออปติกส์, <a href=\"https://www.marvell.com/products/data-processing-units.html\">ชิป DPU</a> และสตอเรจ จึงมาเกาะกระแสศูนย์ข้อมูลบูมพอดี ส่งผลให้ธุรกิจศูนย์ข้อมูลของ Marvell มีรายได้เพิ่มเป็น 1.1 พันล้านดอลลาร์ต่อไตรมาส คิดเป็นสัดส่วน 72% ของรายได้ทั้งบริษัทแล้ว</p>\n<p>Marvell ยังเพิ่งเซ็นสัญญากับ Amazon เพื่อพัฒนาชิป AI และอุปกรณ์ในศูนย์ข้อมูลร่วมกัน ยิ่งทำให้ราคาหุ้นของ Marvell พุ่งสูงขึ้นในรอบเดือนที่ผ่านมา</p>\n<p>ที่มา - <a href=\"https://www.marvell.com/company/newsroom/marvell-expands-strategic-collaboration-aws-enable-accelerated-infrastructure-ai-cloud.html\">Marvell</a>, <a href=\"https://www.msn.com/en-us/technology/tech-companies/meet-the-small-ai-chip-maker-now-more-valuable-than-intel/ar-AA1vtKA6?ocid=BingNewsVerp\">WSJ</a>, <a href=\"https://hardware.slashdot.org/story/24/12/08/1753204/small-ai-chip-maker-marvell-is-now-more-valuable-than-intel\">Slashdot</a></p>\n<p><img alt=\"No Description\" src=\"https://www.blognone.com/sites/default/files/externals/5a1c8803010157f7f2399770981e78a5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9de5f4cb95fa3d2b56b07ced2c15124f.png\" /></p>\n</div></div></div><div><div>Topics: </div><div><div><a href=\"/topics/marvell\">Marvell</a></div><div><a href=\"/topics/stock\">Stock</a></div><div><a href=\"/topics/intel\">Intel</a></div><div><a href=\"/topics/datacenter-0\">Datacenter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de12b3fe0af08b8eef11c286437f57da08f40e74531f32b8a5a614d34a143b33","category":"Thai"}