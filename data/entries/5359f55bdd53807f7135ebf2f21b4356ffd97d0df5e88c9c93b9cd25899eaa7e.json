{"title":"Apple เพิ่มตัวกรองแสดงการแจ้งเตือนที่สำคัญไว้ด้านบนสุดเสมอใน iOS 18.4","link":"https://www.blognone.com/node/144861","date":1740235548000,"content":"<div><div><div><p>แอปเปิลออกอัปเดต iOS 18.4 เบต้า 1 ให้นักพัฒนาได้ทดสอบก่อนกำหนดออกอัปเดตให้ผู้ใช้งานทั่วไปเดือนเมษายน ตามที่แอปเปิล<a href=\"https://www.blognone.com/node/144812\">ประกาศก่อนหน้านี้</a> นอกจาก Apple Intelligence จะรองรับภาษามากขึ้น และฟังก์ชัน Image Playgrounds เพิ่มตัวเลือกภาพแบบ Sketch แล้ว แอปเปิลยังเพิ่มความสามารถอีกอย่างที่น่าสนใจเกี่ยวกับการแจ้งเตือน</p>\n<p>ฟังก์ชันที่ว่าคือ <strong>Priority Notifications</strong> ซึ่งใช้ปัญญาประดิษฐ์ Apple Intelligence ช่วยตัดสินใจเลือกแสดงข้อความแจ้งเตือนที่มองว่าสำคัญ ให้แสดงผลขึ้นมาด้านบนสุดในหน้าจอล็อกเพื่อไม่ให้พลาดข้อมูลนี้ ผู้ใช้งานสามารถดูการแจ้งเตือนอื่นได้ด้วยการปัดขึ้นเหมือนเดิม</p>\n<p>ผู้ใช้งานต้องเปิดการทำงานส่วนนี้เพิ่มเอง (opt-in) ที่ Settings &gt; Notifications &gt; Prioritize Notifications</p>\n<p>ตามปกติข้อความแจ้งเตือนใน iOS จะแสดงตามลำดับเวลาการเตือน เมื่อเปิดการทำงาน Priority Notifications จะทำให้ข้อความที่มองว่าสำคัญแสดงด้านบนเสมอไม่ว่าจะนานแค่ไหนจนกว่าจะกดดูนั่นเอง คล้ายระบบจัดลำดับความสำคัญของอีเมล</p>\n<p>iOS 18.4 ตอนนี้ยังเป็นเวอร์ชันทดสอบให้นักพัฒนา ส่วนผู้ใช้ทั่วไปจะได้ใช้งานในเดือนเมษายน</p>\n<p>ที่มา: <a href=\"https://9to5mac.com/2025/02/21/ios-18-4-enables-priority-notifications-a-new-apple-intelligence-feature/\">9to5Mac</a> ภาพ <a href=\"https://x.com/theapplehub/status/1893020887831478616\">Apple Hub</a></p>\n<p><img alt=\"No Description\" src=\"https://www.blognone.com/sites/default/files/externals/b6debdcd8dc12913840f9882acc2d474.jpeg\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5359f55bdd53807f7135ebf2f21b4356ffd97d0df5e88c9c93b9cd25899eaa7e","category":"Thai"}