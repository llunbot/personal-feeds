{"title":"Bun รันไทม์ JavaScript ออกเวอร์ชั่น 0.6 สร้างไบนารีโปรแกรมได้","link":"https://www.blognone.com/node/133910","date":1684484026000,"content":"<div><div><div><p>Bun รันไทม์ JavaScript ที่<a href=\"https://www.blognone.com/node/129311\">เพิ่งเปิดตัวเมื่อปีที่แล้ว</a> ออกเวอร์ชั่น 0.6.0 โดยมีความสามารถสำคัญคือสร้างไฟล์ executable แยกไปรันได้โดยไม่ต้องการไลบรารีภายนอกเพิ่มเติม</p>\n<p>โครงสร้างภายในที่เปลี่ยนไป คือทาง Bun สร้าง bundler ขึ้นใหม่เอง โดยยังคงชูความเร็วว่า build เร็วกว่า Webpack 5 ถึง 224 เท่าตัว เพราะตัว bundler แปลงโค้ด (transpile) ในตัวพร้อมใช้งาน ไม่ต้องไปแปลงใหม่อีกรอบ นักพัฒนาสามารถเขียนปลั๊กอินให้ bundler และ runtime ได้ด้วย API เดียวกัน</p>\n<p>ความเปลี่ยนแปลงอื่นๆ มีอีกจำนวนมาก เช่น รองรับ TypeScript 5.0, เพิ่ม API ของ NodeJS มากขึ้นหลายตัว และรองรับ Web API  เพิ่มเติม นอกจากนี้ยังแก้บั๊กจำนวนมาก</p>\n<p>ที่มา - <a href=\"https://bun.sh/blog/bun-v0.6.0\">Bun</a></p>\n<p><img alt=\"No Description\" src=\"https://www.blognone.com/sites/default/files/externals/6f7bac2eccc2aab3fd49e4550478c322.png\" /></p>\n</div></div></div><div><div>Topics: </div><div><div><a href=\"/topics/javascript\">JavaScript</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6025fe44be35585767509b0e0f599b32f47e87908d2c2fb064be82c72378a6e6","category":"Thai"}