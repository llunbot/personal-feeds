{"title":"Twitter เริ่มทดสอบฟีเจอร์ Communities สนทนาเฉพาะในกลุ่มตามหัวข้อ","link":"https://www.blognone.com/node/124647","date":1631144670000,"content":"<div><div><div><p>Twitter ประกาศเริ่มทดสอบฟีเจอร์ Communities แล้ว หลังจาก<a href=\"https://www.blognone.com/node/121401\">เปิดตัว</a>ไปเมื่อต้นปี โดย Communities เป็นระบบกำหนดทวีตให้แสดงผลเฉพาะในกลุ่มที่ผู้ทวีตเข้าร่วมอยู่ ซึ่งแต่ละกลุ่มจะมีแอดมินที่ดูแลจัดการและกำหนดกฎอยู่</p>\n<p>ทวีตที่กำหนดให้แสดงผลใน Communities จะแสดงผลเป็นสาธารณะ แต่การสนทนาตอบกลับในทวีตจะกำหนดให้เฉพาะผู้ที่อยู่ใน Community นั้น ๆ</p>\n<p>Twitter บอกว่าการสร้าง Communities นั้น ผู้ใช้สามารถตั้งกลุ่มขึ้นมาได้เอง แต่ต้องให้ Twitter อนุมัติก่อนในตอนนี้ ซึ่งอาจใช้เวลานานเนื่องจากอยู่ในสถานะทดสอบ โดยเบื้องต้น Twitter ได้สร้าง Communities ในหัวข้อต่าง ๆ ไว้แล้ว อาทิ Dogs, Weather, Sneakers, Skincare และ Astrology</p>\n<p>Communities ตอนนี้ทดสอบในผู้ใช้ iOS และจะเพิ่มเติมในเว็บและ Android เร็ว ๆ นี้</p>\n<p>ที่มา: <a href=\"https://techcrunch.com/2021/09/08/twitter-communities/\">TechCrunch</a></p>\n<p><img src=\"https://www.blognone.com/sites/default/files/externals/23114b36be36571bd3b192f481fb739c.png\" /></p>\n<blockquote><p>imagine an alternate timeline where everyone just gets yousay hi to Communities—the place to connect with people who Tweet like you. testing now on iOS and web, Android soon! <a href=\"https://t.co/TJdKwUa4D2\">pic.twitter.com/TJdKwUa4D2</a></p>\n<p>— Twitter Communities (@JoinCommunities) <a href=\"https://twitter.com/JoinCommunities/status/1435649202810404864?ref_src=twsrc%5Etfw\">September 8, 2021</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58498c93fe86ffc6c3857dd7974a7c2d0fc32d1d98a9df648a500526a644ea86","category":"Thai"}