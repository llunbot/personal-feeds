{"title":"เปิดตัว AIS x Microsoft for Startups ให้สตาร์ทอัพไทยใช้ Cloud Azure ฟรี พร้อมโอกาสเข้าถึงกลุ่มลูกค้า","link":"https://www.blognone.com/node/124147","date":1628573024000,"content":"<div><div><div><p>ทั้งเอไอเอสและไมโครซอฟท์ต่างมีโครงการเพื่อสตาร์ทอัพอยู่แล้วคือ AIS The StartUp และ Microsoft for Startups ล่าสุดทั้งสองประกาศความร่วมมือ เปิดตัวโครงการ AIS x Microsoft for Startups รับสมัครสตาร์ทอัพไทยที่ทำธุรกิจ B2B หรือ Business to Business เข้ามาสมัครเพื่อเข้าถึงการใช้งานเทคโนโลยีคลาวด์ของไมโครซอฟท์ รวมถึงโอกาสในการเข้าถึงกลุ่มลูกค้าผ่านช่องทางเอไอเอสและไมโครซอฟท์ด้วย</p>\n<p>สิ่งที่สตาร์ทอัพจะได้จากการเข้าร่วมโครงการคือ สามารถเลือกใช้โซลูชั่นต่างๆ ฟรี เช่น Cloud : Microsoft Azure, Development : Visual Studio Enterprise, Productivity : Microsoft 365, Dynamic 365 : for Sales รวมถึงการเข้าถึงตลาด และการเติบโต โดยในโครงการมีช่องทางขายให้กับสตาร์ทอัพที่ ทั้งในส่วนของพนักงานขายจาก เอไอเอสและไมโครซอฟท์, Telesell, การนำเสนอผ่านพาร์ทเนอร์บน Market Place</p>\n<p><img src=\"https://www.blognone.com/sites/default/files/externals/0430ca02cc43f51c713a4ad9f49e42f3.jpg\" /></p>\n<p>นายซันเจย์ แอนดรูว์ โทมัส หัวหน้าคณะผู้บริหารด้านเทคโนโลยีสารสนเทศ AIS พูดถึงความท้าทายของสตาร์ทอัพในโลกปัจจุบันว่าล้มเหลวไปแล้ว 92% ด้วยเหตุผลว่า ผลิตภัณฑ์ที่ทำออกมาไม่มีตลาดรองรับ, เทคโนโลยีไม่มีประสิทธิภาพมากพอ, ไม่สามารถระดมทุนได้เพิ่ม ป้าหมายของโครงการนี้จะช่วยให้สตาร์ทอัพได้เข้าถึงตลาด พร้อมยกระดับสถาปัตยกรรมเทคโนโลยีที่ใช้งานอยู่ให้ดีขึ้น</p>\n<p>นอกจากการเข้าถึงเทคโนโลยีและช่องทางขายแล้ว ไมโครซอฟท์จะช่วยให้คำแนะนำเมื่อต้องอัพเกรดเทคโนโลยีรองรับความต้องการใช้งานมากขึ้น แนะนำสถาปัตยกรรมเทคโนโลยีที่เหมาะสม และให้คำแนะนำเรื่อง GDPR และ PDPA เพื่อให้เก็บข้อมูลลูกค้าสอดคล้องกับกฎคุ้มครองข้อมูลใหม่</p>\n<p>สำหรับเกณฑ์การคัดเลือกสตาร์ทอัพ ต้องทำธุรกิจ B2B, มีอายุไม่เกิน 7 ปี, รายได้ไม่เกิน 25 ล้านเหรียญ สตาร์ทอัพที่สนใจสามารถสมัครผ่าน <a href=\"https://thestartup.ais.co.th/register\">thestartup.ais.co.th</a></p>\n<p><img src=\"https://www.blognone.com/sites/default/files/externals/26bf45d9c688c9f01b41772cbbd841bd.jpg\" /></p>\n<p>ที่มา - งานแถลงข่าว</p>\n</div></div></div><div><div>Topics: </div><div><div><a href=\"/topics/startup\">Startup</a></div><div><a href=\"/topics/ais\">AIS</a></div><div><a href=\"/topics/microsoft\">Microsoft</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ad9750edfd546efe080a8c055e048c588b82a439ab2345c470430ae3179d81d","category":"Thai"}