{"title":"ผู้บริหารเผยเป้าหมายใหม่ของ Xbox มุ่งเป้าเป็นบริษัทเกม Cross Platform อันดับหนึ่ง","link":"https://www.blognone.com/node/138222","date":1708006344000,"content":"<div><div><div><p>จากการประชุมภายในของ Xbox มื่อวันที่ 6 กุมภาพันธ์งานเดียวกับที่ Phil Spencer บอกพนักงานว่า<a href=\"https://www.blognone.com/node/138177\">ไม่มีแผนเลิกทำ Xbox</a> ล่าสุดมีรายงานเพิ่มเติมจากนักข่าว Shannon Liao ว่า Sarah Bond ประธานของ Xbox เผยกลยุทธ์ใหม่ที่จะขยายเกมของตนไปยังทุกแพลตฟอร์มโดยใช้คำโปรยว่า <strong>ทุกหน้าจอคือ Xbox</strong></p>\n<p>ในรายงานกล่าวกันว่า Bond ได้หารือเกี่ยวกับกลยุทธ์ของ Xbox ที่มีอยู่ในอุปกรณ์หลายประเภท และความทะเยอทะยานที่ต้องการให้ Microsoft เป็นบริษัทเกมแบบ Cross Platform อันดับหนึ่ง โดย Bond ได้แสดงรูปภาพของเกม Palworld ที่ทำงานบนแท็บเล็ต หน้าจอทีวี จอภาพ และอุปกรณ์พกพา ซึ่งพนักงานแสดงความประหลาดใจเมื่อเห็น Palworld และพูดติดตลกเกี่ยวกับความเป็นไปได้ของเครื่องเกม Xbox แบบพกพาด้วย</p>\n<p>งานนี้จะเป็นจริงตามที่มีรายงานออกมาเพียงใด คงต้องรอติดตามรายการ <a href=\"https://www.blognone.com/node/138170\">Official Xbox Podcast ตอนพิเศษ</a> ที่จะแถลงทิศทางธุรกิจใหม่ในวันที่ 16 กุมภาพันธ์ เวลา 3.00น. ตามเวลาประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/aa281d6a1b8b9e48f75d88e5539269c4.jpeg\" /><em>รูปของ Sarah Bond จากงานเปิดตัวเกม Starfield</em></p>\n<p>ที่มา - <a href=\"https://www.inverse.com/gaming/xbox-exclusives-town-hall-meeting-palworld\">Inverse</a> via <a href=\"https://www.videogameschronicle.com/news/ahead-of-its-business-update-microsoft-reportedly-told-staff-every-screen-is-an-xbox/\">VGC</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"356cc054867e21e52367d0a8cec25be501d5ae52ec8d0e7d09f66af996301ff8","category":"Thai"}