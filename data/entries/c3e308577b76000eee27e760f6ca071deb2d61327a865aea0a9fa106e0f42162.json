{"title":"Firefox 119 แก้บั๊ก tooltip ค้างหลังผู้ใช้รายงานมาถึง 24 ปี","link":"https://www.blognone.com/node/136161","date":1696914797000,"content":"<div><div><div><p>Firefox 119 ที่กำลังจะออกมีฟีเจอร์ใหม่หลายอย่าง เช่น การเปิดแท็บกลับทีละมากๆ, รองรับการย้ายโปรไฟล์จาก Chrome แต่ฟีเจอร์เล็กๆ อันหนึ่งคือการแก้<a href=\"https://bugzilla.mozilla.org/show_bug.cgi?id=148624\">บั๊ก 148624</a> บั๊ก tooltip ค้างไม่ยอมหายไป แม้หน้าต่าง Firefox จะอยู่เบื้องหลังหรือย่อไปแล้ว</p>\n<p>บั๊กนี้มีการรายงานครั้งแรกสุด<a href=\"https://bugzilla.mozilla.org/show_bug.cgi?id=45497\">ตั้งแต่กลางปี 2000</a> และมีการรายงานอีกหลายครั้ง สุดท้ายจึงรวบเป็นบั๊กเดียวหมายเลข 148624 นี้</p>\n<p>ความยากของบั๊กนี้คือไม่ได้เกิดกับทุกคน บางคนบอกว่านานๆ จะพบสักครั้ง บางคนบอกว่าพบทุกวัน  แต่เมื่อเดือนที่ผ่านมาผู้ใช้ fanzhuyifan ก็รายงานขั้นตอนการกระตุ้นให้พบบั๊กนี้ได้ พร้อมกับ<a href=\"https://hg.mozilla.org/mozilla-central/rev/8ae372dc88d1\">ส่งแพตช์แก้ไข</a> จึงปิดบั๊กได้ในที่สุด ปิดตำนานบั๊ก 24 ปีลง</p>\n<p>ที่มา - <a href=\"https://bugzilla.mozilla.org/show_bug.cgi?id=148624\">Bugzilla</a></p>\n<p><img alt=\"No Description\" src=\"https://www.blognone.com/sites/default/files/externals/efebc5e5187bb54c85decaeef6116796.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/bug\">Bug</a></div><div><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3e308577b76000eee27e760f6ca071deb2d61327a865aea0a9fa106e0f42162","category":"Thai"}