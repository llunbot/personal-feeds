{"title":"ไบเดนผ่านกฎหมาย กีดกันไม่ให้บริษัทผลิตอุปกรณ์โทรคมนาคมจีน ขอใบอนุญาตในสหรัฐฯ","link":"https://www.blognone.com/node/125810","date":1636693102000,"content":"<div><div><div><p>โจ ไบเดน ประธานาธิบดีสหรัฐฯ เซ็นผ่านร่างกฎหมายใหม่ Secure Equipment Act ห้ามไม่ให้บริษัทผลิตอุปกรณ์โทรคมนาคมที่อยู่ในรายชื่อเป็นภัยต่อความมั่นคงของชาติขอใบอนุญาตจาก FCC หรือหน่วยงาน กสทช. ของสหรัฐฯ ได้</p>\n<p>รายชื่อบริษัทที่เป็นภัยต่อความมั่นคงของชาติถูกจัดทำขึ้นตามคำสั่งของสภาคองเกรสตั้งแต่ปี 2019 และ FCC เป็นผู้จัดทำ โดยบริษัทผลิตอุปกรณ์ที่ถูก FCC จัดว่าเป็นภัยต่อความมั่นคงของสหรัฐฯ ส่วนใหญ่เป็นบริษัทจีน เช่น ZTE, Huawei และอื่นๆ</p>\n<p>แม้ FCC จะเพิ่งออกงบประมาณ 1.9 พันล้านดอลลาร์ ในโครงการ “rip and replaced” ช่วยบริษัทผู้ให้บริการเครือข่าย ถอดและเปลี่ยนอุปกรณ์ของบริษัทยี่ห้อ Huawei และ ZTE เป็นยี่ห้ออื่นในปีนี้ แต่ก็ยังออกใบอนุญาตให้บริษัทเหล่านี้อยู่จนถึงก่อนกฎหมายใหม่นี้บังคับใช้</p>\n<p><img src=\"https://www.blognone.com/sites/default/files/externals/72b75b2c79d1f863689791393830157e.jpg\" /></p>\n<p>กฎหมายนี้ได้รับเสียงโหวตให้ผ่าน 420-4 เสียงในสภาผู้แทนราษฎรสหรัฐ และผ่านแบบเป็นเอกฉันท์ในวุฒิสภา แสดงให้เห็นถึงความไม่ไว้ใจบริษัทจากประเทศจีนที่แผ่ขยายอย่างกว้างขวางในทั้งสองพรรคหลักและสภาสูงของสหรัฐฯ แถมการผ่านร่างกฎหมายนี้เกิดขึ้นเพียงหนึ่งวันหลังการออกแถลงการร่วมสู้โลกร้อนของสหรัฐฯ และจีน ในงาน COP26 สะท้อนให้เห็นว่าแม้จะมีแถลงการณ์ร่วม แต่สถานการณ์ระหว่างสองประเทศนี้ในปัจจุบัน ก็ไม่ได้ตึงเครียดน้อยลงไปกว่าเดิมเลย</p>\n<p>ที่มา - <a href=\"https://www.scmp.com/news/china/diplomacy/article/3155766/joe-biden-signs-legislation-tighten-us-restrictions-huawei-and\">SCMP</a></p>\n</div></div></div><div><div>Topics: </div><div><div><a href=\"/topics/united-states\">United States</a></div><div><a href=\"/topics/joe-biden\">Joe Biden</a></div><div><a href=\"/topics/huawei\">Huawei</a></div><div><a href=\"/topics/zte\">ZTE</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b59f77416905cb725e1075605e78ff82cd092e9186c6dd5de468f963d01eb244","category":"Thai"}