{"title":"Alphabet รายงานผลประกอบการไตรมาส เติบโตทุกส่วนธุรกิจ - Shorts ยอดวิว 7 หมื่นล้านครั้งต่อวัน","link":"https://www.blognone.com/node/136379","date":1698189500000,"content":"<div><div><div><p>Alphabet บริษัทแม่ของกูเกิล รายงานผลประกอบการประจำไตรมาสที่ 3 ปี 2023 รายได้รวม 76,693 ล้านดอลลาร์ เพิ่มขึ้น 11% จากช่วงเดียวกันในปีก่อน กำไรสุทธิตามบัญชี GAAP อยู่ที่ 19,689 ล้านดอลลาร์</p>\n<p>รายได้เฉพาะส่วนธุรกิจที่น่าสนใจเป็นดังนี้</p>\n<ul>\n<li>โฆษณา YouTube 7,952 ล้านดอลลาร์ เพิ่มขึ้น 12%</li>\n<li>รายได้ Google Cloud 8,411 ล้านดอลลาร์ เพิ่มขึ้น 22% มีกำไรเฉพาะส่วนธุรกิจ 266 ล้านดอลลาร์ เทียบกับปีก่อนที่ขาดทุน</li>\n<li>รายได้อื่นของกูเกิล (ฮาร์ดแวร์, Play Store, Subscription YouTube) 8,339 ล้านดอลลาร์ เพิ่มขึ้น 21%</li>\n</ul>\n<p>ในช่วงแถลงผลประกอบการ ซีอีโอ Sundar Pichai ให้ข้อมูลเพิ่มเติมว่าแพลตฟอร์มวิดีโอสั้น Shorts มีจำนวนการรับชมถึง 7 หมื่นล้านครั้งต่อวัน เพิ่มสูงขึ้นจากเมื่อต้นปีที่อยู่ราว 5 หมื่นล้านครั้ง ส่วน Ruth Porat หัวหน้าฝ่ายการลงทุนและซีเอฟโอ ให้ข้อมูลว่าธุรกิจคลาวด์ยังคงเติบโตแข็งแกร่งจากทุกกลุ่มธุรกิจลูกค้า และทุกภูมิภาค ตัวเลขการเติบโตนี้ยังสะท้อนการควบคุมค่าใช้จ่ายจากฝั่งลูกค้าแล้วด้วย</p>\n<p>ที่มา: <a href=\"https://abc.xyz/assets/4a/3e/3e08902c4a45b5cf530e267cf818/2023q3-alphabet-earnings-release.pdf\">Alphabet</a> และ <a href=\"https://www.cnbc.com/2023/10/24/alphabet-googl-earnings-q3-2023.html\">CNBC</a></p>\n<p><img src=\"https://www.blognone.com/sites/default/files/externals/05028c747f4ab52688b3f3b7e04f179a.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/google-cloud\">Google Cloud</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"055d196c821d83af5902fed460d5275fd40831133eb5c4b96cdd471961d7bec1","category":"Thai"}