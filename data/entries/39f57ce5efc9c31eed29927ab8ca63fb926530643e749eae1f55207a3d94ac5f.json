{"title":"Capcom เปิดตัวเกมใหม่ Kunitsu-Gami ปราบผีญี่ปุ่นโบราณ แนวคล้ายเกม Onimusha","link":"https://www.blognone.com/node/134303","date":1686577262000,"content":"<div><div><div><p>Capcom เปิดตัวเกมใหม่ Kunitsu-Gami: Path of the Goddess เป็นเกมแอคชั่นปราบผีญี่ปุ่น ที่เน้นความเป็นญี่ปุ่นโบราณแบบจัดๆ ลักษณะเดียวกับเกม Okami หรือ Onimusha ในอดีต</p>\n<p>ตอนนี้ยังไม่มีข้อมูลเนื้อเรื่องของเกมมากนัก จากในเทรลเลอร์เราเห็นเกมเพลย์เป็นแอคชั่นบุคคลที่สาม ใช้ดาบฟาดฟันศัตรูที่เป็นผีร้ายแบบต่างๆ โดยมีตัวละครในฉากได้หลายตัว (น่าจะรองรับการเล่นแบบ co-op ด้วย) รายละเอียดอื่นคงต้องรอติดตามกันต่อไป</p>\n<p>เกมพัฒนาด้วยเอนจิน RE Engine ยังไม่มีกำหนดวางขาย มีแผนลง Xbox Series X|S กับพีซี โดยยังไม่มีข้อมูลของแพลตฟอร์มอื่น</p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/games\">Games</a></div><div><a href=\"/topics/xbox\">Xbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39f57ce5efc9c31eed29927ab8ca63fb926530643e749eae1f55207a3d94ac5f","category":"Thai"}