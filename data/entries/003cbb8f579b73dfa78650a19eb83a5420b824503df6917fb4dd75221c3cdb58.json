{"title":"X อัพเดตว่าที่ฟีเจอร์ใหม่เร็ว ๆ นี้ วิดีโอคอล, ผู้ใช้ Verified ซ่อน Likes ได้, ระบบหางาน","link":"https://www.blognone.com/node/135533","date":1693488184000,"content":"<div><div><div><p>Elon Musk ซีอีโอ X หรือ Twitter อัพเดตล่าสุด เกี่ยวกับแผนการเพิ่มฟีเจอร์ใหม่หลายอย่าง ซึ่งบางอย่างก็เคยมีรายงานมาแล้วก่อนหน้านี้</p>\n<p>ของใหม่อย่างแรกคือระบบสนทนาวิดีโอคอล และคุยเฉพาะเสียง Musk ยังไม่ได้ให้รายละเอียดของบริการว่าจะมาเมื่อใด แต่<a href=\"https://twitter.com/elonmusk/status/1697145283472244974\">บอก</a>จุดเด่นว่า รองรับทุกแพลตฟอร์ม (iOS, Android, PC, Mac) ไม่ต้องใช้เบอร์โทรศัพท์ และ X นั้นถือเป็นบริการที่รวมช่องทางติดต่อทั่วโลกไว้อยู่แล้ว (Global address book)</p>\n<p>ฟีเจอร์ต่อมาสำหรับเพิ่มความเป็นส่วนตัวให้ผู้ใช้งาน Verified ที่จ่ายเงิน โดยสามารถซ่อนแถบ Likes จากหน้าโปรไฟล์ได้ ซึ่งจะมีเฉพาะเจ้าของบัญชีที่เห็นแถบนี้ รวมทั้ง API ของ X ก็ไม่สามารถดึงข้อมูลได้ ทั้งนี้รายชื่อคนที่ Likes จะยังแสดงข้อมูลในโพสต์นั้น ๆ</p>\n<p>สุดท้ายเป็นข้อกำหนดความเป็นส่วนตัวในการใช้งาน X ที่<a href=\"https://twitter.com/en/privacy#x-privacy-1\">อัพเดต</a>ใหม่ โดยเพิ่ม 2 ข้อมูลใหม่ที่ X จะจัดเก็บเมื่อผู้ใช้งานยินยอมเปิดเผยคือ ข้อมูล Biometric ซึ่ง X บอกว่าเพื่อความปลอดภัยในการใช้งาน (แต่ไม่ได้บอกว่าเก็บอย่างไร) และข้อมูลการสมัครงาน ผ่านแพลตฟอร์มใหม่ <a href=\"https://www.blognone.com/node/135455\">X Hiring</a> ซึ่ง X บอกว่าจะนำข้อมูลนี้เพื่อแนะนำตำแหน่งงาน หรือแนะนำแคนดิเดตให้กับผู้ว่าจ้าง</p>\n<p>ที่มา: <a href=\"https://www.engadget.com/x-sets-its-sights-on-linkedin-with-a-job-listing-feature-104525893.html\">Engadget</a>, <a href=\"https://www.imore.com/apps/twitter/elon-musk-announces-x-update-he-claims-facetime-cant-match\">iMore</a> และ <a href=\"https://techcrunch.com/2023/08/31/x-formerly-twitter-is-now-letting-paid-users-hide-their-likes/\">TechCrunch</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"003cbb8f579b73dfa78650a19eb83a5420b824503df6917fb4dd75221c3cdb58","category":"Thai"}