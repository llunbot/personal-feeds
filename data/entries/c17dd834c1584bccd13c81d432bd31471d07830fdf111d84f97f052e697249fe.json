{"title":"Meta รายงานผลประกอบการ รายได้และกำไรเติบโตสูง - Metaverse ขาดทุนอีก 4.5 พันล้านดอลลาร์","link":"https://www.blognone.com/node/141180","date":1722461805000,"content":"<div><div><div><p>Meta รายงานผลประกอบการประจำไตรมาสที่ 2 ปี 2024 รายได้รวม 39,071 ล้านดอลลาร์ เพิ่มขึ้น 22% จากไตรมาสเดียวกันในปีก่อน กำไรสุทธิเพิ่มขึ้นเป็น 13,465 ล้านดอลลาร์ โดยเป็นรายได้จากส่วนของแอป 38,718 ล้านดอลลาร์ และกลุ่ม Reality Labs หรือ Metaverse มีรายได้ 353 ล้านดอลลาร์ เฉพาะไตรมาสนี้ส่วน Reality Labs ขาดทุนจากการดำเนินงานมากขึ้นเป็น 4,488 ล้านดอลลาร์</p>\n<p>จำนวนผู้ใช้งานเป็นประจำทุกวันรวมทุกแพลตฟอร์มเพิ่มขึ้นเป็น 3.27 พันล้านคน</p>\n<p>Mark Zuckerberg ซีอีโอ Meta กล่าวว่า Meta AI ยังคงเดินหน้าสู่การเป็นผู้ช่วย AI ที่มีคนใช้งานมากที่สุดในโลกภายในสิ้นปีนี้ ในไตรมาสที่ผ่านมาบริษัทได้โอเพนซอร์สโมเดล AI ให้ใช้งาน, มีผลตอบรับที่ดีจากแว่น Ray-Ban Meta AI และยังรักษาการเติบโตได้ในทุกแอป</p>\n<p>ที่มา: <a href=\"https://investor.fb.com/investor-news/press-release-details/2024/Meta-Reports-Second-Quarter-2024-Results/default.aspx\">Meta</a></p>\n<p><img src=\"https://www.blognone.com/sites/default/files/externals/fc771fc474b76ef2ac6367be49b2bb4e.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c17dd834c1584bccd13c81d432bd31471d07830fdf111d84f97f052e697249fe","category":"Thai"}