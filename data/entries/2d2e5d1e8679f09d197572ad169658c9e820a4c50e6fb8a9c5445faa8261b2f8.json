{"title":"ฐานข้อมูลเว็บ RaidForums หลุด มีข้อมูลผู้ใช้เกือบห้าแสนราย","link":"https://www.blognone.com/node/134097","date":1685523561000,"content":"<div><div><div><p>RaidForums เว็บขายข้อมูลหลุดอันโด่งดัง <a href=\"https://www.blognone.com/node/128026\">แต่ถูกปิดไปเมื่อปี 2022</a> และหลังจากนั้นมีเว็บไซต์แบบเดียวกันเปิดขึ้นมาเรื่อยๆ และตำรวจชาติต่างๆ ก็พยายามไล่ปิดเรื่อยๆ เช่นกัน ล่าสุดผู้ดูแลเว็บ Exposed ก็ออกมาโพสฐานข้อมูลของเว็บ RaidForums</p>\n<p>ตัวฐานข้อมูลเป็นตาราง SQL ชื่อว่า <code>mybb_users</code> ขนาด 478,870 รายการ ระบุข้อมูลชื่อผู้ใช้, อีเมล, แฮชรหัสผ่าน, กลุ่มผู้ใช้ และข้อมูลอื่นๆ โดยข้อมูลเริ่มตั้งแต่ปี 2015 จบลงที่ปี 2020 ผู้ใช้เว็บไซต์ RaidForums ส่วนหนึ่งก็เป็นผู้ใช้เว็บ Exposed ด้วยหลายคนออกมายืนยันว่าฐานข้อมูลเป็นของจริง</p>\n<p>ตัวเว็บ RaidForums เป็นเว็บใต้ดินอยู่แล้ว ดังนั้นเราอาจจะไม่เห็นข้อมูลส่วนบุคคลจริงๆ มากนัก เพราะส่วนมากก็น่าจะใช้อีเมลปลอมกัน</p>\n<p>ที่มา - <a href=\"https://www.bleepingcomputer.com/news/security/new-hacking-forum-leaks-data-of-478-000-raidforums-members/\">Bleeping Computer</a></p>\n<p><img alt=\"No Description\" src=\"https://www.blognone.com/sites/default/files/externals/2017510183f4d29b9286bf238ad8426d.jpg\" /></p>\n</div></div></div><div><div>Topics: </div><div><div><a href=\"/topics/hacking\">Hacking</a></div><div><a href=\"/topics/data-breach\">Data Breach</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d2e5d1e8679f09d197572ad169658c9e820a4c50e6fb8a9c5445faa8261b2f8","category":"Thai"}