{"title":"ผู้ก่อตั้ง Quanta ให้ข้อมูล ไมโครซอฟท์จะเปิดตัว Windows 12 เดือนมิถุนายน 2024","link":"https://www.blognone.com/node/137052","date":1701487160000,"content":"<div><div><div><p>สื่อไต้หวัน Commercial Times อ้างคำพูดของ Barry Lam ประธานและผู้ก่อตั้ง Quanta โรงงานผลิตอุปกรณ์อิเล็กทรอนิกส์รายใหญ่ของโลก ที่ระบุว่าไมโครซอฟท์อาจเปิดตัว Windows 12 ในเดือนมิถุนายน 2024 ภายใต้แนวคิด AI PC</p>\n<p>Barry Lam ยังบอกว่าปี 2024 บริษัทของเขาจะได้ประโยชน์จากการผลิต AI PC, AI Server และ AI automotive electronic</p>\n<p>ในงานเดียวกันที่ไต้หวันยังมี Junsheng (Jason) Chen ประธานของ Acer ที่บอกว่า AI PC คงไม่ได้รับความนิยมแบบก้าวกระโดดในช่วงเวลาสั้นๆ แต่จะค่อยๆ เติบโตตามพฤติกรรมของผู้ใช้ที่หันมาใช้ Generative AI มากขึ้นเรื่อยๆ</p>\n<p>ผู้ผลิตชิปพีซีต่างทยอยเปิดตัวหน่วยประมวลผลที่มีตัวเร่ง AI สำหรับพีซีกันแล้ว เช่น AMD ที่เปิดตัว Ryzen AI ในปีนี้, <a href=\"https://www.blognone.com/node/136385\">Qualcomm จะออก Snapdragon X Elite ในปีหน้า</a> และ<a href=\"https://www.blognone.com/node/135830\">อินเทลที่เตรียมเปิดตัว Core Ultra ในวันที่ 14 ธันวาคมนี้</a></p>\n<p>ในอดีตไมโครซอฟท์มีธรรมเนียมออก Windows รุ่นใหม่ทุก 3 ปี (ช่วง Windows Vista, 7, 8, 10) มีเปลี่ยนธรรมเนียมตอน Windows 10 มายัง Windows 11 ทิ้งช่วงห่างกัน 6 ปี หากข่าวนี้เป็นจริง ระยะห่างระหว่าง Windows 11 กับ 12 ก็น่าจะเป็น 3 ปีแบบเดิม</p>\n<p>ที่มา - <a href=\"https://www.ctee.com.tw/news/20231201700066-430502\">Commercial Times</a> via <a href=\"https://www.pcworld.com/article/2160349/report-windows-12-will-release-in-june-2024-taiwans-pc-makers-think.html\">PCWorld</a></p>\n<p><img alt=\"No Description\" src=\"https://www.blognone.com/sites/default/files/externals/68919bffbc48e444c8f8c3f72eb10bc2.jpg\" /></p>\n</div></div></div><div><div>Topics: </div><div><div><a href=\"/topics/windows-12\">Windows 12</a></div><div><a href=\"/topics/quanta\">Quanta</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8de91061d29cbe49290257962b02537e04c326d9e05bbb81fd1de5e5c0b1e9bd","category":"Thai"}