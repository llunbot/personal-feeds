{"title":"Ubisoft จะปรับเกมแข่งรถออนไลน์ The Crew 2 และ The Crew Motorfest ให้เล่นออฟไลน์ได้","link":"https://www.blognone.com/node/141951","date":1726027560000,"content":"<div><div><div><p>Ubisoft ประกาศแผนการปรับเกมแข่งรถออนไลน์ <a href=\"https://www.blognone.com/node/92472\">The Crew 2</a> (ขายปี 2018) และ The Crew Motorfest (ขายปี 2023) ให้มีโหมดเล่นออฟไลน์ได้ด้วย เพื่อรักษาสถานะของเกมให้สามารถเล่นต่อไปได้ยาวๆ ในอนาคต</p>\n<p>ทิศทางของ Ubisoft ถือว่าน่าสนใจ เพราะเกมออนไลน์ยุคปัจจุบัน เมื่อไม่ได้รับความนิยมจนปิดเซิร์ฟเวอร์ไปแล้ว ก็จะไม่สามารถเล่นได้อีกตลอดกาล มีเกมจำนวนไม่มากนักที่ยอมปรับแก้เกมให้สามารถเล่นออฟไลน์ได้ด้วย (เช่น <a href=\"https://www.blognone.com/node/125074\">Dragon Quest X</a>)</p>\n<p>Ubisoft เองก็ถูกวิจารณ์จาก<a href=\"https://www.blognone.com/node/137254\">กรณีเกม The Crew ภาคแรก (ออกปี 2014) เพิ่งปิดเซิร์ฟเวอร์ไปเมื่อต้นปี 2024</a> ทำให้ไม่สามารถเล่นเกมได้อีกแล้ว การปรับแก้เกมภาคต่อให้สามารถเล่นได้นานๆ จึงเป็นสิ่งที่น่าชื่นชมไม่น้อย</p>\n<p>ที่มา - <a href=\"https://news.ubisoft.com/en-gb/article/1fiTcUyVqBbYf2zM4uhaaR/the-crew-motorfest-year-2-brings-new-island-and-more-on-november-6\">Ubisoft</a></p>\n<p><img alt=\"No Description\" src=\"https://www.blognone.com/sites/default/files/externals/562cc1c024d58d2615a5e847fbd2f390.jpg\" /></p>\n</div></div></div><div><div>Topics: </div><div><div><a href=\"/topics/the-crew\">The Crew</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cf6514505065233fda8c397a7d22ed159a146b19ca9c4eed4d6f418e54cac32","category":"Thai"}