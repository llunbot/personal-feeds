{"title":"DES เตรียมขอศาลบล็อก Facebook เหตุเพราะรับเงินโฆษณาจากเพจหลอกลวงให้ ปชช.ลงทุน","link":"https://www.blognone.com/node/135378","date":1692607382000,"content":"<div><div><div><p>ชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ประกาศเตรียมฟ้องศาลเพื่อขอคำสั่งให้ปิดกั้นเฟซบุ๊กไม่ให้สามารถใช้บริการในไทย เนื่องจากแพลตฟอร์มรับเงินค่าโฆษณาจากเพจปลอมแต่กลับไม่มีการตรวจสอบ</p>\n<p>ปัญหาใหญ่ที่ประชาชนถูกหลอกลวงมาจากเฟซบุ๊ก โดยมีการหลอกลวงให้ลงทุนผ่านโซเซียล 70% มาจากเฟซบุ๊ก และหลอกขายของออนไลน์จำนวน 90% ก็มาจากเฟซบุ๊ก  ที่ผ่านมาทางกระทรวงพยายามปิดแอคเคาท์ แต่ก็เหมือนจับแมวไล่หนู ปิดไป 1 เพจ ก็เปิดมาอีก 10 เพจ ซึ่งการที่เฟชบุ๊กรับเงินจากเพจเหล่านี้โดยไม่มีการตรวจสอบถือว่า เป็นผู้สนับสนุนและไม่รับผิดชอบต่อสังคม เป็นความผิดทาง พ.ร.บ.คอมพิวเตอร์ ซึ่งชัยวุฒิระบุว่า ถ้าเฟซบุ๊กไม่ปรับปรุง ก็ไม่ควรทำธุรกิจในเมืองไทยต่อไป</p>\n<p>ดีอีเอสกำลังเตรียมรวบรวมหลักฐานและประสานงานกับทางตำรวจ เพื่อฟ้องต่อศาลให้ปิดกั้นเฟซบุ๊กไม่ให้บริการในไทยภายใน 1 เดือน</p>\n<p>ที่มา: <a href=\"https://www.facebook.com/watch/live/?ref=watch_permalink&amp;v=293268666628394\">FB: กระทรวงดิจิทัลเพื่อเศรษฐกิจและสังคม</a></p>\n<p><img alt=\"No Description\" src=\"https://www.blognone.com/sites/default/files/externals/70a7a540b70618c854d118fe1d7ed43b.png\" /></p>\n</div></div></div><div><div>Topics: </div><div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/thailand\">Thailand</a></div><div><a href=\"/topics/government\">Government</a></div><div><a href=\"/topics/facebook\">Facebook</a></div><div><a href=\"/topics/meta\">Meta</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e63ebfb07b4a212e01f331accf9aaa59d61785adfd5b1d714a096e115255ca18","category":"Thai"}