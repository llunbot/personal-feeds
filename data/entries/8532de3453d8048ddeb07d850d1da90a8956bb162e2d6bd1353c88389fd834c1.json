{"title":"และแล้วก็มีวันนี้ GIMP 3.0 ออกรุ่นเสถียร","link":"https://www.blognone.com/node/145369","date":1742449792000,"content":"<div><div><div><p>หลังจากรอกันมานานข้ามทศวรรษ (GIMP 2.0 ออกปี 2004, <a href=\"https://www.blognone.com/node/101877\">GIMP 2.10 ออกปี 2018</a>) ล่าสุด GIMP 3.0 ออกรุ่นเสถียรในสัปดาห์ที่ผ่านมา</p>\n<p>การเปลี่ยนแปลงสำคัญของ GIMP 3.0 คือย้ายมาใช้ GTK 3.x เป็นฐาน รองรับหน้าจอความละเอียดสูง (HiDPI) ได้ดีกว่า GIMP 2.x และรองรับอินพุตจากแท็บเล็ตวาดรูปได้ดีขึ้น, รองรับการแก้ไขภาพด้วยฟิลเตอร์แบบไม่ทำลายต้นฉบับเดิม (non-destructive editing) และเห็นการเปลี่ยนแปลงของผลลัพธ์แบบเรียลไทม์, รองรับฟอร์แมตภาพ PSD ของ Photoshop ได้ดีขึ้น, ปรับปรุงระบบเลเยอร์ ระบบข้อความ ระบบจัดการสี <a href=\"https://www.gimp.org/release-notes/gimp-3.0.html\">รายละเอียดการเปลี่ยนแปลงทั้งหมด</a></p>\n<p>GIMP 3.0 ยังเปลี่ยนไอคอนหมา Wilber ใหม่ เป็นสไตล์แบบ flat ที่ดูมินิมัลกว่าเดิม ตอนนี้ <a href=\"https://www.gimp.org/downloads/\">GIMP 3.0 เปิดให้ดาวน์โหลด</a> ทั้งบนวินโดวส์ แมค ลินุกซ์</p>\n<p>ที่มา - <a href=\"https://www.gimp.org/news/2025/03/16/gimp-3-0-released/\">GIMP</a></p>\n<p><img alt=\"No Description\" src=\"https://www.blognone.com/sites/default/files/externals/c4a5994e14068668598d4e0734285aa1.jpg\" /></p>\n</div></div></div><div><div>Topics: </div><div><div><a href=\"/topics/gimp\">GIMP</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8532de3453d8048ddeb07d850d1da90a8956bb162e2d6bd1353c88389fd834c1","category":"Thai"}