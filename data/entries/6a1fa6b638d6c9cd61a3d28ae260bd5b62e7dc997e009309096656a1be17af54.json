{"title":"X แจก X Premium ให้ผู้ใช้งานฟรี เงื่อนไข มีผู้ติดตามเป็นบัญชีติ๊กถูกสีฟ้ามากกว่า 2,500 บัญชี","link":"https://www.blognone.com/node/138964","date":1711682360000,"content":"<div><div><div><p>X Premium บริการ Subscription จ่ายเงินรายเดือนสำหรับผู้ใช้ X ให้ได้เครื่องหมายยืนยันตัวตนติ๊กถูกสีฟ้า และฟีเจอร์เสริมเช่น โพสต์ข้อความได้ยาวขึ้น เพิ่มการถูกมองเห็น แสดงโฆษณาน้อยลง ฯลฯ เป็นช่องทางรายได้ที่ Elon Musk <a href=\"https://www.blognone.com/node/131624\">ให้ความสำคัญ</a>และผลักดันมาตลอดตั้งแต่มาเป็นเจ้าของ Twitter ที่ตอนนี้ชื่อ X ล่าสุด Musk มาพร้อมไอเดียใหม่อีกแล้ว</p>\n<p>โดยเขาโพสต์ข้อความว่าบัญชีผู้ใช้งาน X ที่<strong>มีผู้ติดตามเป็นบัญชียืนยันตัวตน</strong> (มีเครื่องหมายติ๊กถูก) อย่างน้อย 2,500 บัญชี จะได้ใช้งาน X Premium และถ้ามีบัญชียืนยันตัวตนติดตามถึง 5,000 บัญชี ก็จะได้แพ็คเกจบน <a href=\"https://www.blognone.com/node/136446\">X Premium+</a> ไปเลย</p>\n<p>อย่างไรก็ตามมีนักวิเคราะห์ Oliver Alexander ได้ตอบโพสต์ของ Musk บอกว่าเขาวิเคราะห์บัญชีใน X ที่เข้าเงื่อนไขดังกล่าวแล้ว พบว่ามีไม่ถึง 10 บัญชีที่ไม่ได้สมัคร X Premium และเข้าเงื่อนไขได้ของฟรีดังกล่าว</p>\n<p>ที่มา: <a href=\"https://www.cnbctv18.com/technology/elon-musk-offers-x-premium-subscription-for-free-but-with-a-catch-19381651.htm\">CNBC TV18</a></p>\n<p><img src=\"https://www.blognone.com/sites/default/files/externals/f757ea34006c8eee12589ba1714a84fa.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a1fa6b638d6c9cd61a3d28ae260bd5b62e7dc997e009309096656a1be17af54","category":"Thai"}