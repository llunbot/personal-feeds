{"title":"ผลสำรวจนักพัฒนา Python - Linux กับ Windows เป็น OS หลักเท่ากัน, 6% ยังใช้ Python 2","link":"https://www.blognone.com/node/141774","date":1725199470000,"content":"<div><div><div><p>JetBrains ร่วมกับ Python Software Foundation รายงานผลการสำรวจนักพัฒนา Python ประจำปี 2023 ซึ่งเป็นการทำสำรวจปีที่ 7 ในช่วงเดือนพฤศจิกายน 2023 ถึงกุมภาพันธ์ 2024 กับนักพัฒนา Python มากกว่า 25,000 คน</p>\n<p>ผลสำรวจมีหลายประเด็นที่น่าสนใจ เช่น คำถามเกี่ยวกับ Python 2 ซึ่ง<a href=\"https://www.blognone.com/node/115930\">เวอร์ชันสุดท้าย</a>ออกมาในปี 2020 และเข้าสู่สถานะหยุดการสนับสนุนแล้ว พบว่ามีนักพัฒนา 6% ที่ยังใช้ใช้ Python 2 เมื่อลงรายละเอียดมากกว่าครึ่งหนึ่ง เป็นนักพัฒนาที่อายุน้อยกว่า 21 ปี, 1 ใน 3 เป็นนักเรียน จึงอาจมีสาเหตุจากคอร์สเรียนที่ยังใช้ Python 2 อยู่ ขณะที่ 75% ใช้ Python 3 ที่เป็นสามเวอร์ชันล่าสุด</p>\n<p>ประเด็นอื่นมีดังนี้</p>\n<ul>\n<li>ระบบปฏิบัติการที่ใช้ในการพัฒนา ตอนนี้ Linux ลดลงมาเท่ากับ Windows ที่ 55%</li>\n<li>Visual Studio Code เป็น IDE หลักยอดนิยม 41% รองลงมาคือ PyCharm ส่วนใหญ่นักพัฒนาใช้ IDE อย่างน้อย 2 ตัว มีเพียง 23% ที่ใช้ IDE เดียว</li>\n<li>กลุ่มตัวอย่าง 37% บอกว่ามีส่วนร่วมกับโครงการของชุมชนโอเพนซอร์สในช่วง 1 ปีที่ผ่านมา ส่วนใหญ่เป็นเรื่องโค้ด</li>\n</ul>\n<p>ที่มา: <a href=\"https://lp.jetbrains.com/python-developers-survey-2023/\">JetBrains</a></p>\n<p><img alt=\"No Description\" src=\"https://www.blognone.com/sites/default/files/externals/5205c15bfcd5a3706aabd27b99906b4d.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/jetbrains\">JetBrains</a></div><div><a href=\"/topics/survey\">Survey</a></div><div><a href=\"/topics/developer\">Developer</a></div><div><a href=\"/topics/programming\">Programming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d745ad4574b318efe6565ef732f3fc2f296a03fbefb3a38e40338cb8040ffc8d","category":"Thai"}