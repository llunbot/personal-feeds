{"title":"Google เริ่มทดสอบแอป Google Gemini บน iOS แล้ว ยังจำกัดเฉพาะสโตร์บางประเทศ","link":"https://www.blognone.com/node/143046","date":1731315202000,"content":"<div><div><div><p>มีรายงานว่ากูเกิลได้เริ่มปล่อยแอป Google Gemini เวอร์ชัน iOS โดยสถานะตอนนี้ยังทดสอบเฉพาะในบางพื้นที่ หลังจากมีแอป Android ออกมาแบบจำกัดกลุ่ม<a href=\"https://www.blognone.com/node/138116\">ตั้งแต่ต้นปี</a></p>\n<p>ปัจจุบันผู้ใช้งาน iOS สามารถเรียกใช้ฟีเจอร์ Gemini ผ่านแอป Google ได้ แต่ในแอป Gemini จะมีฟีเจอร์สั่งงานด้วยเสียง Gemini Live เพิ่มมา ซึ่ง<a href=\"https://www.blognone.com/node/142333\">ผู้ใช้ Android ได้ฟีเจอร์นี้</a>ในเวอร์ชันภาษาอังกฤษทั้งหมดแล้ว</p>\n<p>ในตอนนี้พบว่ามีเฉพาะ <a href=\"https://apps.apple.com/ph/app/google-gemini/id6477489729\">App Store ของฟิลิปปินส์</a>ที่มีแอป Google Gemini ให้ดาวน์โหลด ซึ่งกูเกิลยังไม่ได้ให้รายละเอียดว่าจะเพิ่มเติมพื้นที่ทดสอบอย่างไร</p>\n<p>ที่มา: <a href=\"https://www.fonearena.com/blog/439752/google-gemini-ai-app-iphone-app-store.html\">Fone Arena</a></p>\n<p><img alt=\"No Description\" src=\"https://www.blognone.com/sites/default/files/externals/4664305cd2031eb513015efda1c16daf.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/ios\">iOS</a></div><div><a href=\"/topics/app-store\">App Store</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f00d5f32694b22f5b590e13140a82bf035f598d42dfd959b65df5bd503be4159","category":"Thai"}