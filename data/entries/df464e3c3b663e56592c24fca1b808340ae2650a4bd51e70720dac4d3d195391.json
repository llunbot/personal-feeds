{"title":"ตำรวจสิงคโปร์เริ่มให้รับแจ้งเรื่องผ่านไลฟ์ รายงานเหตุการสดจากโทรศัพท์ผู้แจ้ง","link":"https://www.blognone.com/node/133087","date":1679328530000,"content":"<div><div><div><p>Singapore Civil Defence Force (SCDF) เริ่มรับแจ้งเหตุผ่านทางไลฟ์วิดีโอจากโทรศัพท์มือถือผู้แจ้ง โดยผู้ใช้ต้องโทรแจงเหตุผ่านหมายเลข 999 สำหรับเหตุฉุกเฉิน หรือ 995 สำหรับเหตุเพลิงไหม้ และเมื่อพูดคุยกับเจ้าหน้าที่แล้ว เจ้าหน้าที่จะพิจารณาว่าต้องอาศัยภาพที่เกิดเหตุหรือไม่ หากต้องการก็จะส่ง SMS พร้อมกับลิงก์เว็บกลับไปให้ผู้แจ้งเหตุ</p>\n<p>การรายงานทำผ่านเบราว์เซอร์ทั้งหมด ผู้แจ้งเหตุยังคงโทรศัพท์คุยกับเจ้าหน้าที่ระหว่างการไลฟ์รายงานเหตุ และแม้จะเป็นการกดลิงก์จาก SMS แต่เนื่องจาก<a href=\"https://www.blognone.com/node/132407\">ชื่อผู้ส่ง SMS ทั้งหมดในสิงคโปร์ต้องลงทะเบียนล่วงหน้า</a> การประชาสัมพันธ์บริการนี้ก็บอกประชาชนไปพร้อมกันว่า SMS ต้องมาจากชื่อผู้ส่ง \"Police 999\"</p>\n<p>ข้อดีสำคัญของระบบนี้คือศูนย์รับแจ้งเหตุสามารถแชร์ภาพเหตุการณ์ให้กับเจ้าหน้าที่ลาดตระเวณได้ทันที ทำให้เห็นภาพเหตุการณ์เดียวกัน มองเห็นลักษณะของบุคคลหรือยานพาหนะได้ชัดเจนขึ้น</p>\n<p>ที่มา - <a href=\"https://www.facebook.com/singaporepoliceforce/videos/3480307345628587\">Singapore Police Force</a>,  <a href=\"https://www.police.gov.sg/Media-Room/News/20230320_launch_of_emergency_video_system\">police.gov.sg</a></p>\n<p><img alt=\"No Description\" src=\"https://www.blognone.com/sites/default/files/externals/bf481b54d34540e674ae9f8ff243ecc1.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df464e3c3b663e56592c24fca1b808340ae2650a4bd51e70720dac4d3d195391","category":"Thai"}