{"title":"PlayStation เปิดตัวฟีเจอร์ใหม่แชร์ลิงก์ชวนเพื่อนมาเล่นเกมด้วยกันใน PS5 ผ่านแอปแชทต่าง ๆ ได้","link":"https://www.blognone.com/node/139536","date":1714640749000,"content":"<div><div><div><p>PlayStation เปิดตัวฟีเจอร์ใหม่ชวนเพื่อนมาเล่นเกมด้วยกันใน PlayStation 5 ได้ด้วยการส่งลิงก์ให้เพื่อนผ่านแอปพลิเคชันส่งข้อความ และโซเชียลมีเดียต่าง ๆ ซึ่งจะเปิดให้ใช้งานได้ในอนาคต</p>\n<p>PlayStation อธิบายการใช้งานของฟีเจอร์นี้ว่าผู้ใช้งานกดสร้างลิงก์ผ่านเมนู Share Link ชวนเพื่อนได้จากบนเครื่อง PlayStation 5, PlayStation App บนมือถือ และบนเว็บไซต์ของ PlayStation โดยระบบจะสร้างลิงก์ url ขึ้นมาในรูปแบบของ QR Code ให้ผู้ใช้งานกดคัดลอกลิงก์แล้วแชร์ให้คนที่ต้องการชวนมาเล่นเกมได้</p>\n<p><img alt=\"No Description\" src=\"https://www.blognone.com/sites/default/files/externals/002680f35f4f2e29da104b72959bc46c.jpg\" /></p>\n<p>จุดเด่นของฟีเจอร์นี้คือผู้ใช้งานสามารถชวนคนมาเล่นเกมด้วยกันได้โดยที่ไม่ต้องเป็นเพื่อนใน PlayStation Network (ปกติจะชวนมาเล่นเกมได้ต้องเป็นเพื่อนกันบนแพลตฟอร์ม หรือพิม ID ในเกมเพื่อชวน) แต่เนื่องจากเป็นฟีเจอร์ใหม่ เกม PS5 บางส่วนอาจจำเป็นต้องมีการอัปเดตเพื่อให้ใช้งานฟีเจอร์นี้ได้อย่างราบรื่น</p>\n<p><img alt=\"No Description\" src=\"https://www.blognone.com/sites/default/files/externals/aa7127f1843aedfe24a26ca951250a2e.jpg\" /></p>\n<p>นอกจากนี้ PlayStation จะเพิ่ม Widget เมื่อแชร์ลิงก์ชวนเล่นเกมบน Discord ที่จะแสดงข้อมูลสถานะแบบเรียลไทม์ของผู้ใช้งาน ช่วยให้รู้ว่าเซสชันของเกมนั้นยังเปิดอยู่หรือไม่ก่อนที่เพื่อนจะเข้าร่วม</p>\n<p><img alt=\"No Description\" src=\"https://www.blognone.com/sites/default/files/externals/deb722f4eef5277496f0f3a4d624ae78.jpg\" /></p>\n<p>ที่มา - <a href=\"https://blog.playstation.com/2024/05/01/introducing-a-new-way-to-invite-ps5-players-into-your-multiplayer-sessions/?\">PlayStation Blog</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6f1a10d991731bd34a91f0eb02c78408a9f828b81e8c51b0dd0002ac7ebc46f","category":"Thai"}