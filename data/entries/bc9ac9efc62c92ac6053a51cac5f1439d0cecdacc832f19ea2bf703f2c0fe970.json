{"title":"Perplexity ออกหนังโฆษณา ได้ลีจองแจนำแสดง แถมแซว AI Overviews ของ Google เรื่องใส่กาวในพิซซ่า","link":"https://www.blognone.com/node/145331","date":1742306979000,"content":"<div><div><div><p>Perplexity บริการค้นหาข้อมูลด้วยปัญญาประดิษฐ์ ออกหนังโฆษณาใหม่ เพื่อนำเสนอความสามารถค้นหาคำตอบได้ตรงประเด็นและรวดเร็ว ซึ่งนำแสดงโดยลีจองแจ นักแสดงนำจากซีรีส์ Squid Game</p>\n<p>หนังโฆษณาเล่าสถานการณ์ที่ลีจองแจติดในห้องกับดักปริศนา โดยต้องตอบคำถามให้เร็วที่สุด ตอนแรกเขาใช้บริการค้นหาข้อมูลชื่อ Poogle แต่พบผลลัพธ์จากคำค้นหาจำนวนมากให้ต้องกดดูต่อ จึงสลับมาใช้ Perplexity แทน ที่ให้คำตอบเป็นเสียงและถูกต้อง</p>\n<p>ในคำถามหนึ่ง โฆษณายังแซวเหตุการณ์ที่ <a href=\"https://www.blognone.com/node/139944\">AI Overviews ปัญญาประดิษฐ์ตอบคำถามของกูเกิลให้คำตอบเพี้ยน</a> โดยถามว่าทำพิซซ่าอย่างไรไม่ให้ชีสหลุดจากแป้ง ซึ่งตอนนั้น AI Overviews ของกูเกิลบอกว่าให้ผสมกาวไปด้วย ในโฆษณานี้ Perplexity จึงตอบว่าให้ใช้ชีสมอซซาเรลลาสด และอย่าใช้กาว</p>\n<p>ดูหนังโฆษณาได้ท้ายข่าว</p>\n<p>ที่มา: <a href=\"https://www.theverge.com/news/631349/perplexity-ad-google-pizza-glue-fail\">The Verge</a></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/advertising\">Advertising</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google-search\">Google Search</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc9ac9efc62c92ac6053a51cac5f1439d0cecdacc832f19ea2bf703f2c0fe970","category":"Thai"}