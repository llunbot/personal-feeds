{"title":"[ลือ] Amazon Prime Video อาจเพิ่มแพ็กเกจแบบมีโฆษณา ตามรอย Netflix, Disney+","link":"https://www.blognone.com/node/134226","date":1686190847000,"content":"<div><div><div><p>Amazon Prime Video อาจต้องเดินตามรอยบริการสตรีมมิ่งคู่แข่งอื่นๆ ที่เพิ่มแพ็กเกจแบบมีโฆษณา (<a href=\"https://www.blognone.com/node/130925\">Netflix</a>, <a href=\"https://www.blognone.com/node/129776\">Disney+</a>) เพื่อขยายฐานลูกค้าให้กว้างขึ้น</p>\n<p>Wall Street Journal รายงานข่าวแวดวงว่า Amazon กำลังหาวิธีสร้างรายได้จากโฆษณาในธุรกิจต่างๆ รวมถึง Prime Video ด้วย โดยกำลังเจรจากับผู้สร้างภาพยนตร์อย่าง Warner Bros. หรือ Paramount เพื่อขอปรับแพ็กเกจแบบมีโฆษณา และจัดสรรส่วนแบ่งรายได้กันใหม่ แต่ยังไม่มีรายละเอียดว่าแพ็กเกจใหม่จะมีหน้าตาเป็นอย่างไร</p>\n<p>ที่ผ่านมา Amazon Prime Video มีการแสดงโฆษณาอยู่บ้าง แต่ยังจำกัดเฉพาะการถ่ายทอดสดกีฬาในสหรัฐเท่านั้น และ Amazon ยังมีบริการสตรีมมิ่งอีกตัวชื่อว่า Freevee ที่เป็นการดูฟรีแบบมีโฆษณามาตั้งแต่แรก</p>\n<p>ที่มา - <a href=\"https://www.wsj.com/articles/amazon-plans-ad-tier-for-prime-video-streaming-service-8944fe51?mod=djemalertNEWS\">Wall Street Journal</a>, <a href=\"https://www.axios.com/2023/06/07/amazon-prime-video-ads\">Axios</a>, <a href=\"https://www.neowin.net/news/amazon-prime-video-is-reportedly-working-on-an-ad-supported-tier/\">Neowin</a></p>\n<p><img alt=\"No Description\" src=\"https://www.blognone.com/sites/default/files/externals/11d9362910b1dad8dc4545f10c7e8b71.png\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/advertising\">Advertising</a></div><div><a href=\"/topics/amazon\">Amazon</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84b1abb487596bbf4eeb0b7cc51e8b67b4b851426c3bd0a4dc97a7c51a3da42a","category":"Thai"}