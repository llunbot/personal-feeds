{"title":"Supermicro รายงานผลประกอบการเบื้องต้นไตรมาสล่าสุด - มั่นใจส่งงบย้อนหลังทันกำหนด SEC","link":"https://www.blognone.com/node/144627","date":1739406667000,"content":"<div><div><div><p>Supermicro รายงานผลประกอบการเบื้องต้นของไตรมาสที่ 2 ปีการเงินบริษัท 2025 สิ้นสุดวันที่ 31 ธันวาคม 2024 ซึ่งยังเป็นงบการเงินที่ผู้ตรวจสอบบัญชียังไม่ได้อนุมัติ จาก<a href=\"https://www.blognone.com/node/142955\">เหตุการณ์ผู้สอบบัญชีเดิมลาออก</a>ที่เกิดขึ้นก่อนหน้านี้ และบริษัทเพิ่ง<a href=\"https://www.blognone.com/node/143192\">ตั้งผู้สอบบัญชีรายใหม่</a></p>\n<p>รายได้รวมอยู่ในช่วง 5.6-5.7 พันล้านดอลลาร์ เพิ่มขึ้น 54% จากช่วงเดียวกันในปีก่อน อัตรากำไรขั้นต้นอยู่ที่ 11.8-11.9% ประเมินกำไรสุทธิตามบัญชี GAAP ที่ประมาณ 0.50-0.52 ดอลลาร์ต่อหุ้น</p>\n<p>Supermicro เชื่อว่าบริษัทสามารถส่งรายงานประจำปี 10-K สำหรับปีการเงินสิ้นสุดเดือนมิถุนายน 2024 และรายงานประจำไตรมาสกันยายน 2024 1-Q ที่ผ่านการตรวจสอบของผู้สอบบัญชีได้ทันกำหนดของ SEC วันที่ 25 กุมภาพันธ์ ซึ่งทำให้บริษัทไม่ถูกถอนจากการซื้อขายในตลาดหุ้นแนสแดค</p>\n<p>ที่มา: <a href=\"https://ir.supermicro.com/news/news-details/2025/Supermicro-Announces-Second-Quarter-Fiscal-Year-2025-Preliminary-Financial-Information/default.aspx\">Supermicro</a></p>\n<p><img src=\"https://www.blognone.com/sites/default/files/externals/55aa2073ca97cc207d6e09e0da2a3964.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/supermicro\">Supermicro</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1932c722773ffa9c0cc1f0cbee9122be3c0a202fadae501b1b45fdf608ba09db","category":"Thai"}