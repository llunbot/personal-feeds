{"title":"The Business of The Athletic","link":"https://markpeak.net/the-business-of-the-athletic/","date":1688958514000,"content":"<p>เว็บข่าวกีฬา The Athletic เป็นตัวอย่างของสื่อยุคใหม่ที่สามารถสร้างโมเดลธุรกิจแบบ subscription 100% ให้เกิดขึ้นได้ แม้เป็นข่าวกีฬาล้วนๆ ไม่มีเนื้อหาอื่นเลย</p>\n<p>The Athletic ก่อตั้งในปี 2016 ปัจจุบันอายุ 7 ปี ถือว่าเด็กมากในวงการสื่อ แนวคิดของบริษัทตรงไปตรงมาว่า ต้องการทำสื่อกีฬาเชิงลึกสำหรับแฟนพันธุ์แท้ ที่รักกีฬามากพอจนยอมจ่ายเงินค่าสมาชิก ในโลกที่ข่าวกีฬาเป็นของฟรี</p>\n<p>มุมมองของ The Athletic คือในยุคสมัยที่สื่ออยู่ยากขึ้นเรื่อยๆ เพราะรายได้จากโฆษณาลดลงมาก สื่อต้องแปะโฆษณารกเต็มหน้าเว็บ มีวิดีโอเล่นอัตโนมัติ และสร้างยอดวิวด้วยการคลิกเบต เราลองเสี่ยงสร้างสื่อคุณภาพ ไม่มีโฆษณา แลกกับโมเดลธุรกิจที่คนอ่านต้องจ่ายเงิน (จริงๆ มันก็คือความฝันของสื่อทุกรายในยุคนี้)</p>\n<div>\n\t\t\t<div>\n\t\t\t\t<a href=\"https://theathletic.com/225963/2018/01/30/playing-the-long-game/\">\n\t\t\t\t\t<img src=\"https://cdn.theathletic.com/app/uploads/2018/01/31174130/Pressblog_Article_Image%403x.jpg\" alt=\"Playing the long game\" />\t\t\t\t</a>\n\t\t</div>\n\t\n\t<div>\n\t\t<a href=\"https://theathletic.com/225963/2018/01/30/playing-the-long-game/\">\n\t\t\tPlaying the long game\t\t</a>\n\t</div>\n\t<div>\n\t\t<a href=\"https://theathletic.com/225963/2018/01/30/playing-the-long-game/\">\n\t\t\t<p>We founded The Athletic with this simple mission: produce smarter coverage for die-hard fans. It’s what we set out every day to do and our world-class full-time writers, alongside talented contributors and freelancers, have produced thousands of in-depth articles for The Athletic’s subscribers.</p>\n\t\t</a>\n\t</div>\n\t<div>\n\t\t<img src=\"https://theathletic.com/static/img/transparent-background-dark-favicon-32x32.png\" alt=\"The Athletic\" />\t\tThe Athletic\t</div>\n</div>\n<p><a href=\"https://theathletic.com/225963/2018/01/30/playing-the-long-game/\">ประกาศของผู้ก่อตั้งที่เขียนไว้เมื่อปี 2018</a></p>\n<blockquote><p>We founded The Athletic with this simple mission: produce smarter coverage for die-hard fans.</p>\n<p>We built this company because as fans we were missing something. We longed for the days of in-depth, substantive sports writing that we could read without distraction.</p>\n<p>The Athletic’s model is simple. We pay our writers well and rely on subscriptions, not ad revenue, to support our business.</p></blockquote>\n<p>The Athletic ทำได้สำเร็จ สร้างเว็บข่าวกีฬาคุณภาพที่มีคนยอมจ่ายเงินค่าสมาชิกขึ้นมาจากศูนย์ โดยไม่จำเป็นต้องเป็นแบรนด์สื่อเก่าแก่แบบ The New York Times, Wall Street Journal, The Economist และไม่ต้องเป็นสื่อธุรกิจก็ยังได้ (อีกรายที่ทำสำเร็จคือ Politico ที่เป็นสื่อการเมือง)</p>\n<p>ยอดสมาชิกของ The Athletic สูงถึงราว 1.2 ล้านคน ค่าสมาชิกเดือนละ 5.99 ดอลลาร์ (บางรายอาจได้ลดราคา หากสมัครเป็นปี หรือมีโปรโมชั่น) รายได้ของบริษัทในปี 2020 อยู่ที่ราว 80 ล้านดอลลาร์ต่อปี</p>\n<p>แต่นั่นกลับไม่เพียงพอ ไม่กำไร เพราะการสร้างเนื้อหาคุณภาพแบบ The Athletic ที่มีนักข่าวกีฬาอยู่ทุกเมืองใหญ่ (ในสหรัฐและยุโรป) เขียนข่าวเจาะรายละเอียดของทีมกีฬาเพื่อเอาใจแฟนพันธุ์แท้ของทีมนั้นๆ ต้องใช้คนจำนวนมาก <a href=\"https://www.axios.com/2021/05/25/new-york-times-nytimes-acquisition-athletic\">ตัวเลขที่มีรายงาน</a>คือมีพนักงาน 600 คนเมื่อปี 2021 โดยเป็นนักเขียนราว 400 คน (ยังไม่รวมฟรีแลนซ์)</p>\n<p>ปริมาณคอนเทนต์ที่ The Athletic ต้องผลิตตามจำนวนเมือง</p>\n<p><img loading=\"lazy\" src=\"https://markpeak.net/wp-content/uploads/2023/07/the-athletic-coverage.png\" alt width=\"1560\" height=\"923\" srcset=\"https://markpeak.net/wp-content/uploads/2023/07/the-athletic-coverage.png 1560w, https://markpeak.net/wp-content/uploads/2023/07/the-athletic-coverage-300x178.png 300w, https://markpeak.net/wp-content/uploads/2023/07/the-athletic-coverage-1024x606.png 1024w, https://markpeak.net/wp-content/uploads/2023/07/the-athletic-coverage-768x454.png 768w, https://markpeak.net/wp-content/uploads/2023/07/the-athletic-coverage-1536x909.png 1536w, https://markpeak.net/wp-content/uploads/2023/07/the-athletic-coverage-700x414.png 700w\" /></p>\n<p>The Athletic จึงอยู่ไม่รอดในเชิงธุรกิจ และสุดท้ายต้องขายให้ The New York Times เมื่อต้นปี 2022 ในราคา 550 ล้านดอลลาร์</p>\n<p>ตัวเลขขาดทุนของ The Athletic <a href=\"https://huddleup.substack.com/p/the-athletics-financials-since-the\">ที่มีคนรวบรวมเอาไว้</a></p>\n<ul>\n<li>2019: $54 million</li>\n<li>2020: $41 million</li>\n<li>2021: $55 million</li>\n<li>2022: ประมาณ $36 million</li>\n</ul>\n<p>การจับคู่ The Athletic กับ NYT เป็นสิ่งที่น่าสนใจ เพราะ NYT เป็นอีกกรณีศึกษาเรื่องการปรับตัวของสื่อเข้าสู่ยุค subscription แล้วประสบความสำเร็จเช่นกัน ก่อนควบรวมกิจการกัน NYT มียอดสมาชิกราว 8 ล้านคน <strong>และธุรกิจมีกำไร</strong></p>\n<p><img loading=\"lazy\" src=\"https://markpeak.net/wp-content/uploads/2023/07/nytimes-financial.png\" alt width=\"1176\" height=\"647\" srcset=\"https://markpeak.net/wp-content/uploads/2023/07/nytimes-financial.png 1176w, https://markpeak.net/wp-content/uploads/2023/07/nytimes-financial-300x165.png 300w, https://markpeak.net/wp-content/uploads/2023/07/nytimes-financial-1024x563.png 1024w, https://markpeak.net/wp-content/uploads/2023/07/nytimes-financial-768x423.png 768w, https://markpeak.net/wp-content/uploads/2023/07/nytimes-financial-700x385.png 700w\" /></p>\n<p><a href=\"https://nytco-assets.nytimes.com/2023/05/NYT-Earnings-Press-Release-Q1-2023-Final.pdf\">ตัวเลขจากผลประกอบการ Q1/2023</a></p>\n<p>เมื่อโมเดลธุรกิจเป็น subscription เหมือนกัน ธุรกิจรายเล็กอย่าง The Athletic มาอยู่กับรายใหญ่กว่า NYT ที่มีกำไรสามารถ “อุ้ม” ให้ The Athletic อยู่รอดไปได้ในระยะสั้น ก่อนหาวิธีทำกำไรให้ได้ในระยะยาว จึงเป็นเรื่องที่ “น่าจะดี” ในระยะยาว โดยไม่จำเป็นต้องปลดพนักงานออก</p>\n<p>การควบกิจการช่วยให้ตัวเลข subscribers ของบริษัทเติบโตทันทีในปี 2022 คือเพิ่มสมาชิกของ The Athletic มาอีกประมาณล้านกว่าคน รวมเป็น 9.7 ล้านคน</p>\n<p><img loading=\"lazy\" src=\"https://markpeak.net/wp-content/uploads/2023/07/nytimes-total-subs.png\" alt width=\"1077\" height=\"617\" srcset=\"https://markpeak.net/wp-content/uploads/2023/07/nytimes-total-subs.png 1077w, https://markpeak.net/wp-content/uploads/2023/07/nytimes-total-subs-300x172.png 300w, https://markpeak.net/wp-content/uploads/2023/07/nytimes-total-subs-1024x587.png 1024w, https://markpeak.net/wp-content/uploads/2023/07/nytimes-total-subs-768x440.png 768w, https://markpeak.net/wp-content/uploads/2023/07/nytimes-total-subs-700x401.png 700w\" /></p>\n<p>ในอีกทางก็ยังเป็นวิธีการเติบโตของ The New York Times Company ไปยังสื่อแขนงอื่นๆ ให้หลากหลายขึ้นด้วย ก่อนหน้านี้ NYT เคยซื้อกิจการเว็บรีวิวสินค้า Wirecutter, บริษัท Podcast และเกม Wordle รวมถึงแตกแขนงไปยังสื่อเฉพาะทาง (vertical) เช่น ทำอาหาร (Cooking) ดังนั้นการเติบโตใน vertical กีฬาที่มีขนาดใหญ่มากพอ จึงเป็นวิธีขยายตัวที่ดูเหมาะกันดี</p>\n<p><img loading=\"lazy\" src=\"https://markpeak.net/wp-content/uploads/2023/07/nytimes-subscription.png\" alt width=\"1280\" height=\"791\" srcset=\"https://markpeak.net/wp-content/uploads/2023/07/nytimes-subscription.png 1280w, https://markpeak.net/wp-content/uploads/2023/07/nytimes-subscription-300x185.png 300w, https://markpeak.net/wp-content/uploads/2023/07/nytimes-subscription-1024x633.png 1024w, https://markpeak.net/wp-content/uploads/2023/07/nytimes-subscription-768x475.png 768w, https://markpeak.net/wp-content/uploads/2023/07/nytimes-subscription-700x433.png 700w\" /></p>\n<p>สิ่งที่ The New York Times สามารถทำได้ทันทีหลังควบรวมแล้วคือ ออกแพ็กเกจ bundle รวมทุกอย่างในเครือให้สมาชิกเข้าไปอ่านได้ ซึ่งเป็นวิธีที่เห็นผล ตอนนี้มีสมาชิกกลุ่มนี้อยู่ราว 3 ล้านราย จากสมาชิกทั้งหมดเกือบ 10 ล้านราย</p>\n<p><img loading=\"lazy\" src=\"https://markpeak.net/wp-content/uploads/2023/07/nyt-subscribers-q1-2023.png\" alt width=\"1153\" height=\"584\" srcset=\"https://markpeak.net/wp-content/uploads/2023/07/nyt-subscribers-q1-2023.png 1153w, https://markpeak.net/wp-content/uploads/2023/07/nyt-subscribers-q1-2023-300x152.png 300w, https://markpeak.net/wp-content/uploads/2023/07/nyt-subscribers-q1-2023-1024x519.png 1024w, https://markpeak.net/wp-content/uploads/2023/07/nyt-subscribers-q1-2023-768x389.png 768w, https://markpeak.net/wp-content/uploads/2023/07/nyt-subscribers-q1-2023-700x355.png 700w\" /></p>\n<p>วิธีหารายได้อีกทางคือ การเพิ่มโฆษณาเข้าไปใน The Athletic (แม้จ่ายค่าสมาชิกอยู่แล้ว) ซึ่งเป็นวิธีที่สื่อหลายรายก็ทำกันมาก่อนแล้ว เช่น Financial Times ที่แม้เสียเงินค่าสมาชิกแล้วยังต้องมีโฆษณาอีก (แม้นิดหน่อย ไม่เกะกะรบกวน)</p>\n<blockquote>\n<p>The NYT will introduce more advertising to the subscription-based Athletic this year. Advertising only counted for 18% of The Athletic's $12.157 million of revenues in the two months under The Times' umbrella. </p>\n<p>Those ads largely run on podcasts currently.</p>\n<p>— A.J. Perez (@byajperez) <a href=\"https://twitter.com/byajperez/status/1521947275668463617?ref_src=twsrc%5Etfw\">May 4, 2022</a></p></blockquote>\n<p></p>\n<p>แน่นอนว่าการลดคนหรือลดต้นทุนย่อมต้องมี เช่น เมื่อเร็วๆ นี้ The Athletic ปลดพนักงานออก 20 คนหรือคิดเป็น 4% ของทั้งหมด (<a href=\"https://nypost.com/2023/06/12/new-york-times-reorganizes-the-athletic-with-layoffs/\">New York Post</a>) หรือล่าสุดเรื่องความกังวลของนักข่าวสายกีฬา NYT ที่กลัวว่าจะโดนยุบไปรวมกับ The Athletic (<a href=\"http://mediagazer.com/230709/p6#a230709p6\">Washington Post</a>) แต่ประเด็นพวกนี้คงถือเป็นเรื่องปกติของธุรกิจขนาดใหญ่ที่ต้องมีการปรับเปลี่ยนลักษณะนี้ (เพื่อความอยู่รอด) อยู่แล้ว ดีกว่า<a href=\"https://www.npr.org/2023/05/15/1173260377/vice-media-bankruptcy\">ปล่อยให้เจ๊งคามือไปแบบ Vice Media</a></p>\n<p>ตัวเลขสมาชิกและรายได้ของ The Athletic น่าจะดีขึ้นเรื่อยๆ และเติบโตขึ้นเร็วกว่ากว่าต้นทุนค่าผลิตคอนเทนต์ที่เพิ่มขึ้น ตราบเท่าที่ The New York Times สามารถยอมรับการขาดทุนของ The Athletic ได้ ก็น่าจะพลิกฟื้นกลับมาทำกำไรได้ในอีกไม่เกิน 2-3 ปี และกลายเป็นกำลังหลักอีกขาของบริษัทได้ในระยะยาว</p>\n<p>เรื่องนี้สอนให้รู้ว่า แม้บริษัทสตาร์ตอัพสื่ออย่าง The Athletic สร้างตัวขึ้นมาได้อย่างรวดเร็ว แต่ด้วยโมเดลธุรกิจแบบนี้ไม่สามารถอยู่รอดได้ลำพัง การหาบริษัทแม่ที่ใหญ่กว่า ช่วยสนับสนุนเรื่องเงินทุนได้มากกว่า ก็เป็นทางออกเดียวที่เป็นไปได้ ซึ่งเคสนี้ดูโชคดีที่การควบรวมไปได้สวย และน่าจะประสบความสำเร็จได้</p>\n<p>ข้อมูลการเงินทั้งหมดจาก<a href=\"https://nytco-assets.nytimes.com/2023/05/NYT-Earnings-Press-Release-Q1-2023-Final.pdf\">รายงานผลประกอบการ Q1/2023 ของ The New York Times</a></p>The post <a href=\"https://markpeak.net/the-business-of-the-athletic/\">The Business of The Athletic</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"b303b5aedbc9a0b708f562da580fc4f34d46c9d483a44ddd61d4ae29b523d2c5","category":"Thai"}