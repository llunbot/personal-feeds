{"title":"ศาลบราซิลยกเลิกคำสั่งบล็อก X ในประเทศแล้ว หลังจาก X จ่ายค่าปรับครบและถูกบัญชี","link":"https://www.blognone.com/node/142463","date":1728457408000,"content":"<div><div><div><p>ศาลสูงสุดบราซิลยกเลิกคำสั่งบล็อก X ในประเทศ ทำให้แพลตฟอร์มโซเชียลนี้กลับมาใช้งานได้ตามปกติแล้วในบราซิล หลังจากศาล<a href=\"https://www.blognone.com/node/141757\">ออกคำสั่ง</a>เมื่อเดือนที่ผ่านมา และ X ก็ยอมจ่ายค่าปรับรวมทั้งตั้งหัวหน้าฝ่ายกฎหมายในประเทศ</p>\n<p>บัญชี Global Government Affairs ของ X <a href=\"https://x.com/globalaffairs/status/1843773083783471139\">โพสต์ข้อความ</a>ยินดีที่ได้กลับมาให้บริการผู้ใช้งานในบราซิล ที่มีจำนวนหลายสิบล้านบัญชีอีกครั้ง โดยยืนยันแนวทางสนับสนุนเสรีภาพการสื่อสาร ภายใต้ขอบเขตของกฎหมาย ในทุกประเทศที่บริษัทดำเนินงาน</p>\n<p>ก่อนหน้านี้ X แจ้งการจ่ายเงินค่าปรับกับศาลครบ 28.6 ล้านเรียล หรือประมาณ 174.4 ล้านบาท แต่ศาลบราซิล<a href=\"https://www.blognone.com/node/142410\">แจ้งว่า</a>ค่าปรับส่วนเพิ่มจ่ายผิดบัญชีธนาคาร ซึ่งทำให้ X ไปแก้ไขให้ถูกต้องในเวลาต่อมา</p>\n<p>นักวิเคราะห์จาก Emarketer ให้เหตุผลที่ X ตัดสินใจยอมจ่ายค่าปรับเพื่อให้บริการในบราซิลอีกครั้ง จากท่าทีช่วงแรกที่ไม่ยอม เนื่องจากตลาดบราซิลเป็นหนึ่งในตลาดสำคัญของแพลตฟอร์ม</p>\n<p>ที่มา: <a href=\"https://www.wsj.com/tech/x-can-resume-operations-in-brazil-after-paying-millions-in-fines-91d35271\">The Wall Street Journal</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fe18b7a9646380a967eecca6f37cb3f53f88b2f6dbced24d291feeb84f436d8","category":"Thai"}