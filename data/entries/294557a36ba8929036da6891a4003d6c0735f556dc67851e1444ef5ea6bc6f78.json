{"title":"Amazon Prime Video เพิ่มแพ็กเกจดูหนังจาก Apple TV+ ราคา 9.99 ดอลลาร์","link":"https://www.blognone.com/node/142516","date":1728621701000,"content":"<div><div><div><p>อะไรก็เกิดขึ้นได้ในโลกธุรกิจ โดยเฉพาะในตลาดวิดีโอสตรีมมิ่งที่แข่งขันสูง ล่าสุด Amazon Prime Video สร้างเซอร์ไพรส์ ด้วยการประกาศออกแพ็กเกจ Apple TV+ เป็น add-on เพิ่มจากค่าสมาชิก Prime Video ตามปกติ เพื่อให้ดูคอนเทนต์จากฝั่ง Apple TV+ ได้ด้วย</p>\n<p>ราคาแพ็กเกจ Apple TV+ add-on อยู่ที่เดือนละ 9.99 ดอลลาร์ ซึ่งเป็นราคาเท่ากับการสมัคร Apple TV+ โดยตรงอยู่แล้ว (ไม่มีส่วนลดเพิ่ม) สิ่งที่แตกต่างกันคือกรณีนี้สามารถดูหนังของ Apple TV+ ได้จากแอพ Prime Video โดยตรง ไม่ต้องโหลดแอพเพิ่ม และจ่ายค่าสมาชิกในบิลเดียวกัน บริการนี้ยังมีเฉพาะในสหรัฐอเมริกาเท่านั้น</p>\n<p>แนวทางการขายแพ็กเกจ Prime Video Add-on นั้นมีมาก่อนแล้ว แต่ก่อนหน้านี้มักเป็นแพ็กเกจดูกีฬาสด หรือการซื้อ-เช่าหนังเพิ่มเติม</p>\n<p>ปกติแล้วเราไม่ค่อยเห็นแอปเปิลไปจับมือกับคนอื่นบ่อยนัก แต่รอบนี้ Eddy Cue ผู้บริหารฝ่าย Services บอกว่าต้องการขยายฐานผู้ชมเนื้อหาของแอปเปิลให้มากที่สุดเท่าที่จะทำได้</p>\n<p>ที่มา - <a href=\"https://www.aboutamazon.com/news/entertainment/apple-tv-shows-amazon-prime-video-subscription\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/2f9c120bd08c80f332d1a6cca9147e60.jpg\" /></p>\n</div></div></div><div><div>Topics: </div><div><div><a href=\"/topics/amazon-prime-video\">Amazon Prime Video</a></div><div><a href=\"/topics/apple-tv-plus\">Apple TV+</a></div><div><a href=\"/topics/video-streaming\">Video Streaming</a></div><div><a href=\"/topics/amazon\">Amazon</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"294557a36ba8929036da6891a4003d6c0735f556dc67851e1444ef5ea6bc6f78","category":"Thai"}