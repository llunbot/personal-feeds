{"title":"Stig Asmussen ผู้กำกับเกม Star Wars Jedi เปิดตัวสตูดิโอเกมใหม่ Giant Skull","link":"https://www.blognone.com/node/138659","date":1710254703000,"content":"<div><div><div><p>Stig Asmussen ผู้กำกับเกม Star Wars Jedi Fallen Order และ Jedi Survivor ที่<a href=\"https://www.blognone.com/node/135912\">เพิ่งลาออกจาก EA ในปี 2023</a> เปิดตัวสตูดิโอเกมใหม่ของตัวเองชื่อ Giant Skull โดยมีสำนักงานใหญ่ที่เมืองแอลเอ</p>\n<p>ทีมงานก่อตั้ง Giant Skull มีหลายคนที่ย้ายตามเขามาจากทีม Star Wars: Jedi Survivor บวกกับ Anthony Scott ทีมบริหารจาก Unbroken Studio ที่ร่วมพัฒนาเกม Suicide Squad ให้ Warner Bros. Games</p>\n<p>Asmussen บอกว่าเดิมทีเขาไม่เคยคิดตั้งสตูดิโอเกมของตัวเองมาก่อน และมีความสุขดีกับงานที่ Respawn/EA แต่เมื่อมีโอกาสที่ดีเข้ามา เขาก็เปลี่ยนใจ เมื่อจบภารกิจการพัฒนาเกม Jedi Survivor แล้วจึงได้เวลามาเปิดสตูดิโอสักที เขาบอกว่าชอบบรรยากาศของ Respawn ยุคแรกๆ ที่ก่อตั้งทีมขนาดเล็ก สร้างทีมขึ้นมาจากศูนย์ ซึ่งเขาอยากทำแบบนั้นอีกกับ Giant Skull</p>\n<p>ผลงานเกมแรกของ Giant Skull จะเป็นเกมแนว action-adventure ที่เน้นทั้งเนื้อเรื่องและเกมเพลย์ ซึ่งเป็นสิ่งที่ Asmussen ถนัด จากผลงานเก่าทั้งเกม Star Wars Jedi ทั้งสองภาค และผลงานก่อนหน้านั้นคือ God of War สามภาคแรก</p>\n<p>ที่มา - <a href=\"https://www.gamesindustry.biz/respawn-veteran-stig-asmussen-forms-giant-skull-to-build-aaa-single-player-games\">GamesIndustry</a></p>\n<p><img alt=\"No Description\" src=\"https://www.blognone.com/sites/default/files/externals/9a33f9775c08cece0dc28dd63ce04546.jpg\" /></p>\n</div></div></div><div><div>Topics: </div><div><div><a href=\"/topics/giant-skull\">Giant Skull</a></div><div><a href=\"/topics/star-wars\">Star Wars</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/respawn\">Respawn</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5239176c1c3ce5d2c81377e9a089aa3737642d2512f1f45b5c598fc95da92412","category":"Thai"}