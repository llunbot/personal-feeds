{"title":"Reddit เลิกระบบสะสมแต้ม เหรียญ $MOON บนบล็อกเชน บอกว่ารองรับสเกลได้ไม่ดีพอ","link":"https://www.blognone.com/node/136278","date":1697592914000,"content":"<div><div><div><p>Reddit ประกาศเลิกทำ<a href=\"https://www.reddit.com/r/CommunityPointsHelp/comments/gj779g/reddit_community_points_faq_guides_multiple/\">ระบบสะสมแต้ม Community Points</a> ที่พัฒนาบนบล็อกเชน เปิดตัวครั้งแรกในปี 2020 โดยให้เหตุผลว่าระบบบล็อกเชนสเกลได้ไม่ดีพอ กำลังคนไม่พอในการพัฒนา และการกำกับดูแลจากภาครัฐเข้มงวดขึ้น</p>\n<p>Community Points เป็นระบบจูงใจให้สมาชิกในชุมชน Reddit เข้ามาโพสต์เพื่อเก็บสะสมเหรียญชื่อ $MOON นำไปแลกเป็นป้ายหรืออีโมจิพิเศษต่างๆ ในระบบ โดยเหรียญเก็บลงในบล็อกเชน Ethereum และสามารถนำไปซื้อขายแลกเปลี่ยนกันได้ \"เผื่อว่าจะขึ้นราคา\"</p>\n<p>เว็บไซต์ TechCrunch ชี้ว่า Reddit ยังออกระบบสะสมแต้มอื่นๆ ที่ไม่ใช้บล็อกเชนเพิ่มมาอีกในภายหลัง เช่น <a href=\"https://www.reddit.com/contributor-program\">Reddit Contributor Program</a> ที่เก็บแต้มกรรม (karma) และทอง (gold) ในระบบแล้วนำไปแลกเป็นเงินจริงได้เลย (ไม่ต้องมีบล็อกเชนมาคั่นให้ดูเท่ๆ)</p>\n<p>ระบบ Community Points จะถูกนำออกในช่วงต้นเดือนพฤศจิกายน 2023 ตอนนี้ข้อมูลบนหน้าเว็บของ Reddit ถูกถอดออกเกือบหมดแล้ว</p>\n<p>ที่มา - <a href=\"https://techcrunch.com/2023/10/17/reddit-is-phasing-out-community-points-blockchain-rewards/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/1d703aa481329818146766a279332358.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/cryptocurrency\">Cryptocurrency</a></div><div><a href=\"/topics/blockchain\">Blockchain</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e4a909b7a67a93634381172e132fe4da3b554a83a379e1875f2a45b82dc6200","category":"Thai"}