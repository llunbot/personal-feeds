{"title":"AWS เพิ่มโควต้าส่งข้อมูลออกจากคลาวด์ฟรี 100 GB หากผ่าน CloudFront ฟรี 1 TB ต่อเดือน","link":"https://www.blognone.com/node/126001","date":1637779753000,"content":"<div><div><div><p>AWS ประกาศเพิ่มโควต้าส่งข้อมูลออกจากคลาวด์ (egress) จากเดิม 1 GB ต่อเดือนต่อภูมิภาค กลายเป็น 100 GB ต่อเดือน และหากส่งข้อมูลผ่าน CloudFront ที่เป็นบริการ CDN ของ AWS ก็จะส่งได้ฟรีถึง 1 TB ต่อเดือนจากเดิม 50GB ต่อเดือน</p>\n<p>โควต้าฟรีนี้จะเริ่มใช้งานวันที่ 1 ธันวาคมนี้ ทำให้เดือนหน้าผู้ใช้ทุกรายยกเว้นผู้ใช้บริการในจีนและคลาวด์รัฐบาล จ่ายค่าบริการลดลง เช่น CloudFront มีค่าบริการในไทย 0.120 ดอลลาร์ต่อกิกะไบต์ หรือประมาณ 4 บาท นโยบายราคาใหม่นี้ก็จะทำให้ผู้ใช้ลดค่าใช้จ่ายลงไปได้เดือนละ 4,000 บาท</p>\n<p>ค่าแบนด์วิดท์นับเป็นจุดอ่อนที่<a href=\"https://www.blognone.com/node/123867\">คู่แข่งของ AWS โจมตีเสมอมา</a> เนื่องจากคิดตามปริมาณข้อมูล และราคาค่อนข้างสูงมาก โดยค่อยปรับราคาลงแบบเดียวกับบริการอื่นๆ เช่น ค่าซีพียูหรือสตอเรจที่มักปรับราคาเรื่อยๆ</p>\n<p>ที่มา - <a href=\"https://aws.amazon.com/blogs/aws/aws-free-tier-data-transfer-expansion-100-gb-from-regions-and-1-tb-from-amazon-cloudfront-per-month/\">AWS</a></p>\n<p><img src=\"https://www.blognone.com/sites/default/files/externals/ca02a02dccde556026326eba0d856b41.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca3e7dd6165a23cda2671be8fac7e816a262c268c88e153d2fa998075224bfba","category":"Thai"}