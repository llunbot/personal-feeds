{"title":"ผู้สร้าง C++ ชี้ภาษากำลังถูกโจมตี ขอชุมชนรองรับมาตรฐานเขียนโค้ดปลอดภัยโดยเร็ว","link":"https://www.blognone.com/node/145046","date":1741024837000,"content":"<div><div><div><p>Bjarne Stroustrup ผู้สร้าางภาษา C++ เขียนบันทึกถึงกรรมการมาตรฐานภาษา C++ หรือ WG21 ระบุว่าการรองรับมาตรฐานภาษาปลอดภัยต่อบั๊กหน่วยความจำเป็นเรื่องเร่งด่วน เพราะตอนนี้ภาษา C++ กำลังถูกโจมตีอย่างไม่เคยมีมาก่อน</p>\n<p>แม้จะไม่ได้พูดถึงภาษาคู่แข่งอื่น แต่ก็อนุมานได้ว่า Stroustrup กำลังพูดถึงภาษา Rust ที่ได้รับความนิยมสูงขึ้นอย่างรวดเร็ว จากการรองรับการเขียนแบบปลอดภัยจากบั๊กหน่วยความจำ</p>\n<p>ภาษา C++ นั้นที่จริงแล้วมีการเสนอแนวทางบังคับให้เขียนโค้ดอย่างปลอดภัยออกมาหลายโครงการแล้ว เช่น <a href=\"https://www.open-std.org/jtc1/sc22/wg14/www/docs/n3423.pdf\">TrapC</a> หรือ <a href=\"https://safecpp.org/draft.html\">Safe C++</a> ตัว Stroustrup เองก็เสนอมาตรฐาน <a href=\"https://www.open-std.org/jtc1/sc22/wg21/docs/papers/2023/p2816r0.pdf\">Profiles</a> ที่สามารถกำหนดเงื่อนไขปิดบั๊กหน่วยความจำด้วยการกำหนด Type safety, Pointer safety, และ ownership ได้</p>\n<p>ข้อดีสำคัญของการพัฒนาภาษา C++ ให้รองรับการเขียนโค้ดอย่างปลอดภัยได้ คือโครงการต่างๆ สามารถบังคับรูปแบบการเขียนโค้ดแบบใหม่นี้ทีละส่วนไปได้ ไม่จำเป็นต้องเขียนโค้ดใหม่ทั้งหมด</p>\n<p>ที่มา - <a href=\"https://www.theregister.com/2025/03/02/c_creator_calls_for_action/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/c62687f87aa7a3282db8e768c3bc526e.png\" /></p>\n<p><a href=\"https://www.open-std.org/jtc1/sc22/wg21/docs/papers/2023/p2816r0.pdf\">ข้อเสนอของ Stroustrup</a> ในการเพิ่ม Profiles เพื่อบังคับการเขียนโค้ด C++ อย่างปลอดภัยเมื่อปี 2023</p>\n</div></div></div><div><div>Topics: </div><div><div><a href=\"/topics/c-0\">C++</a></div><div><a href=\"/topics/programming\">Programming</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a28884a1158caa80cf5aadd157057a0161ad4efc2828ffeb8cb4531e533c9f9","category":"Thai"}