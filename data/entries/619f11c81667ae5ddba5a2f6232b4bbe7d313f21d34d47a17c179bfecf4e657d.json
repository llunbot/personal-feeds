{"title":"iOS 18 รองรับ RCS แล้ว ยังแสดงกล่องข้อความเป็นสีเขียว ไม่ใช่สีน้ำเงิน iMessage","link":"https://www.blognone.com/node/140294","date":1718070859000,"content":"<div><div><div><p>ของใหม่ใน <a href=\"https://www.blognone.com/node/140278\">iOS 18</a> คือรองรับการส่งข้อความ RCS (Rich Communication Services) <a href=\"https://www.blognone.com/node/136787\">ตามที่แอปเปิลเคยประกาศไว้</a> ส่งผลให้ iOS และ Android สามารถส่งข้อความแบบ RCS ข้ามระหว่างกันได้ (สักที)</p>\n<p>แอปเปิลได้โชว์ภาพหน้าจอของการใช้งาน RCS บน<a href=\"https://www.apple.com/ios/ios-18-preview/\">หน้าเว็บของ iOS 18 Preview</a> โดยระบุว่า RCS จะช่วยให้ส่งข้อความที่มีสื่อ (ภาพ เสียง วิดีโอ) และตัวบอกสถานะการส่ง-อ่าน (delivery and read receipts) กับคนที่ไม่ได้ใช้ iMessage ได้ด้วย</p>\n<p>แต่ประเด็นสำคัญคือ ข้อความ RCS จะถูกแสดงในกล่องข้อความสีเขียว ยัง \"แตกต่าง\" จากข้อความในระบบ iMessage ที่ปกติใช้กล่องข้อความสีน้ำเงิน (<a href=\"https://www.blognone.com/node/136803\">ตามที่เคยประกาศไว้</a>) ซึ่งเรื่องนี้เคยเป็น<a href=\"https://www.blognone.com/node/111479\">ประเด็นเรื่องการแบ่งแยกสีของกล่องข้อความ</a> โดยเฉพาะในสหรัฐที่ยังนิยมส่งข้อความแบบ SMS ดั้งเดิมกันอยู่มาก</p>\n<p>ที่มา - <a href=\"https://www.droid-life.com/2024/06/10/apple-confirms-rcs-for-ios-18/\">Droid Life</a></p>\n<p><img alt=\"No Description\" src=\"https://www.blognone.com/sites/default/files/externals/7dbcd97d77d67e85996e9ab4e2970952.jpeg\" /></p>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/imessage\">iMessage</a></div><div><a href=\"/topics/rcs\">RCS</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"619f11c81667ae5ddba5a2f6232b4bbe7d313f21d34d47a17c179bfecf4e657d","category":"Thai"}