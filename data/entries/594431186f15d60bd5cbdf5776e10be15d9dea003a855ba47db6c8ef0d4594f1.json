{"title":"Sony ประกาศแต่งตั้งซีอีโอร่วมสำหรับส่วนธุรกิจ PlayStation","link":"https://www.blognone.com/node/139725","date":1715645042000,"content":"<div><div><div><p>Sony Interactive Entertainment (SIE) ส่วนธุรกิจในเครือโซนี่ที่ดูแล PlayStation ประกาศแต่งตั้งซีอีโอคนใหม่<a href=\"https://www.blognone.com/node/135966\">ต่อจาก Jim Ryan</a> ที่ประกาศเกษียณจากตำแหน่งก่อนหน้านี้ โดยเลือกใช้ระบบมีซีอีโอสองคน ซึ่งหลายบริษัทนิยมใช้ในช่วงที่ผ่านมา</p>\n<p>สองซีอีโอของ PlayStation ได้แก่ Hideaki Nishino จะรับผิดชอบส่วนธุรกิจแพลตฟอร์ม และ Hermen Hulst ดูแลส่วนสตูดิโอผลิตเกม มีผลตั้งแต่ 1 มิถุนายน 2024 เป็นต้นไป ส่วน Hiroki Totoki ที่เป็นซีอีโอชั่วคราวในช่วงสรรหาซีอีโอคนใหม่ จะเป็นประธานบอร์ดของ SIE</p>\n<p>Nishino ปัจจุบันมีตำแหน่งเป็นรองประธานอาวุโสกลุ่มประสบการณ์บนแพลตฟอร์ม ในบทบาทใหม่นี้เขาจะขยายความรับผิดชอบทั้งเทคโนโลยี ผลิตภัณฑ์ บริการ และแพลตฟอร์ม ตลอดจนบริหารความสัมพันธ์กับผู้ผลิตเกมภายนอก รวมทั้งงานขายและการตลาด</p>\n<p>ส่วน Hulst ปัจจุบันเป็นหัวหน้าฝ่าย PlayStation Studios ดูแลการผลิตเกม ตลอดจนดูแลการขายไลเซนส์เกมเพื่อนำไปผลิตคอนเทนต์รูปแบบอื่นเช่น ซีรีส์หรือภาพยนตร์</p>\n<p>ที่มา: <a href=\"https://sonyinteractive.com/en/news/blog/a-message-from-hiroki-totoki-a-new-era-at-sony-interactive-entertainment/\">SIE</a></p>\n<p><img alt=\"No Description\" src=\"https://www.blognone.com/sites/default/files/externals/c6f10c028012fb6ad8f8f7b9cfe21b78.jpeg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"594431186f15d60bd5cbdf5776e10be15d9dea003a855ba47db6c8ef0d4594f1","category":"Thai"}