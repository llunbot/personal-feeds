{"title":"Gmail อัพเกรดระบบกรองสแปมครั้งใหญ่ ดักอีเมลโฆษณาที่ใช้อีโมจิหรือสะกดผิดเพื่อหลบคีย์เวิร์ด","link":"https://www.blognone.com/node/137087","date":1701747640000,"content":"<div><div><div><p>กูเกิลประกาศอัพเกรดระบบตัวกรองอีเมลสแปมใน Gmail ซึ่งระบุว่าเป็นการอัพเกรดครั้งใหญ่ที่สุดในรอบหลายปี โดยใช้ระบบแยกแยะคำตัวใหม่ RETVec (Resilient &amp; Efficient Text Vectorizer) ที่มีความสามารถเข้าใจข้อความโฆษณาที่มีการดัดแปลงคำหลบเลี่ยง เช่น ใส่อักขระพิเศษ อีโมจิ สะกดคำผิด ที่ทำให้คนยังอ่านเข้าใจได้ แต่คอมพิวเตอร์อาจไม่เข้าใจ</p>\n<p>ตัวอย่างคำที่อีเมลโฆษณาใช้เพื่อหลบ เช่น C0NGRATULATIONS (แทนที่ด้วยเลขศูนย์), Jᴀ̲ᴄ̲ᴋ̲pot ใส่ขีดเส้นใต้ให้จับคู่ด้วย Unicode ปกติไม่ได้ เป็นต้น</p>\n<p>RETVec เป็นโมเดลที่ถูกเทรนด้วยข้อมูลคำ ที่มีการดัดแปลงด้วยวิธี เติม ลบ สะกดผิด ใช้อักขระพิเศษ แทนที่อักษรด้วยตัวเลข และวิธีอื่น ๆ ในอักขระ UTF-8 มากกว่า 100 ภาษา ผลลัพธ์ไม่ได้อยู่ในรูปรายการคีย์เวิร์ดที่ดักกรอง (lookup table) เพราะขนาดจะใหญ่มากกว่าวิธีการเดิมเนื่องจากต้องแปลงตัวอักษร โดยมีพารามิเตอร์ประมาณ 2 แสนรายการเท่านั้น ทำให้มีขนาดเล็กพอจะรันที่ระดับอุปกรณ์ได้ด้วย ซึ่งกูเกิลก็<a href=\"https://github.com/google-research/retvec\">โอเพนซอร์ส RETVec นี้ที่ GitHub</a></p>\n<p>ที่มา: <a href=\"https://security.googleblog.com/2023/11/improving-text-classification.html\">กูเกิล</a> ผ่าน <a href=\"https://arstechnica.com/gadgets/2023/12/gmails-ai-powered-spam-detection-is-its-biggest-security-upgrade-in-years/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/f873b9f6d65cb31571ce7109e091c0a1.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/machine-learning\">Machine Learning</a></div><div><a href=\"/topics/spam\">Spam</a></div><div><a href=\"/topics/e-mail\">E-mail</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df8d097a2448df932e64be162d973657f380862a2a2b8aadaa52a371862dea30","category":"Thai"}