{"title":"[ลือ] NVIDIA และ Broadcom เริ่มทดสอบผลิตชิป 18A กับโรงงานอินเทล, AMD ก็สนใจด้วย","link":"https://www.blognone.com/node/145061","date":1741079069000,"content":"<div><div><div><p>Reuters รายงานข่าวลือว่า NVIDIA และ Broadcom เริ่มเข้ามาทดสอบผลิตชิปกับโรงงานของอินเทลแล้ว โดยเป็นกระบวนการผลิตระดับ <a href=\"https://www.blognone.com/node/141319\">Intel 18A</a></p>\n<p>หากข่าวนี้เป็นจริง เท่ากับว่าความหวังของอินเทลในการรับจ้างผลิตชิปจากบริษัทอื่นๆ ใกล้ความจริงมากขึ้นเรื่อยๆ และจะช่วยให้ธุรกิจ Intel Foundry ที่ขาดทุนมาตลอด มีรายได้เข้ามาบ้างในอีกไม่ช้า</p>\n<p>นอกจากนี้ Reuters ยังรายงานว่าคู่แข่งอย่าง AMD ก็สนใจโรงงาน 18A ของอินเทลเช่กัน แต่ยังไม่ชัดเจนว่า AMD ได้ส่งชิปตัวอย่างไปทดสอบผลิตด้วยหรือไม่</p>\n<p>ทุกบริษัทที่ปรากฏชื่อในข่าวของ Reuters ปฏิเสธไม่แสดงความเห็นในเรื่องนี้</p>\n<p>ที่มา - <a href=\"https://www.reuters.com/technology/nvidia-broadcom-testing-chips-intel-manufacturing-process-sources-say-2025-03-03/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/f71135b2b961079f55b9c97999acd02a.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/rumors\">Rumors</a></div><div><a href=\"/topics/nvidia\">NVIDIA</a></div><div><a href=\"/topics/broadcom\">Broadcom</a></div><div><a href=\"/topics/amd\">AMD</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"320b349c33dba167f891e6649240143769774dc27787599e057d098386d77d9a","category":"Thai"}