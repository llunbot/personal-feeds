{"title":"TADA แพลตฟอร์มเรียกรถจากสิงคโปร์ เปิดตัวบริการเรียกรถแบบไม่มีค่าคอมมิชชั่นในไทย","link":"https://www.blognone.com/node/138438","date":1709103185000,"content":"<div><div><div><p>TADA (ทาดา) แพลตฟอร์มเรียกรถแบบไม่มีคำคอมมิชชั่น ที่มีสำนักงานใหญ่อยู่ในประเทศสิงคโปร์ ประกาศเปิดตัวบริการอย่างเป็นทางการในประเทศไทยแล้ว หลังได้รับความนิยมและสามารถรักษาส่วนแบ่งการตลาดอันดับ 2 ที่เติบโตอย่างต่อเนื่องในประเทศสิงคโปร์ 5 ปี และขยายบริการมาสู่กัมพูชา, เวียดนาม และล่าสุดประเทศไทย</p>\n<p>ค่าบริการของ TADA จะอิงค่าโดยสารจากกฎหมายกรมขนส่งทางบกเป็นหลัก ในช่วงแรก TADA จะเปิดบริการในกรุงเทพฯ ก่อน แล้วจะขยายบริการไปสู่จังหวัดนนทบุรี, ปทุมธานี และสมุทรปราการ มีรถยนต์ให้บริการ 4 ระดับคือ AnyTADA, Economy, Economy Large, Premium และ Taxis มีเป้าหมายจะเพิ่มบริการจักรยานยนต์ และขยายบริการไปยังต่างจังหวัดในประเทศไทยภายในปี 2024</p>\n<p><img alt=\"No Description\" src=\"https://www.blognone.com/sites/default/files/externals/73bbce6cc6bd91dd64cb3dee5f928cf9.png\" /></p>\n<p>การเปิดตัวของ TADA ครั้งนี้ มีเป้าหมายที่จะทำให้การเดินทางเข้าถึงได้ง่ายสำหรับทุกคน และช่วยสร้างรายได้ให้เพิ่มมากขึ้น ผ่านการกระจายราคาและรายได้ที่ถูกพัฒนาขึ้นมาอย่างเป็นธรรม ระหว่างแพลตฟอร์มผู้ให้บริการ, ผู้โดยสาร และคนขับรถ</p>\n<p><img alt=\"No Description\" src=\"https://www.blognone.com/sites/default/files/externals/63ef87c61ec7ad2cdcc56e68e1124908.png\" /></p>\n<p>ฌอน คิม ประธานเจ้าหน้าที่บริหารของ TADA ประเทศไทย กล่าวว่าการเปิดตัว TADA ในประเทศไทยไม่ใช่แค่การเติบโตทางธุรกิจเท่านั้น แต่ยังส่งเสริมความร่วมมือ และผสานการบริการให้เข้ากับในประเทศไทยได้อย่างลงตัว ทีมงานในประเทศไทยได้ถูกจัดดั้งขึ้นในปี 2023 เป็นการยืนยันถึงความมุ่งมั่นของบริษัทในการให้บริการที่เหมาะสมกับความต้องการ ผู้ใช้บริการในประเทศ เพื่อนำเสนอวิสัยทัศน์ใหม่สู่อุตสาหกรรมการคมนาคมเพื่อสร้างและสนับสนุนชุมชนที่ได้รับประโยชน์ร่วมกันทุกฝ่าย</p>\n<p>TADA เป็นส่วนหนึ่งของ MVLLABS Group บริษัทด้าน Blockchain Mobility System และยังได้พัฒนารถยนต์ไฟฟ้า ONION ที่ประสบความสำเร็จในโครงการนำร่องร่วมกับเครือเจริญโภคภัณฑ์หรือชีพีกรุ๊ปของประเทศไทย</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n</div></div></div><div><div>Topics: </div><div><div><a href=\"/topics/tada-mobility\">TADA Mobility</a></div><div><a href=\"/topics/ride-hailing\">Ride-Hailing</a></div><div><a href=\"/topics/thailand\">Thailand</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a54aa4402e5d11b418939c8f98b0394ef2a41db72b6869dfc034f39d2214b65","category":"Thai"}