{"title":"เกมประสบความสำเร็จแล้วไง? NetEase ปลดผู้กำกับ Marvel Rivals และทีมพัฒนานอกจีน","link":"https://www.blognone.com/node/144775","date":1739941773000,"content":"<div><div><div><p>Thaddeus Sasser ผู้กำกับเกม <a href=\"https://www.blognone.com/node/143719\">Marvel Rivals เกมยิงฮีโร่ของ NetEase ที่ประสบความสำเร็จอย่างสูง</a> เปิดเผยว่าเขาและทีมงานโดนปลดออกจาก NetEase ตามแผนการลดค่าใช้จ่ายของบริษัท</p>\n<p>นอกจาก Sasser ยังมี Jack Burrows ผู้ออกแบบเลเวลของ Marvel Rivals ที่ประกาศว่าถูกปลดออกเช่นกัน ทั้งคู่เป็นอดีตนักออกแบบเกมชาวอเมริกันที่เข้าทำงานกับ NetEase ในปี 2023 และนั่งทำงานในสตูดิโอที่ซีแอทเทิล ตอนนี้ยังไม่แน่ชัดว่าสตูดิโอฝั่งอเมริกาของ NetEase มีพนักงานทั้งหมดกี่คน แต่ข้อมูลคร่าวๆ คือ \"ประมาณสิบคน\"</p>\n<p>การปลดพนักงานของ NetEase รอบนี้เป็นการปลดทีมพัฒนาเกมในสหรัฐอเมริกา ซึ่งเป็นแผนการระยะยาวของ NetEase ที่ทยอยปิดสตูดิโอนอกประเทศจีนในรอบปีที่ผ่านมา นอกจากในสหรัฐอเมริกา NetEase ยังมีสตูดิโอในญี่ปุ่นด้วย</p>\n<p>ที่มา - <a href=\"https://www.linkedin.com/feed/update/urn:li:activity:7297672154060361729/\">Thaddeus Sasser</a>, <a href=\"https://kotaku.com/marvel-rivals-netease-game-director-layoffs-season-2-1851765290?utm_source=vip\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/0a820724ecfe84de96ab31e28c69c9d9.jpg\" /></p>\n</div></div></div><div><div>Topics: </div><div><div><a href=\"/topics/marvel-rivals\">Marvel Rivals</a></div><div><a href=\"/topics/games\">Games</a></div><div><a href=\"/topics/netease\">NetEase</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d451b7fc6b454f71e144414a16b7b7798879ff92ae7d436d37e1582495240d97","category":"Thai"}