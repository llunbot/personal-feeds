{"title":"อเมซอนประกาศ คินเดิลจะเชื่อมต่อ 2G/3G ในสหรัฐไม่ได้ ธันวาคมนี้เป็นต้นไป","link":"https://www.blognone.com/node/123948","date":1627526813000,"content":"<div><div><div><p>เมื่อวานนี้ทางอเมซอนร่อนจดหมายไปถึงผู้ใช้งานในสหรัฐอเมริกา แจ้งให้ทราบว่าเนื่องจากทางผู้ให้บริการเครือข่ายโทรศัพท์มือถือในสหรัฐจะเริ่มทยอยปิดการโครงข่ายในระบบ 2G และ 3G ตั้งแต่ธันวาคมปีนี้ มีผลให้อุปกรณ์รุ่นเก่าอย่าง Kindle 1, Kindle 2 และ Kindle DX จะไม่สามารถออนไลน์ได้อีกต่อไป</p>\n<p>แต่สำหรับรุ่นใหม่กว่านั้น อย่าง Kindle Keyboard, Kindle Touch, Paperwhite รุ่น 1/2/3, Voyage, Oasis รุ่น 1 ยังสามารถออนไลน์ได้ผ่าน WiFi ส่วนเครื่องรุ่นใหม่กว่านั้น ใช้โครงข่าย 4G แล้ว ไม่มีผลกระทบจากเหตุการณ์นี้แต่อย่างใด พร้อมกันนี้ยังให้สิทธิ์ส่วนลดซื้ออุปกรณ์คินเดิลรุ่นใหม่ 50-70 เหรียญ และเครดิตสำหรับซื้ออีบุ๊คอีก 25 เหรียญ โดยเครดิตจะพ่วงกับการซื้อเครื่องใหม่</p>\n<p>โดยส่วนตัวแล้วผลกระทบที่จะเกิดคือ ในระยะสั้นสำหรับคนที่มีอุปกรณ์เหล่านี้ก็ยังสามารถอ่านหนังสือที่มีอยู่ในเครื่องได้ ยังโหลดเนื้อหาผ่าน USB ที่ซื้อมาลงมาในเครื่องได้ แต่จะสะดวกน้อยลงมาก ที่สำคัญคือจะไม่สามารถลงทะเบียนเครื่องใหม่ได้ (เช่นต้อง factory reset หรือจะสลับบัญชี) จากบนอุปกรณ์ได้ หรือไม่สามารถซิงค์ตำแหน่งหนังสือ (Whispersync) ได้</p>\n<p>สิ่งที่ไม่แน่ใจคือ กรณีเครื่องที่ใช้งานในต่างประเทศ ที่มีพันธมิตรที่มี 2G/3G ใช้บริการอยู่ อย่างใน ไทย จะเป็นอย่างไร ก็คงต้องรอดูท่าทีของอเมซอนสำหรับกรณีนี้ต่อไป</p>\n<p>ที่มา: จดหมายถึงผู้บริโภคจากอเมซอน (เจอด้วยตัวเอง)</p>\n<p><img src=\"https://www.blognone.com/sites/default/files/externals/3f670f80f96532472542294e90d8e6a8.jpg\" /></p>\n</div></div></div><div><div>Topics: </div><div><div><a href=\"/topics/kindle-paperwhite\">Kindle Paperwhite</a></div><div><a href=\"/topics/kindle-voyage\">Kindle Voyage</a></div><div><a href=\"/topics/kindle-oasis\">Kindle Oasis</a></div><div><a href=\"/topics/kindle\">Kindle</a></div><div><a href=\"/topics/telecom\">Telecom</a></div><div><a href=\"/topics/3g\">3G</a></div></div></div>","author":"tekkasit","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd35ca285d441fbe12ebe0eb701e7615c4422f14d7d9aae783ef4483d37df46c","category":"Thai"}