{"title":"Google ปรับปรุงข้อกำหนดส่วนเสริม Manifest V3 ผ่อนปรนให้ Ad Blocker มากขึ้น","link":"https://www.blognone.com/node/136798","date":1700215119000,"content":"<div><div><div><p>Google ได้อัปเดต Manifest V3 ใหม่ซึ่งเป็นข้อกำหนดของ Chrome extension ที่เคยถูกวิพากษ์วิจารณ์เรื่องการจำกัดจำนวนตัวบล็อกโฆษณา  ซึ่ง Google ประกาศว่าจะเปลี่ยนแปลงจาก Manifest V2 ไปสู่ Manifest V3 ต่อ ด้วยการปรับปรุงข้อกำหนดหลักบางส่วน</p>\n<p>หนึ่งในการเปลี่ยนแปลงคือ การปรับปรุงการกรองเนื้อหาสำหรับ Declarative Net Request API ที่ใช้กับ Extension ที่บล็อกโฆษณา ที่ก่อนหน้านี้ Google เสนอให้จำกัดการทำงานของ API นี้ด้วยเหตุผลด้านความปลอดภัย ซึ่งอาจส่งผลกระทบต่อประสิทธิภาพของตัว Ad Blocker ในเบราว์เซอร์ที่ใช้ Chromium ทั้งหมด</p>\n<p>ตอนนี้ Manifest V2 [หยุดซัพพอร์ตไปแล้ว] และ Google จะปิดใช้ส่วนขยาย Manifest V2 ในเบราว์เซอร์ของผู้ใช้โดยอัตโนมัติในเดือนมิถุนายนปี 2024 ต่อไป</p>\n<p>แม้ว่า Google จะมีท่าทีผูกมิตรขึ้นเล็กน้อย กับ Ad Blocker แต่บริษัทก็ยังไม่เป็นมิตรกับส่วนขยายประเภทนี้อยู่ดี เพราะเมื่อต้นเดือนที่ผ่านมา YouTube เริ่ม<a href=\"https://www.blognone.com/node/136508\">แบนผู้ที่ใช้ Ad Blocker</a> บล็อคโฆษณา มีผลกับผู้ใช้ทั่วโลก</p>\n<p><img src=\"https://www.blognone.com/sites/default/files/externals/883c309822af8c6efee01b77305d1374.png\" /></p>\n<p>ที่มา - <a href=\"https://developer.chrome.com/en/blog/resuming-the-transition-to-mv3/\">Chrome Developer</a> via <a href=\"https://www.theverge.com/2023/11/16/23964509/google-manifest-v3-rollout-ad-blockers\">The Verge</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/ad-blocking\">Ad Blocking</a></div><div><a href=\"/topics/chromium\">Chromium</a></div><div><a href=\"/topics/google\">Google</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70c21bc00c766c05d520e2b41250bc807595d859f53beee99316e01f1d87da37","category":"Thai"}