{"title":"รีวิว Street Fighter 6 ออกมาดี คะแนนเฉลี่ย 92/100 สื่อบางสำนักยกเป็นภาคที่ดีที่สุด","link":"https://www.blognone.com/node/134090","date":1685504723000,"content":"<div><div><div><p><a href=\"https://www.blognone.com/node/131806\">Street Fighter 6 มีกำหนดวางวันที่ 2 มิถุนายน 2023</a> เมื่อวานนี้ก็ได้เวลาเผยแพร่รีวิวของสำนักต่างๆ ผลออกมาดี ได้<a href=\"https://www.metacritic.com/game/playstation-5/street-fighter-6?ref=hp\">คะแนนเฉลี่ย 92/100 (PS5)</a> และ <a href=\"https://www.metacritic.com/game/pc/street-fighter-6\">93/100 (PC)</a></p>\n<p>สื่อเกมบางสำนักอย่าง <a href=\"https://www.videogameschronicle.com/review/street-fighter-6/\">VGC</a> ให้คะแนนเต็ม 5/5 ชื่นชมงานภาพมีสไตล์โดดเด่น เพลงประกอบดี, เกมออกแบบมาให้เล่นคนเดียวได้เยอะ แตกต่างจากภาค 5 ที่เน้นการเล่นแข่งขันมากเกินไป, <a href=\"https://www.blognone.com/node/130471\">โหมดเกมใหม่ World Tour ที่ให้สร้างตัวละครเอง</a>ทำออกมาได้ดี, ตัวละครใหม่ของภาคนี้ออกแบบได้น่าสนใจ แม้ยังมีตัวละครเก่าเยอะไปหน่อย (8 ตัวต้นฉบับจากภาค II จากทั้งหมด 18 ตัว)</p>\n<p><a href=\"https://www.gamesradar.com/street-fighter-6-review/\">GamesRadar+</a> เป็นอีกสำนักที่ให้คะแนนเต็ม 5/5 ชื่นชมระบบการต่อสู้ ตัวละคร โหมดเกม ถึงขั้นบอกว่านี่อาจเป็นเกมไฟติ้งที่โดยรวมดีที่สุดเท่าที่เคยมีมา (Arguably the best overall fighting game package ever made) คล้ายกับ <a href=\"https://www.polygon.com/reviews/23739302/street-fighter-6-review-release-date-characters-ps5-xbox-pc\">Polygon</a> (รีวิวไม่มีคะแนน แต่ให้เกรด Recommends) บอกว่าเป็นภาคที่ดีที่สุดของซีรีส์ Street Fighter</p>\n<p><img src=\"https://www.streetfighter.com/6/assets/images/index/image_mv_1.jpg\" alt /></p>\n<p><a href=\"https://www.ign.com/articles/street-fighter-6-review\">IGN</a> และ <a href=\"https://www.gamespot.com/reviews/street-fighter-6-review-battle-hardened/1900-6418073/\">Gamespot</a> ให้คะแนน 9/10 เท่ากัน ชมระบบการต่อสู้แบบใหม่ที่มี Drive Gauge, โหมดในเกมหลากหลาย, ระบบออนไลน์เล่นได้ราบรื่น, เกมออกแบบมาให้ผู้เล่นหน้าใหม่และแฟนพันธุ์แท้เล่นได้สนุกทั้งคู่ ส่วนข้อติเป็นเรื่องเฟรมเรต และเสียงพากย์ระหว่างแมตช์</p>\n<p><a href=\"https://kotaku.com/street-fighter-6-review-world-tour-story-mode-roster-1850481281\">Kotaku</a> บอกว่าภาค 6 เป็นการกอบกู้ชื่อเสียงของซีรีส์กลับคืนมา หลังจากภาค 5 วางขายแบบไม่สมบูรณ์นัก เต็มไปด้วยปัญหามากมาย และเน้นการแข่งขันอีสปอร์ตมากเกินไป (<a href=\"https://www.metacritic.com/game/playstation-4/street-fighter-v\">คะแนนรีวิวภาค 5 เฉลี่ย 77/100 (PS4)</a>, <a href=\"https://www.metacritic.com/game/pc/street-fighter-v\">74/100 (PC)</a>)</p>\n</div></div></div><div><div>Topics: </div><div><div><a href=\"/topics/street-fighter\">Street Fighter</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21e318e5bdc1b56c1c5fc0c841120a21fca9e7356312d221497c0a30e824e64f","category":"Thai"}