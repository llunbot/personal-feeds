{"title":"RTFKT สตาร์ทอัป NFT ที่ Nike ซื้อกิจการมาเมื่อปี 2021 ประกาศปิดตัว","link":"https://www.blognone.com/node/143431","date":1733225687000,"content":"<div><div><div><p>RTFKT สตาร์ทอัปพัฒนา NFT สำหรับแสดงผลบนอุปกรณ์สวมใส่ ที่ Nike <a href=\"https://www.blognone.com/node/126298\">ซื้อกิจการ</a>เมื่อปี 2021 <a href=\"https://x.com/RTFKT/status/1863621178532773928\">ประกาศปิดกิจการ</a> โดยโครงการที่พัฒนาทั้งหมดจะปิดตัวในเดือนมกราคม ยกเว้นโทเค็นบนเชน Ethereum ที่มีอยู่แล้วจะยังสามารถเข้าถึงได้ต่อไปตามปกติ</p>\n<p>จุดเด่นของ RTFKT คือการพัฒนาโครงการ NFT ร่วมกับศิลปินและแบรนด์ต่าง ๆ โดยเฉพาะ CloneX ซึ่งเป็นระบบสร้างอวาตาร์ที่พัฒนากับ Takashi Murakami ศิลปินชื่อดังของญี่ปุ่น ทำให้ Nike ประกาศซื้อกิจการในเวลาต่อมา ซึ่งเป็นส่วนหนึ่งในแผนงานของ John Donahoe อดีตซีอีโอ Nike <a href=\"https://brandinside.asia/nike-fire-ceo-2024/\">ที่ถูกปลดออก</a>เมื่อหลายเดือนก่อน</p>\n<p>โครงการ NFT ภายใต้ RTFKT ทำเงินไปรวมมากกว่า 50 ล้านดอลลาร์ และอีกกว่า 45 ล้านดอลลาร์จากรอยัลตี้ ปริมาณการซื้อขายประมาณ 1.5 พันล้านดอลลาร์ จากคอลเลกชันกว่า 20 โครงการ ทั้งนี้ RTFKT มีแผนจะออกโครงการ NFT สุดท้ายทิ้งทวนก่อนปิดตัวด้วย</p>\n<p>ที่มา: <a href=\"https://www.theblock.co/post/329097/nike-owned-nft-wearables-startup-rtfkt-is-winding-down\">The Block</a></p>\n<p><img src=\"https://www.blognone.com/sites/default/files/externals/56c94ee08c687f28bd84b240d51cabfe.jpg\" /></p>\n</div></div></div><div><div>Topics: </div><div><div><a href=\"/topics/nike\">Nike</a></div><div><a href=\"/topics/nft\">NFT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76c2543ba43a1c4010d60eecb750f7991786a8c9653475454b4276b43cd6eb9b","category":"Thai"}