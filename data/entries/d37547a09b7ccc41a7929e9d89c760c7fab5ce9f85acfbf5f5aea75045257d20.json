{"title":"Apple เผยแพร่งานวิจัย AI ที่สามารถแก้ไขรูปภาพได้ตามคำสั่ง Natural Language","link":"https://www.blognone.com/node/138093","date":1707320910000,"content":"<div><div><div><p>แอปเปิลเผยแพร่งานวิจัยด้าน AI ต่อสาธารณะ โดยเป็นโมเดลโอเพนซอร์ส ที่สามารถแก้ไขรูปภาพได้ตามคำสั่งภาษาธรรมชาติ (Natural Language) ซึ่งพัฒนาและวิจัยโดยทีมวิจัยของแอปเปิล ร่วมกับทีมนักวิจัยจาก University of California, Santa Barbara</p>\n<p>โมเดล AI ตัวนี้มีชื่อว่า \"MGIE\" ย่อมาจาก MLLM-Guided Image Editing โดยนำโมเดลข้อมูลผสมผสานภาษาขนาดใหญ่ มาต่อยอดให้รับคำสั่งเพื่อแก้ไขรูปภาพในหลายแบบ ทั้งระดับเล็กที่พิกเซล จนถึงการแก้ไขภาพรวม</p>\n<p>ตัวอย่างที่นำเสนอในงานวิจัย แสดงให้เห็นความสามารถในการตีความคำสั่ง แล้วแก้ไขภาพให้ได้ใกล้เคียงความต้องการที่สุด เช่น รูปพิซซ่า เมื่อบอกให้ดูเป็นเมนูสุขภาพมากขึ้น ก็แก้ไขโดยเติมผักเข้าไป หรือสามารถสั่งแก้ไขรายละเอียดปลีกย่อย เช่น ลบคนด้านหลัง, แก้ไขหน้าจอคอมพิวเตอร์ในภาพ เป็นต้น</p>\n<p>ความสามารถของ MGIE ที่อธิบายไว้ได้แก่ การแก้ไขบรรยากาศภาพรวม, การแก้ไขลักษณะตามคำสั่งแบบ Photoshop เช่น คร็อป ปรับขนาด หมุน, ปรับแสง ความคมชัด ความสว่าง, แก้ไขวัตถุที่ระบุในภาพ</p>\n<p>MGIE เป็นโครงการโอเพนซอร์สสามารถ<a href=\"https://github.com/apple/ml-mgie\">ดูเพิ่มเติมได้ที่ GitHub</a></p>\n<p>ที่มา: <a href=\"https://venturebeat.com/ai/apple-releases-mgie-a-revolutionary-ai-model-for-instruction-based-image-editing/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/9b2f0e574a5c3e4d9fea8de5da05c7d5.jpeg\" /></p>\n<p>ตัวอย่างการแก้ไขของ MGIE ด้วยคำสั่งต่าง ๆ</p>\n<p><img alt=\"No Description\" src=\"https://www.blognone.com/sites/default/files/externals/a9c1149a0b71765e9f005ada3084a94b.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/image-editing\">Image Editing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d37547a09b7ccc41a7929e9d89c760c7fab5ce9f85acfbf5f5aea75045257d20","category":"Thai"}