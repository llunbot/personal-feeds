{"title":"Google Search ขยายฟีเจอร์ทดสอบใช้ AI ช่วยตอบคำถามในผลค้นหาอีก 120 ประเทศ ไทยได้ใช้งานแล้ว","link":"https://www.blognone.com/node/136644","date":1699480942000,"content":"<div><div><div><p>กูเกิลประกาศว่า<a href=\"https://www.blognone.com/node/133790\">ฟีเจอร์ทดสอบเสิร์ชแบบถามตอบ</a> ที่ใช้แชตบอท AI Bard ตอบคำถามที่กำลังค้นหาในชื่อ Search Generative Experience (SGE) ซึ่งก่อนหน้านี้ทดสอบจำกัดเฉพาะในอเมริกาและบางประเทศ ล่าสุดฟีเจอร์นี้ขยายมายังผู้ใช้เพิ่มอีก 120 ประเทศทั่วโลก ซึ่งรวมทั้งประเทศไทยด้วย</p>\n<p>สำหรับประเทศไทย คุณสมบัติ Search Labs นี้จะใช้งานได้กับผู้ใช้จำกัดจำนวน รองรับเฉพาะการค้นหาเป็นภาษาอังกฤษเท่านั้น หากมีสิทธิเข้าร่วมทดสอบจะเห็นไอคอน Labs (ขวดรูปชมพู่) ที่มุมบนขวาของหน้าแรกใน Chrome</p>\n<p>กูเกิลยังประกาศว่า SGE เพิ่มภาษาที่รองรับในการค้นหาอีก 4 ภาษาได้แก่ สเปน โปรตุเกส เกาหลี และอินโดนีเซีย ทำให้ตอนนี้รองรับรวมเพิ่มจากอังกฤษ ฮินดี ญี่ปุ่น เป็นทั้งหมด 7 ภาษา</p>\n<p>ที่มา: <a href=\"https://blog.google/products/search/google-search-generative-ai-international-expansion/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/ff14d4dd2be47747736917d97d08e03a.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/bard\">Bard</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddf4cb120e32cfb7df33528ddd2235c240182cc3bc9fba60969240895ae4dfd7","category":"Thai"}