{"title":"[ลือ] Apple จะเปิดตัว Mac รุ่นใหม่ชิป M3 เดือนตุลาคมนี้ทั้ง iMac, MacBook Air, MacBook Pro","link":"https://www.blognone.com/node/134856","date":1689515273000,"content":"<div><div><div><p>รายงานนี้มาจาก Mark Gurman แห่ง Bloomberg คนเดิม โดยเขาให้ข้อมูลล่าสุดว่าหลังจากงานเปิดตัว iPhone ในเดือนกันยายน แอปเปิลก็เตรียมเปิดตัวสินค้าอีกชุดในเดือนตุลาคม โดยโฟกัสที่สินค้าตระกูล Mac</p>\n<p>สินค้าตระกูล Mac ชุดใหม่ที่คาดว่าจะเปิดตัวในเดือนตุลาคม เป็นชิปรุ่นใหม่ M3 เทคโนโลยี 3 นาโนเมตร ได้แก่ iMac M3, MacBook Air จอ 13 นิ้ว M3 และ MacBook Pro M3 ซึ่งก็สมเหตุสมผลเพราะตอนนี้แอปเปิลเปิดตัวสินค้า Mac รุ่น M2 เก็บไปครบหมดแล้ว</p>\n<p>Gurman บอกว่ายังไม่ชัดเจนว่าแอปเปิลจะจัดงานแถลงข่าวเปิดตัวในเดือนตุลาคมหรือไม่ หรืออาจมาในรูปของการแจ้งข่าว หรือเป็นวิดีโอแนะนำ แต่ค่อนข้างแน่นอนว่า Mac จะมีการเปิดตัวในเดือนตุลาคม</p>\n<p>ส่วนสินค้าอื่นที่เขารายงานมีดังนี้ iPad Pro จอ OLED จะเปิดตัวปี 2024, iPad Air อัพเกรดชิปอาจเปิดตัวในปีนี้ เนื่องจาก iPad Air รุ่นล่าสุดยังใช้ M1 และ iMac รุ่นใหม่จอ 30 นิ้ว คาดเปิดตัวปี 2024</p>\n<p>ที่มา: <a href=\"https://9to5mac.com/2023/07/16/m3-apple-silicon-mac-october/\">9to5Mac</a></p>\n<p><img src=\"https://www.blognone.com/sites/default/files/externals/f52ef479c801b868f2df1571685ad600.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-pro\">MacBook Pro</a></div><div><a href=\"/topics/macbook-air\">Macbook Air</a></div><div><a href=\"/topics/imac\">iMac</a></div><div><a href=\"/topics/apple-silicon\">Apple Silicon</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7cf279615527fc44ef0e852f3a298da0a9a701c7a6420ad46a2b0a61ea7717e9","category":"Thai"}