{"title":"Dave Mills ผู้สร้าง NTP (Network Time Protocol) เสียชีวิตแล้วด้วยวัย 85 ปี","link":"https://www.blognone.com/node/137768","date":1705725719000,"content":"<div><div><div><p>Dr. David L. Mills หรือ Dave Mills ผู้ประดิษฐ์ NTP หรือ Network Time Protocol ซึ่งเป็นวิธีการซิงก์เวลาของคอมพิวเตอร์และระบบเครือข่ายต่าง ๆ ทั่วโลกเข้าด้วยกัน เสียชีวิตแล้วเมื่อวันที่ 17 มกราคมที่ผ่านมา ด้วยอายุ 85 ปี โดย Vinton Gray Cerf หนึ่งในผู้ร่วมสร้าง TCP/IP เป็นคน<a href=\"https://elists.isoc.org/pipermail/internet-history/2024-January/009265.html\">รายงาน</a>ข้อมูลนี้</p>\n<p>Cerf กล่าวถึง Dave Mills ว่าเขาถือเป็นหนึ่งในบุคคลต้นแบบที่ร่วมสร้างสิ่งที่เป็นพื้นฐานของอินเทอร์เน็ตยุคแรก โดย Mills สร้าง NTP ขึ้นมาในปี 1985 เพื่อแก้ไขปัญหาในเวลานั้นที่อุปกรณ์ในเครือข่ายอินเทอร์เน็ตมีเวลาที่ไม่ตรงกัน</p>\n<p>Dave Mills มีตำแหน่งสุดท้ายเป็นศาสตราจารย์กิตติคุณที่ University of Delaware ซึ่งเขาเกษียณในปี 2008</p>\n<p>ที่มา: <a href=\"https://arstechnica.com/gadgets/2024/01/inventor-of-ntp-protocol-that-keeps-time-on-billions-of-devices-dies-at-age-85/\">Ars Technica</a> ภาพ <a href=\"https://commons.wikimedia.org/wiki/File:DL_Mills.jpg\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/6e9472a9b65d81bcfcf4896b5da75d13.jpg\" /></p>\n</div></div></div><div><div>Topics: </div><div><div><a href=\"/topics/death\">Death</a></div><div><a href=\"/topics/internet\">Internet</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69aa2ddad00c9ec04aa5691cdf462d7c6dc879e52525fef71343078997ebf508","category":"Thai"}