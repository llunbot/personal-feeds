{"title":"มาตรฐาน Emoji 15.1 อนุมัติแล้ว เพิ่มนกฟีนิกซ์ มะนาวเขียว ส่ายหน้า พยักหน้า อีโมจิครอบครัวที่ไม่ระบุเพศ","link":"https://www.blognone.com/node/135753","date":1694741132000,"content":"<div><div><div><p>Unicode Consortium ประกาศว่า<a href=\"https://www.blognone.com/node/134827\">ร่างมาตรฐาน Emoji 15.1</a> ผ่านการอนุมัติอย่างเป็นทางการแล้ว โดยจะมีอีโมจิใหม่ 118 รายการ เริ่มใช้งานได้ผ่านอุปกรณ์และแพลตฟอร์มต่าง ๆ ตั้งแต่ปีหน้าเป็นต้นไป</p>\n<p>รายการอีโมจิที่เพิ่มมานี้ แบ่งเป็นของใหม่ 6 อย่าง ได้แก่ นกฟีนิกซ์, มะนาวสีเขียว (Lime), เห็ดสีน้ำตาล, โซ่ขาด, ส่ายหน้า, พยักหน้า เพิ่มอีโมจิครอบครัวใหม่ 4 รายการ ที่ไม่ระบุเพศคือ ผู้ใหญ่-ผู้ใหญ่-เด็ก, ผู้ใหญ่-เด็ก-เด็ก, ผู้ใหญ่-เด็ก และ ผู้ใหญ่-ผู้ใหญ่-เด็ก-เด็ก</p>\n<p>นอกจากนี้ยังเพิ่มทิศทางไปทางขวาของ 6 ประเภทอีโมจิ ได้แก่ คนเดิน, คนวิ่ง, คนคุกเข่า, คนเดินไม้เท้า, คนนั่งรถเข็น, คนนั่งรถเข็นไฟฟ้า ซึ่งเมื่อรวมกับความหลากหลายทั้งเพศ สีผิว ทำให้อีโมจิส่วนนี้เพิ่มขึ้นมา 108 รายการ</p>\n<p>ในอัพเดตนี้นอกจากอีโมจิแล้ว Unicode 15.1 ยังเพิ่มอักษรอีก 627 ตัว ทำให้มาตรฐาน Unicode มีอักษรรวมเป็น 149,813 ตัว ส่วนใหญ่ที่เพิ่มมาเป็นอักษร CJK เพื่อรองรับมาตรฐาน GB 18030 ของจีน</p>\n<p>ที่มา: <a href=\"https://blog.emojipedia.org/whats-new-in-unicode-15-1-and-emoji-15-1/\">Emojipedia</a></p>\n<p><img alt=\"No Description\" src=\"https://www.blognone.com/sites/default/files/externals/9911cfd279926046072ed2cd0c03bed1.jpg\" /></p>\n<p>อีโมจิใหม่ทั้งหมดใน Emoji 15.1</p>\n<p><img alt=\"No Description\" src=\"https://www.blognone.com/sites/default/files/externals/2b299cc68fcc6eee8fda109e3e6b861c.png\" /></p>\n<p>ตัวอักษรที่เพิ่มมาใน Unicode 15.1</p>\n<blockquote><p>The bulk of the 627 new characters in <a href=\"https://twitter.com/hashtag/Unicode15_1?src=hash&amp;ref_src=twsrc%5Etfw\">#Unicode15_1</a> are 622 CJK Unified Ideographs in the new <a href=\"https://twitter.com/hashtag/ExtensionI?src=hash&amp;ref_src=twsrc%5Etfw\">#ExtensionI</a> block in Plane 2 → <a href=\"https://t.co/ooTcjrayiF\">https://t.co/ooTcjrayiF</a> <a href=\"https://twitter.com/hashtag/CJK%E7%B5%B1%E5%90%88%E6%BC%A2%E5%AD%97?src=hash&amp;ref_src=twsrc%5Etfw\">#CJK統合漢字</a> <a href=\"https://twitter.com/hashtag/CJK%E7%BB%9F%E4%B8%80%E6%B1%89%E5%AD%97?src=hash&amp;ref_src=twsrc%5Etfw\">#CJK统一汉字</a> <a href=\"https://twitter.com/hashtag/%E6%8B%A1%E5%BC%B5I?src=hash&amp;ref_src=twsrc%5Etfw\">#拡張I</a> <a href=\"https://twitter.com/hashtag/%E6%89%A9%E5%85%85I?src=hash&amp;ref_src=twsrc%5Etfw\">#扩充I</a> <a href=\"https://twitter.com/hashtag/GB18030?src=hash&amp;ref_src=twsrc%5Etfw\">#GB18030</a> <a href=\"https://t.co/ZxmJrr5rlS\">pic.twitter.com/ZxmJrr5rlS</a></p>\n<p>— The Unicode Consortium (@unicode) <a href=\"https://twitter.com/unicode/status/1700122845538632177?ref_src=twsrc%5Etfw\">September 8, 2023</a></p></blockquote>\n</div></div></div><div><div>Topics: </div><div><div><a href=\"/topics/emoji\">Emoji</a></div><div><a href=\"/topics/unicode\">Unicode</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"754e79f67964cdc419043e97fa014073ac58443d11a9e0e69e1743c51f03cf99","category":"Thai"}