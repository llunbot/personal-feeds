{"title":"Sony Pictures ประกาศสร้าง Until Dawn ฉบับภาพยนตร์","link":"https://www.blognone.com/node/137736","date":1705572034000,"content":"<div><div><div><p>Sony Pictures ประกาศเตรียมนำเกม Until Dawn ที่พัฒนาโดย Supermassive Games วางขายเมื่อปี 2015 มาสร้างเป็นภาพยนตร์ ซึ่งจะกำกับโดย David F. Sandberg ที่มีผลงานจากการกำกับภาพยนตร์เรื่อง Lights Out, Annabelle: Creation และ Shazam! ทั้ง 2 ภาค และได้ Gary Dauberman ที่มีผลงานอย่าง It, Annabelle และ The Nun มารับหน้าที่เขียนบทภาพยนตร์</p>\n<p>ภาพยนตร์เรื่องนี้จะควบคุมการสร้างโดย Screen Gems ของ Sony Pictures ซึ่งรวมไปถึง PlayStation Productions ด้วย โดยตอนนี้ยังไม่มีกำหนดวันฉาย หรือนักแสดงแต่อย่างใด</p>\n<p><img alt=\"No Description\" src=\"https://www.blognone.com/sites/default/files/externals/5530ab84f323cd9d50f150f42b87e19c.png\" /></p>\n<p>Until Dawn เป็นเกมสยองขวัญผจญภัยแบบ interactive ที่มีทางเลือกการดำเนินเรื่องมากมาย เนื้อเรื่องเล่าถึงวัยรุ่นกลุ่มหนึ่งที่ติดอยู่ในภูเขาหิมะ และต้องเอารอดให้ได้จนกว่าจะถึงเช้า ตัวเกมลงเฉพาะ PS4 มี Rami Malek นักแสดงที่ได้รางวัลออสก้าจากบท Freddie Mercury ในภาพยนตร์เรื่อง Bohemian Rhapsody มารับบทเป็นหนึ่งในตัวละครของเกม</p>\n<p>ที่มา - <a href=\"https://www.ign.com/articles/until-dawn-movie-in-development\">IGN</a></p>\n</div></div></div><div><div>Topics: </div><div><div><a href=\"/topics/until-dawn\">Until Dawn</a></div><div><a href=\"/topics/sony-pictures\">Sony Pictures</a></div><div><a href=\"/topics/playstation\">PlayStation</a></div><div><a href=\"/topics/supermassive-games\">Supermassive Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e3e04f20b0ebc0f7d53c69ae72dd002ed08e009e592399bec45486197d40280","category":"Thai"}