{"title":"ช่วงเวลาขาลง? Yuga Labs บริษัทผู้สร้างลิง BAYC ปรับโครงสร้าง ปลดพนักงานออก","link":"https://www.blognone.com/node/136129","date":1696646489000,"content":"<div><div><div><p>Yuga Labs บริษัทผู้สร้างโครงการ NFT ลิงชื่อดัง Bored Ape Yacht Club (BAYC) ประกาศปรับโครงสร้างบริษัทและปลดพนักงาน</p>\n<p>ซีอีโอ Daniel Alegre (ที่เพิ่งเข้ามารับตำแหน่งเมื่อ 6 เดือนก่อน) ประกาศว่าบริษัทมีโครงการต่างๆ มากเกินไป จนสูญเสียโฟกัสหลักของบริษัทไป โดยเฉพาะโครงการเกี่ยวกับเกมที่ไม่ประสบความสำเร็จ ตอนนี้บริษัทเรียนรู้แล้วว่าไม่ควรทำทุกอย่างเองทั้งหมด จึงต้องปรับโครงสร้างภายในใหม่ หันมาโฟกัสที่โครงการสำคัญๆ เช่น BAYC, CryptoPunks ส่วนโครงการอื่นๆ จะถูกลดความสำคัญลงหรือปิดตัว พร้อมปลดพนักงานออกจำนวนหนึ่งแต่ไม่เปิดเผยตัวเลข</p>\n<p>Yuga Labs เคยมีมูลค่าบริษัทสูงถึง 4 พันล้านดอลลาร์ในปี 2022 ส่วนสถิติราคาลิง BAYC ที่เคยถูกขายออกไปคือตัวละ 3.4 ล้านดอลลาร์ โดยเป็นลิงร่างทองที่มีเพียงไม่กี่ตัวในลิง 10,000 ตัวที่ออกขายชุดแรกสุด <a href=\"https://hypebeast.com/2021/10/bored-ape-yacht-club-nft-3-4-million-record-sothebys-metaverse\">อ้างอิง</a></p>\n<p>ที่มา - <a href=\"https://news.yuga.com/yuga-labs-update\">Yuga Labs</a>, <a href=\"https://decrypt.co/200455/bored-ape-yacht-club-nft-creator-yuga-labs-confirms-layoffs\">Decrypt</a></p>\n<p><img alt=\"No Description\" src=\"https://www.blognone.com/sites/default/files/externals/3d0a1cc6dc22a9e278d4f117ddb05ea2.jpg\" /></p>\n<p><a href=\"https://opensea.io/assets/ethereum/0xbc4ca0eda7647a8ab7c2061c2e118a18a936f13d/6147\">ภาพลิง BAYC หมายเลข #6147</a> ตอนนี้ประกาศขายตัวละ 42.69 ETH หรือประมาณ 2.6 ล้านบาท</p>\n</div></div></div><div><div>Topics: </div><div><div><a href=\"/topics/nft\">NFT</a></div><div><a href=\"/topics/cryptocurrency\">Cryptocurrency</a></div><div><a href=\"/topics/web3\">Web3</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3aa24a86ec8435f1534f5c850319fcf877b394843fafae7dbb86437e7ffe6c6b","category":"Thai"}