{"title":"LG เปิดตัวหุ่นยนต์ AI ผู้ช่วย สำหรับการดูแลภาพแวดล้อมในบ้าน","link":"https://www.blognone.com/node/137430","date":1703901302000,"content":"<div><div><div><p>LG เปิดตัวอีกหนึ่งสินค้าก่อนงาน CES 2024 คราวนี้เป็นหุ่นยนต์ AI ผู้ช่วยดูแลบ้าน ที่สามารถเดินตรวจตรา และรายงานข้อมูล ตลอดจนทำงานพื้นฐานบางอย่างได้ด้วย</p>\n<p>หุ่นยนต์ AI นี้มี 2 ขา ที่เป็นล้อ เพื่อให้เคลื่อนที่ไปรอบบ้านได้อย่างอิสระ มีการทำงานเบื้องหลังด้วย AI แบบสื่อผสม (multi-modal) ทั้งการรับข้อมูลภาพและเสียง จึงสามารถโต้ตอบกับผู้ใช้งานได้ หน่วยประมวลผล AI ใช้แพลตฟอร์ม Robotics RB5 ของ Qualcomm ที่รองรับข้อมูลการรู้จำข้อมูลผู้ใช้งาน</p>\n<p>ตัวอย่างการใช้งานที่ LG บอก เช่น การตรวจตราความปลอดภัยรอบบ้าน การช่วยดูแลสัตว์เลี้ยงในบ้าน การตรวจสอบอุปกรณ์ในบ้านที่ไม่ปกติ เช่น หน้าต่างเปิดอยู่ มีไฟเปิดอยู่ หุ่นยนต์มีเซ็นเซอร์เก็บข้อมูลอุณหภูมิ ความชื้น สภาพอากาศ จึงสามารถเชื่อมโยงให้ข้อมูลต่าง ๆ แบบเรียลไทม์ได้</p>\n<p>LG จะเปิดตัวรายละเอียดของหุ่นยนต์ผู้ช่วย AI นี้เพิ่มเติมในงาน CES 2024 ที่จะจัดวันที่ 9-12 มกราคม 2024</p>\n<p>ที่มา: <a href=\"https://www.lgnewsroom.com/2023/12/lg-ushers-in-zero-labor-home-with-its-smart-home-ai-agent-at-ces-2024/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/661ada6c5eb5e7ec61de8f0efa15947c.png\" /></p>\n<p><img alt=\"No Description\" src=\"https://www.blognone.com/sites/default/files/externals/b12ee0bb629a9d1063bc3ddec24d9a57.png\" /></p>\n</div></div></div><div><div>Topics: </div><div><div><a href=\"/topics/lg\">LG</a></div><div><a href=\"/topics/robot\">Robot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/home\">Home</a></div><div><a href=\"/topics/ces-2024\">CES 2024</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd8afb90550e248e177d081f9b1ab96a0b4bb1f23da7a7fbfe32533ac56fba85","category":"Thai"}