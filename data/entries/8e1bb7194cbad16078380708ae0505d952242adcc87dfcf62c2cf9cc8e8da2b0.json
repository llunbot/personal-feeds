{"title":"นายกฯ บอก Cell Broadcast มาแน่กรกฎาคมนี้ ด้านกสทช. เร่ง Apple ให้ iPhone รองรับ Virtual Cell Broadcast ไปก่อน","link":"https://www.blognone.com/node/145569","date":1743416244000,"content":"<div><div><div><p>แพทองธาร ชินวัตร นายกรัฐมนตรีได้มีการประชุมหารือกับรองนายกมหาดไทย, รองนายกดีอี, กสทช., AIS-ทรู, และ NT เพื่อหาแนวทางปรับปรุงระบบแจ้งเตือนภัย จากเหตุการณ์แผ่นดินไหวที่ผ่านมา</p>\n<p>นายกฯ บอกว่า ระหว่างที่รอระบบ Cell Broadcast ซึ่งจะมาช่วงประมาณเดือนกรกฎาคม ทางรัฐบาลต้องเรียงโฟล์งานกันทั้งหมด เบื้องต้นมีดังนี้:</p>\n<ol>\n<li>ปรับปรุง SOP (Standard Operating Procedure) เมื่อกรมอุตุนิยมวิทยาส่งข้อมูล ระบบจะส่งข้อความแจ้งเตือนทันที โดยที่ ปภ. ไม่ต้องมานั่งวิเคราะห์ข้อความซึ่งใช้ระยะเวลากว่า 1 ชั่วโมง และข้อความที่ส่งจะต้องกระชับ ถูกต้อง และเข้าใจง่าย</li>\n<li>ใช้ระบบ Virtual Cell Broadcast (CBE) แบบชั่วคราว โดย Android ทั้งหมด 70 ล้านเลขหมาย จะใช้ระบบ CBE ส่งแจ้งเตือนไปยังโอเปอเรเตอร์โดยตรง</li>\n<li>กสทช. และกระทรวงดีอี เร่งเจรจา Apple ให้รองรับ Virtual Cell Broadcast โดยให้ iOS จำนวน 50 ล้านเลขหมาย ใช้การส่ง SMS ไปก่อน และให้ทางปภ. ส่งข้อความตรงไปที่โอเปอเรเตอร์ได้เลย</li>\n</ol>\n<p>นายกฯ ย้ำว่า ระบบการเตือนภัย SMS หรือ Cell Broadcast เป็นเพียงวิธีการหนึ่งในการเตือนภัย รัฐบาลยังเตรียมวิธีการเตือนภัยในอีกหลายรูปแบบ เช่น LINE, Facebook, โทรทัศน์รวมการเฉพาะกิจ, และแพลตฟอร์มออนไลน์ต่าง ๆ ซึ่งทางปภ. ได้ติดต่อกับสื่อมวลชน และกรมประชาสัมพันธ์ในเบื้องต้นแล้ว หากเกิดภัยพิบัติจะสามารถเตือนประชาชนได้ทันที</p>\n<p>ที่มา: <a href=\"https://www.facebook.com/ThaigovSpokesman/videos/967987078838172\">ไทยคู่ฟ้า</a></p>\n<p><img alt=\"alt=&quot;CBE&quot;\" src=\"https://www.blognone.com/sites/default/files/externals/09c4d757d95128b2e6e89005b4e56d7c.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/nbtc\">NBTC</a></div><div><a href=\"/topics/apple\">Apple</a></div><div><a href=\"/topics/earthquake\">Earthquake</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e1bb7194cbad16078380708ae0505d952242adcc87dfcf62c2cf9cc8e8da2b0","category":"Thai"}