{"title":"[ลือ] Jack Ma ใช้ชิปสัญชาติจีนเพื่อฝึกโมเดล AI คาด ลดต้นทุนได้ 20%","link":"https://www.blognone.com/node/145462","date":1742895961000,"content":"<div><div><div><p>Bloomberg รายงานว่า Ant Group กลุ่มฟินเทครายใหญ่ที่มี Jack Ma สนับสนุนอยู่ ใช้เซมิคอนดักเตอร์ที่ผลิตในจีนอย่าง Alibaba และ Huawei และใช้สถาปัตยกรรม mixture-of-experts (MoE) เพื่อลดต้นทุนการฝึกโมเดลลง 20% แทนที่จะใช้ชิป NVIDIA H800 อย่างเดียว</p>\n<p>Ant บอกว่าค่าใช้จ่ายในการฝึกอบรมโทเค็น 1 ล้านล้านหน่วย โดยใช้ฮาร์ดแวร์ประสิทธิภาพสูงอยู่ที่ประมาณ 6.35 ล้านหยวน (880,000 ดอลลาร์ฯ) แต่เมื่อใช้ชิปจีนจะลดต้นทุนลงเหลือ 5.1 ล้านหยวน</p>\n<p>เมื่อสหรัฐฯ ระงับส่งออกชิประดับสูงไปจีน ทำให้บิ๊กเทคจีนหันมาใช้เทคโนโลยีของตัวเอง ตามงานวิจัยล่าสุดของ Ant บอกว่า โมเดล AI อย่าง Ling-Plus และ Ling-Lite ทำงานได้ดีกว่าโมเดลของ Meta และ DeepSeek ในบางด้าน โดยเฉพาะการประมวลผลภาษาจีน ซึ่งไม่ต้องใช้ฮาร์ดแวร์ราคาแพงเสมอไป</p>\n<p>นอกจากนี้ Ant ยังเปิดให้ใช้โมเดล AI โอเพนซอร์ส เพื่อให้นักพัฒนานำไปต่อยอดได้ โดยโมเดล Ling-Lite มี 1.68 หมื่นล้านพารามิเตอร์ ส่วน Ling-Plus มีขนาดใหญ่กว่าที่ 2.90 แสนล้าน ซึ่งเล็กกว่า GPT-4.5 ของ OpenAI ที่มี 1.8 ล้านล้านพารามิเตอร์</p>\n<p>อย่างไรก็ตาม Ant ยังเจอกับความท้าทาย โดยเฉพาะเรื่องเสถียรภาพของโมเดล เนื่องจากการเปลี่ยนแปลงฮาร์ดแวร์ หรือโครงสร้างโมเดลเพียงเล็กน้อยอาจทำให้เกิดข้อผิดพลาดได้</p>\n<p>แต่โมเดล AI ของ Ant ก็ถูกนำไปใช้ในโรงพยาบาลหลายแห่งในเมืองใหญ่ เช่น ปักกิ่ง และเซี่ยงไฮ้ โดยใช้เทคโนโลยีของตัวเองร่วมกับโมเดล AI จีนอื่น ๆ เช่น DeepSeek R1 และ Qwen ของ Alibaba เพื่อช่วยในด้านการให้คำปรึกษาทางการแพทย์และบริการสุขภาพ</p>\n<p>ที่มา: <a href=\"https://www.bloomberg.com/news/articles/2025-03-24/jack-ma-backed-ant-touts-ai-breakthrough-built-on-chinese-chips\">Bloomberg</a></p>\n<p><img src=\"https://www.blognone.com/sites/default/files/externals/7687145f759b856740149b649b31adab.png\" alt=\"Bloomberg\" /></p>\n</div></div></div><div><div>Topics: </div><div><div><a href=\"/topics/jack-ma\">Jack Ma</a></div><div><a href=\"/topics/ant-group\">Ant Group</a></div><div><a href=\"/topics/alibaba\">Alibaba</a></div><div><a href=\"/topics/huawei\">Huawei</a></div><div><a href=\"/topics/artificial-intelligence\">Artificial Intelligence</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dca67305bb3fd6bcb43bba8f9fa25df17cbd1a13061abce3df7e1a32522c171","category":"Thai"}