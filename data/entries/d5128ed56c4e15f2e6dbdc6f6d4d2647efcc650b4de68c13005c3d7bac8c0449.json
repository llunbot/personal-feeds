{"title":"Mark Gurman คาดสินค้าใหม่ Apple ครึ่งหลังปีนี้ มี Apple Watch Ultra รุ่นใหม่ด้วย","link":"https://www.blognone.com/node/134534","date":1687736160000,"content":"<div><div><div><p>หลังจากจบงาน WWDC และการเปิดตัวไลน์ผลิตภัณฑ์ใหม่<a href=\"https://www.blognone.com/node/134171\">เฮดเซต Vision Pro</a> ก็ถึงเวลาว่าด้วยสินค้าใหม่ครึ่งหลังของปีนี้ โดยข้อมูลมาจาก Mark Gurman แห่ง Bloomberg คนเดิม</p>\n<p>สินค้าใหม่ที่แอปเปิลจะเปิดตัวนั้น iPhone 15 เป็นที่ทราบอยู่แล้วว่ามาแน่ แต่ Gurman บอกว่า Apple Watch Series 9 จะมีออกมาสองรุ่นย่อย นอกจากนี้ Apple Watch Ultra รุ่นอัพเดตก็จะมีมาด้วย โดยทั้งสามโมเดลมีโค้ดเนมภายใน N207, N208 และ N210</p>\n<p>ส่วนกลุ่ม Mac นั้น Gurman บอกว่า<strong>อาจ</strong>มีเปิดตัว ซึ่งสินค้าทั้งหมดมีการพัฒนาภายในอยู่ ได้แก่ MacBook Pro จอ 13 นิ้ว ชิป M3 (โค้ดเนม J504, MacBook Pro รุ่นจอ 14 และ 16 นิ้ว ชิป M3 Pro กับ M3 Max (โค้ดเนม J514, J516), iMac รุ่นใหม่จอ 24 นิ้ว และอีกรุ่นที่ทดสอบ จอ 30 นิ้ว, MacBook Air ใหม่ (โค้ดเนม J613, J615)</p>\n<p>นอกจากนี้ iPad ก็มีการพัฒนาอยู่เช่นกัน ได้แก่ iPad Pro จอ OLED (โค้ดเนม J717, J720) และ iPad Air ใหม่ (โค้ดเนม J507) ซึ่งแทนที่รุ่น M1 ปัจจุบัน</p>\n<p>สินค้าอื่นที่อาจออกรุ่นอัพเดต ได้แก่ AirPods Pro รุ่น 3, อุปกรณ์ใหม่<a href=\"https://www.blognone.com/node/132967\">หน้าจออัจฉริยะสั่งงานในบ้าน</a> และ Apple TV รุ่นอัพเกรด</p>\n<p>ที่มา: <a href=\"https://www.bloomberg.com/news/newsletters/2023-06-25/apple-2023-and-2024-road-map-iphone-15-m3-macs-ipad-air-vision-pro-headset-ljbftjwx\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/f6ab6171a319878265abf0ed271d9a73.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5128ed56c4e15f2e6dbdc6f6d4d2647efcc650b4de68c13005c3d7bac8c0449","category":"Thai"}