{"title":"แบงค์ชาติย้ำ ไม่สนับสนุนใช้เงินคริปโตชำระค่าสินค้าและบริการ เพราะผันผวนสูง","link":"https://www.blognone.com/node/126105","date":1638419336000,"content":"<div><div><div><p>ธนาคารแห่งประเทศไทย (ธปท.) ย้ำจุดยืนท่าทีไม่สนับสนุนการนำสินทรัพย์ดิจิทัลมาใช้ชำระค่าสินค้าและบริการ เนื่องจากราคาสินทรัพย์ดิจิทัลมีความผันผวนสูง ความเสี่ยงสูง อาจถูกใช้เป็นเครื่องมือฟอกเงิน ที่จะส่งผลต่อร้านค้า ต่อเสถียรภาพของระบบการชำระเงิน เสถียรภาพระบบการเงินของประเทศ และสร้างความเสียหายแก่คนทั่วไปได้ หลังก่อนหน้านี้เคยออก<a href=\"https://www.blognone.com/node/123624\">แถลงการณ์ว่าเงินคริปโตไม่เหมาะใช้แทนเงินสด</a>มาก่อนแล้ว ตั้งแต่ช่วงเดือนกรกฎาคม</p>\n<p>ธปท. ระบุว่ากำลังร่วมกับสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) และหน่วยงานที่เกี่ยวข้องกำลังพิจารณารูปแบบการกำกับดูแลการให้บริการรับชำระค่าสินค้าและบริการด้วยสินทรัพย์ดิจิทัล เพื่อจำกัดความเสี่ยงข้างต้นอยู่ และยังให้ความสำคัญกับการนำพัฒนานวัตกรรมทางการเงิน เพื่อเพิ่มความปลอดภัย และรักษาเสถียรภาพทางการเงินและเศรษฐกิจของประเทศ</p>\n<p>คาดว่าการออกมาเน้นย้ำครั้งนี้ อาจจะเกี่ยวข้องกับกรณีที่บริษัท Bitkub เริ่มเดินหน้าดีลชำระค่าสินค้าและบริการด้วยคริปโตมากขึ้น โดย<a href=\"https://brandinside.asia/bitkub-and-the-mall-group-established-bitkub-m-social/\">จับมือกับ The Mall เปิดชำระเงินด้วยคริปโต</a> นอกจากนี้ยังมีอีกหลายบริษัทเช่นบริษัทอสังหาริมทรัพย์ <a href=\"https://www.ananda.co.th/blog/thegenc/%E0%B8%AD%E0%B8%99%E0%B8%B1%E0%B8%99%E0%B8%94%E0%B8%B2%E0%B9%83%E0%B8%AB%E0%B9%89%E0%B8%84%E0%B8%B8%E0%B8%93%E0%B9%83%E0%B8%8A%E0%B9%89%E0%B8%84%E0%B8%A3%E0%B8%B4%E0%B8%9B%E0%B9%82%E0%B8%95%E0%B8%8B/\">Ananda</a> และบริษัทอื่นๆ ที่เริ่มให้ชำระค่าอสังหาริมทรัพย์ด้วยเงินคริปโตได้</p>\n<p><img src=\"https://www.blognone.com/sites/default/files/externals/456427bf7f77238c55bc7541071192c3.jpg\" /></p>\n<p>ที่มา - <a href=\"https://www.bot.or.th/Thai/PressandSpeeches/Press/2021/Pages/n9064.aspx\">ธนาคารแห่งประเทศไทย</a></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/cryptocurrency\">Cryptocurrency</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c6ac34683f1ad1afea47caca1f75df4d2fe7aca7c54657914c07a3100b765c","category":"Thai"}