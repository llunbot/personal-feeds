{"title":"Gfycat แพลตฟอร์มแชร์รูป GIF ประกาศปิดบริการ 1 กันยายนนี้","link":"https://www.blognone.com/node/134697","date":1688598626000,"content":"<div><div><div><p>Gfycat แพลตฟอร์มแชร์รูป GIF ที่ปัจจุบันมี Snap เป็นเจ้าของ ประกาศปิดให้บริการ มีผลตั้งแต่วันที่ 1 กันยายน เป็นต้นไป โดย Gfycat บอกว่าจะลบรูป GIF ในแพลตฟอร์มทั้งหมด ผู้ใช้งานที่ต้องการรูป GIF เก็บไว้จึงมีเวลา 2 เดือน เพื่อดาวน์โหลดรูปเหล่านี้ไว้</p>\n<p>เนื่องจาก Gfycat มี Snap เป็นเจ้าของ จึงไม่ยังไม่ชัดเจนว่าคอนเทนต์ที่มีใน Gfycat อาจย้ายไปรวมอยู่ใน Snapchat หรือไม่ โดยตัวแทนของ Snapchat ชี้แจงเพียงว่า ผู้ใช้งานจะยังสามารถเสิร์ชและส่งรูป GIF ในการคุยกับเพื่อนได้ต่อไปตามเดิม</p>\n<p>Gfycat ก่อตั้งในปี 2013 มีจุดขายคือเป็นแพลตฟอร์มแรก ๆ ที่รองรับการแปลงวิดีโอให้เป็น GIF ที่ความละเอียดสูง โดย Snap มาซื้อกิจการไปในปี 2020 แต่แพลตฟอร์มก็ต้องแข่งขันสูงกับ Tenor และ Giphy</p>\n<p>ที่มา: <a href=\"https://techcrunch.com/2023/07/05/gfycat-shuts-down-on-september-1/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/69631280cd65815247673b337c62d7d4.png\" /></p>\n</div></div></div><div><div>Topics: </div><div><div><a href=\"/topics/gfycat\">Gfycat</a></div><div><a href=\"/topics/gif\">GIF</a></div><div><a href=\"/topics/snap\">Snap</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"692f69ea7ae803d8049e9ce8661a1deab23df73b200c54944e9abc28bd37bbc4","category":"Thai"}