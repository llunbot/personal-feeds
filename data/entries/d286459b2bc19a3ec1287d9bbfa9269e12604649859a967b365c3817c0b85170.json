{"title":"ซื้อการ์ดจอไม่ได้ก็เช่าเอา NVIDIA นำ RTX 3080 มาใส่คลาวด์ GeForce Now แล้ว","link":"https://www.blognone.com/node/125404","date":1634828783000,"content":"<div><div><div><p>NVIDIA ประกาศอัพเกรดเครื่องเซิร์ฟเวอร์ที่ให้บริการคลาวด์เกมมิ่ง GeForce Now เพิ่มตัวเลือกเป็นจีพียู RTX 3080 ให้เล่นเกมภาพสวยๆ ได้ลื่นๆ กว่าใคร</p>\n<p>NVIDIA ระบุว่ารองรับการเล่นเกมความละเอียด 1440p ที่ 120FPS บนพีซีและแมค ถ้าหากต้องการ 4K ที่ 60 FPS จำเป็นต้องใช้บนเครื่อง NVIDIA Shield เท่านั้น ส่วนซีพียูก็อัพเกรดเป็น AMD Ryzen Threadripper Pro เพื่อให้ได้สมรรถนะสูงสุดเช่นกัน</p>\n<p>การอัพเกรดเครื่องของ GeForce Now รอบนี้ทำให้บริการคลาวด์เกมมิ่งของ NVIDIA มีสมรรถนะสูงที่สุด เหนือกว่าคู่แข่งทั้ง xCloud ของไมโครซอฟท์และ Google Stadia โดย NVIDIA โฆษณาว่าเป็นวิธีอัพเกรดกราฟิกเครื่องที่สะดวกที่สุด และสเปกเหนือกว่าค่าเฉลี่ยโน้ตบุ๊กจากสถิติของ Steam ถึง 70 เท่า</p>\n<p>อย่างไรก็ตาม บริการพรีเมียมแบบนี้ต้องจ่ายเพิ่ม โดยผู้ที่จะเล่นเกมด้วย RTX 3080 จะต้องจ่ายเพิ่มอีกในราคา 99.99 ดอลลาร์ต่อระยะเวลา 6 เดือน (เพิ่มจากสมาชิก GeForce Now ตามปกติ) และในช่วงแรกจำกัดการสมัครเฉพาะสมาชิกกลุ่ม Founders และ Priority เท่านั้น</p>\n<p>บริการเครื่อง RTX 3080 จะยังมีเฉพาะในอเมริกาเหนือ (พฤศจิกายน) กับยุโรปตะวันตก (ธันวาคม) และไม่ต้องพูดถึงว่า GeForce Now ทั้งหมดไม่ให้บริการในไทยมาตั้งแต่แรก</p>\n<p><img src=\"https://www.blognone.com/sites/default/files/externals/b4479270258239ea412dc5483c98d33e.jpg\" /></p>\n<p>ที่มา - <a href=\"https://blogs.nvidia.com/blog/2021/10/21/geforce-now-rtx-3080/\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/geforce-now\">GeForce Now</a></div><div><a href=\"/topics/gpu\">GPU</a></div><div><a href=\"/topics/geforce\">GeForce</a></div><div><a href=\"/topics/nvidia-ampere\">NVIDIA Ampere</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d286459b2bc19a3ec1287d9bbfa9269e12604649859a967b365c3817c0b85170","category":"Thai"}