{"title":"[ลือ] ไมโครซอฟท์กำลังเทรนโมเดลขนาดใหญ่ของตัวเอง MAI-1 ลดการพึ่งพา OpenAI","link":"https://www.blognone.com/node/139614","date":1715065268000,"content":"<div><div><div><p>The Information รายงานข่าวลือว่า ไมโครซอฟท์กำลังเทรนโมเดลภาษาขนาดใหญ่ของตัวเองชื่อ MAI-1 มีขนาด 5 แสนล้านพารามิเตอร์ และมีศักยภาพทำงานได้ระดับเดียวกับโมเดลของ OpenAI, Google หรือ Anthropic ในปัจจุบัน โครงการนี้มีหัวหน้าโครงการคือ <a href=\"https://www.blognone.com/node/138795\">Mustafa Suleyman ผู้ร่วมก่อตั้ง DeepMind ที่เพิ่งย้ายจากบริษัท Inflection AI มาเป็นซีอีโอ Microsoft AI</a></p>\n<p>ข่าวของ MAI-1 มีความสำคัญตรงที่เป็นครั้งแรกที่ไมโครซอฟท์ทำโมเดล LLM เอง หลังจากต้องพึ่งพาโมเดล GPT ของ OpenAI มาตลอดในช่วงประมาณ 2 ปีที่ผ่านมา และปัญหาดราม่าภายใน OpenAI น่าจะเป็นสิ่งเตือนใจไมโครซอฟท์ว่าไม่ควรพึ่งพาบริษัทภายนอกมากจนเกินไป</p>\n<p>ไมโครซอฟท์มีโครงการพัฒนาโมเดลภาษาของตัวเองอย่าง Phi มาบ้าง (<a href=\"https://www.blognone.com/node/139363\">ล่าสุดคือ Phi-3</a>) แต่ยังไม่เคยมีโมเดลขนาดใหญ่ระดับ MAI-1 มาก่อน เป็นไปได้สูงว่าไมโครซอฟท์จะเปิดตัว MAI-1 อย่างเป็นทางการในงาน Build 2024 ช่วงปลายเดือนนี้</p>\n<p>ที่มา - <a href=\"https://www.theinformation.com/articles/meet-mai-1-microsoft-readies-new-ai-model-to-compete-with-google-openai\">The Information</a>, <a href=\"https://arstechnica.com/information-technology/2024/05/microsoft-developing-mai-1-language-model-that-may-compete-with-openai-report/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/d176177b22ee589dcbad258939482a2d.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/rumors\">Rumors</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e41311f3c1dd9d6fdde0f207f85f1d51a90ebccafe3d48b8774c277cb70e5455","category":"Thai"}