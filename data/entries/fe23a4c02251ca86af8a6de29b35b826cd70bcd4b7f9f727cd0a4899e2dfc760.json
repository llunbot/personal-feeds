{"title":"Nothing Chats ถอดแอปออกจาก Play Store หลังมีรายงานปัญหาความปลอดภัยข้อมูล","link":"https://www.blognone.com/node/136821","date":1700359883000,"content":"<div><div><div><p>Nothing Chats แอปแชทบนสถาปัตยกรรมของ Sunbird Messaging ที่ Nothing <a href=\"https://www.blognone.com/node/136752\">เพิ่งเปิดตัว</a>และมาพร้อมจุดขายคือรองรับ iMessage ล่าสุดแอปได้ถอดออกจาก Google Play Store แล้ว หลังมีรายงานเกี่ยวกับความปลอดภัยในการใช้งาน</p>\n<p>เบื้องต้น Nothing ชี้แจงว่าบริษัทได้ถอดแอปออกจาก Play Store และเลื่อนกำหนดเปิดตัวออกไปโดยจะแจ้งวันอีกครั้ง เพื่อแก้ไขบั๊กหลายรายการกับ Sunbird ซึ่ง Nothing ได้ขออภัยในสิ่งที่เกิดขึ้นและจะทำสิ่งที่ถูกต้องให้กับผู้ใช้งาน</p>\n<p>หลังเปิดตัว Nothing Chats นักพัฒนาสายความปลอดภัยหลายคนได้ทดสอบและพบปัญหาด้านความปลอดภัยหลายอย่าง เช่น ไม่ได้เข้ารหัสข้อความ end-to-end, แอปขอสิทธิเข้าถึงทุกข้อความในอุปกรณ์ รวมทั้งรูปภาพ วิดีโอ และ vCards มีการเก็บข้อมูลไว้ในเซิร์ฟเวอร์ และข้อมูลบางอย่างสามารถเข้าถึงได้แบบสาธารณะ หรือผู้ใช้งานคนอื่นอาจเข้าถึงได้ พร้อมเตือนผู้ใช้งานให้ระมัดระวังปัญหาดังกล่าว</p>\n<p>ที่มา: <a href=\"https://9to5google.com/2023/11/18/nothing-chats-sunbird-unencrypted-data-privacy-nightmare/\">9to5Google</a></p>\n<p><img src=\"https://www.blognone.com/sites/default/files/externals/b6b0e5272a914cbfe2939809e241e673.jpg\" /></p>\n</div></div></div><div><div>Topics: </div><div><div><a href=\"/topics/nothing\">Nothing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe23a4c02251ca86af8a6de29b35b826cd70bcd4b7f9f727cd0a4899e2dfc760","category":"Thai"}