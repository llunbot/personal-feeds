{"title":"Meta เตรียมออกแพ็คเกจใช้ Facebook, IG แบบไม่มีโฆษณา ราคา 390 บาทต่อเดือน เฉพาะกลุ่มประเทศ EU","link":"https://www.blognone.com/node/136049","date":1696313454000,"content":"<div><div><div><p>The Wall Street Journal อ้างแหล่งข่าวที่เกี่ยวข้องระบุว่า Meta ได้นำเสนอรายละเอียดต่อหน่วยงานกำกับดูแลของ EU ถึงการออกแพ็คเกจ Subscription ให้ผู้ใช้งานในภูมิภาค แลกกับการใช้งานแบบไม่มีโฆษณา โดยผู้ใช้ต้องจ่ายเงินประมาณ 10 ยูโรต่อเดือน (390 บาท) และคิดราคาเพิ่มอีก 6 ยูโรต่อบัญชีที่พ่วงเพิ่มเติมเข้ามา ราคานี้จะปรับเพิ่มขึ้นหากสมัครผ่านแอปมือถือ เนื่องจากต้องจ่ายส่วนแบ่งให้แอปเปิลหรือกูเกิล</p>\n<p>ประเด็นนี้เคยมี<a href=\"https://www.blognone.com/node/135554\">รายงาน</a>ออกมาเมื่อเดือนที่แล้ว เนื่องจาก Meta ต้องการลดปัญหากับ EU ประเด็นเก็บข้อมูลผู้ใช้งานเพื่อแสดงผลโฆษณา ซึ่ง Meta เคยถูกไอร์แลนด์สั่งปรับถึง 1.3 พันล้านดอลลาร์ เนื่องจากผิด GDPR ทางออกของ Meta จึงเป็นการเพิ่มทางเลือกเก็บเงินจากผู้ใช้งานใน EU ไปเลยนั่นเอง</p>\n<p>รายงานบอกว่า Meta จะเรียกแพ็คเกจนี้ว่า SNA ย่อมาจาก Subscription No Ads คาดว่าจะเปิดตัวเฉพาะประเทศกลุ่ม EU ได้ในไม่กี่เดือนข้างหน้านี้ ซึ่งตัวแทนของ Meta ก็ให้ข้อมูลเพิ่มเติมว่าบริษัทยังเชื่อในโมเดลให้ใช้งานฟรี โดยมีการแสดงโฆษณาแบบปรับแต่งเฉพาะบุคคล แต่ก็จะมองหาตัวเลือกอื่นเพื่อให้เป็นไปตามข้อกำหนดในการกำกับดูแลเช่นกัน</p>\n<p>ที่มา: <a href=\"https://www.wsj.com/articles/meta-floats-charging-14-a-month-for-ad-free-instagram-or-facebook-5dbaf4d5\">The Wall Street Journal</a></p>\n<p><img src=\"https://www.blognone.com/sites/default/files/externals/4a2c9a6e2f3da6f9fb6d724d37a9a0a4.jpg\" alt /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/eu\">EU</a></div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aac76867454de15bbfeca36f58a28045a4def8e3e6275acc6ea4c7d155e4d2ab","category":"Thai"}