{"title":"Incase รับช่วงต่อไมโครซอฟท์ ผลิตอุปกรณ์เสริม คีย์บอร์ด เมาส์ แบรนด์ Microsoft ที่เลิกทำไป","link":"https://www.blognone.com/node/137512","date":1704463910000,"content":"<div><div><div><p>เมื่อเดือนสิงหาคม 2023 ไมโครซอฟท์ประกาศช็อควงการด้วย<a href=\"https://www.blognone.com/node/133595\">การเลิกผลิตอุปกรณ์เสริมแบรนด์ Microsoft ที่ทำมาตั้งแต่ปี 1983</a> โดยจะหันไปทำอุปกรณ์เสริมภายใต้แบรนด์ Surface เพียงอย่างเดียว</p>\n<p>อย่างไรก็ตาม สินค้าแบรนด์ Microsoft มีรุ่นที่ได้รับความนิยมอยู่มาก เช่น คีย์บอร์ดตระกูล Sculpt และ Ergonomic ทำให้การที่ไมโครซอฟท์ตัดสินใจเลิกขาย ย่อมมีช่องว่างการตลาดตรงนี้อยู่</p>\n<p>ล่าสุดแบรนด์อุปกรณ์เสริม Incase ของบริษัท Onward Brands ประกาศเข้ามารับช่วงผลิตอุปกรณ์เสริมเหล่านี้ต่อแล้ว โดยใช้วิธีซื้อไลเซนส์อุปกรณ์เดิมจากไมโครซอฟท์ไปทำต่อ ภายใต้แบรนด์ใหม่ว่า <strong>Incase Designed by Microsoft</strong> ที่แยกจากแบรนด์ Incase ปกติ</p>\n<p>อุปกรณ์เสริมชุดแรกภายใต้แบรนด์ใหม่ Incase Designed by Microsoft มี 23 รายการทั้งคีย์บอร์ด เมาส์ เฮดเซ็ตหูฟัง ลำโพง เว็บแคม <a href=\"https://www.incase.com/pages/incase-designed-by-microsoft\">ดูรายชื่อทั้งหมดได้จากหน้าเว็บ</a> กำหนดวางขายคร่าวๆ คือปี 2024 เป็นต้นไป</p>\n<p>Charlie Tebele ซีอีโอของ Onward Brands ระบุว่าจะใช้ชิ้นส่วนและซัพพลายเชนเดิมของไมโครซอฟท์ ทำให้มั่นใจเรื่องคุณภาพการผลิต และในอนาคตจะออกสินค้าเพิ่มเติมเป็นคีย์บอร์ด ergonomic รุ่นใหม่ที่ไมโครซอฟท์พัฒนาค้างไว้ และยังไม่ออกสู่สาธารณะ</p>\n<p>ที่มา - <a href=\"https://www.incase.com/pages/incase-designed-by-microsoft\">Incase</a>, <a href=\"https://www.theverge.com/2024/1/5/24026323/microsoft-incase-partnership-keyboards-accessories-partnership\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1b0e795dea0d7248c3352dc4d2953395.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/accessories\">Accessories</a></div><div><a href=\"/topics/keyboard\">Keyboard</a></div><div><a href=\"/topics/mouse\">Mouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d89aaec7db17fc48871c8d04a5a831c87d16c64459b9487739f76b54edf1158","category":"Thai"}