{"title":"Samsung Electronics รับเงินสนับสนุน 6.4 พันล้านดอลลาร์ จากรัฐบาลสหรัฐ ตั้งโรงงานชิปในประเทศ","link":"https://www.blognone.com/node/139231","date":1713176924000,"content":"<div><div><div><p>รัฐบาลสหรัฐประกาศข้อตกลงเบื้องต้น ให้เงินอุดหนุนกับซัมซุงอิเล็กทรอนิกส์เป็นเงินสูงสุด 6,400 ล้านดอลลาร์ สนับสนุนการตั้งโรงงานผลิตชิปในรัฐเท็กซัส ซึ่งเป็นการให้เงินสนับสนุนบริษัทผลิตชิปรอบล่าสุด จากกฎหมาย CHIPS Act</p>\n<p>ซัมซุงจะใช้เงินสนับสนุนนี้ในการสร้างโรงงานที่เมืองเทย์เลอร์ ตามรายงานข่าวก่อนหน้านี้ ซึ่งโครงการทั้งหมดมีเงินลงทุนราว 45,000 ล้านดอลลาร์ คาดว่าจะสร้างงานเพิ่มได้ราว 17,000 ตำแหน่ง ในส่วนการก่อสร้าง และ 4,500 ตำแหน่งในฝ่ายการผลิต</p>\n<p>โรงงานแห่งใหม่ที่ตั้งนี้จะรองรับทั้งการผลิตชิปเทคโนโลยี 4 นาโนเมตร และ 2 นาโนเมตร คาดว่าจะเริ่มสายการผลิตได้ในปี 2026 และ 2027</p>\n<p>ก่อนหน้านี้รัฐบาลสหรัฐได้ให้เงินสนับสนุนตามกฎหมาย CHIPS Act ให้กับ <a href=\"https://www.blognone.com/node/139123\">TSMC</a> และ <a href=\"https://www.blognone.com/node/138816\">อินเทล</a></p>\n<p>ที่มา: <a href=\"https://www.wsj.com/tech/samsung-electronics-gets-6-4-billion-for-texas-chip-plants-06dafea9\">The Wall Street Journal</a></p>\n<p><img src=\"https://www.blognone.com/sites/default/files/externals/cfc2b9d411cd880a8108e3ba0bd38bc6.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/usa\">USA</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"513cc15e92a8c55c0c7f7c234a4b24089c8f5db305c8e8a4eadf03d3b9de35f6","category":"Thai"}