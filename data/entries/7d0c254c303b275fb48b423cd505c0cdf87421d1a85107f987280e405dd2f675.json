{"title":"WhatsApp อัพเดต ล็อกอินในมือถือได้พร้อมกันสูงสุด 5 เครื่องแล้ว","link":"https://www.blognone.com/node/133558","date":1682465876000,"content":"<div><div><div><p>WhatsApp อัพเดตฟีเจอร์ที่คนจำนวนมากเรียกร้องกันมานาน คือสามารถล็อกอินในสมาร์ทโฟนหลายเครื่องพร้อมกัน (สูงสุด 5 เครื่อง) ได้แล้ว</p>\n<p>WhatsApp เป็นแอพแชทที่เกิดขึ้นในยุคสมาร์ทโฟน ออกแบบมาใช้แทนการแชทผ่าน SMS ระบบบัญชีจึงผูกกับเบอร์โทรศัพท์ และจำกัดการใช้งานกับอุปกรณ์เพียงตัวเดียวในช่วงแรก แต่ภายหลังเมื่อผู้ใช้มีอุปกรณ์เพิ่มขึ้น ก็บีบให้ WhatsApp ต้องยอมปรับตัว (อย่างช้าๆ) อย่าง<a href=\"https://www.blognone.com/node/125729\">การรองรับ Multi-Device เชื่อมต่อกับคอมพิวเตอร์ได้สูงสุด 4 เครื่องเมื่อปลายปี 2021</a></p>\n<p>ข่าวนี้คือฟีเจอร์ Multi-Device รองรับการเชื่อมต่อกับสมาร์ทโฟนเครื่องอื่นอีกสูงสุด 4 เครื่อง (รวมกับเครื่องหลักเป็น 5 เครื่อง) โดยยังมีแนวคิดเรื่องอุปกรณ์หลัก-รองอยู่เช่นเดิม แต่ละเครื่องจะเชื่อมกับเซิร์ฟเวอร์ของ WhatsApp โดยตรง แต่ถ้าไม่ใช้เครื่องหลักเป็นเวลานานๆ ระบบจะบังคับล็อกเอาท์บัญชีบนเครื่องทั้งหมด</p>\n<p>ข่าวนี้ใหญ่ระดับ Mark Zuckerberg ต้องโพสต์ด้วยตัวเองเลยทีเดียว</p>\n<p><img alt=\"No Description\" src=\"https://www.blognone.com/sites/default/files/externals/f8eac9c064f1f60b1f96a2382d298273.jpg\" /></p>\n<p>ที่มา - <a href=\"https://blog.whatsapp.com/one-whatsapp-account-now-across-multiple-phones\">WhatsApp Blog</a></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/instant-messenger\">Instant Messenger</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d0c254c303b275fb48b423cd505c0cdf87421d1a85107f987280e405dd2f675","category":"Thai"}