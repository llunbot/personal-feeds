{"title":"[ลือ] Tesla เลื่อนการเปิดตัว Model Y รุ่นราคาถูก จากเดิมจะเปิดตัวครึ่งแรกปี 2025","link":"https://www.blognone.com/node/145955","date":1745124647000,"content":"<div><div><div><p>Reuters อ้างแหล่งข่าวว่า Tesla ต้องเลื่อนการวางขายรถยนต์ Model Y ตัวใหม่เวอร์ชันราคาถูก จากเดิมที่ตั้งเป้าจะขายภายในครึ่งแรกของปี 2025</p>\n<p>รถรุ่นที่ว่านี้คือ Model Y โฉมใหม่ที่เราเรียกกันว่า Juniper แต่มันแยกเป็น 2 ซีรีส์ย่อย โดย<a href=\"https://www.blognone.com/node/144031\">ซีรีส์ที่วางขายไปแล้วเรียกว่า Launch Series</a> ส่วนซีรีส์ที่ต้องเลื่อนออกไป เป็นรุ่นถูกลงจาก Launch Series โดยตัดฟีเจอร์หลายส่วนออกไป มีขนาดเล็กลง ใช้วัสดุราคาถูกลง ต้นทุนการผลิตลดลง 20% จากเดิม มีโค้ดเนมภายในบริษัทว่า E41 แต่เหตุผลในการเลื่อนยังไม่แน่ชัดว่าเกิดจากอะไร</p>\n<p>แหล่งข่าวของ Reuters บอกว่า Tesla ตั้งเป้าผลิตรถยนต์รุ่นนี้ในสหรัฐจำนวน 250,000 คันในปี 2026 รวมถึงจะขยายไปผลิตในยุโรปและจีนต่อด้วยในระยะถัดไป</p>\n<p>ที่มา - <a href=\"https://finance.yahoo.com/news/exclusive-tesla-delay-us-launch-203403612.html\">Reuters</a>, <a href=\"https://www.bloomberg.com/news/articles/2025-04-18/tesla-to-delay-production-of-cheaper-evs-reuters-reports\">Bloomberg</a>, <a href=\"https://electrek.co/2025/04/18/tesla-delays-affordable-ev-stripped-down-model-y-us-report/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/0b69873745d0645323f858d3090b1f5f.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/rumors\">Rumors</a></div><div><a href=\"/topics/electric-car\">Electric Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"888e645b75240fd6aa9f88427a7ead7899925a69ed18c36b63a80b12a485e917","category":"Thai"}