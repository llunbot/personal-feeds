{"title":"YouTube ครบรอบ 10 ปีในไทย ระบุการใช้แพลตฟอร์มระดับโลกช่วยพาคอนเทนต์ออกนอกประเทศได้","link":"https://www.blognone.com/node/140038","date":1717047660000,"content":"<div><div><div><p>YouTube จัดงานครบรอบ 10 ปีที่เปิดในประเทศไทย นับจากโดเมน youtube.co.th เริ่มใช้งานปี 2014 โดยระบุว่า YouTube เป็นแพลตฟอร์มวิดีโออันดับหนึ่งจากการสำรวจของกูเกิลร่วมกับ Kantar (ผู้ร่วมสำรวจ 2,204 คน สำรวจช่วงครึ่งปีหลังของปี 2023)</p>\n<p>ความเปลี่ยนแปลงสำคัญของช่วง 10 ปีที่ผ่านมา คือ ช่องระดับ Diamond ที่จำนวนคนซับเกิน 10 ล้านคนนั้นเพิ่มเป็น 21 ช่อง ระดับ Gold เกิน 1 ล้านคนเพิ่มเป็นมากกว่า 1,000 ช่อง และระดับ Silver เกิน 100,000 คนมากกว่า 10,000 ช่องแล้ว</p>\n<p>พันธมิตรของ YouTube มาแชร์ข้อมูลในงานครั้งนี้ เช่น Workpoint ออกมาระบุว่าผู้ชมมากกว่า 20% ของช่อง Workpoint นั้นเป็นผู้ชมจากต่างประเทศ, ขณะที่ GMM Music พบว่าการใช้ Shorts นั้นช่วยเพิ่มยอดให้กับวิดีโอหลักได้ และคนไทยในช่วงหลังฟังเพลงบริการสตรีมมิ่งอย่างหนักจนกลายเป็นช่องทางสำคัญ</p>\n<p>คุณมุกพิม อนันตชัย หัวหน้าฝ่ายพันธมิตรธุรกิจ YouTube ประเทศไทย และเวียดนาม ระบุว่าข้อได้เปรียบของ YouTube คือการเป็นแพลตฟอร์มระดับโลก แม้ก่อนหน้านี้ผู้ใช้ในไทยจะมีแนวโน้มการทำคอนเทนต์เพื่อชมกันเองในประเทศค่อนข้างมาก แต่แนวโน้มก็กำลังจะเปลี่ยนไปทำให้คอนเทนต์ไทยมีคนชมจากนอกประเทศมากขึ้นเรื่อยๆ โดย YouTube เองมีแนวทางเพิ่มเครื่องมือสำหรับการสนับสนุนให้คอนเทนต์ให้ออกไปสู่ผู้ชมทั่วโลกได้ง่ายขึ้น เช่นความสามารถในการใส่เสียงหลายภาษาที่เพิ่งเพิ่มเข้ามาในช่วงหลัง</p>\n<p>YouTube จัดนิทรรศการครบรอบ 10 ปีที่ Sphere Gallery 2 ศูนย์การค้า เอ็มสเฟียร์ ถึงวันที่ 31 พฤษภาคมนี้</p>\n<p>ที่มา - งานแถลงข่าวครบรอบ 10 ปี YouTube ประเทศไทย</p>\n<p><img alt=\"No Description\" src=\"https://www.blognone.com/sites/default/files/externals/cc045a9f43396fc924f3503642612801.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b7c183ce92755c58ac48f95616ca64ddecc895b99fd0df98c558df5604c1bdf","category":"Thai"}