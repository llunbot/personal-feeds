{"title":"Chegg แพลตฟอร์มติวออนไลน์ ราคาหุ้นร่วงกว่า 40% หลังซีอีโอบอก ChatGPT ส่งผลกระทบโดยตรงกับบริษัท","link":"https://www.blognone.com/node/133673","date":1683091762000,"content":"<div><div><div><p>กระแสแชตบอท AI อย่าง ChatGPT ที่มาแรงตอนนี้ อาจมีประเด็นเรื่องการแทนที่บางลักษณะงาน แต่ผลกระทบในระดับธุรกิจอาจยังไม่ชัดเจนนัก อย่างไรก็ตาม Chegg แพลตฟอร์มด้านการศึกษาติวออนไลน์ เป็นบริษัทที่รายงานต่อผู้ถือหุ้น โดยบอกว่าบริการแนว ChatGPT ส่งผลโดยตรงต่อการเติบโตของบริษัท ทำให้ราคาหุ้นลดลงมากกว่า 40% หลังรายงานข้อมูลนี้</p>\n<p>Dan Rosensweig ซีอีโอของ Chegg บอกว่าตั้งแต่เดือนมีนาคมที่ผ่านมา พบว่านักเรียนที่เป็นกลุ่มลูกค้าของแพลตฟอร์ม หันไปใช้งาน ChatGPT เพื่อถามการบ้านหรือหาข้อมูลมากขึ้น จึงมองว่าเป็นความเสี่ยงของบริษัท อย่างไรก็ตามบริษัทได้ปรับตัวโดยเตรียมเปิดบริการแชตบอท CheggMate ที่ใช้ระบบของ ChatGPT แต่ปรับแต่งเพื่อการศึกษาสำหรับนักเรียนโดยเฉพาะเร็ว ๆ นี้</p>\n<p>อย่างไรก็ตามนักวิเคราะห์ประเมินว่าหาก CheggMate เปิดตัวช้าเกินไป ก็อาจทำให้ความสนใจในบริการใหม่นี้ไม่เป็นไปตามคาด</p>\n<p>ที่มา: <a href=\"https://www.cnbc.com/2023/05/02/chegg-drops-more-than-40percent-after-saying-chatgpt-is-killing-its-business.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/292e64f8a83dcd738f928c68390b067d.jpg\" /></p>\n</div></div></div><div><div>Topics: </div><div><div><a href=\"/topics/edtech\">EdTech</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/chatgpt\">ChatGPT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5b3a689a9c0eb75fb158ebac5f7965a43535852dee76124be09990fe4119cb5","category":"Thai"}