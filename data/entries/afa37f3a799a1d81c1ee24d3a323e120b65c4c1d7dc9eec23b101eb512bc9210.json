{"title":"ชะตากรรม Nova Launcher ไม่ชัดเจน หลังบริษัทแม่ Branch ปลดพนักงานออกกว่า 100 คน","link":"https://www.blognone.com/node/141337","date":1723179968000,"content":"<div><div><div><p>ชะตากรรมของ Nova Launcher ลอนเชอร์ชื่อดังของโลก Android เริ่มไม่ชัดเจนแล้ว หลัง <a href=\"https://www.blognone.com/node/129442\">Branch บริษัทแม่ด้านการตลาดออนไลน์ที่ซื้อ Nova เมื่อปี 2022</a> ปลดพนักงานออกมากกว่า 100 คน และมีพนักงานทีม Nova Launcher โดนปลดออกด้วยหลายคน</p>\n<p>Cliff Wade ผู้อำนวยการฝ่ายลูกค้าสัมพันธ์ โพสต์ใน Discord ของ Nova Launcher ระบุว่าเขาโดนปลดออกหลังทำงานกับทีม Nova Launcher มาเกือบ 9 ปี ในขณะที่ Kevin Barry ผู้สร้าง Nova Launcher ยืนยันว่าเขายังเป็นพนักงานของ Branch อยู่ แต่ก็ผิดหวังที่เห็นทีมถูกปลดออกไปหลายคน</p>\n<p>ตอนนี้ยังไม่ชัดเจนว่าทีม Nova Launcher โดนปลดออกจำนวนเท่าไร ส่วนบริษัทแม่ Branch Metrics ทำธุรกิจด้านระบบ deep-link วัดผลแคมเปญการตลาดออนไลน์ผ่านการคลิกลิงก์</p>\n<p>ที่มา - <a href=\"https://www.androidpolice.com/nova-launcher-future-uncertain-layoffs-slash-core-dev-team/\">Android Police</a></p>\n<blockquote><p>A sad day: Branch, the company that acquired <a href=\"https://twitter.com/NovaLauncher?ref_src=twsrc%5Etfw\">@NovaLauncher</a> ~2 years ago, has laid off many of the great people working on/for it, including <a href=\"https://twitter.com/CliffWade?ref_src=twsrc%5Etfw\">@CliffWade</a>, <a href=\"https://twitter.com/apex2504?ref_src=twsrc%5Etfw\">@apex2504</a>, and many more. <a href=\"https://t.co/N0LNrEpSvX\">pic.twitter.com/N0LNrEpSvX</a></p>\n<p>— Mishaal Rahman (@MishaalRahman) <a href=\"https://twitter.com/MishaalRahman/status/1821579244360937979?ref_src=twsrc%5Etfw\">August 8, 2024</a></p></blockquote>\n<p><img src=\"https://www.blognone.com/sites/default/files/externals/b8cf30f1fcc74baf0da569fda967d8cb.jpg\" /></p>\n</div></div></div><div><div>Topics: </div><div><div><a href=\"/topics/nova-launcher\">Nova Launcher</a></div><div><a href=\"/topics/layoff\">Layoff</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"afa37f3a799a1d81c1ee24d3a323e120b65c4c1d7dc9eec23b101eb512bc9210","category":"Thai"}