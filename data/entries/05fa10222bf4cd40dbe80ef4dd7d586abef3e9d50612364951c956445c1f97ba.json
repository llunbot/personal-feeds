{"title":"นับถอยหลัง Windows 10, Office 2016, Office 2019 เหลืออายุซัพพอร์ตอีก 1 ปี หมด 14 ต.ค. 2025","link":"https://www.blognone.com/node/142559","date":1728967394000,"content":"<div><div><div><p>อีก 1 ปีจากนี้คือวันที่ 14 ตุลาคม 2025 เป็นวันสิ้นสุดระยะซัพพอร์ต Windows 10 ตามที่ไมโครซอฟท์เคยประกาศเอาไว้</p>\n<p>Windows 10 ออกครั้งแรกวันที่ 29 กรกฎาคม 2015 <a href=\"https://www.blognone.com/node/70505\">ตอนนั้นประกาศไว้ว่ามีระยะซัพพอร์ตนาน 10 ปี จนถึงวันที่ 14 ตุลาคม 2025</a> หลังจากนั้นจะไม่ได้รับแพตช์ความปลอดภัยใดๆ อีก (<a href=\"https://www.blognone.com/node/139036\">สามารถจ่ายเงินซื้อแพตช์ต่อได้อีก 3 ปี</a> ลักษณะเดียวกับตอน Windows 7) คำแนะนำของไมโครซอฟท์คือให้อัพเกรดเป็น Windows 11 นั่นเอง</p>\n<p>นอกจาก Windows 10 แล้ว วันที่ 14 ตุลาคม 2025 ยังเป็นวันสิ้นสุดระยะซัพพอร์ตซอฟต์แวร์ตัวอื่นๆ ของไมโครซอฟท์ ได้แก่</p>\n<ul>\n<li>Office 2016, Office 2019 รวมถึงซอฟต์แวร์ตัวย่อยๆ อย่าง Visio และ Project</li>\n<li>ซอฟต์แวร์ฝั่งเซิร์ฟเวอร์อย่าง Exchange Server 2016/2019 และ Skype for Business Server 2015/2019</li>\n<li>Visual Studio 2015 และ Visual Studio Team Foundation Server (ตอนนี้กลายร่างเป็น Azure Dev Ops)</li>\n</ul>\n<p>ที่มา - <a href=\"https://learn.microsoft.com/en-us/lifecycle/announcements/october-14-2025-products-end-of-support\">Microsoft Support</a>, <a href=\"https://techcommunity.microsoft.com/t5/microsoft-365-blog/prepare-now-for-key-end-of-support-moments-in-2025/ba-p/4267800\">Microsoft</a> via <a href=\"https://www.neowin.net/news/microsoft-warns-about-the-upcoming-end-of-support-for-office-2016-and-2019/\">Neowin</a></p>\n<p><img src=\"https://www.blognone.com/sites/default/files/externals/67fae4e139eab8dc009442f1458b9ad3.jpg\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/office-2016\">Office 2016</a></div><div><a href=\"/topics/office-2019\">Office 2019</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05fa10222bf4cd40dbe80ef4dd7d586abef3e9d50612364951c956445c1f97ba","category":"Thai"}