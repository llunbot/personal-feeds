{"title":"Ghost of Yōtei ประกาศวันขาย 2 ตุลาคม 2025","link":"https://www.blognone.com/node/146025","date":1745469970000,"content":"<div><div><div><p>Sony และ Sucker Punch Productions ประกาศวันวางขายเกม Ghost of Yōtei บนเครื่อง PS5 ในวันที่ 2 ตุลาคม 2025</p>\n<p>Ghost of Yōtei เปรียบเสมือนภาคต่อของเกม Ghost of Tsushima แม้เนื้อเรื่องไม่เกี่ยวข้องกัน เหตุการณ์ในภาคนี้เกิดขึ้น 300 ปีต่อมา ย้ายมายังแถบภูเขา Yōtei บนเกาะฮอกไกโด เนื้อเรื่องหลักคือซามูไรหญิง Atsu นางเอกของภาคนี้ถูกฆ่าล้างครอบครัวโดยกลุ่มโจรสวมหน้ากากสัตว์รูปต่างๆ ที่นำโดย Lord Saito เมื่อเธอรอดมาได้และไปอาศัยอยู่กับชาวไอนุพื้นเมือง เติบโตขึ้นและกลับมาล้างแค้น</p>\n<p>เทรลเลอร์ใหม่ของ Ghost of Yōtei เปิดเผยให้เห็นเรื้องราวเบื้องหลัง Atsu รวมถึงกลุ่มโจรสวมหน้ากาก 6 คนหรือที่เรียกว่า Yōtei Six คือ The Snake, The Oni, The Kitsune, The Spider, The Dragon, Lord Saito ซึ่ง Atsu ต้องไล่ล้างแค้นศัตรูไปทีละคน</p>\n<p>Sucker Punch บอกว่าเกมภาคนี้จะให้อิสระในการสำรวจโลกโอเพนเวิลด์มากขึ้นจาก Ghost of Tsushima และสามารถเลือกไปตามล่ากลุ่ม Yōtei Six คนไหนก่อนก็ได้ ธรรมชาติของเกาะฮอกไกโด (ยุคนั้นเรียก Ezo) สวยงามแต่ก็เต็มไปด้วยอันตราย ผู้เล่นสามารถตั้งแคมป์ไฟในจุดไหนก็ได้ในแผนที่ด้วย</p>\n<p>ที่มา - <a href=\"https://blog.playstation.com/2025/04/23/ghost-of-yotei-comes-to-playstation-5-on-october-2/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/d681cc6fd7725828070a5ed840bb9581.jpg\" /></p>\n</div></div></div><div><div>Topics: </div><div><div><a href=\"/topics/ghost-of-y%C5%8Dtei\">Ghost of Yōtei</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fd1270c0c274a13c2b8a6a0844124b620014258d4a61be6935e125dc2fe1ba1","category":"Thai"}