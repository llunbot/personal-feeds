{"title":"Jesse Meschuk ผู้บริหารฝ่าย HR ของ Blizzard ลาออกตามไปอีกคน","link":"https://www.blognone.com/node/124056","date":1628047964000,"content":"<div><div><div><p>ดูเมื่อ Activision Blizzard จะสูญเสียทีมงานตำแหน่งใหญ่มากขึ้นเรื่อยๆ ล่าสุด Jesse Meschuk ตำแหน่ง senior vice president ฝ่าย HR ของ Blizzard ลาออกไปอีกคน พร้อมกับ<a href=\"https://twitter.com/jesse_meschuk?lang=en\">ลบบัญชีทวิตเตอร์ของตัวเองออก</a> หลัง J. Allen Brack ประธาน Blizzard <a href=\"https://www.blognone.com/node/124043\">ลาออกไปเมื่อวานนี้</a></p>\n<p>ฝ่าย HR ของ Blizzard ถูกระบุว่าเป็นส่วนหนึ่งที่ทำให้เกิดปัญหาการคุกคามทางเพศในที่ทำงาน เพราะใกล้ชิดกับผู้กระทำ และเคยกล่าวกับพนักงานที่ร้องเรียนเกี่ยวกับปัญหาคุกคามทางเพศว่าให้ “ทนๆ เอาหน่อย” (suck it up) และบอกว่าผู้ร้องเรียน “ทำตัวเหมือนเด็กเอาแต่ใจ” (acting like a brat) รวมถึงเข้าข้างพนักงานที่คุกคามทางเพศ โดยให้ผู้ถูกกระทำเลือกย้ายแผนก หรือเลือกทำงานจากบ้านแทน และพูดกับเหยื่อเหมือนกับเป็นความผิดเหยื่อเอง (“...he says that you were really friendly with him.”)</p>\n<p>วิกฤตครั้งนี้ของ Activision Blizzard น่าจะไม่จบง่ายๆ คงต้องติดตามต่อไปว่าจะมีปัญหาอะไรเกิดขึ้นเพิ่มเติมอีกหรือไม่หลังจากนี้</p>\n<p>ที่มา - <a href=\"https://www.theverge.com/2021/8/3/22608320/blizard-jesse-meschuk-leave-company-hr-svp\">The Verge</a></p>\n<p><img src=\"https://www.blognone.com/sites/default/files/externals/0d2f2c23e2e1fb95f0e8bccc4b2c8aee.jpg\" /></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/lawsuit\">Lawsuit</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd07f95d842048f4a1962edaed49171789d4d7fd68b38659a2a1a0abe42c40f8","category":"Thai"}