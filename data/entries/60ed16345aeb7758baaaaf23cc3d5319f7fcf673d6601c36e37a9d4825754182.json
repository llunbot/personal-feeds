{"title":"ศาลซีแอตเทิลตัดสินจำคุก CZ เป็นเวลา 4 เดือน ในคดีให้บริการที่เอื้อต่อการฟอกเงิน","link":"https://www.blognone.com/node/139497","date":1714520821000,"content":"<div><div><div><p>ศาลรัฐบาลกลางซีแอตเทิลตัดสินจำคุก Changpeng Zhao หรือ CZ ผู้ก่อตั้งและอดีตซีอีโอ Binance เป็นเวลา 4 เดือน ในข้อหาให้บริการแพลตฟอร์มที่เอื้อต่อการฟอกเงิน โดยศาลระบุว่า Binance ไม่ได้จัดทำระบบตรวจสอบและป้องกันการฟอกเงิน ซึ่งเป็นข้อกำหนดของการให้บริการทางการเงินในสหรัฐอเมริกา</p>\n<p>ก่อนหน้านี้ CZ ได้<a href=\"https://www.blognone.com/node/136874\">เจรจายอมรับข้อกล่าวหา</a>หลายอย่างจากหน่วยงานกำกับดูแลในสหรัฐ ทั้งยอมจ่ายค่าปรับ 4.3 พันล้านดอลลาร์ และลาออกจากตำแหน่งซีอีโอ</p>\n<p>ตัวแทนของ Binance ออกแถลงการณ์ว่าบริษัทภูมิใจในวัฒนธรรมองค์กรที่ทั้งให้ปฏิบัติตามข้อกำหนด ความปลอดภัย และการเปิดเผยข้อมูล ตลอดหลายปีที่ผ่านมา ซึ่งบริษัทได้ปรับปรุงแก้ไขเพื่อให้เป็นไปตามระเบียบมาโดยตลอด รวมทั้งการป้องกันการฟอกเงิน และในข้อกำหนดอีกหลายอย่างเพิ่มเติม</p>\n<p>ผู้เชี่ยวชาญด้านกฎหมายให้ความเห็นว่าความผิดของ CZ นั้นเป็นประเด็นการไม่ทำตามข้อกำหนดกำกับดูแล โทษจึงไม่สูงเท่ากับกรณีของ Sam Bankman-Fried อดีตซีอีโอ FTX ที่เป็น<a href=\"https://www.blognone.com/node/138956\">คดีฉ้อโกงและหลอกลวงนักลงทุน</a> และถูกตัดสินจำคุก 25 ปี</p>\n<p>ที่มา: <a href=\"https://www.cnbc.com/2024/04/30/binance-founder-changpeng-zhao-cz-sentenced-to-four-months-in-prison-.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/755613990778d4eef90637e9e7f36183.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/lawsuits\">Lawsuits</a></div><div><a href=\"/topics/binance\">Binance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60ed16345aeb7758baaaaf23cc3d5319f7fcf673d6601c36e37a9d4825754182","category":"Thai"}