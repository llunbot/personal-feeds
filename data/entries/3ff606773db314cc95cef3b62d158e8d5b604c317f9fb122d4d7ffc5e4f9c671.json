{"title":"Firefox 90 ถอด FTP ออกแล้ว","link":"https://www.blognone.com/node/123818","date":1626865357000,"content":"<div><div><div><p>Mozilla ถอด FTP ออกจาก Firefox 90 อย่างเป็นทางการ ตามที่<a href=\"https://www.blognone.com/node/122212\">ประกาศไว้เมื่อเดือนเมษายน</a> โดยก่อนหน้านี้ก็ปิดเป็นค่าเริ่มต้นตั้งแต่ Firefox 88 แต่ยังมีออปชั่นให้เปิดกลับมาได้</p>\n<p>FTP นับเป็นโปรโตคอลดั้งเดิมของอินเทอร์เน็ต โดยตัวมันเองเกิดตั้งแต่ปี 1971 มาก่อน TCP/IP เสียอีก ในปีนี้ FTP ก็มีอายุครบ 50 ปีแล้ว แม้ว่ายุคหลังจะมีโปรโตคอลเพิ่มความปลอดภัย เช่น FTPS และ SFTP เข้ามาทดแทน แต่ก็ได้รับความนิยมจำกัด การแชร์ไฟล์สำหรับผู้ใช้ส่วนมากยังคงแชร์ไฟล์ผ่าน HTTP/HTTPS เป็นหลัก</p>\n<p>Chrome นั้นหยุดรองรับ FTP ไปตั้งแต่ Chrome 88 ที่ออกช่วงต้นปี 2021 ที่ผ่านมา หลังจากมีออปชั่นให้เปิดกลับมาใช้ได้ตั้งแต่ Chrome 77</p>\n<p>ที่มา - <a href=\"https://blog.mozilla.org/security/2021/07/20/stopping-ftp-support-in-firefox-90/\">Mozilla</a></p>\n<p><img src=\"https://www.blognone.com/sites/default/files/externals/443a7aa20df6b7f033c07f491b2480cb.jpg\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/ftp\">FTP</a></div><div><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ff606773db314cc95cef3b62d158e8d5b604c317f9fb122d4d7ffc5e4f9c671","category":"Thai"}