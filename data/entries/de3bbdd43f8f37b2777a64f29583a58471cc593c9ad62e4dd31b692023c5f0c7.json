{"title":"จีนสั่งแบนการส่งออกแร่โลหะ ที่ใช้ในกระบวนการผลิต semiconductor และรถไฟฟ้า","link":"https://www.blognone.com/node/134673","date":1688448264000,"content":"<div><div><div><p>จีนทยอยออกมาตรการตอบโต้สหรัฐและยุโรป ที่ปิดกั้นการแข่งขันด้านการพัฒนามาชิปมาเรื่อยๆ และล่าสุดก็ถึงคิวของหนึ่งในสารตั้งต้นของซัพพลายเชนในหลายอุตสาหกรรมไอทีอย่างแร่โลหะที่จีนเป็นผู้ส่งออกใหญ่ ซึ่งก็คือแร่ แกลเลี่ยม (Gallium) และเจอร์มาเนียม (Germanium) ที่ถูกรัฐบาลกำหนดเป็นสินค้าควบคุมส่งออก ทำให้บริษัทจีนที่จะส่งออกแร่ดังกล่าว ต้องยื่นขอใบอนุญาตจากกระทรวงพาณิชย์</p>\n<p>แร่โลหะทั้ง 2 เป็นส่วนสำคัญในกระบวนการผลิต semiconductor แบบผสม (compound), ชิ้นส่วนในรถยนต์ไฟฟ้า, หน้าจอ จนถึงอุตสาหกรรมความมั่นคงทางทหาร อย่างไรก็ตาม แม้แร่โลหะทั้ง 2 ชนิดจะไม่ใช่แร่ที่หายาก และมีหลายประเทศก็สามารถผลิตได้ แต่ที่ผ่านมาจีนมีส่วนแบ่งในตลาดโลกของแร่ทั้ง 2 ค่อนข้างสูง โดยเฉพาะแกลเลี่ยมที่สูงถึง 94% และมีส่วนที่ทำให้ราคาของแร่โลหะดังกล่าวมีราคาถูก ดังนั้นมาตรการนี้ของจีน มีโอกาสจะทำให้ราคาสินค้าที่เกี่ยวข้องสูงขึ้นมาก</p>\n<p>ที่มา - <a href=\"https://www.bloomberg.com/news/articles/2023-07-03/china-to-restrict-exports-of-metals-critical-to-chip-production?srnd=technology-vp\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5c545e8a4b684a669c41c61d92a7a8f5.jpg\" /><em>ภาพเจอร์มาเนียมจาก shutterstock</em></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/semiconductor\">Semiconductor</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de3bbdd43f8f37b2777a64f29583a58471cc593c9ad62e4dd31b692023c5f0c7","category":"Thai"}