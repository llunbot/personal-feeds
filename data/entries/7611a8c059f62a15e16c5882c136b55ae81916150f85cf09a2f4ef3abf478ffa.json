{"title":"Tesla เลื่อนวันผลิตและวางจำหน่าย Cybertruck ไปเป็นภายในปี 2022","link":"https://www.blognone.com/node/124127","date":1628489616000,"content":"<div><div><div><p>หลัง Tesla <a href=\"https://www.blognone.com/node/113282\">เปิดตัว Cybertruck</a> ที่ระบุวันวางจำหน่ายว่าเป็นภายในปี 2021 และช่วงแถลงผลประกอบการไตรมาส 2/2021 Tesla ก็ยังระบุว่า Cybertruck เตรียมผลิตที่ Gigafactory Texas ต่อจาก Model Y ซึ่งแม้ Model Y จะเริ่มผลิตช่วงปลายปี แต่ก็ยังไม่แน่ชัดว่า Cybertruck ที่ต่อคิวผลิต จะยังอยู่ในปีนี้ หรือเลื่อนไปปีหน้า</p>\n<p>ล่าสุด Tesla น่าจะยืนยันชัดเจนแล้วว่าการผลิตถูกเลื่อนไปเป็นปี 2020 เพราะบน<a href=\"https://www.tesla.com/cybertruck/design#battery\">หน้าสั่งจอง Cybertruck</a> มีข้อความระบุสำหรับทั้งสามรุ่นย่อยของ Cybertruck ว่าผู้สั่งจองจะสามารถปรับแต่งรถเพิ่มเติมได้ เมื่อใกล้ช่วงเริ่มผลิตในปี 2022</p>\n<p><img src=\"https://www.blognone.com/sites/default/files/externals/da19784754e656a6e7b92b346912e693.png\" /></p>\n<p>ข่าวนี้น่าจะสร้างความผิดหวังให้กับผู้สั่งจอง Cybertruck ที่มี<a href=\"https://electrek.co/2021/05/25/tesla-cybertruck-reservations-1-million-electric-pickup-trucks/\">ยอดจองถึง 1 ล้านคัน</a>ไปเมื่อเดือนพฤษภาคมที่ผ่านมาไม่น้อย และเมื่อ Tesla เริ่มผลิตในปีหน้า ไทม์ไลน์ก็อาจไปใกล้เคียงกับ Ford F150 Lighting ที่เตรียมวางขายในปีหน้าเช่นกันมากขึ้น ซึ่งก็ต้องติดตามว่าจะส่งผลกระทบกันแค่ไหน</p>\n<p>ส่วนรถกระบะไฟฟ้าที่น่าจะยัผลิตในปีนี้ มี Rivian R1T ที่<a href=\"https://electrek.co/2021/07/16/rivian-delays-deliveries-r1t-electric-pickup-truck-september/\">เลื่อนช่วงผลิต</a> จากเดือนกรกฎาคมออกไป แต่ยังอยู่ในช่วงเดือนกันยายน ส่วน GM ก็ยังคงเตรียมวางขาย Hummer EV ในปีนี้เช่นเดิม</p>\n<p>ที่มา - <a href=\"https://electrek.co/2021/08/07/tesla-confirms-cybertruck-electric-pickup-delay-2022/\">electrek</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/electric-car\">Electric Car</a></div><div><a href=\"/topics/automobile\">Automobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7611a8c059f62a15e16c5882c136b55ae81916150f85cf09a2f4ef3abf478ffa","category":"Thai"}