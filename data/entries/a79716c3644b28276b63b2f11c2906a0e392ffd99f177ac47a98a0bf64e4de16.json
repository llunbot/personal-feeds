{"title":"Square Enix อยากยกระดับ IP เกมที่มีอยู่ให้เป็นกลายเป็นเกมระดับ AAA","link":"https://www.blognone.com/node/135837","date":1695208776000,"content":"<div><div><div><p>ส่วนหนึ่งของสไลด์เอกสารงบการเงินล่าสุดของ Square Enix ในหน้าสุดท้ายของเอกสารมีช่วง Q&amp;A จากคุณ ทาคาชิ คิริว ประธานบริษัท Square Enix คนปัจจุบัน โดยมีหลายประเด็นที่น่าสนใจไม่ว่าจะเป็นผลลัพท์ของ Final Fantasy XVI และเป้าหมายในอนาคตของบริษัท</p>\n<p>คุณทาคาชิ คิริว บอกว่าต้องการทำให้บริษัทมีกำไรมากขึ้นจากแฟรนไชส์เกมที่มีอยู่ แทนที่พยายามจะสร้าง IP ใหม่เพียงอย่างเดียว และมองว่า IP ที่มีอยู่มีศักยภาพที่ยกระดับไปสู่เกมระดับ AAA ได้</p>\n<p>ส่วนประเด็น Final Fantasy XVI คุณทาคาชิ คิริว ได้ระบุว่า Final Fantasy XVI ทำผลงานได้สอดคล้องกับความคาดหวัง และมีแผนจะสนับสนุนกิจกรรม และการประชาสัมพันธ์ต่าง ๆ เพื่อเพิ่มยอดขายของเกมต่อไป ส่วนในไตรมาสต่อ ๆ ไปคาดหวังกับเกม Final Fantasy VII Ever Crisis เป็นพิเศษว่าจะทำกำไรได้</p>\n<p>ก่อนหน้านี้<a href=\"https://www.blognone.com/node/135734\">หุ้น Square Enix ตกลงราว 30% เมื่อเทียบกับจุดสูงสุดของปีนี้ในช่วงก่อนวางขาย Final Fantasy XVI</a> จนทำให้มูลค่าบริษัทหายไปกว่า 2 พันล้านเหรียญ</p>\n<p><em>รูปภาพคุณทาคาชิ คิริว ประธานบริษัท Square Enix คนปัจจุบัน</em><br />\n<img alt=\"No Description\" src=\"https://www.blognone.com/sites/default/files/externals/dae468c48aabb4716968de62801356a6.png\" /></p>\n<p>ที่มา - <a href=\"https://www.hd.square-enix.com/eng/ir/pdf/24q1outline.pdf\">Square Enix Investor Relations</a></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/games\">Games</a></div><div><a href=\"/topics/final-fantasy\">Final Fantasy</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a79716c3644b28276b63b2f11c2906a0e392ffd99f177ac47a98a0bf64e4de16","category":"Thai"}