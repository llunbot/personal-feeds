{"title":"Pony.ai บริษัทรถยนต์ไร้คนขับของจีน นำบริษัทไอพีโอเข้าตลาดหุ้น Nasdaq แล้ว","link":"https://www.blognone.com/node/143379","date":1732793835000,"content":"<div><div><div><p>Pony.ai บริษัทพัฒนารถยนต์ไร้คนขับจากประเทศจีน นำบริษัทไอพีโอเข้าซื้อขายในตลาดหุ้นแนสแดคของสหรัฐแล้ว โดยใช้ตัวย่อในการซื้อขาย PONY</p>\n<p>ไอพีโอของ Pony.ai เป็นการออกใบแทนหุ้นแบบ ADS จำนวน 20 ล้านหุ้น ที่ราคา 13.00 ดอลลาร์ต่อหุ้น ได้เงินเพิ่มทุนไป 260 ล้านดอลลาร์ ที่มูลค่ากิจการราว 5.25 พันล้านดอลลาร์ ในช่วงเปิดตลาดหุ้นราคาได้ปรับเพิ่มไปถึงประมาณ 15 ดอลลาร์ แต่ปิดตลาดก็ปรับลดลงที่ 12 ดอลลาร์</p>\n<p>ผลการดำเนินงานในช่วง 9 เดือนของ Pony.ai มีรายได้รวม 39.5 ล้านดอลลาร์ ขาดทุนสุทธิ 93.9 ล้านดอลลาร์ รายได้หลักของ Pony.ai มาจากการให้บริการรถขนส่งสินค้าแบบไร้คนขับ ส่วนรถแท็กซี่สำหรับลูกค้าทั่วไปยังเป็นรายได้ส่วนน้อย</p>\n<p>โมเดลธุรกิจของ Pony.ai คล้ายกับ Waymo บริษัทพัฒนารถยนต์ไร้คนขับในเครือ Alphabet ที่เป็นบริษัทแม่ของกูเกิล นั่นคือพัฒนาเทคโนโลยีเป็นหลัก ส่วนรถยนต์ใช้วิธีพาร์ตเนอร์กับผู้ผลิตรายอื่น ซึ่งกรณีของ Pony.ai นั้นมี Toyota เป็นผู้ถือหุ้นรายสำคัญ</p>\n<p>ที่มา: <a href=\"https://technode.com/2024/11/28/chinese-self-driving-car-firm-pony-ai-sees-shares-fall-7-7-in-direct-listing-debut/\">TechNode</a></p>\n<p><img alt=\"No Description\" src=\"https://www.blognone.com/sites/default/files/externals/9273dc7b6a54a17dd5bf56bac17d3002.jpeg\" /></p>\n</div></div></div><div><div>Topics: </div><div><div><a href=\"/topics/ponyai\">Pony.ai</a></div><div><a href=\"/topics/self-driving-car\">Self-Driving Car</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d31fca5ff48f909b7912e524054e2838a8e56340b0c90e1cfec0273959f238e","category":"Thai"}