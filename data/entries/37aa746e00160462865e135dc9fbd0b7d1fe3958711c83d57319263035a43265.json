{"title":"Alphabet แยก Heritable Agriculture สตาร์ทอัปพัฒนาสายพันธุ์พืชที่เป็นมิตรกับโลก ออกมาเป็นบริษัทแล้ว","link":"https://www.blognone.com/node/144470","date":1738540186000,"content":"<div><div><div><p>X (ไม่ใช่โซเชียลเน็ตเวิร์ก) โครงการ Moonshot ของ Alphabet บริษัทแม่กูเกิล ที่พัฒนาโครงการเทคโนโลยีใหม่ ประกาศว่าโครงการ Heritable Agriculture จะแยกออกเป็นบริษัทอิสระจาก X โดยได้รับเงินลงทุนจาก FTW Ventures, Mythos Ventures และ SVG Ventures</p>\n<p>Heritable Agriculture เป็นสตาร์ทอัปที่ก่อตั้งบนแนวคิด ปรับปรุงเกษตรกรรมให้เป็นมิตรต่อโลก เพราะถึงแม้พืชจะเป็นสิ่งที่ดีต่อโลก แต่การทำเกษตรกรรมในรูปแบบอุตสาหกรรมปัจจุบันได้สร้างผลกระทบกับโลก ใช้พื้นที่เกือบครึ่งหนึ่งของที่ดินเพื่อการอยู่อาศัย ปล่อยก๊าซเรือนกระจก 1 ใน 4 ของมนุษย์สร้าง และใช้น้ำใต้ดินไปถึง 70%</p>\n<p>Heritable Architecture ใช้การรวบรวมข้อมูลวิเคราะห์พืชผลด้วย Machine Learning แล้วนำข้อมูลนี้มาปรับปรุงสายพันธุ์พืชให้เป็นมิตรต่อสิ่งแวดล้อม เช่น มีอัตราผลผลิตมากขึ้น ใช้น้ำน้อยลง กักเก็บคาร์บอนในดินสูงขึ้น เป็นต้น ซึ่งการปรับปรุงสายพันธุ์นี้ Heritable Architecture ไม่ได้ใช้วิธีตัดต่อพันธุกรรม แต่เป็นการผสมสายพันธุ์เพื่อให้ได้ผลลัพธ์ที่ดีขึ้น ซึ่งปัจจุบันบริษัทมีแผนพัฒนากิจกรรมนี้ในเชิงพาณิชย์โดยร่วมมือกับพันธมิตรทางธุรกิจให้มากขึ้น</p>\n<p>ที่มา: <a href=\"https://x.company/blog/posts/heritable-agriculture/\">X</a></p>\n<p><img alt=\"No Description\" src=\"https://www.blognone.com/sites/default/files/externals/bd62dd115654dd8d4521428e6ba00e3a.png\" /></p>\n</div></div></div><div><div>Topics: </div><div><div><a href=\"/topics/x\">X</a></div><div><a href=\"/topics/alphabet\">Alphabet</a></div><div><a href=\"/topics/google-x-0\">Google X</a></div><div><a href=\"/topics/agriculture\">Agriculture</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37aa746e00160462865e135dc9fbd0b7d1fe3958711c83d57319263035a43265","category":"Thai"}