{"title":"ไมโครซอฟท์ยินดีปรับแก้เงื่อนไขซื้อ Activision Blizzard ให้ผ่านการอนุมัติ CMA","link":"https://www.blognone.com/node/134800","date":1689162569000,"content":"<div><div><div><p>หลังจาก<a href=\"https://www.blognone.com/node/134787\">ไมโครซอฟท์เอาตัวรอดจาก FTC กรณีควบรวม Activision Blizzard</a> (แม้ FTC ยังมีสิทธิอุทธรณ์) อุปสรรคเดียวที่เหลืออยู่ของดีลนี้คือ <a href=\"https://www.blognone.com/node/133571\">CMA หน่วยงานกำกับดูแลการแข่งขันของสหราชอาณาจักร</a> ที่ตัดสินใจว่าการควบรวมของไมโครซอฟท์ส่งผลต่อการแข่งขันในตลาดคลาวด์เกมมิ่ง (<a href=\"https://www.blognone.com/node/133162\">ส่วนคอนโซลไม่กระทบ</a>) ซึ่ง<a href=\"https://www.blognone.com/node/133995\">ไมโครซอฟท์อยู่ระหว่างการยื่นอุทธรณ์</a></p>\n<p>ล่าสุดไมโครซอฟท์ \"ยอม\" ปรับท่าทีแล้ว โดยระบุว่ายินดีปรับแก้บางส่วนในข้อเสนอซื้อกิจการ Activision Blizzard เพื่อคลายข้อกังวลของ CMA</p>\n<p>ฝั่ง CMA ระบุว่าเห็นด้วยกับแนวทางของไมโครซอฟท์ ขั้นต่อไปคือให้ศาลอุทธรณ์ด้านการแข่งขัน (Competition Appeal Tribunal หรือ CAT) เห็นชอบกับแนวทางนี้ของไมโครซอฟท์ เพื่อให้ไมโครซอฟท์เจรจากับ CMA เพื่อหาข้อตกลงร่วมกันให้ได้</p>\n<blockquote><p>Our statement on the mutual request with the CMA for a pause of our appeal in the UK: <a href=\"https://t.co/8Aky2IJjxS\">pic.twitter.com/8Aky2IJjxS</a></p>\n<p>— Brad Smith (@BradSmi) <a href=\"https://twitter.com/BradSmi/status/1678796043545350144?ref_src=twsrc%5Etfw\">July 11, 2023</a></p></blockquote>\n<p><img src=\"https://www.blognone.com/sites/default/files/externals/ed5ce8f279c9466ca9842ee9b5d32ca1.jpg\" alt /></p>\n<p>ที่มา - <a href=\"https://www.theverge.com/2023/7/11/23791149/microsoft-activision-blizzard-uk-regulators-cma-appeal\">The Verge</a></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/united-kingdom\">United Kingdom</a></div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"462a4975f8b2e3ee4d4d5b584aa123ebe03f7547e407e5f47cbfd849b588e387","category":"Thai"}