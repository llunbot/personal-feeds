{"title":"Apple บอกอีกรอบ ยังไม่มีแผนออก iMac รุ่นจอ 27 นิ้ว ชิป Apple Silicon ในตอนนี้","link":"https://www.blognone.com/node/136599","date":1699293254000,"content":"<div><div><div><p>The Verge ได้สอบถามแอปเปิลเกี่ยวกับแผนการออก iMac รุ่นจอ 27 นิ้ว ที่เป็นชิปตระกูล Apple Silicon ว่าจะมีออกมาหรือไม่ โดยแอปเปิลบอกว่ายังไม่มีแผนออก iMac รุ่นจอดังกล่าวออกมา และแนะนำให้ซื้อ <a href=\"https://www.blognone.com/node/127533\">Studio Display</a> คู่กับ Mac Studio หรือ Mac Mini ที่มีขนาดหน้าจอ 27 นิ้ว ความละเอียด 5K แทน</p>\n<p>แอปเปิล<a href=\"https://www.blognone.com/node/127597\">เลิกขาย</a> iMac รุ่นจอ 27 นิ้ว ในปี 2022 พร้อมกับการ<a href=\"https://www.blognone.com/node/127532\">เปิดตัว Mac Studio</a> โดยเวลานั้นมีข้อมูลแหล่งข่าวอ้างเพียง แอปเปิลยังไม่มีแผนออก iMac 27 นิ้ว ตัวใหม่มาทดแทน แต่จากข้อมูลล่าสุดก็ดูเหมือนคนที่ยังเลือกรอ ก็อาจต้องรอต่อไปอีกนาน</p>\n<p>iMac รุ่นจอ 27 นิ้ว <a href=\"https://www.blognone.com/node/117798\">ในตอนที่ยังมีขาย</a> ถูกวางตำแหน่งเป็น iMac รุ่นบน (คู่กับรุ่นจอ 21 นิ้ว) เน้นรองรับการใช้งานกับกลุ่ม Power users มีพอร์ตเชื่อมต่อจำนวนมาก ทั้ง 4 พอร์ต USB-A, 2 พอร์ต USB-C, ช่องเสียบ SDXC, ช่องหูฟัง 3.5 มม. ขณะที่ iMac 24 นิ้ว ที่เปิดตัวล่าสุด รุ่นเริ่มต้นมี 2 พอร์ต Thunderbolt-USB 4 แต่ถ้าเลือกรุ่นสเป็กสูงขึ้นจึงได้เพิ่มอีก 2 พอร์ต USB 3</p>\n<p>ที่มา: <a href=\"https://www.theverge.com/2023/11/6/23947196/apple-no-27-inch-apple-silicon-imac\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/fe0f0448c00b1deff745e18ccd3024eb.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/imac\">iMac</a></div><div><a href=\"/topics/apple-silicon\">Apple Silicon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd4b121035492fc0f9a32c55aa7fd81c8f09e045974d3591ea4c641174757ce0","category":"Thai"}