{"title":"Kingdom Come: Deliverance II วางขาย 11 ก.พ. 2025, เกมเพลย์ใหม่จะโชว์ในงาน Gamescom 2024","link":"https://www.blognone.com/node/141438","date":1723712885000,"content":"<div><div><div><p>จากที่เปิดตัวอย่างไปทางการไปเมื่อเดือน<a href=\"https://www.blognone.com/node/139298\">เมษายนที่ผ่านมา</a> Warhorse Studios ผู้พัฒนาเกม Kingdom Come: Deliverance II ออกมาเผยวันวางจำหน่าย และรายละเอียดอื่น ๆ ของเกมเพิ่มเติมแล้ว โดยตัวเกมจะวางจำหน่ายในวันที่ 11 กุมภาพันธ์ปี 2025 จากที่ก่อนหน้านี้ประกาศว่าจะวางจำหน่ายภายในปี 2024</p>\n<p>ส่วนรายละเอียดอื่น ๆ นั้นสตูดิโอผู้พัฒนาเตรียมเผยเกมเพลย์ใหม่ที่มีความยาวมากกว่า 20 นาทีในงาน Gamescom 2024 ที่จะจัดขึ้นในวันที่ 21 สิงหาคม ถึง 26 สิงหาคมนี้ที่ Cologne Fair ประเทศเยอรมนี นอกจากนี้ยังเตรียมเปิดเผย Collectors Edition ของตัวเกม และจะมีพรีวิวเกมจากสื่อและครีเอเตอร์ด้วย</p>\n<p>Kingdom Come: Deliverance II ใช้เอนจิน CryEngine ในการพัฒนาตัวเกมเป็นแนว Action-RPG แบบ โลกเปิดที่อิงความถูกต้องทางประวัติศาสตร์ของอาณาจักรโบฮีเมีย (Kingdom of Bohemia) ในช่วงคริสต์ศตวรรษที่ 15 ในขณะที่ระบบภายในเกมยังมีความลึก เกมวางขายบน PC, PS5 และ Xbox Series X|S</p>\n<p><img alt=\"No Description\" src=\"https://www.blognone.com/sites/default/files/externals/32152615cf5a4a947d12811225e10189.jpeg\" /></p>\n<blockquote><p>A message from Warhorse Studios! The official release date for <a href=\"https://twitter.com/hashtag/KCD2?src=hash&amp;ref_src=twsrc%5Etfw\">#KCD2</a> is 11 February 2025.It's a long wait, but we have a lot to show you between now and release, starting with:⚔️ 20+ min gameplay showcase at <a href=\"https://twitter.com/hashtag/Gamescom2024?src=hash&amp;ref_src=twsrc%5Etfw\">#Gamescom2024</a>⚔️ Collectors Edition Reveal⚔️ Previews from Press and… <a href=\"https://t.co/YSJrxdZZZT\">pic.twitter.com/YSJrxdZZZT</a></p>\n<p>— Warhorse Studios (@WarhorseStudios) <a href=\"https://twitter.com/WarhorseStudios/status/1823949533128036374?ref_src=twsrc%5Etfw\">August 15, 2024</a></p></blockquote>\n<p>ที่มา - <a href=\"https://x.com/WarhorseStudios/status/1823949533128036374\">Warhorse Studios</a></p>\n</div></div></div><div><div>Topics: </div><div><div><a href=\"/topics/kingdom-come\">Kingdom Come</a></div><div><a href=\"/topics/games\">Games</a></div><div><a href=\"/topics/embracer-group\">Embracer Group</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7448a2f50d7662e77e1f992d7d766867a7f85868adaa826e8a8bc52bbcf8e05","category":"Thai"}