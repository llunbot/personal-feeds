{"title":"JAS คว้าลิขสิทธิ์ถ่ายทอดสดฟุตบอลพรีเมียร์ลีกและเอฟเอคัพ เริ่มฤดูกาล 2025/26","link":"https://www.blognone.com/node/143052","date":1731339056000,"content":"<div><div><div><p>บริษัท จัสมิน อินเตอร์เนชั่นแนล จำกัด (มหาชน) หรือ JAS แจ้งตลาดหลักทรัพย์ฯ เรื่องการทำธุรกรรมได้รับสิทธิแต่เพียงผู้เดียว (Exclusive Right) ในการถ่ายทอดสดการแข่งขันฟุตบอลพรีเมียร์ลีก และเอฟเอคัพของอังกฤษ ผ่านช่องทางอินเทอร์เน็ตทีวี และดิจิทัลทีวี รวมทั้งชุดวิดีโอสั้น จำนวน 3 ฤดูกาล เริ่มตั้งแต่ต้นฤดูกาลฟุตบอลพรีเมียร์ลีก 2025/26 ในประเทศไทย ประเทศลาว และประเทศกัมพูชา</p>\n<p>มูลค่าของธุรกรรมรวม 559.98 ล้านดอลลาร์ หรือประมาณ 1.9 หมื่นล้านบาท โดยเบื้องต้นธุรกรรมที่ได้รับสิทธิมีระยะเวลา 3 ฤดูกาล หรือบริษัทอาจได้ข้อตกลง 6 ฤดูกาล ถ้าได้รับแจ้งจาก FAPL อย่างเป็นลายลักษณ์อักษรภายใน 1 ธันวาคม 2567 ขึ้นอยู่กับดุลยพินิจ</p>\n<p>ปัจจุบัน JAS มีธุรกิจหลักของบริษัทคือบริการอินเทอร์เน็ตทีวีภายใต้ชื่อ 3BB GIGATV ซึ่งคาดว่าจะเป็นช่องทางหลักในการเผยแพร่การถ่ายทอดสดฟุตบอลนี้ รวมทั้งกลุ่มบริษัทโมโน เจ้าของ MONOMAX และ MONO29 ที่จะเป็นพาร์ทเนอร์หลักในการทำการตลาดและจัดจำหน่าย</p>\n<p>ที่มา: <a href=\"https://jas.listedcompany.com/newsroom/111120241838380629T.pdf\">JAS</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/5af93775f04efc2ca9900954ec73813f.jpeg\" /></p>\n</div></div></div><div><div>Topics: </div><div><div><a href=\"/topics/jasmine\">Jasmine</a></div><div><a href=\"/topics/football\">Football</a></div><div><a href=\"/topics/premier-league\">Premier League</a></div><div><a href=\"/topics/broadcast\">Broadcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8506e6660c1658ba775b852adba7f08408bb472442129d6a3c301b1d221a41a","category":"Thai"}