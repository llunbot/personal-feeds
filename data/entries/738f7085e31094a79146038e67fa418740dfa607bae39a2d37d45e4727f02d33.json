{"title":"เกาหลีเหนือสั่งตั้งศูนย์วิจัย 227 เพื่อวิจัยและพัฒนาเทคโนโลยีแฮ็ก เน้นเจาะระบบตะวันตก","link":"https://www.blognone.com/node/145394","date":1742552544000,"content":"<div><div><div><p>Daily NK รายงานว่าเกาหลีเหนือจัดตั้ง “ศูนย์วิจัย 227” ภายใต้สำนักข่าวกรองทหาร (RGB) เพื่อพัฒนาเทคโนโลยีสงครามไซเบอร์ขั้นสูง โดยมี คิม จอง อึน สั่งการให้ก่อตั้งศูนย์นี้ในช่วงปลายเดือนกุมภาพันธ์</p>\n<p>เป้าหมายหลักของศูนย์วิจัย 227 ไม่ได้เน้นการสืบข่าวกรอง ภัยคุกคามที่อาจเกิดขึ้น หรือผลประโยชน์ทางยุทธศาสตร์แบบเดิม แต่เน้นพัฒนาเครื่องมือแฮ็กเชิงรุก โดยเฉพาะการเจาะระบบความปลอดภัยไซเบอร์ของชาติตะวันตก ขโมยสินทรัพย์ทางการเงิน และใช้ AI ขโมยข้อมูล</p>\n<p>นอกจากนั้น ยังมีแผนสร้างระบบอัตโนมัติสำหรับรวบรวมและวิเคราะห์ข้อมูล ทำงานร่วมกับกลุ่มแฮ็กเกอร์ของเกาหลีเหนือที่ปฏิบัติการในต่างประเทศแบบเรียลไทม์ โดย RGB คัดเลือกผู้เชี่ยวชาญคอมพิวเตอร์จากมหาวิทยาลัยชั้นนำ รวมถึงผู้สำเร็จการศึกษาระดับปริญญาเอกรวมกว่า 90 คน เพื่อพัฒนาโปรแกรมแฮ็กขั้นสูง</p>\n<p>เกาหลีเหนือมีประวัติการโจรกรรมไซเบอร์ครั้งใหญ่หลายครั้ง เช่น การแฮ็ก Bybit มูลค่า 1.4 พันล้านดอลลาร์ฯ เมื่อเร็ว ๆ นี้ ซึ่งหน่วยงานด้านความมั่นคงแห่งชาติสหรัฐฯ (NSA) และ FBI ได้กล่าวหา RGB มานานแล้วว่าเกี่ยวข้องกับการแฮ็กและจารกรรมไซเบอร์</p>\n<p>ที่มา: <a href=\"https://techcrunch.com/2025/03/20/north-korea-launches-new-unit-with-a-focus-on-ai-hacking-per-report/\">TechCrunch</a>, <a href=\"https://www.dailynk.com/english/n-korea-ramps-up-cyber-offensive-new-research-center-to-focus-on-ai-powered-hacking/\">Daily NK</a></p>\n<p><img src=\"https://www.blognone.com/sites/default/files/externals/afecdaa4dbaedcc4ca325ede64071bb3.jpg\" alt=\"North Korea\" /></p>\n</div></div></div><div><div>Topics: </div><div><div><a href=\"/topics/north-korea\">North Korea</a></div><div><a href=\"/topics/hack-0\">Hack</a></div><div><a href=\"/topics/hacking\">Hacking</a></div><div><a href=\"/topics/technology\">Technology</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"738f7085e31094a79146038e67fa418740dfa607bae39a2d37d45e4727f02d33","category":"Thai"}