{"title":"มือถือจอพับมียอดขายปี 2023 เพิ่มขึ้น แต่ยังคิดเป็นแค่ 1.6% ของยอดขายมือถือทั้งหมด","link":"https://www.blognone.com/node/137448","date":1704161659000,"content":"<div><div><div><p>Counterpoint Research ประเมินว่ามือถือจอพับ (foldable) มียอดขายในปี 2023 ทั้งหมดราว 16 ล้านเครื่อง ถึงแม้เพิ่มขึ้นจากป่อน แต่ยังคิดเป็นแค่ 1.3% ของยอดขายสมาร์ทโฟนทั้งปี 1.2 พันล้านเครื่อง</p>\n<p>Ben Wood นักวิเคราะห์จากบริษัท CCS Insight ให้ความเห็นว่าผู้ผลิตสมาร์ทโฟนเกือบทุกรายยกเว้นแอปเปิล ต่างมุ่งมายังตลาดมือถือจอพับ เพื่อหวังว่าเป็นตลาดใหม่ที่เติบโตสูง ทดแทนตลาดสมาร์ทโฟนในภาพรวมที่หดตัวลง แต่ผลลัพธ์คือตลาดยังมีขนาดเล็กมาก และจะกลายเป็นสถานการณ์ที่มีผู้เล่นจำนวนมาก มาร่วมชิงตลาดขนาดเล็กกันแทน</p>\n<p>เหตุผลที่ตลาดมือถือจอพับยังเล็ก มีทั้งปัจจัยเรื่องราคา ความกังวลต่อความทนทาน และประโยชน์ของการใช้งานที่ยังไม่ชัดเจนนัก</p>\n<p>ตอนนี้ซัมซุงยังเป็นผู้นำตลาดมือถือจอพับ ด้วยส่วนแบ่งตลาด 73% ในไตรมาส 3/2023</p>\n<p>ที่มา - <a href=\"https://arstechnica.com/gadgets/2023/12/smartphone-manufacturers-still-want-to-make-foldables-a-thing/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/81033b2a3faa9f2221810c9e48e8aadb.jpg\" /></p>\n</div></div></div><div><div>Topics: </div><div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div><div><a href=\"/topics/counterpoint-research\">Counterpoint Research</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ccc819a6563086978857f67c23281319e548b41b199652e3b981efee44a8003","category":"Thai"}