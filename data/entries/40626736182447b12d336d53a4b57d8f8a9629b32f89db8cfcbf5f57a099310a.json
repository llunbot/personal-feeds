{"title":"Telegram ประกาศเพิ่มฟีเจอร์ใหม่ชุดใหญ่ Mini Apps 2.0 มินิแอปทำงานได้หลากหลายมากขึ้น","link":"https://www.blognone.com/node/143209","date":1732023815000,"content":"<div><div><div><p>Telegram ประกาศอัปเดตฟีเจอร์ใหม่หลายอย่างของ Mini Apps ซึ่ง Telegram ผลักดันส่วนการทำงานนี้มากขึ้นในช่วงที่ผ่านมา</p>\n<p>ของใหม่ที่สำคัญคือการใช้งาน Mini App โหมดเต็มหน้าจอ (Full-Screen) รองรับทั้งแนวตั้งและแนวนอน ทำให้นักพัฒนาโดยเฉพาะหมวดเกม สามารถนำเสนอรูปแบบเกมได้หลากหลายมากขึ้น นอกจากนี้ผู้ใช้งานยังสามารถสร้างปุ่มทางลัดที่หน้าโฮม (Home Screen Shortcuts) ของ Mini App แต่ละอัน เพื่อเรียกใช้งานได้สะดวกมากขึ้น</p>\n<p>ของใหม่อย่างอื่นที่ Telegram ประกาศเกี่ยวกับ Mini App มีดังนี้</p>\n<ul>\n<li>รองรับการขยับของอุปกรณ์ (Motion Tracking) ทำให้รองรับเกมบางประเภท</li>\n<li>เข้าถึงข้อมูลพิกัดผู้ใช้งานได้ (ถูกปิดเป็นค่าเริ่มต้น)</li>\n<li>แอปสามารถส่งดาวเป็นของรางวัลให้ผู้ใช้งานได้</li>\n<li>ตั้งสเตตัสเป็นอีโมจิผ่านแอปได้</li>\n<li>แชร์สื่อ (Media) จากในแอปไปยังแชทข้อความได้</li>\n<li>สร้างไฟล์เอกสาร และสามารถดาวน์โหลดออกมา</li>\n<li>เพิ่มระบบ Subscription ของแอป</li>\n<li>กำหนดหน้าโหลดของแอป (Loading Screen)</li>\n<li>แอปสามารถเข้าถึงข้อมูลพื้นฐานอุปกรณ์ เพื่อปรับแต่งการแสดงผลให้เหมาะสม</li>\n</ul>\n<p>ที่มา: <a href=\"https://telegram.org/blog/fullscreen-miniapps-and-more\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/bdf5f3bee86b24b6eeaea57d0c4f6a8d.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40626736182447b12d336d53a4b57d8f8a9629b32f89db8cfcbf5f57a099310a","category":"Thai"}