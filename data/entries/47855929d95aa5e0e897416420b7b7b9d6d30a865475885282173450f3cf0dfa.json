{"title":"Spotify ประกาศพร้อมคืนเงินให้ลูกค้าที่ซื้ออุปกรณ์เสริม Car Thing","link":"https://www.blognone.com/node/140064","date":1717147036000,"content":"<div><div><div><p>ก่อนหน้านี้ Spotify ประกาศเตรียม<a href=\"https://www.blognone.com/node/139935\">ปิดการทำงานของฮาร์ดแวร์อุปกรณ์เสริมในรถยนต์ Car Thing</a> มีผลปลายปีนี้ (คนละอย่างกับ CarPlay หรือ Android Auto ที่ยังใช้งานได้ตามปกติ) ซึ่งสินค้าเพิ่งขายมาเมื่อปี 2022 โดยบอกว่าไม่มีแผนให้คืนสินค้า พร้อมกับแนะนำให้ลูกค้านำไปกำจัดเป็นขยะอิเล็กทรอนิกส์</p>\n<p>แน่นอนว่าลูกค้าที่ซื้อ Car Thing ราคา 90 ดอลลาร์ไป คงไม่ใช่ทุกคนที่ยอมรับได้</p>\n<p>โดยมีลูกค้าที่ซื้อ Car Thing ได้ยื่นฟ้องแบบกลุ่มต่อศาลใต้ของนิวยอร์กไปเมื่อวันที่ 28 พฤษภาคม ด้วยสาเหตุว่าการขายสินค้าที่ต่อมาปิดการทำงานโดยไม่สามารถคืนเงินได้ เป็นเรื่องที่ไม่ถูกต้อง</p>\n<p>ล่าสุด Spotify ยืนยันว่าบริษัทยินดีคืนเงินให้กับลูกค้า โดยให้ลูกค้าแสดงหลักฐานการซื้อ เช่น ใบเสร็จ แล้วติดต่อกับฝ่ายบริการลูกค้าเพื่อดำเนินการต่อไป อย่างไรก็ตามมีรายงานว่ามีลูกค้าที่ติดต่อกับฝ่ายบริการลูกค้าแล้ว แต่ Spotify กลับให้ข้อมูลเป็นแพ็คเกจพรีเมียมระยะเวลาหลายเดือนแทน หรือบางรายก็ถูกปฏิเสธคืนเงินด้วย</p>\n<p>ที่มา: <a href=\"https://www.engadget.com/spotify-now-says-it-will-refund-car-thing-purchases-193001487.html\">Engadget</a></p>\n<p><img src=\"https://www.blognone.com/sites/default/files/externals/e02059846b92f4671c78957ef2837b98.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47855929d95aa5e0e897416420b7b7b9d6d30a865475885282173450f3cf0dfa","category":"Thai"}