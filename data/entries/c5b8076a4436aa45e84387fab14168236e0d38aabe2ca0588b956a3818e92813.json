{"title":"Microsoft สั่งหยุดรับพนักงาน ส่วนธุรกิจ Consult ชั่วคราว ตามแผนลดค่าใช้จ่าย","link":"https://www.blognone.com/node/144120","date":1736921654000,"content":"<div><div><div><p>CNBC อ้างอีเมลภายในไมโครซอฟท์ แจ้งว่าบริษัทได้สั่งหยุดการรับพนักงานใหม่ และพนักงานทดแทนตำแหน่งที่ลาออก ในธุรกิจให้คำปรึกษาในสหรัฐอเมริกา ตามแผนการลดค่าใช้จ่ายอย่างต่อเนื่องของบริษัท โดยให้มีผลไปถึงเดือนมิถุนายนนี้</p>\n<p>ในอีเมลนี้ยังให้คำแนะนำพนักงานเรื่องการลดค่าใช้จ่ายโดยลดการเดินทาง หากเป็นการประชุมภายในบริษัท และใช้การประชุมออนไลน์แทน รวมทั้งต้องมีการตรวจสอบการเบิกจ่ายการเดินทางว่ามีความจำเป็นต่อธุรกิจเท่านั้น อีเมลนี้ยังแจ้งเรื่องการลดค่าใช้จ่ายการตลาดให้ได้ราว 35% ด้วย</p>\n<p>ธุรกิจให้คำปรึกษาเป็นส่วนธุรกิจที่เติบโตไม่สูง เมื่อเทียบกับธุรกิจอื่นในไมโครซอฟท์อย่างซอฟต์แวร์ Subscription หรือ Azure โดยไตรมาสเดือนกันยายนที่ผ่านมาธุรกิจนี้มีรายได้ 1.9 พันล้านดอลลาร์ ลดลง 1% ขณะที่กลุ่มอื่นยังเติบโตสูง</p>\n<p>ที่มา: <a href=\"https://www.cnbc.com/2025/01/14/microsoft-pauses-hiring-in-us-consulting-unit-memo-says.html\">CNBC</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/it-industry\">IT Industry</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5b8076a4436aa45e84387fab14168236e0d38aabe2ca0588b956a3818e92813","category":"Thai"}