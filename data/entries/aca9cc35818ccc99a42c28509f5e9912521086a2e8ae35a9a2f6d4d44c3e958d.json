{"title":"Amazon เปิดตัวฟีเจอร์ Kindle ให้เครื่องออกกำลังกาย Peloton อ่านหนังสือตอนเดินสายพานได้","link":"https://www.blognone.com/node/141636","date":1724683528000,"content":"<div><div><div><p>\"ไม่มีเวลาอ่านหนังสือ ไม่มีเวลาออกกำลังกาย\" อาจเป็นข้ออ้างหรือข้อแก้ตัวยอดนิยม แต่ล่าสุด Amazon จับสองอย่างนี้มารวมกันให้ข้ออ้างหมดไป เมื่อเพิ่มฟีเจอร์อ่านอีบุ๊ก Kindle ให้กับอุปกรณ์ออกกำลังกายแบรนด์ Peloton ทั้งแบบสายพานและจักรยาน</p>\n<p>อุปกรณ์ของ Peloton รองรับการเสพสื่อความบันเทิงแก้เบื่อขณะออกกำลังกายอยู่แล้ว สิ่งที่เพิ่มเข้ามาคือแอพ Kindle ในแท็บ Entertainment เมื่อผูกเข้ากับบัญชี Kindle แล้ว ก็อ่านหนังสือเล่มที่อ่านค้างไว้ ตอนกำลังเดินสายพานหรือถีบจักรยานได้เลย สามารถปรับแต่งขนาดฟอนต์ บุ๊กมาร์ค และกระโดดข้ามบทได้ ช่วยอำนวยความสะดวกให้คนที่เดิมเคยต้องถือเครื่องอ่านอีบุ๊ก Kindle ขณะออกกำลังกายได้ด้วย</p>\n<p>ฟีเจอร์นี้เปิดใช้แล้วในสหรัฐอเมริกา สหราชอาณาจักร แคนาดา ออสเตรเลีย ออสเตรีย เยอรมนี</p>\n<p>ที่มา - <a href=\"https://www.aboutamazon.com/news/books-and-authors/amazon-kindle-peloton-workout\">Amazon</a></p>\n<p><img alt=\"No Description\" src=\"https://www.blognone.com/sites/default/files/externals/d5396fcf5ccb04dc3480abbfbe28b80e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/31a4b4666057bf27e217f66aca356b89.jpeg\" /></p>\n</div></div></div><div><div>Topics: </div><div><div><a href=\"/topics/peloton\">Peloton</a></div><div><a href=\"/topics/kindle\">Kindle</a></div><div><a href=\"/topics/amazon\">Amazon</a></div><div><a href=\"/topics/kindle-app\">Kindle App</a></div><div><a href=\"/topics/e-book\">E-book</a></div><div><a href=\"/topics/fitness\">Fitness</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aca9cc35818ccc99a42c28509f5e9912521086a2e8ae35a9a2f6d4d44c3e958d","category":"Thai"}