{"title":"Nintendo เปิดโครงการ Playtest Program ให้ทดสอบฟีเจอร์ใหม่ของ Nintendo Switch Online","link":"https://www.blognone.com/node/142478","date":1728519952000,"content":"<div><div><div><p>นินเทนโดประกาศทำการทดสอบฟีเจอร์ใหม่ในบริการออนไลน์ Nintendo Switch Online สำหรับคอนโซล Switch เรียกว่า <strong>Playtest Program</strong> โดยไม่ได้บอกรายละเอียดแต่เปิดให้ผู้ที่สนใจ สมัครเข้าร่วมการทดสอบนี้ได้ ซึ่งจะรับจำกัดประมาณ 10,000 คน ใช้ระบบลงทะเบียนก่อนได้ก่อน (first-come-first-serve) ยกเว้นผู้ใช้งานในญี่ปุ่นจะใช้ระบบสุ่ม</p>\n<p>เงื่อนไขผู้สมัคร ต้องเป็นลูกค้า Nintendo Switch Online + Expansion Pack ก่อนวันที่รับสมัคร, อายุอย่างน้อย 18 ปี และลงทะเบียนบัญชีนินเทนโดในประเทศญี่ปุ่น, สหรัฐอเมริกา, สหราชอาณาจักร, ฝรั่งเศส, เยอรมนี, อิตาลี หรือสเปน เท่านั้น</p>\n<p>การรับสมัครจะเริ่มในเวลา 7:00น. วันที่ 10 ตุลาคม ตามเวลาในญี่ปุ่น ส่วนสหรัฐอเมริกาเริ่มเวลา 8:00น. วันที่ 10 ตุลาคม ตามเวลาแปซิฟิก <a href=\"https://playtest-p.nintendo.com/\">ดูรายละเอียดได้ที่ลิงก์นี้</a> ช่วงเวลาทดสอบคือ 23 ตุลาคม ถึง 5 พฤศจิกายน</p>\n<p>ที่มา: <a href=\"https://x.com/NintendoAmerica/status/1844135977327145001\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/9ecbfcf0375bb5f26fa07a1949f8292c.jpg\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3140b630b55187c17e22b56570f1dcffdf79631a974e5b196d7480c9d3440680","category":"Thai"}