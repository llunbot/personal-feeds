{"title":"Anysphere บริษัทแม่ Cursor ระดมทุนรอบใหม่ มูลค่าแตะ 9.9 พันล้านดอลลาร์ เปิดมาแค่ 3 ปี","link":"https://www.blognone.com/node/146828","date":1749215247000,"content":"<span>Anysphere บริษัทแม่ Cursor ระดมทุนรอบใหม่ มูลค่าแตะ 9.9 พันล้านดอลลาร์ เปิดมาแค่ 3 ปี</span>\n\n  <div>\n    <div>Body</div>\n              <div><p><a href=\"https://anysphere.inc/\">Anysphere</a> บริษัทเจ้าของ Cursor บริการ AI ช่วยเขียนโค้ดชื่อดัง ระดมทุนเพิ่มอีก 900 ล้านดอลลาร์ ตอนนี้มูลค่าบริษัทแตะ 9.9 พันล้านดอลลาร์แล้ว (ยูนิคอร์น 9.9 ตัว) แม้บริษัทเพิ่งมีอายุได้ 3 ปี เริ่มกิจการในปี 2023</p>\n<p>การระดมทุนครั้งนี้ถือเป็นรอบที่สามของ Anysphere ในรอบ 12 เดือนหลัง ส่วนนักลงทุนรอบนี้นำโดยกองทุน Thrive Capital และมีบริษัทลงทุนอื่นๆ เช่น Andreessen Horowitz, Accel, DST Global ร่วมลงขันด้วย</p>\n<p>โมเดลธุรกิจของ Cursor เป็นการขาย subscription รายเดือน และที่ผ่านมาลูกค้าเกือบทั้งหมดเป็นลูกค้ารายย่อย บริษัทเพิ่งเริ่มขายแพ็กเกจองค์กรช่วงปลายปี 2024</p>\n<p>ตลาดซอฟต์แวร์ AI ช่วยเขียนโค้ดนั้นแข่งขันสูง คู่แข่งของ Cursor คือ <a href=\"https://www.blognone.com/node/146825\">Windsurf กำลังเจอดราม่ากับ Anthropic หลังมีข่าวจะโดน OpenAI ซื้อกิจการ</a></p>\n<p>ที่มา - <a href=\"https://www.bloomberg.com/news/articles/2025-06-05/anysphere-hailed-as-fastest-growing-startup-ever-raises-900-million\">Bloomberg</a>, <a href=\"https://techcrunch.com/2025/06/05/cursors-anysphere-nabs-9-9b-valuation-soars-past-500m-arr/\">TechCrunch</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 06/06/2025 - 20:07</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb47000489df59a7c597123be8c14d12aa74ee8a45a9598e44c5255e159b3d1a","category":"Thai"}