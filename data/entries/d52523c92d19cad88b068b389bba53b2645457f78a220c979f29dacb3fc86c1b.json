{"title":"Nintendo ญี่ปุ่นทำข้อตกลงกับเว็บขายของมือสองในญี่ปุ่น เพื่อบล็อกการขาย Switch 2 ที่ฉ้อโกงหรือผิดกฎการใช้งาน","link":"https://www.blognone.com/node/146636","date":1748325548000,"content":"<span>Nintendo ญี่ปุ่นทำข้อตกลงกับเว็บขายของมือสองในญี่ปุ่น เพื่อบล็อกการขาย Switch 2 ที่ฉ้อโกงหรือผิดกฎการใช้งาน</span>\n\n  <div>\n    <div>Body</div>\n              <div><p>นินเทนโดประกาศทำข้อตกลงร่วมกับเว็บไซต์ขายสินค้ามือสอง 3 รายใหญ่ในญี่ปุ่น ได้แก่ Mercari, Yahoo Auction และ Rakuten เพื่อป้องกันการขายสินค้าของนินเทนโดที่มีลักษณะฉ้อโกง รวมทั้ง Nintendo Switch 2 ที่จะเริ่มขายในวันที่ 5 มิถุนายนนี้</p>\n<p>นินเทนโดไม่ได้ลงรายละเอียดว่าการขายสินค้ามือสองที่มีลักษณะฉ้อโกงเป็นแบบใด และจะครอบคลุมถึงการนำ Switch 2 มารีเซลล์ ซึ่งเป็นประเด็นสำคัญที่หลายคนกังวลในช่วงแรกที่สินค้าเริ่มขายหรือไม่</p>\n<p>ภายใต้ข้อตกลงนี้ แพลตฟอร์มขายสินค้าทั้ง 3 ราย จะร่วมมือตรวจสอบรายการสินค้า และลบออกจากเว็บไซต์โดยเร็วที่สุด รวมทั้งร่วมมือให้ข้อมูลกับทางนินเทนโดด้วย</p>\n<p>ที่มา: <a href=\"https://www.nintendo.co.jp/corporate/release/2025/250527.html\">นินเทนโด</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 27/05/2025 - 12:59</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d52523c92d19cad88b068b389bba53b2645457f78a220c979f29dacb3fc86c1b","category":"Thai"}