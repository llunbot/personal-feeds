{"title":"OpenAI อัปเกรดให้ ChatGPT บน macOS ทำงานร่วมกับ  Apple Notes  และแอปอื่น ๆ ได้มากขึ้น","link":"https://www.blognone.com/node/143759","date":1734674016000,"content":"<div><div><div><p>OpenAI ปล่อยอัปเดตสำหรับ ChatGPT บน macOS ให้สามารถอ่านเนื้อหาและโต้ตอบในหน้าจอของแอปพลิเคชันต่าง ๆ ได้บนหลายแอปมากขึ้น เช่น Apple Notes, Notion และ Quip นอกจากนี้ ยังรองรับแอปสำหรับการพัฒนาซอฟต์แวร์มากมาย เช่น BBEdit, Android Studio และ AppCode</p>\n<p>เดิมทีฟีเจอร์นี้รองรับเฉพาะ iTerm 2, Terminal, TextEdit, VS Code และ Xcode เท่านั้น ตัวอย่างการใช้งาน เช่น สั่งให้ ChatGPT อ่านโค้ดจาก Xcode และขอคำแนะนำในการปรับโค้ดได้จากหน้าแอปทันที ไม่ต้องคัดลอกและสลับไปวางโค้ดในแอป ChatGPT ที่สำคัญคือสามารถอ่านเนื้อหาจากหลายแอปพร้อมกันได้</p>\n<p>ทั้งนี้ ผู้ใช้ตั้งค่าได้ว่าจะให้ ChatGPT อ่านข้อมูลในแอปไหนและตอนไหนบ้าง และข้อมูลทั้งหมดจะถูกจัดการแบบเดียวกับประวัติการสนทนาปกติ ส่วนการใช้งานฟีเจอร์ดังกล่าวกับแอป 3rd Party ผู้ใช้จะต้องสมาชิก ChatGPT Plus, Pro, Team, Enterprise และ Edu เท่านั้น</p>\n<p>ที่มา: <a href=\"https://9to5mac.com/2024/12/19/chatgpt-macos-apps-apple-notes/\">9to5Mac</a></p>\n<p><img alt=\"alt=&quot;ChatGPT&quot;\" src=\"https://www.blognone.com/sites/default/files/externals/49fc0aa186e5b8b429b9d2c25abc3887.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe5f76e92959a0924a07978eb1f131513d20aab906c2662f758a5782b1ff4afc","category":"Thai"}