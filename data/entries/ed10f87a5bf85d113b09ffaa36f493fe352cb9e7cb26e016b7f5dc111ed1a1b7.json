{"title":"Facebook Reels เพิ่มเครื่องมือ A/B Testing ไว้ทดสอบว่าลงแคปชั่นไหนโดนใจมากกว่า","link":"https://www.blognone.com/node/136554","date":1698968534000,"content":"<div><div><div><p>Meta ประกาศเพิ่มเครื่องมือใหม่สำหรับครีเอเตอร์ Facebook Reels หลายอย่าง โดยเครื่องมือที่น่าสนใจคือ Reels A/B Testing ซึ่ง A/B Testing เป็นวิธีการทดสอบโดยปรับแต่งค่าต่าง ๆ แล้วนำเสนอกระจายกลุ่มผู้รับออกไปพร้อมกัน เพื่อดูว่ารูปแบบไหนที่คนให้ความสนใจมากที่สุด มีการใช้งานแพร่หลายทั้งในวงการ UX, คอนเทนต์ และการตลาด</p>\n<p>Reels A/B Testing เปิดให้ครีเอเตอร์สามารถเลือกตั้งค่าที่แตกต่างสูงสุด 4 รูปแบบในคอนเทนต์เดียวกัน โดยตอนนี้สิ่งที่ปรับแต่งได้คือแคปชั่นกับภาพธัมเนล (เลือกได้อย่างใดอย่างหนึ่ง) จากนั้น Reels จะแสดงผลในรูปแบบที่แตกต่างนี้กับผู้ชม แล้วรายงานผลลัพธ์ให้ครีเอเตอร์ในระยะเวลาทดสอบ 30 นาที ว่าตัวเลือกใดที่ได้ผลตอบรับสูงสุด จากนั้นจะปรับมาแสดงผลด้วยตัวเลือกนั้นเว้นแต่จะไปแก้ไข</p>\n<p>ฟีเจอร์ A/B Testing นี้ มีเฉพาะการใช้งานบนมือถือเท่านั้น โดย Meta บอกว่าในอนาคตจะเพิ่มเครื่องมือนำ AI มาช่วยสร้างแคปชั่นและภาพธัมเนลสำหรับใช้ทดสอบด้วย</p>\n<p>นอกจากนี้ Facebook Reels ยังเพิ่มฟีเจอร์อื่นสำหรับครีเอเตอร์ เช่น ระบบแดชบอร์ดที่แสดงข้อมูลรวมคอนเทนต์ทุกประเภท, การแสดงข้อมูลย้อนหลังขยายเป็น 90 วัน จากเดิม 28 วัน</p>\n<p>ที่มา: <a href=\"https://about.fb.com/news/2023/11/helping-creators-test-content-and-earn-rewards/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/2b831a7e7519a5375477a8e36554e946.jpg\" /></p>\n<p>ตัวอย่างการใช้งาน Reels A/B Testing</p>\n<p><img alt=\"No Description\" src=\"https://www.blognone.com/sites/default/files/externals/98df40822f42c5de122c498a08b938dd.gif\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/reels\">Reels</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed10f87a5bf85d113b09ffaa36f493fe352cb9e7cb26e016b7f5dc111ed1a1b7","category":"Thai"}