{"title":"Imagen 3 - AI สร้างรูปจากข้อความของ Google เปิดให้ใช้งานในสหรัฐฯ","link":"https://www.blognone.com/node/141496","date":1724041380000,"content":"<div><div><div><p><strong>Google เปิดให้ใช้งาน Imagen 3</strong> เครื่องมือสร้างรูปภาพจากข้อความ (Text-to-Image) เวอร์ชันล่าสุดในสหรัฐฯ อัปเกรดความสามารถเพิ่มเติมจากโมเดลเวอร์ชันก่อน</p>\n<p>ปลายปีที่ผ่านมา Google <a href=\"https://www.blognone.com/node/137232\">เปิดตัว Imagen 2 </a> และเปิดให้ใช้ผ่านแพลตฟอร์ม Vertex AI และในงาน <a href=\"https://www.blognone.com/node/139756\">Google I/O</a> เมื่อเดือนพฤษภาคมที่ผ่านมาก็ประกาศเปิดตัว Imagen 3 แต่ก็เพิ่งจะเปิดให้ได้ลองใช้เงียบ ๆ ในอีกหลายเดือนต่อมา</p>\n<p>ข้อมูลจากเอกสารวิจัยของ Google ระบุว่า Imagen 3 ทำผลงานได้ดีเมื่อเทียบกับโมเดลตัวอื่น ๆ ในการทดสอบ ส่วนฝั่งผู้ใช้แจงว่าโมเดลนี้มีข้อจำกัดด้านความปลอดภัยมากขึ้นเมื่อเทียบกับเวอร์ชันที่แล้ว เพื่อป้องกันการนำภาพไปใช้ในทางที่ผิด เช่น การสร้างภาพที่รุนแรง หรือหมิ่นเหม่ในเรื่องกฎหมาย</p>\n<p>ที่มา: <a href=\"https://www.androidcentral.com/apps-software/googles-imagen-3-is-now-open-to-everyone-in-the-us\">Android Central</a></p>\n<p><img alt=\"alt=&quot;Imagen 3&quot;\" src=\"https://www.blognone.com/sites/default/files/externals/ed7e5843b721512cf7792dde5b849e68.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepmind\">DeepMind</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e042ef63cbd236aed61eb4f8c0c2c2230407c024fc51af49722d4b77a13e99cf","category":"Thai"}