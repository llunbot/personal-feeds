{"title":"ซัมซุงเปิดตัว Exynos 2400 ซีพียูแรงขึ้น 1.7 เท่า, จีพียูสถาปัตยกรรม RDNA 3","link":"https://www.blognone.com/node/136112","date":1696555405000,"content":"<div><div><div><p>ซัมซุงเปิดตัว Exynos 2400 ในงานสัมมนา Samsung System LSI Tech Day 2023 ตอนนี้ยังมีข้อมูลคร่าวๆ แค่ตัวซีพียูมีประสิทธิภาพดีขึ้นจากรุ่นก่อน 1.7 เท่า (เทียบกับ Exynos 2200), ประสิทธิภาพด้าน AI ดีขึ้นถึง 14.7 เท่า ส่วนจีพียูเป็น Xclipse 940 รุ่นใหม่<a href=\"https://www.blognone.com/node/133325\">ที่ยังอิงอยู่บนสถาปัตยกรรม AMD RDNA 3 ซึ่งทั้งสองบริษัทเพิ่งต่อสัญญากันไป</a> โดยเป็นการ<a href=\"https://www.blognone.com/node/126753\">อัพเกรดจาก RDNA 2 ที่ใช้ใน Exynos 2200</a> ด้วย</p>\n<p>ซัมซุงได้โชว์บอร์ดต้นแบบ Exynos 2400 รันโมเดล AI สร้างภาพจากข้อความ (text-to-image) แบบ on device ซึ่งคาดว่าจะใช้ในสมาร์ทโฟนรุ่นหน้า (Galaxy S24?) ด้วย</p>\n<p><img alt=\"No Description\" src=\"https://www.blognone.com/sites/default/files/externals/2cb19ada4432b3bcc3f4d042e64f5239.png\" /></p>\n<p>ในงานเดียวกัน ซัมซุงยังเปิดตัวชิปรุ่นใหม่อีกหลายตัว ได้แก่</p>\n<ul>\n<li><strong>Exynos Auto V920</strong> ใช้งานในรถยนต์ เริ่มผลิตจำนวนมากปี 2025</li>\n<li><strong>Exynos Connect U100</strong> ชิปสื่อสาร ultra-wideband (UWB)</li>\n<li><strong>ISOCELL HP2</strong> เซ็นเซอร์ภาพความละเอียด 200MP <a href=\"https://www.blognone.com/node/132275\">ข่าวก่อนหน้านี้</a></li>\n<li><strong>ISOCELL Auto 1H1</strong> เซ็นเซอร์ภาพสำหรับกล้องในรถยนต์ รองรับ HDR 120Hz</li>\n</ul>\n<p>ที่มา - <a href=\"https://news.samsung.com/global/samsung-showcases-groundbreaking-logic-innovations-at-system-lsi-tech-day-2023\">Samsung</a></p>\n</div></div></div><div><div>Topics: </div><div><div><a href=\"/topics/exynos\">Exynos</a></div><div><a href=\"/topics/samsung\">Samsung</a></div><div><a href=\"/topics/soc\">SoC</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b87a6b8e1bd819471b627bf6e07ad7cd485ddc7f4f169fecdbd776350d7256a","category":"Thai"}