{"title":"F5 เข้าซื้อ Threat Stack สตาร์ทอัพพัฒนาเครื่องมือความปลอดภัยบนคลาวด์","link":"https://www.blognone.com/node/124845","date":1632158200000,"content":"<div><div><div><p>F5 ประกาศเข้าซื้อกิจการ Threat Stack บริษัทด้านความปลอดภัยคลาวด์จากบอสตันด้วยมูลค่าดีล 68 ล้านดอลลาร์</p>\n<p>Threat Stack เป็นบริษัทสตาร์ทอัพที่ก่อตั้งขึ้นในปลายปี 2012 รับเงินลงทุนไปแล้วกว่า 70 ล้านดอลลาร์ในการระดมทุน 6 รอบ โดยธุรกิจหลักของบริษัทคือพัฒนาเครื่องมือเพื่อตรวจจับภัยคุกคามแบบเรียลไทม์สำหรับโครงสร้างพื้นฐานและเวิร์คโหลดบนคลาวด์ และมีระบบป้องกันเชิงรุกที่แจ้งเตือนองค์กรให้รับทราบช่องโหว่ต่าง ๆ ที่จำเป็นต้องแก้ไข</p>\n<p>การซื้อ Threat Stack นี้ F5 น่าจะนำมาเพื่อเสริมทัพธุรกิจความปลอดภัยเพื่อองค์กร ซึ่งจะต้องครอบคลุมความปลอดภัยตั้งแต่ on-premise ไปจนถึงคลาวด์และ API ที่ปัจจุบันเริ่มใช้เป็นส่วนสำคัญในการให้บริการทางธุรกิจขององค์กรขนาดใหญ่มากขึ้นเรื่อย ๆ</p>\n<p>ที่มา - <a href=\"https://techcrunch.com/2021/09/20/f5-acquires-cloud-security-startup-threat-stack-for-68-million/\">TechCrunch</a></p>\n<p><img src=\"https://www.blognone.com/sites/default/files/externals/b9e37dfd306a4fde94858d0bf363a02e.jpg\" /><br />\nภาพจาก <a href=\"https://www.f5.com/company/news/press-kit\">F5</a></p>\n</div></div></div><div><div>Topics: </div><div><div><a href=\"/topics/f5-networks\">F5 Networks</a></div><div><a href=\"/topics/acquisition\">Acquisition</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd6b6958aa4ea40c07cb494b43219bb07defd0661728ecc1d062436b1a7669f2","category":"Thai"}