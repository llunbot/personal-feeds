{"title":"Stripe ระบุมองเห็นโอกาสในอาเซียน แต่การรองรับพร้อมเพย์ยังจำกัด","link":"https://www.blognone.com/node/139367","date":1713866866000,"content":"<div><div><div><p>ที่งาน Money 20/20 Stripe ได้แถลงถึงโอกาสในภูมิภาคอาเซียนและไทยว่ามีแนวโน้มที่เศรษฐกิจดิจิทัลจะเติบโตขึ้นอย่างมากในอนาคตอันใกล้ และแนวทางการทำธุรกิจข้ามประเทศเป็นแนวทางที่สำคัญของธุรกิจของไทย และภูมิภาคโดยรวมที่มีการเชื่อมต่อกันมากขึ้น</p>\n<p>Stripe เปิดตัวในไทยตั้งแต่ปี 2022 และในการแถลงข่าวครั้งนี้ก็ยกตัวอย่างลูกค้า Jim Thompson ที่หันมาใช้ Stripe เพื่อประสบการณ์ที่ดีของลูกค้า และพบว่าอัตราการทิ้งสินค้าก่อนจ่ายเงิน (abadonment rate) ของ Jim Thompson ลดลงจาก 60% เหลือ 20% พร้อมกับระบุว่า Stripe ต้องการช่วยให้ธุรกิจรับลูกค้าจากต่างประเทศได้ง่ายขึ้น</p>\n<p>Stripe รองรับ PromptPay ตั้งแต่การ<a href=\"https://www.blognone.com/node/131148\">เปิดตัวในไทยครั้งแรกเมื่อปี 2022</a> แต่ตอนนี้การรองรับก็ยังจำกัด เช่น <a href=\"https://docs.stripe.com/payments/promptpay\">QR ที่สร้างขึ้น สามารถถูกจ่ายเงินซ้ำได้จนได้รับเงินเกิน</a> ต่างจากการจ่ายผ่าน PayNow ในสิงคโปร์ที่จ่ายได้ครั้งเดียวเสมอ ผู้บริหาร Stripe ระบุว่ายินดีรับเสียงตอบรับและจะปรับปรุงการให้บริการต่อไป</p>\n<p>ที่มา - งานแถลงข่าว Stripe ในงาน Money 20/20</p>\n<p><img alt=\"No Description\" src=\"https://www.blognone.com/sites/default/files/externals/7501dab31c344c0a1b29a67e4c6de14e.jpg\" /></p>\n</div></div></div><div><div>Topics: </div><div><div><a href=\"/topics/stripe\">Stripe</a></div><div><a href=\"/topics/payment\">Payment</a></div><div><a href=\"/topics/thailand\">Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5811775106398ecde4145a5e52f4368f74ea58b515bb75b2c3b9f1d8aa6d4732","category":"Thai"}