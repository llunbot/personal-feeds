{"title":"VS Code เพิ่มฟีเจอร์ Copilot Edits พิมพ์สั่งให้ AI แก้โค้ดใน Editor ให้เห็นชัดๆ ว่าแก้อะไร","link":"https://www.blognone.com/node/143141","date":1731650477000,"content":"<div><div><div><p>Visual Studio Code เปิดตัวฟีเจอร์ Copilot Edits พิมพ์สั่งให้ปัญญาประดิษฐ์ของ GitHub Copilot ช่วยแก้โค้ดให้เห็นกันชัดๆ ใน editor เลย</p>\n<p>ก่อนหน้านี้ VS Code รองรับฟีเจอร์ปัญญาประดิษฐ์ช่วยแก้โค้ดได้ 2 ทาง อย่างแรกคือการช่วยเติมโค้ด completion ในหน้าต่าง editor อย่างที่สองคือการแชทคุยถามตอบเรื่องโค้ดในแถบ chat sidebar</p>\n<p>Copilot Edits เป็นวิธีการที่สาม ซึ่งผสมผสานจากสองวิธีแรก นั่นคือเราสามารถลากไฟล์ใส่ช่องแชท แล้วพิมพ์สั่งให้แก้โค้ดตามที่ต้องการ จากนั้นเราจะเห็นหน้าจอ editor นำเสนอว่าจะแก้โค้ดอย่างไรบ้าง ก่อนกด Accept/Discard เพื่อเลือกว่าจะรับการเปลี่ยนแปลงในโค้ดหรือไม่ (ดูวิดีโอประกอบได้จากต้นทาง)</p>\n<p>ทีมพัฒนา VS Code บอกว่าตั้งใจออกแบบ UI ให้ผู้ใช้สามารถ \"ควบคุม\" การเปลี่ยนแปลงของโค้ดได้เสมอ โดยเพิ่มช่องชื่อ Working Sets เข้ามาเพื่อเจาะจงว่าต้องการแก้ไขไฟล์ใดบ้าง ควบคู่ไปกับช่อง prompt เพื่อบอกว่าแก้อย่างไร ตัวปัญญาประดิษฐ์จะไม่แก้ไฟล์อื่นนอกจากที่ระบุ ยกเว้นกรณีเดียวคือเสนอให้เพิ่มไฟล์ใหม่เท่านั้น</p>\n<p>ตัวโมเดลที่ใช้แนะนำโค้ดสามารถเลือกได้หลากหลาย เช่น GPT-4o, o1-preview, o1-mini, Claude 3.5 Sonnet,  Gemini 1.5 Pro ฟีเจอร์นี้เปิดให้ผู้ใช้ GitHub Copilot ทดสอบแล้วแบบพรีวิว</p>\n<p>ที่มา - <a href=\"https://code.visualstudio.com/blogs/2024/11/12/introducing-copilot-edits\">VS Code</a></p>\n<p><img alt=\"No Description\" src=\"https://www.blognone.com/sites/default/files/externals/22eef5762b378272703b4dd29812c844.png\" /></p>\n<p>ช่อง Working Sets</p>\n<p><img alt=\"No Description\" src=\"https://www.blognone.com/sites/default/files/externals/558653dd49b360f8bb6d29a78916e876.png\" /></p>\n<p>หน้าจอกดรับ/ไม่รับโค้ดที่เสนอแก้โดย AI และมีปุ่ม Undo/Redo ให้พร้อม</p>\n<p><img alt=\"No Description\" src=\"https://www.blognone.com/sites/default/files/externals/6d219a1993bd8eb39197c3b553f05aad.png\" /></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/github\">GitHub</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/development\">Development</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acd1aadfba2327482b3cd8db2aefaaae92cd2c1913b8eb9bd00d080a3a730124","category":"Thai"}