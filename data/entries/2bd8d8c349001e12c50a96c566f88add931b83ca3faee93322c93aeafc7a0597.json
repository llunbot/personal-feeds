{"title":"หัวหน้าฝ่ายนักพัฒนาอิสระ PlayStation ระบุ “เราได้ยกเลิกการสร้างเกมไปเยอะมาก”","link":"https://www.blognone.com/node/133550","date":1682419401000,"content":"<div><div><div><p>คุณ <strong>Shuhei Yoshida</strong> หัวหน้าฝ่ายนักพัฒนาอิสระ (Head of PlayStation Indies) ของ Sony Interactive Entertainment ได้ให้สัมภาษณ์กับทาง <strong>The Guardian</strong> เกี่ยวกับเกมที่กำลังสร้างอยู่โดยมีช่วงหนึ่งของการสัมภาษณ์เขาได้ระบุว่า มีเกมถูกการยกเลิกระหว่างการพัฒนาอยู่เป็นจำนวนมาก โดยตัวเขาเองก็เจ็บปวด ที่รู้ว่าเกมที่นักพัฒนากำลังสร้างอยู่จะไม่ได้วางขาย</p>\n<p><img alt=\"No Description\" src=\"https://www.blognone.com/sites/default/files/externals/ded403a36f356b21fbf30ff2eef02f78.jpg\" /></p>\n<p>“PlayStation เปิดรับไอเดียใหม่ ๆ และหลายไอเดียก็ล้มเหลว เราสร้างเกมตัวต้นแบบขึ้นมา แล้วตัดสินใจว่า จะไปต่อ หรือพอแค่นี้ ซึ่งจริง ๆ เราได้ยกเลิกเกมไปเป็นจำนวนมาก ผมเองพยายามบอกนักพัฒนาว่าการยกเลิกโปรเจคเป็นการช่วยพวกเขาไม่ให้ติดหล่มกับโปรเจคเหล่านั้น” คุณโยชิดะกล่าว</p>\n<p>คุณโยชิดะยังได้กล่าวต่อว่า PlayStation ทำงานร่วมกับผู้คนที่มีไอเดียที่เข้มแข็งมาก และนั่นก็ทำให้การตัดสินใจว่าจะเปลี่ยนแปลง หรือยกเลิกเกม เป็นเรื่องที่หนักใจมาก “มันเกี่ยวกับพรสวรรค์ในอุตสาหกรรมนี้ ซึ่งผมพยายามจะช่วยพวกเขาเท่าที่จะช่วยได้” คุณโยชิดะกล่าว</p>\n<p><strong>โยชิดะเป็นหนึ่งในผู้สร้างแบรนด์ PlayStation มาตั้งแต่แรก เขาอยู่ในทีมงานตั้งแต่ปี 1993 และเคยดำรงตำแหน่งประธาน SIE Worldwide Studios ในช่วงปี 2008 ถึง 2019</strong></p>\n<p><img alt=\"No Description\" src=\"https://www.blognone.com/sites/default/files/externals/eefe366866f7cb102e64d1b561c0d2b6.jpg\" /></p>\n<p>ก่อนหน้านี้ทาง Sony เคยได้รายงานว่าได้ยกเลิกเกมภาคต่อของ Days Gone และ Uncharted ภาคใหม่</p>\n<p>ที่มา - <a href=\"https://www.gamespot.com/articles/ps5-exec-we-cancel-so-many-games/1100-6513498/?ftag=CAD-01-10abi2f\">gamespot</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bd8d8c349001e12c50a96c566f88add931b83ca3faee93322c93aeafc7a0597","category":"Thai"}