{"title":"Apple เปิดฟีเจอร์ใช้คีย์การ์ดโรงแรมผ่าน Apple Wallet กับ 6 โรงแรมเครือ Hyatt ในสหรัฐฯ","link":"https://www.blognone.com/node/126229","date":1639027647000,"content":"<div><div><div><p>Apple เริ่มเปิดให้ใช้ฟีเจอร์ใหม่บน iOS 15 ที่ให้ผู้ใช้สามารถเพิ่มคีย์การ์ดเข้าห้องโรงแรมแบบ NFC ใน Apple Wallet และใช้งานได้ผ่านทั้งจาก iPhone และ Apple Watch แล้ว โดยจะอยู่ใน Express Mode ไม่ต้องใช้ FaceID หรือ TouchID ก็ใช้งานได้ และจะใช้งานได้ 5 ชั่วโมงหลังมือถือเข้าสู่โหมด Power Reserve หรือมือถือปิดตัวเองช่วงแบตหมด</p>\n<p>ระยะแรก Apple จะเริ่มเปิดฟีเจอร์นี้กับโรงแรมในเครือ Hyatt หกแห่งในสหรัฐฯ ก่อน คือ Andaz Maui ที่ Wailea Resort, Hyatt Centric Key West Resort &amp; Spa, Hyatt House Chicago/West Loop-Fulton Market, Hyatt House Dallas/Richardson, Hyatt Place Fremont/Silicon Valley และ Hyatt Regency Long Beach</p>\n<p>ผู้ใช้สามารถเพิ่มคีย์การ์ดได้ตั้งแต่จองห้องเสร็จเรียบร้อย โดยเชื่อมแอป Apple Wallet เข้ากับแอป World of Hyatt แต่จะสามารถใช้คีย์การ์ดเปิดห้องได้เมื่อถึงเวลาเช็คอินแล้วเท่านั้น โดยเลขห้องจะปรากฎอยู่บนคีย์การ์ด และจะอัปเดตอัตโนมัติเมื่อมีการเปลี่ยนแปลงการจองผ่านแอป เช่น จองเพิ่มอีกคืน หรือเปลี่ยนห้อง ส่วนโรงแรมอื่นและในบ้านเราจะมีให้ใช้หรือไม่ คงต้องรอดูต่อไป</p>\n<p><img src=\"https://www.blognone.com/sites/default/files/externals/dd490fc824d26a0ad56df8ded6fd5d08.jpg\" /><img src=\"https://www.blognone.com/sites/default/files/externals/4118eb5edde0aee064b84401cf249c48.jpg\" /></p>\n<p>ที่มา - <a href=\"https://www.businesswire.com/news/home/20211208005152/en/Hyatt-Rolls-Out-Room-Keys-in-Apple-Wallet/\">Hyatt</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-15\">iOS 15</a></div><div><a href=\"/topics/hyatt\">Hyatt</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65e8d4028610d7c9370aa71e68c3773231151130d5a832dc9d8ea3f72c1574aa","category":"Thai"}