{"title":"เปิดตัว Microsoft 365 Copilot Tuning บริการปรับแต่งโมเดลสำหรับองค์กร ใช้ง่ายไม่ต้องโค้ด","link":"https://www.blognone.com/node/146592","date":1748056385000,"content":"<span>เปิดตัว Microsoft 365 Copilot Tuning บริการปรับแต่งโมเดลสำหรับองค์กร ใช้ง่ายไม่ต้องโค้ด</span>\n\n  <div>\n    <div>Body</div>\n              <div><p>เก็บตกประกาศจากงาน Microsoft Build 2025 ไมโครซอฟท์เปิดตัว <strong>Microsoft 365 Copilot Tuning</strong> บริการปรับแต่ง (fine-tuning) โมเดลสำหรับลูกค้าองค์กร</p>\n<p>Microsoft 365 Copilot Tuning ออกแบบมาเพื่อแก้ปัญหากระบวนการทำ fine-tuning หรือปรับแต่งโมเดลให้เหมาะกับความต้องการขององค์กร ที่มักซับซ้อนและต้องใช้ความเชี่ยวชาญเฉพาะด้านสูง ไมโครซอฟท์จึงสร้างเครื่องมือเพื่อให้กระบวนการเหล่านี้ง่ายขึ้น ลดงานเขียนโค้ดและงาน data science ลง เปิดให้คนทั่วไปสามารถปรับแต่งโมเดลให้เหมาะกับงานของตัวเองได้มากขึ้น</p>\n<p>Microsoft 365 Copilot Tuning เป็นส่วนหนึ่งของ Microsoft Copilot Studio เบื้องต้นรองรับงาน 3 ประเภทที่ใช้กันบ่อยๆ คือ document generation, document summarization, expert Q&amp;A generation</p>\n<p>ไมโครซอฟท์บอกว่าลูกค้าที่ลองทำไปใช้งานแล้ว มีทั้งบริษัทที่ปรึกษา E&amp;Y, บริษัทกฎหมาย และสหกรณ์การเกษตรในสหรัฐ ตอนนี้เปิดทดสอบแบบ Early Access Program (EAP) กับลูกค้า Microsoft 365 Copilot ที่ซื้อไลเซนส์มากกว่า 5,000 บัญชีขึ้นไป</p>\n<p>ที่มา - <a href=\"https://techcommunity.microsoft.com/blog/microsoft365copilotblog/introducing-microsoft-365-copilot-tuning/4414762\">Microsoft</a></p>\n<p><img src=\"https://www.blognone.com/sites/default/files/files-2025/2025-05/copilot-fine-tuning.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 24/05/2025 - 10:13</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a1952a78a4cd4a9bb5d78a943c76b8c55913201b0caa89df10b43065c7067f7","category":"Thai"}