{"title":"Pivot to Asia","link":"https://markpeak.net/pivot-to-asia/","date":1699715797000,"content":"<p><em>Photo by <a href=\"https://twitter.com/geokaramanis/status/1466855907753615364\">@Georgios Karamanis</a></em></p>\n<p>อ่านบทความ <a href=\"https://www.noahpinion.blog/p/how-to-fix-us-foreign-policy\">How to fix U.S. foreign policy ของ Noah Smith</a> นักเศรษฐศาสตร์ที่ติดตามอยู่ เขียนไว้เมื่อต้นปี 2021 ช่วงที่ Biden เพิ่งมารับตำแหน่งใหม่ๆ</p>\n<div>\n\t\t\t<div>\n\t\t\t\t<a href=\"https://www.noahpinion.blog/p/how-to-fix-us-foreign-policy\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F974f287a-7a78-44fd-980d-0a4f54661e38_1023x681.jpeg\" alt=\"How to fix U.S. foreign policy\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.noahpinion.blog/p/how-to-fix-us-foreign-policy\">\n\t\t\tHow to fix U.S. foreign policy\t\t</a>\n\t</div>\n\t<div>\n\t\t<a href=\"https://www.noahpinion.blog/p/how-to-fix-us-foreign-policy\">\n\t\t\t<p>Suggestions for a former hegemon</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fa242bd04-28e0-4418-8968-e96e069a8358%2Ffavicon.ico\" alt=\"www.noahpinion.blog\" />\t\twww.noahpinion.blog\t</div>\n</div>\n<p>Smith เสนอว่ารัฐบาล Biden ควรปรับนโยบายต่างประเทศ โดยเฉพาะด้านความมั่นคงของสหรัฐเสียใหม่ (หลังยุค Trump) โดยข้อเสนอของเขามี 3 ประการ</p>\n<ol>\n<li>Pivot to Asia, for real this time</li>\n<li>Help defend allies instead of trying to maintain hegemony</li>\n<li>Stop trying to shun countries into changing</li>\n</ol>\n<h2>Pivot to Asia</h2>\n<p>ประเด็นที่ผมสนใจคือข้อ 1 Pivot to Asia</p>\n<p>คำว่า Pivot to Asia หรือ “หันมาสนใจเอเชีย” มีต้นประโยคคือ “เลิกสนใจตะวันออกกลาง” ซึ่งเป็นสิ่งที่สหรัฐพยายามทำมาสักระยะแล้ว หลังติดหล่มสงครามในตะวันออกกลางมายาวนาน</p>\n<p>เหตุผลที่ Smith เสนอให้ลดความสนใจจากตะวันออกกลาง คือ</p>\n<ol>\n<li><strong>ชาวตะวันออกกลาง ยังไงก็ไม่ชอบอเมริกา</strong> ด้วยเหตุผลทางศาสนา-วัฒนธรรม สหรัฐพยายามทำอะไรก็ไม่ทำให้คนตะวันออกกลางหันมารักได้อยู่ดี</li>\n<li><strong>ผลประโยชน์ของสหรัฐในตะวันออกกลางลดลง</strong> ผลประโยชน์ที่ว่าคือ\n<ol>\n<li><strong>น้ำมัน</strong> ซึ่งลดความสำคัญลงไปมาก เพราะเทคโนโลยีพลังงานใหม่ๆ รวมถึงกระแสรถยนต์ EV + เทคโนโลยีการขุดเจาะ shale gas สหรัฐ ทำให้สหรัฐไม่ต้องพึ่งพาน้ำมันจากภายนอกแล้ว</li>\n<li><strong>ผู้ก่อการร้าย</strong> ต้องถือว่าสหรัฐประสบความสำเร็จในการปราบ al Queda และ ISIS ไม่ให้มาคุกคามสหรัฐได้อีก ดังนั้นก็ไม่จำเป็นต้องมีทหารประจำการในภูมิภาคนี้แล้ว</li>\n</ol>\n</li>\n<li><strong>การเมืองตะวันออกกลาง กลายเป็นการเมืองระหว่าง 4 ประเทศใหญ่ในภูมิภาค</strong> ได้แก่ ตุรกี อิหร่าน รัสเซีย ซาอุดิอาระเบีย และใช้สงครามตัวแทน (proxy war) ปะทะกันในประเทศอื่นๆ แทน เช่น ซีเรีย ลิเบีย เยเมน อาร์เมเนีย-อาร์เซอร์ไบจาน ดังนั้นอเมริกาก็ไม่ควรเข้าไปยุ่ง</li>\n</ol>\n<p>ในอีกด้าน Smith เสนอว่า เอเชียกลับเป็นด้านกลับของตะวันออกกลาง เพราะ</p>\n<ol>\n<li>ประเทศในเอเชียต่างกลัวจีน หรือมีความขัดแย้งกับจีนอยู่ก่อนแล้ว เลยต้องพยายามเข้าหาอเมริกาให้มากขึ้นในแง่ความมั่นคง อิมเมจของอเมริกาดีกว่ามาก</li>\n<li>อเมริกามีผลประโยชน์ในเอเชียมากกว่า แค่ญี่ปุ่นประเทศเดียวก็มี GDP เยอะกว่าตะวันออกกลาง-แอฟริกาเหนือรวมกันแล้ว เอเชียยังมีประชากรมากที่สุดในโลกด้วย สำคัญกว่าตะวันออกกลางมาก</li>\n<li>ไดนามิกการเมืองในเอเชีย มีจีนใหญ่กระโดดอยู่ประเทศเดียว แถมยังมีข้อขัดแย้งพรมแดนกับประเทศอื่นมาก</li>\n</ol>\n<p><a href=\"https://www.noahpinion.blog/p/invincible-empire\">Smith ยังมีเขียนบทความเรื่องจีนไว้ละเอียด</a> ซึ่งจะยังไม่กล่าวถึงในบทความนี้</p>\n<div>\n\t\t\t<div>\n\t\t\t\t<a href=\"https://www.noahpinion.blog/p/invincible-empire\">\n\t\t\t\t\t<img src=\"https://substackcdn.com/image/fetch/w_1200,h_600,c_fill,f_jpg,q_auto:good,fl_progressive:steep,g_auto/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F5a28f257-ace2-4bcf-af32-dac5ad6b550d_1920x1080.jpeg\" alt=\"Invincible empire?\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.noahpinion.blog/p/invincible-empire\">\n\t\t\tInvincible empire?\t\t</a>\n\t</div>\n\t<div>\n\t\t<a href=\"https://www.noahpinion.blog/p/invincible-empire\">\n\t\t\t<p>Can China's neighbors resist its overwhelming power?</p>\n\t\t</a>\n\t</div>\n\t<div>\n\t\t<img src=\"https://substackcdn.com/image/fetch/f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Fa242bd04-28e0-4418-8968-e96e069a8358%2Ffavicon.ico\" alt=\"www.noahpinion.blog\" />\t\twww.noahpinion.blog\t</div>\n</div>\n<p><a href=\"https://www.noahpinion.blog/p/at-least-five-interesting-things-b7a\">Smith อัพเดตเรื่องนี้อีกครั้งในเดือนสิงหาคม 2023</a> (ก่อนสงครามอิสราเอล-ฮามาสปะทุขึ้น) บอกว่ารัฐบาล Biden ทำสิ่งต่างๆ ได้ดีกว่าที่เขาประเมินไว้เสียอีก</p>\n<ul>\n<li>การถอนตัวจากตะวันออกกลางทำได้ดี เป็นระเบียบแบบแผน ไม่มีคนอเมริกันเสียชีวิตจากตาลีบันแม้แต่คนเดียว</li>\n<li>ตอบสนองต่อสงครามยูเครนได้เร็ว ความช่วยเหลือจากอเมริกาทำให้ยูเครนยังรักษาประเทศไว้ได้ และยุโรปก็กลับมารวมกันติดเพื่อต่อกรกับรัสเซีย ในอีกทางรัสเซียก็อ่อนแรงลงมาก</li>\n<li>รัฐบาล Biden กลับมาสนใจเรื่องเอเชีย ตัวอย่างคือ Biden จัดประชุมผู้นำญี่ปุ่นและเกาหลีเหนือที่ Camp David ซึ่งทำให้สองชาตินี้กลับมาร่วมใจกันได้ (เพื่อป้องกันจีน)</li>\n</ul>The post <a href=\"https://markpeak.net/pivot-to-asia/\">Pivot to Asia</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"6f42126ca9fa73f66957e98e03453c4834760976beebf9382cadcf9f686f4337","category":"Thai"}