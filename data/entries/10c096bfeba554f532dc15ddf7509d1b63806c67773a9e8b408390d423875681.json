{"title":"ผู้เขียน Game of Thrones และกลุ่มนักเขียนนิยาย ฟ้อง OpenAI ละเมิดลิขสิทธิ์หนังสือ ไปเทรน AI","link":"https://www.blognone.com/node/135891","date":1695455545000,"content":"<div><div><div><p>กลุ่มนักเขียนนิยายชื่อดัง 17 ราย ร่วมกับสมาคมนักเขียน (Authors Guild) ยื่นฟ้อง OpenAI ข้อหาละเมิดลิขสิทธิ์ นำนิยายของนักเขียนเหล่านี้ไปเทรน AI โดยไม่ได้รับอนุญาต</p>\n<p>ตัวอย่างนักเขียนชื่อดังที่เข้ามาร่วมฟ้องได้แก่ George R. R. Martin ผู้เขียน Game of Thrones, John Grisham, Guild President Scott Turow, Jodi Picoult เป็นต้น ในคำฟ้องระบุว่า OpenAI นำงานเขียนไปเทรน AI โดยไม่ได้รับอนุญาต ผลคือ AI สามารถสรุป เลียนแบบ ปรับแต่งงานของนักเขียนเหล่านี้ได้ ส่งผลกระทบต่อรายได้ของนักเขียนกลุ่มนี้</p>\n<p>ทาง OpenAI ออกแถลงการณ์ว่าเคารพในการตัดสินใจของกลุ่มนักเขียน บริษัทพยายามพูดคุยทำความเข้าใจกับนักเขียนทั่วโลก และหวังว่าจะหาวิธีทำงานร่วมกันได้</p>\n<p>คดีนี้ไม่ใช่คดีแรกที่มีนักเขียนฟ้อง OpenAI โดย<a href=\"https://www.blognone.com/node/134709\">มีคดีก่อนหน้านี้</a> <a href=\"https://www.blognone.com/node/134759\">มาบ้างแล้ว</a></p>\n<p>ที่มา - <a href=\"https://www.ign.com/articles/george-r-r-martin-sue-openai-copyright-infringement\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/4c04547b5de21fa802cbc9edd086633d.jpg\" /></p>\n<p>ภาพจาก <a href=\"https://twitter.com/GRRMspeaking/status/1646538787873255425\">@GRRMspeaking</a></p>\n</div></div></div><div><div>Topics: </div><div><div><a href=\"/topics/game-of-thrones\">Game of Thrones</a></div><div><a href=\"/topics/copyright-infringement\">Copyright Infringement</a></div><div><a href=\"/topics/intellectual-property\">Intellectual Property</a></div><div><a href=\"/topics/lawsuits\">Lawsuits</a></div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10c096bfeba554f532dc15ddf7509d1b63806c67773a9e8b408390d423875681","category":"Thai"}