{"title":"MSI เปิดตัวจอมอนิเตอร์ QD-OLED ขนาด 27\"/32\" 4K 240Hz และ 27\" QHD 500Hz","link":"https://www.blognone.com/node/143900","date":1735868047000,"content":"<div><div><div><p>MSI เปิดตัวจอมอนิเตอร์ใหม่ 3 รุ่น ตั้งแต่ก่อนเริ่มงาน CES 2025 โดยทั้ง 3 รุ่นเป็นพาเนลแบบ QD-OLED ซึ่งเป็นแขนงย่อยของพาเนลแบบ OLED แต่เปลี่ยนจากการใช้แสงสีขาวมาผ่านจุดพิกเซล quantum dot มาเป็นแสงสีฟ้าแทน ให้คุณภาพของสีและภาพที่ดีขึ้น</p>\n<ul>\n<li><strong>MPG 272URX QD-OLED</strong> เป็นจอ QD-OLED ขนาด 27\" รุ่นแรกที่ให้ความละเอียด 4K อัตรารีเฟรช 240Hz</li>\n<li><strong>MPG 272QR QD-OLED X50</strong> จอ QD-OLED ขนาด 27\" เท่ากัน แต่สเปกแรงไม่เท่าตัวบน เพื่อให้เกมเมอร์ทั่วไปจับต้องได้มากขึ้น สเปกความละเอียดจอลดลงมาเป็น QHD (2,560 x 1,440 หรือ 1440p) แต่เพิ่มอัตรารีเฟรชเป็น 500Hz</li>\n<li><strong>MPG 322URX QD-OLED</strong> จอ QD-OLED ขนาด 32\" 4K 240Hz สเปกเหมือนตัวบนสุด แต่ขยับขนาดจอมาเป็น 32\" ตัวนี้เปิดตัวมาก่อนแล้วในเดือนธันวาคม</li>\n</ul>\n<p>จอทั้งสามรุ่น รองรับการเชื่อมต่อแบบ DisplayPort 2.1a (UHBR20) ที่แบนด์วิดท์รวมสูงสุด 80Gbps และรองรับ G-SYNC อย่างไรก็ตาม ตอนนี้ยังไม่มีข้อมูลราคาและวันวางจำหน่ายของจอมอนิเตอร์ทุกตัว</p>\n<p>ที่มา - <a href=\"https://www.msi.com/news/detail/World-s-First-27--4K-240Hz-and-27--QHD-500Hz-QD-OLED-and-More-145190\">MSI</a>, <a href=\"https://www.msi.com/blog/ces-2025-monitor-round-up-oleds-mini-leds-600-hz-refresh-rates-and-more\">MSI Blog</a></p>\n<p><img alt=\"No Description\" src=\"https://www.blognone.com/sites/default/files/externals/4aae0e337219e2b26cea07fce243c1e1.jpg\" /></p>\n</div></div></div><div><div>Topics: </div><div><div><a href=\"/topics/msi\">MSI</a></div><div><a href=\"/topics/monitor\">Monitor</a></div><div><a href=\"/topics/ces-2025\">CES 2025</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffc0db7f0620e7cf27c7505d2cb3c2e8d5863d4dd41cc0afbafcc12d033c25fa","category":"Thai"}