{"title":"Bumble แอปหาคู่เพิ่มนโยบายกำจัดแชตบอต, Ghosting, การเปิดเผยข้อมูลบุคคลอื่น","link":"https://www.blognone.com/node/135547","date":1693557761000,"content":"<div><div><div><p>บริษัทแอปหาคู่ Bumble ประกาศแนวทางปฏิบัติเพื่อป้องกันบอต, สแปม, บุคคลที่เป็น Ghosting และการเปิดเผยข้อมูลส่วนบุคคลของผู้อื่น ซึ่งนโยบายใหม่จะมีผลบังคับใช้แอปเครืออย่าง Badoo รวมถึง Bumble</p>\n<p>แพลตฟอร์มกำลังปรังปรุงกฎเพื่อกำจัดบอต โดยห้าม “เชื่อมต่อ, จับคู่, พูดคุยหรือการมีเอนเกจ ผ่านการใช้ระบบอัตโนมัติหรือสคริปต์ Bumble ระบุว่าได้ใช้ AI ของบริษัทตรวจสอบบัญชีปลอมและสแปม โดยก่อนหน้ามีการบล็อกบัญชีไปมากกว่า 8.2 ล้านบัญชีแล้ว ในปีที่ผ่านมาทางบริษัทได้ลงทุนพัฒนาโมเดล Machine Learning ของตัวเอง เพื่อใช้อัลกอริทึมตรวจจับภาพเปลือยที่ไม่พึงประสงค์</p>\n<p>นอกจากนี้ตัวแอปยังมีเพิ่มข้อบังคับห้ามเนื้อหาสำหรับผู้ใหญ่บนแอป รวมถึงเนื้อหาบนโปรไฟล์หรือการโปรโมตการซื้อขายบริการที่มีเนื้อหาเกี่ยวกับเรื่องเพศ</p>\n<p>รวมไปถึงป้องกันบัญชีที่เป็น Ghosting (บุคคลที่ไม่เปิดเผยตัวตน) เมื่อผู้ใช้นัดเจอกันและปรากฏว่าอีกฝ่ายไม่แสดงตัว โดยไม่มีการแจ้งล่วงหน้า ซึ่งถือว่าเป็นพฤติกรรมการกลั่นแกล้ง <a href=\"https://bumble.com/en-au/help/ghosting#:~:text=Bumble%20believes%20in%20being%20real,find%20someone%20better%20for%20you!\">ทางแอปมีหน้าอธิบายวิธีการรับมือกับ Ghosting</a> เพื่อให้ผู้ที่ถูกกระทำมองว่าเป็นการสูญเสียแค่นั้นและเป็นโอกาสที่จะเจอคนที่ดีกว่า</p>\n<p>Bumble ยังปรับปรุงแนวทางปฏิบัติเพื่อรวมการกระทำเช่น การหลอกลวง, การกลั่นแกล้ง ให้ถือเป็นการละเมิดนโยบายการคุกคามและเป็นพฤติกรรมที่ไม่เหมาะสม ซึ่งจะนำไปใช้กับแอป Bumble, Badoo และแอป Bumble For Friends (BFF) ที่เพิ่งเปิดตัวใหม่ ซึ่งเป็นบริการทั้งหมดของบริษัท</p>\n<p><img alt=\"No Description\" src=\"https://www.blognone.com/sites/default/files/externals/a243d10e027d6b4da9bfecd785c81c92.jpg\" /></p>\n<p>ที่มา: <a href=\"https://techcrunch.com/2023/08/31/bumble-changes-its-policy-to-crack-down-on-bots-ghosting-and-doxing/\">Techcrunch</a></p>\n</div></div></div><div><div>Topics: </div><div><div><a href=\"/topics/dating\">Dating</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a5bfbf92d7183682c40a8e51447d9ea1b9fd4b46efa69d1d325fc9449aaeb85","category":"Thai"}