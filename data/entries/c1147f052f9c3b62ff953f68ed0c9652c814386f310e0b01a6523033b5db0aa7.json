{"title":"ASUS เปิดตัว NUC 14 Pro AI ใช้ชิป Core Ultra 200V มี NPU ในตัว","link":"https://www.blognone.com/node/143776","date":1734751762000,"content":"<div><div><div><p>ASUS <a href=\"https://www.blognone.com/node/142532\">ผู้สืบทอดตำนาน NUC</a> ชิงเปิดตัวสินค้าใหม่ก่อนงาน CES 2025 ช่วงหลังปีใหม่คือ <strong>ASUS NUC 14 Pro AI</strong> ที่ถึงแม้ยังใช้ชื่อ <a href=\"https://www.blognone.com/node/137658\">NUC 14</a> ไม่เพิ่มเลข แต่ไส้ในอัพเกรดซีพียูมาเป็น <a href=\"https://www.blognone.com/node/141895\">Core Ultra 200V Lunar Lake</a> เรียบร้อยแล้ว มีชิป NPU ในตัวสามารถประมวลผล AI แบบ on-device ได้สะดวก และถือเป็น mini PC รุ่นแรกที่เป็น Copilot+ PC ตามนิยามของไมโครซอฟท์ด้วย</p>\n<p>สเปกของ ASUS NUC 14 Pro AI มีดังนี้</p>\n<ul>\n<li>ซีพียูเลือกได้ตั้งแต่ Core Ultra 5 226V ไปจนถึง Core Ultra 9 288V</li>\n<li>แรม 16GB/32GB LPDDR5x ตามรุ่นของซีพียู (<a href=\"https://www.blognone.com/node/142909\">Core Ultra 200V แรมฝังในชิป</a>)</li>\n<li>จีพียู Intel Arc 140/130V สถาปัตยกรรม Xe2</li>\n<li>NPU สมรรถนะ 48 TOPS</li>\n<li>สตอเรจ M.2 2280 PCIe Gen4x4 รองรับ SSD NVMe ความจุ 256GB–2TB</li>\n<li>การเชื่อมต่อ  Wi-Fi 7, Bluetooth 5.4, 2.5G LAN</li>\n<li>มีไมโครโฟนและลำโพงในตัว นำไปใช้เป็นอุปกรณ์ประชุมได้ สั่งงานด้วยเสียงได้ ไม่ต้องหาไมค์เพิ่ม</li>\n<li>พิเศษ! มีปุ่ม Copilot ที่ตัวเครื่อง ให้เข้านิยาม Copilot+ PC ของไมโครซอฟท์</li>\n<li>น้ำหนักเครื่อง 0.53 kg ความสูง 34 mm นำไปติดตั้งตามที่ต่างๆ ได้สะดวก</li>\n</ul>\n<p>ตอนนี้ยังไม่มีข้อมูลวันวางจำหน่ายและราคา</p>\n<p>ที่มา - <a href=\"https://press.asus.com/news/press-releases/asus-nuc-14-pro-ai-mini-pc/\">ASUS</a></p>\n<p><img alt=\"No Description\" src=\"https://www.blognone.com/sites/default/files/externals/517b7b887cf0c70d0911503dfa9b0ffd.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/nuc\">NUC</a></div><div><a href=\"/topics/mini-pc\">Mini PC</a></div><div><a href=\"/topics/lunar-lake\">Lunar Lake</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1147f052f9c3b62ff953f68ed0c9652c814386f310e0b01a6523033b5db0aa7","category":"Thai"}