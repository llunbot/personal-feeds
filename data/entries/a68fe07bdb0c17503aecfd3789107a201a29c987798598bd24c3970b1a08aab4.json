{"title":"Meta โอเพนซอร์ส ImageBind เครื่องมือ AI ที่เรียนรู้ข้อมูลใน 6 วิธี ใกล้เคียงมนุษย์ขึ้น","link":"https://www.blognone.com/node/133756","date":1683673473000,"content":"<div><div><div><p>Meta ประกาศโอเพนซอร์ส <strong>ImageBind</strong> เครื่องมือ AI ที่เรียนรู้การเชื่อมโยงของข้อมูลผ่าน 6 วิธีการ ได้แก่ ตัวหนังสือ (Text), ภาพ-วิดีโอ, เสียง (Audio), มิติความลึก (Depth), อุณหภูมิ (Heat Map) และการเคลื่อนไหว (IMU) ซึ่งการเรียนรู้แบบนี้จะทำให้เข้าใจความสัมพันธ์สิ่งต่าง ๆ ที่ซับซ้อนขึ้น ทำให้ใกล้เคียงวิธีคิดของสมองมนุษย์ขึ้นไปอีกขั้น</p>\n<p>จุดเด่นของ ImageBind คือไม่ต้องเทรนความสัมพันธ์ทั้ง 6 ส่วนในชุดข้อมูลเดียว แต่สามารถเรียนรู้เป็นส่วน ๆ แล้วสามารถนำมาประกอบขึ้นเป็นข้อมูลใหม่ได้ ทำให้กระบวนการพัฒนาไม่ต้องใช้ข้อมูลเต็มรูปแบบตลอด</p>\n<p>ตัวอย่างที่สาธิต เช่น เมื่อประกอบข้อมูลภาพนก และเสียงมอเตอร์ไซด์ เพื่อสร้างภาพใหม่ขึ้นมา ImageBind จะรู้ว่าเสียงมอเตอร์ไซด์เป็นภาพมอเตอร์ไซด์ ขณะเดียวกันเสียงนั้นกับนก ภาพที่ออกมานกควรจะบินแตกตื่นเป็นต้น รูปแบบนี้ทำให้เครื่องมือสร้างรูปภาพ Make-A-Scene ของ Meta สามารถพัฒนาโดยรับอินพุทที่ซับซ้อนขึ้นได้</p>\n<p>ในอนาคต Meta มีแผนพัฒนาการเรียนรู้ข้อมูลในวิธีการอื่นที่ซับซ้อนแบบสมอง เช่น สัมผัส กลิ่น และอื่น ๆ สามารถดูรายละเอียดเปเปอร์ของ ImageBind ได้จากที่มา</p>\n<p>ที่มา: <a href=\"https://ai.facebook.com/blog/imagebind-six-modalities-binding-ai/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/2c923f88cc74057a50b16daa175c34fa.png\" /></p>\n<p><img alt=\"No Description\" src=\"https://www.blognone.com/sites/default/files/externals/7c274e84e006bd896b416a26fc40f691.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a68fe07bdb0c17503aecfd3789107a201a29c987798598bd24c3970b1a08aab4","category":"Thai"}