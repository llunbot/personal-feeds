{"title":"Meta เผยกำลังเทรน Llama 3, จะมีจีพียู H100 3.5 แสนตัว, เป้าหมายคือ Open Source AGI","link":"https://www.blognone.com/node/137745","date":1705628185000,"content":"<div><div><div><p>Mark Zuckerberg เปิดเผยว่าตอนนี้ทีม AI ของบริษัท Meta กำลังเทรนโมเดล Llama 3 บนโครงสร้างพื้นฐานคอมพิวเตอร์ขนาดใหญ่ ที่จะมีจีพียู NVIDIA H100 เพิ่มเป็น 350,000 ตัวภายในสิ้นปี 2024 และถ้านับจีพียูตัวอื่นๆ มารวมด้วย จะเทียบได้กับการมี H100 จำนวนรวม 600,000 ตัว</p>\n<p>ตอนนี้ Meta มีทีมพัฒนา AI สองทีมคือ <a href=\"https://ai.meta.com/research/\">Fundamental AI Research (FAIR) ที่เน้นงานวิจัย</a> และ <a href=\"https://www.blognone.com/node/132824\">GenAI ที่เพิ่งตั้งเมื่อต้นปี 2023 เน้นพัฒนาฟีเจอร์ AI ให้กับบริการในเครือ</a> อย่าง WhatsApp, Messenger, Instagram</p>\n<p>Zuckerberg บอกว่าเป้าหมายของบริษัทคือสร้าง artificial general intelligence (AGI) ที่เปิดเป็นโอเพนซอร์สให้ทุกคนเข้าถึงได้ พร้อมบอกว่าจะเชื่อมโยงบริการ AI กับโครงการแว่นอัจฉริยะของบริษัท อย่างเช่น Ray Ban Meta smart glass ด้วย</p>\n<p><img alt=\"No Description\" src=\"https://www.blognone.com/sites/default/files/externals/6df03364f7d0cd34969d640e68c0084f.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fd835f2b66a29bd32321961178631df3b7064efdfa0f028bd8a9db1326f6cf3","category":"Thai"}