{"title":"กลุ่มหน่วยงานไซเบอร์สิงคโปร์ร่วมออกคำแนะนำรับมือกลุ่มแฮกเกอร์ ALTDOS","link":"https://www.blognone.com/node/124436","date":1629977665000,"content":"<div><div><div><p>กลุ่มหน่วยงานไซเบอร์สิงคโปร์ทั้งในด้านความปลอดภัยไซเบอร์หลักอย่าง Cyber Security Agency of Singapore (CSA), คณะกรรมการคุ้มครองข้อมูลส่วนบุคคลหรือ Personal Data Protection Commission (PDPC) และกองกำลังตำรวจสิงคโปร์ร่วมออกคำแนะนำสำหรับการรับมือกลุ่มแฮกเกอร์ ALTDOS</p>\n<p>หากยังจำกันได้ กลุ่มแฮกเกอร์ ALTDOS คือผู้อยู่เบื้องหลังการโจมตีบริษัทหลักทรัพย์ คันทรี่ กรุ๊ป จำกัด, Mono Group และ 3BB เมื่อ<a href=\"https://www.blognone.com/node/120534\">ช่วงต้นปีที่ผ่านมา</a> กลุ่ม ALTDOS เริ่มกลับมีความเคลื่อนไหวอีกครั้งหลังจากมีการโจมตีฝั่งเอกชนกว่า 3 แห่งในสิงคโปร์ตั้งแต่ช่วงเดือนมิถุนายนที่ผ่านมา</p>\n<p><a href=\"https://www.csa.gov.sg/singcert/Advisories/ad-2021-007\">คำแนะนำร่วมฉบับนี้</a>มีการระบุรูปแบบ พฤติกรรมการโจมตี เครื่องมือที่ใช้ในการโจมตีพร้อมกับแนวทางในการตรวจจับและลดผลกระทบจากการโจมตีเอาไว้อย่างละเอียด คำแนะนำยังมีการระบุอย่างชัดเจนว่าเหยื่อไม่ควรจ่ายค่าไถ่เนื่องจากความเสี่ยงในหลายด้าน และถือเป็นการสนับสนุนให้ผู้โจมตีทำการโจมตีซ้ำทั้งกับเหยื่อเดิมและเหยื่อใหม่ด้วย</p>\n<p>ที่มา: <a href=\"https://therecord.media/altdos-hacking-group-wreaks-havoc-across-southeast-asia/\">The Record</a></p>\n<p><img src=\"https://www.blognone.com/sites/default/files/externals/46ab48d30056a89aff97b9f8d2b8fd03.png\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/security\">Security</a></div></div></div>","author":"pe3z","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7480821583fce06ea78ee86c4d69866d0040f58c76b9b4ab8d721e4cf0ec233a","category":"Thai"}