{"title":"The Bot Company บริษัทหุ่นยนต์ของผู้ก่อตั้ง Cruise มีมูลค่าเกิน 2 พันล้านดอลลาร์","link":"https://www.blognone.com/node/145445","date":1742818516000,"content":"<div><div><div><p>Kyle Vogt ซีอีโอและผู้ก่อตั้ง Cruise บริษัทรถไร้คนขับภายใต้ GM <a href=\"https://www.blognone.com/node/136839\">ประกาศลาออกไปเมื่อปี 2023</a> (<a href=\"https://www.blognone.com/node/143568\">GM ตัดสินใจปิด Cruise ในเดือนธันวาคม 2024</a>)</p>\n<p>เมื่อกลางปี 2024 Vogt ประกาศเปิดบริษัทใหม่ <a href=\"https://www.bot.co/\">The Bot Company</a> เป็นบริษัทผลิตหุ่นยนต์ช่วยทำงานบ้าน ที่ยังไม่เปิดตัวสินค้าต่อสาธารณะ</p>\n<p>ล่าสุด Reuters รายงานข่าวไม่ยืนยันว่า The Bot Company ระดมทุนก้อนใหม่ 150 ล้านดอลลาร์ มูลค่าบริษัทแตะ 2 พันล้านดอลลาร์แล้ว (ทั้งที่ยังไม่มีผลิตภัณฑ์เลย) โดย The Bot Company ระดมทุนก้อนแรกไป 150 ล้านดอลลาร์เมื่อปีที่แล้ว มูลค่าบริษัทตอนนั้น 550 ล้านดอลลาร์</p>\n<p>ความน่าสนใจของ The Bot Company คือทีมก่อตั้งที่มากประสบการณ์ ตัวของ Vogt เคยเป็นผู้ร่วมก่อตั้ง Twitch ก่อนมาทำ Cruise ส่วนผู้ร่วมก่อตั้งคนอื่นๆ คือ Paril Jain เคยดูแลทีม AI ของ Tesla และ Luke Holoubek เป็นอดีตพนักงานของ Cruise</p>\n<p>ที่มา - <a href=\"https://www.reuters.com/technology/former-cruise-ceo-vogts-robotics-startup-valued-2-billion-new-funding-sources-2025-03-21/\">Reuters</a>, <a href=\"https://techcrunch.com/2025/03/23/former-cruise-ceo-kyle-vogts-new-robotics-startup-reportedly-raises-another-150m/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/68bb599baf9fc1ebe2e3c6f51a079ac0.png\" /></p>\n<blockquote><p>I'm back to building! Excited to share I've started a company with <a href=\"https://twitter.com/pariljain?ref_src=twsrc%5Etfw\">@pariljain</a> and <a href=\"https://twitter.com/lukeholoubek?ref_src=twsrc%5Etfw\">@lukeholoubek</a>. We're building bots that do chores so you don't have to. Everyone is busy. Bots can help.So many things compete for our time - commutes, longer working hours, and the complexities…</p>\n<p>— Kyle Vogt (@kvogt) <a href=\"https://twitter.com/kvogt/status/1790129928186257476?ref_src=twsrc%5Etfw\">May 13, 2024</a></p></blockquote>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/robotics\">Robotics</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67c97751bb10d6c233486e16e4d11b6354f24f6d37f21dde35e1ccb7b222eaa9","category":"Thai"}