{"title":"Framework Laptop เปิดตัวรุ่นใหม่ มีซีพียู AMD ให้เลือก, รุ่น 16\" คีย์บอร์ดเลือกใส่ Numpad ได้","link":"https://www.blognone.com/node/133150","date":1679625409000,"content":"<div><div><div><p>Framework Laptop โน้ตบุ๊กซ่อมง่ายอัพเกรดสะดวก เปิดตัวโน้ตบุ๊กรุ่นหลัก Framework Laptop 13 เวอร์ชันใหม่ ที่เลือกได้ทั้งซีพียู Intel 13th Gen และ AMD 7040 Series (ของเดิมเป็น <a href=\"https://www.blognone.com/node/128586\">Intel 12th Gen</a>)</p>\n<p>แนวทางของ Framework Laptop คือตัวบอดี้ยังสามารถใช้ของเดิมได้ตลอด แล้วอัพเกรดเมนบอร์ด+ซีพียูได้เองถ้าต้องการ (<a href=\"https://frame.work/marketplace/mainboards\">รายการสินค้าเมนบอร์ด</a>) ราคาบอร์ด+ซีพียูเริ่มต้นที่ 449 ดอลลาร์ (<a href=\"https://frame.work/products/mainboard-13th-gen-intel-core?v=FRANGJCP04\">Core i5-1340P</a> และ <a href=\"https://frame.work/products/mainboard-amd-ryzen-7040-series?v=FRANGV0005\">Ryzen 5 7040 Series</a>) แต่ถ้าต้องการอัพเกรดแบบข้ามค่ายจะต้องใช้ชุดแรมและชิปไร้สายของค่ายนั้นๆ ด้วย</p>\n<p><img alt=\"No Description\" src=\"https://www.blognone.com/sites/default/files/externals/fc13eaad2040651a6dcedf477b752aa1.jpg\" /></p>\n<p>ตัวบอดี้ของ Framework Laptop 13 เวอร์ชันใหม่ยังอัพเกรดความจุแบตเตอรี่เป็น 61Wh เพิ่มขึ้น 11% ในขนาดก้อนแบตเท่าเดิม ซื้อไปใส่กับเครื่องเดิมได้ด้วย, จอภาพแบบ Matte ลดแสงสะท้อนในขนาดเท่าเดิมเช่นกัน และลำโพง Speaker Kit - 80dB เสียงดังขี้นอีก</p>\n<p>โน้ตบุ๊ก Framework Laptop 13 มีให้เลือกทั้งแบบคอนฟิกมาสมบูรณ์พร้อมใช้งาน ราคาเริ่มต้น 1,049 ดอลลาร์ และ<a href=\"https://frame.work/products/laptop-diy-13-gen-intel\">รุ่น DIY Edition</a> เลือกซีพียู แรม สตอเรจ พอร์ต และ OS ได้เอง ราคาเริ่มต้น 849 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/a981b9a4e3fb410ada4beb1d7b792e0e.jpg\" /></p>\n<p>สเปกของ Framework Laptop 13 ที่เลือกคัสตอมได้เอง</p>\n<p><img alt=\"No Description\" src=\"https://www.blognone.com/sites/default/files/externals/12b7aec0d1db077311842d9c8230a15e.png\" /></p>\n<p>นอกจากนี้ Framework ยังประกาศแผนการออก Framework Laptop 16 รุ่นหน้าจอใหญ่ขึ้น เพิ่มช่องต่อขยาย Expansion Bay และแก้ปัญหาโลกแตกของวงการคีย์บอร์ด โดยให้เลือกคัสตอมได้เองว่าอยากใส่ Numpad เข้ามาด้วยหรือไม่ (พร้อมทั้งให้เลือกชุดไฟ RGB ได้เอง)</p>\n<p>ตอนนี้ Framework Laptop 16 ยังไม่เปิดเผยราคา และมีกำหนดวางขายช่วงปลายปี 2023</p>\n<p><img alt=\"No Description\" src=\"https://www.blognone.com/sites/default/files/externals/35fb8553a6622209e1e4387208b4a42a.jpg\" /></p>\n<p>ที่มา - <a href=\"https://frame.work/blog/introducing-the-framework-laptop-16-and-both-intel-and-amd-powered-framework-laptop-13\">Framework</a></p>\n</div></div></div><div><div>Topics: </div><div><div><a href=\"/topics/framework-laptop\">Framework Laptop</a></div><div><a href=\"/topics/laptop\">Laptop</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd931362cd252486746941086e74daa97edb4a5543396f0daeff7e88a7b27602","category":"Thai"}