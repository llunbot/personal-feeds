{"title":"Google Sheets เพิ่มฟังก์ชันแปลงข้อมูลเป็นฟอร์แมต Table ทำให้จัดการข้อมูลได้สะดวกขึ้น","link":"https://www.blognone.com/node/139783","date":1715855805000,"content":"<div><div><div><p>Google Sheets เพิ่มฟีเจอร์ใหม่ให้ผู้ใช้งานสามารถแปลงข้อมูลเป็นฟอร์แมตตาราง (Table) ได้ง่ายเพียงคลิกเดียว ซึ่งมีข้อดีคือสามารถกำหนดประเภทข้อมูลแต่ละคอลัมน์ การใส่สี และอื่น ๆ ได้สะดวกมากขึ้น จากเดิมที่ผู้ใช้งานต้องจัดการส่วนนี้เอง</p>\n<p>ฟีเจอร์ที่มาพร้อมกับการจัดข้อมูลให้เป็นแบบตารางมีดังนี้</p>\n<ul>\n<li>ปรับฟอร์แมตให้เหมาะสม เช่น ความกว้างคอลัมน์ สี</li>\n<li>เลือกประเภทข้อมูลในคอลัมน์ให้อัตโนมัติ รวมทั้งควบคุมการป้อนข้อมูลชุดใหม่ให้ประเภทตรงกัน</li>\n<li>เพิ่มแถบเมนูแถวบนสุด เพื่อให้ควบคุมตารางได้อย่างสะดวก</li>\n<li>เปลี่ยนการอ้างอิงเป็นชื่อตาราง จากเดิมเป็นช่วงเซลล์</li>\n</ul>\n<p>ความสามารถใหม่นี้จะเพิ่มให้กับผู้ใช้ Google Sheets ทุกคนทั้ง Google Workspace และบัญชีกูเกิลทั่วไป ตั้งแต่ 8 พฤษภาคม 2024 โดยจะได้ครบทุกบัญชีภายใน 30 พฤษภาคม</p>\n<p>ที่มา: <a href=\"https://workspaceupdates.googleblog.com/2024/05/tables-in-google-sheets.html\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/c86a860dd4e895aa93a21465491f0faf.png\" /></p>\n<p>การแปลงข้อมูลเป็น Table</p>\n<p><img alt=\"No Description\" src=\"https://www.blognone.com/sites/default/files/externals/f553f9e7fc9b02fa50e3df73cf1c4fd9.gif\" /></p>\n<p>การใช้ Group By ทำได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/ebf45d816700fe5d3039de8da2bee217.gif\" /></p>\n</div></div></div><div><div>Topics: </div><div><div><a href=\"/topics/google-sheets\">Google Sheets</a></div><div><a href=\"/topics/google-workspace\">Google Workspace</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"004b3f662c0d2c3cf6317865f2b8724f6f8df4b4a2c631ece75c84d47391902b","category":"Thai"}