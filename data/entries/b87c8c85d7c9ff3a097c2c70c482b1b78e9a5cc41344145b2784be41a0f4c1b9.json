{"title":"หลุดสเปกการ์ดจอ Intel Arc รุ่นที่สอง Battlemage B580 ใช้สถาปัตยกรรม Xe2","link":"https://www.blognone.com/node/143299","date":1732457008000,"content":"<div><div><div><p><a href=\"https://www.blognone.com/node/137613\">อินเทลมีกำหนดออกจีพียู discrete รุ่นที่สองคือ Intel Arc \"Battlemage\" ภายในสิ้นปี 2024</a> แต่บริษัทยังไม่ยอมบอกสักทีว่าจะเปิดตัวเมื่อไร</p>\n<p>แต่ก็บังเอิญมีการ์ดจอ ASRock Arc B580 เผลออัพโหลดข้อมูลขึ้นหน้าเว็บ Amazon ก่อนเวลาอันควร ทำให้เรามีโอกาสเห็นสเปกบางส่วนของ Battlemage ก่อนกำหนด</p>\n<p>จีพียู Battlemage ใช้สถาปัตยกรรม Xe2-HPG โดยเป็นสถาปัตยกรรม Xe2 ตัวเดียวกับ<a href=\"https://www.blognone.com/node/141801\">จีพียูของ Core Ultra 200V Lunar Lake</a> แต่เป็นเวอร์ชันเดสก์ท็อป (HPG) ที่สมรรถนะย่อมแรงขึ้น</p>\n<p>การ์ดรุ่น B580 ที่หลุดออกมา (ซึ่งน่าจะเป็นการ์ดระดับกลางคือใช้เลข 5, สูงสุดก่อนหน้านี้คือ 7) ให้แรม 12GB GDDR6 2800MHz แบนด์วิดท์ 19 Gbps ส่วนข้อมูลจำนวนคอร์กราฟิกยังไม่เปิดเผย, การ์ดใช้พลังงาน 650W และรองรับความละเอียดสูงสุด 8K (7680x4320) จากภาพที่หลุดออกมาใช้พัดลม 3 ตัว และสาย power connector แบบ 8-pin สองช่อง</p>\n<p>ที่มา - <a href=\"https://videocardz.com/newz/asrock-arc-b580-has-been-leaked-first-battlemage-graphics-card-features-12gb-vram\">Videocardz</a></p>\n<p><img alt=\"No Description\" src=\"https://www.blognone.com/sites/default/files/externals/b5995f814e2681fa601078d63144e999.jpg\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div><div><a href=\"/topics/leaks\">Leaks</a></div><div><a href=\"/topics/hardware\">Hardware</a></div><div><a href=\"/topics/asrock\">ASRock</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b87c8c85d7c9ff3a097c2c70c482b1b78e9a5cc41344145b2784be41a0f4c1b9","category":"Thai"}