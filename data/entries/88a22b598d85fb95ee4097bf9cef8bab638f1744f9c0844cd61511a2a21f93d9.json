{"title":"Facebook ทดสอบปุ่ม downvote อีกครั้ง เพื่อใช้กรองความคิดเห็นที่อาจเป็นสแปม","link":"https://www.blognone.com/node/146099","date":1745818125000,"content":"<div><div><div><p>Facebook กำลังทดสอบปุ่ม “downvote” (ดาวน์โหวต) อีกครั้ง แต่รอบนี้ไม่ได้ไว้ใช้เมื่อไม่เห็นด้วยกับความคิดเห็นเท่านั้น เพราะมันถูกออกแบบมาใช้ระบุความคิดเห็นที่ไม่เป็นประโยชน์ เพื่อลดสแปม ข่าวปลอม และความคิดเห็นที่ไม่มีสาระซึ่งรบกวนการสนทนา ตามแผนจัดการ<a href=\"https://www.blognone.com/node/146053\">คอนเทนต์สแปม</a></p>\n<p>ก่อนหน้านี้ Meta เคยลองใช้ฟีเจอร์คล้ายๆ กัน อย่างอิโมจิแสดงความรู้สึก และปุ่มกดถูกใจแบบ \"thumbs-down\" (คว่ำนิ้วหัวแม่โป้งลง) ใน Messenger แต่กลับไม่เป็นที่นิยม</p>\n<p>แต่สำหรับปุ่มดาวน์โหวตเวอร์ชันใหม่จะต่างออกไป เพราะมันเน้นไปที่การกลั่นกรองเนื้อหา แทนที่จะเป็นแค่ปุ่มแสดงความคิดเห็นเพิ่มเติม ซึ่งบางคนตั้งคำถามว่า มันจะช่วยให้บทสนทนาบนแพลตฟอร์มดีขึ้นจริงไหม หรือสุดท้ายจะหายไปเหมือนการทดลองก่อนหน้านี้</p>\n<p>ที่มา: <a href=\"https://www.businessinsider.com/facebook-testing-downvote-button-mark-zuckerberg-meta-2025-4\">Business Insider</a></p>\n<p><img alt=\"alt=&quot;downvote&quot;\" src=\"https://www.blognone.com/sites/default/files/externals/d9a82ef7543712867a6d88612675b7c7.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/spam\">Spam</a></div><div><a href=\"/topics/features\">Features</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88a22b598d85fb95ee4097bf9cef8bab638f1744f9c0844cd61511a2a21f93d9","category":"Thai"}