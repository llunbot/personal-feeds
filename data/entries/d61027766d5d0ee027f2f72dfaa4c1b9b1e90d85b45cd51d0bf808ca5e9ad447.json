{"title":"ยืนยันแล้ว Windows 10 22H2 เป็นอัพเดตตัวสุดท้าย จากนี้มีแต่แพตช์ความปลอดภัยถึงปี 2025","link":"https://www.blognone.com/node/133603","date":1682655685000,"content":"<div><div><div><p>ไมโครซอฟท์ประกาศแผนการระยะยาวของระบบปฏิบัติการ Windows 10 และ Windows 11 ที่ใช้ขนานกันอยู่ในตอนนี้</p>\n<p><strong>Windows 10</strong></p>\n<ul>\n<li>จะหมดระยะซัพพอร์ต 14 ตุลาคม 2025 <a href=\"https://www.blognone.com/node/70505\">ตามแผนเดิม</a></li>\n<li>Windows 10 v22H2 รุ่นล่าสุดในปัจจุบัน จะเป็นเวอร์ชันสุดท้ายที่ได้อัพเดตฟีเจอร์ใหม่ จากนี้จะมีเฉพาะแพตช์ความปลอดภัยรายเดือนเท่านั้น</li>\n<li>หากองค์กรใดยังจำเป็นต้องใช้ Windows 10 ก็ขอให้อัพเดตเป็น v22H2 เพื่อให้ได้แพตช์ยาวไปจนถึงปี 2025 (21H2 จะได้แพตช์ถึงเดือนมิถุนายน 2024 เท่านั้น)</li>\n</ul>\n<p><strong>Windows 11</strong></p>\n<ul>\n<li>จะออก Windows 11 เวอร์ชันซัพพอร์ตระยะยาว LTSC สำหรับลูกค้าองค์กรในครึ่งหลังของปี 2024 คือ Windows 11 Enterprise LTSC และ Windows 11 IoT Enterprise LTSC โดยจะประกาศรายละเอียดเพิ่มเติมในภายหลัง</li>\n<li>ผู้ใช้ <a href=\"https://learn.microsoft.com/en-us/windows/whats-new/ltsc/\">Windows 10 Enterprise LTSC</a> ในปัจจุบัน (เวอร์ชันล่าสุดคือ 2021) แนะนำให้ทดสอบความเข้ากันได้ของแอพองค์กรกับ Windows 11  v22H2 ก่อนได้เลย</li>\n</ul>\n<p>ที่มา - <a href=\"https://techcommunity.microsoft.com/t5/windows-it-pro-blog/windows-client-roadmap-update/ba-p/3805227\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/ce1a80ddd85e16b2716489a12bf993ae.png\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d61027766d5d0ee027f2f72dfaa4c1b9b1e90d85b45cd51d0bf808ca5e9ad447","category":"Thai"}