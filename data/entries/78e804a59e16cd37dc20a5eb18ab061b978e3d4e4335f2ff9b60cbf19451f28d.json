{"title":"Twitter ระบุ ได้ปรับปรุงระบบวิดีโอ ทำให้ภาพแตกน้อยลง","link":"https://www.blognone.com/node/124936","date":1632535877000,"content":"<div><div><div><p>Twitter <a href=\"https://twitter.com/TwitterSupport/status/1441475693863391232\">ทวีต</a>ผ่านบัญชี Twitter Support แจ้งข่าวดีว่า Twitter ได้ปรับปรุงคุณภาพวิดีโอแล้ว โดยมีผลตั้งแต่วันนี้ วิดีโอที่อัปโหลดเข้ามาใน Twitter จะเห็นภาพที่แตกน้อยลง (less pixelated)</p>\n<p>Twitter ให้ข้อมูลเพิ่มเติมว่า ได้ตัดขั้นตอนประมวลผลวิดีโอบางส่วนออกไป เวลามีผู้อัปโหลดวิดีโอใหม่เข้ามา ซึ่งขั้นตอนนี้เป็นการแยกส่วนวิดีโอ ส่งผลต่อคุณภาพวิดีโอหลังการประมวลผลส่วนนี้เสร็จสิ้น</p>\n<p>Jane Manchun Wong นักแกะแอปชื่อดังได้อัปโหลดวิดีโอ เพื่อทดสอบวิดีโอหลัง Twitter ประกาศนี้ไว้แล้ว ลองดูผลลัพธ์ได้ท้ายข่าว (เตือน - วิดีโอมีเสียงค่อนข้างดัง)</p>\n<p>ที่มา: <a href=\"https://www.theverge.com/2021/9/24/22692348/twitter-video-quality-less-pixelated\">The Verge</a></p>\n<p><img src=\"https://www.blognone.com/sites/default/files/externals/13ae6614fd96bd623211d00905ff0fbe.jpg\" /></p>\n<blockquote><p>less pixelated videos huh. let’s see...<a href=\"https://t.co/b6SBDnLnsc\">https://t.co/b6SBDnLnsc</a> <a href=\"https://t.co/TrlZQJHSH0\">pic.twitter.com/TrlZQJHSH0</a></p>\n<p>— Jane Manchun Wong (@wongmjane) <a href=\"https://twitter.com/wongmjane/status/1441488893778415616?ref_src=twsrc%5Etfw\">September 24, 2021</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/video\">Video</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78e804a59e16cd37dc20a5eb18ab061b978e3d4e4335f2ff9b60cbf19451f28d","category":"Thai"}