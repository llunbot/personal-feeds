{"title":"Meta เตรียมติดป้ายกำกับ Made with AI ถ้าเป็นคอนเทนต์ที่สร้างด้วย AI ทั้งใน Facebook และ IG","link":"https://www.blognone.com/node/139091","date":1712360132000,"content":"<div><div><div><p>Meta ประกาศเปลี่ยนแนวทางจัดการสำหรับคอนเทนต์ที่สร้างจาก AI ตามความเห็นของคณะกรรมการอิสระ Oversight Board โดยจะขึ้นป้ายกำกับ \"Made with AI\" คอนเทนต์ทั้งวิดีโอ เสียง และภาพ หากตรวจสอบพบว่าสร้างด้วย AI มีผลทั้ง Facebook, Instagram และ Threads</p>\n<p>Meta บอกว่า Oversight Board ให้ความเห็นว่ากฎปัจจุบันของแพลตฟอร์มนั้นแคบเกินไป ครอบคลุมเฉพาะวิดีโอที่สร้างด้วย AI และเฉพาะวิดีโอปลอมที่สวมรอยเป็นบุคคลอื่น ซึ่งปัจจุบันแนวทางของวิดีโอจาก AI มีความหลากหลายและพัฒนาไปมาก</p>\n<p>การติดป้ายกำกับ Made with AI จะเริ่มมีผลในเดือนพฤษภาคม ทั้งคอนเทนต์ที่ระบบตรวจจับได้ว่ามีลักษณะที่สร้างจาก AI, คอนเทนต์ที่ผู้อัปโหลดระบุเองว่าสร้างจาก AI และคอนเทนต์ที่ใช้ Meta AI สร้าง ส่วนการจัดการคลิปที่ปลอมเป็นบุคคลอื่น จะใช้แนวทางลบทันทีหากละเมิดกฎของแพลตฟอร์ม</p>\n<p>ที่มา: <a href=\"https://about.fb.com/news/2024/04/metas-approach-to-labeling-ai-generated-content-and-manipulated-media/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/b024fefb1a561ef05d27f89ece8d26bc.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/fake\">Fake</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2e496faa7e5bcb6d6f4726b49f56ebd4cb89a986dac3255fb3b60930530b153","category":"Thai"}