{"title":"OpenAI ทดสอบใส่ลายน้ำในรูปภาพ Image Generation สำหรับผู้ใช้งานฟรี","link":"https://www.blognone.com/node/145710","date":1743983322000,"content":"<div><div><div><p>Tibor Blaho นักวิจัยด้านปัญญาประดิษฐ์ <a href=\"https://x.com/btibor91/status/1908442874884350110\">รายงานข้อมูล</a>ที่พบในแอป ChatGPT บน Android โดยพบการระบุว่า image-gen-watermark-for-free จึงเดาว่า OpenAI อาจเตรียมใส่ลายน้ำลงในรูปที่สร้างจาก ChatGPT สำหรับบัญชีใช้งานแบบฟรีเร็ว ๆ นี้</p>\n<p>ก่อนหน้านี้ OpenAI ออกเครื่องมือสร้างรูปภาพตัวใหม่ <a href=\"https://www.blognone.com/node/145471\">Image Generation</a> บนโมเดล GPT-4o ซึ่ง<a href=\"https://www.blognone.com/node/145500\">กลายเป็นกระแส</a>จากการสร้างรูปภาพในสไตล์จิบลิหรือ Studio Ghibli ได้ตรงตามความต้องการผู้ใช้งาน ทำให้ ChatGPT มีผู้สมัครใช้งานเพิ่มขึ้นจำนวนมากจนจีพียูที่มีไม่พอ ในช่วงแรก Image Generation เปิดให้เฉพาะคนใช้ ChatGPT แบบเสียเงินเท่านั้น แต่ตอนนี้ขยายมากลุ่มผู้ใช้งานฟรีด้วย</p>\n<p>ในตอนนี้รูปภาพที่สร้างจาก Image Generation ยังไม่มีการใส่ลายน้ำเข้ามา ก็ต้องดูต่อไปว่าทิศทางที่ OpenAI จะใช้เป็นแบบใด ทั้งนี้ OpenAI ได้<a href=\"https://x.com/eliza_luth/status/1908538368536858784\">ให้ข้อมูลเพิ่มเติม</a>ว่ากำลังพัฒนา API สำหรับ Image Generation อยู่</p>\n<p>ที่มา: <a href=\"https://www.bleepingcomputer.com/news/artificial-intelligence/openai-tests-watermarking-for-chatgpt-4o-image-generation-model/\">Bleeping Computer</a> ภาพ <a href=\"https://x.com/sama/status/1907531078581272931\">X: Sam Altman</a></p>\n<p><img alt=\"No Description\" src=\"https://www.blognone.com/sites/default/files/externals/a1f09444288932611c835b8a88960b8e.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32b35ef20eee651f2d80254f836bd829d90d17918e7fc7a8669832fbdae33a83","category":"Thai"}