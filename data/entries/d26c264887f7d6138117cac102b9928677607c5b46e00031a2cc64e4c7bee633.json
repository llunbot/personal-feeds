{"title":"หุ่นยนต์ศิลปิน Ai-Da ถูกทางการอียิปต์จับตัว 10 วัน เพราะกลัวเป็นสายลับ","link":"https://www.blognone.com/node/125399","date":1634801947000,"content":"<div><div><div><p><a href=\"https://www.ai-darobot.com/\">Ai-Da</a> หุ่นยนต์ศิลปินที่มีหน้าตาเหมือนมนุษย์ตัวแรกของโลกจากประเทศอังกฤษ และ Aidan Meller ผู้สร้าง ถูกทางการอียิปต์กักตัวไว้ 10 วัน หลังมาถึงอียิปต์เพื่อเตรียมจัดแสดงงานศิลปะในบริเวณใกล้เคียงกับมหาพีระมิดในงาน <a href=\"https://www.artdegypte.org/copy-of-eternal-light\">Forever is Now</a> สัปดาห์นี้</p>\n<p>ทางการอียิปต์กังวลว่ากล้องในตาของ Ai-Da และโมเด็มในตัว จะสามารถทำให้ Ai-Da ล้วงความลับของทางการอียิปต์ได้ จึงกักตัวทั้ง Ai-Da และผู้สร้างเธอไว้จนกว่าจะยืนยันรายละเอียดได้ว่าพวกเขาไม่ใช่สายลับก่อนจะได้รับการประสานงานจากสถานทูตอังกฤษ และได้รับการปล่อยตัว</p>\n<p>Meller ผู้สร้างระบุในช่วงถูกจับกุมว่าจะให้ถอดโมเด็มก็คงทำได้ แต่เรื่องให้ควักลูกตาเธอออกมานี่คงทำไม่ได้จริงๆ เขายืนยันว่า Ai-Da เป็นหุ่นยนต์ศิลปินจริงๆ และน่าตลกดีที่เธอถูกสร้างมาเพื่อเป็นสัญลักษณ์ต่อต้านการขัดขวางการพัฒนาทางเทคโนโลยี จากความกลัวหุ่นยนต์ของมนุษย์ แล้วก็มาถูกจับด้วยสาเหตุใกล้เคียงกัน</p>\n<p><img src=\"https://www.blognone.com/sites/default/files/externals/8b8864c56cc6498323a4725bb5d983e2.jpg\" /><em>ภาพจาก <a href=\"https://www.ai-darobot.com/\">ai-darobot.com</a></em></p>\n<p>ที่มา - <a href=\"https://www.engadget.com/egyptian-authorities-detain-robotic-artist-for-10-days-over-espionage-fears-204305293.html\">Engadget</a></p>\n</div></div></div><div><div>Topics: </div><div><div><a href=\"/topics/robotics\">Robotics</a></div><div><a href=\"/topics/egypt\">Egypt</a></div><div><a href=\"/topics/arts\">Arts</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d26c264887f7d6138117cac102b9928677607c5b46e00031a2cc64e4c7bee633","category":"Thai"}