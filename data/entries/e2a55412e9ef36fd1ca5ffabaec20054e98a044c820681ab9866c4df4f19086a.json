{"title":"[ไม่ยืนยัน] Pony.ai ระงับแผนเข้าตลาดหุ้นนิวยอร์ก เนื่องจากอาจถูกทางการจีนตรวจสอบ","link":"https://www.blognone.com/node/124193","date":1628750162000,"content":"<div><div><div><p>สำนักข่าว Reuters รายงานข่าวจากผู้เกี่ยวข้องว่า Pony.ai สตาร์ทอัพรถยนต์ไร้คนขับที่ดำเนินงานในอเมริกาและจีน เป็นบริษัทล่าสุดที่ได้ระงับแผนนำบริษัทเข้าตลาดหุ้นนิวยอร์ก เนื่องจากยังไม่ได้รับความชัดเจนจากทางการจีน ในเรื่องการถูกตรวจสอบหากนำบริษัทเข้าตลาดหุ้น เหมือนที่หลายบริษัทในจีนเจอก่อนหน้านี้</p>\n<p>Pony.ai มีแผนจะนำบริษัทเข้าตลาดหุ้นในเดือนตุลาคมด้วยมูลค่ากิจการประมาณ 12,000 ล้านดอลลาร์ ผ่านวิธีการ SPAC โดยให้บริษัท VectoIQ Acquisition II เข้ามาซื้อกิจการ ทั้งนี้มูลค่ากิจการของ Pony.ai ที่มีการรายงานล่าสุดคือ 5,300 ล้านดอลลาร์ เมื่อเดือนพฤศจิกายนปีที่แล้ว บริษัทมีผู้ลงทุนรายสำคัญคือ<a href=\"https://www.blognone.com/topics/ponyai\">โตโยต้า</a></p>\n<p>บริษัทมีการดำเนินงานรถยนต์ไร้คนขับทั้งในอเมริกาและจีน โดยในจีนมีการทดสอบที่สองเมืองหลักคือปักกิ่งและกว่างโจว</p>\n<p>ที่มา: <a href=\"https://www.reuters.com/technology/exclusive-chinas-tech-crackdown-thwarts-ponyais-us-listing-plans-sources-2021-08-11/\">Reuters</a></p>\n<p><img src=\"https://www.blognone.com/sites/default/files/externals/9118a892f3f8e4ebb63972c6c97caa45.jpg\" /></p>\n</div></div></div><div><div>Topics: </div><div><div><a href=\"/topics/ponyai\">Pony.ai</a></div><div><a href=\"/topics/spac\">SPAC</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2a55412e9ef36fd1ca5ffabaec20054e98a044c820681ab9866c4df4f19086a","category":"Thai"}