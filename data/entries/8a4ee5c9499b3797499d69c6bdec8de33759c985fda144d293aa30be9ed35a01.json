{"title":"ไมโครซอฟท์เปิดตัว Azure Boost DPU ชิป DPU ตัวแรกที่ออกแบบเอง ใช้ในศูนย์ข้อมูล Azure","link":"https://www.blognone.com/node/143234","date":1732085667000,"content":"<div><div><div><p>ไมโครซอฟท์เปิดตัวชิป DPU (Data Processing Unit) ตัวแรกของตัวเองในชื่อ Azure Boost DPU</p>\n<p>วงการ DPU หรือชิปช่วยประมวลผลข้อมูลที่วิ่งเข้าเซิร์ฟเวอร์ เพื่อลดภาระงานของซีพียู เริ่มได้รับความนิยมเรื่อยๆ ตัวอย่างชิปในวงการได้แก่ <a href=\"https://www.blognone.com/node/128640\">NVIDIA BlueField DPU</a>, <a href=\"https://www.blognone.com/node/142500\">AMD Pansando</a>, <a href=\"https://www.blognone.com/node/123219\">Intel IPU</a></p>\n<p><a href=\"https://www.blognone.com/node/132198\">ไมโครซอฟท์เริ่มบุกตลาดนี้ด้วยการซื้อบริษัท Fungible ในปี 2023</a> เวลาผ่านมาเกือบ 2 ปีก็ออกมาเป็น Azure Boost DPU ที่ออกแบบมาสำหรับศูนย์ข้อมูล Azure โดยเฉพาะ</p>\n<p>ตอนนี้ยังมีรายละเอียดของ Azure Boost DPU ไม่เยอะนัก บอกว่ารวมเอา Ethernet กับ PCIe ไว้ด้วยกัน มีเอนจินประมวลผลสตอเรจและเครือข่าย, มีตัวเร่งการประมวลผลข้อมูล, ฟีเจอร์ด้านความปลอดภัยเข้าไว้ด้วยกัน</p>\n<p>ไมโครซอฟท์ให้ตัวเลขว่าการมี DPU จะช่วยให้รันงานสตอเรจบนคลาวด์โดยใช้พลังงานน้อยลง 3 เท่า และประสิทธิภาพดีขึ้น 4 เท่า เทียบกับการใช้ซีพียูแบบดั้งเดิม</p>\n<p>ที่มา - <a href=\"https://techcommunity.microsoft.com/blog/azureinfrastructureblog/enhancing-infrastructure-efficiency-with-azure-boost-dpu/4298901\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/23b0a86ca1cca668230895fb6ec36766.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/processor\">Processor</a></div><div><a href=\"/topics/dpu\">DPU</a></div><div><a href=\"/topics/microsoft-azure\">Microsoft Azure</a></div><div><a href=\"/topics/data-center\">Data Center</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a4ee5c9499b3797499d69c6bdec8de33759c985fda144d293aa30be9ed35a01","category":"Thai"}