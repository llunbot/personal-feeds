{"title":"ไมโครซอฟท์ปิดการทำงาน ActiveX เริ่มจาก Office 2024, Microsoft 365 ตามมาปี 2025","link":"https://www.blognone.com/node/141890","date":1725773859000,"content":"<div><div><div><p>ไมโครซอฟท์ประกาศแผนปิดการทำงานของ ActiveX ใน <a href=\"https://www.blognone.com/node/138726\">Office 2024 เวอร์ชันซื้อขาด</a> ที่จะออกตัวจริงในเดือนตุลาคม 2024 จากนั้นจะตามไปปิดใน Microsoft 365 ช่วงเดือนเมษายน 2025</p>\n<p>ActiveX เป็นเทคโนโลยีการฝังวัตถุแบบ interactive ในเอกสาร Office เริ่มใช้งานครั้งแรกในปี 1996 แต่ภายหลังถูกใช้เป็นช่องทางการโจมตีและแพร่กระจายมัลแวร์ โดยหลอกว่าเป็นเอกสาร Office แล้วหลอกให้เหยื่อคลิกเปิดเอกสาร</p>\n<p>ไมโครซอฟท์ทยอยปิดการทำงานของฟีเจอร์เก่าๆ ลักษณะเดียวกันมาหลายตัว เช่น <a href=\"https://www.blognone.com/node/126821\">มาโครของ Excel 4.0</a>, <a href=\"https://www.blognone.com/node/129283\">VBA</a> และ <a href=\"https://www.blognone.com/node/140006\">VBScript</a></p>\n<p>ที่มา - <a href=\"https://www.bleepingcomputer.com/news/microsoft/microsoft-office-2024-to-disable-activex-controls-by-default/\">BleepingComputer</a></p>\n<p><img alt=\"No Description\" src=\"https://www.blognone.com/sites/default/files/externals/b947d0c65bd3e766710c7dd2970e0099.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/office-2024\">Office 2024</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"386363bda89e401f087f97bb5ccdeb709c312daa797ce457262c13dff627912c","category":"Thai"}