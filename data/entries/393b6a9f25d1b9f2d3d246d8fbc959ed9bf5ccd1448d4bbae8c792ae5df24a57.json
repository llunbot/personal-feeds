{"title":"Super Mario Wonder คะแนนรีวิวดีเยี่ยม เฉลี่ย 93/100 เป็นการยกระดับ Mario 2D ไปอีกขั้น","link":"https://www.blognone.com/node/136292","date":1697639320000,"content":"<div><div><div><p>Super Mario Bros. Wonder เกม 2D ภาคใหม่ล่าสุดของ Super Mario มีกำหนดวางขาย 20 ตุลาคม 2023 และวันนี้ก็มีรีวิวจากสำนักต่างๆ ออกมากันแล้ว</p>\n<p>ผลเป็นไปตามคาดคือรีวิวออกมาดีมาก <a href=\"https://www.metacritic.com/game/super-mario-bros-wonder/\">คะแนนเฉลี่ย 93/100 บน Metacritic</a> และ <a href=\"https://opencritic.com/game/15123/super-mario-bros-wonder\">92/100 บน OpenCritic</a> โดยสื่อส่วนใหญ่ชื่นชมว่านินเทนโดสามารถยกระดับเกม 2D side-scrolling ที่ทุกคนคุ้นเคยไปได้อีกขั้น เกมเต็มไปด้วยความแปลกใหม่ ไอเดียใหม่ๆ ที่ผสมผสานเข้ากับ Super Mario Bros. แบบดั้งเดิมที่ทุกคนรู้จัก (เดินจากซ้ายไปขวา มุดท่อ กินเห็ด กระโดดจับธง) ได้อย่างลงตัว</p>\n<p>ตัวอย่างคะแนนรีวิวจากสื่อหัวใหญ่ๆ</p>\n<ul>\n<li><a href=\"https://www.eurogamer.net/super-mario-bros-wonder-review\">Eurogamer 5/5</a></li>\n<li><a href=\"https://www.ign.com/articles/super-mario-bros-wonder-review\">IGN 9/10</a></li>\n<li><a href=\"https://www.gamespot.com/reviews/super-mario-bros-wonder-review-a-badge-of-honor/1900-6418136/?ftag=CAD-01-10abi2f\">Gamespot 9/10</a></li>\n<li><a href=\"https://www.destructoid.com/reviews/review-super-mario-bros-wonder/\">Destructoid 9/10</a></li>\n<li><a href=\"https://www.gamesradar.com/super-mario-bros-wonder-review/\">Gamesradar+ 4.5/5</a></li>\n<li><a href=\"https://www.vg247.com/super-mario-wonder-review\">VG247 5/5</a></li>\n</ul>\n<p><img alt=\"No Description\" src=\"https://www.blognone.com/sites/default/files/externals/c5e690e9b231f5370c4f64321ba078b9.jpg\" /></p>\n<p>คะแนนรีวิวระดับนี้ทำให้ Super Mario Bros. Wonder เป็นเกมคะแนนรีวิวเฉลี่ยสูงเป็นอันดับ 5 (ร่วม) ของ<a href=\"https://www.metacritic.com/browse/game/all/all/current-year/\">เกมที่ออกในปี 2023 บน Metacritic</a> โดยเกมที่ได้คะแนนเฉลี่ย 93/100 เท่ากันคือ Resident Evil 4 Remake, The Case of the Golden Idol, Tetris Effect Connected</p>\n<p>เกมที่ได้คะแนนสูงกว่าคือ Zelda: Tears of the Kingdom (96), Baldur's Gate 3 (96), The Witcher 3 Complete Edition (94) และ Metroid Prime Remastered (94)</p>\n<p><a href=\"https://opencritic.com/browse/all/2023/score\">อันดับบน OpenCritic</a> ต่างไปเล็กน้อยคือเป็นอันดับ 4 ร่วม เกมที่ได้คะแนนเท่ากันคือ Videoverse, Resident Evil 4 Remake, Tents and Trees, Street Fighter 6 ส่วนเกมที่ได้คะแนนมากกว่ามี 3 เกมคือ Zelda: Tears of the Kingdom (96), Baldur's Gate 3 (96), และ Metroid Prime Remastered (94)</p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"393b6a9f25d1b9f2d3d246d8fbc959ed9bf5ccd1448d4bbae8c792ae5df24a57","category":"Thai"}