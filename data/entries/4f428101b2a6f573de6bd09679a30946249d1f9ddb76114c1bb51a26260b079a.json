{"title":"ผู้สร้างเกม Palworld เผย บริษัทได้รับคำขู่ฆ่าจำนวนมากจากเกมเมอร์ - ยืนยันไม่ละเมิดลิขสิทธิ์","link":"https://www.blognone.com/node/137797","date":1705934164000,"content":"<div><div><div><p>Palworld เกมแอ็คชันเซอร์ไววัลที่กำลัง<a href=\"https://www.blognone.com/node/137782\">มาแรง</a>ตอนนี้ (ล่าสุด<a href=\"https://twitter.com/Palworld_EN/status/1749360035938070627\">ขายได้ 5 ล้านชุด</a>แล้ว) แต่ก็มาพร้อมประเด็นว่ามอนสเตอร์หรือที่ในเกมเรียกว่า Pal นั้นดูคล้ายกับโปเกมอน จนบางคนเรียกเกมนี้ว่าโปเกมอนที่มีปืน</p>\n<p>โดยทีมผู้ดูแลชุมชนของ Pocketpair บริษัทผู้พัฒนา Palworld ชี้แจงและยืนยันว่า Palworld นั้นมีรูปแบบเกมที่ได้ต้นแบบมาจาก Ark Survival Evolved กับ Valheim มากกว่า Pokémon เสียอีก นอกจากนี้ยังเปิดเผยว่าบริษัทได้รับข้อความคำขู่จำนวนมากทั้งใน DM และอีเมล ซึ่งบางกรณีเป็นการขู่มุ่งหวังเอาชีวิตด้วย</p>\n<p>ด้านซีอีโอ Takuro Mizobe ก็ยืนยันว่าในแง่กฎหมายนั้นมีการตรวจสอบทั้งหมดแล้วว่าไม่มีปัญหา กระบวนการออกแบบตัวละครและการผลิตทั้งหมด เขามีส่วนร่วมดูแลและรับผิดชอบทุกขั้นตอน ยืนยันว่าไม่มีเจตนาละเมิดลิขสิทธิ์ไม่ว่าบริษัทใด</p>\n<p>ที่มา: <a href=\"https://www.ign.com/articles/palworld-devs-says-they-have-received-death-threats-amid-pokmon-rip-off-claims\">IGN</a></p>\n<p><img src=\"https://www.blognone.com/sites/default/files/externals/140360f0baa00a8572c9a4de6c2badcf.jpg\" /></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/pocketpair\">Pocketpair</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f428101b2a6f573de6bd09679a30946249d1f9ddb76114c1bb51a26260b079a","category":"Thai"}