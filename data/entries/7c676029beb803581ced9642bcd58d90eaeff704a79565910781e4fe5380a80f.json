{"title":"Foxconn และ Nvidia ร่วมกันสร้าง AI factories ดาต้าเซ็นเตอร์สำหรับรถยนต์ไร้คนขับ","link":"https://www.blognone.com/node/136287","date":1697624439000,"content":"<div><div><div><p>Nvidia และ Foxconn กำลังร่วมกันเพื่อสร้างสิ่งที่เรียกว่า AI factories ซึ่งเป็นดาต้าเซ็นเตอร์ใหม่ที่จะมีประมวลผลแบบซูเปอร์คอมพิวเตอร์เพื่อเร่งการพัฒนารถยนต์ไร้คนขับ, เครื่องจักรอัตโนมัติ และหุ่นยนต์ภาคอุตสาหกรรม</p>\n<p>Jensen Huang ซีอีโอ และผู้ก่อตั้ง Nvidia ร่วมแถลงกับคุณ Yoing Liu ซีอีโอของ Foxconn ในงาน Hon Hai Tech Day ที่ไต้หวัน ระบุว่า AI factories มีพื้นฐานการประมวลผลจาก GPU ของ Nvidia สร้างขึ้นเพื่อประมวลผล, ปรับแต่ง และปรับข้อมูลจำนวนมหาศาลให้เป็นโมเดล และข้อมูลสำหรับ AI</p>\n<p>AI factories จะเป็นส่วนหนึ่งของโซลูชัน end-to-end ที่มีตั้งแต่แพลตฟอร์มขับเคลื่อนอัตโนมัติของ Nvidia ป้อนข้อมูลจากการขับขี่ไปให้ AI Factories พัฒนาเป็นโมเดล AI ใหม่และนำไปใช้ในรถคนขับวนเป็นลูป</p>\n<p>ด้าน Foxconn จะเป็นซัพพลายเออร์หลักของหน่วยควบคุมอิเล็กทรอนิกส์ (ECUs) ของรถยนต์โดย Foxconn ตั้งเป้าว่าจะผลิต ECUs สำหรับชิป <a href=\"https://www.blognone.com/node/130517\">Drive Thor</a> ที่เป็น SoC สำหรับรถรุ่นใหม่ต่อไปของ Nvidia ที่จะเริ่มผลิตในปี 2025</p>\n<p>AI factories นั้นเป็นคู่แข่งโดยตรงของ Dojo ซุปเปอร์คอมพิวเตอร์ของ Tesla ที่เริ่มสร้างไปในช่วงฤดูร้อนที่ผ่านมา ซึ่งปัจจุบัน Tesla ใช้ GPU ของ Nvidia ที่มีพื้นฐานจากซุปเปอร์คอมพิวเตอร์ขนาดใหญ่ก่อนจะถูกแทนที่ด้วย Dojo ในอนาคต ส่วน Foxconn ตอนนี้มีสัญญาผลิตรถยนต์ EV ให้กับ Fisker</p>\n<p><img alt=\"No Description\" src=\"https://www.blognone.com/sites/default/files/externals/d169dffea8b5d10f117252793046e08c.jpg\" /></p>\n<p>ที่มา - <a href=\"https://techcrunch.com/2023/10/17/foxconn-and-nvidia-are-building-ai-factories-to-accelerate-self-driving-cars/\">Tech Crunch</a></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/nvidia\">NVIDIA</a></div><div><a href=\"/topics/ev-car\">EV car</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c676029beb803581ced9642bcd58d90eaeff704a79565910781e4fe5380a80f","category":"Thai"}