{"title":"Tokyo Skytree เริ่มทดสอบจอแปลภาษา แสดงข้อความเรียลไทม์ เพื่อเพิ่มคุณภาพการบริการ","link":"https://www.blognone.com/node/143051","date":1731328031000,"content":"<div><div><div><p>Tokyo Skytree หอคอยกระจายคลื่นวิทยุและโทรทัศน์ที่สูงที่สุดในญี่ปุ่น และเป็นหนึ่งในสถานที่ท่องเที่ยวยอดนิยมในโตเกียว ได้ทดสอบติดตั้งอุปกรณ์แปลภาษา VUEVO Display ที่ช่องจำหน่ายบัตรขึ้นชมหอคอย เพื่ออำนวยความสะดวกทั้งสำหรับพนักงานขายบัตร และนักท่องเที่ยวจากต่างประเทศ</p>\n<p>VUEVO Display เป็นจอแสดงผลข้อความแปลภาษาแบบเรียลไทม์ที่<a href=\"https://www.prnewswire.com/news-releases/pixie-dust-technologies-announces-launch-of-vuevo-display-302213207.html\">พัฒนาโดยบริษัท Pixie Dust</a> รองรับการแปลเสียงภาษาญี่ปุ่น ออกมาเป็นข้อความที่หน้าจอได้มากกว่า 100 ภาษา โดยมีภาษาหลัก 16 ภาษา รวมทั้งภาษาไทยด้วย</p>\n<p>Tokyo Skytree บอกว่าจำนวนผู้เข้าชมหอคอยมากกว่า 40% เป็นนักท่องเที่ยวจากต่างประเทศ และจำนวนมากในนั้นมาจากประเทศที่ไม่ได้ใช้ภาษาอังกฤษในการสื่อสาร จึงเป็นโจทย์ที่ท้าทายสำหรับพนักงานที่ให้บริการ การใช้หน้าจอแสดงข้อความแปลแบบซับไตเติลนี้ยังช่วยให้พนักงานเพิ่มความสามารถการบริการ เพราะสนทนากับลูกค้าได้แบบมี eye contact ซึ่ง Tokyo Skytree มีแผนติดตั้งอุปกรณ์นี้เพิ่มเติมในอนาคต</p>\n<p>ที่มา: <a href=\"https://newsonjapan.com/article/144083.php\">News on Japan</a> และ <a href=\"https://www.tokyo-skytree.jp/press/post/641\">Tokyo Skytree</a></p>\n<p><img alt=\"No Description\" src=\"https://www.blognone.com/sites/default/files/externals/e81ce8162b5619efc6d822095dcc5518.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/translation\">Translation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2dd3d507b65c8af7409552840c7ddff5ea7391d01c4b31c4d82a21fb75949cf","category":"Thai"}