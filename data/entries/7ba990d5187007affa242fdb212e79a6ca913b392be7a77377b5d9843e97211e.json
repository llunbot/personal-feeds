{"title":"สหรัฐสั่งแบนห้ามทำการค้ากับ 8 บริษัทจีนที่พัฒนาควอนตัมคอมพิวเตอร์เพื่อการทหาร","link":"https://www.blognone.com/node/126010","date":1637821277000,"content":"<div><div><div><p>กระทรวงพาณิชย์สหรัฐออกคำสั่งแบนบริษัทต่างชาติอีก 27 แห่ง ในจำนวนนี้มีบริษัทจีน 8 แห่งที่ทำเรื่องควอนตัมคอมพิวเตอร์เพื่อการทหาร และมีความเชื่อมโยงกับกองทัพจีน แต่ยังไม่เปิดเผยชื่อว่ามีบริษัทใดบ้าง</p>\n<p>Gina M. Raimondo รัฐมนตรีว่าการกระทรวงพาณิชย์สหรัฐ ยกตัวอย่างการใช้งานควอนตัมคอมพิวเตอร์ของบริษัทเหล่านี้ว่าเป็นการใช้ถอดรหัสลับ (break encryption) หรือสร้างการเข้ารหัสที่ถอดไม่ได้, การตอบโต้เรือดำน้ำหรือเครื่องบินล่องหน บริษัทเหล่านี้ซื้อชิ้นส่วนหรืออุปกรณ์ของสหรัฐไปเพื่อพัฒนาระบบของตัวเอง จึงต้องสั่งแบนเพื่อไม่ให้เข้าถึงเทคโนโลยีของสหรัฐได้</p>\n<p>คำสั่งแบนครั้งนี้ของสหรัฐยังครอบคลุมถึงบริษัทจากรัสเซีย ปากีสถาน ญี่ปุ่น และสิงคโปร์ด้วย</p>\n<p><img src=\"https://www.blognone.com/sites/default/files/externals/6283dca9c16114e83291182013a70cd9.jpg\" /></p>\n<p>ภาพจาก <a href=\"https://blog.google/perspectives/sundar-pichai/what-our-quantum-computing-milestone-means/\">Google</a></p>\n<p>ที่มา - <a href=\"https://www.commerce.gov/news/press-releases/2021/11/commerce-lists-entities-involved-support-prc-military-quantum-computing\">Department of Commerce</a>, <a href=\"https://www.ft.com/content/f1a4f2da-fe08-4c24-80cb-eb6fbc759f35\">Financial Times</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/china\">China</a></div><div><a href=\"/topics/military\">Military</a></div><div><a href=\"/topics/quantum-computer\">Quantum Computer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ba990d5187007affa242fdb212e79a6ca913b392be7a77377b5d9843e97211e","category":"Thai"}