{"title":"Squarespace ประกาศซื้อหุ้นคืนจากผู้ถือหุ้น นำบริษัทออกจากตลาดหลักทรัพย์นิวยอร์ก","link":"https://www.blognone.com/node/139727","date":1715648077000,"content":"<div><div><div><p>Squarespace แพลตฟอร์มให้บริการสร้างเว็บไซต์ ประกาศนำบริษัทออกจากตลาดหุ้นนิวยอร์ก โดยจะใช้เงินสดซื้อหุ้นคืนจากผู้ถือหุ้น ที่ราคา 44 ดอลลาร์ต่อหุ้น รวมใช้เงินประมาณ 6,900 ล้านดอลลาร์ หลังจากบริษัทเข้าตลาดหุ้นไปเมื่อปี 2021 และราคาหุ้นไม่เคยสูงกว่าราคาซื้อขายวันแรกที่ 48 ดอลลาร์เลย</p>\n<p>บริษัทการลงทุน Permira จะเข้ามาร่วมในดีลซื้อกิจการ Squarespace ออกจากตลาดหุ้นครั้งนี้ โดยซีอีโอและผู้ก่อตั้ง Anthony Casalena กับบริษัทการลงทุน Accel ซึ่งเป็นผู้ถือหุ้นที่มีอำนาจโหวตปัจจุบันสูงสุด ได้อนุมัติแผนและจะเป็นผู้ลงทุนใน Squarespace ต่อไป</p>\n<p>ลูกค้า Google Domains อาจคุ้นกับ Squarespace เพราะเป็นคนที่มา<a href=\"https://www.blognone.com/node/134382\">ซื้อธุรกิจรับจดโดเมน</a>และลูกค้าทั้งหมดต่อจากกูเกิลเมื่อปี 2023</p>\n<p>ที่มา: <a href=\"https://investors.squarespace.com/news-events-financials/investor-news/news-details/2024/Squarespace-to-Go-Private-in-6.9B-All-Cash-Transaction-with-Permira/default.aspx\">Squarespace</a> ภาพ <a href=\"https://twitter.com/NYSE/status/1395081176956776451\">@NYSE</a></p>\n<p><img alt=\"No Description\" src=\"https://www.blognone.com/sites/default/files/externals/5604f9a58bf4b4dfec0163cdaaf72dcb.jpg\" /></p>\n</div></div></div><div><div>Topics: </div><div><div><a href=\"/topics/squarespace\">Squarespace</a></div><div><a href=\"/topics/stock-market\">Stock Market</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0579476fe288177f256eddbd25982bdc27a304384c425ff544ae392c2929d87f","category":"Thai"}