{"title":"[ลือ] เอกสารภายใน OpenAI คาดปี 2029 ถึงมีกำไร, อาจต้องขาดทุนสะสมก่อน 1.5 ล้านล้านบาท","link":"https://www.blognone.com/node/142528","date":1728724287000,"content":"<div><div><div><p>เว็บไซต์ The Information อ้างว่าได้เห็นเอกสารภายในของ OpenAI ที่มีข้อมูลประเมินสภาพการเงินในอนาคต</p>\n<ul>\n<li>กว่าจะทำกำไรต้องรอถึงปี 2029 โดยตอนนั้นรายได้ต่อปีจะอยู่ที่ 1 แสนล้านดอลลาร์ (3.3 ล้านล้านบาท)</li>\n<li>ก่อนจะถึงตอนนั้นต้องขาดทุนต่อเนื่อง ประเมินตัวเลขขาดทุนปี 2026 ที่ 1.4 หมื่นล้านดอลลาร์ หรือ 3 เท่าของปี 2024</li>\n<li>กว่าจะถึงปี 2029 บริษัทอาจมีขาดทุนสะสมถึง 4.4 หมื่นล้านดอลลาร์ (1.5 ล้านล้านบาท)</li>\n<li>รายจ่ายสำคัญอย่างหนึ่งของ OpenAI คือการแจกหุ้นให้พนักงาน</li>\n</ul>\n<p>เมื่อปลายเดือนกันยายน มี<strong>คาดการณ์</strong>ตัวเลขผลประกอบการล่าสุด <a href=\"https://www.blognone.com/node/142262\">ปี 2024 จะมีรายได้ประมาณ 2 พันล้านดอลลาร์จากค่าสมาชิก ChatGPT, อีกประมาณ 1 พันล้านดอลลาร์จากค่าขายไลเซนส์โมเดล รวม 3.7 พันล้านดอลลาร์</a> แต่บริษัทมีรายจ่ายสูง ค่าเทรนโมเดล 7 พันล้านดอลลาร์ ค่าจ้างพนักงาน 1.5 พันล้านดอลลาร์ ขาดทุนประมาณ 5 พันล้านดอลลาร์</p>\n<p>เมื่อต้นเดือนนี้ <a href=\"https://www.blognone.com/node/142340\">OpenAI เพิ่งปิดการระดมทุนรอบใหม่ ได้เงินมาเพิ่ม 6.6 พันล้านดอลลาร์</a> และ<a href=\"https://www.blognone.com/node/142383\">วงเงินสินเชื่ออีก 4 พันล้านดอลลาร์</a> เผื่อเงินสดไม่พอใช้งาน น่าจะช่วยต่อชีวิตของบริษัทไปได้อีกสักพักหนึ่ง</p>\n<p>ที่มา - <a href=\"https://www.theinformation.com/articles/openai-projections-imply-losses-tripling-to-14-billion-in-2026\">The Information</a>, <a href=\"https://www.windowscentral.com/software-apps/openai-may-endure-massive-usd44-billion-losses-before-seeing-profit-in-2029-partly-due-to-microsoft-tie-up-the-partnership-with-microsoft-might-mean-openai-earns-less-from-each-dollar-of-revenue\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/c2b7b838a9324443475a29de01ce822e.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/rumors\">Rumors</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b19a7957b603cfb118828babe461d464cbff495c5e9e60a53fa6c58d73ff0d4d","category":"Thai"}