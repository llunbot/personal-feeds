{"title":"ซีอีโอ Qualcomm บอกชิปรุ่นใหม่ X85 จะทำให้เทคโนโลยีนำหน้ากว่าชิป C1 ของ Apple มากขึ้นไปอีก","link":"https://www.blognone.com/node/145136","date":1741347027000,"content":"<div><div><div><p>Cristiano Amon ซีอีโอ Qualcomm ให้สัมภาษณ์กับ CNBC หลังการเปิดตัวชิปโมเด็ม X85 รุ่นล่าสุด โดยมีคำถามหนึ่งเกี่ยวกับการเปิดตัวชิปโมเด็ม C1 ของแอปเปิลใน iPhone 16e เพื่อนำมาทดแทนการซื้อชิปจาก Qualcomm</p>\n<p>Amon พูดถึง X85 ว่าเป็นชิปโมเด็มตัวแรกที่ใส่ความสามารถ AI เข้ามาจำนวนมาก รองรับการจัดการเครือข่ายให้มีประสิทธิภาพกับผู้ใช้งานมากที่สุด แม้อยู่ในพื้นที่มีสัญญาณมือถือต่ำ ชิปนี้ออกแบบมารองรับสมาร์ทโฟน Android จึงทำให้ประสิทธิภาพของสมาร์ทโฟน Android รุ่นพรีเมียมแตกต่างมากเมื่อเทียบกับอุปกรณ์ iOS โดยเฉพาะถ้าอุปกรณ์นั้นใช้ชิปที่แอปเปิลพัฒนาเอง เขายังย้ำเรื่อง<a href=\"https://www.blognone.com/node/135676\">ข้อตกลงระหว่าง Qualcomm กับแอปเปิล</a> ว่าบริษัทจะจัดส่งชิปโมเด็มเพื่อใช้ใน iPhone ไปจนถึงปี 2026 และคาดว่าจะไม่ได้รับการต่อสัญญาหลังจากนั้น</p>\n<p>สุดท้าย Amon บอกว่าในยุคของ AI อย่างปัจจุบัน ชิปโมเด็มจะเป็นองค์ประกอบที่สำคัญมากกว่าที่เคยเป็นมา ลูกค้าจะสามารถแยกแยะได้ถึงประสิทธิภาพที่พวกเขาได้รับเมื่อใช้งานอุปกรณ์ โดยเฉพาะหากเป็นอุปกรณ์ที่พกติดตัวตลอดเวลา</p>\n<p>ที่มา: <a href=\"https://www.cnbc.com/2025/03/05/qualcomm-ceo-says-its-new-modem-creates-a-huge-delta-with-apple.html\">CNBC</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/apple\">Apple</a></div><div><a href=\"/topics/modem\">Modem</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ec81ad58057e2d1f5aab188430ff11064b63ee0e5d6600cb7cc17d8c4de4fd5","category":"Thai"}