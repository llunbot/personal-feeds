{"title":"Microsoft ร่วมมือกับ iFixit ขายอุปกรณ์สำหรับซ่อม Surface โดยเฉพาะ","link":"https://www.blognone.com/node/126297","date":1639444577000,"content":"<div><div><div><p>ไมโครซอฟท์ประกาศความร่วมมือกับ iFixit โดยไมโครซอฟท์จะขายเครื่องมือซ่อม Surface ผ่าน iFixit.com อย่างไรก็ตามการขายนี้จะให้เฉพาะ กลุ่มผู้ให้บริการซ่อมระดับ Pro ของ iFixit, ตัวแทนให้บริการของไมโครซอฟท์, Microsoft Experience Centers และลูกค้าไมโครซอฟท์ระดับองค์กรเท่านั้น</p>\n<p>เครื่องมือเฉพาะสำหรับ Surface ที่ไมโครซอฟท์ออกแบบ และให้ iFixit เป็นผู้ผลิต มี 3 อย่าง ได้แก่ เฟรมสำหรับประกอบหน้าจอ, ตัวครอบแบตเตอรี่กันการสัมผัสกับเมนบอร์ด และเครื่องมือแกะหน้าจอ</p>\n<p>สุดท้าย iFixit ย้ำว่าความร่วมมือเป็นการขายอุปกรณ์ซ่อมแซม เพื่อสนับสนุนแนวทาง Right to Repair แต่ไม่มีผลกับการให้คะแนนซ่อมแซมเวลา iFixit แกะอุปกรณ์แต่อย่างใด</p>\n<p>ที่มา: <a href=\"https://www.windowscentral.com/microsoft-teams-ifixit-bring-official-repairability-tools-pros\">Windows Central</a></p>\n<p><img src=\"https://www.blognone.com/sites/default/files/externals/59409dc61415697bfb3077fa9feadaec.png\" /></p>\n</div></div></div><div><div>Topics: </div><div><div><a href=\"/topics/ifixit\">iFixit</a></div><div><a href=\"/topics/microsoft\">Microsoft</a></div><div><a href=\"/topics/right-to-repair\">Right-to-Repair</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd98ad406bfc79419d7ab01f1cfadd537001100532bdac3416bc193a5a9ce748","category":"Thai"}