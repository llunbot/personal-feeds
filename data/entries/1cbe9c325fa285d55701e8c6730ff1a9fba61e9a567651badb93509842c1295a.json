{"title":"Baldur's Gate 3 ออกแพตช์อัพเดตเนื้อหาสุดท้าย Patch 8 สิ้นสุดกระบวนการพัฒนาเกม","link":"https://www.blognone.com/node/145944","date":1745033735000,"content":"<div><div><div><p>Baldur's Gate 3 ปล่อยอัพเดต <a href=\"https://www.blognone.com/node/143367\">Patch 8 แพตช์ใหญ่แพตช์สุดท้ายของเกม</a> ให้กับเกมบนทุกแพลตฟอร์ม หลังจากนี้เกมจะไม่มีเพิ่มเติมเนื้อหาใหม่ๆ ให้อีกแล้ว แต่จะยังมีอัพเดตปรับปรุงคุณภาพ แก้บั๊กให้อยู่</p>\n<p>Patch 8 มีของใหม่ๆ จำนวนมาก ที่สำคัญคือ Cross-Play เล่นข้ามแพลตฟอร์ม, Photo Mode โหมดถ่ายภาพในเกม, Subclass ใหม่ๆ, รองรับการเล่นแบบแบ่งจอ split screen บน Xbox Series S และการแก้บั๊กอื่นๆ อีกจำนวนมาก</p>\n<p>เนื่องจาก Patch 8 ถือเป็นแพตช์สุดท้ายและมีของใหม่เยอะมาก ทางทีม Larian Studios จึงลงทุนทำคลิปแอนิเมชันสั้นของ Patch 8 ให้โดยเฉพาะด้วย</p>\n<p>หลังจากออก Patch 8 เสร็จแล้ว ทีมพัฒนา Larian Studios จะโยกทรัพยากรไป<a href=\"https://www.blognone.com/node/139309\">ทำเกมใหม่ 2 เกม</a> ที่ยังไม่เปิดเผยว่าคือเกมอะไร</p>\n<p>ที่มา - <a href=\"https://baldursgate3.game/news/the-final-patch-new-subclasses-photo-mode-and-cross-play_138\">Baldur's Gate</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/larian-studios\">Larian Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cbe9c325fa285d55701e8c6730ff1a9fba61e9a567651badb93509842c1295a","category":"Thai"}