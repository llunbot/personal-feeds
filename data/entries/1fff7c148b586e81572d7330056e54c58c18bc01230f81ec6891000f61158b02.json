{"title":"มาเป็นคลิป - หลุดต้นแบบ Nintendo Switch 2 โชว์ Joy-Con แบบแม่เหล็ก","link":"https://www.blognone.com/node/143722","date":1734507113000,"content":"<div><div><div><p>ข่าวลือ Nintendo Switch 2 ประจำวันนี้ มาเป็นคลิปเลย โดยบัญชีขาประจำ @pory_leeks <a href=\"https://x.com/pory_leeks/status/1869215378737643607\">ลงคลิป</a>ที่เป็นโมเดลต้นแบบของ Switch 2 สำหรับให้ผู้ผลิตอุปกรณ์เสริมใช้เทียบอ้างอิง ซึ่งคลิปนี้ทำให้เห็นว่า Joy-Con ปรับปรุงเป็นแบบแม่เหล็กแปะแทน รวมทั้งปุ่มก็ปรับขนาดให้ใหญ่ขึ้นด้วย</p>\n<p>@pory_leeks ยัง<a href=\"https://x.com/pory_leeks/status/1869065846066397289\">ปล่อยภาพ</a>อุปกรณ์เสริมของ Switch 2 เป็นพวงมาลัยที่สามารถประกอบ Joy-Con เข้าไปได้ คาดว่าใช้สำหรับเกมขับรถเพื่อเพิ่มประสบการณ์และความสนุกในการเล่นมากขึ้น</p>\n<p>อุปกรณ์เสริมพวงมาลัยที่ออกมานี้ ทำให้<a href=\"https://www.blognone.com/node/143672\">ข่าวลือ</a>ว่า Mario Kart 9 จะเป็นหนึ่งในเกมที่เปิดตัวพร้อมกับ Switch 2 มีน้ำหนักมากขึ้น เพราะ Mario Kart 8 Deluxe ก็เป็นเกมที่เปิดตัวพร้อมกับ Nintendo Switch รุ่นแรก รวมทั้งถ้าย้อนไปตั้งแต่เป็น Mario Kart 8 บน Wii U เท่ากับเกมนี้ไม่มีภาคต่อออกมาครบสิบปีแล้ว</p>\n<p>ที่มา: <a href=\"https://gamerant.com/switch-2-accessory-leak-joy-con-steering-wheel-mario-kart-9-rumor/\">Game Rant</a></p>\n<p><img alt=\"No Description\" src=\"https://www.blognone.com/sites/default/files/externals/5108e75aa854e0a04f6ab8e70eac2e1b.jpeg\" /></p>\n<blockquote><p>Nintendo Switch 2 reference model Rundown. Showing how the Magnetic Joy-cons function. <a href=\"https://t.co/xL8JoAM4Fy\">pic.twitter.com/xL8JoAM4Fy</a></p>\n<p>— Pory (@pory_leeks) <a href=\"https://twitter.com/pory_leeks/status/1869215378737643607?ref_src=twsrc%5Etfw\">December 18, 2024</a></p></blockquote>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/mario-kart\">Mario Kart</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fff7c148b586e81572d7330056e54c58c18bc01230f81ec6891000f61158b02","category":"Thai"}