{"title":"เกม Nintendo Switch 2 Welcome Tour ที่พาคนเล่นเรียนรู้เทคโนโลยีในคอนโซล จะเป็นเกมเสียเงิน ไม่แถมมากับเครื่อง","link":"https://www.blognone.com/node/145659","date":1743689066000,"content":"<div><div><div><p>ในบรรดาเกมที่นินเทนโดเปิดตัวในงานแถลงข่าว Nintendo Switch 2 นั้น เกมที่ดูแล้วน่าจะทำให้งงมากเกมหนึ่งคือ <strong>Nintendo Switch 2 Welcome Tour</strong></p>\n<p>นินเทนโดบอกว่าเกมนี้จะพาผู้เล่นไปชมรายละเอียดการทำงานของฮาร์ดแวร์ส่วนต่าง ๆ ใน Switch 2 เพื่อให้เข้าใจเทคโนโลยีในคอนโซลรุ่นนี้ที่ผู้เล่นอาจไม่รู้มาก่อน ผ่านรูปแบบนิทรรศการ, การสาธิตโต้ตอบ, มินิเกม และอื่น ๆ</p>\n<p>ตัวอย่างมินิเกมที่นินเทนโดนำเสนอใน Nintendo Switch 2 Welcome Tour เช่น เกมพัตต์กอล์ฟ ที่ใช้ระบบเมาส์และแกนหมุนใน Joy-Con 2, เกมเขย่าลูกซัด เพื่อให้เข้าใจระบบฟิสิกส์ในเกม หรือเกมหลบระเบิดหนาม เป็นต้น</p>\n<p>อ่านถึงตรงนี้อาจคิดว่านินเทนโดมีวิธีนำเสนอความสามารถคอนโซลที่น่าสนใจ แต่เกม Nintendo Switch 2 Welcome Tour นี้ ไม่ได้มีติดมากับเครื่อง นินเทนโดบอกว่าเกมนี้<strong>ขาย</strong>ในรูปแบบดิจิทัลที่ต้องเสียเงิน ซึ่งยังไม่ประกาศราคา โดยเกมจะออกมาในวันที่ 5 มิถุนายนนี้ พร้อมกับการขาย Switch 2</p>\n<p>ที่มา: <a href=\"https://www.ign.com/articles/nintendo-switch-2-welcome-tour-will-be-a-paid-tour-of-your-new-nintendo-switch-2\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/5f51372f7a9a21634ba9a990eb101a9e.png\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"328aab2bd5bf5709fa68d3172f1b67844d2860c483fda9797bda7ca842a475c9","category":"Thai"}