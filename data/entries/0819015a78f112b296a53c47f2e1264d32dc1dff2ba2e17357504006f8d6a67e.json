{"title":"Tesla เริ่มทดสอบ Robotaxi กับลูกค้าทั่วไปแล้ว แต่ต้องได้คำเชิญเท่านั้น","link":"https://www.blognone.com/node/146459","date":1747484460000,"content":"<span>Tesla เริ่มทดสอบ Robotaxi กับลูกค้าทั่วไปแล้ว แต่ต้องได้คำเชิญเท่านั้น</span>\n\n  <div>\n    <div>Body</div>\n              <div><p>ก่อนหน้านี้ Tesla เปิดเผยว่าได้เริ่มทดสอบบริการแอปเรียกรถอัตโนมัติแบบ FSD Supervised แต่จำกัดเฉพาะพนักงานของบริษัทก่อนในพื้นที่เมืองออสติน และย่าน Bay Area ของซานฟรานซิสโก ล่าสุด Adam Jonas นักวิเคราะห์จาก Morgan Stanley มีความคืบหน้าของบริการแอปเรียกรถจาก Tesla นี้</p>\n<p>Jonas บอกว่าเขาได้พบกับผู้บริหาร Tesla เมื่อไม่กี่วันที่ผ่านมา ได้ข้อมูลว่าบริการแอปเรียกรถได้เริ่มขยายไปยังลูกค้าทั่วไปในเมืองออสตินแล้ว แต่ต้องเป็นลูกค้าที่ได้รับคำเชิญเท่านั้น รถยนต์ทั้งหมดยังสามารถเข้าควบคุมระยะไกลโดยเจ้าหน้าที่ได้ จำนวนรถยังมีไม่มากประมาณ 10-20 คัน ส่วนแผนการเปิดให้บริการทั่วไปยังไม่มีกำหนด ทั้งนี้ Tesla <a href=\"https://www.blognone.com/node/145992\">เคยบอกในรายงานผลประกอบการไตรมาส</a>ที่ผ่านมาว่าจะเป็นเดือนมิถุนายน</p>\n<p>ปัจจุบันแนวทางควบคุมรถในระยะไกลของผู้ให้บริการรถแท็กซี่อัตโนมัติอย่าง Waymo หรือ Zoox เปิดให้เข้ามาแนะนำระบบขับเคลื่อนอัตโนมัติเท่านั้นเมื่อเจอปัญหา แต่ไม่สามารถควบคุมเบรกหรือพวงมาลัยได้ กรณีของ Tesla นั้นผู้ควบคุมยังสั่งการเบรกและพวงมาลัยได้</p>\n<p>ที่มา: <a href=\"https://www.businessinsider.com/tesla-robotaxi-debut-austin-teleoperations-remote-control-cybercab-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 05/17/2025 - 19:21</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0819015a78f112b296a53c47f2e1264d32dc1dff2ba2e17357504006f8d6a67e","category":"Thai"}