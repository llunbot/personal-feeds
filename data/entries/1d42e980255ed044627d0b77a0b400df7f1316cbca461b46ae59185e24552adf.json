{"title":"ไมโครซอฟท์เลื่อนออกฟีเจอร์ Recall ไปก่อน ไม่เปิดให้ใช้พร้อม Copilot+ PC ชุดแรก","link":"https://www.blognone.com/node/140376","date":1718329207000,"content":"<div><div><div><p>ไมโครซอฟท์ประกาศเลื่อนออกฟีเจอร์ Recall ของ Windows 11 สำหรับพีซีตระกูล Copilot+ PC ชุดแรกที่จะวางขาย 18 มิถุนายน 2024 ออกไปก่อน หลัง<a href=\"https://www.blognone.com/node/140153\">โดนวิจารณ์เรื่องความปลอดภัย</a>-<a href=\"https://www.blognone.com/node/139901\">ความเป็นส่วนตัว</a></p>\n<p>ฟีเจอร์ Recall จะยังอยู่ แต่จะเปิดให้ใช้งานกับผู้ใช้กลุ่ม Windows Insider บน Copilot+ PC เท่านั้นในช่วงแรก จากนั้นจะขยายให้ผู้ใช้ Copilot+ PC ทุกคนทดสอบแบบพรีวิวในระยะต่อไป</p>\n<p><a href=\"https://www.blognone.com/node/140222\">ไมโครซอฟท์เพิ่งออกมาประกาศมาตรการความปลอดภัยเพิ่มเติมให้ Recall</a> เช่น ปิดการทำงานเป็นดีฟอลต์, เข้ารหัสข้อมูลอีกชั้นด้วยระบบยืนยันตัวตนของ Windows Hello</p>\n<p>ที่มา - <a href=\"https://blogs.windows.com/windowsexperience/2024/06/07/update-on-the-recall-preview-feature-for-copilot-pcs/\">Microsoft</a>, <a href=\"https://www.windowscentral.com/software-apps/windows-11/microsoft-postpones-windows-recall-after-major-backlash-will-launch-copilot-pcs-without-headlining-ai-feature\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/905fc9e6b1f8ecc3c729eb540ce46b9f.jpeg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d42e980255ed044627d0b77a0b400df7f1316cbca461b46ae59185e24552adf","category":"Thai"}