{"title":"[ไม่ยืนยัน] Google ยกเลิกดีลซื้อกิจการ Wiz แล้ว - Wiz เดินหน้าไอพีโอตามแผนต่อ","link":"https://www.blognone.com/node/141041","date":1721736503000,"content":"<div><div><div><p>CNBC อ้างอีเมลภายใน Wiz ที่ส่งถึงพนักงาน ชี้แจงว่าตามที่มีข่าวก่อนหน้านี้ ว่า Alphabet บริษัทแม่ของกูเกิลสนใจซื้อกิจการทั้งหมดของ Wiz ด้วยมูลค่าถึง 23,000 ล้านดอลลาร์ ล่าสุดบริษัทได้ปฏิเสธดีลดังกล่าวไปแล้ว พร้อมบอกว่าเป็นการตัดสินใจที่ยากลำบากมาก</p>\n<p>Assaf Rappaport ผู้ร่วมก่อตั้ง Wiz บอกว่าบริษัทจะดำเนินตามแผนงานเดิมที่วางไว้ก่อนหน้านี้ที่กูเกิลจะมาเจรจาขอซื้อกิจการ นั่นคือนำบริษัทไอพีโอเข้าตลาดหุ้น และสร้างรายได้ระดับ 1 พันล้านดอลลาร์ต่อปี</p>\n<p>แหล่งข่าวบอกว่าเหตุผลหนึ่งที่ดีลนี้ถูกยกเลิกไป เนื่องจากกลุ่มผู้ลงทุนใน Wiz มีความกังวลว่าดีลนี้จะถูกตรวจสอบจากหน่วยงานกำกับดูแลประเด็นผูกขาด และอาจส่งผลกระทบต่อแผนงาน</p>\n<p>กูเกิลเคยซื้อกิจการบริษัทด้านความปลอดภัยคือ <a href=\"https://www.blognone.com/node/127524\">Mandiant ในปี 2022</a> ที่มูลค่า 5,400 ล้านดอลลาร์ ส่วนดีลซื้อกิจการใหญ่ที่สุดที่เคยมีมาของบริษัทคือ <a href=\"https://www.blognone.com/node/25675/\">Motorola Mobility ที่มูลค่า 12,500 ล้านดอลลาร์</a> ถ้าหากการซื้อ Wiz เกิดขึ้นจริง ก็จะเป็นดีลใหญ่ที่สุดของกูเกิลนั่นเอง</p>\n<p>ที่มา: <a href=\"https://www.cnbc.com/2024/07/23/google-wiz-deal-dead.html\">CNBC</a></p>\n<p><img src=\"https://www.blognone.com/sites/default/files/externals/9edfa6e1d451845256158ee1306f9e3e.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/wiz\">Wiz</a></div><div><a href=\"/topics/acquisition\">Acquisition</a></div><div><a href=\"/topics/cybersecurity\">Cybersecurity</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4eb4fffb4f5a76983e9ce93ac94a151ab4602abee227fea2dd5f356654f4d3a","category":"Thai"}