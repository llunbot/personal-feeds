{"title":"อินเทลออกซีพียู Core 14th Gen ฝั่งเดสก์ท็อปเพิ่มครบไลน์ มีทั้งแบบ 65 และ 35 วัตต์","link":"https://www.blognone.com/node/137563","date":1704784025000,"content":"<div><div><div><p>อินเทลเปิดตัวซีพียู Core 14th Gen (Raptor Lake Refresh) ฝั่งเดสก์ท็อปเพิ่มอีก 18 รุ่นย่อย เพิ่มเติมจาก<a href=\"https://www.blognone.com/node/136250\">ชุดแรกในเดือนตุลาคม 2023</a> ที่ออกมาเฉพาะรุ่นท็อปรหัส K/KF เน้นโอเวอร์คล็อค โดยรอบนี้ออกซีพียูกระแสหลัก (mainstream) สำหรับผู้ใช้ทั่วไป กลุ่มที่ไม่ได้ต้องการโอเวอร์คล็อค</p>\n<p>ซีพียูแบ่งเป็น 3 กลุ่มได้แก่</p>\n<ul>\n<li>ซีพียูธรรมดาไม่มีตัวห้อย ค่าพลังงาน 65W มีจีพียู Intel UHD มาให้ในตัว</li>\n<li>ซีพียูรหัสห้อย F ค่าพลังงาน 65W ไม่มีจีพียู</li>\n<li>ซีพียูรหัสห้อย T ค่าพลังงาน 35W มีจีพียู Intel UHD</li>\n</ul>\n<p><img alt=\"No Description\" src=\"https://www.blognone.com/sites/default/files/externals/87b9144173b5d90306da50d040a171a8.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9379d09e9cce886d87b4eb128ee8bc77.jpeg\" /></p>\n<p>ซีพียูตัวท็อปสุดคือ Core i9-14900 (มีทั้งรุ่นย่อยห้อย F และ T) จำนวน 24 คอร์ (8P+16E) 32 เธร็ด ราคา 519 ดอลลาร์ จากนั้นไล่ลงไปยัง i7-14700 (8P+12E), i5-14600 (6P+8E), i5-14500 (6P+8E), i5-14400 (6P+4E), i3-14100 (4P+0E) และตัวล่างสุด Intel Processor 300 (2P+0E)</p>\n<p><img alt=\"No Description\" src=\"https://www.blognone.com/sites/default/files/externals/01e47823caebf20d7ef97f297cb35503.jpeg\" /></p>\n<p>ซีพียูกลุ่ม F ไม่มีการ์ดจอ</p>\n<p><img alt=\"No Description\" src=\"https://www.blognone.com/sites/default/files/externals/3a23bb8611105205cd6235c1e60e5bc4.jpeg\" /></p>\n<p>ซีพียูกลุ่ม T ใช้พลังงาน 35W</p>\n<p><img alt=\"No Description\" src=\"https://www.blognone.com/sites/default/files/externals/2250c0308aa32449a9367c22cd6037c5.jpeg\" /></p>\n<p>อินเทลบอกว่าตอนนี้ซีพียูเดสก์ท็อปกลุ่ม Core 14th Gen ออกมาครบไลน์ทั้งหมดแล้ว จับตลาดผู้ใช้ทุกกลุ่มตั้งแต่บนสุดไปยังล่างสุด ต้องรอดูกันต่อไปว่าซีพียูชุดหน้าของอินเทลจะยังนับ Gen ต่อแบบเดิมหรือไม่ หรือจะรีเซ็ตแบรนด์เป็น Core Ultra แบบเดียวกับฝั่งโน้ตบุ๊ก</p>\n<p>ที่มา - <a href=\"https://www.intel.com/content/www/us/en/newsroom/news/ces-2024-client-processor-news.html#gs.2s9cbn\">Intel</a></p>\n</div></div></div><div><div>Topics: </div><div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74069f89a7a0675c87235d7ee05294b6ba4c87a35d966fe4a4e175e6c3eddede","category":"Thai"}