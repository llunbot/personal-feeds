{"title":"[ไม่ยืนยัน] JD.com เจรจาซื้อกิจการร้านเครื่องใช้ไฟฟ้า Currys ในสหราชอาณาจักร","link":"https://www.blognone.com/node/138301","date":1708447688000,"content":"<div><div><div><p>มีรายงานว่า JD.com บริษัทอีคอมเมิร์ซรายใหญ่ของจีน ได้เจรจาแสดงความสนใจเพื่อซื้อกิจการ Currys ร้านจำหน่ายเครื่องใช้ไฟฟ้าในสหราชอาณาจักร โดยดีลยังไม่มีการเปิดเผยมูลค่า แต่บอกว่ายังอยู่ในขั้นตอนเจรจาช่วงต้นเท่านั้น</p>\n<p>ก่อนหน้านี้ Currys ได้รับข้อเสนอซื้อกิจการจากกองทุน Elliott ที่มูลค่า 700 ล้านปอนด์ แต่บริษัทได้ประกาศปฏิเสธดีลนี้ โดยให้เหตุผลว่ามูลค่าเสนอซื้อนั้นต่ำกว่ามูลค่าแท้จริงของบริษัท</p>\n<p>Currys เป็นร้านจำหน่ายเครื่องใช้ไฟฟ้าที่ก่อตั้งมาตั้งแต่ปี 1884 เพิ่งปรับกลยุทธ์โดยรวม 3 แบรนด์แยกก่อนหน้านี้คือ PC World, Dixons และ Carphone Warehouse มารวมเป็นแบรนด์ Currys แบรนด์เดียว อย่างไรก็ตามผลกระทบจากปัญหาเงินเฟ้อในประเทศ ทำให้ผลประกอบการและราคาหุ้นได้รับผลกระทบ ทำให้หลายบริษัทในสหราชอาณาจักร เป็นที่สนใจในการถูกเทกโอเวอร์จากบริษัทต่างชาติ เหมือนกับกรณีของ Currys และ JD.com นี้</p>\n<p>ทั้งนี้ Currys และ JD.com ปฏิเสธที่จะให้ความเห็นต่อรายงานดังกล่าว</p>\n<p>ที่มา: <a href=\"https://www.theguardian.com/business/2024/feb/19/currys-shares-soar-china-jd-com-takeover-battle-elliott\">The Guardian</a></p>\n<p><img alt=\"No Description\" src=\"https://www.blognone.com/sites/default/files/externals/312486e7ca3a308670e903346b5057b2.jpeg\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/acquisition\">Acquisition</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69fa4d6e9e4b93c405b438254e4fa3b9804a02054ebe178ca04f26c392a17c2a","category":"Thai"}