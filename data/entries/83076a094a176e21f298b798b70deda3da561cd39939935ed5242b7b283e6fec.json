{"title":"FM25 ยกเลิกการวางขายเพราะคุณภาพไม่ถึง ข้ามไปออกภาคหน้า FM26 เลย","link":"https://www.blognone.com/node/144549","date":1738924575000,"content":"<div><div><div><p>Sports Interactive สตูดิโอในเครือ Sega ประกาศล้มเลิกการวางขายเกม Football Manager 25 <a href=\"https://www.blognone.com/node/142505\">ที่เคยต้องเลื่อนมาก่อนแล้ว</a> โดยจะข้ามไปเจอกันที่ภาคหน้า Football Manager 26 เลย</p>\n<p>เหตุผลเป็นเพราะ FM25 มีการยกเครื่องระบบเกมใหม่หลายส่วน เปลี่ยนเอนจินมาใช้ Unity ทำให้การพัฒนาล่าช้า บวกกับรอบการออกเกมฟุตบอลที่ต้องออกใหม่ทุกปี เมื่อเกมล่าช้าจนลีกฟุตบอลเตะกันไปเกินครึ่งทางแล้ว จึงไม่มีประโยชน์อะไรที่จะวางขายเกมอีกต่อไป</p>\n<p>Sports Interactive บอกว่าด้วยสถานะของเกมตอนนี้ ยังพอเข็นเกมให้ออกขายได้ แต่นั่นไม่ใช่สิ่งที่ถูกต้อง ทางออกเดียวจึงเป็นการยกเลิกเกมภาคนี้ไปเลย นำทรัพยากรไปโฟกัสให้เกม FM26 มีคุณภาพเป็นไปตามที่ต้องการดีกว่า</p>\n<p>ผู้ที่พรีออเดอร์เกมไปแล้วจะได้เงินคืนเต็มจำนวน และจะไม่มีการอัพเดตเกม FM24 มาใช้ข้อมูลนักเตะของฤดูกาล 24/25 ด้วย ส่วนการขยายเวลาให้เล่น FM24 บนแพลตฟอร์ม subscription ต่างๆ (เช่น Game Pass หรือ Netflix) กำลังอยู่ระหว่างการเจรจา โดยสัญญาปัจจุบันเล่นได้ถึงเดือนมีนาคม 2025</p>\n<p>ที่มา - <a href=\"https://www.footballmanager.com/news/development-update-football-manager-25-1\">Sport Interactive</a></p>\n<p><img src=\"https://www.blognone.com/sites/default/files/externals/521658bcfec01df36f57b5325c4ad2b0.jpg\" alt=\"\" /></p>\n<blockquote><p>Sports Interactive regret to inform that we have made the difficult decision to cancel Football Manager 25.Full statement: <a href=\"https://t.co/0eUMryrqbg\">https://t.co/0eUMryrqbg</a> <a href=\"https://t.co/9kxgXQCgJG\">pic.twitter.com/9kxgXQCgJG</a></p>\n<p>— Football Manager (@FootballManager) <a href=\"https://twitter.com/FootballManager/status/1887773293232668799?ref_src=twsrc%5Etfw\">February 7, 2025</a></p></blockquote>\n</div></div></div><div><div>Topics: </div><div><div><a href=\"/topics/football-manager\">Football Manager</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83076a094a176e21f298b798b70deda3da561cd39939935ed5242b7b283e6fec","category":"Thai"}