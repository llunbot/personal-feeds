{"title":"BYD แซงหน้า Tesla ขึ้นแท่นผู้ผลิตรถยนต์ไฟฟ้ารายใหญ่ที่สุดของโลกในไตรมาสที่ 4/2024","link":"https://www.blognone.com/node/143909","date":1735902745000,"content":"<div><div><div><p>หลังจากที่ <a href=\"https://www.blognone.com/node/143897\">Tesla รายงานตัวเลขการผลิตและส่งมอบรถยนต์ในปี 2024</a> ไปไม่กี่ชั่วโมง บริษัทรถยนต์จีน BYD เผยตัวเลขการผลิตและส่งมอบรถยนต์เช่นกัน โดยพบว่ายอดส่งมอบในไตรมาสที่ 4/2024 แซงหน้า Tesla มากกว่า 20%</p>\n<p>BYD ส่งมอบรถ BEV ไปทั้งหมด 595,412 คันในไตรมาสที่ 4/2024 เพิ่มขึ้น 13.1% จากช่วงเดียวกันปีที่ผ่านมา ในขณะที่ Tesla ส่งมอบรถได้ 495,570 คัน</p>\n<p>ส่วนรุ่น PHEV BYD ส่งมอบได้ถึง 918,556 คัน เพิ่มขึ้น 120.7%</p>\n<p>อย่างไรก็ตาม BYD สามารถส่งมอบรถยนต์นอกจีนแผ่นดินใหญ่อยู่ที่เพียง 7.8% เท่านั้น ในขณะที่ยอดขายรถยนต์ Tesla ในจีนอยู่ที่ 37% ของยอดขายรวม โดยส่งมอบ Model 3 และ Y รวมกัน 657,000 คัน เพิ่มขึ้น 8.8% จากปีที่ผ่านมา</p>\n<p>การเติบโตของอุตสาหกรรมรถยนต์ไฟฟ้าในจีนในช่วงทศวรรษที่ผ่านมา ทำให้ปี 2024 BYD ส่งมอบรถยนต์ไฟฟ้าล้วน และ PHEV รวมกว่า 4.27 ล้านคัน เพิ่มขึ้น 41.3% จากปีก่อนหน้า และคาดว่าจะแซงหน้า Volkswagen ก้าวขึ้นเป็นผู้ผลิตรถยนต์รายใหญ่ที่สุดของประเทศ ทั้งรถยนต์ไฟฟ้า และรถยนต์สันดาปในปี 2024</p>\n<p>ที่มา: <a href=\"https://www.scmp.com/business/china-evs/article/3293269/byd-overtakes-tesla-worlds-largest-maker-pure-electric-cars-fourth-quarter?module=perpetual_scroll_0&amp;pgtype=article\">South China Morning Post</a></p>\n<p><img alt=\"alt=&quot;BYD&quot;\" src=\"https://www.blognone.com/sites/default/files/externals/376ad1bb3d49104765912120e2a8272b.jpg\" /></p>\n</div></div></div><div><div>Topics: </div><div><div><a href=\"/topics/byd\">BYD</a></div><div><a href=\"/topics/tesla\">Tesla</a></div><div><a href=\"/topics/ev-car\">EV car</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5612b4cc2789243a41e97889e46a656732aab93ea58cc027912c083c46eac157","category":"Thai"}