{"title":"Warren Buffett ขายหุ้น Apple ออกมา 13% ของจำนวนที่มี ให้เหตุผลเรื่องภาษี","link":"https://www.blognone.com/node/139582","date":1714864448000,"content":"<div><div><div><p>คนที่ติดตามข่าวหุ้นแอปเปิลมาตลอดคงทราบอยู่แล้วว่า Warren Buffett มหาเศรษฐีด้านการลงทุน เป็นหนึ่งในผู้ถือหุ้นรายสำคัญผ่านบริษัทการลงทุน Berkshire Hathaway ของเขาเอง</p>\n<p>อย่างไรก็ตาม Berkshire Hathaway ได้รายงานผลการดำเนินงานของไตรมาสที่ 1/2024 เปิดเผยว่าตอนนี้บริษัทถือหุ้นแอปเปิลอยู่คิดเป็นมูลค่า 1.35 แสนล้านดอลลาร์ คิดเป็นจำนวน 790 ล้านหุ้น มีจำนวนหุ้นลดลง 13% จากจำนวนที่เคยรายงานก่อนหน้านี้ และแม้จำนวนหุ้นลดลง แต่แอปเปิลก็ยังคงเป็นสัดส่วนการลงทุนที่ใหญ่ที่สุดของ Berkshire</p>\n<p>นี่เป็นไตรมาสที่สองที่ Berkshire Hathaway ลดจำนวนหุ้นแอปเปิลในพอร์ตโฟลิโอลง โดย<a href=\"https://www.blognone.com/node/138232\">ไตรมาสก่อนหน้านี้ขายออกมา 1% หรือประมาณ 10 ล้านหุ้น</a></p>\n<p>Warren Buffett ตอบคำถามกับผู้ถือหุ้นในประเด็นการขายหุ้นแอปเปิลออกมาว่า เป็นเรื่องของภาษีเนื่องจากขนาดการลงทุนที่ใหญ่มีผลตอบแทนสูง ภาษีจึงมากตาม ทำให้เขาตัดสินใจลดจำนวนหุ้นลงเล็กน้อย โดยเขายังมองว่าแอปเปิลจะเป็นการลงทุนขนาดใหญ่ที่สุดในของบริษัทไปจนถึงสิ้นปี 2024 นี้</p>\n<p>ที่มา: <a href=\"https://www.cnbc.com/2024/05/04/warren-buffetts-berkshire-hathaway-cut-apple-investment-by-about-13percent-in-the-first-quarter.html\">CNBC</a></p>\n<p><img src=\"https://www.blognone.com/sites/default/files/externals/a1710a0cca75ec06410a91f800045d67.jpg\" /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/apple\">Apple</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a677045b627010cb8bca1f0de20219aa106ce0fa4359b323a856b54828b395c5","category":"Thai"}