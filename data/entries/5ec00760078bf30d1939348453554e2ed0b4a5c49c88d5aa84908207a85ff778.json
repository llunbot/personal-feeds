{"title":"Spotify ส่งอัพเดตแอพขึ้น App Store เพิ่มช่องทางจ่ายเงินอื่น หลังศาลตัดสินให้แอปเปิลต้องยอม","link":"https://www.blognone.com/node/146194","date":1746151709000,"content":"<div><div><div><p>หลัง<a href=\"https://www.blognone.com/node/146177\">ศาลสหรัฐตัดสินว่าแอปเปิลมีความผิด เรื่องปิดกั้นช่องทางจ่ายเงินอื่นบน App Store</a> บรรดาเจ้ากรรมนายเวรของแอปเปิลก็ออกมาเคลื่อนไหวกันอย่างรวดเร็ว เริ่มจาก <a href=\"https://www.blognone.com/node/146178\">Epic Games คู่รักอันดับหนึ่ง</a> ส่วนวันนี้เป็นคิวของ <a href=\"https://www.blognone.com/node/141342\">Spotify ที่มีดราม่ากันมายาวนาน</a>เช่นกัน</p>\n<p>Spotify ประกาศว่าส่งแอพเวอร์ชันอัพเดตไปยังแอปเปิลเพื่อขอขึ้น App Store ในสหรัฐอเมริกาแล้ว โดยแอพเวอร์ชันนี้</p>\n<ul>\n<li>แสดงราคาแพ็กเกจของ Spotify Premium และวิธีการประหยัดเงินหากไปจ่ายทางอื่น</li>\n<li>เพิ่มลิงก์สำหรับซื้อ Spotify Premium ในแพ็กเกจย่อยต่างๆ เช่น Individual, Student, Duo, Family</li>\n<li>จ่ายเงินด้วยวิธีการอื่นๆ ที่ไม่ใช่ช่องทางของแอปเปิล</li>\n</ul>\n<p>Spotify บอกว่าวิธีการเหล่านี้เป็นประโยชน์กับผู้บริโภค แต่ที่ผ่านมาไม่สามารถทำได้ แม้<a href=\"https://www.blognone.com/node/124697\">ศาลชั้นต้นตัดสินให้ทำได้มาตั้งแต่ปี 2021</a> แต่แอปเปิลก็พยายามสู้คดีหรือลบเลี่ยงมาโดยตลอด จนกระทั่งคำสั่งศาลรอบล่าสุดเมื่อวานนี้ บังคับให้แอปเปิลต้องยอมปฏิบัติตามในทันที</p>\n<p>ขั้นต่อไปคือรอแอปเปิลตรวจสอบแอพและอนุมัติขึ้น App Store ซึ่งกรณีของยุโรปที่ล่วงหน้าไปก่อนนั้น <a href=\"https://www.blognone.com/node/141423\">Spotify ยื่นอัพเดตลักษณะเดียวกัน และแอปเปิลยอมอนุมัติในท้ายที่สุด แม้ดึงเวลาให้นานไปบ้าง</a></p>\n<p>ที่มา - <a href=\"https://newsroom.spotify.com/2025-05-01/following-landmark-court-ruling-spotify-submits-new-app-update-to-apple-to-benefit-u-s-consumers/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/07cee065f6c5fb9d960e7d3ae1fc2120.png\" /></p>\n<p><img alt=\"No Description\" src=\"https://www.blognone.com/sites/default/files/externals/139710166528bee5e4a3fb19fdcff007.png\" /></p>\n<p><img alt=\"No Description\" src=\"https://www.blognone.com/sites/default/files/externals/40a3ef47d0ee9a11a842e53765aa9395.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ec00760078bf30d1939348453554e2ed0b4a5c49c88d5aa84908207a85ff778","category":"Thai"}