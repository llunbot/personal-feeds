{"title":"Huawei บุกตลาดสมาร์ททีวีในไทย เปิดตัว Vision S สมาร์ททีวี 4K 120Hz มีเว็บแคมให้ด้วย","link":"https://www.blognone.com/node/126089","date":1638361234000,"content":"<div><div><div><p>Huawei ขยับมาทำตลาดสมาร์ททีวีในไทยเป็นครั้งแรก ด้วยสมาร์ททีวี/สมาร์ทมอนิเตอร์ รุ่น Huawei Vision S ความละเอียด 4K ในชุดมาพร้อมกล้องเว็บแคม 13MP สำหรับวิดีโอคอลล์ผ่านทีวี</p>\n<p>Huawei Vision S มี 2 ขนาดหน้าจอคือ 55 นิ้วและ 65 นิ้ว นอกจากขนาดแล้วสเปกเท่ากันหมด ประเภทหน้าจอเป็น LCD ความละเอียด 4K แสดงผลสี 92% DCI-P3 อัตรารีเฟรช 120Hz อัตราคอนทราสต์ 5000:1, ซีพียูไม่ระบุรุ่น แรม 3GB สตอเรจ 32GB</p>\n<p>ระบบเสียงมีลำโพง 4 ตัว, ไมโครโฟนแบบ far field 6 ตัว, ระบบปฏิบัติการเป็น Harmony OS ที่มีฟีเจอร์หลายอย่างใช้ร่วมกับมือถือของ Huawei ได้</p>\n<p>อย่างไรก็ตาม Huawei Vision S ต่างจากทีวีทั่วๆ ไปตรงที่ไม่มีตัวจูนเนอร์สัญญาณทีวีแบบดั้งเดิม (DTMB DVB ATSC และ ISDB) จึงเหมาะสำหรับการใช้ดูคอนเทนต์ผ่านระบบ IPTV หรือต้องต่อกล่องทีวีเพิ่มเท่านั้น</p>\n<p><img src=\"https://www.blognone.com/sites/default/files/externals/6fa33e74c811542bf11e3c1bf277639a.jpg\" /></p>\n<p><img src=\"https://www.blognone.com/sites/default/files/externals/a372f0be3b7a6746a892ef14c03da024.jpg\" /></p>\n<p>ตัวกล้องเว็บแคมระบุว่ามีความละเอียด 13MP เป็นแบบแม่เหล็ก ย้ายจุดได้เอง รองรับวิดีโอคอลล์ 1920x1080 แต่ในสเปกของ Huawei บอกว่าใช้ได้กับแอพ MeeTime ของ Huawei เองเท่านั้น ยังไม่ชัดเจนว่าใช้กับแอพวิดีโอคอลล์ยอดนิยมตัวอื่นๆ ได้หรือไม่</p>\n<p>ราคาของ Huawei Vision S อยู่ที่ 22,990 บาท (55 นิ้ว) และ 29,990 บาท (65 นิ้ว) โดยช่วงเปิดตัวมีของแถมเป็นแท็บเล็ต Huawei MatePad T8 (รุ่น 55 นิ้ว) และ Huawei MatePad 10.4 WiFi (รุ่น 65 นิ้ว) และกล่อง True ID Box ที่แถมกับทีวีทั้งสองรุ่นด้วย</p>\n<p><img src=\"https://www.blognone.com/sites/default/files/externals/9a4e2186598469d3e21cd7343a34489b.jpg\" /></p>\n<p>ที่มา - <a href=\"https://consumer.huawei.com/th/visions/s/buy/\">Huawei</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"785b829fb6145e55b792b21fda8ad1425efc555b43e338fa8038ffa863471593","category":"Thai"}