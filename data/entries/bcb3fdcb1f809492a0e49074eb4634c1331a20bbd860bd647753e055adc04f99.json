{"title":"Android เปลี่ยนมาใช้ dav1d ตัวถอดรหัส AV1 ตัวใหม่ ย้อนไปให้ถึง Android 12","link":"https://www.blognone.com/node/139314","date":1713575806000,"content":"<div><div><div><p>Arif Dikici สมาชิกในทีม Android Video and Image Codecs ของกูเกิล ประกาศข่าวว่า <a href=\"https://www.blognone.com/node/138455\">Android ย้ายมาใช้ไลบรารีถอดรหัสวิดีโอ AV1 ตัวใหม่คือ dav1d</a> ของโครงการ VideoLAN (เจ้าเดียวกับที่ทำ VLC) แทนไลบรารีตัวเดิม libgav1 ของกูเกิลเอง</p>\n<p>การเปลี่ยนแปลงนี้จะอัพเดตให้ผ่าน Google Play ย้อนไปถึง Android 12 (Android S) ทำให้ฮาร์ดแวร์รุ่นเก่าๆ ที่ไม่มีตัวถอดรหัส AV1 ที่ระดับฮาร์ดแวร์ จะสามารถเล่นวิดีโอ AV1 ที่ความละเอียด 720p30 ด้วยซอฟต์แวร์ได้</p>\n<p>โครงการ VideoLAN ออกมาแสดงความยินดีกับการเปลี่ยนแปลงครั้งนี้ อย่างไรก็ตาม มี<a href=\"https://www.reddit.com/r/Android/comments/1c7i24z/youtube_is_now_forcing_av1_on_every_device/\">ผู้ใช้บางรายใน Reddit</a> รายงานว่า YouTube เริ่มเปลี่ยน codec วิดีโอมาเป็น AV1 สำหรับอุปกรณ์รุ่นเก่าๆ แล้ว (กูเกิลยังไม่ยืนยันเรื่องนี้) และอาจส่งผลต่อประสิทธิภาพการเล่นวิดีโอบนอุปกรณ์รุ่นเก่าๆ หลายตัว (โดยเฉพาะชิป Qualcomm) ที่ไม่มีตัวถอดรหัส AV1 ได้</p>\n<p>ที่มา - <a href=\"https://www.linkedin.com/feed/update/urn:li:activity:7186235577493544960/\">Arif Dikici</a>, <a href=\"https://www.androidpolice.com/youtube-google-av1-codec-android-video/\">Android Police</a></p>\n<p><img src=\"https://www.blognone.com/sites/default/files/externals/6c040e089b711656d4e174a9569b4418.png\" /></p>\n<blockquote><p>Our dav1d decoder makes it to Android as the default AV1 software decoder, providing improved performance and lower power consumption.dav1d is one of the most sophisticated libraries ever built with over two hundred thousand lines of hand written assembly code! <a href=\"https://t.co/Fy7zUsd9NQ\">pic.twitter.com/Fy7zUsd9NQ</a></p>\n<p>— VideoLAN (@videolan) <a href=\"https://twitter.com/videolan/status/1781025929659392360?ref_src=twsrc%5Etfw\">April 18, 2024</a></p></blockquote>\n</div></div></div><div><div>Topics: </div><div><div><a href=\"/topics/av1\">AV1</a></div><div><a href=\"/topics/android\">Android</a></div><div><a href=\"/topics/vlc\">VLC</a></div><div><a href=\"/topics/codec\">Codec</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bcb3fdcb1f809492a0e49074eb4634c1331a20bbd860bd647753e055adc04f99","category":"Thai"}