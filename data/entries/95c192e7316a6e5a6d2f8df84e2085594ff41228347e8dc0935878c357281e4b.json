{"title":"นักวิจัยสหรัฐพัฒนา Machine Learning ช่วยทำนายเพลงฮิตจากคลื่นสมองผู้ฟัง ความแม่นยำสูงถึง 97%","link":"https://www.blognone.com/node/134467","date":1687338671000,"content":"<div><div><div><p>ปัจจุบันอุตสาหกรรมเพลงกำลังเติบโต มีการเปิดตัวเพลงใหม่ขึ้นหลายหมื่นเพลง จึงเป็นเรื่องยากสำหรับบริการสตรีมมิ่งเพลงและสถานีวิทยุที่จะเพิ่มเพลงที่ผู้ฟังน่าจะชอบลงในเพลย์ลิสต์ของตน โดยปกติแล้วบริการเหล่านี้จะใช้วิธีเลือกเพิ่มเพลงโดยอาศัยรสนิยมของผู้ฟังและ ใช้ AI วิเคราะห์และช่วยเลือกเพลงให้</p>\n<p>นักวิจัยสหรัฐฯ จึงพัฒนาโมเดล Machine Learning ที่ใช้กับการตอบสนองของระบบประสาท ของผู้ฟังกลุ่มตัวอย่างที่ถูกวัดคลื่นสมองระหว่างฟังเพลง เพื่อคาดการณ์ว่าเพลงจะฮิตหรือไม่ ด้วยความแม่นยำที่สูงถึง 97% โดยวัดจากเพลงที่มียอดสตรีมมิ่งสูง ซึ่งในอนาคตวิธีนี้อาจใช้คาดการ์ณกับความบันเทิงประเภทอื่นๆได้ เช่น ภาพยนตร์และรายการทีวี</p>\n<p>Paul Zak ศาสตราจารย์แห่งมหาวิทยาลัย Claremont Graduate University และผู้นิพนธ์หลักของงานวิจัยที่ตีพิมพ์ใน Frontiers in Artificial Intelligence ได้ทดลองการตอบสนองทางสรีรวิทยา (Physiology) โดยติดตั้งเซ็นเซอร์กับกลุ่มทดลองอายุระหว่าง 18-57 ปี จำนวน 33 คน และให้พวกเขาลองฟังเพลงทั้งหมด 24 เพลง(โดยจำแนกเป็น 13 เพลงฮิตที่มีการสตรีมมิ่งมากกว่า 700,000 ครั้ง และอีก 11 เพลงจะเป็นเพลงที่ไม่ได้รับความนิยม) แล้วสอบถามความชอบของพวกเขาต่อเพลงนั้น ๆ รวมถึงข้อมูลประชากรบางส่วน</p>\n<p>วิธีการนี้เรียกว่า “การคาดการณ์ทางประสาท” โดยระบบจะจับกิจกรรมทางระบบประสาทในด้านอารมณ์ และ ระดับพลังงาน ของกลุ่มคนจำนวนน้อยเพื่อคาดการณ์ผลลัพธ์ทางการตลาดและจำนวนการสตรีมเพลงในระดับประชากร</p>\n<p>อย่างไรก็ตามวิธีนี้ยังมีข้อบกพร่องบางประการ เช่น จำนวนเพลงที่ใช้วิเคราะห์ค่อนข้างน้อย ข้อมูลประชากรของผู้เข้าร่วมมีความหลากหลายปานกลางแต่กลับไม่มีกลุ่มชาติพันธุ์และกลุ่มอายุบางกลุ่ม</p>\n<p>ที่มา: <a href=\"https://www.frontiersin.org/articles/10.3389/frai.2023.1154663/full\">เอกสารงานวิจัย</a>, via <a href=\"https://neurosciencenews.com/ai-music-hits-neuroscience-23501/\">Neuroscience News</a></p>\n<p><img alt=\"No Description\" src=\"https://www.blognone.com/sites/default/files/externals/53d10e55ac2b75cdffb7d5854040ca13.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/machine-learning\">Machine Learning</a></div><div><a href=\"/topics/neuroscience\">Neuroscience</a></div><div><a href=\"/topics/music\">Music</a></div><div><a href=\"/topics/research\">Research</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95c192e7316a6e5a6d2f8df84e2085594ff41228347e8dc0935878c357281e4b","category":"Thai"}