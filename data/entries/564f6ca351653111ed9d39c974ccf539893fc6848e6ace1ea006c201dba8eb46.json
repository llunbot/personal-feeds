{"title":"Supermicro รายงานผลประกอบการไตรมาส รายได้รวมโต 143% และประกาศ Stock Split 10 ต่อ 1","link":"https://www.blognone.com/node/141283","date":1722996770000,"content":"<div><div><div><p>Supermicro รายงานผลประกอบการประจำไตรมาสที่ 4 ตามปีการเงินบริษัท 2024 สิ้นสุดเดือนมิถุนายน ยอดขายรวม 5,308 ล้านดอลลาร์ เพิ่มขึ้น 143% จากไตรมาสเดียวกันในปีก่อน มีกำไรสุทธิ 353 ล้านดอลลาร์ ตามบัญชี GAAP</p>\n<p>Charles Liang ประธานและซีอีโอ Supermicro กล่าวว่าตลอดปีการเงินที่ผ่านมา มีความต้องการสินค้าสูงจนทำสถิติใหม่โดยเฉพาะเซิร์ฟเวอร์โครงสร้างพื้นฐาน เพื่อรองรับงาน AI บริษัทยังคงตั้งเป้าหมายสู่การเป็นบริษัทด้านโครงสร้างพื้นฐานไอทีรายใหญ่ที่สุด มีเทคโนโลยีที่เป็นผู้นำ รวมทั้งระบบระบายความร้อนที่ระดับแร็ก และโซลูชันสำหรับการติดตั้งเครื่องในศูนย์ข้อมูล</p>\n<p>Supermicro ยังประกาศแผนแตกหุ้น (Stock Split) 1 หุ้นเดิมเป็น 10 หุ้นใหม่ (10-for-1) มีผลในวันที่ 1 ตุลาคมนี้</p>\n<p>ที่มา: <a href=\"https://ir.supermicro.com/news/news-details/2024/Supermicro-Announces-Fourth-Quarter-and-Full-Fiscal-Year-2024-Financial-Results/default.aspx\">Supermicro</a></p>\n<p><img alt=\"No Description\" src=\"https://www.blognone.com/sites/default/files/externals/9143b77726c9c04195757c8ac1b3c5e6.png\" /></p>\n</div></div></div><div><div>Topics: </div><div><div><a href=\"/topics/supermicro\">Supermicro</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"564f6ca351653111ed9d39c974ccf539893fc6848e6ace1ea006c201dba8eb46","category":"Thai"}