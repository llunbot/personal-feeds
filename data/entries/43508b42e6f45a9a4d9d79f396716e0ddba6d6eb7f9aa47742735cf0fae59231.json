{"title":"Oxford ประกาศให้ Brain Rot เป็นคำแห่งปี 2024 ซึ่งใช้อธิบายภาวะการเสื่อมถอย เมื่อบริโภคเนื้อหาออนไลน์บางประเภทมากเกินไป","link":"https://www.blognone.com/node/143435","date":1733233324000,"content":"<div><div><div><p>Oxford ประกาศคำแห่งปี 2024 (Word of the Year) คือคำว่า <strong>\"brain rot\"</strong> หรือแปลเป็นภาษาไทยสมองเน่า โดยนิยามของ Oxford บอกว่าเป็นภาวะการเสื่อมถอยของสภาพจิตใจ หรือสติปัญญา จากการบริโภคเนื้อหาบางประเภท โดยเฉพาะเนื้อหาออนไลน์ คำนี้ถูกใช้มากขึ้นในช่วง 1-2 ปีที่ผ่านมา เพื่อแสดงความกังวลจากการบริโภคเนื้อหาออนไลน์คุณภาพต่ำในโซเชียลมีเดียมากเกินไป</p>\n<p>Andrew Przybylski ศาสตราจารย์แห่ง Oxford University บอกว่าการใช้คำ brain rot ที่มากขึ้น ก็สะท้อนภาพที่พวกเราทุกคนกำลังใช้ชีวิตอยู่นั่นเอง</p>\n<p>คำว่า brain rot ถูกพบการใช้ครั้งแรกในปี 1854 ในหนังสือ Walden ของ Henry David Thoreau ซึ่งเขาใช้อธิบายภาพสังคมที่พยายามลดคุณค่าของแนวคิดที่มีความซับซ้อน ต้องการการตีความ มาสู่แนวคิดที่เรียบง่ายมากขึ้น ซึ่งมองว่าเป็นการลดความพยายามในการคิดและปัญญา</p>\n<p>คำอื่นที่ถูกพิจารณาเป็นคำแห่งปีของปีนี้ด้วยเช่นกัน แต่ไม่ได้รับคัดเลือกได้แก่ Demure, Dynamic pricing, Lore, Romantasy และ Slop</p>\n<p>ที่มา: <a href=\"https://corp.oup.com/news/brain-rot-named-oxford-word-of-the-year-2024/\">Oxford University Press</a> และ <a href=\"https://www.bbc.com/news/articles/cx2n2r695nzo\">BBC</a> ภาพ <a href=\"https://pixabay.com/photos/cup-drink-girl-communicate-woman-2218405/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/bba5a2d3d724d3dfbc6c28eae59caeef.jpeg\" /></p>\n</div></div></div><div><div>Topics: </div><div><div><a href=\"/topics/oxford-english-dictionary\">Oxford English Dictionary</a></div><div><a href=\"/topics/digital-content\">Digital Content</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43508b42e6f45a9a4d9d79f396716e0ddba6d6eb7f9aa47742735cf0fae59231","category":"Thai"}