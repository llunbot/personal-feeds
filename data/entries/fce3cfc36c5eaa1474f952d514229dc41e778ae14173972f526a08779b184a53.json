{"title":"WordPress.com และ Jetpack ปิดการแชร์โพสต์อัตโนมัติลง Twitter หลังโดนตัด API","link":"https://www.blognone.com/node/133636","date":1682905203000,"content":"<div><div><div><p>WordPress.com บริการโฮสต์เว็บไซต์ที่สร้างด้วย WordPress ของบริษัท Automattic ประกาศหยุดรองรับฟีเจอร์แชร์โพสต์ลง Twitter โดยอัตโนมัติ (Twitter Auto-Sharing) หลังโดนบริษัท Twitter ปิดการเข้าถึง API รุ่นเก่า <a href=\"https://www.blognone.com/node/133228\">ตามนโยบาย API เวอร์ชันใหม่ที่คิดเงินแพงกว่าเดิม</a></p>\n<p>การเปลี่ยนแปลงนี้จะมีผลทั้งเว็บที่ฝากโฮสต์ไว้บน WordPress.com และเว็บโฮสต์เองที่ติดตั้งปลั๊กอิน Jetpack Social ของ Automattic ด้วย เริ่มมีผลวันนี้ 1 พฤษภาคม</p>\n<p>Automattic บอกว่าจู่ๆ ก็โดนตัดการเข้าถึง Twitter API ตั้งแต่ช่วงต้นเดือนเมษายน หลังจากนั้นจึงพยายามเริ่มเจรจากับบริษัท Twitter แต่ราคาของ API ใหม่แพงเกินไป จึงไม่สามารถตกลงกันได้ ทำให้ Automattic จำเป็นต้องปิดบริการนี้ ส่วนการแชร์ไปยังโซเชียลอื่นๆ คือ Tumblr, Facebook, LinkedIn ยังทำงานได้ตามปกติ และจะเพิ่มการแชร์ไปยัง Instagram กับ Mastodon ในเร็วๆ นี้ด้วย</p>\n<blockquote><p>Starting May 1, you will no longer be able to share your <a href=\"https://t.co/eRvNKWaolr\">https://t.co/eRvNKWaolr</a> posts automatically to Twitter using Jetpack Social. This decision came after a number of conversations with Twitter since their change to the terms and pricing of the Twitter API.…</p>\n<p>— WordPress.com (@wordpressdotcom) <a href=\"https://twitter.com/wordpressdotcom/status/1652424620069330946?ref_src=twsrc%5Etfw\">April 29, 2023</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/dfa35be65e6db60af26814ba686105af.png\" /></p>\n<p>WordPress.com ไม่ใช่บริการรายแรกที่ต้องเลิกระบบแชร์ลง Twitter ก่อนหน้านี้เราเห็นข่าว <a href=\"https://www.blognone.com/node/133494\">ไมโครซอฟท์ปิดการแชร์ของ Microsoft Advertising</a> และ <a href=\"https://www.blognone.com/node/133524\">Xbox</a> (รวยระดับไมโครซอฟท์ยังไม่ยอมจ่าย) นอกจากนี้ยังมีบริการแชร์โซเชียลตัวอื่นๆ เช่น Echobox หรือ Flipboard เจอปัญหาถูกตัด API เช่นกัน</p>\n<blockquote><p>Due to circumstances beyond our control, Twitter unexpectedly disconnected the API access of many companies without warning, including Echobox. We are working on a solution so customers can keep sharing on Twitter.See the full statement: <a href=\"https://t.co/tI6tIvO3eK\">https://t.co/tI6tIvO3eK</a></p>\n<p>— Echobox (@EchoboxHQ) <a href=\"https://twitter.com/EchoboxHQ/status/1643551612026122241?ref_src=twsrc%5Etfw\">April 5, 2023</a></p></blockquote>\n<blockquote><p>Twitter, once a public square for ideas, is shutting off its API and closing its gates to other platforms, including Flipboard. Your Twitter feeds on Flipboard will be broken. You can look for replacement topic feeds by using search on Flipboard. 1/2</p>\n<p>— Flipboard Support (@FlipboardCS) <a href=\"https://twitter.com/FlipboardCS/status/1643338969055211524?ref_src=twsrc%5Etfw\">April 4, 2023</a></p></blockquote>\n<p>การตัด API ครั้งนี้ยังกระทบถึงบริการสาธารณะบางแห่ง ที่อัพเดตสถานะการให้บริการผ่าน Twitter เช่น Metropolitan Transportation Authority (MTA) หน่วยงานที่ให้บริการรถใต้ดิน รถบัส รถไฟ ของนิวยอร์ก ก็ประกาศหยุดอัพเดตสถานะผ่าน Twitter แล้ว และขอให้ประชาชนติดตามสถานะการบริการผ่านช่องทางอื่น เช่น เว็บ แอพ อีเมลแทน</p>\n<blockquote><p>For the MTA, Twitter is no longer reliable for providing the consistent updates riders expect.So as of today, we’re saying goodbye to it for service alerts and information.But we're not saying goodbye to you, our customers! There are lots of ways to get real-time updates. ⬇️</p>\n<p>— MTA (@MTA) <a href=\"https://twitter.com/MTA/status/1651711103573929985?ref_src=twsrc%5Etfw\">April 27, 2023</a></p></blockquote>\n<p>ที่มา - <a href=\"https://wordpress.com/blog/2023/04/29/why-twitter-auto-sharing-is-coming-to-an-end/\">WordPress.com</a>, <a href=\"https://www.neowin.net/news/new-york-city-subway-ends-twitter-service-alerts-after-musk-imposes-price-tag-on-api/\">Neowin</a>, <a href=\"https://www.engadget.com/twitter-shut-off-its-free-api-and-its-breaking-a-lot-of-apps-222011637.html\">Engadget</a></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/twitter\">Twitter</a></div><div><a href=\"/topics/social-media\">Social Media</a></div><div><a href=\"/topics/api\">API</a></div><div><a href=\"/topics/automattic\">Automattic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fce3cfc36c5eaa1474f952d514229dc41e778ae14173972f526a08779b184a53","category":"Thai"}