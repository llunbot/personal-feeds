{"title":"X Lab หน่วยงาน moonshot ของ Alphabet ปรับโครงสร้างองค์กรและปลดพนักงานหลายสิบคน","link":"https://www.blognone.com/node/137802","date":1705946047000,"content":"<div><div><div><p>มีรายงานว่า X Lab หน่วยงาน moonshot ที่พัฒนาเทคโนโลยีใหม่ของ Alphabet บริษัทแม่กูเกิล ได้ประกาศปรับโครงสร้างภายใน เพื่อให้โครงการต่าง ๆ สามารถแยกและรับเงินทุนสนับสนุนจากผู้ลงทุนภายนอกได้ง่ายขึ้น</p>\n<p>อย่างไรก็ตามสิ่งที่มาพร้อมการปรับโครงสร้างนี้ คือการปลดพนักงานจำนวนหลายสิบคน เพื่อให้สอดคล้องกับรูปแบบองค์กรใหม่นี้ โดยตัวแทนของ X Lab บอกว่าบริษัทได้หาวิธีปรับการทำงานเพื่อให้สามารถนำโครงการต่าง ๆ ออกสู่โลกและผู้คนได้ ซึ่งการปลดพนักงานนี้ก็มาต่อเนื่องจากที่<a href=\"https://www.blognone.com/node/137742\">ซีอีโอกูเกิลบอกว่าจะมีการปลดพนักงาน</a>อีกในปีนี้</p>\n<p>X Lab เป็นส่วนหนึ่งของกลุ่มธุรกิจ Other Bets ของ Alphabet มีโครงการที่เป็นที่รู้จักเช่น <a href=\"https://www.blognone.com/node/124798\">Taara</a> สร้างเครือข่ายอินเทอร์เน็ตในพื้นที่ห่างไกล, <a href=\"https://www.blognone.com/topics/waymo\">Waymo</a> โครงการรถยนต์ไร้คนขับ หรือ <a href=\"https://www.blognone.com/topics/project-wing\">Wing</a> บริการขนส่งด้วยโดรน โดย<a href=\"https://www.blognone.com/node/136379\">ไตรมาส 3/2023</a> ขาดทุนลดลงเป็น 1,194 ล้านดอลลาร์</p>\n<p>ที่มา: <a href=\"https://www.reuters.com/technology/alphabets-x-lab-trims-staff-turns-outside-investors-funding-bloomberg-news-2024-01-22/\">Reuters</a></p>\n<p><img src=\"https://www.blognone.com/sites/default/files/externals/f786179b535f21782dbaa7d07b9ebc40.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/x\">X</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae6901969fd96147ab525aa5bf600f629f935946e47c6b665b5a241943a94ce5","category":"Thai"}