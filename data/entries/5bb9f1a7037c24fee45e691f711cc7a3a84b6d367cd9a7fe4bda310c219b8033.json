{"title":"Horizon Forbidden West ประกาศออกเวอร์ชันพีซี วางขายช่วงต้นปี 2024","link":"https://www.blognone.com/node/135963","date":1695825017000,"content":"<div><div><div><p>Sony และ Guerilla Games ประกาศนำเกม Horizon Forbidden West พอร์ตลงพีซี มีกำหนดขายในช่วงต้นปี 2024</p>\n<p>ประกาศนี้มาพร้อมกับ Horizon Forbidden West Complete Edition ที่รวมเกมภาคหลักและ<a href=\"https://www.blognone.com/node/131803\">ภาคเสริม Burning Shores</a> รวมถึงของแถมอื่นๆ อย่าง digital soundtrack, digital art book, digital comic book และไอเทมในเกมเพิ่มเติม โดยเวอร์ชัน Complete จะวางขายบน PS5 ก่อนในวันที่ 6 ตุลาคม 2023 ส่วนเวอร์ชันพีซีจะขายเฉพาะเวอร์ชัน Complete ทีเดียวเลยปีหน้า ทั้งบน Steam และ Epic Games</p>\n<p>ผลงานการพอร์ตเวอร์ชันพีซีเป็นของ <a href=\"https://www.blognone.com/node/123534\">Nixxes Software ที่ Sony ซื้อมาในปี 2021</a> และ<a href=\"https://www.blognone.com/node/123955\">ประกาศชัดเจนว่าซื้อมาเพื่อทำงานพอร์ตเกมลงพีซีโดยเฉพาะ</a> ตามนโยบายใหม่ของบริษัทที่ไม่เอ็กซ์คลูซีฟเกมเฉพาะคอนโซลแล้ว ออกเวอร์ชันพีซีมาเพื่อหารายได้ใหม่ๆ ด้วย</p>\n<p><img alt=\"No Description\" src=\"https://www.blognone.com/sites/default/files/externals/009ff8aa7bd99d45c89b0dc5dda11e2e.jpg\" /></p>\n<blockquote>\n<p>Together with <a href=\"https://twitter.com/Guerrilla?ref_src=twsrc%5Etfw\">@Guerrilla</a> we are bringing Horizon Forbidden West Complete Edition to PC! Aloy’s journey on PC continues early 2024. Wishlist on Steam: <a href=\"https://t.co/WQsVYnu14e\">https://t.co/WQsVYnu14e</a> Wishlist on the Epic Games Store: <a href=\"https://t.co/3zIWsxePnX\">https://t.co/3zIWsxePnX</a> <a href=\"https://t.co/obDynosn9e\">pic.twitter.com/obDynosn9e</a></p>\n<p>— Nixxes Software (@NixxesSoftware) <a href=\"https://twitter.com/NixxesSoftware/status/1707003194147266927?ref_src=twsrc%5Etfw\">September 27, 2023</a></p></blockquote>\n<p>ที่มา - <a href=\"https://blog.playstation.com/2023/09/27/horizon-forbidden-west-complete-edition-is-coming-to-ps5-and-pc/?_thumbnail_id=384740\">PlayStation Blog</a></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bb9f1a7037c24fee45e691f711cc7a3a84b6d367cd9a7fe4bda310c219b8033","category":"Thai"}