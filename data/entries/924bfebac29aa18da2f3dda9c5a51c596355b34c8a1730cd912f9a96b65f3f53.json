{"title":"ผู้บริหาร Apple อธิบาย เหตุผลที่ Apple Watch ยังโหลดหน้าปัด 3rd Party มาใช้งานไม่ได้","link":"https://www.blognone.com/node/134450","date":1687276327000,"content":"<div><div><div><p>Kevin Lynch และ Deidre Caldbeck สองผู้บริหารของแอปเปิล ให้สัมภาษณ์กับ Tages-Anzeiger สื่อของสวิตเซอร์แลนด์ เกี่ยวกับ <a href=\"https://www.blognone.com/node/134173\">watchOS 10</a> ระบบปฏิบัติการของ Apple Watch ซึ่งปรับปรุงใหม่ มี Smart Stack ใช้เรียกดูข้อมูลและ Widget ต่าง ๆ ได้รวดเร็วขึ้น</p>\n<p>คำถามที่น่าสนใจเป็นเรื่องของหน้าปัด (Watch Face) ซึ่งปัจจุบันแอปเปิลยังไม่เปิดให้โหลดหน้าปัดของผู้พัฒนาภายนอกมาใช้งาน โดย Caldbeck บอกว่าหน้าปัดก็คือ Home ของนาฬิกา ซึ่งเป็นส่วนสำคัญของระบบปฏิบัติการ ที่ต้องทำงานให้เสถียรที่สุด การที่แอปเปิลควบคุมส่วนหน้าปัดทั้งหมด จึงทำให้ผู้ใช้งานไม่ต้องกังวลหากมีการอัพเดต watchOS เวอร์ชันใหม่ หน้าปัดเหล่านี้ก็ยังใช้งานต่อได้แน่นอน แต่ถ้าให้โหลดหน้าปัดภายนอกก็อาจเกิดปัญหาไม่รองรับฟีเจอร์ใหม่ในอนาคตได้</p>\n<p>ผู้บริหารแอปเปิลยังยืนยันว่าตัวเลือกหน้าปัดที่มีตอนนี้ ก็มากพอ และสามารถปรับแต่งค่าได้หลากหลายมาก โดยแอปภายนอกสามารถเชื่อมต่อเพื่อมาแสดงผลบนหน้าปัดในส่วนที่กำหนดได้อยู่แล้ว</p>\n<p>นอกจากนี้ทั้งสองคนยังพูดถึงระบบเรียกดูข้อมูลลัด ซึ่งยอมรับว่าเป็นการนำฟีเจอร์ Glances ของ watchOS 1.0 มาปรับปรุงใหม่ เนื่องจากผู้ใช้งานยังต้องการเรียกดูข้อมูลเพิ่มเติมจากที่แสดงในหน้าปัด แต่วิธีการเรียกต้องง่ายและรวดเร็ว</p>\n<p>ที่มา: <a href=\"https://9to5mac.com/2023/06/19/interview-watchos-10-third-party-apple-watch-faces/\">9to5Mac</a></p>\n<p><img src=\"https://www.blognone.com/sites/default/files/externals/c05860f6a113f76a361ade59f5bb3452.jpg\" alt /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"924bfebac29aa18da2f3dda9c5a51c596355b34c8a1730cd912f9a96b65f3f53","category":"Thai"}