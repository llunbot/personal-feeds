{"title":"ทรูดำเนินคดีคนโพสต์เฟคนิวส์  ใส่ร้ายว่าทรูตัดสัญญาณมือถือพิธา พร้อมชวนย้ายค่ายไปคู่แข่ง","link":"https://www.blognone.com/node/134794","date":1689143320000,"content":"<div><div><div><p>จากกรณีมีผู้ใช้เฟชบุ๊กโพสต์ข้อความเท็จในเพจกลุ่มพรรคก้าวไกล - Move Forward Party ว่า “<em>คุณพิธา ถูกตัด สัญญาณโทรศัพท์จากทรู Fc คุณพิธาเปลี่ยนเป็น เอไอเอสหรือยัง</em>\" ต่อมาทางทรูได้ตรวจสอบแล้วพบว่าเป็นข้อมูลเท็จ หมายเลขคุณพิธายังใช้งานตามปกติและยืนยันว่าไม่มีการตัดสัญญาณ และทรูได้ติดต่อแจ้งข้อเท็จจริงกับทางแอดมินกลุ่มพรรคก้าวไกล ได้รับความร่วมมือในการช่วยลบโพสต์ดังกล่าว</p>\n<p>ทางทรูได้แจ้งความเอาผิดกับผู้ใช้เฟชบุ๊กที่โพสต์ข้อความดังกล่าว ซึ่งเข้าข่ายความผิดพรบ.คอมพิวเตอร์มาตรา 14 (1) โดยการนำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือน หรือปลอมเนื่องจากข้อความดังกล่าวเป็นข้อมูลเท็จส่งผลให้มีการแสดงความคิดที่เป็นการใส่ความต่อบริษัท โดยเผยแพร่ต่อสาธารณะผ่านโซเชียลมีเดียในกลุ่มเพจก้าวไกล ปลุกปั่นให้เชื่อว่าบริษัทเป็นผู้ฝักใฝ่ทางด้านการเมือง และได้ดำเนินการกลั่นแกล้งทางการเมือง ส่งผลให้บริษัทได้รับความเสียหาย บริษัทจึงต้องดำเนินคดีเพื่อไม่ให้เกิดเหตุการณ์นี้อีก</p>\n<p><img alt=\"No Description\" src=\"https://www.blognone.com/sites/default/files/externals/48c046f43a7b0175fb0bbb2c1f246b5e.png\" /></p>\n<p><img alt=\"No Description\" src=\"https://www.blognone.com/sites/default/files/externals/5a76b579dcdad0e1cd11e2a7ca8e93ea.png\" /></p>\n<p>ที่มา: จดหมายข่าวจากบริษัท ทรู คอร์ปอเรชั่น จำกัด</p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/move-forward-party\">Move Forward Party</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04d367cff7e459d6a486a6383f9c83034873fbe4a93832c4c38f2ef7f0b483e4","category":"Thai"}