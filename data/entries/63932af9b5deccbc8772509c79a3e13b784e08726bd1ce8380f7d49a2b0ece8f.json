{"title":"BioWare เปลี่ยนชื่อ Dragon Age: Dreadwolf เป็นชื่อใหม่ Dragon Age: The Veilguard","link":"https://www.blognone.com/node/140205","date":1717724064000,"content":"<div><div><div><p>BioWare ประกาศเปลี่ยนชื่อเกม <a href=\"https://www.blognone.com/node/128822\">Dragon Age ภาค 4 ที่เดิมใช้ชื่อว่า Dreadwolf</a> มาเป็นชื่อใหม่ <strong>Dragon Age: The Veilguard</strong></p>\n<p>เหตุผลของการเปลี่ยนชื่อเพื่อต้องการสะท้อนทิศทางของภาคนี้ เดิมทีชื่อ Dreadwolf เจาะจงหมายถึงตัวร้ายหลักของภาคนี้คือ \"Dread Wolf\" เพียงคนเดียว แต่ในเกมยังมีตัวละครร่วมปาร์ตี้อีก 7 คนที่มีบุคลิกและเรื่องราวโดดเด่นไม่แพ้กัน ทีมพัฒนาจึงเปลี่ยนชื่อใหม่เป็น The Veilguard เพื่อสะท้อนพล็อตหลักของเกมที่ต้องรวมตัวละคร 8 คนมากอบกู้ทวีป Thedas</p>\n<p>ส่วนเหตุผลว่าทำไมต้องชื่อ Veilguard และเนื้อเรื่องของภาคนี้จะเป็นเช่นไร ทาง BioWare จะโชว์เทรลเลอร์ความยาว 15 นาที ที่เปิดเผยเกมเพลย์ด้วย ในวันที่ 11 มิถุนายนนี้</p>\n<p>ที่มา - <a href=\"https://blog.bioware.com/2024/06/06/theveilguard/\">BioWare</a></p>\n<p><img alt=\"No Description\" src=\"https://www.blognone.com/sites/default/files/externals/1ca43e109035fa7b965206dc4e6d2625.jpeg\" /></p>\n</div></div></div><div><div>Topics: </div><div><div><a href=\"/topics/dragon-age\">Dragon Age</a></div><div><a href=\"/topics/games\">Games</a></div><div><a href=\"/topics/bioware\">BioWare</a></div><div><a href=\"/topics/ea\">EA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63932af9b5deccbc8772509c79a3e13b784e08726bd1ce8380f7d49a2b0ece8f","category":"Thai"}