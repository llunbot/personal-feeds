{"title":"ซีอีโอ NVIDIA สนับสนุน Intel และ AMD ร่วมมือทำ x86 บอกว่าเป็นผลดีต่ออุตสาหกรรม","link":"https://www.blognone.com/node/142620","date":1729177313000,"content":"<div><div><div><p>Jensen Huang ผู้ก่อตั้งและซีอีโอ NVIDIA ให้ความเห็นต่อข่าว <a href=\"https://www.blognone.com/node/142579\">Intel จับมือ AMD ตั้งกลุ่มพัฒนาสถาปัตยกรรม x86 ร่วมกัน</a> โดยเขาบอกว่า x86 เป็นสถาปัตยกรรมคอมพิวเตอร์ที่สำคัญต่อบริษัท NVIDIA ทั้งในพีซี เวิร์คสเตชัน ศูนย์ข้อมูล การที่สถาปัตยกรรมใดๆ แตกแยกไม่เป็นอันหนึ่งอันเดียวกัน ย่อมไม่เป็นผลดีต่ออุตสาหกรรม ดังนั้นเขาจึงชอบสิ่งที่ Intel/AMD ทำ นั่นคือการร่วมมือกันและพยายามให้ x86 ยังเป็น x86 ต่อไป</p>\n<p>ส่วน Pat Gelsinger ในฐานะซีอีโอ Intel กล่าวว่าการคาดการณ์ว่า x86 จะล่มสลายนั้นมีอยู่เรื่อยๆ แต่พวกเรายังอยู่ดีและเติบโต การที่ตัวเขาและ Lisa Su ซีอีโอ AMD เห็นตรงกันในบางเรื่อง น่าจะเป็นสัญญาณที่ดีอยู่แล้ว</p>\n<p>NVIDIA มีซีพียู Grace ของตัวเองที่ใช้สถาปัตยกรรม Arm เข้ามาแข่งในตลาดเซิร์ฟเวอร์กับซีพียู x86 แต่บริษัทเองก็ต้องพึ่งพาซีพียู x86 อย่างมากในการใช้งานบนเซิร์ฟเวอร์เช่นกัน</p>\n<p>ที่มา - <a href=\"https://www.crn.com/news/channel-news/intel-amd-nvidia-ceos-on-the-new-x86-partnership?itc=refresh\">CRN</a></p>\n<p><img alt=\"No Description\" src=\"https://www.blognone.com/sites/default/files/externals/bdd5a3b6bb614f966e5b1e6f036d5900.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/x86\">x86</a></div><div><a href=\"/topics/intel\">Intel</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"949ec221d2dd965139378538302e01e22c5329ea8b073ead6fd802707808408b","category":"Thai"}