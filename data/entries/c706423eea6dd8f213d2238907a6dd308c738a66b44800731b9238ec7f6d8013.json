{"title":"นักวิจัยเปิดตัว Nightshade ฝังลายน้ำลงภาพ เป็นการวางยาพิษให้โมเดล AI ทำงานผิดเพี้ยน","link":"https://www.blognone.com/node/137785","date":1705892822000,"content":"<div><div><div><p>ปีที่แล้วเรามีข่าว <a href=\"https://www.blognone.com/node/133084\">ทีมนักวิจัยจาก University of Chicago ออกแอพชื่อ Glaze ป้องกันไม่ให้ AI นำภาพไปลอกสไตล์งานวาด</a> ปีนี้ทีมนักวิจัยชุดเดิมออกเครื่องมือตัวใหม่ชื่อ <a href=\"https://nightshade.cs.uchicago.edu/whatis.html\">Nightshade</a> เปรียบเสมือน \"การวางยาพิษ\" ให้โมเดล AI ทำงานเพี้ยนไปแทน (<a href=\"https://en.wikipedia.org/wiki/Solanaceae\">ตั้งชื่อตามดอกไม้พิษ Nightshade</a>)</p>\n<p>ทีมนักวิจัยเปรียบเทียบ Glaze ว่าเป็นมาตรการ \"ป้องกัน\" ส่วน Nightshade เป็นมาตรการ \"โจมตี\" โดยเทคนิคของ Nightshade คือการแทรกโค้ดที่มนุษย์มองไม่เห็นลงไปในภาพ แต่ AI จะมองเห็นภาพนั้นผิดเพี้ยนไปจากเดิม เมื่อนำภาพที่ฝัง Nightshade ไปเทรนโมเดล จะทำให้ผลลัพธ์ออกมาไม่เสถียรเหมือนเดิม</p>\n<p><a href=\"https://arxiv.org/abs/2310.13828\">ในเปเปอร์วิจัยที่ตีพิมพ์ในเดือนตุลาคม 2023</a> โชว์ตัวอย่างโมเดลที่ถูก \"วางยา\" ว่าโมเดลที่สั่งสร้างภาพหมา หากรับภาพอินพุตที่ถูกวางยาไปครบ 1,000 ตัวอย่าง จะได้ภาพออกมาเป็นแมวแทน จะเห็นว่าโมเดลยังทำงานไม่ผิดเพี้ยนมากนักเมื่อรับอินพุตที่ถูกวางยาไป 500 ตัวอย่าง แต่เมื่อโดนวางยาไปครบ 1,000 ตัวอย่างแล้วจะเริ่มออกอาการ</p>\n<p><img alt=\"No Description\" src=\"https://www.blognone.com/sites/default/files/externals/7d3147afaedafc23fd12cf982dbcda75.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/2619211882d64fe72056148307c43f0b.jpg\" /></p>\n<p>ทีมวิจัยบอกว่า Nightshade ออกแบบให้เป็นอาวุธโต้กลับฝ่ายนักเทรนโมเดล ที่ไม่เคารพทรัพย์สินทางปัญญา หรือไม่ปฏิบัติตามข้อกำหนดต่างๆ (เช่น ที่ระบุไว้ใน robots.txt ว่าห้ามดูดภาพไปเทรน) โดยทีมวิจัยแนะนำว่าควรใช้ Glaze ป้องกันภาพทุกภาพที่เรามี ส่วนจะใช้ Nightshade ต่อสู้กลับด้วยหรือไม่ก็เป็นทางเลือกของศิลปินแต่ละคน และทีมวิจัยกำลังสร้างเครื่องมือที่ใส่ทั้ง Glaze/Nightshade ได้พร้อมกันทีเดียว</p>\n<p>ที่มา - <a href=\"https://nightshade.cs.uchicago.edu/whatis.html\">Nightshade</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/intellectual-property\">Intellectual Property</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c706423eea6dd8f213d2238907a6dd308c738a66b44800731b9238ec7f6d8013","category":"Thai"}