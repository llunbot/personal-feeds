{"title":"ตลาดสมาร์ทโฟน Q3/2024 โต 2% แบรนด์มาแรงคือ Vivo, Motorola, Huawei, Google","link":"https://www.blognone.com/node/142648","date":1729295439000,"content":"<div><div><div><p>Counterpoint Research ออกรายงานยอดขายสมาร์ทโฟนประจำไตรมาส 3/2024 ภาพรวมตลาดโลกเติบโตขึ้น 2% ถือเป็นการกลับมาเติบโตครั้งแรกของยอดขายไตรมาสสาม นับตั้งแต่ไตรมาส 3/2018 โน่นเลย โดยภูมิภาคที่ตลาดเติบโตสูงคือ ละตินอเมริกา ยุโรปตะวันตก และญี่ปุ่น</p>\n<p>แบรนด์อันดับ 1-2 คือซัมซุงและแอปเปิล มียอดขายค่อนข้างคงที่ ซัมซุงยังครองส่วนแบ่งตลาดอันดับหนึ่งที่ 19% ในขณะที่แอปเปิลได้ยอดขาย iPhone 16 ในเดือนกันยายนเข้ามาช่วยให้รักษาตลาดไว้ได้</p>\n<p>อันดับสาม Xiaomi ยอดขายเพิ่ม 8%, อันดับสี่ Oppo ลดลง 3%, อันดับห้า Vivo มาแรงที่สุด ยอดขายเพิ่ม 10% และขึ้นเป็นเบอร์หนึ่งในตลาดจีนและอินเดียแล้วด้วย</p>\n<p>แบรนด์กลุ่มนอก Top 5 มี Huawei และ Motorola มียอดขายเพิ่มจากไตรมาสเดียวกันของปีก่อน 30% โดย Motorola และ Google Pixel สร้างสถิติยอดขายสูงสุดในไตรมาสสามด้วย กรณีของ Pixel แม้ไม่ได้บอกตัวเลขชัดเจน แต่แปลว่า Pixel 9 น่าจะขายดีมากทีเดียว</p>\n<p>Counterpoint ยังบอกว่าถึงแม้ตลาดสมาร์ทโฟนในภาพรวมจะโตช้าลง แต่ผู้บริโภค 1/4 ยังเลือกมือถือกลุ่มราคา 600 ดอลลาร์ขึ้นไปอยู่ ซึ่งแบรนด์ที่มีฟีเจอร์ด้าน Gen AI จะสร้างความแตกต่างจากคู่แข่งได้</p>\n<p>ที่มา - <a href=\"https://www.counterpointresearch.com/insight/global-smartphone-market-q3-2024\">Counterpoint</a></p>\n<p><img alt=\"No Description\" src=\"https://www.blognone.com/sites/default/files/externals/1656de7c9c76bd0ebc9a6890c05fadc6.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div><div><a href=\"/topics/vivo\">Vivo</a></div><div><a href=\"/topics/motorola\">Motorola</a></div><div><a href=\"/topics/huawei\">Huawei</a></div><div><a href=\"/topics/google-pixel\">Google Pixel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"904bd882ad0d79666febf8cce250d1c280c81aa65c558ac4167e2243d1a66cdf","category":"Thai"}