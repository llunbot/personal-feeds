{"title":"Ubuntu เตรียมเปลี่ยนฟอนต์ดีฟอลต์จาก DejaVu มาเป็น Noto","link":"https://www.blognone.com/node/134962","date":1690036294000,"content":"<div><div><div><p>โครงการ Ubuntu เตรียมเปลี่ยนฟอนต์มาตรฐานของระบบ จากเดิมใช้<a href=\"https://en.wikipedia.org/wiki/DejaVu_fonts\">ฟอนต์ตระกูล DejaVu</a> เปลี่ยนมาเป็น<a href=\"https://www.blognone.com/node/132454\">ฟอนต์ตระกูล Noto ของกูเกิล</a></p>\n<p>ฟอนต์ทั้งสองตัวเกิดมาด้วยแนวคิดเดียวกัน คือเป็นฟอนต์โอเพนซอร์สที่ใช้ได้อย่างเสรี และรองรับภาษาต่างๆ ให้มากที่สุดเท่าที่เป็นไปได้ ฟอนต์ DejaVu ออกครั้งแรกในปี 2004 โดยนำฟอนต์ภาษาละติน Bitstream Vera ของบริษัทฟอนต์ Bitstream มาขยายผลต่อโดยเติมอักขระในภาษาอื่นๆ เพิ่มเข้ามา</p>\n<p>เหตุผลของ Ubuntu คือฟอนต์ Noto ในช่วงหลังรองรับภาษาต่างๆ เยอะขึ้นมาก (<a href=\"https://www.blognone.com/node/100452\">รวมถึงภาษาไทย</a> ซึ่ง DejaVu ไม่มี) และคุณภาพของฟอนต์ในบางภาษาก็ดีกว่าของที่ DejaVu มี แถมฟอนต์ Noto ยังยืดหยุ่นกว่าเพราะแยกฟอนต์เป็นเฉพาะภาษาด้วย โหลดไฟล์มาเท่าที่ใช้งาน ในขณะที่ DejaVu เป็นฟอนต์ใหญ่ตัวเดียวเลย</p>\n<p>ลินุกซ์ดิสโทรทั้ง Fedora และ Debian (หากลง GNOME Desktop) ก็เปลี่ยนมาใช้ Noto กันไปก่อนแล้ว การเปลี่ยนแปลงของ Ubuntu ย่อมไม่มีผลแตกต่างกันมากนัก</p>\n<p>Ubuntu จะยังใช้ฟอนต์ DejaVu Sans Mono สำหรับฟอนต์แบบ monospace ต่อไป และใช้ฟอนต์ Ubuntu เป็นฟอนต์สำหรับแสดงข้อความใน UI ต่อไปเช่นเดิม หากแผนการเดินหน้าจะมีผลใน Ubuntu เวอร์ชันหน้า 23.10</p>\n<p>ภาพตัวอย่าง DejaVu Sans จาก <a href=\"https://en.wikipedia.org/wiki/DejaVu_fonts\">Wikipedia</a></p>\n<p><img alt=\"No Description\" src=\"https://www.blognone.com/sites/default/files/externals/364ce4dc18c55f14431a2b76c1c21f88.png\" /></p>\n<p>ภาพตัวอย่าง Noto จาก <a href=\"https://en.wikipedia.org/wiki/Noto_fonts#/media/File:Noto_Sans_&amp;_Serif.tiff\">Wikipedia</a></p>\n<p><img alt=\"No Description\" src=\"https://www.blognone.com/sites/default/files/externals/661d414503cdcdc9a6125ac76cffc235.png\" /></p>\n<p>ที่มา - <a href=\"https://lists.ubuntu.com/archives/ubuntu-devel/2023-July/042671.html\">Ubuntu</a>, <a href=\"https://www.omgubuntu.co.uk/2023/07/ubuntu-noto-fonts-change-mantic\">OMG Ubuntu</a></p>\n</div></div></div><div><div>Topics: </div><div><div><a href=\"/topics/ubuntu\">Ubuntu</a></div><div><a href=\"/topics/font\">Font</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74e3647d5928fe44c1aba99ed18fb0d34f00af3becbbea27ee091612f3a5ffcc","category":"Thai"}