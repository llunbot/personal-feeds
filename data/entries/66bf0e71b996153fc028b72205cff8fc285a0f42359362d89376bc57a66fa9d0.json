{"title":"WordPress.com ออกเครื่องมือสร้างเว็บไซต์ด้วย AI เพียงคุยกับแชทบอต","link":"https://www.blognone.com/node/145765","date":1744211115000,"content":"<div><div><div><p>WordPress.com ออกเครื่องมือสร้างเว็บไซต์ด้วยการแชทกับ AI โดยบอกว่าเพื่อให้ผู้ประกอบการที่ต้องการเว็บไซต์ ไปจนถึงฟรีแลนซ์หรือบล็อกเกอร์ ที่ต้องการสร้างพื้นที่ของตนบนอินเทอร์เน็ต สามารถสร้างเว็บไซต์ได้อย่างสะดวกรวดเร็ว</p>\n<p>เครื่องมือนี้เปิดให้ลูกค้า WordPress.com สามารถใช้งานได้ด้วย โดยป้อนข้อมูลที่ต้องการ ซึ่งจะได้ผลลัพธ์เป็นโครงเว็บไซต์บน WordPress ที่ผู้ใช้งานสามารถกำหนดข้อความ ตำแหน่งองค์ประกอบ และรูปภาพได้เพิ่มเติม ทั้งหมดผ่านแชทบอต AI</p>\n<p>เว็บไซต์ WordPress ที่ได้ ต้องฝากไว้กับ WordPress.com เท่านั้น จึงมีค่าใช้จ่ายเพิ่มเติมส่วนของการใช้งานเว็บโฮสติ้ง ขึ้นอยู่กับแผนที่สมัคร</p>\n<p>บริการสร้างเว็บไซต์ด้วยแชทบอต AI ไม่ใช่ของใหม่ Wix ซึ่งเป็นผู้ให้บริการเครื่องมือสร้างเว็บไซต์ <a href=\"https://www.blognone.com/node/134872\">มีเครื่องมือแบบเดียวกัน</a>ออกมาตั้งแต่สองปีที่แล้ว</p>\n<p>ที่มา: <a href=\"https://wordpress.com/blog/2025/04/09/ai-website-builder/\">WordPress.com</a></p>\n<p><img alt=\"No Description\" src=\"https://www.blognone.com/sites/default/files/externals/d933ca554f50404005c87fbbf8f95e03.jpg\" /></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66bf0e71b996153fc028b72205cff8fc285a0f42359362d89376bc57a66fa9d0","category":"Thai"}