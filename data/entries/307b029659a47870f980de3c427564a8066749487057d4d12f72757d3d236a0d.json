{"title":"FF14 แจกภาคเสริม Stormblood ฟรี แต่ยังต้องจ่ายรายเดือน-ซื้อเกมภาคหลัก","link":"https://www.blognone.com/node/133279","date":1680521238000,"content":"<div><div><div><p>Square Enix แจกภาคเสริมของ Final Fantasy XIV คือ<a href=\"https://www.blognone.com/node/86360\">ภาค Stormblood ที่ออกในปี 2017</a> ฟรี ถือเป็นการแจกเกมฟรีต่อเนื่องนับจากการแจกภาคหลัก <a href=\"https://www.blognone.com/node/116526\">Final Fantasy XIV Starter Edition มาครั้งหนึ่งเมื่อปี 2020</a></p>\n<p>การฟรีครั้งนี้แจกเฉพาะตัวเกมภาคเสริมเท่านั้น ผู้เล่นยังจำเป็นต้องจ่ายค่าสมาชิกรายเดือนในราคาเริ่มต้น 12.99 ดอลลาร์อยู่ดี และหากยังไม่เคยเล่น FFXIV มาก่อนก็จำเป็นต้องซื้อ Starter Edition ในราคา 19.99 ดอลลาร์ด้วย ดังนั้นดีลนี้จึงเหมาะกับคนที่มี Starter Edition อยู่แล้ว ก็สามารถเล่นเนื้อหาจากภาคเสริม (ที่เก่าหน่อย) เพิ่มเติมได้ฟรี</p>\n<p>การแจก Stormblood ฟรียังจำกัดเฉพาะช่วงเวลาจนถึง 8 พฤษภาคม 2023</p>\n<p>ที่มา - <a href=\"https://na.finalfantasyxiv.com/lodestone/topics/detail/cdb92d5c9805f1c50721f3c03a16d7ccef049f79\">Final Fantasy XIV</a>, <a href=\"https://www.eurogamer.net/final-fantasy-14s-expansion-stormblood-is-free-to-download-for-a-limited-time-only\">Eurogamer</a>, <a href=\"https://kotaku.com/ffxiv-final-fantasy-xiv-stormblood-free-download-pc-1850292776\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/7dc55c71e3c4336c92822c8fd1e2114a.jpg\" /></p>\n<p><img src=\"https://www.blognone.com/sites/default/files/externals/e1bdddf150fb6124c20f7eb003b4cfb0.png\" alt /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"307b029659a47870f980de3c427564a8066749487057d4d12f72757d3d236a0d","category":"Thai"}