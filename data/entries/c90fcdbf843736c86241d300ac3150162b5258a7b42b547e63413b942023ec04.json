{"title":"อินเทลแถลงปัญหาซีพียู Core Ultra 200S Arrow Lake ออกแพตช์แก้ให้เกือบหมดแล้ว","link":"https://www.blognone.com/node/143733","date":1734574567000,"content":"<div><div><div><p>หลังอินเทลเปิดตัว Core Ultra 200S สำหรับเดสก์ท็อป (Arrow Lake-S) แล้ว<a href=\"https://www.blognone.com/node/143017\">เจอปัญหาประสิทธิภาพไม่เป็นไปตามที่โฆษณาไว้</a> อินเทลหายไปเดือนกว่าๆ และกลับมาพร้อมคำแถลงว่าปัญหาคืออะไร</p>\n<p>หลังสอบสวนแล้ว อินเทลบอกว่าพบปัญหาถึง 5 อย่างที่แตกต่างกัน ที่ส่งผลต่อประสิทธิภาพของซีพียู (แล้วพี่ปล่อยมาได้ไงแต่แรก)</p>\n<ol>\n<li>A missing Performance &amp; Power Management (PPM) package.</li>\n<li>Intel Application Performance Optimizer (APO) could not take effect.</li>\n<li>BSODs when attempting to launch game titles utilizing the Easy Anti-Cheat service.</li>\n<li>Select performance settings misconfigured on reviewer or early enabling BIOSes.</li>\n<li>New BIOS performance optimizations.</li>\n</ol>\n<p>ตอนนี้ปัญหา 4 ข้อแรกถูกแก้ไขเรียบร้อยแล้ว ข้อ 1-2 แก้ไขผ่าน Windows Update, ข้อ 3 ทาง Epic Games เจ้าของ Easy Anti-Cheat ออกอัพเดตไดรเวอร์ให้แล้ว, ข้อ 4 แก้แล้วผ่าน BIOS ของเมนบอร์ด Z890 เวอร์ชันปัจจุบัน ส่วนข้อ 5 จะแก้ผ่านอัพเดต BIOS เวอร์ชันใหม่ 0x114 ในเดือนมกราคม 2025</p>\n<p>อินเทลจะแถลงเรื่องนี้ในงาน CES 2025 หลังปีใหม่ และโชว์ประสิทธิภาพของเกมที่เพิ่มขึ้นหลังแก้ปัญหาทางซอฟต์แวร์เหล่านี้แล้ว</p>\n<p>ที่มา - <a href=\"https://community.intel.com/t5/Blogs/Tech-Innovation/Client/Field-Update-1-of-2-Intel-Core-Ultra-200S-Series-Performance/post/1650490\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/2126fa30938a02fed3546d46e9a40da0.jpg\" /></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/arrow-lake\">Arrow Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c90fcdbf843736c86241d300ac3150162b5258a7b42b547e63413b942023ec04","category":"Thai"}