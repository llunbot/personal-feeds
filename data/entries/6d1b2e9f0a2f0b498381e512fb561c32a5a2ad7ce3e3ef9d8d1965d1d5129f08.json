{"title":"CERN ค้นข้อมูลการชนอนุภาคเมื่อปี 2018 ด้วย machine learning พบหลักฐานของ antihyperhelium-4","link":"https://www.blognone.com/node/143554","date":1733801550000,"content":"<div><div><div><p>โครงการ ALICE ของ CERN ที่พยายามตรวจจับอนุภาคในรูปแบบที่เหมือนขณะเกิด Big Bang รายงานถึงการค้นพบหลักฐานของ antihyperhelium-4 เป็นครั้งแรก โดยใช้ข้อมูลการชนของนิวคลีออนที่พลังงาน 5.02 TeV เมื่อปี 2018 มาค้นหาข้อมูลด้วย machine learning ที่ประสิทธิภาพการค้นข้อมูลดีกว่าเทคนิคเดิมๆ</p>\n<p>antihyperhelium-4 ประกอบไปด้วย antiproton สองอนุภาค, antineutron หนึ่งอนุภาค, และ antilambda (lambda เป็นอนุภาคที่ประกอบไปด้วยควาร์ก 3 อนุภาค) การตรวจจับจะดูจากการสลายกลายเป็น antihelium-3</p>\n<p>ทีมงานพบหลักฐานของ antihyperhelium-4 โดยมีระดับนัยสำคัญที่ 3.5 standard deviations (แปลว่าความมั่นใจเกือบ 100%)</p>\n<p>การศึกษาถึงสสารในรูปแบบที่ใกล้เคียงเวลาก่อกำเนิดจักรวาลเช่นนี้จะช่วยห้เราเข้าใจถึงคุณสมบัติต่างๆ ของสสารในปัจจุบันไปด้วย</p>\n<p>ที่มา - <a href=\"https://home.cern/news/news/physics/alice-finds-first-ever-evidence-antimatter-partner-hyperhelium-4\">CERN</a></p>\n<p><img alt=\"No Description\" src=\"https://www.blognone.com/sites/default/files/externals/e668c0468aea78628b1bd4271588285e.jpg\" /></p>\n</div></div></div><div><div>Topics: </div><div><div><a href=\"/topics/cern\">CERN</a></div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d1b2e9f0a2f0b498381e512fb561c32a5a2ad7ce3e3ef9d8d1965d1d5129f08","category":"Thai"}