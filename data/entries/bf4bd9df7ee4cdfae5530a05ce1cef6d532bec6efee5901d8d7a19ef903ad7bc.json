{"title":"Google Maps จะเปลี่ยนชื่ออ่าวเม็กซิโกเป็นอ่าวอเมริกา เฉพาะผู้ใช้ในสหรัฐฯ เท่านั้น","link":"https://www.blognone.com/node/144364","date":1738059995000,"content":"<div><div><div><p>News from Google โพสต์บน X ว่า Google Maps เตรียมเปลี่ยนชื่ออ่าวเม็กซิโกเป็นอ่าวอเมริกา หลังจากที่รัฐบาลสหรัฐฯ ได้เปลี่ยนแปลงข้อมูลในระบบสารสนเทศภูมิศาสตร์ หรือ Geographic Names Information System (GNIS) ซึ่งทำหน้าที่เป็นมาตรฐานของรัฐบาลกลางและระดับชาติ สำหรับระบบการตั้งชื่อทางภูมิศาสตร์</p>\n<p>Google บอกว่าการเปลี่ยนแปลงชื่อในครั้งนี้ เป็นไปตามแนวทางปฏิบัติในการเปลี่ยนชื่อสถานที่ใน Maps หลังจากที่ได้รับการอัปเดตในแหล่งข้อมูลอย่างเป็นทางการของรัฐบาลแล้วเท่านั้น</p>\n<p>ประธานาธิบดีโดนัลด์ ทรัมป์ลงนามคำสั่งเปลี่ยนชื่ออ่าวเม็กซิโกเป็นอ่าวอเมริกาเมื่อสัปดาห์ที่แล้ว และได้ประกาศเมื่อวันศุกร์ว่า อ่าวแห่งนี้เป็นที่รู้จักในชื่ออ่าวอเมริกาอย่างเป็นทางการ</p>\n<p>อย่างไรก็ตาม ชื่อของอ่าวอเมริกาจะเห็นได้เฉพาะผู้ใช้งานในสหรัฐฯ เท่านั้น ส่วนผู้ใช้ในเม็กซิโกจะยังเห็นชื่ออ่าวเม็กซิโกเหมือนเดิม ในขณะที่ผู้ใช้งานจากประเทศอื่นจะเห็นทั้งสองชื่อใน Google Maps</p>\n<p>นอกจากนี้ Google Maps จะเปลี่ยนชื่อยอดเขาเดนาลี ซึ่งเป็นยอดเขาที่สูงที่สุดในอเมริกาเหนือ และเป็นชื่อที่ชาวอลาสกาตั้งให้ เป็นยอดเขาเมาท์แมคคินลีย์ เมื่อ GNIS เปลี่ยนแปลงอย่างเป็นทางการ</p>\n<p>ที่มา: <a href=\"https://www.engadget.com/apps/google-maps-will-rename-gulf-of-mexico-to-gulf-of-america-but-only-for-us-users-043726929.html\">Engadget</a> via <a href=\"https://x.com/NewsFromGoogle/status/1884012692048166951\">Google</a></p>\n<p><img alt=\"alt=&quot;Trump&quot;\" src=\"https://www.blognone.com/sites/default/files/externals/e7036b0a7dced42b45efc5f89f86d9c8.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/donald-trump\">Donald Trump</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf4bd9df7ee4cdfae5530a05ce1cef6d532bec6efee5901d8d7a19ef903ad7bc","category":"Thai"}