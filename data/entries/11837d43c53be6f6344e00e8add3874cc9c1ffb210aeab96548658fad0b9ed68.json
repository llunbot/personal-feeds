{"title":"[ลือ] Siri ใน iOS 18 จะรองรับคำสั่งของ App ที่มากขึ้น, สั่งให้ทำงานหลายอย่างต่อเนื่องได้","link":"https://www.blognone.com/node/140066","date":1717150858000,"content":"<div><div><div><p>Mark Gurman แห่ง Bloomberg คนเดิม รายงานข้อมูลล่าสุดที่เขาทราบมาเกี่ยวกับความสามารถใหม่ของ Siri ในระบบปฏิบัติการ iOS 18 ที่แอปเปิลจะเปิดตัวในงาน <a href=\"https://www.blognone.com/node/138916\">WWDC เดือนหน้า</a> ซึ่ง<a href=\"https://www.blognone.com/node/139835\">มีข่าว</a>ออกมา<a href=\"https://www.blognone.com/node/139977\">เรื่อย ๆ</a> ก่อนหน้านี้ว่า Siri จะมีความสามารถที่มากขึ้น รวมทั้งความสามารถด้าน <a href=\"https://www.blognone.com/node/139700\">Generative AI</a></p>\n<p>Gurman บอกว่า Siri ตัวใหม่ใน iOS 18 จะมีความสามารถควบคุมจัดการฟังก์ชันต่าง ๆ ในแอปได้มากขึ้น ตัวอย่าง เรียกเปิดเอกสารเฉพาะ, ย้ายบันทึกไปไว้อีกโฟลเดอร์, ส่งเมล, ลบเมล, อีเมลแบบแนบลิงก์, ให้สรุปเนื้อหาเว็บ</p>\n<p>นอกจากนี้ Siri จะรองรับคำสั่งที่มีหลายขั้นตอนได้ด้วย เนื่องจาก Siri ได้ปรับโครงสร้างการทำงานให้อิงกับโมเดล LLM ของแอปเปิลมากขึ้น เช่น สามารถสั่งให้เขียนสรุปเนื้อหาการประชุม แล้วส่งอีเมลให้กับคนในทีม ซึ่งเดิม Siri ไม่สามารถทำแบบนี้ได้เพราะมีสองสิ่งที่ต้องทำ แต่จากนี้จะทำได้แล้ว</p>\n<p>ในช่วงแรกความสามารถเหล่านี้จะจำกัดเฉพาะกับแอปพื้นฐานของแอปเปิลก่อน คำสั่งที่รองรับจะมีหลายร้อยคำสั่ง โดยคาดว่าแอปเปิลจะเพิ่มความสามารถที่สมบูรณ์แบบจริง ๆ ในปี 2025</p>\n<p>สุดท้ายคือเรื่องของฮาร์ดแวร์ Gurman บอกว่าความสามารถด้าน AI ส่วนใหญ่จะใช้งานได้บน iPhone 15 เป็นขั้นต่ำ ส่วน iPad และ Mac ต้องเป็นชิป M1 ขึ้นไป</p>\n<p>ที่มา: <a href=\"https://www.livemint.com/companies/news/apple-to-revolutionize-siri-with-advanced-ai-enabling-precise-app-control-openai-gemini-chatbot-11717123987201.html\">Bloomberg</a></p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/ios-18\">iOS 18</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11837d43c53be6f6344e00e8add3874cc9c1ffb210aeab96548658fad0b9ed68","category":"Thai"}