{"title":"ประธาน Xbox พูดเอง จะเริ่มเปิดสโตร์ขายเกมบน Android ในเดือนพฤศจิกายน","link":"https://www.blognone.com/node/142518","date":1728629670000,"content":"<div><div><div><p>Sarah Bond ประธานของ Xbox โพสต์ข้อความว่า <a href=\"https://www.blognone.com/node/142435\">จากคดีระหว่างกูเกิลกับ Epic Games ที่ศาลให้ Epic ชนะ</a> ถือเป็นโอกาสดีในการสร้างทางเลือกของสโตร์บนอุปกรณ์พกพา และไมโครซอฟท์จะเปิดบริการ Xbox Mobile Store บนมือถือ Android ในเดือนพฤศจิกายน</p>\n<p>ตอนนี้ยังไม่มีข้อมูลเรื่องสโตร์ใหม่มากนัก โดย Bond บอกเพียงว่าผู้เล่นจะสามารถซื้อและเล่นเกม Xbox (ไม่แน่ชัดว่ามีขอบเขตแค่ไหน หมายถึงเกมมือถือ หรือรวมเกมแบบสตรีมมิ่งผ่านคลาวด์) ได้จากแอพ Xbox บน Android</p>\n<p>ไมโครซอฟท์มีแผนทำร้านขายเกมบนมือถือมานานแล้ว (<a href=\"https://www.blognone.com/node/131020\">ข้อมูลเมื่อปี 2022</a>) โดยก่อนหน้านี้<a href=\"https://www.blognone.com/node/133100\">ประกาศไว้ว่าจะเริ่มทำในภูมิภาค EU ก่อน</a> ตามกฎหมาย DMA ของยุโรป แต่เมื่อคำตัดสินของศาลสหรัฐมีผลต่อการแข่งขันในสหรัฐด้วย จึงไม่แปลกใจที่ไมโครซอฟท์จะใช้จังหวะนี้ทำตลาดสหรัฐด้วยเช่นกัน</p>\n<p>เมื่อกลางปีนี้ <a href=\"https://www.blognone.com/node/139676\">Sarah Bond เคยประกาศไว้ว่าจะเปิดสโตร์เวอร์ชันเว็บก่อน</a> แต่ดูเหมือนว่าแผนการเปลี่ยนแปลงไปแล้ว และเปลี่ยนมาทำผ่านแอพ Xbox บน Android แทน</p>\n<p>ที่มา - <a href=\"https://www.theverge.com/2024/10/10/24267339/microsoft-xbox-android-purchase-games-us-court-ruling\">The Verge</a></p>\n<blockquote><p>The court's ruling to open up Google´s mobile store in the US will allow more choice and flexibility. Our mission is to allow more players to play on more devices so we are thrilled to share that starting in November, players will be able to play and purchase Xbox games directly…</p>\n<p>— BondSarahBond (@BondSarah_Bond) <a href=\"https://twitter.com/BondSarah_Bond/status/1844506029599707255?ref_src=twsrc%5Etfw\">October 10, 2024</a></p></blockquote>\n<p><img src=\"https://www.blognone.com/sites/default/files/externals/98a553e6dd60a215cacb1f7e0bf6290f.jpeg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/android\">Android</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78a44b42e03cf62b52624024b93a57b24a0dadcf777eed370cbd914f274d5b70","category":"Thai"}