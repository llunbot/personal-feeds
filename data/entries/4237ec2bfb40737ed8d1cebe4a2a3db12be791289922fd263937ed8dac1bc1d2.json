{"title":"น้องสาว Sam Altman ฟ้องพี่ชายข้อหาล่วงละเมิดทางเพศตั้งแต่เด็ก - Sam และคนในครอบครัวปฏิเสธ","link":"https://www.blognone.com/node/143982","date":1736315483000,"content":"<div><div><div><p>Sam Altman ซีอีโอ OpenAI ถูก Ann Altman น้องสาวของเขายื่นฟ้องต่อศาลตะวันออกของรัฐมิสซูรี โดยกล่าวหาว่าถูก Sam ล่วงละเมิดทางเพศหลายครั้งในแต่ละสัปดาห์ ตั้งแต่พวกเขาอยู่ที่บ้านในเมืองเคลย์ตัน รัฐมิสซูรี ซึ่งเหตุการณ์เกิดขึ้นในวัยเด็กช่วงปี 1997-2006 และ Ann บอกว่าการกระทำนี้ของ Sam ส่งผลกระทบต่อสภาพจิตใจของตนมาถึงปัจจุบัน</p>\n<p>อย่างไรก็ตาม Sam ร่วมกับบุคคลในครอบครัวทั้งแม่และน้องชายอีกสองคน ได้ออกแถลงการณ์ร่วมกันยืนยันว่าทั้งหมดเป็นคำกล่าวอ้างที่ไม่เป็นความจริง ที่ผ่านมา Ann พยายามออกมาเรียกร้องเรื่องนี้ต่อสาธารณะหลายครั้งแต่ไม่ได้รับความสนใจ จึงตัดสินใจฟ้องศาล ซึ่งทุกคนมองว่าเป็นเรื่องที่เกินกว่าเหตุจึงต้องออกมาตอบโต้ แถลงการณ์ยังบอกว่า Ann มีปัญหาทางสภาพจิตใจและปฏิเสธการรักษาอยู่บ่อยครั้ง ซึ่งทุกคนในครอบครัวได้พยายามช่วยเหลือมาโดยตลอด</p>\n<p>ที่มา: <a href=\"https://www.cnbc.com/2025/01/07/openais-sam-altman-denies-sexual-abuse-allegations-made-sister-ann.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/b4d3444c1c92828ba4e60946763f9ac4.jpeg\" /></p>\n<blockquote><p>My sister has filed a lawsuit against me. Here is a statement from my mom, brothers, and me: <a href=\"https://t.co/Nve0yokTSX\">pic.twitter.com/Nve0yokTSX</a></p>\n<p>— Sam Altman (@sama) <a href=\"https://twitter.com/sama/status/1876780763653263770?ref_src=twsrc%5Etfw\">January 7, 2025</a></p></blockquote>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/lawsuits\">Lawsuits</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4237ec2bfb40737ed8d1cebe4a2a3db12be791289922fd263937ed8dac1bc1d2","category":"Thai"}