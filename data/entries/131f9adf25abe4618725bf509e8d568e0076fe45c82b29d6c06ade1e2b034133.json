{"title":"[ไม่ยืนยัน] Tencent, Alibaba, ByteDance สั่งซื้อชิป H20 ของ NVIDIA มากขึ้น เพื่อรองรับความต้องการใช้ DeepSeek","link":"https://www.blognone.com/node/144921","date":1740528890000,"content":"<div><div><div><p>Reuters อ้างแหล่งข่าวที่เกี่ยวข้องหลายราย ให้ข้อมูลว่าบริษัทเทคโนโลยีของจีนหลายแห่งต่างเร่งสั่งซื้อ<a href=\"https://www.blognone.com/topics/nvidia-hopper\">ชิป H20 จาก NVIDIA</a> เพื่อรองรับความต้องการใช้งานโมเดล DeepSeek ที่มีเพิ่มมากขึ้น ซึ่งสวนทางกับความเห็นก่อนหน้านี้ที่ว่า DeepSeek จะทำให้ความต้องการชิป AI ลดลง</p>\n<p>บริษัทที่ระบุชื่อได้แก่ Tencent, Alibaba และ ByteDance โดยทั้งหมดได้เพิ่มคำสั่งซื้อ H20 อย่างมีนัยยะสำคัญ เพื่อใช้ทั้งการประมวลผลโมเดล AI ของบริษัท และสำหรับบริการคลาวด์ให้ลูกค้าภายนอก ทั้งนี้ H20 เป็นชิป AI ที่ NVIDIA สำหรับขายในจีนโดยเฉพาะเพื่อให้เป็นไปตามเงื่อนไขการส่งออกชิปที่สหรัฐอเมริกา<a href=\"https://www.blognone.com/node/136290\">กำหนด</a>ไว้</p>\n<p>รายงานบอกว่าองค์กรในสาขาอื่นที่ไม่ใช่สายเทคโนโลยีโดยตรงเช่น สุขภาพหรือการศึกษา ก็สั่งซื้อเซิร์ฟเวอร์ AI ที่ติดตั้งโมเดล DeepSeek และชิป H20 โดยเฉพาะกันมากขึ้น จากเดิมเซิร์ฟเวอร์ประเภทนี้มักขายให้กลุ่มโทรคมนาคมหรือการเงิน</p>\n<p>ที่มา: <a href=\"https://www.reuters.com/technology/artificial-intelligence/nvidias-h20-chip-orders-jump-chinese-firms-adopt-deepseeks-ai-models-sources-say-2025-02-25/\">Reuters</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/rumors\">Rumors</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepseek\">DeepSeek</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/tencent\">Tencent</a></div><div><a href=\"/topics/alibaba\">Alibaba</a></div><div><a href=\"/topics/bytedance\">ByteDance</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"131f9adf25abe4618725bf509e8d568e0076fe45c82b29d6c06ade1e2b034133","category":"Thai"}