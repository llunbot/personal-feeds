{"title":"iPhone 15 และ iPhone 15 Pro สามารถตั้งค่าการชาร์จให้หยุดที่แบตเตอรี่ 80% ได้","link":"https://www.blognone.com/node/135827","date":1695170090000,"content":"<div><div><div><p>iPhone 15 และ iPhone 15 Pro มีฟีเจอร์หนึ่งเกี่ยวกับแบตเตอรี่ ที่แอปเปิลไม่ได้ประกาศเป็นทางการ แต่มีการค้นพบในโค้ดของ iOS 17 ก่อนหน้านี้ ซึ่งหลังจากแอปเปิลส่งเครื่องให้สื่อจำนวนหนึ่งรีวิว ก็ยืนยันถึงการตั้งค่านี้</p>\n<p>โดยผู้ใช้งานสามารถเลือกตั้งค่าการชาร์จ iPhone เพิ่มเติม ใน Settings &gt; Battery &gt; Battery Health &amp; Charging &gt; Charging Optimization จากเดิมตัวเลือกมีเพียงปิดหรือเปิด Optimized Battery Charging (การชาร์จเพื่อถนอมแบตเตอรี่) ตอนนี้มีตัวเลือกสามแบบได้แก่</p>\n<ul>\n<li>Optimized Battery Charging</li>\n<li>80% Limit</li>\n<li>None</li>\n</ul>\n<p>การชาร์จแบบ Optimized นั้นทำงานเหมือนเดิม คือ iPhone จะเรียนรู้การพฤติกรรมใช้งานและการชาร์จ โดยจะหน่วงการชาร์จเมื่อแบตเตอรี่ถึงระดับ 80% ในบางกรณี ส่วนตัวเลือกการตั้งค่าใหม่ 80% Limit นั้น ไม่ว่าอย่างไรแบตเตอรี่ก็จะหยุดการชาร์จที่ 80% ไปเลย เพื่อยืดอายุแบตเตอรี่</p>\n<p>ทั้งนี้สเป็กแบตเตอรี่ของ iPhone 15 ทุกรุ่น มีขนาดและระยะเวลาใช้งานเท่ากับ iPhone 14 ที่ก่อนหน้านี้มี<a href=\"https://www.blognone.com/node/135252\">รายงานข่าว</a>เกี่ยวสุขภาพและความจุที่ลดลงมากแม้ใช้เพียง 1 ปี</p>\n<p>ที่มา: <a href=\"https://www.macrumors.com/2023/09/19/iphone-15-80-percent-battery-limit-option/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/ea969f0ef62637345a198351da4ea39a.png\" /></p>\n</div></div></div><div><div>Topics: </div><div><div><a href=\"/topics/iphone-15-pro\">iPhone 15 Pro</a></div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div><div><a href=\"/topics/battery\">Battery</a></div><div><a href=\"/topics/ios-17\">iOS 17</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81a862e415a7cc7dce6426097bdd9e204af8aca680970d81bd4dcd94fb7072b8","category":"Thai"}