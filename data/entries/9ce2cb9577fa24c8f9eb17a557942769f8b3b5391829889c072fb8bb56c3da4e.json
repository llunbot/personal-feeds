{"title":"ตัวเกมไม่โดนแต่ Mod โดนก่อน - Nintendo ขู่ฟ้องนัก Mod โมเดลโปเกม่อนใส่เกม Palworld","link":"https://www.blognone.com/node/137823","date":1706060612000,"content":"<div><div><div><p>เมื่อวันที่ 22 มกราคมที่ผ่านมา มีผู้ใช้งาน X ชื่อ Toasted Shoes โพสต์คลิปวิดีโอที่นำโมเดลของโปเกม่อนไปใส่ในเกม Palworld ที่กำลังโด่งดังในขณะนี้ พร้อมเชิญชวนให้ไปดูวิดีโอตัวเต็มบนยูทูบของตน</p>\n<p>ล่าสุดเจ้าตัวออกมาโพสต์ผ่าน X ว่าตนถูก Nintendo ติดต่อมาสั่งให้ลบคลิป และหยุดเผยแพร่ Mod ดังกล่าว โดย Toasted บอกให้ผู้ใช้งาน X คนอื่น ๆ ช่วยแสดงความคิดเห็น และอวยพรให้เขาด้วย</p>\n<p>ข้อมูลจาก IGN บอกว่าโพสต์ของ Toasted Shoes ที่เผยแพร่วิดีโอที่เป็นประเด็นถูกลบออก โดยถูกแจ้งลบลิขสิทธิ์ตามกฎหมาย Digital Millennium Copyright Act (DMCA) จาก Nintendo เอง แต่ Toasted Shoes ยังมีแผนจะปล่อยคลิปวิดีโอสาธิต Mod ตัวนี้ออกมาให้ชมฟรีอยู่ดี แต่จะคอยดูสถานการณ์ต่อไปก่อน เพราะไม่อยากเจอปัญหาด้านกฎหมาย</p>\n<p><img src=\"https://www.blognone.com/sites/default/files/externals/140360f0baa00a8572c9a4de6c2badcf.jpg\" /></p>\n<blockquote><p>Nintendo has come for me, please leave me in your thoughts and prayers <a href=\"https://t.co/HGg65y67Qp\">pic.twitter.com/HGg65y67Qp</a></p>\n<p>— Toasted (@ToastedShoes) <a href=\"https://twitter.com/ToastedShoes/status/1749711480050827433?ref_src=twsrc%5Etfw\">January 23, 2024</a></p></blockquote>\n<p>ล่าสุด Toasted Shoes โพสต์วิดีโอตัวเต็มของตนลงยูทูบแล้ว ซึ่งก็ถูกลบออกไปแล้วเช่นกัน</p>\n<p>เกม Palworld วางจำหน่ายแล้วแบบ Early Access บน Steam และ Game Preview บน Xbox One, Xbox Series X/S ปัจจุบันทำยอดขายทะลุ 6 ล้านชุดแล้วใช้เวลาเพียง 4 วัน</p>\n<p>ที่มา - <a href=\"https://twitter.com/ToastedShoes/status/1749711480050827433\">Toasted Shoes on X</a> via <a href=\"https://www.ign.com/articles/modder-who-put-pokmon-into-palword-says-nintendo-has-come-for-me\">IGN</a></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/pokemon\">Pokemon</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/intellectual-property\">Intellectual Property</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ce2cb9577fa24c8f9eb17a557942769f8b3b5391829889c072fb8bb56c3da4e","category":"Thai"}