{"title":"Windows 11 Insider รองรับ USB4 v2 ส่งข้อมูลเร็วขึ้นเป็น 80 Gbps บนสายเดิม","link":"https://www.blognone.com/node/137696","date":1705415201000,"content":"<div><div><div><p>ไมโครซอฟท์ออก Windows 11 Insider Preview Build 23615 (Dev Channel) มีฟีเจอร์ใหม่สำคัญคือรองรับ <a href=\"https://www.blognone.com/node/130174\">USB4 v2</a> มาตรฐานใหม่ที่เพิ่งออกในปี 2022 รองรับการส่งข้อมูลเพิ่มเป็น 80 Gbps บนสาย USB Type-C ของเดิมที่เคยทำได้ 40 Gbps บน v1</p>\n<p>ตอนนี้ฮาร์ดแวร์ที่รองรับแล้วคืออุปกรณ์กลุ่ม <a href=\"https://www.blognone.com/node/137553\">Intel Core 14th Gen HX</a> ที่เพิ่งเปิดตัว ได้แก่โน้ตบุ๊กเกมมิ่งรุ่นใหม่ๆ ของปีนี้ เช่น Razer Blade 18 เป็นต้น</p>\n<p><img src=\"https://cdn.mos.cms.futurecdn.net/vkQLWTdsaQ6Cw7S6wRsWHD-650-80.png.webp\" /></p>\n<p>การเปลี่ยนแปลงสำคัญอีกอย่างของ Build 23615 คือปรับการตั้งค่า Copilot ให้เปิด sidebar ด้านข้างขึ้นมาอัตโนมัติ โดยจะมีผลเฉพาะอุปกรณ์ที่มีหน้าจอขนาด 27\" ความกว้าง 1920 พิกเซลขึ้นไปเท่านั้น ไมโครซอฟท์บอกว่านี่ยังเป็นการทดลองกับกลุ่ม Insider เท่านั้น และในเวอร์ชันเสถียรอาจไม่เปิดใช้งานจริง</p>\n<p><img alt=\"No Description\" src=\"https://www.blognone.com/sites/default/files/externals/9dd7f7f8ed15dbde5a03c973dbeba623.png\" /></p>\n<p>ที่มา - <a href=\"https://blogs.windows.com/windows-insider/2024/01/11/announcing-windows-11-insider-preview-build-23615-dev-channel/\">Microsoft</a></p>\n</div></div></div><div><div>Topics: </div><div><div><a href=\"/topics/usb\">USB</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c5798944bafe4c5f660307546d557748e5cb2ec27b46197e631ebc13b96f763","category":"Thai"}