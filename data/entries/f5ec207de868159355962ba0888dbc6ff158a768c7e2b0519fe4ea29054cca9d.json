{"title":"Perplexity เปิดตัวเครื่องมือค้นหา Deep Research บอกได้ผลลัพธ์เร็วกว่าคู่แข่ง และลูกค้าฟรีก็ใช้ได้ด้วย","link":"https://www.blognone.com/node/144718","date":1739673277000,"content":"<div><div><div><p>การแข่งขันในเครื่องมือค้นหาข้อมูลเชิงลึกด้วย AI สำหรับการศึกษาวิจัยดูจะร้อนแรงมากขึ้น ล่าสุด Perplexity เปิดตัวคุณสมบัติใหม่ <strong>Deep Research</strong> ซึ่งทำงานตามชื่อ ในการค้นหาข้อมูลจากเว็บไซต์ที่หลากหลายและเขียนสรุป โดยตอนนี้ทั้งกูเกิลมีความสามารถนี้ใน <a href=\"https://www.blognone.com/node/143586\">Gemini 2.0</a> และ OpenAI มี<a href=\"https://www.blognone.com/node/144472\">ฟังก์ชันชื่อเหมือนกันใน ChatGPT</a></p>\n<p>Perplexity บอกว่า Deep Research ของตนเองมีจุดเด่นเหนือกว่าคู่แข่ง เพราะสามารถให้ผลลัพธ์ที่ต้องการในเวลาต่ำกว่า 3 นาที ซึ่งเริ่มตั้งแต่ขั้นตอนการค้นหาข้อมูล อ่านทำความเข้าใจ วิเคราะห์ และเขียนรายงานสรุปออกมาเป็นฟอร์แมตที่พร้อมนำไปใช้งาน</p>\n<p>ผลการทดสอบเทียบกับเครื่องมืออื่น เมื่อใช้ชุดทดสอบ Humanity’s Last Exam⁠ พบว่า Deep Research ของ Perplexity ได้คะแนน 21.1% น้อยกว่าเพียง Deep Research ของ OpenAI เท่านั้น แต่ Deep Research ของ Perplexity เปิดให้ผู้ใช้งานเข้าถึงได้ด้วยต้นทุนที่ต่ำกว่า โดยผู้ใช้งาน Perplexity สามารถใช้ Deep Research ได้ฟรี ขณะที่ของ OpenAI จำกัดเฉพาะลูกค้า Pro (แต่<a href=\"https://www.blognone.com/node/144636\">มีแผนขยาย</a>ในอนาคต)</p>\n<p>Deep Research ของ Perplexity สามารถใช้งานได้ฟรีแบบจำกัดจำนวนคิวรีต่อวัน ส่วนลูกค้า Pro สามารถใช้งานได้ไม่จำกัด ในช่วงแรกสามารถใช้งานได้ผ่านเว็บเท่านั้น โดยจะเพิ่มเติมในแอปต่อไปในอนาคต</p>\n<p>ที่มา: <a href=\"https://www.perplexity.ai/hub/blog/introducing-perplexity-deep-research\">Perplexity</a></p>\n<p><img alt=\"No Description\" src=\"https://www.blognone.com/sites/default/files/externals/7023fbac18619129eb47b1707ecb010e.png\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/research\">Research</a></div><div><a href=\"/topics/llm\">LLM</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5ec207de868159355962ba0888dbc6ff158a768c7e2b0519fe4ea29054cca9d","category":"Thai"}