{"title":"Lenovo เปิดตัวโน้ตบุ๊กจอ OLED Yoga Slim 7 Carbon และ IdeaPad Duet 5 Chromebook","link":"https://www.blognone.com/node/124635","date":1631091344000,"content":"<div><div><div><p>Lenovo เปิดตัวโน้ตบุ๊กหน้าจอ OLED สองรุ่นคือ <strong>Yoga Slim 7 Carbon</strong> สายวินโดวส์ และ <strong>IdeaPad Duet 5 Chromebook</strong> ใช้ระบบปฏิบัติการ Chrome OS</p>\n<p><strong>Lenovo Yoga Slim 7 Carbon</strong> ใช้หน้าจอ Samsung OLED ขนาด 14 นิ้ว ความละเอียด QHD+ อัตรารีเฟรช 90Hz โดย Lenovo ระบุว่าเป็นโน้ตบุ๊กจอ OLED ที่บางที่สุด 14.9 มิลลิเมตร</p>\n<p>สเปกคือซีพียูใส่ได้สูงสุด  AMD Ryzen 7 5800U, แรมสุงสุด 16GB LPDDR4x, จีพียูเลือกใส่ GeForce MX450, สตอเรจสูงสุด 1TB PCIe SSD, แบตเตอรี่ 61 WHr ใช้ได้นาน 14.5 ชั่วโมง พร้อมระบบชาร์จเร็ว Rapid Charge Express ชาร์จ 15 นาที ใช้งานได้ 3 ชั่วโมง</p>\n<p>น้ำหนักเครื่องอยู่ที่ 1.1 กิโลกรัม ผ่านมาตรฐานความทนทาน MIL-STD 810H, รองรับ Windows 11 เต็มรูปแบบ ราคาขายเริ่มที่ 1,289.99 ดอลลาร์ เริ่มวางขายเดือนตุลาคมนี้</p>\n<p><img src=\"https://www.blognone.com/sites/default/files/externals/913a4b3ab63aa8ba53f5f8f80607e316.png\" /></p>\n<p></p>\n<p><strong>IdeaPad Duet 5 Chromebook</strong> อุปกรณ์จอ OLED อีกตัวเป็น Chromebook แบบ 2-in-1 detachable ถอดคีย์บอร์ดได้ ใช้หน้าจอ Samsung OLED ขนาดเล็กลงมานิดหน่อยคือ 13.3\"</p>\n<p>หน่วยประมวลผลเป็น Snapdragon 7c Gen 2, แรม 8GB LPDDR4x, สตอเรจสูงสุด 256GB, แบตเตอรี่ 42 Whr พร้อมชาร์จเร็ว Rapid Charge</p>\n<p>น้ำหนักไม่รวมคีย์บอร์ดอยู่ที่ 700 กรัม ราคาเริ่มต้น 429.99 ดอลลาร์ เริ่มขายเดือนตุลาคม</p>\n<p><img src=\"https://www.blognone.com/sites/default/files/externals/53a25b7f5d90c52b99f85261a820f33f.jpg\" /></p>\n<p>ที่มา - <a href=\"https://news.lenovo.com/pressroom/press-releases/lenovo-leads-in-launching-windows-11-on-new-yoga-laptops/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/yoga\">Yoga</a></div><div><a href=\"/topics/ideapad\">IdeaPad</a></div><div><a href=\"/topics/chromebook\">Chromebook</a></div><div><a href=\"/topics/oled\">OLED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"610ceb053935e269bae39f37e14461f21756841cfea56069626da7394fd4e5ac","category":"Thai"}