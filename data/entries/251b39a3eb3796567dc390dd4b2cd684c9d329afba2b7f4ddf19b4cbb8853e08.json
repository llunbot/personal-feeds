{"title":"OBS Studio ออกเวอร์ชัน 29.1 รองรับการสตรีม AV1 4K 60fps ไปยัง YouTube เต็มตัว","link":"https://www.blognone.com/node/133675","date":1683093935000,"content":"<div><div><div><p>ซอฟต์แวร์ถ่ายทอดสด OBS Studio ออกเวอร์ชัน 29.1 มีของใหม่คือรองรับการสตรีมวิดีโอด้วย codec AV1 ที่ความละเอียด 4K 60 fps <a href=\"https://www.blognone.com/node/133402\">ตามที่ออกเวอร์ชัน Beta มาก่อนหน้านี้</a></p>\n<p>เคล็ดลับของความสามารถสตรีม 4K 60 fps เกิดจากคุณสมบัติการบีบอัดของ AV1 ที่เหนือกว่า codec รุ่นเก่าๆ ร่วมกับโปรโตคอลใหม่ <a href=\"https://github.com/veovera/enhanced-rtmp\">Enhanced RTMP</a> ที่พัฒนาโดยกลุ่มนักพัฒนาไม่หวังผลกำไรชื่อ Veovera Software Organization (VSO) ที่มีตัวแทนจากกูเกิล, Adobe, OBS, Intel เข้าร่วม</p>\n<p>แนวคิดของ Enhanced RTMP คือปรับปรุงโปรโตคอล <a href=\"https://en.wikipedia.org/wiki/Real-Time_Messaging_Protocol\">Real-Time Messaging Protocol (RTMP)</a> เดิมที่ออกมา 20 ปีแล้ว (ตั้งแต่ยุค Flash/FLV สมัย Macromedia ยังเป็นอิสระ) ให้มีประสิทธิภาพมากขึ้น รองรับ codec ใหม่ๆ อย่าง HEVC (H.265), VP9, AV1 และในอนาคตจะรองรับ codec เสียงอย่าง  Opus, AC-3, E-AC-3 เพิ่มเติมต่อไป</p>\n<p><img alt=\"No Description\" src=\"https://www.blognone.com/sites/default/files/externals/47b7ccd5942ad22051536dd98fc185aa.jpg\" /></p>\n<p>การที่ OBS Studio 29.1 รองรับทั้ง AV1 และ Enhanced RTMP ทำให้สามารถสตรีมความละเอียดสูงไปยังบริการปลายทาง ซึ่งมี YouTube รองรับแล้วหนึ่งราย</p>\n<p>OBS Studio สามารถใช้จีพียูทั้ง 3 ค่าย (AMD, Intel, NVIDIA) เข้ารหัสวิดีโอเป็น AV1 ได้ แต่รอบนี้มี NVIDIA เป็นหัวเรี่ยวหัวแรงในการเข้ามาช่วยโปรโมทการสตรีม AV1 โดยใช้จีพียู GeForce RTX ซีรีส์ 40 ซึ่งคุยว่าประสิทธิภาพดีกว่าการสตรีมเป็น H.264 แบบดั้งเดิมถึง 40% รายละเอียดวิธีตั้งค่าดูได้จาก <a href=\"https://obsproject.com/forum/resources/nvidia-nvenc-guide.740/\">OBS</a></p>\n<p><img alt=\"No Description\" src=\"https://www.blognone.com/sites/default/files/externals/91fb4d753c66a17f6369291891a02052.png\" /></p>\n<p>ที่มา - <a href=\"https://obsproject.com/blog/obs-studio-29-release-notes\">OBS Studio</a>, <a href=\"https://blogs.nvidia.com/blog/2023/05/02/av1-obs29-youtube/\">NVIDIA</a></p>\n</div></div></div><div><div>Topics: </div><div><div><a href=\"/topics/obs-studio\">OBS Studio</a></div><div><a href=\"/topics/av1\">AV1</a></div><div><a href=\"/topics/live-streaming\">Live Streaming</a></div><div><a href=\"/topics/youtube\">YouTube</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"251b39a3eb3796567dc390dd4b2cd684c9d329afba2b7f4ddf19b4cbb8853e08","category":"Thai"}