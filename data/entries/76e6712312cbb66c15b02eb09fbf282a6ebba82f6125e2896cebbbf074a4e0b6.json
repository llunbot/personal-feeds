{"title":"มีสัญญาณเตือนดังขึ้นขณะลูกเรือ Inspiration4 อยู่ในอวกาศ สาเหตุคือพัดลมในส้วมเสีย","link":"https://www.blognone.com/node/124988","date":1632836195000,"content":"<div><div><div><p>เก็บตกจากภารกิจ <a href=\"https://www.blognone.com/node/124785\">Inspiration4</a> ของ SpaceX เล็กน้อย มีรายงานออกมาว่าขณะที่เหล่าลูกเรือกำลังโคจรรอบโลกในยาน Dragon อยู่ ก็มีสัญญาณเตือนดังขึ้น ซึ่งทั้งหมดได้รับการฝึกมาแล้วกับการรับมือเหตุฉุกเฉิน โดยลูกเรือได้ติดต่อกับศูนย์ควบคุมบนโลกก่อนจะพบว่าเกิดปัญหากับส้วม</p>\n<p>ส้วมของยาน Dragon มีพัดลมจำนวนหนึ่งถูกติดตั้งอยู่เพื่อดูดของเสียที่ลูกเรือขับถ่ายออกมา (หากไม่มีพัดลมนี้ อาจจะมีโศกนาฏกรรมของเสียลอยในยาน) และสัญญาณเตือนดังกล่าวดังขึ้นเพราะพัดลมในส้วมมีปัญหา ทั้งนี้รายงานไม่ได้ระบุว่ามีปัญหาอย่างไร และลูกเรือทั้งหมดก็ยังใช้ห้องน้ำได้ตามปกติจนจบภารกิจ</p>\n<p>นอกจากนี้เรายังได้ทราบว่าการติดต่อระหว่างยาน Dragon กับศูนย์ควบคุมบนโลกนั้นขาดหายไปบางช่วง โดย Jared ระบุว่าตลอดระยะเวลาของภารกิจ การติดต่อถูกตัดขาดไปประมาณ 10% ซึ่งเหล่าลูกเรือก็ไม่ได้ตื่นตกใจแต่อย่างใด</p>\n<p>ย้อนกลับไปตอนภารกิจ Apollo 10 ที่ส่งมนุษย์ไปโคจรรอบดวงจันทร์เมื่อปี 1969 ได้มีเหตุการณ์หนักกว่านี้เกิดขึ้นมาแล้ว หลังนักบินอวกาศรายงานว่าพบอุจจาระลอยอยู่ในยาน ก่อนจะช่วยกันเก็บด้วยถุงพลาสติกธรรมดา โดยเหล่านักบินอวกาศระบุว่า \"กลิ่นเกินบรรยาย\"</p>\n<p>ที่มา - <a href=\"https://edition.cnn.com/2021/09/25/tech/spacex-toilet-waste-management-system-scn/index.html\">CNN</a></p>\n<p><img src=\"https://www.blognone.com/sites/default/files/externals/8388a7873570b62463f0a4f798d75e6d.jpg\" /><em>ภาพโดย SpaceX</em></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76e6712312cbb66c15b02eb09fbf282a6ebba82f6125e2896cebbbf074a4e0b6","category":"Thai"}