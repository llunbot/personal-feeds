{"title":"vivo TWS 2 หูฟังพรีเมียมไร้สาย พร้อมเทคโนโลยีตัดเสียงรบกวนอัจฉริยะ","link":"https://www.blognone.com/node/125401","date":1634810400000,"content":"<div><div><div><p>สาวก vivo คงจะได้สัมผัสกับสมาร์ทโฟน <a href=\"https://www.blognone.com/node/125380\">vivo X70 Series 5G</a> ที่เพิ่งเปิดตัวใหม่จากบทความที่ Blognone รีวิวไปแล้ว</p>\n<p>ซึ่งอีกโปรดักต์ที่เปิดตัวมาพร้อมกันคือ vivo TWS 2 หูฟังไร้สายตัวท็อป ที่คราวนี้มาในดีไซน์ต่างจากรุ่นก่อนหน้า ตัวเคสมีขนาดใหญ่ขึ้น ดังนั้นจึงการันตีได้เลยว่า vivo TWS 2 จะมาพร้อมแบตเตอรีที่อึดขึ้นกว่าเดิมแน่นอน</p>\n<p><img src=\"https://www.blognone.com/sites/default/files/externals/fc18e67d591f0ebeaf987a0781fd85c3.jpg\" /></p>\n<p>ความน่าสนใจคือ เจ้าหูฟังตัวนี้อัดฟีเจอร์พรีเมียมมาให้เต็มที่ ไม่ว่าจะเป็นระบบตัดเสียงรบกวนหรือ ANC (Active Noise Cancellation) คุณภาพเสียงชัดระดับ <strong>DEEP-HD Audio</strong> โดยทั้งหมดนี้มาในราคาเพียง 2,999 บาท</p>\n<p><img src=\"https://www.blognone.com/sites/default/files/externals/be918a6f5d396c163a01b3c5a9207d77.jpg\" /></p>\n<p>โดย vivo เปิดตัวหูฟังมาสองรุ่นคือ vivo TWS 2 และรุ่นเล็ก vivo TWS 2e ในบทความนี้เราจะมารีวิวความเทพของหูฟังตัวนี้มาให้อ่านกัน</p>\n<p>ก่อนเริ่มเข้าใช้งานจริง มาดูที่ตัวสเปก vivo TWS 2 กันก่อน</p>\n<ul>\n<li>ขนาดของหูฟัง 23.8×22.2×30.2mm</li>\n<li>ขนาดของเคสชาร์จ 60.0×24.3×45.4mm</li>\n<li>น้ำหนักรวมเคสชาร์จ  41.9 กรัม</li>\n<li>น้ำหนักหูฟัง 4.7 กรัมต่อข้าง</li>\n<li>ตัวหูฟังมีมาตรฐานกันน้ำและกันฝุ่น IP54</li>\n<li>รองรับBluetooth เวอร์ชั่น 5.2</li>\n<li>เซ็นเซอร์รองรับตรวจจับการสวมใส่ทั้ง 2 ข้าง</li>\n<li>รองรับ Google Fast Pair</li>\n<li>การเชื่อมต่ออัจฉริยะ  Google Assistant, Find My TWS</li>\n<li>รูปแบบการชาร์จ Type-C</li>\n<li>ความจุแบตเตอรี่หูฟัง 43mAh (Min) × 2; 、45mAh (TYP) × 2</li>\n<li>ความจุเคสชาร์จ 485mAh (Min); 505mAh (TYP)</li>\n</ul>\n<p><strong>ความรู้สึกจากการสวมใส่</strong></p>\n<p><img src=\"https://www.blognone.com/sites/default/files/externals/9eef3bdd539b04a848f62d25fe403f33.jpg\" /></p>\n<p>เริ่มจากตัวหูฟัง ใช้ดีไซน์มีก้านยอดนิยม แต่จะมีขนาดที่สั้นกว่า ความรู้สึกแรกเมื่อใส่หูฟังคือแทบไม่รู้สึกถึงหูฟัง In-ear ในหูเลย เนื่องจากมีน้ำหนักเบามาก ตัวหูฟังมีน้ำหนักเพียงข้างละ 4.7 กรัมเท่านั้น นอกจากนี้ vivo ยังเพิ่มจุกหูฟังมาให้สามขนาดในกล่อง เพื่อให้เราสามารถเลือกขนาดจุกหูฟังที่เข้ากับรูหูของเราได้มากที่สุด</p>\n<p>ตัวหูฟังมีส่วนประกอบด้วยยางซิลิโคนที่ออกแบบมาเป็นพิเศษเพื่อให้ขนาดพอดีกับใบหูของคคนเรา และด้วยน้ำหนักที่เบา ทำให้สวมใส่สบายตลอดทั้งวัน</p>\n<p>และด้วยความสามารถกันน้ำและฝุ่น IP54 ทำให้สามารถใส่ออกกำลังกายในประเภทต่างๆ ได้โดยไม่ต้องกลัวว่าเหงื่อจะส่งผลประทบต่อประสิทธิภาพของหูฟัง</p>\n<p><strong>แตะเพียงครั้งเดียว เพื่อปิดเสียงที่ไม่ต้องการ ตัดเสียงรบกวนอัจฉริยะ</strong></p>\n<p><img src=\"https://www.blognone.com/sites/default/files/externals/c9c5bc0b13df102463e0562587491a19.jpg\" /></p>\n<p>มาที่ฟังก์ชั่นเด็ดของ vivo TWS 2 คือระบบตัดเสียงรบกวนอัจฉริยะ ด้วยเทคโนโลยีการออกแบบชิปที่สามารถตัดเสียงรบกวน ช่วยขจัดเสียงรบกวนรอบข้างระหว่างการโทรและเพิ่มเสียงของเราและคู่สนทนาได้ไปพร้อมๆ กัน</p>\n<p>vivo TWS 2 ใช้เทคโนโลยีระบบตัดเสียงรบกวนขั้นสูง สามารถปรับระดับการลดเสียงรบกวนได้อัตโนมัติ และฟีเจอร์ที่น่าประทับใจมากๆ คือ สามารถปรับแต่งเสียงได้เองถึงสามระดับ สูง กลาง ต่ำ สามารถเลือกระดับการตัดเสียงรบกวนให้เข้ากับความต้องการของตัวเองได้ นอกจากนี้ยังช่วยลดเสียงรบกวนจากสิ่งแวดล้อมรอบข้างออกไปได้ถึง 40 เดซิเบล เปิดโหมดการใช้งานได้ด้วยการแตะเพียงครั้งเดียว</p>\n<p>vivo ยังออกแบบไมโครโฟนมาให้ทั้งด้านในและด้านนอก ทำให้สามารถจับเสียงรบกวนได้แบบเรียลไทม์</p>\n<p>โดยไมโครโฟนด้านนอกเป็นบีมฟอร์มมิ่งคู่ สามารถตัดเสียงรบกวนจากสิ่งแวดล้อมได้อย่างแม่นยำ ส่วนไมโครโฟนภายในอีกตัวที่มี SNR สูง ที่จะช่วยรับเสียงของเราได้ดีขึ้น นอกจากนี้ยังมีท่อลมชนิดใหม่ซึ่งช่วยเพิ่มความต้านทานเสียงลมได้ แม้ว่าเราจะอยู่ในสภาพแวดล้อมที่มีเสียงดัง หรือกำลังพูดคุยขณะวิ่งหรือปั่นจักรยาน</p>\n<p><img src=\"https://www.blognone.com/sites/default/files/externals/bbd2bf08b128ebbae22198ca55eaa7f2.jpg\" /></p>\n<p>สรุปแบบง่ายๆ คือ vivo TWS 2 ตัวนี้ นอกจากตัดเสียงรบกวนภายนอกแล้ว ยังช่วยวิเคราะห์สภาพแวดล้อมของผู้ใช้งานว่าอยู่ในสถานที่แบบไหน ก็จะปรับเพิ่มเสียงให้เราได้เรียลไทม์</p>\n<p>vivo TWS 2 ยังมาพร้อมโหมดเปิดรับเสียงภายนอก หรือ Transparency Mode ด้วย ในกรณีที่เราอยากรับฟังเสียงภายนอกบ้างเพื่อความปลอดภัย ช่วยอำนวยความสะดวกไม่ต้องถอดหูฟังเข้าๆ ออกๆ ตลอดเวลา</p>\n<p><strong>คุณภาพเสียงระดับ DEEP-HD Audio</strong></p>\n<p>หูฟัง vivo TWS 2 ได้ทีมผู้เชี่ยวชาญด้านเสียงอย่าง vivo Golden Ears Acoustics Lab ผู้ซึ่งพัฒนาจากสมาร์ตโฟนที่ใช้ชิปเสียง Hi-Fi จนได้รับรางวัล vivo Golden Ears Acoustics มาพัฒนาระบบเสียงในตัวหูฟัง ผลลัพธ์ที่ได้คือ คุณภาพเสียงคมชัด ระดับคุณภาพ DEEP-HD</p>\n<p><img src=\"https://www.blognone.com/sites/default/files/externals/330deebe6404718ef7a4fa382f22b7a6.jpg\" /></p>\n<p>ตัว vivo TWS 2 ใช้เทคโนโลยีการส่งคลื่นเสียง เก็บรายละเอียดได้ดีและได้รับการออกแบบมาเพื่อปรับปรุงประสิทธิภาพเสียงที่คมที่สุด ไม่ว่าเราจะอยู่ในสภาพแวดล้อมแบบไหนก็ตาม</p>\n<p>ประกอบกับตัว ไดร์เวอร์ไดนามิกขนาด 12.2 mm ที่ให้ประสบการณ์การฟังเพลงใกล้เคียงกับการนั่งอยู่ในสตูดิโอ ทำให้การฟังเพลงบน vivo TWS 2 สามารถเก็บรายละเอียดเสียงเพลงได้ทั้งหมด ไม่ว่าจะเป็นเสียงเบส และรายละเอียดเสียงร้องจะถูกขับออกมาให้กังวานยิ่งขึ้น เรียกได้ว่าเป็นประสบการณ์การฟังเลพงระดับพรีเมียมเลยทีเดียว</p>\n<p>อีกฟีเจอร์ที่ชอบมากๆ คือโหมดเล่นเกมด้วยค่าความหน่วงต่ำ ซึ่งมันสำคัญมากๆ สำหรับการเล่นเกมพร้อมกับใส่หูฟัง ระยะระหว่างซาวด์เอฟเฟกต์ในเกม กับเสียงที่ออกมาจากหูฟัง มีความหน่วงเพียง 88 มิลลิวินาที หรือแทบไม่รู้สึกถึงความหน่วงของเสียงเลย</p>\n<p><strong>แบตเตอรีใช้งานยาวนาน สูงสุด 29 ชั่วโมง</strong></p>\n<p><img src=\"https://www.blognone.com/sites/default/files/externals/f856aeb52b88f388c405198f70d6b6d8.jpg\" /></p>\n<p>ด้วยตัวเคส vivo TWS 2 ที่ใหญ่ขึ้น ย่อมมาพร้อมกับขนาดแบตเตอรีที่ใช้งานได้ยาวนานกว่า เมื่อเปิดระบบตัดเสียงรบกวน จะสามารถใช้งานได้นานต่อเนื่องถึง 4.1 ชั่วโมง เมื่อปิดระบบตัดเสียงรบกวน จะสามารถใช้งานได้นานต่อเนื่องถึง 7.3 ชั่วโมง และหากปิดโหมดตัดเสียงรบกวน หรือ ANC จะช่วยยืดเวลาแบตเตอรีออกไปได้ถึง 29 ชั่วโมง</p>\n<p><strong>ภาพรวม</strong></p>\n<p>เรียกได้ว่า vivo TWS 2 เป็นหูฟังราคาถูกที่มาพร้อมคุณสมบัติแบบ All-rouder หรือครอบคลุมครบทุกด้านทั้งพลังเสียงที่เทียบได้กับการนั่งฟังในสตูดิโอ พลังแบตเตอรีที่อยู่ได้นานกว่า 24 ชั่วโมง และที่สำคัญคือ คุณสมบัติตัดเสียงรบกวนรอบข้างอัจฉริยะ ทั้งหมดนี้รวมอยู่ในราคาเพียง 2,999 บาท</p>\n<p>vivo ยังเปิดตัว vivo TWS 2e มาพร้อมกัน เป็นหูฟังรุ่นเล็ก ราคาย่อมเยากว่า เริ่มต้นที่ 2,499 บาทมาเป็นทางเลือกเพิ่มเติมด้วย</p>\n<p><a href=\"https://www.youtube.com/watch?v=eBLVKm_oVNw\">https://www.youtube.com/watch?v=eBLVKm_oVNw</a></p>\n<p><img src=\"https://www.blognone.com/sites/default/files/externals/e67c15a31b35940036b1372e50917080.png\" /></p>\n<p>ทั้ง vivo TWS 2 และ vivo TWS 2e วางแล้วตามร้านค้าชั้นนำและช่องทางออนไลน์</p>\n<p><img src=\"https://www.blognone.com/sites/default/files/externals/7fc98f657c100bfcdaf56814a631c713.jpg\" /></p>\n<p><img src=\"https://www.blognone.com/sites/default/files/externals/4a675e86d300ada0928f8011f807d85b.jpg\" /></p>\n<p><img src=\"https://www.blognone.com/sites/default/files/externals/1febd7e7275505ffc55937211d0fdd26.jpg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/review\">Review</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9264ed6b12234b0c6457ff73d5ac5c99cef0932cab5fbeb2ac7319d91bd28879","category":"Thai"}