{"title":"YouTube ประกาศวิดีโอและครีเอเตอร์ยอดนิยมประจำปี 2021 คอนเทนต์รายการขำขันและละครสั้นมาแรง","link":"https://www.blognone.com/node/126088","date":1638350792000,"content":"<div><div><div><p>YouTube ประเทศไทย ประกาศผลวิดีโอที่ได้รับความนิยมสูงสุดและครีเอเตอร์ยอดนิยมแห่งปี 2564 โดยแบ่งเป็นหมวดคลิปทั่วไป มิวสิควิดีโอ ครีเอเตอร์ยอดนิยม และครีเอเตอร์ดาวรุ่ง แต่คราวนี้มีหมวดครีเอเตอร์ยอดนิยมของ YouTube Shorts ฟีเจอร์คลิปสั้นใหม่ของ YouTube ด้วย และจัดอันดับในเดือนพฤศจิกายน</p>\n<p>คลิปยอดนิยมในหมวดทั่วไป ได้แก่คลิป <a href=\"https://www.youtube.com/watch?v=XIT7nebK6dU\">ตำนานแมลงปอSkizztv (OPZTV fan animation)</a> ของแชนแนลอนิเมชั่นสุดฮา PASULOL คลิปยอดนิยมในหมวดมิวสิควิดีโอได้แก่คลิป <a href=\"https://www.youtube.com/watch?v=wNO6kMJB63I\">SPRITE x GUYGEEGEE - ทน (Prod. by MOSSHU) OFFICIAL MV</a></p>\n<p><img src=\"https://www.blognone.com/sites/default/files/externals/cc301b3b439b98b3e037d6f35bbbec8b.png\" /></p>\n<p>ฝั่งครีเอเตอร์ยอดนิยมได้แก่แชนแนล <a href=\"https://www.youtube.com/channel/UCiHQ5AywCFKF6q-C5dIguVQ\">SpriteDer SPD</a> สโลแกน SPD NO. 1 ผู้ให้ตลอดกาล ทำคอนเทนต์ไลฟ์สไตล์วาไรตี้สนุกสนาน ส่วนครีเอเตอร์ดาวรุ่ง ได้แก่แชนแนล <a href=\"https://www.youtube.com/channel/UC228z909nip9MAucKv9DIpQ/\">พี่น้องไทย</a> คอนเทนต์ละครสั้น และครีเอเตอร์ Shorts ยอดนิยมได้แก่ <a href=\"https://www.youtube.com/channel/UCpwrbrz-7rXOHNDkGtlXZAA\">Taiyang Media</a> แชนแนลละครสั้นและไลฟ์สไตล์ต่างๆ</p>\n<p>กระแสคอนเทนต์แนวไลฟ์สไตล์ขำขันและละครสั้น น่าจะเป็นคอนเทนต์ที่มาแรงในช่วงนี้ นอกจากลำดับในครั้งนี้ ยังสังเกตได้จากมุก “ฉันเป็นประธานบริษัท” ซึ่งมาจากละครสั้นคุณธรรมที่เริ่มต้นใน TikTok น่าสนใจว่าในปีหน้า คอนเทนต์บ้านเราจะมุ่งไปทางไหนต่อ</p>\n<p><img src=\"https://www.blognone.com/sites/default/files/externals/81bd48c5ffc7d01cdcdb3f3e8567db86.png\" /></p>\n<p>ที่มา - จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba3252349956b205566779e395127cf3e4a8f336011c97f8b49c8e3fc5d85b47","category":"Thai"}