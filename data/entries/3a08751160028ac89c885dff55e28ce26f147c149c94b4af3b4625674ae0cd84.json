{"title":"Spotify ยอมให้ Audiobook ที่พากย์เสียงด้วย AI ขึ้นมาขายบนแพลตฟอร์มแล้ว","link":"https://www.blognone.com/node/144830","date":1740105779000,"content":"<div><div><div><p>Spotify ประกาศรองรับหนังสือเสียง (audiobook) ที่พากย์เสียงโดย AI แล้ว โดยจะรองรับเฉพาะหนังสือเสียงที่ใช้เทคโนโลยีของบริษัทพาร์ทเนอร์ชื่อ <a href=\"https://elevenlabs.io/use-cases/audiobooks\">ElevenLabs</a> ในการอ่านออกเสียงที่มีคุณภาพสูง</p>\n<p>Spotify บอกว่าการใช้ AI อ่านออกเสียงให้ เป็นวิธีการสร้างหนังสือเสียงที่ประหยัดต้นทุน และเทคโนโลยีของ ElevenLabs ให้เสียงที่มีคุณภาพสูง มีหลายเสียงให้เลือก ตั้งค่าได้หลากหลาย รองรับการให้เสียง 29 ภาษา (ยังไม่มีภาษาไทย) จึงเป็นอีกทางเลือกสำหรับเจ้าของหนังสือที่ต้องการสร้างหนังสือเวอร์ชันเสียง หนังสือเสียงที่พากย์ด้วย AI จะมีข้อความว่า “This audiobook is narrated by a digital voice.” เพิ่มมาเป็นประโยคแรกตอนที่เริ่มกดเล่น</p>\n<p>ก่อนหน้านี้ Spotify ยอมรับหนังสือเสียงที่ใช้ \"เสียงดิจิทัล\" จากแพลตฟอร์ม Google Play Books มาวางขายบน Spotify แต่รอบนี้เป็นการยอมรับหนังสือเสียงโดยตรงผ่านแพลตฟอร์ม Findaway Voices ของ Spotify เองเลย</p>\n<p>ที่มา - <a href=\"https://newsroom.spotify.com/2025-02-20/spotify-opens-up-support-for-elevenlabs-audiobook-content/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/9a099a79c3c1b75ddcff69e10eae0547.jpeg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/audio-books\">Audio Books</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a08751160028ac89c885dff55e28ce26f147c149c94b4af3b4625674ae0cd84","category":"Thai"}