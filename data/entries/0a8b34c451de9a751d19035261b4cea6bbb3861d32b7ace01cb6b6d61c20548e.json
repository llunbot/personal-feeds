{"title":"Alphabet แยกโครงการ Taara ออกมาเป็นบริษัทอิสระ ให้บริการอินเทอร์เน็ตความเร็วสูงเทคโนโลยีลำแสง","link":"https://www.blognone.com/node/145312","date":1742255481000,"content":"<div><div><div><p>Alphabet ประกาศว่า <a href=\"https://www.blognone.com/node/124798\">Taara</a> โครงการพัฒนาเทคโนโลยีส่งข้อมูลอินเทอร์เน็ตด้วยลำแสง จะแยกออกมาเป็นบริษัทอิสระจากโครงการบ่มเพาะสตาร์ทอัป X รวมทั้งรับเงินเพิ่มจากนักลงทุนนำโดย Series X Capital ส่วน Alphabet ยังคงถือหุ้นใน Taara แต่เป็นส่วนน้อย</p>\n<p>Taara พัฒนาเทคโนโลยีรับส่งข้อมูลอินเทอร์เน็ตด้วยอุปกรณ์รับส่งลำแสงแคบ ที่มองไม่เห็นด้วยตาเปล่า Taara Lightbridge มีจุดเด่นคือการติดตั้งและดูแลได้ง่าย โดยเฉพาะในพื้นที่ซึ่งการลงทุนลากสายไฟเบอร์มีต้นทุนสูงมาก เช่น จุดที่มีประชากรหนาแน่น, ข้ามแม่น้ำ-ทะเล, พื้นที่ยากต่อการเข้าถึง ตลอดจนอุทยานแห่งชาติ ความเร็วสูงสุดที่ทำได้ตอนนี้คือ 20Gbps ในระยะทางสูงสุด 20 กิโลเมตร</p>\n<p>ปัจจุบัน Taara มีการทดสอบใช้งานใน 12 ประเทศทั่วโลก รวมทั้งทดลองนำมาใช้ในงานซึ่งมีผู้เข้าร่วมงานจำนวนมากเช่นเทศกาลดนตรี Coachella เป็นต้น</p>\n<p>Taara เป็นโครงการที่ถูกพัฒนาต่อจาก Loon โครงการรับส่งข้อมูลอินเทอร์เน็ตในพื้นที่ห่างไกลด้วยบอลลูนซึ่งปิดตัวไปแล้ว โดยใช้เทคโนโลยีรับส่งข้อมูลด้วยลำแสงมาติดตั้งเป็นสถานีตามพื้นที่ห่างไกล ตลอดจน<a href=\"https://www.blognone.com/node/145009\">พัฒนาชิปประมวลผล</a>สำหรับอุปกรณ์รับส่งโดยเฉพาะ</p>\n<p>ที่มา: <a href=\"https://x.company/blog/posts/taara-graduation/\">X</a> และ <a href=\"https://www.engadget.com/mobile/alphabets-starlink-competitor-taara-is-spinning-off-into-an-independent-company-154653176.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/a7d47ac0e21732795c241e248d443395.jpeg\" /></p>\n</div></div></div><div><div>Topics: </div><div><div><a href=\"/topics/x\">X</a></div><div><a href=\"/topics/alphabet\">Alphabet</a></div><div><a href=\"/topics/taara\">Taara</a></div><div><a href=\"/topics/internet\">Internet</a></div><div><a href=\"/topics/telecom\">Telecom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a8b34c451de9a751d19035261b4cea6bbb3861d32b7ace01cb6b6d61c20548e","category":"Thai"}