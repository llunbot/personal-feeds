{"title":"พรรคเพื่อไทยประกาศแจกเงินดิจิทัล 10,000 บาทกระตุ้นเศรษฐกิจ ผ่านวอลเล็ต ใช้บล็อกเชน","link":"https://www.blognone.com/node/133342","date":1680861154000,"content":"<div><div><div><p>พรรคเพื่อไทย ประกาศนโยบายแจกเงินดิจิทัลวอลเล็ต 10,000 บาท ให้ประชาชนทุกคนที่มีอายุเกิน 16 ปีขึ้นไป เพื่อเป็นการกระตุ้นเศรษฐกิจ <a href=\"https://www.blognone.com/node/133062\">ตามนโยบายที่ประกาศไว้ก่อนหน้านี้</a></p>\n<p>วันนี้ (7 เมษายน) พรรคเพื่อไทยได้แถลงรายละเอียดเพิ่มเติมของนโยบายดิจิทัลวอลเล็ต โดยมี นายเศรษฐา ทวีสิน แคนดิเดตนายกรัฐมนตรี, นพ.พรหมินทร์ เลิศสุริย์เดช ประธานคณะทำงานนโยบายและประธานกรรมการด้านเศรษฐกิจ, นายเผ่าภูมิ โรจนสกุล รองเลขาธิการพรรค, นายจักรพงษ์ แสงมณี นายทะเบียนพรรค เป็นผู้ร่วมแถลง</p>\n<p>สรุปรายละเอียดที่ถอดความโดย<a href=\"https://www.matichon.co.th/politics/news_3916132\">เว็บไซต์มติชน</a></p>\n<ul>\n<li>ตั้งใจให้เป็นเงินดิจิทัล ไม่ให้เงินสด เพราะต้องการนำเทคโนโลยีมาจำกัดวิธีการใช้เงินบางประเภทที่ไม่เหมาะสมได้ เช่น การพนัน ยาเสพติด หนี้นอกระบบ</li>\n<li>สามารถนำเงินดิจิทัลไปจ่ายค่าน้ำ ค่าไฟฟ้า ค่าน้ำมันได้ แต่ไม่อนุญาตให้ใช้ซื้อบุหรี่และใช้หนี้นอกระบบ</li>\n<li>กำหนดระยะเวลาให้ใช้ภายใน 6 เดือน และจำกัดรัศมีการใช้งานตามบัตรประชาชน 4 กิโลเมตร หากพื้นที่ไหนไม่มีร้านค้าสามารถขยายได้ (นายเศรษฐาบอกว่าด้วยเทคโนโลยีบล็อกเชนจะขยายได้เป็น 7.5 กิโลเมตรหรือไกลกว่านั้น) แต่จะไม่อนุญาตให้ใช้นอกพื้นที่ได้เพราะต้องการกระตุ้นเศรษฐกิจชุมชน หากอาศัยอยู่คนละที่กับที่อยู่ในทะเบียนบ้าน จำเป็นต้องกลับไปเยี่ยมบ้านเท่านั้น</li>\n<li>นโยบายเงินดิจิทัล 10,000 บาทเป็นการกระตุ้นเศรษฐกิจในระยะสั้น แต่ในช่วง 6 เดือนจะมีมาตรการทางเศรษฐกิจอื่นๆ รองรับด้วย</li>\n<li>จากนี้ไป คนไทยจะมี 2 บัญชี คือ บัญชีออมทรัพย์ทั่วไป และ บัญชีดิจิทัลวอลเล็ต โดยใช้บล็อกเชนเขียนเงื่อนไขลงไปบนเงิน ว่าต้องใช้ภายใน 6 เดือน และรัศมี 4 กิโลเมตร ซึ่งแตกต่างจากแอพเป๋าตังเป็นเงินในโลกยุคเก่า</li>\n<li>หลังครบ 6 เดือนแล้ว สิ่งที่ได้กลับมาในระยะยาวคือโครงสร้างพื้นฐานทางการเงินยุคใหม่ ที่อิงอยู่บน central bank digital currency (CBDC)</li>\n<li>จะให้ประชาชนเลือกระหว่างบัตรคนจน กับกระเป๋าเงินดิจิทัล อย่างใดอย่างหนึ่ง ส่วนที่มาของเงินจะมาจากงบประมาณบัตรคนจน 5 หมื่นล้านบาท, การรีดงบประมาณส่วนเงินในรายจ่ายงบประมาณปี 67 \"หลายแสนล้าน\", การเก็บภาษีที่เพิ่มขึ้นจากการกระตุ้นเศรษฐกิจอีก 2 แสนล้าน</li>\n<li>คาดว่าจะเริ่มโครงการได้วันที่ 1 มกราคม 2567</li>\n</ul>\n<p>ที่มา - <a href=\"https://www.matichon.co.th/politics/news_3916132\">มติชน</a>, <a href=\"https://voicetv.co.th/read/tH1g7fUMR\">Voice TV</a>, <a href=\"https://www.thairath.co.th/news/politic/2674496\">ไทยรัฐ</a></p>\n</div></div></div><div><div>Topics: </div><div><div><a href=\"/topics/pheu-thai-party\">Pheu Thai Party</a></div><div><a href=\"/topics/thailand\">Thailand</a></div><div><a href=\"/topics/politics\">Politics</a></div><div><a href=\"/topics/blockchain\">Blockchain</a></div><div><a href=\"/topics/cbdc\">CBDC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"119dc508d07dd3b335e1b7b5c079014f14ba56984e2d8a1863457aa397457c96","category":"Thai"}