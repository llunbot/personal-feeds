{"title":"ไมโครซอฟท์โอเพนซอร์ส MS-DOS 4.0 นำซอร์สโค้ดขึ้น GitHub","link":"https://www.blognone.com/node/139421","date":1714092306000,"content":"<div><div><div><p>ไมโครซอฟท์ประกาศเปิดซอร์สโค้ดของ MS-DOS 4.00 นำขึ้น <a href=\"https://github.com/microsoft/MS-DOS\">GitHub</a> ให้เผยแพร่ทั่วไป</p>\n<p><a href=\"https://www.blognone.com/node/54723\">ไมโครซอฟท์เคยเปิดซอร์สโค้ดของ MS-DOS 1.25 และ 2.0 ในปี 2014</a> และ<a href=\"https://www.blognone.com/node/105555\">นำขึ้น GitHub ในปี 2018</a> ประกาศรอบนี้คือการเปิดซอร์สโค้ดของเวอร์ชัน 4.0 ที่ใหม่กว่าเดิม</p>\n<p>MS-DOS v4.00 เป็นการพัฒนาร่วมกันของไมโครซอฟท์และ IBM โดยการเปิดซอร์สครั้งนี้เกิดจาก <a href=\"https://www.blognone.com/news/19296/ray-ozzie-%E0%B8%A5%E0%B8%87%E0%B8%88%E0%B8%B2%E0%B8%81%E0%B8%95%E0%B8%B3%E0%B9%81%E0%B8%AB%E0%B8%99%E0%B9%88%E0%B8%87-%E0%B9%80%E0%B8%95%E0%B8%A3%E0%B8%B5%E0%B8%A2%E0%B8%A1%E0%B8%AD%E0%B8%AD%E0%B8%81%E0%B8%88%E0%B8%B2%E0%B8%81%E0%B9%84%E0%B8%A1%E0%B9%82%E0%B8%84%E0%B8%A3%E0%B8%8B%E0%B8%AD%E0%B8%9F%E0%B8%97%E0%B9%8C\">Ray Ozzie อดีต CTO ของไมโครซอฟท์</a> ค้นพบแผ่นฟล็อปปี้ดิสก์ที่มีไบนารีของ DOS 4.0 Beta เขาจึงคุยกับนักวิจัยชื่อ Connor “Starfrost” Hyde เพื่อค้นคว้าหาประวัติศาสตร์ของ DOS ร่วมกัน และติดต่อกลับไปยังฝ่ายโอเพนซอร์สของไมโครซอฟท์ Microsoft Open Source Programs Office (OSPO) เพื่อขอให้เปิดซอร์สของ DOS ออกมา</p>\n<p>ทีมของไมโครซอฟท์กลับไปค้นหาและพบซอร์สโค้ดของ MS DOS 4.00 จึงตัดสินใจเปิดซอร์สในที่สุด (ใช้ไลเซนส์แบบ MIT) การปล่อยของครั้งนี้ยังรวมถึง<a href=\"https://github.com/microsoft/MS-DOS/tree/main/v4.0-ozzie\">ไฟล์ไบนารีของ Ozzie</a> และเอกสารเก่าๆ ที่สแกนเป็น PDF มาแจกจ่ายกันด้วย</p>\n<p>ที่มา - <a href=\"https://cloudblogs.microsoft.com/opensource/2024/04/25/open-sourcing-ms-dos-4-0/?WT.mc_id=-blog-scottha\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/81accc0d0388f5ad459dbf20bfe176b1.jpeg\" /></p>\n</div></div></div><div><div>Topics: </div><div><div><a href=\"/topics/ms-dos\">MS-DOS</a></div><div><a href=\"/topics/microsoft\">Microsoft</a></div><div><a href=\"/topics/open-source\">Open Source</a></div><div><a href=\"/topics/ray-ozzie\">Ray Ozzie</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28623248507d0705cfcad67da9c3624421374c2d573a4ecc564aa1cd3c35c4e1","category":"Thai"}