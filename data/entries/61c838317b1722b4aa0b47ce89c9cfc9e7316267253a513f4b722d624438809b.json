{"title":"ทำจริง! Google Maps เปลี่ยนชื่ออ่าวเม็กซิโกเป็นอ่าวอเมริกา สำหรับผู้ใช้ในสหรัฐฯ","link":"https://www.blognone.com/node/144599","date":1739243544000,"content":"<div><div><div><p>Google Maps <a href=\"https://www.blognone.com/node/144364\">เปลี่ยนชื่ออ่าวเม็กซิโกเป็นอ่าวอเมริกาแล้ว</a> สำหรับผู้ใช้งานในสหรัฐอเมริกา ตามการเปลี่ยนแปลงใน Geographic Names Information System (GNIS) หรือระบบสารสนเทศภูมิศาสตร์</p>\n<p>ชื่อของอ่าวอเมริกาจะเห็นได้เฉพาะผู้ใช้งานในสหรัฐฯ เท่านั้น ขณะที่ผู้ใช้ในเม็กซิโกยังเห็นชื่ออ่าวเม็กซิโกเหมือนเดิม ส่วนผู้ใช้งานจากประเทศอื่นเห็นทั้งสองชื่อใน Google Maps</p>\n<p>Google อธิบายว่าชื่อที่ผู้ใช้งานเห็นใน Maps ขึ้นอยู่กับที่อยู่ในประเทศ ซึ่งกำหนดจากระบบปฏิบัติการของโทรศัพท์ ซิม เครือข่าย และตำแหน่งที่ตั้ง และหากใช้งาน Maps บนเว็บ ชื่อสถานที่ขึ้นอยู่กับภูมิภาคที่ผู้ใช้งานเลือกในการตั้งค่าการค้นหา หรือตำแหน่งของอุปกรณ์ของคุณ</p>\n<p>ที่มา: <a href=\"https://blog.google/products/maps/united-states-geographic-name-change-feb-2025/\">Google</a></p>\n<p><img alt=\"alt=&quot;Google&quot;\" src=\"https://www.blognone.com/sites/default/files/externals/3a93b4b519fc714bfed4be8e32eee768.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/politics\">Politics</a></div><div><a href=\"/topics/google\">Google</a></div><div><a href=\"/topics/united-states\">United States</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61c838317b1722b4aa0b47ce89c9cfc9e7316267253a513f4b722d624438809b","category":"Thai"}