{"title":"Satya Nadella บอกโค้ดใน Microsoft ประมาณ 20-30% ตอนนี้ ถูกเขียนด้วย AI","link":"https://www.blognone.com/node/146158","date":1746011883000,"content":"<div><div><div><p>Satya Nadella ซีอีโอไมโครซอฟท์ ขึ้นเวทีในงานสัมมนา LlamaCon ของ Meta ซึ่งเป็นการพูดคุยร่วมกับซีอีโอ Mark Zuckerberg โดยเนื้อหาช่วงหนึ่ง Nadella พูดถึงการใช้ AI ช่วยเขียนโค้ดในไมโครซอฟท์</p>\n<p>เขาบอกว่าตอนนี้มีโค้ดประมาณ 20-30% ใน Repository ของไมโครซอฟท์ ที่เขียนขึ้นจาก AI ในบางโครงการอาจเป็น AI เขียนทั้งหมดเลยด้วย ซึ่งแนวโน้มมีแต่เพิ่มมากขึ้น</p>\n<p>จากนั้น Nadella เลยถามกลับ Zuckerberg ว่า Meta มีโค้ดภายในที่เขียนด้วย AI มากน้อยแค่ไหน เขาบอกว่าไม่ทราบตัวเลขที่แน่นอน แต่โมเดล AI ที่สร้างอยู่ตอนนี้ มีเป้าหมายให้สามารถพัฒนาโมเดล AI ขึ้นมาเองต่อได้ในอนาคตด้วย ปีหน้าตัวเลขอาจอยู่ที่ครึ่งหนึ่งของโครงการทั้งหมด</p>\n<p>ที่มา: <a href=\"https://www.cnbc.com/2025/04/29/satya-nadella-says-as-much-as-30percent-of-microsoft-code-is-written-by-ai.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/6c0d4c28fe77268cd820e0cff43dd70e.png\" /></p>\n</div></div></div><div><div>Topics: </div><div><div><a href=\"/topics/satya-nadella\">Satya Nadella</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/code\">Code</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c29a1517378a638742346c2a0c08c60ed6ca321d3e5b6da79eede632f115666","category":"Thai"}