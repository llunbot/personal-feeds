{"title":"Dell Technologies อัพเดตแพลตฟอร์ม APEX ขยายการทำงานทั้งระดับพีซีจนถึงพับลิกคลาวด์","link":"https://www.blognone.com/node/133977","date":1684898725000,"content":"<div><div><div><p>Dell Technologies ประกาศเพิ่มการรองรับของแพลตฟอร์มมัลติคลาวด์ Dell APEX ทำให้สามารถทำงานร่วมกับแพลตฟอร์ม as-a-Service และเครื่องมือต่าง ๆ ได้สมบูรณ์แบบยิ่งขึ้น โดยสามารถจัดการและบริหารต้นทุนได้จบในแพลตฟอร์มเดียว ทั้งในระดับพีซี ออนพรีมิส ไปจนถึงพับลิกคลาวด์</p>\n<p>โดย Dell APEX Cloud Platforms รองรับการจัดการทั้งข้อมูลและแอพพลิเคชัน ทำงานร่วมกับบริการคลาวด์ทั้ง Microsoft Azure, Red Hat OpenShift และ VMware ส่วนเครื่องมือจัดการสตอเรจมีทั้ง Dell APEX Block Storage for AWS, Dell APEX Block Storage for Microsoft Azure และ Dell APEX File Storage for AWS ที่ทำงานร่วมกับสตอเรจของ Dell จากออนพรีมิสไปยังพับลิกคลาวด์</p>\n<p>Dell APEX ยังขยายไปสู่ระดับพีซีและเซิร์ฟเวอร์ผ่าน Dell APEX Compute สำหรับบริการจัดการทรัพยากรและเวิร์กโหลดในศูนย์ข้อมูล ตลอดจน Dell APEX PC-as-a-Service (PCaaS) ที่ช่วยควบคุมค่าใช้จ่ายได้มากขึ้น</p>\n<p>บริการคลาวด์และสตอเรจของ APEX ที่ประกาศจะเริ่มให้ใช้งานได้ตั้งแต่ครึ่งหลังของปี 2023 ส่วนของ AWS, APEX Compute และ APEX PCaaS เริ่มใช้งานได้แล้ว</p>\n<p>ที่มา: <a href=\"https://www.dell.com/en-us/dt/corporate/newsroom/announcements/detailpage.press-releases~usa~2023~05~dell-apex-portfolio-advancements-help-customers-strengthen-multicloud-strategies-and-simplify-it-operations.htm#/filter-on/Country:en-us\">Dell Technologies</a></p>\n<p><img alt=\"No Description\" src=\"https://www.blognone.com/sites/default/files/externals/b5e9bb30afffecdb8904d014de197179.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/cloud-computing\">Cloud Computing</a></div><div><a href=\"/topics/cloud-storage\">Cloud Storage</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60be5405e559b8ded5d2b85e4a5d93666489ab04445be232a54daccd62508dcc","category":"Thai"}