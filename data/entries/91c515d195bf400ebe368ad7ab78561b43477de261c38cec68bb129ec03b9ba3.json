{"title":"Elon Musk ประกาศย้ายสำนักงานใหญ่ X และ SpaceX ออกจากรัฐแคลิฟอร์เนีย","link":"https://www.blognone.com/node/140914","date":1721172240000,"content":"<div><div><div><p>Elon Musk โพสต์ใน X ว่า เขาจะย้ายสำนักงานใหญ่ของสองบริษัทที่เป็นเจ้าของคือ X และ SpaceX ออกจากรัฐแคลิฟอร์เนีย ไปที่เมืองออสติน ในรัฐเท็กซัส โดยให้เหตุผลว่าเพราะรัฐแคลิฟอร์เนียเพิ่งลงนามรับรองกฎหมายซึ่งเป็นฟางเส้นสุดท้ายสำหรับเขา เพราะจะสร้างผลกระทบต่อครอบครัวและบริษัทที่อยู่ในรัฐ</p>\n<p>กฎหมายที่ Gavin Newsom ผู้ว่าการรัฐแคลิฟอร์เนียลงนามรับรอง เป็นการห้ามเจ้าหน้าที่โรงเรียนของรัฐเปิดเผยข้อมูลเพศที่นักเรียนระบุไว้ในเอกสาร ซึ่งรวมถึงการแจ้งกับผู้ปกครองด้วย ถ้าหากนักเรียนไม่ยินยอมให้เปิดเผย เป้าหมายของกฎหมายนี้เพื่อปกป้องนักเรียนจากการถูกกดดันด้านต่าง ๆ และทำให้โรงเรียนเป็นสถานที่ปลอดภัย อย่างไรก็ตามกฎหมายนี้ถูกวิจารณ์ว่าเป็นการลดสิทธิของผู้ปกครองในการรับทราบข้อมูล</p>\n<p>Greg Abbott ผู้ว่าการรัฐเท็กซัส โควทโพสต์ของ Musk และบอกว่าการย้ายสำนักงานใหญ่ SpaceX มาที่เท็กซัส จะทำให้รัฐเท็กซัสโดดเด่นเรื่องการสำรวจทางอวกาศไปอีก</p>\n<p>ที่มา: <a href=\"https://www.wsj.com/us-news/law/elon-musk-says-he-will-move-x-and-spacex-headquarters-out-of-california-dbfe0789\">The Wall Street Journal</a></p>\n<p><img src=\"https://www.blognone.com/sites/default/files/externals/6a873a94f147cc38986d1765c6461c5b.jpg\" /></p>\n<blockquote><p>BREAKING.<a href=\"https://twitter.com/elonmusk?ref_src=twsrc%5Etfw\">@elonmusk</a> announces the move of SpaceX headquarters to the great state of Texas.This cements Texas as the leader in space exploration. <a href=\"https://t.co/n5BqQcuZRc\">https://t.co/n5BqQcuZRc</a></p>\n<p>— Greg Abbott (@GregAbbott_TX) <a href=\"https://twitter.com/GregAbbott_TX/status/1813292416151011432?ref_src=twsrc%5Etfw\">July 16, 2024</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/california\">California</a></div><div><a href=\"/topics/texas\">Texas</a></div><div><a href=\"/topics/spacex\">SpaceX</a></div><div><a href=\"/topics/x-company\">X.com</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91c515d195bf400ebe368ad7ab78561b43477de261c38cec68bb129ec03b9ba3","category":"Thai"}