{"title":"SaGa Frontier 2 Remastered เกมปี 1999 บนเครื่อง PS1 สไตล์ภาพวาดสีน้ำ วางขายแล้ว","link":"https://www.blognone.com/node/145526","date":1743138246000,"content":"<div><div><div><p>Square Enix ประกาศรีมาสเตอร์ SaGa Frontier 2 พร้อมวางขายทันทีบนเกือบทุกแพลตฟอร์มคือ Nintendo Switch, PS5, PS4, Steam, iOS, Android (ยกเว้น Xbox ตามเคย)</p>\n<p>SaGa Frontier 2 เป็นเกมตระกูล SaGa บนเครื่อง PS1 วางขายเมื่อปี 1999 โดยมีชื่อเสียงเรื่องงานภาพสไตล์สีน้ำ แตกต่างจากเกม 3D ในยุคนั้น เกมถือเป็นภาคที่ 8 ของซีรีส์ SaGa (ภาค 1-3 บนเครื่อง FC ในชื่อ SaGa, 4-6 บนเครื่อง SFC ในชื่อ Romancing SaGa)</p>\n<p>เกม SaGa Frontier 1 ที่ออกในปี 1997 ถูกนำมารีมาสเตอร์ก่อนแล้วในปี 2021 จึงไม่น่าแปลกใจอะไรที่เกม SaGa Frontier 2 จะถูกรีมาสเตอร์ตามมา</p>\n<p>เนื้อเรื่องของ SaGa Frontier 2 มีตัวเอกสองคนคือเจ้าชาย Gustave ที่ใช้เวทย์มนตร์ไม่ได้ และ William Knights นักผจญภัย ผู้เล่นจะต้องรับบทเป็นตัวเอกทั้งสองคนสลับช่วงกันไป รูปแบบเกมเพลย์เป็น turn-based RPG ตามยุคสมัย แต่มีบางส่วนที่เป็น tactical RPG วางยูนิตรบในสงครามขนาดใหญ่ด้วย</p>\n<p>เกมเวอร์ชันรีมาสเตอร์ปรับปรุงกราฟิกใหม่เป็น HD, เปลี่ยนแปลง UI ของเมนูใหม่ และเพิ่มเนื้อหาบทใหม่ที่ไม่มีในเกมต้นฉบับ, เพิ่มมินิเกมที่เดิมมีเฉพาะบนเครื่อง PocketStation ในญี่ปุ่น</p>\n<p>ที่มา - <a href=\"https://www.square-enix-games.com/en_US/news/saga-frontier-2-remastered\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/de710a65bdf876040866c4823da58c73.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/41bd4cac2b7517891e3953976ca31e00.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b10615ab20b1f966d3e00029e1631755.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/b51633973c055922121e08bd43fd4fac.jpg\" /></p>\n</div></div></div><div><div>Topics: </div><div><div><a href=\"/topics/romancing-saga\">Romancing SaGa</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76b80ffec92b43dc096ed51bb465794526964700590ebfab82ffe349ee85e31f","category":"Thai"}