{"title":"เปิดตัว Arc Raiders เกมยิงไซไฟ Co-op จากบริษัทใหม่ของอดีตซีอีโอ DICE","link":"https://www.blognone.com/node/126256","date":1639135813000,"content":"<div><div><div><p>Patrick Söderlund เป็นอดีตซีอีโอของ DICE ผู้สร้างเกม Battlefield ระหว่างปี 2000-2006 และหลังจากนั้นขึ้นมาเป็นหัวหน้าสตูดิโอเกมของ EA ทั้งหมด เขาลาออกจาก EA ในปี 2018 มาตั้งบริษัท Embark Studios โดยมีสมาชิกจาก DICE หลายคนมาร่วมทีม</p>\n<p>หลังเงียบหายไป 3 ปี วันนี้ Embark Studios เปิดตัวผลงานแรกคือ Arc Raiders เกมยิงแนวไซไฟ co-op PvE ที่ผู้เล่นฝ่ายมนุษย์ต้องช่วยกันต่อสู้กับฝูงหุ่นยนต์ ARC ที่มารุกรานดวงดาวที่อาศัยอยู่ (ดูจากคลิปเทรลเลอร์ก็มีกลิ่นอายของ Battlefield และ Star Wars Battlefront อยู่มาก)</p>\n<p>Arc Raiders เป็นเกม free-to-play เปิดให้เล่นในปี 2022 บนพีซี, PS5, Xbox Series X|S โดยเกมเวอร์ชันพีซีจะขายทั้งบน Steam, Epic Games Store และ GeForce Now</p>\n<p><img src=\"https://www.blognone.com/sites/default/files/externals/22808b524aa58f1fbc0675e37256b951.jpg\" /></p>\n<p>ที่มา - <a href=\"https://www.ign.com/articles/arc-raiders-ex-dice-devs-new-game-co-op-pve-sci-fi-shooter\">IGN</a></p>\n</div></div></div><div><div>Topics: </div><div><div><a href=\"/topics/arc-raiders\">Arc Raiders</a></div><div><a href=\"/topics/games\">Games</a></div><div><a href=\"/topics/dice\">DICE</a></div><div><a href=\"/topics/embark-studios\">Embark Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd0fc28851d20bc47f641c65fd3af763c5e358e4e67f4a9f96c994c9086a4792","category":"Thai"}