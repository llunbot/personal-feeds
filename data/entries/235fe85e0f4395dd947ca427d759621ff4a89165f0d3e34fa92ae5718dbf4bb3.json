{"title":"ซีอีโอ Saber ยืนยันเอง โครงการเกม Star Wars: KOTOR Remake ยังพัฒนาอยู่ ไม่ถูกทิ้ง","link":"https://www.blognone.com/node/145289","date":1742094344000,"content":"<div><div><div><p>ความคืบหน้าของเกม Star Wars: Knights of the Old Republic (KOTOR) Remake <a href=\"https://www.blognone.com/node/124675\">ที่เปิดตัวในปี 2021</a>, <a href=\"https://www.blognone.com/node/129537\">มีปัญหาในการพัฒนา</a>, <a href=\"https://www.blognone.com/node/129972\">ถูกเปลี่ยนสตูดิโอเป็น Saber ในปี 2022</a>, <a href=\"https://www.blognone.com/node/135996\">ถูกลบข้อมูลออกจากเว็บโซนี่ปี 2023</a>, <a href=\"https://www.blognone.com/node/138707\">Saber แยกตัวจากบริษัทแม่ Embracer ปี 2024</a> หลังจากนั้นยังไม่รู้ชะตากรรมว่าเป็นอย่างไรต่อ</p>\n<p>ล่าสุด Matt Karch ซีอีโอของ Saber ให้สัมภาษณ์กับเว็บ Game File ในช่วงปลายปี 2024 (บทสัมภาษณ์เพิ่งถูกเผยแพร่) ยืนยันว่าโครงการเกม KOTOR Remake ยังคงพัฒนาอยู่ แต่ไม่เปิดเผยข้อมูลอะไรมากกว่านั้น</p>\n<p>Star Wars: Knights of the Old Republic ภาคต้นฉบับถูกพัฒนาโดย BioWare ออกขายในปี 2003 และประสบความสำเร็จอย่างสูง หลังจากนั้นมีเกมภาค 2 ที่พัฒนาโดย Obsidian Entertainment และเกมออนไลน์ The Old Republic ที่พัฒนาโดย BioWare</p>\n<p>ที่มา - <a href=\"https://www.gamefile.news/p/saber-embracer-savvy-games-space-marine-russia\">Game File</a> via <a href=\"https://www.videogameschronicle.com/news/ps5s-star-wars-knights-of-the-old-republic-remake-is-still-in-development-studio-confirms/\">VGC</a></p>\n<p><img src=\"https://www.blognone.com/sites/default/files/externals/de1c8fbd8bd632dfb22ed1ce6979ad7b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/saber-interactive\">Saber Interactive</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"235fe85e0f4395dd947ca427d759621ff4a89165f0d3e34fa92ae5718dbf4bb3","category":"Thai"}