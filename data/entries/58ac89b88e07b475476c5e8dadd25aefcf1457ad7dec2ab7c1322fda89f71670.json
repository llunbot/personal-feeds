{"title":"AIS รายงานผลประกอบการไตรมาส 2/2567 ผู้ใช้งาน 45.7 ล้านเลขหมาย","link":"https://www.blognone.com/node/141268","date":1722944374000,"content":"<div><div><div><p>AIS รายงานผลประกอบการของไตรมาสที่ 2 ปี 2567 มีรายได้รวม 51,332 ล้านบาท มีกำไรสุทธิ 8,577 ล้านบาท เป็นผลจากการส่งมอบบริการตามความต้องการของลูกค้า และการบริหารจัดการค่าใช้จ่ายอย่างมีประสิทธิภาพ ตามวิสัยทัศน์การเป็น Cognitive Tech-Co หรือองค์กรเทคโนโลยีโทรคมนาคมอัจฉริยะ</p>\n<p>ธุรกิจโทรศัพท์เคลื่อนที่ได้รับประโยชน์จากการเติบโตในภาคการท่องเที่ยว โดยเฉพาะช่วงเทศกาลสงกรานต์จากนักท่องเที่ยวต่างชาติ จำนวนผู้ใช้บริการ 45.7 ล้านเลขหมาย เพิ่มขึ้น 6.4 แสนเลขหมายจากไตรมาสก่อนหน้านี้ เป็นผู้ใช้บริการ 5G 10.6 ล้านเลขหมาย เพิ่มขึ้น 36% เมื่อเทียบกับไตรมาสเดียวกันในปีก่อน โครงข่าย 5G ตอนนี้ครอบคลุมมากกว่า 95% ของพื้นที่ประชากร</p>\n<p>ธุรกิจบรอดแบนด์ มีจำนวนผู้ใช้บริการภายใต้แบรนด์ AIS 3BB FIBRE3 อยู่ที่ 4.9 ล้านราย เพิ่มขึ้น 66,900 ราย และธุรกิจบริการลูกค้าองค์กรมีการเติบโต 14%</p>\n<p>AIS ระบุว่าบริษัทยังคงเป้าหมายการลงทุนภายในปีนี้บนงบประมาณ 25,000-26,000 ล้านบาท</p>\n<p>ที่มา: อีเมลประชาสัมพันธ์</p>\n<p><img alt=\"No Description\" src=\"https://www.blognone.com/sites/default/files/externals/53f4ef6c42479fb8d2b5417ce9f15fff.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e8283af06b5586c88526fc9493cbcb6f.png\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58ac89b88e07b475476c5e8dadd25aefcf1457ad7dec2ab7c1322fda89f71670","category":"Thai"}