{"title":"Apple มีมูลค่ากิจการตามราคาหุ้น ทะลุ 3 ล้านล้านดอลลาร์ อีกครั้ง","link":"https://www.blognone.com/node/134619","date":1688133863000,"content":"<div><div><div><p>แอปเปิลมีมูลค่ากิจการตามราคาตลาดหุ้นหรือ Market Cap เกิน 3 ล้านล้านดอลลาร์ เป็นที่เรียบร้อยแล้ว หลังจากราคาหุ้นปรับเพิ่มสูงกว่า 190.73 ดอลลาร์ต่อหุ้น และราคาหุ้นในช่วงหนึ่งเดือนที่ผ่านมา เพิ่ง<a href=\"https://www.blognone.com/node/134321\">ทำสถิติสูงสุดใหม่</a>อีกครั้ง</p>\n<p>แอปเปิลเคยมีมูลค่ากิจการสูงกว่า 3 ล้านล้านดอลลาร์ มาแล้ว<a href=\"https://www.blognone.com/node/126516\">ครั้งหนึ่งในเดือนมกราคม 2022</a> แต่เป็นมูลค่าที่อยู่ในช่วงการซื้อขายหุ้นระหว่างวัน ก่อนจะปิดด้วยมูลค่าที่ต่ำกว่า 3 ล้านล้านดอลลาร์ และวันนี้ก็เป็นครั้งที่สองที่มูลค่ากิจการแอปเปิลสูงกว่าตัวเลขนี้อีกครั้งในระหว่างการซื้อขาย ซึ่งต้องรอดูตัวเลขราคาปิดของวันนี้อีกครั้ง</p>\n<p>นักวิเคราะห์จาก Wedbush Securities ให้ความเห็นว่าแม้บริษัทเทคโนโลยีจะประสบปัญหาการเติบโตของรายได้ สะท้อนจากการปลดพนักงานจำนวนมาก แต่แอปเปิลเป็นบริษัทที่ได้รับผลกระทบไม่มาก และน่าจะสามารถเติบโตได้สวนทางกับภาพรวมตลาด โดยเฉพาะ iPhone 15 ที่น่าจะขายได้มาก เพราะผู้ใช้ iPhone ตอนนี้ประมาณ 25% ใช้โทรศัพท์รุ่นที่เก่ากว่า 4 ปี</p>\n<p><strong>อัพเดต:</strong> ราคาหุ้นแอปเปิลปิดการซื้อขายที่ 193.97 ดอลลาร์ต่อหุ้น มีมูลค่ากิจการตามราคาหุ้น 3.051 ล้านล้านดอลลาร์</p>\n<p>ที่มา: <a href=\"https://www.cnbc.com/2023/06/30/apples-market-cap-passes-3-trillion-in-early-trading.html\">CNBC</a></p>\n<p><img src=\"https://www.blognone.com/sites/default/files/externals/155ebcb72b7a03743be608df8c6f535d.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"766ed8a101997573a8902d6d924749b0cfba1a069619cca32430415ffee0c07c","category":"Thai"}