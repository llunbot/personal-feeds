{"title":"Phil Spencer เผย เริ่มคุยกับพาร์ทเนอร์ทำร้านขายเกม Xbox บนมือถือ อีกไม่นานจะเปิดตัว","link":"https://www.blognone.com/node/137047","date":1701476044000,"content":"<div><div><div><p>Phil Spencer ซีอีโอของ Microsoft Gaming ให้สัมภาษณ์เผยความคืบหน้าของโปรเจคร้านขายเกม Xbox บนมือถือ ซึ่งเขา<a href=\"https://www.blognone.com/node/131020\">เคยพูดเรื่องนี้มาตั้งแต่ปี 2022</a> และ<a href=\"https://www.blognone.com/node/133100\">ก่อนหน้านี้บอกว่าจะเปิดในปี 2024</a></p>\n<p>Spencer บอกว่าตอนนี้เขากำลังพูดคุยกับพาร์ทเนอร์อยู่ เพราะยุทธศาสตร์ของไมโครซอฟท์คือการสร้างทางเลือกให้พาร์ทเนอร์หารายได้บนมือถือ [นอกเหนือจากร้านของแอปเปิล-กูเกิล] และถึงแม้เขาไม่ยอมฟันธงชัดๆ ว่าจะเปิดบริการเมื่อไร แต่เขาบอกว่าจะมาค่อนข้างเร็ว ไม่ใช่ต้องรอกันอีกหลายปีแน่นอน</p>\n<p>Spencer ยังยืนยันว่าไมโครซอฟท์มีส่วนแบ่งในตลาดเกมมือถือน้อยมาก และการเข้าซื้อ Activision Blizzard เป็นจิ๊กซอสำคัญต่อแผนการนี้ (Activision Blizzard มีเกมมือถือเด่นๆ คือ Candy Crush และ Call of Duty Mobile อยู่ก่อน) แต่การปิดดีลที่ล่าช้าทำให้แผนการของไมโครซอฟท์ล่าช้าตามไปด้วย</p>\n<p>ที่มา - <a href=\"https://www.bloomberg.com/news/articles/2023-11-30/xbox-talking-to-partners-for-mobile-store-ceo-spencer-says\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/3e71dc4de04087b87adaff9c0c253aff.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/phil-spencer\">Phil Spencer</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1174a408af69db6b8570ffed866f0a699f3f76bffbc391306a194a0b6cb3f8cb","category":"Thai"}