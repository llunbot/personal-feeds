{"title":"Apple ถอด WhatsApp และ Threads ออกจาก App Store ในประเทศจีน ตามคำร้องขอของรัฐบาล","link":"https://www.blognone.com/node/139303","date":1713498436000,"content":"<div><div><div><p>แอปเปิลได้ถอดแอป WhatsApp และ Threads ซึ่งเป็นแอปของ Meta ออกจาก App Store ในประเทศจีน ตามคำร้องขอของรัฐบาล โดยแอปเปิลบอกว่าหน่วยงานของจีนให้เหตุผลในเรื่องความมั่นคง ซึ่งแอปเปิลต้องปฏิบัติตามกฎหมายของประเทศนั้น แม้บริษัทจะเห็นด้วยหรือไม่ก็ตาม</p>\n<p>ที่ผ่านมาทั้ง WhatsApp และ Threads มีให้ดาวน์โหลดใน App Store ที่ประเทศจีน ถึงแม้ทางเทคนิคแล้วการใช้งานในประเทศจีนต้องทำผ่าน VPN ก็ตาม คำสั่งขอให้ถอดแอปออกจึงไม่ใช่เรื่องที่เกินคาดหมาย</p>\n<p>ที่ผ่านมาแอปเปิลถูกทางการจีนร้องขอให้ถอดแอปประเภท VPN, แอปข่าว หรือแอปโซเชียล ออกจาก App Store เป็นระยะอยู่แล้ว</p>\n<p>ที่มา: <a href=\"https://9to5mac.com/2024/04/18/apple-pulls-whatsapp-and-threads-from-app-store-in-china/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/9f8ad66b31acd84f9fbaa1fe473664ba.jpeg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/whatsapp\">WhatsApp</a></div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ef35d6c08cb40b5644a54c8dd941545683346f2d9be2627d43e7d27e21fd4af","category":"Thai"}