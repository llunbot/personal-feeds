{"title":"X บล็อกการค้นหาคำว่า \"Taylor Swift\" จากปัญหาภาพปลอมที่สร้างด้วย AI","link":"https://www.blognone.com/node/137911","date":1706400094000,"content":"<div><div><div><p>X หรือ Twitter เดิม ได้บล็อกการค้นหาโพสต์จากคีย์เวิร์ด Taylor Swift ศิลปินชื่อดังชั่วคราว หลังจากมีรายงานปัญหาภาพปลอมสร้างด้วย AI ที่ไม่เหมาะสม ถูกโพสต์ลง X จำนวนมาก โดยหากเสิร์ชคำว่า \"Taylor Swift\" หรือ \"Taylor Swift AI\" จะได้ผลลัพธ์ว่ายังโหลดโพสต์ไม่ได้ในขณะนี้</p>\n<p>ก่อนหน้านี้ X ได้<a href=\"https://twitter.com/Safety/status/1750765055380263272\">ชี้แจงปัญหา</a>จากเหตุการณ์ดังกล่าว โดยย้ำว่าการโพสต์ภาพเปลือยที่ไม่ได้รับการยินยอมเป็นการละเมิดเงื่อนไขของแพลตฟอร์ม ซึ่งทีมได้ทำการลบและระงับบัญชีที่เกี่ยวข้อง ตอนนี้ก็ยังคงตรวจสอบเพื่อไม่ให้เกิดปัญหานี้ซ้ำอีก</p>\n<p>ใน Instagram และ Threads ก็บล็อกการค้นหานี้เช่นกัน โดยหากค้นด้วยคำว่า \"Taylor Swift AI\" จะได้คำเตือนว่าคำค้นหานี้เกี่ยวข้องกับกิจกรรมที่เป็นอันตราย ไม่ได้รับอนุญาตบนแพลตฟอร์ม</p>\n<p>ทั้งนี้มีรายงานว่า Taylor Swift กำลังพิจารณาดำเนินการทางกฎหมายกับเว็บไซต์หรือแพลตฟอร์มที่เกี่ยวข้องในเรื่องนี้ ขณะที่ Satya Nadella ซีอีโอไมโครซอฟท์ให้สัมภาษณ์ในรายการ NBC Nightly News บอกว่าบริษัทด้าน AI จำเป็นต้องทำงานให้เร็วมากขึ้นเพื่อปกป้องและแก้ไขเหตุการณ์เหล่านี้</p>\n<p><strong>อัพเดต:</strong> Joe Benarroch ผู้บริหาร X ยืนยันการบล็อกคีย์เวิร์ดนี้ชั่วคราว เพื่อแก้ไขปัญหาและความปลอดภัยในการใช้งานแพลตฟอร์ม (<a href=\"https://www.wsj.com/tech/x-halts-taylor-swift-searches-after-explicit-ai-images-spread-06ef6c45\">The Wall Street Journal</a>)</p>\n<p>ที่มา: <a href=\"https://www.theverge.com/2024/1/27/24052841/taylor-swift-search-blocked-x-twitter-ai-images\">The Verge</a> ภาพ <a href=\"https://www.instagram.com/p/CzmFt42vd2o/\">Instagram: taylorswift</a></p>\n<p><img alt=\"No Description\" src=\"https://www.blognone.com/sites/default/files/externals/f7393d5ed7d43ac142b5dd4a90d1fc9f.jpeg\" /></p>\n<p>ผลการค้นหาใน X</p>\n<p><img alt=\"No Description\" src=\"https://www.blognone.com/sites/default/files/externals/040b5445df44da4bc499a0cf09b6e844.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/taylor-swift\">Taylor Swift</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/satya-nadella\">Satya Nadella</a></div><div><a href=\"/topics/deepfake\">Deepfake</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42fcf537b51921f0101b93cc3bc7a8016ddb2d40c85fd27a211fda0c54a2a3b9","category":"Thai"}