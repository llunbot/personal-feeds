{"title":"Ubisoft ออกแถลงการณ์ประเด็นซื้อหุ้นคืนทั้งบริษัท - บอกมีการประเมินทุกทางเลือก","link":"https://www.blognone.com/node/142433","date":1728332223000,"content":"<div><div><div><p>Ubisoft ออกแถลงการณ์ หลังจากมี<a href=\"https://www.blognone.com/node/142396\">รายงานเมื่อสัปดาห์ที่แล้ว</a>ว่าตระกูล Guillemot ผู้ก่อตั้งบริษัท กำลังร่วมมือกับ Tencent เพื่อซื้อหุ้นทั้งหมดของบริษัท และนำ Ubisoft ออกจากตลาดหุ้น หลังจากราคาหุ้น Ubisoft ลดลงมากกว่า 40% นับจากเมื่อต้นปี</p>\n<p>โดย Ubisoft บอกว่าบริษัทมีการประเมินตัวเลือกแผนกลยุทธ์ เพื่อผลประโยชน์ของผู้ถือหุ้นอยู่เป็นประจำ และจะแจ้งให้ตลาดหุ้นรับทราบเมื่อมีรายละเอียดที่เหมาะสม ในตอนนี้บริษัทยืนยันว่าฝ่ายบริหารยังให้ความสำคัญหลัก ในการพัฒนาเกมตามสองแนวทางคือ Open World Adventures และ Game as a Service (GaaS) <a href=\"https://www.blognone.com/node/142216\">ตามที่เคยประกาศ</a>ก่อนหน้านี้</p>\n<p>ที่มา: <a href=\"https://staticctf.ubisoft.com/8aefmxkxpxwl/zAyDQducoGatn4IydphOy/dcdb9b3c9f3ce53112b358890acd1196/PR_Company_statement_07102024.pdf\">Ubisoft</a> (pdf)</p>\n<p><img src=\"https://www.blognone.com/sites/default/files/externals/3e780f2feceb99bc7f0639de2aa0b4b9.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5cf0f38df933f9cd42e73c2cb241871e160387e52b770e82a7449c2d4e29211","category":"Thai"}