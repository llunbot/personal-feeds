{"title":"ไทยก็ไม่รอด! X ขึ้นค่าสมาชิกแพ็คเกจบนสุด X Premium+ จาก 750 บาท เป็น 1,340 บาทต่อเดือน","link":"https://www.blognone.com/node/144788","date":1739974103000,"content":"<div><div><div><p>ต่อจากเมื่อวานนี้ที่ xAI เปิดตัวโมเดล AI รุ่นใหม่ <a href=\"https://www.blognone.com/node/144752\">Grok 3</a> ซึ่งผู้ใช้งาน X ที่เป็นสมาชิกแพ็คเกจบนสุด X Premium+ จะสามารถใช้งานได้ก่อนใคร แต่ทันที X ก็ประกาศขึ้นราคา X Premium+ ด้วย ซึ่งตอนแรก<a href=\"https://www.blognone.com/node/144759\">มีผลเฉพาะในอเมริกา</a></p>\n<p>อย่างไรก็ตามบทจะขึ้นราคาแล้วก็ต้องโดนกันถ้วนหน้า ใน<a href=\"https://help.x.com/en/using-x/x-premium#tbpricing-bycountry\">หน้าซัพพอร์ตของ X</a> ได้ปรับปรุงรายละเอียดราคา X Premium+ ใหม่ทั่วโลก ซึ่งประเทศไทยนั้น ราคาเพิ่มขึ้น<a href=\"https://www.blognone.com/node/143802\">จาก 750 บาทต่อเดือน</a> เป็น 1,340 บาทต่อเดือน และจ่ายรายปีจาก 7,800 บาทต่อปี เป็น 13,317 บาทต่อปี หรือเพิ่มขึ้นประมาณ 70-80%</p>\n<p>X Premium+ เป็นแพ็คเกจสมาชิกรายเดือนของ X ที่ราคาแพงที่สุด โดยมีสิทธิประโยชน์คือไม่มีโฆษณาในฟีด, โพสต์แบบ Reply จะถูกมองเห็นมากกว่าคนอื่น, รวมทั้งได้เครื่องมือ AI ที่มากกว่า</p>\n<p>X ไม่ได้ชี้แจงเหตุผลของการขึ้นราคาครั้งนี้ แต่เนื่องจาก X Premium และ X Basic ที่ไม่ได้ Grok 3 ไม่มีการปรับขึ้นราคา (103.13 และ 275 บาทต่อเดือนตามลำดับ) ก็อาจสรุปได้ว่าทั้งหมดเป็นเรื่องของ Grok 3 นั่นเอง</p>\n<p>ที่มา: <a href=\"https://techcrunch.com/2025/02/19/x-doubles-its-premium-plan-prices-after-xai-releases-grok-3/\">TechCrunch</a></p>\n<p><img src=\"https://www.blognone.com/sites/default/files/externals/e1a1f705916cb641895566630d4a9437.png\" alt=\"\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a63f40fc02933a57378df80f27fe1d8dd94f7ea6578ff2bb0059ec6bd28f78b","category":"Thai"}