{"title":"Epic Games Store เผยสถิติปี 2023 ผู้ใช้เพิ่ม 40 ล้านคน, แจกเกมฟรี 86 เกม, จำนวนเกมในสโตร์เพิ่ม 88%","link":"https://www.blognone.com/node/138280","date":1708394438000,"content":"<div><div><div><p>Epic Games เผยสถิติทางธุรกิจที่น่าสนใจของปี 2023 ดังนี้</p>\n<ul>\n<li>ผู้ใช้งาน Epic Games Store บนพีซี 270 ล้านคน เพิ่มขึ้น 40 ล้านคนจากปี 2022</li>\n<li>ถ้านับสถิติการใช้งานบัญชี Epic ทั้งหมด (รวมพวกในเกม Fortnite ด้วย) มีทั้งหมด 804 ล้านบัญชี</li>\n<li>จำนวนผู้ใช้งานต่อวัน (Daily Active Users) สูงสุดที่ 36.1 ล้านคน, จำนวนผู้ใช้งานต่อเดือน (Monthly Active Users) 75 ล้านคน เพิ่มขึ้นจาก 68 ล้านคนในปี 2022</li>\n<li>จำนวนเกมพีซีใหม่ที่วางขายบนสโตร์ 1,300 เกม ตอนนี้มีเกมบนสโตร์ทั้งหมด 2,900 เกมแล้ว เติบโต 88%</li>\n<li>มูลค่าการใช้จ่ายของผู้เล่น 950 ล้านดอลลาร์ เพิ่มขึ้น 16% จากปี 2022 แต่สัดส่วนการใช้จ่ายกับเกมของนักพัฒนารายอื่นลดลง 13% (แปลว่าจ่ายให้เกมของ Epic เยอะขึ้น)</li>\n<li>Epic แจกเกมฟรี 86 เกมในปี 2022 มีมูลค่ารวม 2,055 ดอลลาร์ จำนวนการกดรับเกมฟรี 586 ล้านครั้ง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/9d59c5404f8df71239a38ced809bab05.png\" /></p>\n<p><img alt=\"No Description\" src=\"https://www.blognone.com/sites/default/files/externals/06057f487e59c1a6472fee3d6496e51e.png\" /></p>\n<p>เกมทำเงินสูงสุดของ Epic Games Store ในปี 2023 มีทั้งหมด 5 เกมได้แก่</p>\n<ul>\n<li>Fortnite</li>\n<li>Genshin Impact</li>\n<li>Rocket League</li>\n<li>Dead Island 2</li>\n<li>Grand Theft Auto V</li>\n</ul>\n<p><img alt=\"No Description\" src=\"https://www.blognone.com/sites/default/files/externals/5ccdd8356bb02199e898a6e150ee014c.png\" /></p>\n<p>Epic ยังสรุปฟีเจอร์ใหม่ของ Epic Games Store ที่เปิดให้ใช้งานในปี 2023 ได้แก่</p>\n<ul>\n<li>ปรับปรุงประสิทธิภาพของตัว launcher ทำให้ระยะเวลาการโหลดลดลง 1/3</li>\n<li><a href=\"https://www.blognone.com/node/132954\">Self Publishing Tools</a> เปิดให้นักพัฒนาเข้ามาขายเกมได้เองบนสโตร์</li>\n<li><a href=\"https://www.blognone.com/node/133903\">เริ่มใช้ Epic Rewards</a> นับคะแนน 5% จากยอดใช้จ่ายทุกกรณี นำมาใช้ลดราคาเกมต่อได้</li>\n<li><a href=\"https://www.blognone.com/node/136260\">Epic First Run</a> โปรแกรมสำหรับนักพัฒนาที่เลือกขายเกมแบบเอ็กซ์คลูซีฟบน Epic Games Store จะไม่โดนหักส่วนแบ่งเลยใน 6 เดือนแรก</li>\n<li>Discount Price Management Tools ให้เจ้าของและผู้จัดจำหน่ายเกมสามารถจัดการส่วนลดเองได้ นอกช่วงเทศกาลส่วนลดใหญ่ของสโตร์</li>\n</ul>\n<p>ฟีเจอร์ใหม่ในปี 2024 ที่ประกาศมีดังนี้</p>\n<ul>\n<li>Download Manager ตัวใหม่ จัดการตารางเวลาและคิวการดาวน์โหลดได้ดีกว่าเดิม</li>\n<li>Offline Mode ปรับปรุงหลายจุด รองรับการสลับโหมดเป็นออฟไลน์, launcher ทำงานได้ดีขึ้น, ปรับปรุงการล็อกอินสำหรับผู้ใช้ที่เน็ตช้าหรือเน็ตมีปัญหา</li>\n<li>เพิ่มฟีเจอร์ pre-loading เกมล่วงหน้าสำหรับคนที่ซื้อเกมล่วงหน้าไปแล้ว</li>\n<li>รองรับระบบ Subscription ของนักพัฒนาเกม เมื่อนำเกมมาขายบน Epic Games Store</li>\n<li>Dynamic Bundles จัดการเรื่องการขายเกมเป็นบันเดิลได้ดีขึ้น ซอยแพ็กเกจได้หากผู้เล่นมีบางเกมในชุดบันเดิลแล้ว ก็ไม่ต้องซื้อใหม่ทั้งหมด (แบบเดียวกับที่ Steam มี)</li>\n</ul>\n<p>ที่มา - <a href=\"https://store.epicgames.com/en-US/news/epic-games-store-2023-year-in-review\">Epic Games</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13e7df9480026a82e52d70e4d37c114a613cfaa475592f1fb36473c0348ae4e1","category":"Thai"}