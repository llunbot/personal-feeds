{"title":"Take-Two ไตรมาส 4/2024 รายได้โต 3%, GTA 6 ยังออกตามกำหนด ซีอีโอพอใจความคืบหน้าเกม","link":"https://www.blognone.com/node/144552","date":1738931654000,"content":"<div><div><div><p>Take-Two Interactive เผยผลประกอบการไตรมาส 4/2024 รายได้รวม 1,373 ล้านดอลลาร์ เติบโต 3% โดยเกมทำเงินของไตรมาสนี้ยังเป็นเกมแฟรนไชส์เดิมๆ อย่าง NBA 2K25, GTA Online, GTA V และเกมมือถือในเครือ Zynga อีกหลายเกม เช่น Toon Blast, Match Factory!</p>\n<ul>\n<li>NBA 2K25 รายได้เพิ่ม 30% เกินกว่าความคาดหมาย</li>\n<li>เกมมือถือโต 6% จากการเปิดตัว Match Factory!</li>\n<li>GTA Online รายได้ลดลง ตามที่คาดไว้</li>\n<li>ยอดขายรวม GTA V ตอนนี้ 210 ล้านชุด, Red Dead Redemption 2 ขายได้ 70 ล้านชุด</li>\n</ul>\n<p>ในไตรมาส 1/2025 Take-Two มีเกมวางขาย 3 เกมคือ Civilization VII, PG Tour 2K25, WWE 2K25</p>\n<p>ส่วนคำถามที่ทุกคนอยากรู้มากกว่าเรื่องงบไตรมาส และ<a href=\"https://www.blognone.com/node/141344\">ถามกัน</a> <a href=\"https://www.blognone.com/node/142977\">ทุกไตรมาส</a> คือ GTA 6 ยังวางขายตามกำหนดเดิม \"ฤดูใบไม้ร่วง 2025\" โดยซีอีโอ Strauss Zelnick ให้สัมภาษณ์ถึงเรื่องนี้ว่า \"feel really good about it\" (หมายถึงความคืบหน้าของเกมตามกำหนด)</p>\n<p>ที่มา - <a href=\"https://www.take2games.com/ir/news/take-two-interactive-software-inc-reports-results-fiscal-third-3https://www.take2games.com/ir/news/take-two-interactive-software-inc-reports-results-fiscal-third-3\">Take-Two</a>, <a href=\"https://www.ign.com/articles/gta-6-release-date-still-set-for-fall-2025-take-two-ceo-insists-we-feel-really-good-about-it\">IGN</a></p>\n<p><img src=\"https://www.blognone.com/sites/default/files/externals/d0c489fe96ea02f5f17bb75ac3247f90.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div><div><a href=\"/topics/financial-report\">Financial Report</a></div><div><a href=\"/topics/gta\">GTA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ac8d8c6ff6739839300cc1dda07f52be1af28be822bb852ac5440cf01de1496","category":"Thai"}