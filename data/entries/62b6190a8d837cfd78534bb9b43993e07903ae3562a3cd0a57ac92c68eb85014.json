{"title":"Tesla ประกาศราคารถกระบะ Cybertruck รุ่นล่างสุดเริ่มต้นที่ 2.1 ล้านบาท","link":"https://www.blognone.com/node/137026","date":1701386983000,"content":"<div><div><div><p>Tesla ประกาศราคาขายรถกระบะ Cybertruck ที่รอคอยกันมายาวนาน โดยมีราคาเริ่มต้นที่ 60,990 ดอลลาร์ (2.15 ล้านบาท) ไปจนรุ่นท็อปสุดที่ราคา 99,990 ดอลลาร์ (3.5 ล้านบาท)</p>\n<p>Cybertruck รุ่นล่างสุด 60,990 ดอลลาร์ เป็นแบบมอเตอร์เดี่ยว ขับเคลื่อนล้อหลังอย่างเดียว มีระยะวิ่งได้ราว 250 ไมล์ (400 กิโลเมตร) แต่ถ้าอยากได้รุ่นนี้ต้องรอรุ่นปี 2025 ที่จะตามมาในภายหลัง</p>\n<p>ส่วนรุ่นกลางที่ขยับขึ้นมาอีกหน่อย ราคา 79,990 ดอลลาร์ (2.8 ล้านบาท) เป็นแบบมอเตอร์คู่ ขับเคลื่อน 4 ล้อ (all-wheel driver) ที่ออกมาชนกับ Rivian R1S มีระยะวิ่ง 340 ไมล์ (550 กิโลเมตร) กำลัง 600 แรงม้า</p>\n<p>รุ่นท็อปสุด 99,990 ดอลลาร์ มีชื่อเล่นว่า Cyberbeast เป็นรถแบบ 3 มอเตอร์ ขับเคลื่อน 4 ล้อ ระยะวิ่ง 320 ไมล์ มีกำลังเพิ่มเป็น 845 แรงม้า</p>\n<p>ราคาเปิดตัวของ Cybertruck ถือว่าแพงกว่าที่ Elon Musk เคยสัญญาไว้ว่าจะอยู่ราว 50,000 ดอลลาร์ โดยคู่แข่งสำคัญในตลาดคือ Ford F-150 Lightning ที่วางขายมาสักระยะแล้ว ราคาตอนนี้คือ 52,000 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/106181666ca2c1b7312b595e7762e3e5.jpg\" /></p>\n<blockquote><p>Feat of Strength 3: Cyberbeast (0-60 in 2.6s) <a href=\"https://t.co/q0cK9zb21D\">pic.twitter.com/q0cK9zb21D</a></p>\n<p>— Tesla (@Tesla) <a href=\"https://twitter.com/Tesla/status/1730326461469331929?ref_src=twsrc%5Etfw\">November 30, 2023</a></p></blockquote>\n<p>ที่มา - <a href=\"https://www.engadget.com/teslas-long-awaited-cybertruck-will-start-at-60990-before-rebates-211751127.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/cybertruck\">Cybertruck</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62b6190a8d837cfd78534bb9b43993e07903ae3562a3cd0a57ac92c68eb85014","category":"Thai"}