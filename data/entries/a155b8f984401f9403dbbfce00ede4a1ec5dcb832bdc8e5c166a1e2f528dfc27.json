{"title":"Windows 11 เริ่มแก้ปัญหา Start Menu ตั้งค่าไม่ค่อยได้, Taskbar ได้นาฬิกาคืนมาตอนต่อจอนอก","link":"https://www.blognone.com/node/126098","date":1638402883000,"content":"<div><div><div><p>ไมโครซอฟท์ออก Windows 11 Insider Preview Build 22509 เริ่มเพิ่มตัวเลือกการปรับแต่ง Start Menu และ Taskbar ซึ่งเป็นปัญหาใหญ่ของ Windows 11 รุ่น GA กลับเข้ามาบ้างแล้ว</p>\n<p>Start Menu ได้ตัวเลือกเพิ่มเล็กน้อย สามารถคลิกขวาแล้วตั้งค่าได้ว่าจะแสดงไอคอนที่ปักหมุด (Pins) หรือรายการไฟล์แนะนำ (Recommendations) มากกว่ากัน ซึ่งเลือกได้ 3 แบบตามภาพ</p>\n<p><img src=\"https://www.blognone.com/sites/default/files/externals/c5f4f5ecc9554d8d2b7aa527c695d76a.jpg\" /></p>\n<p>ส่วน Taskbar เมื่อต่อออกจอภาพที่สอง ได้นาฬิกาและวันที่กลับคืนมาแล้ว โดยก่อนหน้านี้ได้ Taskbar เปล่าๆ ที่ไม่มีนาฬิกาและวันที่เลย</p>\n<p>การเปลี่ยนแปลงชุดนี้ถือเป็นจุดเริ่มต้นของการแก้ปัญหา Start Menu และ Taskbar ที่ถูกวิจารณ์หนัก และเรียกร้องกันมานานตั้งแต่ช่วงทดสอบ Windows 11</p>\n<p>ของใหม่อย่างอื่นได้แก่</p>\n<ul>\n<li>เพิ่มตัวเลือกใหม่ๆ ใน Settings เช่น Advanced Sharing Settings ที่ยกมาจาก Control Panel เดิม</li>\n<li>หน้ารายการแอพใน Settings สามารถเรียงตามชื่อแบบย้อนกลับ (Z to A) ได้แล้ว ก่อนหน้านี้ทำได้แค่ A to Z</li>\n<li>จดจำว่าปิดหรือเปิด Bluetooth/Wi-Fi ในโหมด Airplane</li>\n<li>Microsoft Edge ทำงานกับตัวอ่านหน้าจอ Narrator ได้ดีขึ้น โดยเฉพาะการกรอกข้อความบนหน้าเว็บ</li>\n</ul>\n<p>ที่มา - <a href=\"https://blogs.windows.com/windows-insider/2021/12/01/announcing-windows-11-insider-preview-build-22509/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a155b8f984401f9403dbbfce00ede4a1ec5dcb832bdc8e5c166a1e2f528dfc27","category":"Thai"}