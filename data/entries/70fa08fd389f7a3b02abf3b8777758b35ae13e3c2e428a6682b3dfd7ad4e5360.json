{"title":"Ikea เปิดตัว Sjömärke ที่ชาร์จไร้สายติดใต้โต๊ะทำงาน วางแล้วชาร์จทะลุโต๊ะได้","link":"https://www.blognone.com/node/124831","date":1632111641000,"content":"<div><div><div><p>Ikea เปิดตัว Sjömärke ที่ชาร์จไร้สายแบบ Qi สามารถนำไปไขน็อต หรือใช้เทปกาวสองหน้า ติดใต้โต๊ะทำงานที่เป็นไม้หรือพลาสติกได้ แต่ต้องมีระยะห่างขั้นต่ำจากมือถือราว 8 มิลลิเมตร (โต๊ะบางเกินไปจะใช้ไม่ได้) และ Ikea แนะนำให้ใช้กับโต๊ะที่หนาราว 0.95 เซ็นติเมตร ถึง 2.2 เซ็นติเมตร</p>\n<p>Sjömärke มาพร้อมสายยาว 6 ฟุต และสติกเกอร์ไว้แปะบนโต๊ะเพื่อมาร์คจุดชาร์จ รองรับการชาร์จแบบ Qi เวอร์ชั่น 1.2.4 เทียบได้ใกล้เคียงกับที่ชาร์จ 5W สนนราคา 39.99 ดอลลาร์ หรือราว 1,335 บาท วางขายเดือนตุลาคมนี้</p>\n<p>เป็นอุปกรณ์ที่น่าจะถูกใจผู้ที่ชอบจัดโต๊ะทำงานให้เป็นระเบียบ เพราะสามารถซ่อนที่ชาร์จไว้ใต้โต๊ะ และจัดการสายไม่ให้เกะกะได้ง่าย รวมถึงทำให้ไม่ต้องนำที่ชาร์จไร้สายมาวางกินพื้นที่โต๊ะทำงานเพิ่ม แต่ข้อเสียคืออาจจะชาร์จช้าไปสักหน่อย ด้วยกำลังไฟเทียบได้กับที่ชาร์จเพียง 5W เท่านั้น แถมเมื่อติดแล้ว น่าจะลำบากพอสมควรถ้าจะย้ายไปใช้จุดอื่น</p>\n<p><img src=\"https://www.blognone.com/sites/default/files/externals/5faaafcac94f3435f8a177e26e00163b.jpg\" /><img src=\"https://www.blognone.com/sites/default/files/externals/ce836d3aba238fc75bc6eee7183e8a6a.jpg\" /></p>\n<p>ที่มา - <a href=\"https://www.theverge.com/2021/9/19/22677980/ikea-sjomarke-wireless-qi-charging-existing-furniture\">The Verge</a></p>\n</div></div></div><div><div>Topics: </div><div><div><a href=\"/topics/ikea\">IKEA</a></div><div><a href=\"/topics/wireless-charging\">Wireless Charging</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70fa08fd389f7a3b02abf3b8777758b35ae13e3c2e428a6682b3dfd7ad4e5360","category":"Thai"}