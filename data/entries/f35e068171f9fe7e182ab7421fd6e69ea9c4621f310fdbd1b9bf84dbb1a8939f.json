{"title":"Threads มีผู้ใช้งาน 350 ล้านบัญชีแล้ว ส่วน X บอกตัวเลขล่าสุดคือ 600 ล้าน","link":"https://www.blognone.com/node/146174","date":1746061639000,"content":"<div><div><div><p>Mark Zuckerberg ซีอีโอ Meta ให้ข้อมูลในช่วงแถลง<a href=\"https://www.blognone.com/node/146171\">ผลประกอบการไตรมาส</a>ล่าสุดว่า Threads แพลตฟอร์มโซเชียลเน้นตัวหนังสือ มีจำนวนผู้ใช้งานเป็นประจำทุกเดือน (MAUs) 350 ล้านบัญชีแล้ว เพิ่มขึ้นประมาณ 30 ล้านบัญชีจากตัวเลขที่ให้เมื่อ<a href=\"https://www.blognone.com/node/144424\">ไตรมาสก่อนหน้านี้ 320 ล้านบัญชี</a></p>\n<p>จำนวนที่เพิ่มมา 30 ล้านบัญชีนี้ถือว่าสูงมาก โดยเทียบกับ Bluesky ซึ่งตัวเลขล่าสุดที่มีจำนวนผู้สมัครใช้งาน<strong>รวมทั้งหมด</strong>ประมาณ 35 ล้านบัญชี อย่างไรก็ตามจำนวน 350 ล้านบัญชีของ Threads ยังถือเป็นแพลตฟอร์มที่เล็กเมื่อเทียบบริการอื่นของ Meta อย่าง Facebook, Instagram หรือ WhatsApp ที่มีผู้ใช้งานระดับพันล้าน</p>\n<p>อย่างไรก็ตาม Linda Yaccarino ซีอีโอของ X (ซึ่งต้องบอกซ้ำว่า<a href=\"https://www.blognone.com/node/136016\">คนนี้เป็นซีอีโอ</a> ไม่ใช่ Elon Musk) ได้ให้ข้อมูลล่าสุดว่า X มีผู้ใช้งานเป็นประจำทุกเดือน (MAUs) เกือบแตะ 600 ล้านบัญชีแล้ว เพิ่มขึ้นจาก 570 ล้านบัญชีในเดือนมกราคม นอกจากนี้ Yaccarino ยังบอกว่า 65% ของผู้ใช้งานเข้ามาหาข่าวสาร ซึ่งเป็นจุดเด่นของแพลตฟอร์มที่ต่างไปจากการอ่านข่าวผ่านสื่อแบบเดิม</p>\n<p>ที่มา: <a href=\"https://techcrunch.com/2025/04/30/threads-tops-350m-monthly-users-after-adding-30m-in-the-quarter/\">TechCrunch</a> และ <a href=\"https://digiday.com/marketing/with-600-million-users-xs-linda-yaccarino-doubles-down-on-dismissing-journalism/\">Digiday</a></p>\n<p><img alt=\"No Description\" src=\"https://www.blognone.com/sites/default/files/externals/55c65f73d760d730e3394690d223c071.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div><div><a href=\"/topics/microblogging\">Microblogging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f35e068171f9fe7e182ab7421fd6e69ea9c4621f310fdbd1b9bf84dbb1a8939f","category":"Thai"}