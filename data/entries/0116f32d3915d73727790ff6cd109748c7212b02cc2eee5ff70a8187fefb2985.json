{"title":"ลาก่อน WordPad - ไมโครซอฟท์ถอดออกจาก Windows 11 Insider แล้ว","link":"https://www.blognone.com/node/137481","date":1704323310000,"content":"<div><div><div><p>ไมโครซอฟท์ออก Windows 11 Insider Preview Build 26020 (Canary Channel) มีการเปลี่ยนแปลงสำคัญสำหรับผู้ใช้ทั่วไปดังนี้</p>\n<ul>\n<li>ถอดแอพ WordPad ออกจาก Windows 11 ในกรณีติดตั้งใหม่แบบ clean install <a href=\"https://www.blognone.com/node/135559\">หลังปรับสถานะเป็น deprecated</a></li>\n<li>ถอดแอพ People ที่ใช้เป็นสมุดที่อยู่ ให้ย้ายไปใช้ฟีเจอร์ People ใน New Outlook แทน</li>\n<li>แอพบันทึกหน้าจอ Steps Recorder ที่ติดมาตั้งแต่ยุค Windows 7 ปรับสถานะเป็น deprecated ให้ไปใช้แอพบันทึกหน้าจอตัวอื่นของระบบ เช่น Snipping Tool, Xbox Game Bar, Microsoft Clipchamp แทน</li>\n<li>เพิ่มไอคอน Energy Saver ใน System Tray สำหรับพีซีเดสก์ท็อปที่ไม่มีแบตเตอรี่ และปรับสถานะเป็นโหมดประหยัดพลังงาน</li>\n<li>หน้าจอตั้งค่า Settings &gt; Printer สามารถสั่งหยุดพิมพ์ชั่วคราว (pause printing) สำหรับกรณีต้องเปลี่ยนหมึก หรือซ่อมบำรุงเครื่องระหว่างการสั่งพิมพ์ได้</li>\n<li>หน้าจอแชร์ข้อมูลข้ามเครื่อง Settings &gt; Nearby sharing สามารถเปลี่ยนชื่อพีซีของเราที่ให้คนอื่นมองเห็นชื่อได้แล้ว</li>\n</ul>\n<p><img alt=\"No Description\" src=\"https://www.blognone.com/sites/default/files/externals/c4430778f07287fd6c18b6060b6d452d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8a04c1abd2774c02a5eefa773c965182.png\" /></p>\n<p><img alt=\"No Description\" src=\"https://www.blognone.com/sites/default/files/externals/df3e93b828af5c3990021a51395d5f66.png\" /></p>\n<p>ที่มา - <a href=\"https://blogs.windows.com/windows-insider/2024/01/03/announcing-windows-11-insider-preview-build-26020-canary-channel/\">Microsoft</a></p>\n</div></div></div><div><div>Topics: </div><div><div><a href=\"/topics/wordpad\">WordPad</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0116f32d3915d73727790ff6cd109748c7212b02cc2eee5ff70a8187fefb2985","category":"Thai"}