{"title":"[ลือ] DeepSeek สั่งเร่งออกโมเดลใหม่ R2 ให้เร็วที่สุด จากแผนเดิมคือเดือนพฤษภาคม","link":"https://www.blognone.com/node/144939","date":1740560531000,"content":"<div><div><div><p>Reuters อ้างแหล่งข่าวที่เกี่ยวข้องสองรายระบุว่า DeepSeek มีแผนเปิดตัวโมเดลปัญญาประดิษฐ์รุ่นใหม่ R2 ในเดือนพฤษภาคมนี้ แต่ตอนนี้ได้ปรับทิศทางให้ออกโมเดลรุ่นต่อจาก <a href=\"https://www.blognone.com/node/144230\">R1</a> ให้เร็วที่สุดเท่าที่ทำได้</p>\n<p>ข้อมูลเบื้องต้นบอกว่า R2 จะมีความสามารถที่ดีขึ้นในการเขียนโค้ด และการให้เหตุผลเป็นภาษาอังกฤษ</p>\n<p>DeepSeek มีสถานะเป็นบริษัทลูกของ High-Flyer บริษัทด้านการลงทุนที่เน้นข้อมูลจำนวนมากหรือ Quant Fund ที่ก่อตั้งโดยซีอีโอ Liang Wenfeng ซึ่งปัจจุบันมีสินทรัพย์มูลค่ารวมหลายหมื่นล้านหยวน จึงทำให้สถานะของ DeepSeek มีรูปแบบเหมือนแผนกวิจัยพัฒนาโมเดลปัญญาประดิษฐ์ใหม่ มากกว่าเป็นบริษัทเอกชนที่ต้องหารูปแบบธุรกิจสร้างรายได้ ซึ่งเชื่อว่าเป็นเหตุผลหนึ่งที่ทำให้ DeepSeek สร้างโมเดลที่แตกต่างจากคู่แข่งบริษัทเทคโนโลยีในจีนรายอื่น อีกทั้งการที่บริษัทเป็น Quant Fund ทำให้เคยลงทุนซื้อจีพียูจำนวนมากมาใช้ในการประมวลผล ก่อนที่ NVIDIA จะ<a href=\"https://www.blognone.com/node/136290\">ถูกสหรัฐออกคำสั่งแบน</a>การส่งออกชิปรุ่นล่าสุด</p>\n<p>DeepSeek ยังไม่ได้ให้ความเห็นต่อรายงานข่าวนี้</p>\n<p>ที่มา: <a href=\"https://www.reuters.com/technology/artificial-intelligence/deepseek-rushes-launch-new-ai-model-china-goes-all-2025-02-25/\">Reuters</a></p>\n<p><img src=\"https://www.blognone.com/sites/default/files/externals/8775d6905a034e7d045e2445c66d8bc0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e722ecce017d6611edf87c5bc7af5f035bc8b8c2a633860161b4b956a79f802d","category":"Thai"}