{"title":"ซีอีโอ Square เผย กำลังศึกษาแนวทางสร้างระบบขุด Bitcoin ที่ใช้งานง่าย และมีประสิทธิภาพสูง","link":"https://www.blognone.com/node/125301","date":1634366245000,"content":"<div><div><div><p>Jack Dorsey ซีอีโอ Square ได้ทวีตเผยว่า Square <strong>กำลังพิจารณา</strong>สร้างระบบขุดบิตคอยน์ โดยใช้ชิปเซตปรับแต่งและซอฟต์แวร์แบบโอเพ่นซอร์ส สำหรับผู้ใช้งานส่วนบุคคลและระดับองค์กร โดยโครงการนี้จะดำเนินงานในแบบเดียวกับ<a href=\"https://www.blognone.com/node/123019\">ฮาร์ดแวร์กระเป๋าเงินบิตคอยน์</a> ที่เขาเคยพูดถึงก่อนหน้านี้</p>\n<p>Jack บอกว่าที่โครงการระบบขุดบิตคอยน์ยังมีสถานะต้องศึกษาพิจารณา เพราะว่าการออกแบบชิปเซตเองนั้นแพงและลงทุนสูงมาก แต่เป้าหมายที่เขาต้องการคือการสร้างระบบขุดที่มีประสิทธิภาพ โดยเฉพาะในแง่การใช้พลังงาน ซึ่งทางออกน่าจะเป็นการออกแบบใหม่ทั้งฮาร์ดแวร์และซอฟต์แวร์ที่ทำงานประสานกัน</p>\n<p>สุดท้ายเขาบอกว่าระบบขุดบิตคอยน์ที่อยากได้นั้น ควรให้ทุกคนเข้าถึงและใช้งานได้ง่าย เหมือนแค่ติดตั้งเสียบปลั๊กก็พอแล้ว เขาย้ำอีกรอบว่าโครงการนี้สถานะเป็นไอเดีย ที่ทีมงานกำลังศึกษาความเป็นไปได้อยู่ว่าจะออกมาในรูปแบบใด</p>\n<p>ที่มา: <a href=\"https://www.engadget.com/jack-dorsey-says-square-is-considering-building-a-bitcoin-mining-system-214244532.html\">Engadget</a></p>\n<p><img src=\"https://www.blognone.com/sites/default/files/externals/e98f2d005058ead23f5bc49baca2ba1b.png\" /></p>\n<blockquote><p>5/Mining isn’t accessible to everyone. Bitcoin mining should be as easy as plugging a rig into a power source. There isn’t enough incentive today for individuals to overcome the complexity of running a miner for themselves. What are the biggest barriers for people running miners?</p>\n<p>— jack⚡️ (@jack) <a href=\"https://twitter.com/jack/status/1449110250058096640?ref_src=twsrc%5Etfw\">October 15, 2021</a></p></blockquote>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/square\">Square</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37cf32b9191d2600b004c82c9896a54c7536fcaa4c7a737153595d8edd437af5","category":"Thai"}