{"title":"Lenovo เปิดตัว ThinkBook 13x, 14 i, 16p ปี 2024 มีอุปกรณ์เสริมการ์ดจอแยกผ่านพอร์ต TGX","link":"https://www.blognone.com/node/137665","date":1705289017000,"content":"<div><div><div><p>เก็บตกสินค้าใหม่งาน CES 2024 ค่าย Lenovo นอกจากมี <a href=\"https://www.blognone.com/node/137615\">โน้ตบุ๊กวินโดวส์ผสมแท็บเล็ตแอนดรอยด์ ThinkBook Plus Gen 5 Hybrid</a> เป็นสินค้าแนวทดลอง ยังมีสินค้ากลุ่ม ThinkBook ที่เป็นโน้ตบุ๊กธุรกิจสายมาตรฐาน เปิดตัวใหม่ด้วยกัน 3 ขนาดหน้าจอ</p>\n<ul>\n<li><strong>ThinkBook 13x Gen 4</strong> หน้าจอ 13.5\" สัดส่วน 3:2, ซีพียู Core Ultra, จีพียู Arc, ทัชแพดขนาดใหญ่ 130mm, <a href=\"https://www.blognone.com/node/137662\">ชิป LA3 AI จัดการพลังงาน</a>, ราคาเริ่มต้น 1,399 ดอลลาร์</li>\n<li><strong>ThinkBook 14 i Gen 6+</strong> หน้าจอ 14.5\" ความละเอียดสูงสุด 3K มีตัวเลือก OLED, ซีพียู Core Ultra, จีพียู Arc, ชิป LA3 AI, มีความพิเศษคือมีพอร์ต TGX ส่งข้อมูลได้ 64Gbps รองรับการเสียบการ์ดจอภายนอก ผ่านอุปกรณ์เสริม ThinkBook Graphics Extension (เป็น GeForce RTX ไม่ระบุรุ่นย่อย) ราคารวม Dock แล้วเริ่มต้นที่ 2,199 ดอลลาร์</li>\n<li><strong>ThinkBook 16p Gen 5</strong> หน้าจอ 16\" 3.2K, ซีพียู Core 14th Gen สูงสุด Core i9, จีพียูสูงสุด RTX 4060, ชิป LA3 AI, ราคาเริ่มต้น 1,599 ดอลลาร์</li>\n</ul>\n<p><em>ThinkBook 14 i พร้อมอุปกรณ์เสริม ThinkBook Graphics Extension</em></p>\n<p><img alt=\"No Description\" src=\"https://www.blognone.com/sites/default/files/externals/13c5e6d7a91a1e5eab3c7ce0f15ca241.jpeg\" /></p>\n<p>หน้าตาของพอร์ต TGX ที่เป็นพอร์ตเฉพาะของ Lenovo เอง</p>\n<p><img alt=\"No Description\" src=\"https://www.blognone.com/sites/default/files/externals/c75eccfde02121cd8877a77f2e07fca1.jpg\" /></p>\n<p><em>ThinkBook 16p Gen 5 โชว์พลังชิป AI</em></p>\n<p><img alt=\"No Description\" src=\"https://www.blognone.com/sites/default/files/externals/e0074ee31ef1b1f39995d988be9208d0.jpg\" /></p>\n<p><em>ThinkBook 13x Gen 4 สายมาตรฐาน</em></p>\n<p><img alt=\"No Description\" src=\"https://www.blognone.com/sites/default/files/externals/62208d8ab12f8f7a938ff35d4ad58fa9.jpg\" /></p>\n<p>Lenovo ยังคงแนวคิด <a href=\"https://www.blognone.com/node/132168\">อุปกรณ์เสริม Magic Bay แปะติดขอบบนของเครื่อง ที่เปิดตัวในงาน CES 2023</a> โดย ThinkBook รุ่น 13x/16p สามารถแปะอุปกรณ์เสริมรุ่นเดิม เชื่อมต่อผ่าน Pogo Pin โดยไม่ต้องเสียบสายเคเบิลแยก นอกจากนี้ Lenovo ยังเปิดตัวอุปกรณ์เสริมใหม่ Magic Bay Studio เป็นกล้องเว็บแคมความละเอียด 4K ราคา 199.99 ดอลลาร์มาให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/4ff33f2f1e790b5269667ce634d0d8c5.jpg\" /></p>\n<p>ที่มา - <a href=\"https://news.lenovo.com/pressroom/press-releases/ai-pc-thinkbook-laptops-thinkcentre-neo-desktops-productive-creative-power/\">Lenovo</a></p>\n</div></div></div><div><div>Topics: </div><div><div><a href=\"/topics/thinkbook\">ThinkBook</a></div><div><a href=\"/topics/lenovo\">Lenovo</a></div><div><a href=\"/topics/notebook\">Notebook</a></div><div><a href=\"/topics/ces-2024\">CES 2024</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"752600c97cb072700b1f63593442503a08b5cbf5cf1f8419a06389bf038a31dc","category":"Thai"}