{"title":"อะไรดีเราก็ทำ - Threads ทดสอบเครื่องมือใหม่บนเดสก์ท็อป หน้าตาแนว TweetDeck","link":"https://www.blognone.com/node/139795","date":1715907670000,"content":"<div><div><div><p>Meta เปิดตัว Threads เวอร์ชันใช้งานผ่านเว็บบนเดสก์ท็อป โดยแบ่งฟีดใช้งานเป็นคอลัมน์ย่อยตามประเภทหรือหัวข้อที่กำหนด หรือพูดง่าย ๆ ก็คือหน้าตาใช้งานเหมือนกับ TweetDeck นั่นเอง</p>\n<p>ในรูปที่<a href=\"https://www.threads.net/@zuck/post/C7CQT2rLTeN\">แชร์โดย Mark Zuckerberg</a> ซีอีโอ Meta ผู้ใช้งานสามารถกำหนดหัวข้อแต่ละคอลัมน์ ทั้งหน้าฟีดหลัก For You และ Topic ต่าง ๆ ที่ผู้ใช้งานกำหนด ทำให้เห็นโพสต์ต่าง ๆ ที่เข้ามาได้ในหน้าเดียว</p>\n<p>ปัจจุบัน TweetDeck ซึ่งเปลี่ยนชื่อเป็น <a href=\"https://www.blognone.com/node/135086\">X Pro</a> <a href=\"https://www.blognone.com/node/135301\">จำกัดให้เฉพาะผู้ใช้งานที่จ่ายเงิน</a>รายเดือนเท่านั้น การที่ Meta สร้างเครื่องมือสำหรับ Threads โดยมีรูปแบบเดียวกับ TweetDeck จึงอาจเพิ่มความน่าสนใจในการใช้งานสำหรับคนที่ต้องการติดตามหัวข้อต่าง ๆ โดยเฉพาะมากขึ้น</p>\n<p>Threads เวอร์ชันแบ่งฟีดตอนนี้อยู่ในสถานะทดสอบกับผู้ใช้งานบางคนเท่านั้น</p>\n<p>ที่มา: <a href=\"https://www.socialmediatoday.com/news/meta-tests-tweetdeck-style-layout-for-threads-on-web/716391/\">Social Media Today</a></p>\n<p><img alt=\"No Description\" src=\"https://www.blognone.com/sites/default/files/externals/58cb9364c1b0009d17a6be4dfcd8f893.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div><div><a href=\"/topics/tweetdeck\">TweetDeck</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fec5a33b27b4cba6c20683b3451bef5ed37d50ec6942af8c7253d43045c8bf3","category":"Thai"}