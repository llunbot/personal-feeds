{"title":"แอปเปิลยื่นอุทธรณ์คดี Epic ระบุหากเปิดผู้ใช้จ่ายเงินภายนอกจะอันตรายต่อผู้ใช้","link":"https://www.blognone.com/node/125229","date":1634034486000,"content":"<div><div><div><p>แอปเปิลส่งคำร้องไปยังศาลแคลิฟอร์เนีย ขอให้ระงับ<a href=\"https://www.blognone.com/node/124697\">คำสั่งศาลที่ให้แอปเปิลเปิดทางให้นักพัฒนาวางลิงก์สำหรับจ่ายเงินภายนอกระบบ In-App Purchase (IAP)</a> ออกไปก่อน จนกว่ากระบวนการอุทธรณ์จะสิ้นสุด แม้ว่าหลังศาลพิพากษาแอปเปิลจะ<a href=\"https://www.blognone.com/node/124713\">ประกาศว่าชนะคดีก็ตาม</a></p>\n<p>คำสั่งศาลขีดเส้นตายให้แอปเปิลต้องอนุญาตให้นักพัฒนาวางลิงก์ออกไปยังระบบจ่ายเงินภายนอกเพื่อเก็บเงินจากผู้ใช้โดยตรง ไม่ต้องผ่าน IAP ที่มีค่าธรรมเนียมถึง 30% แอปเปิลระบุว่าการเปิดระบบเช่นนี้สร้างความเสี่ยงให้กับผู้ใช้ เพราะผู้ใช้อาจจะเชื่อใจความปลอดภัยของแอปเปิลและกรอกข้อมูลโดยไม่ระมัดระวัง</p>\n<p>ที่ผ่านมาแอปเปิลบังคับแอปห้ามรับเงินผ่านระบบภายนอกกับแอปบางประเภทเท่านั้น ผู้ใช้แอปใน iOS กรอกหมายเลขบัตรเครดิตตรงในแอปจำนวนมาก เช่น แอปอีคอมเมิร์ช หรือบริการ e-Wallet หลายประเภท</p>\n<p>คำสั่งศาลมีเส้นตายวันที่ 9 ธันวาคมนี้ ที่แอปเปิลต้องเปิดให้นักพัฒนาแสดงระบบจ่ายเงินภายนอกให้ผู้ใช้ได้</p>\n<p>ที่มา - <a href=\"https://arstechnica.com/tech-policy/2021/10/apple-called-epic-ruling-a-resounding-victory-but-is-appealing-it-anyway/\">ArsTechnica</a></p>\n<p><img src=\"https://www.blognone.com/sites/default/files/externals/b3b3756ecc420b6187abf7268c6ef2b0.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/epic-games\">Epic Games</a></div><div><a href=\"/topics/lawsuit\">Lawsuit</a></div><div><a href=\"/topics/app-purchase\">In-app Purchase</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cc2eabe74516f6c7708477a26d2a2119f394ef9dfb5b9b7fba95470e404dcf9","category":"Thai"}