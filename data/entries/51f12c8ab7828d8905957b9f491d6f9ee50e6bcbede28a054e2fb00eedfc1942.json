{"title":"Bluesky เพิ่ม Trending Topics แล้ว หากคำใดที่กำหนด Mute ไว้ ก็จะไม่แสดงขึ้นมา","link":"https://www.blognone.com/node/143840","date":1735262734000,"content":"<div><div><div><p>Bluesky <a href=\"https://bsky.app/profile/bsky.app/post/3le6bze3nus2c\">เพิ่มฟีเจอร์ใหม่</a>ส่งท้ายปี Trending Topics แสดงหัวข้อที่กำลังเป็นกระแสพูดถึงจำนวนมากในเวลานั้น โดยสามารถดูหัวข้อที่เป็นเทรนด์ได้เมื่อเลือกกล่องค้นหา ใช้งานได้ทางบนเดสก์ท็อปและแอปมือถือเวอร์ชันล่าสุด</p>\n<p>Bluesky บอกว่าฟีเจอร์นี้เป็นหนึ่งในสิ่งที่ผู้ใช้งานร้องขอมามากที่สุด ซึ่ง X หรือ Twitter มีมานานแล้ว ส่วน Threads มีการ<a href=\"https://www.blognone.com/node/138172\">แสดงเทรนด์</a>มาตั้งแต่ต้นปี</p>\n<p>ในตอนนี้ Trending Topics รองรับเฉพาะภาษาอังกฤษก่อน ผู้ใช้งานสามารถปิดการแสดงเทรนด์ได้ใน Settings นอกจากนี้หากผู้ใช้งานเลือก Mute คำใดที่เป็นเทรนด์เวลานั้น ในหน้าเทรนด์ก็จะไม่แสดงหัวข้อดังกล่าวมาให้เห็นด้วย</p>\n<p>ที่มา: <a href=\"https://www.engadget.com/social-media/bluesky-launches-a-trending-topics-feature-in-search-140049208.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/4399c6d0f8c8037c9ef4b63c1e18255e.jpeg\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51f12c8ab7828d8905957b9f491d6f9ee50e6bcbede28a054e2fb00eedfc1942","category":"Thai"}