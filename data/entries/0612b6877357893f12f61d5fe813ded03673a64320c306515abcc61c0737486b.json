{"title":"Kindle Colorsoft พบปัญหาแถบสีเหลืองด้านล่างจอ - Amazon หยุดส่งสินค้าชั่วคราว","link":"https://www.blognone.com/node/142953","date":1730801756000,"content":"<div><div><div><p>ตัวแทนของ Amazon ยืนยันการหยุดส่ง Kindle Colorsoft ที่เป็น Kindle จอสีรุ่นแรก ให้กับลูกค้าชั่วคราว หลังจากลูกค้ากลุ่มแรกที่ได้รับสินค้า โพสต์รายงานปัญหาหน้าจอด้านล่างเป็นแถบไฟสีเหลือง (<a href=\"https://www.reddit.com/r/kindle/comments/1ggo0vp/colorsoft_has_yellow_tinge_to_bottom_of_display/?rdt=45605\">ดูตัวอย่าง</a>) ทำให้<a href=\"https://www.amazon.com/All-New-Amazon-Kindle-Colorsoft-Signature-Edition/dp/B0CN3XR57P\">คะแนนรีวิวเฉลี่ยตอนนี้ที่เว็บ Amazon</a> อยู่ที่ 2.6 ดาว</p>\n<p>Amazon บอกว่าปัญหานี้มีการรายงานจากผู้ใช้งานจำนวนน้อย ซึ่งบริษัทกำลังตรวจสอบปัญหาด้านคุณภาพสินค้า หากลูกค้าคนใดที่เจอปัญหานี้สามารถติดต่อฝ่ายบริการลูกค้าได้</p>\n<p>ทาง Amazon ยังไม่ได้ให้ข้อมูลเพิ่มเติมว่าปัญหานี้เกิดจากฮาร์ดแวร์หรือซอฟต์แวร์ จึงยังไม่ชัดเจนว่าปัญหานี้จะแก้ไขเสร็จสิ้นภายในเมื่อใด</p>\n<p>ที่มา: <a href=\"https://www.theverge.com/2024/11/2/24286289/kindle-colorsoft-yellow-bar-display-e-reader\">The Verge</a></p>\n<p><img src=\"https://www.blognone.com/sites/default/files/externals/87440d318dd309d16ccf682bde92b586.jpeg\" /></p>\n</div></div></div><div><div>Topics: </div><div><div><a href=\"/topics/kindle\">Kindle</a></div><div><a href=\"/topics/amazon\">Amazon</a></div><div><a href=\"/topics/ebook-reader\">eBook Reader</a></div><div><a href=\"/topics/kindle-colorsoft\">Kindle Colorsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0612b6877357893f12f61d5fe813ded03673a64320c306515abcc61c0737486b","category":"Thai"}