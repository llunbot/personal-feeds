{"title":"Chrome เริ่มเตือนผู้ใช้ส่วนขยาย Manifest V2 แบบเก่า, ปิดทั้งหมดต้นปี 2025","link":"https://www.blognone.com/node/140073","date":1717197686000,"content":"<div><div><div><p>Chrome ประกาศเริ่มปิดการทำงานของส่วนขยาย Manifest V2 ตาม<a href=\"https://www.blognone.com/node/136798\">แผนที่เคยประกาศไว้เมื่อเดือนพฤศจิกายน 2023</a> โดยยังคง timeline เดิมคือเริ่มกระบวนการในเดือนมิถุนายน 2024</p>\n<p>ระยะเวลาการเปลี่ยนผ่านของ Chrome ยังเป็นไปอย่างช้าๆ</p>\n<ul>\n<li>3 มิถุนายน - ผู้ใช้ Chrome รุ่นทดสอบ (Beta, Dev, Canary) ที่ยังมีส่วนขยายแบบเก่า Manifest V2 จะเห็นแบนเนอร์แจ้งเตือนเมื่อเข้าไปยังหน้าจัดการส่วนขยาย</li>\n<li>อีกหลายเดือนต่อมา (coming months) - ส่วนขยายเหล่านี้จะถูกปิดการทำงาน ผู้ใช้จะถูกพาเข้าไปยังหน้า Chrome Web Store เพื่อให้ติดตั้งส่วนขยายรุ่นใหม่ๆ ที่ใช้ทดแทนกันได้</li>\n<li>หลังส่วนขยายเก่าถูกปิดแล้ว - ผู้ใช้จะมีสิทธิเปิดส่วนขยาย V2 กลับคืนมาได้อีกช่วงเวลาหนึ่ง แต่สุดท้ายจะเปิดกลับมาไม่ได้อยู่ดี</li>\n<li>ช่วงต้นปี 2025 - กระบวนการเปลี่ยนผ่านเสร็จสิ้นทั้งหมด ยกเว้นกลุ่ม Chrome Enterprise ที่ยังเปิดได้ผ่าน policy</li>\n<li>มิถุนายน 2025 - ปิดโอกาสใช้งานของกลุ่ม Chrome Enterprise</li>\n</ul>\n<p>ประเด็นเรื่องการปิดส่วนขยาย Manifest V2 เป็นสิ่งที่กูเกิลอยากทำมานาน แต่ก็มีดราม่าเกิดขึ้นมาตลอด เพราะผู้พัฒนาส่วนขยายเดิม โดยเฉพาะกลุ่ม Ad Blocker ยังไม่พร้อม ทำให้กูเกิลต้องเลื่อนออกมาเรื่อยๆ โดยเดิมที<a href=\"https://www.blognone.com/node/131821\">มีกำหนดปิดทั้งหมดในเดือนมกราคม 2023</a> แต่สุดท้ายก็ต้องเลื่อนแล้วเลื่อนอีก จนล่าสุดมาจบในช่วงต้นปี 2025</p>\n<p>ที่มา - <a href=\"https://blog.chromium.org/2024/05/manifest-v2-phase-out-begins.html\">Google</a></p>\n<p><img alt=\"No Description\" src=\"https://www.blognone.com/sites/default/files/externals/ba3077a5c412c64882b7dfa583164d67.png\" /><img alt=\"No Description\" src=\"https://www.blognone.com/sites/default/files/externals/c158be0c1556c5afd9c289367803c913.png\" /><img alt=\"No Description\" src=\"https://www.blognone.com/sites/default/files/externals/ed8c974b63e7c45f054fab790245dafd.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/extension\">Extension</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"509b7417a5599d653245d478d817a03138d952ffed83b2a3b537804f64725de0","category":"Thai"}