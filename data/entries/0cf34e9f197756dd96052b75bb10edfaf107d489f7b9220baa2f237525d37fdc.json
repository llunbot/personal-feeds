{"title":"Cloudflare แปลงบริการ Workers เป็นเซิร์ฟเวอร์คลาวด์เต็มตัว เชื่อมต่อ SQL, MongoDB, TCP กับหลังบ้าน","link":"https://www.blognone.com/node/125852","date":1637040691000,"content":"<div><div><div><p>บริการ Cloudflare Workers เดิมเป็นบริการแบบ severless ที่ค่อนข้างจำกัด โดยเฉพาะการเก็บข้อมูลระยะยาวที่มีเพียงฐานข้อมูล key-value ในชื่อ Cloudflare Workers KV เป็นหลักเท่านั้น สัปดาห์นี้ทาง Cloudflare ก็เปิดบริการชุดใหม่ที่ทำให้บริการ Workers สามารถทำงานเต็มรูปแบบได้มากขึ้น</p>\n<p>บริการพื้นฐานที่สุดคือการเปิด TCP จาก Workers ไปยังเซิร์ฟเวอร์อื่นๆ ที่เชื่อมต่อกับเน็ตเวิร์คของทาง Cloudflare ผ่านทางท่อ cloudflared ความสามารถนี้ทำให้ Workers สามารถเชื่อมต่อฐานข้อมูลภายนอก เช่น MySQL, PostgreSQL, หรือ SQL Server ได้</p>\n<p><img src=\"https://blog.cloudflare.com/content/images/2021/11/image1-17.png\" /></p>\n<p>นอกจากการเชื่อมต่อจาก Workers ไปยังบริการภายนอกแบบ TCP แล้ว ทาง Cloudflare ยังเตรียมเปิดให้บริการ Socket Workers ที่ตัว Workers เองรอการเชื่อมต่อแบบ TCP, UDP, หรือ QUIC ได้โดยตรง ทำให้สามารถเปิดให้บริการต่างๆ เพิ่มเติม เช่น เมลเซิร์ฟเวอร์, MQTT, หรือบริการ VoIP  แต่บริการส่วนนี้ยังไม่เปิดให้บริการและไม่บอกกำหนดว่าจะเปิดเมื่อใด</p>\n<p>ประกาศครั้งนี้ Cloudflare ยังร่วมมือกับ MongoDB รองรับการเชื่อมต่อ Workers เข้ากับ MongoDB Atlas และ Prisma Data Proxy เพิ่มเติม และบริการเก็บ นอกจากนี้บริการ Durable Objects บริการเก็บสถานะของ Workers ที่เคยเปิดตัวไปก่อนหน้านี้ก็ปรับสถานะเป็น GA พร้อมใช้งาน</p>\n<p>ที่มา - Cloudflare (<a href=\"https://blog.cloudflare.com/introducing-socket-workers/\">TCP</a>, <a href=\"https://blog.cloudflare.com/relational-database-connectors/\">SQL</a>, <a href=\"https://blog.cloudflare.com/workers-adds-support-for-two-modern-data-platforms-mongodb-atlas-and-prisma/\">MongoDB</a>, <a href=\"https://blog.cloudflare.com/durable-objects-ga/\">Durable Objects</a>)</p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0cf34e9f197756dd96052b75bb10edfaf107d489f7b9220baa2f237525d37fdc","category":"Thai"}