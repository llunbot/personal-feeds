{"title":"Salesforce รายงานผลประกอบการ รายได้รวมเติบโต 11% ดีกว่าที่บริษัทประเมินก่อนหน้านี้","link":"https://www.blognone.com/node/134107","date":1685575112000,"content":"<div><div><div><p>Salesforce รายงานผลประกอบการของไตรมาสที่ 1 ตามปีการเงินบริษัท 2024 สิ้นสุดเดือนเมษายน มีรายได้รวม 8,247 ล้านดอลลาร์ เพิ่มขึ้น 11% จากช่วงเดียวกันในปีก่อน แบ่งเป็นรายได้จาก Subscription 7,642 ล้านดอลลาร์ เพิ่มขึ้น 11% และรายได้จาก Professional services 605 ล้านดอลลาร์ เพิ่มขึ้น 9% โดยมีกำไรสุทธิ 199 ล้านดอลลาร์</p>\n<p>Marc Benioff ซีอีโอ Salesforce กล่าวว่าผลประกอบการที่ออกมาดีกว่าที่บริษัทประเมินไว้ก่อนหน้านี้ ทำให้บริษัทประเมินตัวเลขตลอดปีการเงินนี้เพิ่มขึ้น บริษัทยังเดินหน้าพัฒนาเครื่องมือ CRM ให้ทำงานร่วมกับ Generative AI ที่มีความปลอดภัยในทุกผลิตภัณฑ์ ไม่ว่าจะเป็น <a href=\"https://www.blognone.com/node/132920\">Einstein GPT</a>, <a href=\"https://www.blognone.com/node/133703\">Slack GPT</a> และ Tableau GPT</p>\n<p>Brian Millham ซีโอโอ Salesforce ให้ข้อมูลเพิ่มเติมในช่วงแถลงผลประกอบการ พูดถึงปัญหาเศรษฐกิจที่กระทบกับธุรกิจ Professional services ทำให้ลูกค้าเริ่มลดการทำสัญญาแบบระยะยาว และโฟกัสการทำโครงการที่สำเร็จได้รวดเร็ด และคุ้มค่ากับเวลาที่เสียไป</p>\n<p>ที่มา: <a href=\"https://s23.q4cdn.com/574569502/files/doc_financials/2024/q1/CRM-Q1-FY24-Earnings-Press-Release-w-financials.pdf\">Salesforce</a> (pdf) และ <a href=\"https://www.cnbc.com/2023/05/31/salesforce-crm-earnings-q1-earnings-report-2024.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/63d11f30f791ada0a30be24a22bbcf35.png\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4a035776fe539f414254a1b17c51403e7bf5fa153d569fa4a287aa2f0ec1c9e","category":"Thai"}