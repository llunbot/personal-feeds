{"title":"SCB 10X กับภารกิจ Moonshot เบื้องหลังบริษัทลงทุนไทย กับการเป็น Tech Leader ในระดับภูมิภาค","link":"https://www.blognone.com/node/146303","date":1746615600000,"content":"<span>SCB 10X กับภารกิจ Moonshot เบื้องหลังบริษัทลงทุนไทย กับการเป็น Tech Leader ในระดับภูมิภาค</span>\n\n  <div>\n    <div>Body</div>\n              <div><p>SCB 10X บริษัทลงทุนด้าน Disruptive Technology ในกลุ่มของ SCBX ที่มีภารกิจไปการขับเคลื่อนเทคโนโลยีในระดับภูมิภาค ภายใต้ภารกิจ “Moonshot Mission” ที่ต้องการสร้างการเปลี่ยนแปลงครั้งใหญ่ในวงการ AI, Blockchain, Web3, Fintech และ Deep Tech</p>\n<p><img src=\"https://i.imgur.com/6KNyQhx.jpeg\" alt=\"\" /></p>\n<p>SCB 10X ตั้งเป้าหมายชัดเจนว่าจะเป็น Tech Leader ในภูมิภาคเอเชียตะวันออกเฉียงใต้ โดยมี 3 แกนหลักในการขับเคลื่อนองค์กร ได้แก่</p>\n<ol>\n<li><strong>Venture Capital</strong> ที่ลงทุนในสตาร์ทอัพทั่วโลก ทั้ง Seed Stage ถึง Growth Stage</li>\n<li><strong>Tech Labs</strong>  ทีมผู้เชี่ยวชาญด้านเทคโนโลยีที่ทำงานร่วมกับบริษัทใน Portfolio และหน่วยงานในกลุ่ม SCBX  เพื่อพัฒนานวัตกรรมและ Use Case ให้เกิดการใช้งานในวงกว้าง</li>\n<li><strong>R&amp;D</strong> ที่วิจัยและสร้างเทคโนโลยีใหม่เพื่ออนาคตของกลุ่ม SCBX และประเทศไทย</li>\n</ol>\n<p><strong>ลงทุนให้โต สร้างให้ได้จริง</strong></p>\n<p>ทีม Venture Capital ของ SCB 10X ไม่ได้เพียงแค่ลงทุนเพื่อผลตอบแทนทางการเงิน แต่ยังเน้นผลลัพธ์เชิงกลยุทธ์ร่วมกับกลุ่ม SCBX โดยช่วยสร้างความร่วมมือเชิงพาณิชย์ระหว่างสตาร์ทอัพใน portfolio กับบริษัทในเครือ</p>\n<p>คุณวรวรรณ หวังพนิตกุล Partner ฝั่ง Venture Capital ย้ำว่า SCB 10X มองบทบาทตัวเองในฐานะผู้ลงทุนระดับแนวหน้าในภูมิภาค พร้อมกับสนับสนุนการสร้างนวัตกรรม และขยาย tech ecosystem ด้าน DeFi และ AI ไปพร้อมกัน</p>\n<p><img src=\"https://i.imgur.com/M685NeI.jpeg\" alt=\"\" /><br />\n<em>คุณวรวรรณ หวังพนิตกุล, Partner, Venture Capital, SCB 10X</em></p>\n<p><strong>Tech Labs และ Rubie Wallet: ทดลองจริง ลงสนามจริง</strong></p>\n<p>ฝั่ง Tech Labs ที่นำโดยคุณธนพงศ์ บุญแต่ง Head of Technical Labs, Research and Development มีบทบาทในการทำงานร่วมกับทีม Venture Capital ในเชิงให้คำแนะนำด้าน Technology รวมถึงทำงานร่วมกับบริษัทใน Portfolio และหน่วยในกลุ่ม SCBX Group เพื่อพัฒนานวัตกรรมและ Use Case ให้เกิดการใช้งานในวงกว้าง</p>\n<p>โดยล่าสุดได้ทดลองระบบ Rubie Wallet กระเป๋าเงินดิจิทัลที่สามารถชำระเงินอย่างไร้รอยผ่าน Stablecoin ที่แปลงเงินดิจิทัลที่ผูกกับเงินดอลลาร์สหรัฐ เป็น THBX โดยรวมมือกับ Partner ระดับโลกอย่าง Fireblocks, Circle, Elliptic และ Base ภายในงาน DevCon 2024</p>\n<p>ซึ่ง Rubie Wallet ไม่ใช่แค่แอปทดลอง แต่เป็น Showcase สำคัญที่ช่วยสร้างความเข้าใจและความเป็นไปได้ของนวัตกรรม Purpose Bound Money (PBM) หรือ \"การกำหนดวัตถุประสงค์ในการใช้เงิน\" ที่ช่วยให้กระบวนการชำระเงิน เป็นเรื่องง่ายและจำกัดขอบเขตการใช้งานได้</p>\n<p><img src=\"https://i.imgur.com/CsmRKQh.jpeg\" alt=\"\" /><br />\n<em>คุณธนพงศ์ บุญแต่ง, Head of Technical Labs, Research and Development, SCB 10X</em></p>\n<p><strong>R&amp;D กับ “ไต้ฝุ่น”: เมื่อ SCB 10X พัฒนา AI ภาษาไทยขนาดใหญ่ของตัวเอง</strong></p>\n<p>ในขณะเดียวกัน ทีม R&amp;D ของ SCB 10X ยังเดินหน้าอีกขั้น ด้วยการพัฒนาโมเดลภาษาไทยขนาดใหญ่ “Typhoon” (ไต้ฝุ่น) ซึ่งสามารถประมวลผลและเข้าใจภาษาไทยได้ลึกกว่าระบบ LLM ทั่วไป และยังเปิดกว้างให้สามารถนำไปต่อยอดเชิงสาธารณะได้อีกด้วย</p>\n<p><strong>Culture = BOOST</strong></p>\n<p>นอกจากงานเทคโนโลยี SCB 10X ยังวางวัฒนธรรมองค์กรไว้อย่างชัดเจน ผ่านค่านิยม 5 ข้อที่เรียกว่า B-O-O-S-T ที่มาจากคำว่า Boldness, Ownership, Open, Speed, Trust for Impact</p>\n<p>ทั้งหมดนี้คือชุดพฤติกรรมที่ออกแบบมาเพื่อให้ทีมงานเดินไปในทิศทางเดียวกัน — กับเป้าหมายที่ใหญ่กว่าแค่ผลตอบแทน แต่มุ่งไปที่การ “สร้างผลกระทบเชิงบวกผ่านเทคโนโลยี”</p>\n<p><strong>SCB 10X: ไม่ใช่แค่ CVC แต่คือคนลงมือสร้างอนาคต</strong></p>\n<p>ที่ผ่านมา SCB 10X ได้รับการจัดอันดับเป็น CVC อันดับ 2 ของโลกในสาย Fintech และ Top 8 จากภาพรวมทั้งหมด โดย CB Insights ยืนยันความเคลื่อนไหวของ SCB 10X บนเวทีโลก</p>\n<p>แต่สำหรับทีมงาน SCB 10X เอง พวกเขายังคงย้ำว่า เป้าหมายไม่ใช่แค่การลงทุนเพื่อสร้างผลกำไรให้มากที่สุด แต่คือการสร้าง Impact สร้างขีดความสามารถใหม่ๆ ทางด้านเทคโนโลยี</p>\n<p><img src=\"https://i.imgur.com/uzNWCz0.jpeg\" alt=\"\" /><br />\n<em>คุณไพลิน วิชากูล, Chief Operating Officer &amp; Partner, Venture Capital, SCB 10X</em></p>\n<p><strong>สรุป</strong></p>\n<p>SCB 10X ไม่ได้มองบทบาทของตัวเองแค่ในฐานะผู้ลงทุน แต่คือผู้เล่นที่ต้องการสร้างแรงกระเพื่อมให้กับโลกเทคโนโลยีในระดับภูมิภาค ผ่านการลงทุนใน Disruptive Tech รวมไปถึงการพัฒนานวัตกรรมด้วยทีมภายใน และการเชื่อมโยงสตาร์ทอัพกับองค์กรใหญ่ให้เกิดการเติบโตจริง ภายใต้ภารกิจ Moonshot Mission และ SCB 10X กำลังพิสูจน์ว่าในโลกที่เปลี่ยนเร็ว การลงทุนที่ดี ไม่ใช่แค่มองหากำไร แต่คือการกล้าลงมือ “สร้างอนาคต” ที่ยังไม่มีใครทำมาก่อน</p>\n<p>SCB 10X ตั้งอยู่ที่อาคาร FYI Center เดินทางสะดวกด้วย MRT สถานีศูนย์ประชุมแห่งชาติสิริกิติ์ ใครสนใจร่วมงานกับเรา ดูตำแหน่งงานว่างได้ที่ <a href=\"https://jobs.blognone.com/company/scb10x\">Blognone Jobs</a></p>\n</div>\n          </div>\n<span><span>workplace</span></span>\n<span><time>Wed, 05/07/2025 - 18:00</time>\n</span>","author":"workplace","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5528bc5bf0bc62dabd00d97c8b8779f79db2c7d4974dda72092dc9fb722e7c30","category":"Thai"}