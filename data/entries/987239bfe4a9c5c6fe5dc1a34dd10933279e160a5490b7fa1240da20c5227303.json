{"title":"Meta เปิดตัว MTIA Next Gen ชิปเร่งการประมวลผลโมเดล AI รุ่นใหม่","link":"https://www.blognone.com/node/139178","date":1712793342000,"content":"<div><div><div><p>Meta เปิดตัวชิปเร่งการประมวลผล AI รุ่นใหม่ ที่เป็นรุ่นถัดจาก MTIA v1 (Meta Training and Inference Accelerator) ที่<a href=\"https://www.blognone.com/node/133905\">เปิดตัว</a>เมื่อปีที่แล้ว ซึ่งเรียกชื่อว่า MTIA รุ่นถัดไป (Next Gen) โดยยังโฟกัส ที่การปรับแต่งสำหรับใช้งานในโมเดล AI แนะนำเนื้อหาบนแพลตฟอร์ม</p>\n<p>MTIA Next Gen เพิ่มสเป็กให้แรงขึ้น โดยเป็นชิปคัสตอมเทคโนโลยีการผลิต 5nm TSMC, สัญญาณนาฬิกา 1.35GHz, สมรรถนะสูงสุด 708 TOPS (INT8 แบบ sparse) หรือ 354 TOPS (FP16/BF16 แบบ sparse) อัตราใช้พลังงานเพิ่มเป็น TDP 90W การออกแบบยังใช้หน่วยประมวลผลย่อย PE 64 ตัว เรียงแบบ 8x8 เหมือนเดิม เพิ่ม SRAM เป็น 384KB ต่อตัว แบนด์วิทหน่วยความจำเพิ่มเป็น 1TB/s ต่อตัว</p>\n<p><img alt=\"No Description\" src=\"https://www.blognone.com/sites/default/files/externals/0be37eedaec0babcc5d52824f5dfac79.png\" /></p>\n<p><img alt=\"No Description\" src=\"https://www.blognone.com/sites/default/files/externals/162e3d6d380e7eaade120a504f004d77.png\" /></p>\n<p>ในการติดตั้ง Meta ได้พัฒนาแรคที่บรรจุชุดเร่งการประมวลผล มี 3 แชสซี แต่ละแชสซีมี 12 บอร์ดวงจรที่ติดตั้งชิปแผ่นละ 2 ตัว รวมมีตัวเร่งการประมวลผล 72 ตัว การเชื่อมต่อปรับปรุงเป็น PCIe Gen5 ส่วนอัตราพลังงานที่เพิ่มเป็นสูงสุด 90W เพื่อรองรับกรณีมีโมเดลที่ซับซ้อนมากหรือมีขนาดใหญ่กว่าปกติ</p>\n<p>ที่มา: <a href=\"https://ai.meta.com/blog/next-generation-meta-training-inference-accelerator-AI-MTIA/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/da695f306ab9126a7ede0b72245e4412.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/asics\">ASICS</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/risc-v\">RISC-V</a></div><div><a href=\"/topics/processor\">Processor</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"987239bfe4a9c5c6fe5dc1a34dd10933279e160a5490b7fa1240da20c5227303","category":"Thai"}