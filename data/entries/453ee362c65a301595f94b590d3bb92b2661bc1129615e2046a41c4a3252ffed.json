{"title":"เผย Apple Store เตรียมเปิดสาขาใหม่ หรือปิดปรับปรุงสาขาเดิม รวม 53 แห่ง ใน 4 ปีข้างหน้า","link":"https://www.blognone.com/node/134141","date":1685711346000,"content":"<div><div><div><p>มีรายงานจาก Bloomberg อ้างแหล่งข่าวที่เกี่ยวข้องว่า แอปเปิลมีแผนเปิดและปรับปรุงร้านค้าปลีก Apple Store ทั่วโลกมากกว่า 50 แห่ง ภายในปี 2027 หรืออีก 4 ปีข้างหน้า ครอบคลุมทั้งใน เอเชียแปซิฟิก ยุโรป ตะวันออกกลาง สหรัฐอเมริกา และแคนาดา</p>\n<p>ในรายงานบอกว่าเฉพาะภูมิภาคเอเชียแปซิฟิก แอปเปิลได้เริ่มเจรจาเปิด Apple Store แห่งใหม่เพิ่มเติมแล้วทั้งหมด 15 แห่ง นอกจากนี้ยังมีแผนปิดปรับปรุงร้านเดิมด้วย โดยระบุว่าในเอเชียมีทั้งหมด 6 แห่ง ซึ่งเมื่อรวมทั้งหมดที่เป็นสาขาเปิดใหม่ และการปรับปรุงร้านเดิม มีจำนวนรวมทั้งหมด 53 แห่ง</p>\n<p>สาขาน่าสนใจซึ่งถูกระบุถึง ได้แก่ อินเดีย แอปเปิลมีแผนเปิดเพิ่มอีก 3 สาขา, มาเลเซีย จะมี Apple Store สาขาแรก และสาขา Opéra ที่ปารีส จะปิดปรับปรุง ทั้งนี้หลายสาขายังอยู่ในขั้นตอนการเจรจาและประเมินความเป็นไปได้ จึงอาจเลื่อนแผนเปิดออกไปไปตามการก่อสร้างสถานที่นั้น หรืออาจยกเลิกแผนเปิดได้</p>\n<p>ที่มา: <a href=\"https://9to5mac.com/2023/06/01/bloomberg-apple-planning-over-50-new-or-rebuilt-retail-stores-around-the-world/\">9to5Mac</a></p>\n<p><img src=\"https://www.blognone.com/sites/default/files/externals/61d6462067f809cdda23d2a0264b334d.jpg\" alt /></p>\n</div></div></div><div><div>Topics: </div><div><div><a href=\"/topics/apple-store\">Apple Store</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"453ee362c65a301595f94b590d3bb92b2661bc1129615e2046a41c4a3252ffed","category":"Thai"}