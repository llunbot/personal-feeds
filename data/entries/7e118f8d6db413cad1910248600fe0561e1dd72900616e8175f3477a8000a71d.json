{"title":"[ลือ] OpenAI มีแผนออกสุดยอด AI Agent ทำงานวิจัยระดับปริญญาเอกได้ คิดราคา 7 แสนบาทต่อเดือน","link":"https://www.blognone.com/node/145108","date":1741222605000,"content":"<div><div><div><p>The Information รายงานโดยอ้างแหล่งข่าวที่เกี่ยวข้องว่าผู้บริหารระดับสูงใน OpenAI มีแผนเปิดตัวผู้ช่วยปัญญาประดิษฐ์หรือ AI Agent สำหรับงานเฉพาะด้าน ที่ต้องใช้ความรู้สูง โดยมีราคาเริ่มต้นที่ระดับ 2,000 ดอลลาร์ต่อเดือน หรือประมาณ 67,000 บาท</p>\n<p>รายงานบอกว่า AI Agent สำหรับงานพัฒนาซอฟต์แวร์เฉพาะด้านอาจมีราคาสูงขึ้นกว่านี้ที่ 10,000 ดอลลาร์ต่อเดือน แต่ก็ยังไม่แพงที่สุด เพราะมี Agent ที่มีความสามารถระดับทำงานวิจัยปริญญาเอก ต้องการคิดราคาที่ 20,000 ดอลลาร์ต่อเดือน หรือราว 670,000 บาท</p>\n<p>ยังไม่มีข้อมูลว่า OpenAI จะขาย AI Agent นี้อย่างไร จะให้ลูกค้าทั่วไปใช้งานได้หรือไม่ หรือทำข้อตกลงกับลูกค้าระดับองค์กรแต่ละรายไปตามที่<a href=\"https://www.blognone.com/node/144481\">เคยมีข่าว</a> แต่ <a href=\"https://www.blognone.com/node/144556\">SoftBank</a> ซึ่งเป็นหนึ่งในผู้ลงทุนของ OpenAI ตกลงใช้บริการ Agent นี้ โดยจะจ่ายเงินให้ถึง 3,000 ล้านดอลลาร์ สำหรับปีนี้</p>\n<p>ที่มา: <a href=\"https://techcrunch.com/2025/03/05/openai-reportedly-plans-to-charge-up-to-20000-a-month-for-specialized-ai-agents/\">TechCrunch</a></p>\n<p><img src=\"https://www.blognone.com/sites/default/files/externals/5f23031b3132493b0bc5dcb18f335abf.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e118f8d6db413cad1910248600fe0561e1dd72900616e8175f3477a8000a71d","category":"Thai"}