{"title":"Apple เพิ่ม Advanced Commerce API ให้นักพัฒนา เพิ่มวิธีทำคำสั่งซื้อ Subscription จำนวนมาก","link":"https://www.blognone.com/node/144304","date":1737790024000,"content":"<div><div><div><p>แอปเปิลประกาศเพิ่ม API ใหม่สำหรับนักพัฒนาชื่อว่า <strong>Advanced Commerce API</strong> เพื่อรองรับการซื้อแบบ In-App ในรูปแบบที่มีความซับซ้อนมากขึ้น โดยเฉพาะกลุ่ม Subscription หรือคอนเทนต์เสริม เพื่อให้นักพัฒนายังสามารถให้บริการผู้ใช้แอป บนระบบนิเวศของ App Store ได้</p>\n<p>แอปเปิลบอกว่านักพัฒนาที่จะใช้งาน Advanced Commerce API ได้ ต้องเป็นแอปที่มีระบบการซื้อ In-App ที่เข้าเงื่อนไขกรณีการใช้งานแบบใดแบบหนึ่งดังนี้</p>\n<ul>\n<li>มีคอนเทนต์ให้เลือกจำนวนมาก เพิ่มเติมตลอด ทุกอันเป็นการซื้อ One-Time (Audiobook, คอร์สเรียนออนไลน์) สามารถใช้ API รวมคำสั่งซื้อลอตใหญ่ทำครั้งเดียวได้</li>\n<li>มี Subscription ย่อยจำนวนมาก เช่น แพลตฟอร์มรวมคอนเทนต์จากครีเอเตอร์ ซึ่งแต่ละคนมีระบบ Subscription แยกกัน สามารถใช้ API รวมการสมัครแล้วจ่ายครั้งเดียว</li>\n<li>มี Subscription หลัก และมีซื้อคอนเทนต์เสริมแยกแบบ One-Time เช่น แอปดูทีวีออนไลน์ มีช่องเสริม สามารถทำรายการรวมไปกับ Subscription หลักรายเดือนได้</li>\n</ul>\n<p>ที่มา: <a href=\"https://developer.apple.com/news/?id=yxy958ya\">Apple Developer</a></p>\n<p><img alt=\"No Description\" src=\"https://www.blognone.com/sites/default/files/externals/9276d55da4b619fc27b2913bfa406da3.png\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b755ad500e73ee6d058d23cb340529bea201c7eaa91ab551dd54a73187ef693","category":"Thai"}