{"title":"DuckDuckGo เปิดตัว AI Chat แชทบอตไม่ระบุตัวตน ให้ความเป็นส่วนตัวในการใช้งาน","link":"https://www.blognone.com/node/140231","date":1717834323000,"content":"<div><div><div><p>DuckDuckGo บริการเสิร์ชที่มีจุดขายเรื่องความเป็นส่วนตัว เปิดตัวบริการใหม่ DuckDuckGo AI Chat แชทบอตปัญญาประดิษฐ์ที่สามารถเลือกใช้งานได้หลายโมเดล ทั้ง GPT 3.5 Turbo ของ OpenAI, Claude 3 Haiku ของ Anthropic, Llama 3 ของ Meta และ Mixtral 8x7B ของ Mistral</p>\n<p>จุดขายของ DuckDuckGo AI Chat ยังคงแนวทางเดิมคือบทสนทนาเป็นส่วนตัว, ถูกกำหนดไว้แบบนิรนาม (anonymous), ปลายทางไม่สามารถระบุตัวตนได้, IP ที่ส่งไปเป็นถูกแก้ไขเป็น IP ของ DuckDuckGo,  และแชททั้งหมดไม่ถูกนำไปใช้เทรนโมเดล AI ต่อ</p>\n<p>DuckDuckGo อ้างรายงานของ Pew ที่สำรวจคนอเมริกาที่คุ้นเคยกับการใช้แชทบอต AI ซึ่ง 81% มองว่าบริษัทเหล่านี้เก็บข้อมูลส่วนตัวผู้ใช้งาน แม้มองว่า AI ช่วยในหลายอย่าง แต่ก็กังวลเรื่องนี้อยู่ดี</p>\n<p>บริการ AI Chat สามารถใช้งานได้ฟรีผ่าน <a href=\"http://www.duck.ai/?ref=spreadprivacy.com\">duck.ai</a> หรือ <a href=\"http://duckduckgo.com/chat?ref=spreadprivacy.com\">duckduckgo.com/chat</a> โดยจำกัดจำนวนครั้งต่อวัน ซึ่งจะมีแผนเพิ่มแพ็คเกจใช้งานได้มากขึ้นแต่ต้องเสียเงินในอนาคต</p>\n<p>ที่มา: <a href=\"https://spreadprivacy.com/ai-chat/\">DuckDuckGo</a></p>\n<p><img alt=\"No Description\" src=\"https://www.blognone.com/sites/default/files/externals/824598a0e523425bb929e6e9d4443bb3.jpg\" /></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/llm\">LLM</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23f23d6756821c2b6961408fb385e4928fdd9492a99ea7a4f2b36ac6eee72cbd","category":"Thai"}