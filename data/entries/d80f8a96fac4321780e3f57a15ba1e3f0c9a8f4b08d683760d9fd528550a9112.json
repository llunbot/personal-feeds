{"title":"เปิดตัว Frostpunk 2 ภาคต่อเกมสร้างเมืองในโลกน้ำแข็ง, เปลี่ยนน้ำมันเป็นทรัพยากรหลัก, เพิ่มปัญหาขัดแย้งระหว่างฝ่าย","link":"https://www.blognone.com/node/124219","date":1628851286000,"content":"<div><div><div><p>11 Bit Studios เปิดตัว Frostpunk 2 ภาคต่อเกมสร้างเมืองในโลกที่ถูกพายุน้ำแข็งปกคลุมในยุคปี 1800 ที่ผู้เล่นต้องบริหารทรัพยากรและวางแผนสร้างเมืองโดยอิงความอบอุ่นจากเครื่องกำเนิดพลังงานไอน้ำ เพื่อพามนุษยชาติกลุ่มสุดท้ายฟันฝ่าโลกอันโหดร้ายไปให้ได้ โดยต้องออกกฎเกณฑ์และตัดสินใจเพื่อรักษาค่าพลังความหวัง และความไม่พอใจของชาวเมือง ให้อยู่ในระดับที่ไม่เกิดปัญหา</p>\n<p>เหตุการณ์ใน Frostpunk 2 จะเกิดขึ้นหลังภาคแรก 30 ปี คราวนี้เปลี่ยนทรัพยากรหลักจากถ่านหินในเครื่องจักรไอน้ำ มาเป็นการใช้น้ำมันเป็นมาให้พลังงานและความอบอุ่นกับชาวเมืองแทน และยังเพิ่มประเด็นใหม่ด้านการเมือง ที่ผู้เล่นต้องจัดการความขัดแย้งระหว่างฝ่ายต่างๆ ที่คอยแก่งแย่งทรัพยากรอยู่ตลอดเวลา</p>\n<p>ตอนนี้ Frostpunk ภาคแรก <a href=\"https://store.steampowered.com/app/323190/Frostpunk/\">เปิดให้เล่นฟรีบน Steam</a> ถึง 17 สิงหาคม ส่วน Frostpunk 2 ยังไม่กำหนดวันวางจำหน่าย แต่สามารถเพิ่มไว้ใน Wishlist บน <a href=\"https://store.steampowered.com/app/1601580/Frostpunk_2/\">Steam</a> ได้ทันที</p>\n<p>ที่มา - <a href=\"https://kotaku.com/frostpunk-is-getting-a-sequel-called-frostpunk-2-1847476027\">Kotaku</a></p>\n</div></div></div><div><div>Topics: </div><div><div><a href=\"/topics/frostpunk\">Frostpunk</a></div><div><a href=\"/topics/11-bit-studios\">11 Bit Studios</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d80f8a96fac4321780e3f57a15ba1e3f0c9a8f4b08d683760d9fd528550a9112","category":"Thai"}