{"title":"Microsoft เตรียมจัดงานสัมมนาเรื่องความปลอดภัยของ Windows - เนื้อหาหลักเป็นกรณี CrowdStrike","link":"https://www.blognone.com/node/141611","date":1724459639000,"content":"<div><div><div><p>ไมโครซอฟท์เปิดเผยว่าบริษัทจะจัดงานสัมมนา Windows Endpoint Security Ecosystem ที่สำนักงานใหญ่ใน Redmond วันที่ 10 กันยายนนี้ โดยเนื้อหาเป็นการพูดคุยเรื่องความปลอดภัยในระดับ Endpoint</p>\n<p>CNBC อ้างแหล่งข่าวจากผู้บริหารระดับสูงในไมโครซอฟท์ บอกว่า CrowdStrike และบริษัทด้านความปลอดภัยไซเบอร์อีกหลายรายจะเข้าร่วมประชุมในงานนี้ด้วย และเนื้อหาหลักเป็นการพูดคุยแผนป้องกันไม่ให้เกิดเหตุการณ์ <a href=\"https://www.blognone.com/node/140972\">Windows จอฟ้า</a> ที่ส่ง<a href=\"https://www.blognone.com/node/140974\">ผลกระทบ</a>ไปทั่วโลกอีก</p>\n<p>ข้อเสนอหนึ่งคือการให้แอพพลิเคชันต่าง ๆ ทำงานบนส่วนการทำงานของ Windows เท่านั้น ไม่ให้สิทธิเข้าถึงที่ระดับเคอร์เนล ซึ่งเป็นเหตุผลที่ทำให้กรณี Windows จอฟ้าจาก CrowdStrike เกิดปัญหาใหญ่และใช้เวลาแก้ไขนาน แต่สาเหตุหนึ่งที่โปรแกรมเหล่านี้ต้องการสิทธิระดับเคอร์เนล เพราะต้องการป้องกันเหตุการณ์ที่สั่งปิดการทำงานโปรแกรมรักษาความปลอดภัยได้นั่นเอง ข้อเสนอนี้มีลักษณะเหมือนรูปแบบใน macOS ปัจจุบัน ที่ไม่ให้นักพัฒนาเข้าถึงเคอร์เนลได้โดยตรง</p>\n<p>รายงานบอกว่าไมโครซอฟท์จะมีการพูดคุยเรื่องแนวทางการนำ eBPF ที่ไมโครซอฟท์เป็นหนึ่งในผู้สนับสนุนโครงการ มาช่วยตรวจสอบหากโปรแกรมมีแนวโน้มทำให้ระบบมีปัญหา</p>\n<p>ที่มา: <a href=\"https://blogs.windows.com/windowsexperience/2024/08/23/microsoft-to-host-windows-endpoint-security-ecosystem-summit-in-september/\">ไมโครซอฟท์</a> และ <a href=\"https://www.cnbc.com/2024/08/23/microsoft-plans-september-cybersecurity-event-after-crowdstrike-outage.html\">CNBC</a></p>\n<p><img src=\"https://www.blognone.com/sites/default/files/externals/6f66fc0941e7f86de372b491db856384.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/cybersecurity\">Cybersecurity</a></div><div><a href=\"/topics/crowdstrike\">CrowdStrike</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a96f253762f16048e1b3788d6120e3304c1f4c1e4d01f6de53654175b131eeb","category":"Thai"}