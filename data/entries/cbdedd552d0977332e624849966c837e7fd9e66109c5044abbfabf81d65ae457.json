{"title":"Microsoft เซ็นสัญญาซื้อไฟฟ้าจากโรงไฟฟ้านิวเคลียร์ ซึ่งกลับมาเปิดเพื่อรองรับความต้องการ ระยะเวลา 20 ปี","link":"https://www.blognone.com/node/142116","date":1726915504000,"content":"<div><div><div><p>ผู้อ่าน Blognone ทราบกันอยู่แล้วว่าปัญญาประดิษฐ์นั้นต้องการกำลังประมวลผลที่มหาศาล โดยเฉพาะการประมวลผลในศูนย์ข้อมูล ทำให้ความต้องการพลังงานไฟฟ้าก็มีจำนวนมากตามด้วย เรื่องนี้ช่วยย้ำว่าศูนย์ข้อมูลขนาดใหญ่ ยังต้องการไฟฟ้าอีกมาก มากจนต้องขอโรงไฟฟ้านิวเคลียร์อีกหนึ่งแห่งเลย</p>\n<p>ไมโครซอฟท์ประกาศลงนามข้อตกลงซื้อไฟฟ้าเป็นระยะเวลา 20 ปี จากบริษัทผู้ผลิตไฟฟ้า Constellation ซึ่งทาง Constellation ไม่ได้สร้างโรงไฟฟ้าใหม่ขึ้นมา แต่ใช้การกลับมาเปิดโรงไฟฟ้านิวเคลียร์ TMI-Unit 1 บนเกาะทรีไมล์ ซึ่งโรงไฟฟ้านี้ได้ปิดทำการไปในปี 2019 เนื่องจากความต้องการไฟฟ้านิวเคลียร์ที่ลดลง เพราะราคาแพงกว่าโรงไฟฟ้าแหล่งพลังงานอื่น</p>\n<p>Constellation คาดว่าจะใช้เงินลงทุนประมาณ 1.6 พันล้านดอลลาร์ ในการปรับปรุงให้ TMI-Unit 1 กลับมาผลิตไฟฟ้าได้ในปี 2028 กำลังผลิต 835 เมกะวัตต์ ซึ่งต้องผ่านการอนุมัติจากหน่วยงานที่เกี่ยวข้องด้วย</p>\n<p>โรงไฟฟ้า TMI-Unit 1 ตั้งอยู่ติดกับ TMI-Unit 2 ซึ่งเกิดอุบัติเหตุการหลอมละลายทางนิวเคลียร์ในปี 1979 โดยเตาปฏิกรณ์และโรงงานได้ปิดทำการ และทำความสะอาดสิ้นสุดในปี 1993</p>\n<p>บริษัทเทคโนโลยีขนาดใหญ่ต่างเลือกซื้อไฟฟ้าจากโรงไฟฟ้านิวเคลียร์ ด้วยเหตุผลเรื่องการปล่อยคาร์บอนเมื่อเทียบกับโรงไฟฟ้าที่ใช้แหล่งพลังงานอื่น</p>\n<p>ที่มา: <a href=\"https://www.yahoo.com/news/microsoft-taps-three-mile-island-140704827.html\">Yahoo! News</a></p>\n<p><img alt=\"No Description\" src=\"https://www.blognone.com/sites/default/files/externals/e8934f5256298ce3202e71e0c2c16494.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/data-center\">Data Center</a></div><div><a href=\"/topics/nuclear\">Nuclear</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbdedd552d0977332e624849966c837e7fd9e66109c5044abbfabf81d65ae457","category":"Thai"}