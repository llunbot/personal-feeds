{"title":"หรือนี่จะเป็นสัญญาณ!? ยอดขาย iPhone ในจีนช่วง 6 สัปดาห์แรกของปี 2024 ตกลง 24%","link":"https://www.blognone.com/node/138544","date":1709634177000,"content":"<div><div><div><p>Counterpoint Research เผยยอดขาย iPhone ของ Apple ของจีนลดลง 24% ในช่วงหกสัปดาห์แรกของปีนี้ แม้ Apple จะะออกส่วนลดบนเว็บสโตร์ และผู้ค้าปลีกออนไลน์กำลังลดราคาลงมากถึง 180 ดอลลาร์เมื่อเดือนมกราคมก็ตาม</p>\n<p>นอกจากนี้ในไต้หวันบริษัท Hon Hai Precision Industry Co. ซึ่งเป็นคู้ค้าของ Apple ด้านการประกอบ iPhone ก็รายงานว่ายอดขายของ iPhone ลดลง 18% ช่วงสองเดือนแรกของปี</p>\n<p>ย้อนกลับมาที่จีนสภาพตลาดโทรศัพท์มือถือหดลง 7% แต่ Huawei มีส่วนแบ่งในตลาดเพิ่มขึ้น 64% ส่วน Honor ที่แยกตัวออกมาเมื่อปี 2020 ก็เติบโตขึ้น 2% ในขณะที่ Oppo ส่วนแบ่งลดลง 29% สำหรับส่วนแบ่งทั้งหมดในตลาดมือถือจีนประกอบไปด้วย</p>\n<ul>\n<li>Vivo 17.6% (ปีที่แล้ว 19.2%)</li>\n<li>Huawei 16.5% (ปีที่แล้ว 9.4%)</li>\n<li>Honor 16.3% (ปีที่แล้ว 14.8%)</li>\n<li>Apple 15.7% (ปีที่แล้ว 19%)</li>\n<li>Xiaomi 13.8% (ปีที่แล้ว 13.8%)</li>\n<li>Oppo 13.2% (ปีที่แล้ว 17.3%)</li>\n</ul>\n<p>ปัจจัยที่ทำให้ Huawei มีส่วนแบ่งในตลาดเพิ่มขึ้นคาดว่ามาจากการที่บริษัทปรับปรุงการผลิต Mate 60 ซีรี่ส์ทำให้ตอบสนองความต้องการลูกค้าจนทำให้มียอดขายเพิ่มขึ้น ในขณะที่ Apple ยอดขายตกลงตามที่ Counterpoint Research <a href=\"https://www.blognone.com/node/136261\">เคยประเมินไว้</a></p>\n<p><img alt=\"No Description\" src=\"https://www.blognone.com/sites/default/files/externals/3f638bcac0dcb13a864a1a2d30c51084.png\" /><em>ภาพจากเบื้องหลังการการถ่ายทำหนังสั้นของ Apple ที่ใช้ iPhone 15 Pro ถ่าย</em></p>\n<p>ที่มา - <a href=\"https://www.bloomberg.com/news/articles/2024-03-05/apple-iphone-sales-in-china-plummet-24-as-vivo-not-huawei-becomes-best-seller\">Bloomberg</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/china\">China</a></div><div><a href=\"/topics/market-share\">Market Share</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dccbf5435e5d15b8483e67333f1633fe67099091275c7170e40366fd5e25c0b","category":"Thai"}