{"title":"Ford ยืนยัน ไม่ทิ้งระบบ CarPlay, Android Auto แบบเดียวกับ GM","link":"https://www.blognone.com/node/133455","date":1681740457000,"content":"<div><div><div><p>จากข่าว <a href=\"https://www.blognone.com/node/133256\">GM ประกาศเลิกสนับสนุน CarPlay/Android Auto, เปลี่ยนไปใช้ Android Automotive</a> ทำให้เว็บไซต์ 9to5mac สอบถามไปยังคู่แข่งเพื่อนร่วมชาติ Ford ว่ามีนโยบายนี้อย่างไร</p>\n<p>คำตอบของ Ford คือจะยังสนับสนุน Apple CarPlay และ Android Auto ต่อไป เพราะเป็นสิ่งที่ผู้ใช้ต้องการ โดยเฉพาะกลุ่มลูกค้า EV เนื่องจากรถ EV บางยี่ห้อไม่มีฟีเจอร์นี้</p>\n<p><a href=\"https://www.blognone.com/node/124628\">ฝั่งของ Ford เองมีผู้บริหาร Doug Field ดูแลด้าน Advanced Technology และ Embedded Systems ซึ่งเขาเคยเป็นหัวหน้าโครงการรถยนต์ของแอปเปิลมาก่อน แต่ย้ายมาอยู่ Ford ในปี 2021</a> นอกจากนี้ <a href=\"https://www.blognone.com/node/120963\">Ford มีสัญญากับกูเกิล</a> และ<a href=\"https://built-in.google/cars/\">มีชื่อปรากฏอยู่ในกลุ่มผู้ใช้งาน Android Automotive</a> ด้วย แม้ตัวรถยนต์ที่ใช้ Android Automotive ยังไม่ออกสู่ตลาดในตอนนี้ก็ตาม</p>\n<p>ที่มา - <a href=\"https://9to5mac.com/2023/04/13/ford-carplay-support-commitment/\">9to5mac</a></p>\n<p><img alt=\"No Description\" src=\"https://www.blognone.com/sites/default/files/externals/dfe370c493e2b134825d819d0bb9d94b.jpg\" /></p>\n</div></div></div><div><div>Topics: </div><div><div><a href=\"/topics/ford\">Ford</a></div><div><a href=\"/topics/android-auto\">Android Auto</a></div><div><a href=\"/topics/carplay\">CarPlay</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f86595cc4f3ba757a912636271444e6d6628dc754cee0bfd081a86719eedde62","category":"Thai"}