{"title":"YouTube เปิดให้ผู้ใช้ส่งคำขอพิจารณาลบคลิปที่ปลอมหน้าและเสียงด้วย AI","link":"https://www.blognone.com/node/140691","date":1719896561000,"content":"<div><div><div><p>หลังจาก YouTube ให้<a href=\"https://www.blognone.com/node/136738\">ติดป้ายกำกับ</a>คอนเทนต์ที่ถูกสร้างด้วย AI ไปเมื่อปีที่แล้ว ล่าสุดเปิดให้ผู้ใช้รายงานให้ YouTube พิจารณาลบคลิปที่มีการปลอมแปลงหน้าหรือเสียงด้วย AI แล้ว โดยผู้ใช้งานจะสามารถส่งคำขอได้ก็ต่อเมื่อคลิปปลอมเหล่านั้นเข้าข่ายการละเมิดสิทธิส่วนบุคคลเท่านั้น</p>\n<p>YouTube จะมีการแจ้งเตือนไปยังครีเอเตอร์เจ้าของคลิปก่อน และหากครีเอเตอร์ลบคลิปดังกล่าวเองออกจากช่องอย่างถาวรภายใน 48 ชั่วโมง (การตั้ง Private หรือแค่เปลี่ยนชื่อและคำอธิบายคลิปไม่นับ) ก็จะไม่ต้องเข้าสู่ขั้นตอนการพิจารณาต่อไป</p>\n<p>YouTube ได้ยกตัวอย่างกรณีการพิจารณาที่จะเกิดขึ้น เช่น อาจมีการตรวจสอบเนื้อหาภายในคลิป โดยหากมีเนื้อหาที่ละเอียดอ่อน (Sensitive Content), เนื้อหาที่ทำให้ตัวบุคคลเสียหาย หรือเนื้อหาเชิงล้อเลียน คลิปเหล่านั้นถึงจะถูกลบออกจาก YouTube อย่างถาวร นอกจากนี้ ถ้ายังมีการละเมิดเกิดขึ้นซ้ำ ๆ YouTube จะเริ่มดำเนินการอย่างเด็ดขาด</p>\n<p>ที่มา: <a href=\"https://techcrunch.com/2024/07/01/youtube-now-lets-you-request-removal-of-ai-generated-content-that-simulates-your-face-or-voice/?guccounter=1\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/456bb73a64a72e4154f4177d788b0215.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/artificial-intelligence\">Artificial Intelligence</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e6500b85f986e9eb524e55a494ec32da5dd55efc27c8c6f9c72b81e0af89e8b","category":"Thai"}