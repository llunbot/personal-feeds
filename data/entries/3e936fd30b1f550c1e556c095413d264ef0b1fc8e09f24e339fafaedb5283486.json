{"title":"Final Fantasy XVI ทำขายทั่วโลกทะลุ 3 ล้านชุดแล้ว ใช้เวลาแค่ 6 วัน","link":"https://www.blognone.com/node/134585","date":1687955898000,"content":"<div><div><div><p><strong>Final Fantasy XVI</strong> เกมภาคหลักภาคที่ 16 ของซีรี่ส์ <strong>Final Fantasy</strong> ได้ทำยอดขายทั่วโลกทะลุ 3 ล้านชุดเป็นที่เรียบร้อยแล้วโดยใช้เวลา 6 วันนับจากวันที่วางขาย</p>\n<p>ถึงแม้จะเป็นยอดขายที่สูง แต่หากเทียบกับภาค XV ที่ทำได้ยอดขายทะลุ 5 ล้านชุดได้ตั้งแต่วันแรกที่วางจำหน่ายก็ถือว่าห่างกันอยู่พอสมควร ส่วน Final Fantasy VII Remake นั้นทำยอดขายทะลุ 3.5 ล้านชุดได้ภายใน 3 วันแรกที่วางจำหน่าย</p>\n<p><img alt=\"No Description\" src=\"https://www.blognone.com/sites/default/files/externals/e1fd1b8b10322322b27cb11151b4cc52.jpg\" /></p>\n<p>อนึ่งยอดขายของ Final Fantasy XVI นั้นเป็นยอดขายที่รวมทั้งแบบแผ่น และดิจิตอล ตัวเกมลงให้กับ PlayStation 5 เท่านั้น พัฒนาโดย Creative Business Unit III ที่มีผลงานเด่นอย่าง Final Fantasy XIV</p>\n<p>ที่มา - <a href=\"https://www.gamer.ne.jp/news/202306280053/\">gamer.ne.jp</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e936fd30b1f550c1e556c095413d264ef0b1fc8e09f24e339fafaedb5283486","category":"Thai"}