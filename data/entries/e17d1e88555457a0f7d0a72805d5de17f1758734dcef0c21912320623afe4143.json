{"title":"[ลือ] Magic Mouse ดีไซน์ใหม่ มาปี 2026 รองรับการสั่งงานด้วยเสียง","link":"https://www.blognone.com/node/143874","date":1735702588000,"content":"<div><div><div><p>ก่อนหน้านี้<a href=\"https://www.blognone.com/node/143668\">มีข่าวว่า</a>แอปเปิลเตรียมออก Magic Mouse ที่ออกแบบใหม่ทั้งหมด เพื่อแก้ปัญหาทั้ง Ergonomic และการตำแหน่งชาร์จไฟ คราวนี้เป็นข้อมูลเพิ่มเติม</p>\n<p>แต่ข้อมูลนี้อาจต้องประเมินความแม่นยำหน่อยเพราะมาจากบัญชีผู้ใช้งาน Naver ชื่อ yeux1122 ซึ่งปล่อยข้อมูลหลุดสินค้าแอปเปิลเป็นประจำ บอกว่า Magic Mouse ใหม่นี้นอกจากแก้ไขสองปัญหาข้างต้นแล้ว ตัวต้นแบบตอนนี้ยังเพิ่มความสามารถ ทัชสั่งการบนตัวเมาส์, สั่งงานด้วยเสียง ไปจนถึงคีย์ลัด gesture แบบต่าง ๆ ทั้งหมดเพื่อรองรับการใช้งานให้เหมือนอุปกรณ์ยุคใหม่มากขึ้น สินค้าจะออกมาในปี 2026</p>\n<p>ถึงแม้ข่าวนี้อาจดูมีเครื่องหมายคำถามอยู่บ้าง แต่ Mark Gurman แห่ง Bloomberg (ที่ปล่อยข่าวนี้คนแรก) <a href=\"https://x.com/markgurman/status/1873823834123755601\">ให้ความเห็นว่า</a>เมาส์ที่สั่งงานด้วยเสียงได้นั้นก็เป็นไปได้ที่แอปเปิลจะทำ เพราะสอดคล้องกับการผลักดันความสามารถ AI ซึ่งเขามองว่าแอปเปิลอาจดีไซน์คีย์บอร์ดใหม่ พร้อมความสามารถคล้ายกันนี้ด้วยเลย</p>\n<p>ที่มา: <a href=\"https://www.macrumors.com/2024/12/30/redesigned-magic-mouse-coming-in-2026/\">MacRumors</a></p>\n<p><img src=\"https://www.blognone.com/sites/default/files/externals/66d1e9a1866722bfe8c048b6394653d2.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/magic-mouse\">Magic Mouse</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e17d1e88555457a0f7d0a72805d5de17f1758734dcef0c21912320623afe4143","category":"Thai"}