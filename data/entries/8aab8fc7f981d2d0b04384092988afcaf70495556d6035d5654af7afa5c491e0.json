{"title":"เปิดตัวเกม Silent Hill: The Short Message พร้อมปล่อยให้เล่นฟรีแล้ววันนี้บน PS5 เท่านั้น","link":"https://www.blognone.com/node/137984","date":1706763289000,"content":"<div><div><div><p>หลังจากที่มีคนตาดีเจอการจดทะเบียนเรตติ้งเกมชื่อ <strong>Silent Hill: The Short Message</strong> กับหน่วยงานเรตติ้งเกมของเกาหลีใต้<a href=\"https://www.blognone.com/node/130623\">เมื่อปี 2022</a> ล่าสุดในงาน State of Play ทาง Konami ได้เปิดตัวเกมนี้อย่างเป็นทางการแล้ว</p>\n<p>ตัวเกมเป็นเกมมุมมองบุคคลที่หนึ่งคล้ายกับ P.T. หรือเดโมเกม Silent Hill ที่ Kojima Production เคยพัฒนาและถูกยกเลิกไป โดยเราจะได้รับบทเป็นแอนนิต้าที่พบเจอข้อความจากมายาเพื่อนของตนแล้วจู่ ๆ ก็พบว่าตัวเองไปอยู่ในตึกอพาร์ตเมนต์เก่าที่มีข่าวลือเรื่องการฆ่าตัวตาย และพบกับพื้นที่แปลกประหลาด ซึ่งมีสัตว์ประหลาดบิดเบี้ยวตามหลอกหลอนตลอดทาง</p>\n<p>Silent Hill: The Short Message เปิดให้ดาวน์โหลดมาเล่นได้ฟรีแล้วผ่าน PlayStation Store บนเครื่อง PS5 เท่านั้น</p>\n<p><img alt=\"No Description\" src=\"https://www.blognone.com/sites/default/files/externals/ae463e6b9e8b5d999076087aee5519c0.png\" /><img alt=\"No Description\" src=\"https://www.blognone.com/sites/default/files/externals/4382b2654ff1e85ecd5a912d7e8b3d9e.jpeg\" /></p>\n<p>ที่มา - <a href=\"https://www.youtube.com/watch?v=dMC9Gbmvza0\">State of Play</a></p>\n</div></div></div><div><div>Topics: </div><div><div><a href=\"/topics/silent-hill\">Silent Hill</a></div><div><a href=\"/topics/konami\">Konami</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aab8fc7f981d2d0b04384092988afcaf70495556d6035d5654af7afa5c491e0","category":"Thai"}