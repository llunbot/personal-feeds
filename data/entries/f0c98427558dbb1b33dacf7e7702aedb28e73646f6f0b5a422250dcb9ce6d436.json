{"title":"ราคาหุ้น Intel เมื่อคืนนี้ลดลง 26% เป็นการลดลงมากที่สุดในรอบ 50 ปี","link":"https://www.blognone.com/node/141222","date":1722635352000,"content":"<div><div><div><p>เมื่อคืนนี้ราคาหุ้นอินเทลปรับตัวลดลงถึง 26% ปิดการซื้อขายที่ 21.48 ดอลลาร์ต่อหุ้น มูลค่ากิจการตามราคาหุ้นหรือ Market Cap. น้อยกว่าแสนล้านดอลลาร์อยู่ที่ 91,848 ล้านดอลลาร์ เป็นอัตราลดลงมากที่สุดในรอบ 50 ปี นับตั้งแต่ปี 1974 หลังจากบริษัท<a href=\"https://www.blognone.com/node/141201\">รายงานผลประกอบการไตรมาส</a>ก่อนหน้านี้ ซึ่งออกมาน้อยกว่าที่นักวิเคราะห์คาดไว้ รวมทั้งประกาศแผนปลดพนักงานมากกว่า 15% และจะงดจ่ายเงินปันผลตั้งแต่ไตรมาสที่ 4 ปีนี้</p>\n<p>ราคาหุ้นอินเทลเคยมีมูลค่าลดลงภายในวันเดียวมากกว่านี้ในเดือนกรกฎาคม 1974 โดยตอนนั้นหุ้นอินเทลลดลง 31% ซึ่งเกิดขึ้นสามปีหลังบริษัทไอพีโอเข้าตลาดหุ้น</p>\n<p>Pat Gelsinger ซีอีโออินเทลให้สัมภาษณ์เพิ่มเติม บอกว่าแผนปรับโครงสร้างธุรกิจของอินเทลครั้งนี้เป็นการปรับครั้งใหญ่ นับตั้งแต่การเปลี่ยนผ่านหน่วยความจำประมวลผลเมื่อประมาณ 40 ปีที่แล้ว บริษัทจำเป็นต้องปรับแผนโครงสร้างการทำงานใหม่ เขายังให้ข้อมูลเพิ่มเติมว่าการแข่งขันด้านราคาในช่วงที่ผ่านมารุนแรงกว่าที่บริษัทคาดไว้</p>\n<p>ที่มา: <a href=\"https://www.cnbc.com/2024/08/02/intel-share-plunge-drags-down-global-chip-stocks-from-tsmc-to-samsung.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2be4d0434d26b7f55ba2cabe4a9b8c6b.jpeg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/stock\">Stock</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0c98427558dbb1b33dacf7e7702aedb28e73646f6f0b5a422250dcb9ce6d436","category":"Thai"}