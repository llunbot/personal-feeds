{"title":"Google ปิดฟีเจอร์ Ask Photos ใน Google Photos หลังพบปัญหาทำงานไม่ดีพอ","link":"https://www.blognone.com/node/146792","date":1749084013000,"content":"<span>Google ปิดฟีเจอร์ Ask Photos ใน Google Photos หลังพบปัญหาทำงานไม่ดีพอ</span>\n\n  <div>\n    <div>Body</div>\n              <div><p>กูเกิลเปิดตัวฟีเจอร์ Ask Photos ให้ผู้ใช้งานสามารถถามหรือค้นหารูปภาพใน Google Photos ด้วยภาษาธรรมชาติ (natural language) มา<a href=\"https://www.blognone.com/node/139758\">ตั้งแต่งาน I/O ปีที่แล้ว</a> ต่อมาเริ่มอัปเดตให้ผู้ใช้งาน<a href=\"https://www.blognone.com/node/141853\">กลุ่มทดสอบ</a>ตั้งแต่ปลายปี อย่างไรก็ตามสำหรับคนที่รอก็คงต้องรอไปอีกสักระยะ</p>\n<p>Jamie Aspinall ผู้จัดการฝ่ายผลิตภัณฑ์ที่รับผิดชอบ Google Photos <a href=\"https://x.com/jamieasp/status/1929895255844745284\">ตอบความเห็นบน X</a> หลังมีผู้ใช้งานบ่นถึงคุณภาพการใช้งานฟีเจอร์นี้ ยอมรับว่าการทำงานยังไม่เป็นไปตามที่ควรเป็น ช้า ผลลัพธ์ไม่ตรง ฟีเจอร์นี้จึงถูกปิดไว้ก่อน มีผลกับผู้ใช้งานจำนวนไม่มากเพราะยังอยู่ในสถานะทดสอบ เขาคาดว่าจะออกอัปเดตแก้ไขได้ใน 2 สัปดาห์</p>\n<p>ที่มา: <a href=\"https://www.engadget.com/ai/google-has-paused-the-ask-photos-rollout-182409437.html\">Engadget</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Thu, 05/06/2025 - 07:40</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7717033ab042eda721823a5f7c56b3054f1dabfbb9eada4954699d79f1ea544f","category":"Thai"}