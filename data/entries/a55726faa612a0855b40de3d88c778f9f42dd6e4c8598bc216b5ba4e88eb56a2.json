{"title":"Gmail เริ่มใช้โมเดล LLM ตัวใหม่ดักจับสแปม บล็อคสแปมได้เยอะกว่าเดิม 20%","link":"https://www.blognone.com/node/143736","date":1734578179000,"content":"<div><div><div><p>กูเกิลเปิดเผยว่าได้นำโมเดล AI ตัวใหม่ๆ เข้ามาช่วยดักจับสแปมใน Gmail ช่วยให้ผลลัพธ์ดีขึ้น</p>\n<p>โมเดลตัวแรกเริ่มใช้งานในปีนี้ เป็นโมเดลภาษา LLM ที่กูเกิลเทรนมาเพื่อดักจับ phishing, malware, spam โดยเฉพาะ สามารถบล็อคสแปมได้เยอะขึ้น 20% และตรวจสอบสแปมที่ผู้ใช้รายงานเข้ามาได้เยอะกว่าเดิม 1,000 เท่า</p>\n<p>โมเดลตัวที่สองเพิ่งถูกใช้งานในช่วงเทศกาล Black Friday และได้ผลลัพธ์ที่ออกมาดีเช่นกัน โมเดลตัวนี้จะทำหน้าที่เป็นผู้ควบคุม (supervisor) ของโมเดลตัวอื่นๆ อีกที โดยจะอ่านสัญญาณภัยคุกคามจำนวนหลายร้อยสัญญาณ เมื่อโมเดลตัวอื่นพบว่าอีเมลฉบับใดมีความเสี่ยง</p>\n<p>กูเกิลยังรายงานรูปแบบการโจมตีทางอีเมลใหม่ๆ ที่พบในช่วงเทศกาลคริสต์มาสปลายปี ได้แก่</p>\n<ul>\n<li>invoice scam ส่งใบแจ้งหนี้ปลอมมาหลอกเก็บเงิน</li>\n<li>celebrity scam หลอกว่าเป็นคนดัง แนะนำสินค้าพิเศษบางอย่าง</li>\n<li>extortion scam นำข้อมูลส่วนตัวของเรา เช่น บ้านเลขที่ รูปถ่ายหน้าบ้าน มาข่มขู่ว่าจะบุกมาทำร้ายหรือปล่อยข้อมูลส่วนตัวเพิ่มเติม</li>\n</ul>\n<p>ที่มา - <a href=\"https://blog.google/products/gmail/gmail-holidays-2024-spam-scam/\">Gmail Blog</a></p>\n<p><img alt=\"No Description\" src=\"https://www.blognone.com/sites/default/files/externals/b802e4195c8eb4050074d32a8086bf1a.png\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/llm\">LLM</a></div><div><a href=\"/topics/spam\">Spam</a></div><div><a href=\"/topics/e-mail\">E-mail</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a55726faa612a0855b40de3d88c778f9f42dd6e4c8598bc216b5ba4e88eb56a2","category":"Thai"}