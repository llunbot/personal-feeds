{"title":"Strava ซื้อกิจการ Breakaway แอปฝึกการปั่นจักรยานออกกำลังกาย","link":"https://www.blognone.com/node/146596","date":1748075280000,"content":"<span>Strava ซื้อกิจการ Breakaway แอปฝึกการปั่นจักรยานออกกำลังกาย</span>\n\n  <div>\n    <div>Body</div>\n              <div><p>Strava แอปบันทึกข้อมูลการออกกำลังกาย ประกาศซื้อกิจการ Breakaway แอปฝึกการปั่นจักรยานออกกำลังกาย ซึ่งมีกองทุนบ่มเพาะสตาร์ทอัปชื่อดัง Y Combinator เป็นเจ้าของ โดยดีลนี้เป็นการซื้อเฉพาะสินทรัพย์หลักของ Breakaway เท่านั้น</p>\n<p>เมื่อเดือนที่แล้ว Strava เพิ่ง<a href=\"https://www.blognone.com/node/145908\">ซื้อกิจการแอปฝึกการวิ่ง Runna</a> ซึ่งการซื้อกิจการต่อเนื่องนี้ Strava บอกว่าเพื่อเสริมให้แพลตฟอร์มเป็นศูนย์รวมชุมชนคนออกกำลังกาย</p>\n<p>Michael Martin ซีอีโอ Strava บอกว่า Breakaway มีจุดเด่นคือการสร้างแอปให้ดีสำหรับคนที่ต้องการปรับปรุงและไปถึงเป้าหมายการปั่นจักรยาน จึงลงตัวกับโมเดล Subscription ที่ Strava มีให้บริการ ซึ่งบนแพลตฟอร์ม Strava นั้น กิจกรรมปั่นจักรยานเป็นการออกกำลังกายที่มีชุมชนขนาดใหญ่และสำคัญมากกิจกรรมหนึ่ง</p>\n<p>ที่มา: <a href=\"https://press.strava.com/articles/strava-announces-acquisition-of-cycling-training-app-the-breakaway\">Strava</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 24/05/2025 - 15:28</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfcd7969f98a15cb7dbf8f99fadb6462357608bf707fee00da571c25d0b88966","category":"Thai"}