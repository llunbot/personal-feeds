{"title":"Android 15 ออก Beta 3 เข้าสถานะ Platform Stability ไม่เปลี่ยนแปลง API อีกแล้ว","link":"https://www.blognone.com/node/140484","date":1718761992000,"content":"<div><div><div><p>กูเกิลออก Android 15 Beta 3 ที่เข้าสถานะ Platform Stability ไม่เปลี่ยนแปลง API อีกแล้ว นักพัฒนาสามารถใช้ทดสอบกับแอพตัวเองเพื่อให้พร้อมสำหรับ Android 15 ตัวจริงได้เลย</p>\n<p>การเปลี่ยนแปลงใน Beta 3 มีไม่เยอะนัก ของใหม่คือการปรับหน้าจอ UI เมื่อล็อกอินด้วย passkey พร้อม biometric ให้เหลือขั้นตอนเดียว จากเดิมที่ต้องกดสองที</p>\n<p><img alt=\"No Description\" src=\"https://www.blognone.com/sites/default/files/externals/93d9b1e79ca22a576f391643b67d913d.png\" /></p>\n<p>หากล็อกอินไม่สำเร็จ จะเจอ Fallback UI ให้ยืนยันตัวตนด้วยวิธีอื่นแทน</p>\n<p><img alt=\"No Description\" src=\"https://www.blognone.com/sites/default/files/externals/98d1ca8c1943f16b6d42577e6e449f8c.png\" /></p>\n<p>การเปลี่ยนแปลงอีกอย่างสำหรับนักพัฒนาคือ Android WebView ปรับสถานะ WebSQL เป็นล้าสมัย (deprecated) และแนะนำให้ไปใช้ Web Storage API ที่ใหม่กว่าแทน (<a href=\"https://www.blognone.com/news/15389/indexed-db-%E0%B8%AB%E0%B8%A3%E0%B8%B7%E0%B8%AD%E0%B8%99%E0%B8%B5%E0%B9%88%E0%B8%88%E0%B8%B0%E0%B9%80%E0%B8%9B%E0%B9%87%E0%B8%99%E0%B8%A1%E0%B8%B2%E0%B8%95%E0%B8%A3%E0%B8%90%E0%B8%B2%E0%B8%99%E0%B8%81%E0%B8%B2%E0%B8%A3%E0%B9%80%E0%B8%81%E0%B9%87%E0%B8%9A%E0%B8%82%E0%B9%89%E0%B8%AD%E0%B8%A1%E0%B8%B9%E0%B8%A5%E0%B8%AD%E0%B8%AD%E0%B8%9F%E0%B9%84%E0%B8%A5%E0%B8%99%E0%B9%8C%E0%B8%82%E0%B8%AD%E0%B8%87-html5\">อ่านบทความ Indexed DB</a> ประกอบ)</p>\n<p>ที่มา - <a href=\"https://android-developers.googleblog.com/2024/06/the-third-beta-of-android-15.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/android-15\">Android 15</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2fab6df5e28c65d07a0c618f21a1d2621d3f516354fbcc8eb304f32c3206069","category":"Thai"}