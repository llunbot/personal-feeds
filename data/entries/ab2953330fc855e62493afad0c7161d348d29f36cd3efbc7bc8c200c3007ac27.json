{"title":"X เพิ่มตัวเลือกให้ผู้ใช้ เลือกบัญชีที่มีเครื่องหมายติ๊กถูกเท่านั้น สามารถตอบกลับทวีตได้","link":"https://www.blognone.com/node/136165","date":1696925962000,"content":"<div><div><div><p>X อัปเดตเพิ่มตัวเลือกคนที่สามารถตอบกลับทวีต ให้ผู้ใช้เลือกได้ว่าจะให้บัญชีที่มีเครื่องหมาย Verified เท่านั้นที่สามารถตอบกลับทวีตได้ โดยตัวเลือกนี้เปิดให้ใช้ทั้งผู้ใช้งานทั่วไปและผู้ที่สมัครสมาชิก X Premium สามารถใช้งานฟีเจอร์นี้ได้</p>\n<p>Elon Musk ทวีตหลังจากเปิดตัวฟีเจอร์นี้ว่า การควบคุมใหม่นี้จะช่วยในการจัดการกับ spam bots ซึ่งฟีเจอร์ตัวเลือกตอบกลับเปิดตัวในปี 2020 เพื่อจำกัดผู้ที่สามารตอบกลับ โดยเลือกได้ว่าจะให้ ทุกคน, บัญชีที่ติดตาม หรือบัญชีที่มีการพูดถึง</p>\n<p>ก่อนหน้านี้ X ให้ความสำคัญกับบัญชีที่มีเครื่องหมาย Verified เช่น ตั้งค่า DM รับเฉพาะข้อความจากผู้ใช้ที่มีเครื่องหมายยืนยัน, <a href=\"https://www.blognone.com/node/133517\">สามารถยิงโฆษณา</a> , <a href=\"https://www.blognone.com/node/134216\">เพิ่มเวลาแก้ไขทวีตภายใน 1 ชั่วโมง จากเดิม 30 นาที</a>, <a href=\"https://www.blognone.com/node/133189\">บัญชีที่มีเครื่องหมายยืนยันจะได้แสดงทวีตในหน้า For You</a> เป็นต้น</p>\n<p>อย่างไรก็ตาม Musk จะพยายามลดการตอบกลับที่เป็นสแปม แต่รายงานของ NBC News ระบุว่าบัญชี X ที่มีเครื่องหมาย Verified จำนวนมากโพสต์ข่าวปลอมประเด็นประธานาธิบดีโจ ไบเดน จัดสรรเงิน 8 พันล้านดอลลาร์เพื่อช่วยเหลือทางทหารแก่อิสราเอล</p>\n<p><img alt=\"No Description\" src=\"https://www.blognone.com/sites/default/files/externals/10e875ce274a11bc52f6af5f89abea57.jpg\" /></p>\n<p>ที่มา: <a href=\"https://techcrunch.com/2023/10/09/xs-new-control-lets-only-verified-accounts-reply-to-a-post/\">Techcrunch</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-blue\">Twitter Blue</a></div><div><a href=\"/topics/elon-musk\">Elon Musk</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab2953330fc855e62493afad0c7161d348d29f36cd3efbc7bc8c200c3007ac27","category":"Thai"}