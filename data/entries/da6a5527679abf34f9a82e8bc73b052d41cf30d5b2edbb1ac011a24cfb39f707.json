{"title":"Microsoft เตรียมเปิดตัวบริการแนว ChatGPT สำหรับลูกค้าองค์กร แยกเก็บข้อมูลเพิ่มความปลอดภัย","link":"https://www.blognone.com/node/133669","date":1683071083000,"content":"<div><div><div><p>มีรายงานจาก <a href=\"https://www.theinformation.com/articles/scared-of-leaking-data-to-chatgpt-microsoft-tests-a-private-alternative\">The Information</a> อ้างข้อมูลภายใน ระบุว่าไมโครซอฟท์มีแผนเปิดตัวบริการรูปแบบเดียวกับ ChatGPT แต่เน้นความเป็นส่วนตัว และความปลอดภัยของข้อมูลสำหรับลูกค้าองค์กรโดยเฉพาะ</p>\n<p>ที่ผ่านมาบริการแชตบอท AI แนว ChatGPT แม้มีกระแสความนิยมสูง แต่หลายธุรกิจที่ต้องบริหารจัดการข้อมูลอ่อนไหวเช่น โรงพยาบาล การเงิน ธนาคาร ก็มีความกังวลหากพนักงานจะนำข้อมูลสำคัญไปใช้งานกับบริการประเภทนี้ ล่าสุดซัมซุงก็เพิ่งประกาศ<a href=\"https://www.blognone.com/node/133651\">ห้ามพนักงานใช้ ChatGPT</a> จึงเกิดแนวทางระบบแชตบอทแยกออกมา</p>\n<p>รูปแบบบริการนั้น AI จะรันบนเซิร์ฟเวอร์แยกจากกันของแต่ละลูกค้า ข้อมูลที่ป้อนเข้าไปก็จะแยกออกจากระบบหลักของ ChatGPT เพื่อความเป็นส่วนตัว อย่างไรก็ตามค่าใช้จ่ายของบริการนี้อาจสูงกว่า ChatGPT แบบเสียเงินปกติถึง 10 เท่า เนื่องจากต้องติดตั้งระบบเพิ่ม คาดว่าจะเปิดตัวภายในไตรมาสนี้</p>\n<p>ที่มา: <a href=\"https://www.neowin.net/news/microsoft-might-launch-private-chatgpt-for-businesses-that-need-their-data-safe-and-isolated/\">Neowin</a></p>\n<p><img src=\"https://www.blognone.com/sites/default/files/externals/c1cc4110e0c92f1a621bb7896cfdb93f.jpg\" alt /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/chatgpt\">ChatGPT</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da6a5527679abf34f9a82e8bc73b052d41cf30d5b2edbb1ac011a24cfb39f707","category":"Thai"}