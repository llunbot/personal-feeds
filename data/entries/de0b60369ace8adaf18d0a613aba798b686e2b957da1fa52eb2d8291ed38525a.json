{"title":"Lenovo เปิดตัวสินค้า Concept - ThinkBook ขยายจอในแนวตั้ง, Yoga PC พลังงานแสงอาทิตย์ และ ThinkBook 3D","link":"https://www.blognone.com/node/145041","date":1741002222000,"content":"<div><div><div><p>มาพร้อมกับการ<a href=\"https://www.blognone.com/node/145025\">เปิดตัวแล็ปท็อปชุดใหม่</a> Lenovo ก็นำเสนอสินค้าแนวคิดต้นแบบ ซึ่งยังไม่มีกำหนดการขายออกมา แต่ทำให้เห็นไอเดียน่าสนใจหลายอย่าง</p>\n<p>เริ่มที่ ThinkBook ที่เป็น AI PC โค้ดเนมว่า \"Flip\" แล็ปท็อปขนาด 13 นิ้ว ที่สามารถขยายพื้นที่หน้าจอออกมาเป็น 18.1 นิ้ว ในแนวตั้ง อุปกรณ์นี้จึงสามารถใช้งานได้ถึง 5 โหมด คือ Clamshell ปกติ, โหมดแนวตั้ง สำหรับงานตรวจสอบเอกสาร, โหมด Share กรณีต้องการใช้งาน 2 หน้าจอ, โหมด Tablet สำหรับการที่ใช้ปากกา และโหมด Read ที่ตัดการรบกวน</p>\n<p><img alt=\"No Description\" src=\"https://www.blognone.com/sites/default/files/externals/8fe44c7146b3c4d21189ce8aae1e8c4b.jpg\" /></p>\n<p>ต่อมาคือ Yoga Solar PC ซึ่งเป็นสินค้าแนวคิดต้นแบบ มีแผงโซลาร์อัตราการแปลงพลังงาน 24% อยู่ที่ฝาหน้าจอของเครื่อง ผลการทดสอบพบว่าเมื่อแผงโซลาร์ได้รับแสงอาทิตย์ 20 นาที พลังงานที่ได้เพียงพอสำหรับการเล่นวิดีโอ 1 ชั่วโมงบนเครื่อง นอกจากนี้เครื่องยังออกแบบมาให้มีน้ำหนักเบาเพียง 1.22 กิโลกรัม และบางเพียง 15 มิลลิเมตร</p>\n<p><img alt=\"No Description\" src=\"https://www.blognone.com/sites/default/files/externals/6026b39718c63a3f3afc54b81889a64b.png\" /></p>\n<p><img alt=\"No Description\" src=\"https://www.blognone.com/sites/default/files/externals/479bad5a297fc538530cd2c71b4341b5.jpg\" /></p>\n<p>Lenovo ยังออกชุดอุปกรณ์เชื่อมต่อ Magic Bay สำหรับ ThinkBook 16p Gen 6 ที่ตัวเครื่องออกแบบมาให้เพิ่มอุปกรณ์เชื่อมต่อได้ง่ายอยู่แล้ว สินค้าทั้งหมดยังมีสถานะต้นแบบทดสอบอยู่ แต่น่าสนใจมากทีเดียว</p>\n<ul>\n<li>Magic Bay Dual Display จอต่อเพิ่มขนาด 13.3 นิ้วสองด้านของแล็ปท็อป รองรับงานที่ต้องการพื้นที่แสดงผลหน้าจอมากขึ้น</li>\n<li>Magic Bay 2nd Display จอต่อเพิ่มพื้นที่เหมือนกัน แต่ทำขนาดเล็กลงเหลือ 8 นิ้ว</li>\n<li>โค้ดเนม Tiko และ Tiko Pro อุปกรณ์ติดด้านบนของจอ แสดงผลตอบสนองในรูปแบบอีโมจิ ให้ผู้ใช้งานรู้สถานะโต้ตอบจาก AI</li>\n</ul>\n<p><img alt=\"No Description\" src=\"https://www.blognone.com/sites/default/files/externals/afbe446ffec793da51b3d2646e72d940.png\" /></p>\n<p><img alt=\"No Description\" src=\"https://www.blognone.com/sites/default/files/externals/6f20d731b5680cc5c78b22d1fb66c5d1.jpg\" /></p>\n<p>ยังไม่พอ Lenovo นำเสนอ ThinkBook 3D Laptop สินค้าต้นแบบเช่นกัน สามารถแสดงผลสลับโหมดระหว่าง 2D และ 3D ได้ สำหรับงานที่ต้องการภาพเสมือนจริงมีมิติมากขึ้น ความละเอียดจอ 3.2K (3200×2000, 100% DCI-P3)</p>\n<p><img alt=\"No Description\" src=\"https://www.blognone.com/sites/default/files/externals/a0bc9e1f224cc570ef6112269b72da43.jpg\" /></p>\n<p>มาที่อุปกรณ์เสริมอีกรายการ Lenovo AI Ring อุปกรณ์ควบคุมคอมพิวเตอร์ด้วยแหวน เหมาะสำหรับการหมุน ซูม หรือโต้ตอบกับวัตถุ โดยใช้เพียงมือควบคุมเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/240e0d11a25d94c29d2c8bd0f72bf999.jpg\" /></p>\n<p>ที่มา: <a href=\"https://news.lenovo.com/pressroom/press-releases/advancing-ai-powered-business-computing-thinkpad-thinkbook-concept-devices/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/thinkbook\">ThinkBook</a></div><div><a href=\"/topics/pc\">PC</a></div><div><a href=\"/topics/yoga\">Yoga</a></div><div><a href=\"/topics/laptop\">Laptop</a></div><div><a href=\"/topics/accessories\">Accessories</a></div><div><a href=\"/topics/display\">Display</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de0b60369ace8adaf18d0a613aba798b686e2b957da1fa52eb2d8291ed38525a","category":"Thai"}