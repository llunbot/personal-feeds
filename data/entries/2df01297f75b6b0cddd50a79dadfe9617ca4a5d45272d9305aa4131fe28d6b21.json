{"title":"รวมข่าวลือสินค้าใหม่ Apple ปี 2022 จาก Ming-Chi Kuo คนเดิม","link":"https://www.blognone.com/node/126222","date":1639008639000,"content":"<div><div><div><p>ข่าวนี้เป็นการรวมรายงานข่าวลือสินค้าใหม่แอปเปิล ที่เตรียมวางขายตั้งแต่ปีหน้าเป็นต้นไป จาก Ming-Chi Kuo นักวิเคราะห์ขาประจำคนเดิม ที่มีประวัติให้ข้อมูลได้ค่อนข้างตรงที่สุด</p>\n<p>เริ่มที่ <strong>Apple Watch</strong> โดยจะออก Series 8 ตามรอบ และของใหม่ 2 รุ่นคือ SE เวอร์ชันปรับปรุง และรุ่นทนทานกันกระแทก ที่<a href=\"https://www.blognone.com/node/121901\">ลือมาตั้งแต่ปีก่อน</a> ฟีเจอร์ใหม่ข้อมูลยังไม่ชัดเจน แต่อาจจะรองรับการตรวจสอบระดับกลูโคสในเลือดได้</p>\n<p>ต่อมาคือ <strong>iPhone SE</strong> โดยแอปเปิลจะออกรุ่นใหม่ในครึ่งแรกของปี 2022 ที่รองรับ 5G และแอปเปิลยังมีแผนออก iPhone SE อีกรุ่นในปี 2023 โดยจะมีขนาดหน้าจอที่ใหญ่กว่า 4.7 นิ้วรุ่นปัจจุบันและรุ่น 2022</p>\n<p>นอกจากนี้ยังมีข้อมูลของหูฟัง <strong>AirPods Pro 2</strong> เริ่มขายปลายปี 2022 แต่ยังไม่มีข้อมูลฟีเจอร์หรือคุณสมบัติว่าจะเพิ่มเติมอะไรเข้ามา</p>\n<p>สุดท้ายคือข้อมูลของเฮดเซต AR ที่ลือมาระยะหนึ่งแล้ว คาดว่ารุ่นแรกจะเปิดตัวในปี 2022 และเริ่มผลิตปลายปี 2022 สเป็กเบื้องต้น น้ำหนัก 300-400 กรัม สลับโหมดใช้งานระหว่าง AR และ VR ได้แบบ seemless ขณะเดียวกันแอปเปิลก็พัฒนาเฮดเซตรุ่นที่ 2 ไว้แล้ว โดยจะมีน้ำหนักที่เบาลง และปรับปรุงหลายอย่าง</p>\n<p>ที่มา: MacRumors <a href=\"https://www.macrumors.com/2021/12/08/rumored-apple-watch-lineup-for-2022/\">[1]</a>, <a href=\"https://www.macrumors.com/2021/12/08/apple-to-launch-new-iphone-se-models-2022-2023/\">[2]</a>, <a href=\"https://www.macrumors.com/2021/12/08/kuo-airpods-pro-late-2022-launch/\">[3]</a> และ <a href=\"https://www.macrumors.com/2021/12/08/kuo-second-generation-apple-ar-headset/\">[4]</a></p>\n<p><img src=\"https://www.blognone.com/sites/default/files/externals/3412a331903debabbdefa7c1ec7d08db.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2df01297f75b6b0cddd50a79dadfe9617ca4a5d45272d9305aa4131fe28d6b21","category":"Thai"}