{"title":"MicroStrategy ซื้อ Bitcoin เพิ่มอีก 14,620 BTC ต้นทุนเฉลี่ย 42,110 ดอลลาร์ต่อ 1 BTC","link":"https://www.blognone.com/node/137411","date":1703698177000,"content":"<div><div><div><p>MicroStrategy บริษัทพัฒนาซอฟต์แวร์ของ Michael Saylor ซึ่งเป็นที่รู้จักในฐานะนักลงทุนบิตคอยน์รายใหญ่ ล่าสุดบริษัท<a href=\"https://www.microstrategy.com/content/dam/website-assets/collateral/financial-documents/financial-document-archive/form-8-k_12-27-2023.pdf\">แจ้ง</a>การซื้อบิตคอยน์เพิ่มอีก 14,620 BTC ด้วยมูลค่ารวม 615.7 ล้านดอลลาร์ เฉลี่ยที่ 42,110 ดอลลาร์ต่อ 1 BTC ทำให้ตอนนี้บริษัทถือครองบิตคอยน์ 189,150 BTC</p>\n<p>MicroStrategy บอกว่าบริษัทซื้อบิตคอยน์ลอตนี้ในช่วงวันที่ 30 พฤศจิกายน ถึง 26 ธันวาคม ที่ผ่านมา</p>\n<p>ในบิตคอยน์ 189,150 BTC ที่ MicroStrategy มีนั้น ใช้ต้นทุนการซื้อรวมประมาณ 5.9 พันล้านดอลลาร์ มูลค่าตามราคาบิตคอยน์ล่าสุดอยู่ที่ประมาณ 8.1 พันล้านดอลลาร์ มีกำไร 2.2 พันล้านดอลลาร์ ต้นทุนเฉลี่ยทั้งหมดประมาณ 31,168 ดอลลาร์ต่อ 1 BTC</p>\n<p>จำนวนบิตคอยน์ที่ MicroStrategy ถือครองนั้นมีนัยสำคัญมาก เพราะคิดเป็นเกือบ 1% ของจำนวนบิตคอยน์ที่มีทั้งหมด 19.58 ล้าน BTC แล้ว</p>\n<p>ที่มา: <a href=\"https://www.theblock.co/post/269329/microstrategy-picks-up-a-further-14620-bitcoin-for-615-million\">The Block</a></p>\n<p><img alt=\"No Description\" src=\"https://www.blognone.com/sites/default/files/externals/91ac447ba7e0bd3293363dc6529e65db.jpg\" /></p>\n</div></div></div><div><div>Topics: </div><div><div><a href=\"/topics/microstrategy\">MicroStrategy</a></div><div><a href=\"/topics/bitcoin\">Bitcoin</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66b7451e26b642efcaac545d67001e0e405297a382449a2b4ea4498f0f4e8af8","category":"Thai"}