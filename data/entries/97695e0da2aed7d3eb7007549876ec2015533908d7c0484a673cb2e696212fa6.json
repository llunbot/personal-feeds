{"title":"ธนาคารออสเตรเลียวัดประสิทธิภาพโปรแกรมเมอร์หลังใช้ GitHub Copilot พบประสิทธิภาพดีขึ้น 50%","link":"https://www.blognone.com/node/136273","date":1697561273000,"content":"<div><div><div><p>ANZ Banking Group ธนาคารในออสเตรเลียรายงานผลการทดสอบโปรแกรมเมอร์ในบริษัทหลังใช้ GitHub Copilot เป็นผู้ช่วยเขียนโปรแกรม โดยเฉลี่ยแล้วพบว่าประสิทธิภาพโปรแกรมเมอร์ดีขึ้น 50%</p>\n<p>ANZ ทดลองแบ่งกลุ่มโปรแกรมเมอร์ในบริษัทออกเป็นสองกลุ่ม แล้วให้แก้ปัญหาต่างๆ กันไป รวมประมาณ 105 ข้อ หลังจากนั้นมาดูระยะเวลาเฉลี่ยในการแก้ปัญหาของแต่ละกลุ่มพบว่าประสิทธิภาพกลุ่มใช้ Copilot นั้นดีกว่ามาก</p>\n<p>ตอนนี้ ANZ เปิดใช้  Copilot แล้ว 1,000 คน และคาดว่าจะมีผู้ใช้งาน 3,000 คนภายในปีบัญชีนี้ โดยจะค่อยๆ ขยายกลุ่มอย่างระมัดระวัง เนื่องจากต้องทำตามกฎการกำกับดูแลแต่ละส่วน โดยเฉพาะงานที่ต้องยุ่งเกี่ยวกับข้อมูลความลับ</p>\n<p>นอกจาก GitHub Copilot แล้ว ANZ ยังมีโครงการด้าน AI ภายในอีกหลายส่วน เช่น การใช้โมเดล Z-GPT ที่โฮสต์ในบริษัทเอง หรือการใช้ Microsoft 365 Copilot ที่กำลังดูอยู่ว่าใช้งานได้ในกรณีใดบ้าง</p>\n<p>ที่มา - <a href=\"https://www.itnews.com.au/news/anz-targets-3000-engineers-to-use-github-copilot-601195\">IT News</a></p>\n<p><img alt=\"No Description\" src=\"https://www.blognone.com/sites/default/files/externals/dd4383c59217778aa0e8349f5f7dbd2e.jpg\" /></p>\n</div></div></div><div><div>Topics: </div><div><div><a href=\"/topics/banking\">Banking</a></div><div><a href=\"/topics/llm\">LLM</a></div><div><a href=\"/topics/github\">GitHub</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97695e0da2aed7d3eb7007549876ec2015533908d7c0484a673cb2e696212fa6","category":"Thai"}