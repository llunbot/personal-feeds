{"title":"Telegram เพิ่มการค้นหาสติกเกอร์ด้วย AI ทำให้ระบุรายละเอียดได้มากขึ้น","link":"https://www.blognone.com/node/144634","date":1739406629000,"content":"<div><div><div><p>Telegram ประกาศปรับปรุงความสามารถในการค้นหาสติกเกอร์ด้วย AI ขณะแชท ผู้ใช้งานสามารถพิมพ์รายละเอียดสติกเกอร์ที่ต้องการ เพื่อให้ได้ผลลัพธ์ที่ต้องการเช่น \"thinking monkey\" หรือ \"space dog\" จากคลังสติกเกอร์นับล้านในแพลตฟอร์ม รองรับการค้นหา 29 ภาษา</p>\n<p>Telegram ยังประกาศฟีเจอร์อื่นในอัปเดตรอบนี้ ส่วนใหญ่เกี่ยวกับวิดีโอ ดังนี้</p>\n<ul>\n<li>แชร์ลิงก์วิดีโอแบบระบุเวลาเริ่มต้น (Timestamp)</li>\n<li>แก้ไขภาพปกวิดีโอสำหรับ Channel</li>\n<li>จดจำตำแหน่งล่าสุดที่ดูวิดีโอนั้น ทำให้กลับมาดูต่อได้ไม่ต้องไล่หา</li>\n<li>Channel สามารถรีแอคด้วย Star ได้แล้ว</li>\n<li>เพิ่ม Similar Bots สำหรับค้นหา Bot ที่คล้ายกัน</li>\n</ul>\n<p>ที่มา: <a>Telegram</a></p>\n<p><img alt=\"No Description\" src=\"https://www.blognone.com/sites/default/files/externals/8bb98f368fa89d28668c56d5dafd0c64.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24d7c8a05d5a2283128c0b0aed4cae90d1cdaa38a4d5c1a19f730604c79bee9e","category":"Thai"}