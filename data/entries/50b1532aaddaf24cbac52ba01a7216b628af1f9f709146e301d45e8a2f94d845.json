{"title":"Elon Musk บอกจะดูให้ว่าทำไม PlayStation และ Xbox ตัดฟีเจอร์การแชร์ไป X/Twitter","link":"https://www.blognone.com/node/136654","date":1699500257000,"content":"<div><div><div><p>ก่อนหน้านี้ Xbox ตัดฟีเจอร์แชร์คอนเทนท์ลง X/Twitter ออก<a href=\"https://www.blognone.com/node/133524\">เมื่อต้นปี</a> และล่าสุด PlayStation เตรียม<a href=\"https://www.blognone.com/node/136607\">ตัดฟีเจอร์นี้ออกไปด้วย</a> แม้ว่าบริษัทของทั้ง 2 เครื่องเกมคอนโซลนี้ ไม่ได้ระบุสาเหตุของการตัดฟีเจอร์นี้ แต่คาดว่าเกี่ยวข้องกับ<a href=\"https://www.blognone.com/node/133228\">การเปลี่ยนแปลง API ของ X ซึ่งดูเหมือนว่าต้องจ่ายเงินจำนวนมากเพื่อเข้าถึง API นี้</a></p>\n<p>เมื่อวันอังคารที่ผ่านมา ผู้ใช้งาน X ชื่อ X News Daily (@xDaily) โพสต์วิจารณ์ว่า X อยากเป็นแพลตฟอร์มสตรีมมิ่งรายสำคัญ แต่การที่ผู้เล่นเกมคอนโซลแชร์คลิปลำบากกว่าเดิม เป้าหมายนี้ก็ดูยิ่งห่างไกล</p>\n<p>ฝั่งของ Elon Musk มาตอบกลับข้อความนี้สั้นๆ ว่าเดี๋ยวดูให้ว่าเกิดอะไรขึ้น (I will look into this)</p>\n<blockquote><p>I will look into this</p>\n<p>— Elon Musk (@elonmusk) <a href=\"https://twitter.com/elonmusk/status/1721790679926399236?ref_src=twsrc%5Etfw\">November 7, 2023</a></p></blockquote>\n<p>ก่อนหน้านี้ใน Xbox และ PlayStation ให้ผู้เล่นสามารถแชร์การเล่นเกมของตนไปยัง X ได้โดยตรงผ่านตัวเลือกการแชร์ในเครื่อง แต่ปัจจุบันทั้ง 2 แพลตฟอร์มต้องใช้วิธีอื่นแชร์ภาพการเล่นเกม ซึ่งมีขั้นตอนเพิ่ม</p>\n<p>Xbox สามารถอัปโหลดภาพและวิดีโอไปยังระบบคลาวด์ จากนั้นจึงดาวน์โหลดได้บนพีซีหรือมือถือ แล้วผู้ใช้งานสามารถแชร์ลงแอป X ด้วยตนเอง ส่วน PlayStation 5 สามารถซิงค์คอนโซลกับ PlayStation App เพื่อรับภาพและวิดีโอบนโทรศัพท์ของตน และค่อยแชร์ลงแอป X ด้วยตนเอง</p>\n<p><em>หน้าแอปของ PS App และ Xbox App ที่บันทึกรูปภาพและวิดีโอที่ซิงค์มาจากเครื่องเกม</em><br />\n<img alt=\"No Description\" src=\"https://www.blognone.com/sites/default/files/externals/139f962aa652f897a20a73e8a051c64a.png\" /></p>\n<p>ที่มา - <a href=\"https://www.videogameschronicle.com/news/elon-musk-says-hell-look-into-playstation-and-xbox-removing-twitter-integration/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/playstation\">PlayStation</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50b1532aaddaf24cbac52ba01a7216b628af1f9f709146e301d45e8a2f94d845","category":"Thai"}