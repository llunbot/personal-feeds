{"title":"ซัมซุงเปิดตัวเรือธงรุ่นเล็ก Galaxy S24 FE รองรับ Galaxy AI ราคาเริ่ม 22,900 บาท","link":"https://www.blognone.com/node/142240","date":1727401628000,"content":"<div><div><div><p>ซัมซุงเปิดตัวสมาร์ทโฟนที่ให้ประสบการณ์ระดับเรือธง แต่ราคาเข้าถึงได้กับ Galaxy S24 FE ในดีไซน์คล้ายรุ่นเดิม มาพร้อมหน้าจอ  Dynamic AMOLED 2x ขนาด 6.7 นิ้ว รีเฟรชเรท adaptive 120Hz ความสว่างสูงสุด 1900 nits ชิป Exynos 2400e แรม 8GB</p>\n<p>ส่วนกล้องหลัก 50 ล้านพิกเซล เป็นเลนส์ไวด์ f/1.8 มีกันสั่น, อัลตร้าไวด์ 12 ล้านพิกเซล เลนส์กว้าง 123 องศา f/2.2 และเลนส์เทเล 8 ล้านพิกเซล ออพติคัลซูม x3 f/2.4 รองรับการถ่ายวิดีโอสูงสุด 8K ส่วนกล้องหน้า 10 ล้านพิกเซล f/2.4</p>\n<p><img alt=\"No Description\" src=\"https://www.blognone.com/sites/default/files/externals/1d3d3bd73716adaebe8bf2c675385eaa.png\" /></p>\n<p>Galaxy S24 FE มีสแกนลายนิ้วมือใต้จอ รองรับมาตรฐาน IP68 แบตเตอรี่ขนาด 4,700mAh ชาร์จไว 25W รองรับ 2 ซิม มาพร้อม One UI 6.1 ได้ Galaxy AI เหมือนรุ่นใหญ่</p>\n<p>มีจำหน่าย 3 สีคือฟ้า, กราไฟต์และมินต์ ความจุ 128GB ราคา 22,900 บาท และความจุ 256GB ราคา 25,900 บาท <a href=\"https://www.samsung.com/th/smartphones/galaxy-s24-fe/buy/?modelCode=SM-S721BLBCTHL\">เปิดพรีออเดอร์แล้ว</a> ก่อนวางขายจริง 3 ตุลาคมนี้</p>\n<p>ที่มา - <a href=\"https://news.samsung.com/th/%E0%B8%8B%E0%B8%B1%E0%B8%A1%E0%B8%8B%E0%B8%B8%E0%B8%87%E0%B9%80%E0%B8%9B%E0%B8%B4%E0%B8%94%E0%B8%95%E0%B8%B1%E0%B8%A7-galaxy-s24fe-%E0%B9%81%E0%B8%9F%E0%B8%A5%E0%B8%81%E0%B8%8A%E0%B8%B4%E0%B8%9B\">ซัมซุง</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-s24\">Galaxy S24</a></div><div><a href=\"/topics/mobile\">Mobile</a></div><div><a href=\"/topics/samsung\">Samsung</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62047d7a74b2d7ff85d8c8b12388d7047909e8155421d71003ed2b8886df6fec","category":"Thai"}