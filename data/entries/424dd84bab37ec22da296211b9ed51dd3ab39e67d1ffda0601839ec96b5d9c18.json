{"title":"Cloudflare ยืนยันแพ็กเกจฟรีช่วยให้ต้นทุนบริการรวมถูกลง, มองเห็นการโจมตีมากกว่าใคร, มีคนช่วยทดสอบฟีเจอร์","link":"https://www.blognone.com/node/142286","date":1727686484000,"content":"<div><div><div><p>Cloudflare เขียนบล็อกอธิบายแนวคิดการให้บริการฟรีแบบไม่จำกัดแบนวิดท์ (unmetered) จนทุกวันนี้มีเว็บ 20% ในโลกให้บริการอยู่บน Cloudflare ว่าแนวทางนี้ทำให้บริษัทมีต้นทุนที่ถูกลงมาก และสามารถสร้างบริการใหม่ๆ ได้ดีขึ้น</p>\n<p>ปกติแล้วผู้ให้บริการผ่านอินเทอร์เน็ตจะต้องซื้อการเชื่อมต่อผ่าน transit provider ที่คิดค่าใช้งาน แต่เนื่องจากเว็บจำนวนมากให้บริการผ่าน Cloudflare ทำให้มี ISP ทั่วโลกขอเชื่อมต่อตรง (peering) เข้ามา ทำให้เน็ตเวิร์คของ Cloudflare เป็นเน็ตเวิร์คที่มี peer มาที่สุดเน็ตเวิร์คหนึ่งของโลก โดยต้นทุนค่าทราฟิกนี้คิดเป็น 80% ของต้นทุนสินค้าทั้งหมดของบริษัท ตามมาด้วยค่าเซิร์ฟเวอร์, ค่าเช่าศูนย์ข้อมูล, และค่าบุคคลากรตามลำดับ</p>\n<p>เนื่องจากเน็ตเวิร์คมีการ peer จำนวนมากทำให้สามารถให้บริการลูกค้า Enterprise จากจุดที่ใกล้ผู้ใช้ที่สุดได้เสมอ สำหรับลูกค้าแพ็กเกจฟรีอาจจะมีการย้ายจุดส่งทราฟิกหลบบ้างแต่ก็ยังได้ประสิทธิภาพที่ดีอยู่</p>\n<p>การให้บริการฟรีเป็นวงกว้างยังทำให้บริษัทเห็นการโจมตีแบบใหม่ๆ และสามารถปรับปรุงการทำงานเพิ่มความปลอดภัยให้บริการโดยรวม รวมถึงสามารถเปิดให้ลูกค้าฟรีทดลองบริการใหม่ๆ แก้ไขบั๊กได้อย่างรวดเร็ว</p>\n<p>ที่มา - <a href=\"https://blog.cloudflare.com/cloudflares-commitment-to-free/\">Cloudflare</a></p>\n<p><img src=\"https://www.blognone.com/sites/default/files/externals/f0b64a7247e28d844384135005c3a815.jpg\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/cdn\">CDN</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"424dd84bab37ec22da296211b9ed51dd3ab39e67d1ffda0601839ec96b5d9c18","category":"Thai"}