{"title":"Grammarly ซื้อกิจการ Coda ซอฟต์แวร์ Productivity พลัง AI พร้อมเปลี่ยนตัวซีอีโอ","link":"https://www.blognone.com/node/143724","date":1734510165000,"content":"<div><div><div><p>Grammarly ประกาศซื้อกิจการ Coda สตาร์ทอัปพัฒนาซอฟต์แวร์ Productivity โดยไม่ได้เปิดเผยมูลค่าของดีลนี้ ซึ่ง Grammarly บอกว่าซอฟต์แวร์ของ Coda จะนำมาเสริม Productivity ให้กับผู้ใช้งาน Grammarly ปัจจุบัน</p>\n<p>Coda เป็นผู้พัฒนาซอฟต์แวร์ Productivity ก่อตั้งในปี 2019 มีผลิตภัณฑ์เด่นที่เปิดตัวเมื่อปี 2023 คือ Coda Brain ผู้ช่วยพลัง AI ที่มีจุดขายคือการรองรับความเป็นส่วนตัวและข้อมูลผู้ใช้งานมากกว่า 800 ฟีเจอร์ เพื่อให้เป็นผู้ช่วยที่รู้ใจของผู้ใช้งานแต่ละคนมากที่สุด</p>\n<p>นอกจากนี้ Grammarly ยังประกาศเปลี่ยนซีอีโอคนใหม่คือ Shishir Mehrotra ที่เป็นซีอีโอและผู้ก่อตั้ง Coda ส่วน Rahul Roy-Chowdhury ซีอีโอปัจจุบันจะเปลี่ยนมารับบทบาทเป็นที่ปรึกษา ทั้งสองคนรู้จักกันมานานแล้วเพราะเคยทำงานที่กูเกิลด้วยกัน</p>\n<p>Grammarly เปิดเผยจำนวนผู้ใช้งานปัจจุบันด้วยว่ามีมากกว่า 40 ล้านบัญชี</p>\n<p>ที่มา: <a href=\"https://www.grammarly.com/blog/company/grammarly-acquires-coda/\">Grammarly</a></p>\n<p><img alt=\"No Description\" src=\"https://www.blognone.com/sites/default/files/externals/2f744dc14de3d8f3dd83bb107860f4ff.jpg\" /></p>\n</div></div></div><div><div>Topics: </div><div><div><a href=\"/topics/grammarly\">Grammarly</a></div><div><a href=\"/topics/acquisition\">Acquisition</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"611826b5fcc65fb3ba42d4644d61edda2df6fbeb1ebaac704824e1602e92d4ba","category":"Thai"}