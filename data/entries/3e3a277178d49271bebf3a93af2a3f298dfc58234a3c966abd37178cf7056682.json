{"title":"ประธาน Sega พูดเอง เครื่องเกม Saturn Mini ทำยากกว่าที่คิด อยากทำ Dreamcast ต่อด้วย","link":"https://www.blognone.com/node/134869","date":1689603817000,"content":"<div><div><div><p>เราเห็น Sega ออกเครื่องเล่นเกมย้อนยุคขนาดมินิมาหลายตัว เช่น <a href=\"https://www.blognone.com/node/101503\">Mega Drive Mini</a>, <a href=\"https://www.blognone.com/node/116713\">Game Gear Micro</a>, <a href=\"https://www.blognone.com/node/128824\">Mega Drive Mini 2</a> เป้าหมายต่อไปที่ทุกคนคาดกันย่อมเป็น Sega Saturn</p>\n<p>อย่างไรก็ตาม Yukio Sugino ประธานของ Sega ออกมาให้สัมภาษณ์ว่าโปรเจค Saturn Mini นั้นยากกว่าที่คิด เพราะ Saturn มีสมรรถนะเครื่องสูงกว่า Mega Drive และการย่อส่วนเครื่องลงนั้นมีความยากสูง แต่เขาก็จะพยายามต่อไปโดยจะร่วมกับทีมที่คุ้นเคยกับฮาร์ดแวร์ Saturn และ Dreamcast เป็นอย่างดี (แปลว่าโปรเจคต่อไปอยากทำ Dreamcast Mini ต่อด้วยเลย)</p>\n<p>Sega Saturn นับเป็นเครื่องคอนโซลเจนที่ 5 วางขายครั้งแรกในปี 1995 โดยขายได้ 9.26 ล้านเครื่อง คอนโซลมีอายุเพียง 3 ปี หลังจากนั้นถูกแทนที่ด้วย Dreamcast ในปี 1998</p>\n<p>ที่มา - <a href=\"https://www.techradar.com/gaming/consoles-pc/sega-saturn-mini-console-hasnt-been-ruled-out-but-dont-expect-it-anytime-soon\">TechRadar</a></p>\n<p><img alt=\"No Description\" src=\"https://www.blognone.com/sites/default/files/externals/a00cd43831a46a991f1933a077eaac6f.jpg\" /></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/sega-saturn\">Sega Saturn</a></div><div><a href=\"/topics/dreamcast\">Dreamcast</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e3a277178d49271bebf3a93af2a3f298dfc58234a3c966abd37178cf7056682","category":"Thai"}