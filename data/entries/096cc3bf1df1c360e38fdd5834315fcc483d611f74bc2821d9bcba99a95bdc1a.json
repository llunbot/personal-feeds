{"title":"[ไม่ยืนยัน] Apple สั่งขนส่ง iPhone ออกจากอินเดียอีก 600 ตัน ไปอเมริกา หลัง Trump เลื่อนคำสั่งเก็บภาษีเพิ่ม","link":"https://www.blognone.com/node/145786","date":1744299577000,"content":"<div><div><div><p>Reuters มีข้อมูลใหม่ หลังจากทางการของอินเดีย<a href=\"https://www.blognone.com/node/145752\">เปิดเผยว่า</a>แอปเปิลเร่งขนส่ง iPhone ไปอเมริกา ก่อนที่สหรัฐจะออกคำสั่งขึ้นภาษีนำเข้าสินค้า โดยข้อมูลก่อนหน้านี้บอกว่ามีเครื่องบิน 5 ลำ ขนส่งสินค้าออกไปภายใน 3 วัน</p>\n<p>แหล่งข่าวของ Reuters บอกว่าหลังจากสหรัฐ<a href=\"https://www.blognone.com/node/145767\">ออกคำสั่งเลื่อนการเก็บภาษีนำเข้า</a>เพิ่มเติมไป 90 วัน ทำให้แอปเปิลเร่งใช้โอกาสนี้ให้คุ้มที่สุด โดยคลังสินค้าที่สนามบิน Chennai ในอินเดียซึ่งเป็นจุดขนส่งหลักสินค้าอิเล็กทรอนิกส์ของบริษัทต่าง ๆ แอปเปิลได้เร่งเจรจาให้กระบวนศุลกากรจบเร็วขึ้น จากปกติ 30 ชั่วโมง เหลือ 6 ชั่วโมง เพื่อหวังนำ iPhone ออกไปอเมริกาในช่วงเวลานี้ให้มากที่สุด</p>\n<p>เครื่องบินขนส่งสินค้าที่แอปเปิลเตรียมไว้มีทั้งหมด 6 ลำ แต่ละลำขนสินค้าได้ 100 ตันต่อเที่ยว ซึ่ง Reuters คำนวณแล้วว่าถ้าทั้งหมด 600 ตัน เป็น iPhone จะเท่ากับจำนวน 1.5 ล้านเครื่อง</p>\n<p>แหล่งข่าวยังบอกว่าแอปเปิลเร่งการผลิต iPhone ในอินเดียทันทีตอนนี้ โรงงาน Foxconn ที่ Chennai จากปกติไม่มีการผลิตในวันอาทิตย์ ตอนนี้แอปเปิลก็เปิดสายการผลิต iPhone ชั่วคราวในวันอาทิตย์ ทั้งรุ่น iPhone 15 และ iPhone 16</p>\n<p>ทั้งนี้แอปเปิล, ตัวแทนหน่วยงานอินเดีย และ Foxconn ยังไม่ได้แสดงความเห็นต่อรายงานนี้</p>\n<p>ที่มา: <a href=\"https://www.reuters.com/technology/apple-airlifts-600-tons-iphones-india-to-beat-trump-tariffs-sources-say-2025-04-10/\">Reuters</a></p>\n<p><img src=\"https://www.blognone.com/sites/default/files/externals/938634aa2eb3112a2bf0e32c0b513397.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/india\">India</a></div><div><a href=\"/topics/iphone\">iPhone</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"096cc3bf1df1c360e38fdd5834315fcc483d611f74bc2821d9bcba99a95bdc1a","category":"Thai"}