{"title":"Uber Eats แอปสั่งอาหาร เพิ่มฟีเจอร์ให้ร้านอาหารลงคลิปวิดีโอแนวตั้งเต็มหน้าจอ","link":"https://www.blognone.com/node/139136","date":1712641053000,"content":"<div><div><div><p>Uber Eats แอปสั่งอาหารเดลิเวอรี ทดสอบฟีเจอร์ใหม่ให้ร้านค้าสามารถอัปโหลดคลิปวิดีโอแนวตั้ง เพื่อแสดงผลในรูปแบบสตอรีได้ ผู้ใช้งานก็สามารถปัดเพื่อดูวิดีโอถัดไปได้เรื่อย ๆ</p>\n<p>Awaneesh Verma ผู้อำนวยการฝ่ายผลิตภัณฑ์ของ Uber Eats บอกว่าวิดีโอแนวตั้ง ช่วยให้ร้านอาหารสามารถนำเสนอข้อมูล ที่ให้ลูกค้าเห็นรายละเอียดของอาหาร หน้าตา ส่วนประกอบ ได้ดีมากขึ้น ฝั่งร้านอาหารเองปัจจุบันก็มีการทำการตลาดด้วยวิดีโอแนวตั้งผ่านแพลตฟอร์มอื่นอยู่แล้ว การนำวิดีโอเหล่านี้มาใส่ใน Uber Eats ก็เพิ่มโอกาสให้ลูกค้าสนใจมากขึ้น</p>\n<p>ฟีเจอร์นี้ Uber Eats จะทดสอบเฉพาะในบางเมืองก่อน แล้วจะขยายไปยังผู้ใช้งานทั่วโลกที่ Uber Eats มีให้บริการ</p>\n<p>Uber Eats ยังประกาศหลักไมล์สำคัญของแพลตฟอร์ม โดยตอนนี้มีร้านค้าทั่วโลกอยู่ในแอปมากกว่า 1 ล้านแห่งแล้ว</p>\n<p>ที่มา: <a href=\"https://techcrunch.com/2024/04/08/uber-eats-launches-tiktok-like-video-feed/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/6e470e22910651ff2d22522ffb200c2d.jpg\" /></p>\n</div></div></div><div><div>Topics: </div><div><div><a href=\"/topics/ubereats\">UberEATS</a></div><div><a href=\"/topics/delivery\">Delivery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"810e7717c509dac011ba15c409092493be8edfc985e483a4be35d137f9980827","category":"Thai"}