{"title":"หลุดภาพเคสชาร์จ Galaxy Ring ครั้งแรก ก่อนเปิดตัว 10 กรกฎาคมนี้","link":"https://www.blognone.com/node/140430","date":1718618389000,"content":"<div><div><div><p>หลังจากที่ซัมซุง<a href=\"https://www.blognone.com/node/138410\">เปิดตัว Galaxy Ring</a> ไปในงาน MWC 2024 เมื่อต้นปี แต่เป็นแค่การโชว์ตัวแหวนอย่างเดียว ในที่สุดตอนนี้ก็มีรูปเคสชาร์จออกมาให้เห็นกันแล้วใน X จาก<a href=\"https://x.com/TheGalox_/status/1802367404921508018?s=31\">โพสต์ของบัญชี @TheGalox_</a> ก่อนที่จะเปิดตัวอย่างเป็นทางการในงาน Galaxy Unpacked ครั้งต่อไปของซัมซุงในวันที่ 10 กรกฎาคมที่จะถึงนี้</p>\n<p>จากรูปที่หลุดออกมา เคสชาร์จของ Galaxy Ring ดูจะมีหน้าตาคล้าย ๆ กับเคสชาร์จของ Galaxy Buds แต่มีขอบโค้งมนและพื้นผิวมันวาวกว่า นอกจากนี้ เคสชาร์จยังดูจะซัพพอร์ตการชาร์จไร้สาย และสามารถเสียบสายชาร์จที่ภายนอกได้ด้วย แต่ถึงตอนนี้ก็ยังไม่มีข้อมูลว่าซัมซุงจะผลิตเคสชาร์จออกมาขนาดเดียวหรือผลิตตามขนาดแหวนที่มีถึง 9 ขนาดกันแน่</p>\n<p>ขณะที่สเปคของ Galaxy Ring ก็ยังคงไม่มีออกมา นอกจากข่าวลือเรื่องราคาที่คาดว่าจะอยู่ที่ 300-350 ดอลลาร์สหรัฐ</p>\n<p>นอกจากนี้มีการคาดเดาออกมาว่าในช่วงแรกหลังวางขายจะยังไม่สามารถใช้ฟีเจอร์เก็บข้อมูลเพื่อสุขภาพได้ทุกฟีเจอร์ เพราะบางฟีเจอร์จะต้องรอการพิจารณามาตรฐานวิธีการจากองค์การอาหารและยา (FDA clearance) ก่อน</p>\n<p>ที่มา: <a href=\"https://www.phonearena.com/news/first-look-galaxy-ring-charging-case_id159453\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/5564f49894125a28877c93940793e1ab.jpeg\" /></p>\n<blockquote><p>Galaxy Ring Charging boxFrom <a href=\"https://twitter.com/UniverseIce?ref_src=twsrc%5Etfw\">@UniverseIce</a> <a href=\"https://t.co/uhm0fZIbpj\">pic.twitter.com/uhm0fZIbpj</a></p>\n<p>— Anthony (@TheGalox_) <a href=\"https://twitter.com/TheGalox_/status/1802367404921508018?ref_src=twsrc%5Etfw\">June 16, 2024</a></p></blockquote>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung-galaxy-ring\">Samsung Galaxy Ring</a></div><div><a href=\"/topics/smart-ring\">Smart Ring</a></div><div><a href=\"/topics/samsung\">Samsung</a></div><div><a href=\"/topics/health\">Health</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41cddfcae4d0e2573428b43aa7a330cabf89be5f1f48a85e72dc7ad5ac230d47","category":"Thai"}