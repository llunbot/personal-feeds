{"title":"Arc Browser ออกเวอร์ชัน Windows 11, ใช้วิธีพอร์ตโค้ด Swift จากแมคมายังวินโดวส์","link":"https://www.blognone.com/node/139522","date":1714574535000,"content":"<div><div><div><p><a href=\"https://arc.net/\">Arc Browser</a> เว็บเบราว์เซอร์เน้นการปรับแต่งและฟีเจอร์ระดับสูง ประกาศออกเวอร์ชัน Windows 11 หลังเปิดทดสอบแบบ Beta มาได้สักพักหนึ่ง</p>\n<p>Arc Browser เป็นผลงานของบริษัทสตาร์ตอัพ The Browser Company จากนิวยอร์ก ตัวมันใช้เอนจิน Chromium แล้วเขียนส่วน UI ขึ้นมาเองด้วยภาษา Swift เพราะเวอร์ชันแรกทำงานบน macOS เพียงอย่างเดียว (ออกช่วงกลางปี 2023) ล่าสุดทีมงานพัฒนาเวอร์ชัน Windows 11 โดยใช้วิธีนำโค้ด Swift มารันบน Windows 11 ด้วย ถือเป็นแอพตัวแรกที่เขียนด้วย Swift และทำงานบน Windows</p>\n<p><img alt=\"No Description\" src=\"https://www.blognone.com/sites/default/files/externals/a476d1d223471cfe8652f96fc3bd3e88.jpeg\" /></p>\n<p>จุดเด่นของ Arc Browser โฆษณาว่าตัวเองเป็น \"operating system of the internet\" นำฟีเจอร์ด้านบริหารจัดการหน้าต่างและข้อมูลของ OS เข้ามาใส่ที่ตัวเบราว์เซอร์เลย เช่น ระบบค้นหาที่เหมือนกับ Spotlight ของ macOS ส่วนอินเทอร์เฟซก็โดดเด่น เพราะเลือกวางปุ่มควบคุมทั้งหมดไว้ที่ sidebar ด้านข้าง และสามารถซ่อน sidebar ได้เพื่อแสดงผลแต่คอนเทนต์หน้าเว็บเพียงอย่างเดียว</p>\n<p>ฟีเจอร์อื่นของ Arc มีระบบธีม, ระบบแก้ไขหน้าเว็บตามที่ผู้ใช้ต้องการ (แนวเดียวกับพวก userscript แต่อันนี้เป็นฟีเจอร์ของเบราว์เซอร์), ฟีเจอร์พวก profile, workspace, splitscreen</p>\n<p>Arc เวอร์ชันวินโดวส์ยังรองรับเฉพาะ Windows 11 แต่ทีมงานก็บอกว่าจะซัพพอร์ต Windows 10 ด้วย ตอนนี้ฟีเจอร์พื้นฐานใช้งานได้แล้ว อาจยังมีบางอย่างที่ขาดไปจากเวอร์ชันแมค ซึ่งทีมงานก็ตั้งเป้าว่าทั้งสองแพลตฟอร์มจะต้องมีฟีเจอร์เหมือนกันในระยะถัดไป</p>\n<p>ที่มา - <a href=\"https://www.theverge.com/2024/4/30/24144183/arc-browser-windows-launch-features-availability\">The Verge</a></p>\n</div></div></div><div><div>Topics: </div><div><div><a href=\"/topics/arc-browser\">Arc Browser</a></div><div><a href=\"/topics/browser\">Browser</a></div><div><a href=\"/topics/swift\">Swift</a></div><div><a href=\"/topics/chromium\">Chromium</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71a8e8a0c250fa704ee109c2929fb47494911ce381fabd9baa6662bc53489ce2","category":"Thai"}