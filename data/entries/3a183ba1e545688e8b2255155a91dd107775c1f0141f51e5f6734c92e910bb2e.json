{"title":"Elon Musk และนักธุรกิจ นักวิชาการกว่า 1,100 ราย เรียกร้องให้หยุดเทรน AI ขนาดใหญ่","link":"https://www.blognone.com/node/133206","date":1680088723000,"content":"<div><div><div><p>นักธุรกิจ นักวิชาการ นักเขียน จำนวนมากกว่า 1,100 คน ร่วมกันเข้าชื่อในจดหมายเปิดผนึกให้วงการ AI หยุดเทรนโมเดลที่มีขนาดใหญ่กว่า GPT-4 เป็นเวลาอย่างน้อย 6 เดือน เพื่อเว้นวรรคให้สังคมโลกเตรียมพร้อมต่อการเปลี่ยนแปลงครั้งใหญ่นี้ก่อน</p>\n<p>รายชื่อบุคคลที่ร่วมลงชื่อมีตั้งแต่ Elon Musk, Steve Wozniak, Yuval Noah Harari ไปจนถึงอาจารย์ นักวิชาการ และพนักงานของบริษัทยักษ์ใหญ่ทั้ง Microsoft, Google</p>\n<p>นอกจากนี้ยังมีคนจากวงการ AI เอง เช่น Emad Mostaque ซีอีโอของ Stability AI, Julien Billot ซีอีโอของ Scale AI และนักวิจัยจาก DeepMind อีกหลายคน</p>\n<p>ข้อเรียกร้องของจดหมายเปิดเผนึกนี้คือต้องการใช้เวลา 6 เดือน ช่วยกันร่างโปรโตคอลความปลอดภัย (safety protocol) ของการออกแบบ AI ระดับสูง ที่ต้องมีการตรวจสอบจากผู้เชี่ยวชาญอิสระเสมอ เพื่อการันตีว่า AI ที่ถูกสร้างขึ้นในอนาคตจะเชื่อถือได้ในเรื่องความปลอดภัยต่อมนุษย์</p>\n<p>ที่มา - <a href=\"https://futureoflife.org/open-letter/pause-giant-ai-experiments/\">Future of Life Institute</a></p>\n<p><img alt=\"No Description\" src=\"https://www.blognone.com/sites/default/files/externals/53b7cf1f16b8fc26490896d800df53f2.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/steve-wozniak\">Steve Wozniak</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a183ba1e545688e8b2255155a91dd107775c1f0141f51e5f6734c92e910bb2e","category":"Thai"}