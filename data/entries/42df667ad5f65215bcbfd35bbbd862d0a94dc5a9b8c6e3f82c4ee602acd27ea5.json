{"title":"สหภาพยุโรปผ่านกฎบังคับผู้ผลิตอุปกรณ์ต้องให้ลูกค้าเปลี่ยนแบตเตอรีเองได้ บังคับจริงปี 2027","link":"https://www.blognone.com/node/134835","date":1689326745000,"content":"<div><div><div><p>คณะมนตรียุโรป (European Council - EC) ผ่านกฎควบคุมการใช้แบตเตอรีเพื่อความยั่งยืน โดยข้อบังคับสำคัญคือ <a href=\"https://www.blognone.com/node/134433\">เครื่องใช้ไฟฟ้าที่ใช้แบตเตอรี่ต้องเปิดให้ผู้ใช้ถอดแบตเตอรี่และเปลี่ยนแบตเตอรี่ได้เองโดยง่าย</a> กระทบเครื่องใช้ไฟฟ้าในบ้านจำนวนมาก เช่น เครื่องดูดฝุ่นไร้สาย อุปกรณ์ไฟฟ้าที่ชาร์จได้ในตัว และที่สำคัญคือโทรศัพท์มือถือและแท็บเล็ต</p>\n<p>กฎชุดนี้ครอบคลุมเรื่องอื่นๆ เช่น ตัวแบตเตอรีเองก็ต้องมีวัสดุที่ได้จากการรีไซเคิลมากขึ้น มีการแสดงข้อมูลวัสดุและการรีไซเคิลที่ชัดเจน ตลอดจนมีมาตรการตรวจสอบเส้นทางซัพพลายเชนการซึ้อวัตถุดิบ</p>\n<p>กฎชุดนี้เสนอโดยกรรมาธิการยุโรปตั้งแต่ปลายปี 2020 และเจรจากันเรื่อยมา จนผ่าน<br />\nรัฐสภาสหภาพยุโรปเมื่อเดือนที่แล้ว และผ่านคณะมนตรียุโรป หลังจากนี้จะมีการลงนามตัวประกาศจริงและประกาศลง EU’s Official Journal และเริ่มนับถอยหลังบังคับกฎข้อต่างๆ ต่อจากวันที่ประกาศ 20 วัน</p>\n<p>ที่มา - <a href=\"https://www.consilium.europa.eu/en/press/press-releases/2023/07/10/council-adopts-new-regulation-on-batteries-and-waste-batteries/\">Council of EU</a></p>\n<p><img alt=\"No Description\" src=\"https://www.blognone.com/sites/default/files/externals/295743c2c0d0d44325d46f8ab6f7691a.jpg\" /></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/battery\">Battery</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42df667ad5f65215bcbfd35bbbd862d0a94dc5a9b8c6e3f82c4ee602acd27ea5","category":"Thai"}