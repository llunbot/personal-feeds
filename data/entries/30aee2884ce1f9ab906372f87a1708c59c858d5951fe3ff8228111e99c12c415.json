{"title":"[ลือ] Sony กำลังพัฒนา PlayStation แบบพกพา แต่เล่นผ่าน Remote Play กับ PS5","link":"https://www.blognone.com/node/133317","date":1680693823000,"content":"<div><div><div><p>Insider Gaming รายงานอ้างอิงข้อมูลวงในว่า PlayStation กำลังพัฒนาเครื่องเล่นเกมพกพารุ่นใหม่อยู่ในชื่อโค้ดเนม Q Lite โดยเป็นส่วนหนึ่งใน \"เฟส 2\" ของ PlayStation 5 ด้วย (มี <a href=\"https://www.blognone.com/node/130551\">รุ่นใหม่ที่บางลงมีช่องใส่แผ่นแยก</a>, หูฟังไร้สาย (Project Nomad), เฮ้ดเซ็ตไร้สาย (Project Voyage) และ Q Lite)</p>\n<p>อย่างไรก็ตาม Q Lite ไม่ได้เป็นตัวแทนของ PS Vita ที่ใส่แผ่นเล่นเกมได้ในตัว หรือเป็นอุปกรณ์ Cloud Gaming แต่จะจำเป็นต้องมีเครื่อง PlayStation 5 เป็นเบสและตัว Q Lite จะเป็นเพียงอุปกรณ์สำหรับเล่นผ่าน Remote Play เท่านั้น คุณภาพสูงสุด 1080p 60FPS</p>\n<p>ส่วนข้อมูลของ Q Lite ตอนนี้ จากโปรโตไทป์แรก ดีไซน์จะมาทรงเดียวกับจอย DualSense จอ LCD 8 นิ้ว มี Adaptive Trigger และรองรับ Haptic Feedback พร้อมฟังก์ชันมาตรฐานสำหรับอุปกรณ์เกมพกพา เช่น ปุ่มปรับเสียง หูฟัง 3.5 ฯลฯ</p>\n<p>Inside Gaming ระบุด้วยว่า Q Lite พร้อมด้วยฮาร์ดแวร์อื่นๆ ใน \"เฟส 2\" จะเปิดตัวเร็วๆ นี้</p>\n<p>ที่มา - <a href=\"https://insider-gaming.com/playstation-handheld/\">Insider Gaming</a></p>\n<p><img alt=\"No Description\" src=\"https://www.blognone.com/sites/default/files/externals/e678819525c7d7f7716ccc105b6a1d20.png\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/rumor\">Rumor</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"30aee2884ce1f9ab906372f87a1708c59c858d5951fe3ff8228111e99c12c415","category":"Thai"}