{"title":"หัวหน้าฝ่าย Messenger ของ Meta ประกาศลาออกจากตำแหน่ง","link":"https://www.blognone.com/node/126204","date":1638924170000,"content":"<div><div><div><p>Stan Chudnovsky หัวหน้าฝ่าย Messenger ของ Meta ที่รับผิดชอบทั้ง Facebook Messenger, Instagram และทุกบริการส่วนการรับส่งข้อความ ประกาศว่าเขาจะลาออกจาก Meta ช่วงไตรมาสที่ 2 ของปี 2022 โดยบอกว่ายังไม่มีแผนจะเกษียณ แต่จะไปพักผ่อนช่วงระยะเวลาหนึ่ง</p>\n<p>การประกาศลาออกของ Chudnovsky เกิดขึ้น 1 สัปดาห์ หลังจาก <a href=\"https://www.blognone.com/node/126080\">David Marcus หัวหน้าฝ่ายเงินคริปโตประกาศลาออก</a> ซึ่งทั้งสองคนเคยทำงานด้วยกันที่ PayPal มาก่อน ก่อนจะย้ายมาที่ Facebook และดูแลส่วนของ Messenger</p>\n<p>ตำแหน่งของ Chudnovsky จะแทนที่ด้วยผู้บริหารสองคนคือ Loredana Crisan ดูแลส่วนของ Facebook Messenger, ระบบส่งข้อความของ Instagram, Messenger Kids และ Maher Saba ดูแลส่วนบริการคุยเสียง คุยวิดีโอคอล</p>\n<p>ที่มา: <a href=\"https://www.cnbc.com/2021/12/07/facebook-head-of-messenger-stan-chudnovsky-leaving-company-in-2022.html\">CNBC</a></p>\n<p><img src=\"https://www.blognone.com/sites/default/files/externals/b2e63e97d24ba9c845d941bef566bf60.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/meta\">Meta</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81aed564c666ed9f08f04f07065506e8493d74039b590787da4a424eb9c5c06a","category":"Thai"}