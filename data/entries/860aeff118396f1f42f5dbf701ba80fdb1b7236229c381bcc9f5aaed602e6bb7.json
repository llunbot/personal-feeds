{"title":"ยืมหนังสือดีๆ มาอ่านฟรีจากห้องสมุดออนไลน์ โครงการอ่านเปลี่ยนโลก","link":"https://iannnnn.com/2024/3273","date":1732278630000,"content":"<p>ผมดูรายการสัมภาษณ์คุณช่อสักรายการ จำไม่ได้แล้ว ตอนจบรายการ คุณช่อโฆษณาโครงการนึงของคณะก้าวหน้า ชื่อว่า <strong>Reading Revolution อ่านเปลี่ยนโลก</strong></p>\n\n\n\n<p>ใจความของโครงการที่ทำให้สนใจก็คือ เขาเป็นห้องสมุดออนไลน์ที่คัดหนังสือดีน่าอ่านมาให้เราได้ อันฟรีถึงบ้านเพียงกดยืมในเว็บให้เวลาอ่านหลายวันมากด้วยนะเสร็จปั๊บก็ส่งคืนทางไปรษณีย์ไทยซึ่งเขาแนบซองติดแสตมป์มาให้ด้วยเท่ากับเราอ่านฟรีไม่ต้องเสียตังค์อะไรเลยสักบาทเดียว</p>\n\n\n\n<p>นี่พิมพ์ด้วยเสียง ลูกสาวได้ยินเข้าเลยหันมาถามว่า “แล้วเขาจะมีรายได้ยังไง”</p>\n\n\n\n<p>คำตอบคือเขาเปิดรับบริจาคจากประชาชนทั่วไปแล้วมีสปอนเซอร์ใหญ่ที่ให้ทุนเยอะก็คือโก๋แก่ (ลูกถามว่าคือใครเหรอ) — เป็นขนมถั่วๆ น่ะ หนูเคยเห็นไหมที่เคยขายในเซเว่นน่ะ / ใช่ที่เป็นรูปลุงมีผมยาวๆ ปะ / ใช่ๆ (นี่ประทับใจเลยขอชื่นชมเขาหน่อย)</p>\n\n\n\n<p>ผมไม่แน่ใจว่าโครงการนี้มีที่มาที่ไปยังไงเพราะไม่ได้ติดตามมาก่อน แต่พอรู้ว่ามีหนังสือดีๆ ให้อ่านฟรี เรามันชอบของฟรี ก็เลยกดเข้าไปดูในเว็บทันทีที่คุณช่อพูดว่า <em>เอ่อ</em></p>\n\n\n\n<p>ปรากฏว่าหนังสือที่ลิสต์ไว้ในหน้าเว็บ มีแต่หนังสือที่น่าอ่านทั้งนั้นเลยจริงๆ ด้วย! (<a href=\"https://progressivemovement.in.th/article/common-school/3350/\" target=\"_blank\">ตัวอย่างหนังสือดี 21 เล่ม</a>) ก็เลยลองจิ้มๆ จัดมาก่อน 1 เล่มโดยการกรอกแบบฟอร์มในเว็บ</p>\n\n\n\n<p>สักพักก็มีอีเมลมายืนยัน แล้วไม่นานก็มีหนังสือมาส่งถึงบ้านจริงๆ!</p>\n\n\n\n<figure><img width=\"1024\" height=\"768\" src=\"https://iannnnn.com/wordpress/wp-content/uploads/2024/11/20241122_1847594367769980592897913-1024x768.jpg\" alt=\"\" srcset=\"https://iannnnn.com/wordpress/wp-content/uploads/2024/11/20241122_1847594367769980592897913-1024x768.jpg 1024w, https://iannnnn.com/wordpress/wp-content/uploads/2024/11/20241122_1847594367769980592897913-300x225.jpg 300w, https://iannnnn.com/wordpress/wp-content/uploads/2024/11/20241122_1847594367769980592897913-768x576.jpg 768w, https://iannnnn.com/wordpress/wp-content/uploads/2024/11/20241122_1847594367769980592897913-1536x1152.jpg 1536w, https://iannnnn.com/wordpress/wp-content/uploads/2024/11/20241122_1847594367769980592897913.jpg 2000w\" /></figure>\n\n\n\n<p>แน่นอนว่ามีซองและแสตมป์แถมมาให้ด้วย แถมยังมีโปสการ์ดแถมมาอีกแผ่น</p>\n\n\n\n<figure><img loading=\"lazy\" width=\"1024\" height=\"768\" src=\"https://iannnnn.com/wordpress/wp-content/uploads/2024/11/20241122_1849332560307684349573930-1024x768.jpg\" alt=\"\" srcset=\"https://iannnnn.com/wordpress/wp-content/uploads/2024/11/20241122_1849332560307684349573930-1024x768.jpg 1024w, https://iannnnn.com/wordpress/wp-content/uploads/2024/11/20241122_1849332560307684349573930-300x225.jpg 300w, https://iannnnn.com/wordpress/wp-content/uploads/2024/11/20241122_1849332560307684349573930-768x576.jpg 768w, https://iannnnn.com/wordpress/wp-content/uploads/2024/11/20241122_1849332560307684349573930-1536x1152.jpg 1536w, https://iannnnn.com/wordpress/wp-content/uploads/2024/11/20241122_1849332560307684349573930.jpg 2000w\" /></figure>\n\n\n\n<p>ประทับใจจนอยากบอกต่อ มายืมหนังสือกับโครงการนี้กันครับ!</p>\n\n\n\n<figure><div>\n\n</div></figure>\n\n\n\n<p>ส่วนข้างล่างนี้ก๊อปมาจาก description ยูทูบข้างบน :</p>\n\n\n\n<blockquote>\n<p><em>“อ่านเปลี่ยนโลก” (Reading Revolution) คือ โครงการส่งต่อหนังสือ ขยายพรมแดนความรู้ เปิดจินตนาการความเป็นไปได้ใหม่ๆ ผ่านการอ่านของ Common School โดย คณะก้าวหน้า </em><br /><br /><em>เราคัดเลือกหนังสือที่กระตุ้นให้เกิดจินตนาการถึงความเป็นไปได้ใหม่ๆ เพื่อนำมาแบ่งปันให้ทุกคนได้อ่านในรูปแบบการยืมและส่งต่อ (Book Sharing) หลังจากนั้น จะมีการจัดวงแลกเปลี่ยนความคิดเห็นกัน (Reading Group)</em><br /><br /><em>การเปลี่ยนแปลงโลกให้ดีกว่าที่เป็นอยู่ ไม่สามารถอาศัยกำลังทางกายภาพและจำนวนปริมาณเท่านั้น แต่จำเป็นต้องมีความคิดชี้นำเพื่อไปสู่ความเปลี่ยนแปลงใหม่ การทำงานทางความคิดจึงเป็นขบวนการสำคัญ ดังที่ Lenin กล่าวไว้ว่า “หากปราศจากทฤษฎีปฏิวัติ ย่อมไม่มีขบวนการปฏิวัติ” หากความคิดความเชื่อแบบเดิมยังคงดำรงอยู่ การเปลี่ยนแปลงไปสู่สิ่งใหม่ย่อมไม่อาจเกิดขึ้นได้ ดังนั้น การต่อสู้แย่งชิงเพื่อแตกหักกับความเชื่อเดิม สร้างความคิดความเชื่อใหม่จึงจำเป็น </em><br /><br /><em>การอ่าน คือ วิธีการเข้าถึงความรู้ วิธีการบ่มเพาะความคิดความเชื่อ ดังนั้น ความคิดใหม่จะเกิดขึ้นได้ ย่อมขึ้นกับว่าเราอ่านอะไร อ่านกับใคร และเข้าถึงการอ่านได้อย่างไร</em><br /><br /><em>ยืมหนังสือฟรี! <a href=\"https://pgmf.in.th/reading-revolution/\" target=\"_blank\">pgmf.in.th/</a></em><a href=\"https://progressivemovement.in.th/article/common-school/3350/\" target=\"_blank\">https://progressivemovement.in.th/article/common-school/3350/</a><em><a href=\"https://pgmf.in.th/reading-revolution/\" target=\"_blank\">reading-revolution/</a></em><br /><br /><em>—–</em><br /><br /><em>สนับสนุนการทำงานของ Common School ได้ทางบัญชีธนาคารกรุงศรี ชื่อบัญชีมูลนิธิคณะก้าวหน้า เลขที่บัญชี 493-1-08675-7</em></p>\n</blockquote>\n\n\n\n<p>ป.ล. รู้สึกว่าพิธีกรจะถามคุณช่อว่า “ถ้าหนังสือหาย ชำรุด หรือคนที่ยืมไปแล้วไม่คืนล่ะจะทำยังไง” คุณช่อตอบว่า “ก็ต้องช่วยๆ กัน…”</p>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"860aeff118396f1f42f5dbf701ba80fdb1b7236229c381bcc9f5aaed602e6bb7","category":"Thai"}