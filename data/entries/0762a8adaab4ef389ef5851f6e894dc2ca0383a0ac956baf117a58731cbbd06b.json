{"title":"ตลาดสมาร์ทโฟนจีน Q3/2024 Vivo ยังครองแชมป์อีกสมัย, ยอดขายแอปเปิลลดลงจากปี 2023","link":"https://www.blognone.com/node/142781","date":1729943948000,"content":"<div><div><div><p>Canalys และ IDC ออกรายงานส่วนแบ่งตลาดสมาร์ทโฟนในประเทศจีน ประจำไตรมาส 3/2024 (<a href=\"https://www.blognone.com/node/141110\">อ่านข่าวของไตรมาส 2/2024 ประกอบ</a>) พบว่า Vivo ที่ขึ้นมาครองแชมป์ตลาดจีนเมื่อไตรมาสที่แล้ว ยังรักษาแชมป์ได้อีกสมัย</p>\n<p>Canalys รายงานภาพรวมตลาดสมาร์ทโฟนเติบโตขึ้น 4% จากไตรมาสเดียวกันของปีก่อน โดย Vivo ขายสมาร์ทโฟนได้ 13 ล้านเครื่อง เพิ่มขึ้น 25% ครองส่วนแบ่งตลาดอันดับหนึ่งที่ 19%, อันดับสอง Hauwei เติบโตขึ้น 24% ส่วนแบ่งตลาด 16%, อันดับสามพี่น้องร่วมสายเลือด Honor ที่ยอดขายตกลง 13% ส่วนแบ่งตลาด 15%, อันดับห้า Xiaomi ยอดขายเติบโต 13% ส่วนแบ่งตลาด 15% และอันดับห้า  Apple ที่ได้อานิสงค์จาก iPhone 16 แต่มียอดขายตกลง 6% (เทียบกับไตรมาสเดียวกันปีที่แล้วที่ขาย iPhone 15) ส่วนแบ่งตลาด 14%</p>\n<p><img alt=\"No Description\" src=\"https://www.blognone.com/sites/default/files/externals/dc75bec10a652e7065d3b3ead6bd77b0.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/242698a0fd97fb34ff9e6081d2fb1887.png\" /></p>\n<p>ส่วน IDC รายงานว่าตลาดจีนเติบโต 3.2% ให้อันดับหนึ่งตรงกันคือ Vivo ที่ยอดขายเติบโต 21.5% ส่วนแบ่งตลาด 18.6% แต่อันดับใน Top 5 ที่เหลือต่างกันทั้งหมด โดย IDC ให้อันดับสอง Apple ส่วนแบ่งตลาด 15.6%, อันดับสาม Huawei 15.3%, อันดับสี่ Xiaomi 14.8% และอันดับห้า Honor 14.6%</p>\n<p><img alt=\"No Description\" src=\"https://www.blognone.com/sites/default/files/externals/de5af69dbe1614f36a8ede88c785929b.png\" /></p>\n<p>ที่มา - <a href=\"https://canalys.com/newsroom/china-smartphone-market-q3-2024\">Canalys</a>, <a href=\"https://www.idc.com/getdoc.jsp?containerId=prAP52680124\">IDC</a></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/canalys\">Canalys</a></div><div><a href=\"/topics/idc\">IDC</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div><div><a href=\"/topics/china\">China</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0762a8adaab4ef389ef5851f6e894dc2ca0383a0ac956baf117a58731cbbd06b","category":"Thai"}