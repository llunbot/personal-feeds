{"title":"Huawei พาทัวร์ Huawei Health Lab ศูนย์พัฒนาฟีเจอร์สุขภาพของอุปกรณ์แบบสวมใส่ในประเทศจีน","link":"https://www.blognone.com/node/126014","date":1637844451000,"content":"<div><div><div><p>Huawei เปิดตัว Huawei Health Lab ศูนย์ค้นคว้าวิจัยเพื่อพัฒนาเทคโนโลยี ที่ริมทะเลสาปซงชาน เมืองตงกวน ประเทศจีน ในพื้นที่ทั้งหมด 4,680 ตารางเมตร เงินลงทุนด้านการค้นคว้าวิจัยกว่า 200 ล้านหยวน พร้อมเปิดวิดีโอพา Virtual Tour ให้สื่อได้ชมฟีเจอร์ต่างๆ ในวันนี้</p>\n<p><img src=\"https://www.blognone.com/sites/default/files/externals/d2cc83655bd92b147b1ce9afdd7742bb.jpg\" /></p>\n<p>ศูนย์ค้นคว้านี้จะเน้นการพัฒนาฟีเจอร์สุขภาพและกีฬาของอุปกรณ์สวมใส่ รองรับการทดสอบกว่า 80 ประเภท อาทิ ลู่วิ่ง ห้องปรับสภาพความดันและอุณหภูมิเพื่อจำลองสภาวะความสูงได้สูงสุดถึง 6,000 เมตร สระว่ายน้ำ หน้าผาจำลอง สนามแบดมินตัน</p>\n<p><img src=\"https://www.blognone.com/sites/default/files/externals/e9f5599f029e6477e03ce8b8d8b6d70c.jpg\" /><img src=\"https://www.blognone.com/sites/default/files/externals/31ec04bc38598f68d4ef0de4bab568aa.jpg\" /></p>\n<p>สภาวะจำลองเหล่านี้ใช้เพื่อนำไปพัฒนาฟีเจอร์ต่างๆ เช่น การวัดอัตราการเต้นของหัวใจ การวัดระดับออกซิเจนในเลือด (SpO2) รวมไปถึงฟีเจอร์จัดการซ้อม Intelligent Dynamic Adjustment Plan และการประมวลผลการวิ่ง Running Ability Index (RAI) ในนาฬิกา HUAWEI WATCH GT Runner สำหรับนักวิ่งโดยเฉพาะ</p>\n<p>นอกจากนี้ยังมีส่วนที่ผู้มาใช้บริการ สามารถออกกำลัง และวัดผลโดยใช้บริการห้องแล็บด้านกายภาพและอุปกรณ์ต่างๆ ได้ โดยสามารถใช้อุปกรณ์กลุ่มผลิตภัณฑ์สวมใส่ เพื่อวัดค่าต่างๆ เช่น ค่าความดันเลือด ค่าออกซิเจนในเลือด (SpO2)</p>\n<p><img src=\"https://www.blognone.com/sites/default/files/externals/4c8119725962c98a9330498a42c4e045.jpg\" /><img src=\"https://www.blognone.com/sites/default/files/externals/9dfcfc7e8c0029264a9e485d32989e7a.jpg\" /></p>\n<p>ในส่วนการออกกำลังกายในร่มผู้ใช้บริการสามารถติดตามการออกกำลังกายของตนเองได้ด้วยการเชื่อมต่อหัวเว่ยสมาร์ทวอชท์ HUAWEI Vision และอุปกรณ์จากแหล่งอื่นๆ ได้ และมีพื้นที่สำหรับการเล่นกีฬาแบบดิจิทัลแข่งกับเพื่อนได้ เช่นเครื่องกรรเชียงบก หรือเครื่องปั่นจักรยาน</p>\n<p>ยังไม่ชัดเจนว่า Huawei จะเปิดศูนย์พัฒนา Health Lab ในประเทศอื่นหรือในบ้านเราหรือไม่ แต่ Huawei ระบุว่าจะมีการขยายการให้บริการในลักษณะเดียวกันนี้มากขึ้นในอนาคต</p>\n<p>ที่มา - Huawei Health Lab Virtual Tour, จดหมายประชาสัมพันธ์</p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/wearable-computing\">Wearable Computing</a></div><div><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b41c63ed1e4e212601393b6030e7420210207b383380ea859c27356a0f987b4","category":"Thai"}