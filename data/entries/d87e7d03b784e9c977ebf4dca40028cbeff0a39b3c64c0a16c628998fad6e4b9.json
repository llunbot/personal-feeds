{"title":"คู่แข่งกูเกิลประเมินราคา Chrome ขั้นต่ำ 5 หมื่นล้านดอลลาร์, Yahoo บอกสนใจซื้อ","link":"https://www.blognone.com/node/146060","date":1745577502000,"content":"<div><div><div><p>ประเด็นน่าสนใจจากห้องไต่สวน<a href=\"https://www.blognone.com/node/141254\">คดี Google Search ผูกขาดตลาด</a> ที่<a href=\"https://www.blognone.com/node/145983\">กระทรวงยุติธรรมเสนอให้แยก Chrome เป็นบริษัทใหม่</a></p>\n<p>ก่อนหน้านี้เราเห็นข่าวว่าคู่แข่งทั้ง <a href=\"https://www.blognone.com/node/145994\">OpenAI</a> และ <a href=\"https://www.blognone.com/node/146038\">Perplexity</a> บอกว่าถ้าแยกจริงก็ยินดีเสนอซื้อ แต่ไม่บอกว่าราคาเท่าไร</p>\n<p>ความคืบหน้าล่าสุดคือคู่แข่งรายอื่นๆ อย่าง Yahoo ที่ตอนนี้<a href=\"https://www.blognone.com/node/122485\">อยู่ภายใต้เจ้าของใหม่กองทุน Apollo Global</a> บอกว่าสนใจซื้อเช่นกัน แต่ประเมินราคาแล้วคิดว่าเป็นหลัก \"หลายหมื่นล้านดอลลาร์\" (tens of billions of dollars) โดย Brian Provost หัวหน้าฝ่าย Yahoo Search ให้การในศาลว่า \"Chrome ถือเป็นผู้เล่นรายสำคัญที่สุดในตลาดเว็บ\"</p>\n<p>คู่แข่งอีกรายคือ DuckDuckGo ซึ่งเป็นคู่แข่งโดยตรงในตลาด search engine ประเมินราคาว่าธุรกิจ Chrome น่าจะมีมูลค่าราว 5 หมื่นล้านดอลลาร์ขึ้นไป (ประมาณ 1.7 ล้านล้านบาท) ซึ่งอยู่ในระดับที่ DuckDuckGo คงไม่สามารถซื้อไหว</p>\n<p>ที่มา - <a href=\"https://www.bloomberg.com/news/articles/2025-04-24/apollo-s-yahoo-ready-to-buy-if-google-must-sell-chrome-browser\">Bloomberg</a>, <a href=\"https://www.bloomberg.com/news/articles/2025-04-23/google-chrome-worth-upwards-of-50-billion-browser-rival-says\">Bloomberg</a></p>\n<p><img src=\"https://www.blognone.com/sites/default/files/externals/fccae5a4ba2667191bfedea69bfa37ee.png\" alt=\"\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div><div><a href=\"/topics/duckduckgo\">DuckDuckGo</a></div><div><a href=\"/topics/browser\">Browser</a></div><div><a href=\"/topics/yahoo-0\">Yahoo</a></div><div><a href=\"/topics/lawsuits\">Lawsuits</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d87e7d03b784e9c977ebf4dca40028cbeff0a39b3c64c0a16c628998fad6e4b9","category":"Thai"}