{"title":"Twitch ออกฟีเจอร์ Enhanced Broadcasting ไลฟ์สตรีม 3 ความละเอียดพร้อมกัน ต้องใช้การ์ด GeForce","link":"https://www.blognone.com/node/137582","date":1704852646000,"content":"<div><div><div><p>Twitch ประกาศความร่วมมือกับ OBS Studio และ NVIDIA เปิดตัวฟีเจอร์ Twitch Enhanced Broadcasting ที่สามารถไลฟ์สตรีมวิดีโอความละเอียด 3 ระดับพร้อมกันได้</p>\n<p>ปัญหาของสตรีมเมอร์ในยุคนี้คือ ควรเลือกสตรีมเกมที่ความละเอียดระดับไหนดี เพราะผู้ชมมีความต้องการหลากหลาย บางคนเน็ตเร็ว บางคนเน็ตช้า การสตรีมวิดีโอต้นฉบับแล้วแปลงความละเอียดที่ฝั่งเซิร์ฟเวอร์ก็มีปัญหาเรื่องความล่าช้า ไม่ทันท่วงทีต่อการไลฟ์สด</p>\n<p>ทางออกของ Twitch Enhanced Broadcasting คืออย่ากระนั้นเลย ฝั่งขาส่งก็ส่งวิดีโอที่หลายความละเอียดตั้งแต่แรกเลย (เหมือนเป็นส่งสตรีมออก 3 สตรีมพร้อมกัน แต่คอนเทนต์เดียวกัน) โดยสามารถทำได้ผ่านตัวเข้ารหัสวิดีโอ NVENC ของการ์ดจอ NVIDIA ทั้งการ์ดกลุ่ม GTX และ RTX</p>\n<p>ตอนนี้ Twitch Enhanced Broadcasting ยังรองรับการสตรีมวิดีโอ 3 สตรีมที่ความละเอียดสูงสุด 1080p แต่ในอนาคตจะเพิ่มเป็น 5 สตรีม ที่ความละเอียดสูงสุด 4K โดยต้องอาศัยพลังการเข้ารหัสวิดีโอแบบ AV1 ที่มีเฉพาะบนการ์ด RTX 40 Series เท่านั้น</p>\n<p>ฟีเจอร์นี้สามารถลงทะเบียนขอใช้งานกับ Twitch ได้แล้ว โดยต้องรอ Twitch อนุมัติให้ผู้ใช้เป็นรายๆ ไป</p>\n<p>ที่มา - <a href=\"https://blogs.nvidia.com/blog/twitch-multiencode-av1-livestreaming/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/9d06eb80177cc22570587ee88fafd943.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d04b79105ce21ef63d98b2e2ade73376.jpg\" /></p>\n</div></div></div><div><div>Topics: </div><div><div><a href=\"/topics/twitch\">Twitch</a></div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/av1\">AV1</a></div><div><a href=\"/topics/live-streaming\">Live Streaming</a></div><div><a href=\"/topics/obs-studio\">OBS Studio</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76f047e9b12dbbe50700339408e724e50165749c515c76f8159aa63dae9f19b0","category":"Thai"}