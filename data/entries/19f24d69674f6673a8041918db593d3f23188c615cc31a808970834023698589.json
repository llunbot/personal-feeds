{"title":"อินเทลเปิดตัว Xeon รุ่น 5 ชูจุดเด่นรัน AI เร็วขึ้น 42% รันโมเดลระดับ 20,000 ล้านพารามิเตอร์ได้","link":"https://www.blognone.com/node/137239","date":1702570341000,"content":"<div><div><div><p>อินเทลเปิดตัวซีพียูสำหรับเซิร์ฟเวอร์ Xeon รุ่นที่ 5 ชื่อรหัส Emerald Rapids อัพเกรดจาก <a href=\"https://www.blognone.com/node/132207\">Xeon Scalable รุ่นที่ 4 ที่ออกมาก่อนหน้านี้</a> โดยยังสามารถอัพเกรดในเครื่องเดิมได้ ความเปลี่ยนแปลง ได้แก่</p>\n<ul>\n<li>เพิ่มคอร์เป็น 64 คอร์ จาก 60 คอร์</li>\n<li>รองรับแรม DDR5-5600 จาก DDR5-4800</li>\n<li>แคชขั้นสุดท้ายใหญ่ขึ้น 3 เท่าตัว รุ่นสูงสุดแคชใหญ่ถึง 320MB</li>\n<li>เชื่อมต่อระหว่างซ็อกเก็ตด้วย UPI 2.0 ส่งข้อมูล 20 ล้านล้านครั้งต่อวินาที</li>\n</ul>\n<p>โดยรวมแล้ว ประสิทธิภาพรวมของ Xeon รุ่นที่ 5 จะเหนือกว่า Xeon รุ่นที่ 4 21% ประสิทธิภาพด้านปัญญาประดิษฐ์เพิ่มขึ้น 42% อินเทลอ้างอิงตัวเลขของพันธมิตรที่ทดสอบชิปล่วงหน้า IBM ทดสอบกับ watsonx.data แล้วพบว่าประสิทธิภาพในการคิวรีข้อมูลดีขึ้นถึง 2.7 เท่าตัว หรือ Numenta ผู้พัฒนาแพลตฟอร์มปัญญาประดิษฐ์บนซีพียูระบุว่ารันงานได้ประสิทธิภาพดีกว่าการใช้ชิปกราฟิก 6.5 เท่า แถมราคาถูกกว่า</p>\n<p>ฟีเจอร์ที่เพิ่มขึ้นมาชัดเจนคือ Intel Trust Domain Extensions (Intel TDX) ส่วนขยายที่ทำให้แยก virtual machine ไปรันในโซนพิเศษที่หน่วยความจำเข้ารหัสแยกจากส่วนอื่นๆ ได้ ก่อนหน้านี้ Xeon รุ่นที่ 4 ใส่คำสั่งนี้เฉพาะรุ่นที่ขายให้คลาวด์บางรายเท่านั้น แต่ใน Xeon รุ่นที่ 5 นี้จะเปิดให้ใช้งานโดยทั่วไป สามารถเลือกซื้อรุ่นที่รองรับฟีเจอร์นี้มาใช้งานกันเองได้แล้ว</p>\n<p>ที่มา - <a href=\"https://www.intel.com/content/www/us/en/newsroom/news/5th-gen-xeon-data-center-news.html#gs.25d8gy\">Intel</a>, <a href=\"https://www.intel.com/content/www/us/en/newsroom/news/ai-everywhere-core-ultra-5th-gen-xeon-news.html#gs.25afb7\">Intel (2)</a></p>\n<p><img alt=\"No Description\" src=\"https://www.blognone.com/sites/default/files/externals/cc5db46701584b6bf6e20612e7a654ac.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4ea7c9be07bbaa78a73ad22d2109882a.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/xeon\">Xeon</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19f24d69674f6673a8041918db593d3f23188c615cc31a808970834023698589","category":"Thai"}