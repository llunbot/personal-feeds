{"title":"Winamp ประกาศโอเพนซอร์สเวอร์ชันวินโดวส์ เริ่มปล่อยโค้ดเดือนกันยายน 2024","link":"https://www.blognone.com/node/139816","date":1715999240000,"content":"<div><div><div><p>Winamp โปรแกรมฟังเพลงยอดนิยมแห่งยุค 2000s ประกาศโอเพนซอร์ส เปิดโค้ดทั้งหมดของเวอร์ชันวินโดวส์ โดยมีกำหนดเปิดซอร์ส 24 กันยายน 2024 แต่ยังไม่ระบุว่าจะใช้ไลเซนส์อะไร</p>\n<p>เส้นทางชีวิตของ Winamp นั้นเริ่มจากสร้างโดยบริษัท Nullsoft แล้วขายให้ AOL ในปี 1999 จากนั้น <a href=\"https://www.blognone.com/node/52055\">AOL ขายต่อให้บริษัทวิทยุออนไลน์ Radionomy ในปี 2014</a> แล้วปี 2017 มีบริษัท AudioValley เข้ามาถือหุ้นใหญ่ใน Radionomy แต่ภายหลัง AudioValley เปลี่ยนชื่อเป็น Targetspot และเปลี่ยนอีกรอบเป็น Llama Group ในปี 2023</p>\n<p>Winamp ให้เหตุผลของการตัดสินใจโอเพนซอร์สว่า เราเป็นมากกว่าแค่โปรแกรมฟังเพลง เพราะสืบทอดวัฒนธรรมดิจิทัลมาตั้งแต่ยุคแรกๆ และการเปิดซอร์สจะช่วยให้ชุมชนผู้ใช้กลับมาเข้าร่วมพัฒนาตัวโปรแกรมอย่างใกล้ชิด ส่วนตัวบริษัทจะหันไปโฟกัสกับการพัฒนาแอพฟังเพลงตัวใหม่บนมือถือแทน ซึ่งจะเปิดตัวในเดือนกรกฎาคม</p>\n<p>ที่มา - <a href=\"https://about.winamp.com/press/article/winamp-open-source-code\">Winamp</a> via <a href=\"https://www.xda-developers.com/winamp-open-source/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/6c10b8ea6b8b5ea644039fd9e52cc131.jpg\" /></p>\n<blockquote><p>Big news! Winamp's source code will be available on September 24!This release invites developers worldwide to contribute to its evolution to help create the perfect player for Windows users: <a href=\"https://t.co/P5AV9nD4uM\">https://t.co/P5AV9nD4uM</a><a href=\"https://twitter.com/hashtag/winamp?src=hash&amp;ref_src=twsrc%5Etfw\">#winamp</a> <a href=\"https://twitter.com/hashtag/winampplayer?src=hash&amp;ref_src=twsrc%5Etfw\">#winampplayer</a> <a href=\"https://twitter.com/hashtag/setthetone?src=hash&amp;ref_src=twsrc%5Etfw\">#setthetone</a> <a href=\"https://twitter.com/hashtag/winampforcreators?src=hash&amp;ref_src=twsrc%5Etfw\">#winampforcreators</a> <a href=\"https://t.co/pq46Wji0Zw\">pic.twitter.com/pq46Wji0Zw</a></p>\n<p>— Winamp (@winamp) <a href=\"https://twitter.com/winamp/status/1791121664689725683?ref_src=twsrc%5Etfw\">May 16, 2024</a></p></blockquote>\n</div></div></div><div><div>Topics: </div><div><div><a href=\"/topics/winamp\">Winamp</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48bc38b138967dec6cf0f428dd48033b92ca9a7d733b0a92913642da772eaeae","category":"Thai"}