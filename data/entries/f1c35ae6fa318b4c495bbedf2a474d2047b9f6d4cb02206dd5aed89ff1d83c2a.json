{"title":"เข้าสู่แวดวงการศึกษา - Spotify ทดสอบฟีเจอร์วิดีโอคอร์สเรียนออนไลน์","link":"https://www.blognone.com/node/138892","date":1711365066000,"content":"<div><div><div><p>Spotify ประกาศทดสอบฟีเจอร์ใหม่ ซึ่งยังไม่ใช่ <a href=\"https://www.blognone.com/node/138384\">Spotify HiFi</a> แน่นอน เพราะพาดหัวข่าวบอกไปแล้ว โดยคราวนี้เป็นบริการคอร์สเรียนออนไลน์แบบวิดีโอ ซึ่ง Spotify จะทดสอบกับผู้ใช้งานในสหราชอาณาจักรก่อน</p>\n<p>คอนเทนต์วิดีโอที่มีให้รับชมนั้น Spotify ได้ร่วมมือกับหน่วยงานด้านเทคโนโลยีการศึกษา (EdTech) หลายแห่ง ได้แก่ BBC Maestro, PLAYvirtuoso, Skillshare และ Thinkific</p>\n<p>อย่างไรก็ตามคอร์สเรียนออนไลน์นี้ไม่ได้เปิดให้รับชมไม่จำกัดแบบการฟังเพลง แต่เป็นโมเดลเลือกซื้อรายคอร์ส คล้ายกับ<a href=\"https://www.blognone.com/node/130518\">บริการหนังสือเสียง (Audiobook)</a> ที่ขายแยกเป็นรายเรื่อง แต่เพื่อจูงใจให้ซื้อคอร์สมากขึ้น ผู้ใช้งานจะสามารถเรียนได้ฟรี 2 บทแรกของแต่ละคอร์ส</p>\n<p>Spotify อธิบายเหตุผลที่เข้าสู่บริการคอร์สเรียนออนไลน์ ว่ามาจากข้อมูลพฤติกรรมการฟังพอดคาสต์และการฟังหนังสือเสียง ที่ผู้ใช้งานมากกว่าครึ่งหนึ่ง ฟังหัวข้อเกี่ยวกับการเรียนรู้เรื่องราวใหม่ ๆ ด้วยตนเอง จึงเป็นที่มาของการทดสอบขยายฟีเจอร์ใหม่นี้</p>\n<p>ที่มา: <a href=\"https://newsroom.spotify.com/2024-03-25/spotify-tests-video-based-learning-courses-in-the-uk/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/148df48982bb830a4eb10646e6c0d86b.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/edtech\">EdTech</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1c35ae6fa318b4c495bbedf2a474d2047b9f6d4cb02206dd5aed89ff1d83c2a","category":"Thai"}