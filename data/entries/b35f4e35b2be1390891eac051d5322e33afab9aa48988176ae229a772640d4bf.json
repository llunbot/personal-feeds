{"title":"Windows 11 Insider ถอดฟีเจอร์ Cortana ออกเรียบร้อยแล้ว","link":"https://www.blognone.com/node/136113","date":1696557081000,"content":"<div><div><div><p>ไมโครซอฟท์ออก Windows 11 Insider Preview Build 25967 (Canary Channel) มีการเปลี่ยนแปลงสำคัญคือถอดฟีเจอร์ Cortana ออกเป็นการถาวรแล้ว</p>\n<p><a href=\"https://www.blognone.com/node/134146\">ไมโครซอฟท์ประกาศในเดือนมิถุนายน 2023 ว่าหยุดรองรับ Cortana</a> บนระบบปฏิบัติการ Windows เพื่อเปลี่ยนมาเป็น <a href=\"https://www.blognone.com/node/133970\">Windows Copilot</a> แทน ส่วน <a href=\"https://www.blognone.com/node/117758\">Cortana บนมือถือนั้นหยุดพัฒนามาตั้งแต่ปี 2020 แล้ว</a></p>\n<p><img src=\"https://www.blognone.com/sites/default/files/externals/fbc9e9522edae34c20ae8e36bd755618.jpg\" alt /></p>\n<p>ของใหม่อย่างอื่นใน Build นี้ได้แก่หน้าหลักของแอพ Settings แบบใหม่ แยก 2 คอลัมน์ นำการตั้งค่าที่ใช้บ่อยๆ มาแสดงไว้ตั้งแต่หน้าแรกเลย</p>\n<p><img alt=\"No Description\" src=\"https://www.blognone.com/sites/default/files/externals/0671f96eac3624615054c7407ede7eb9.png\" /></p>\n<p>Quick Settings ที่ทาสก์บาร์ สามารถมีปุ่มตั้งค่าได้มากกว่า 6 อันแล้ว โดยมีจุดบ่งบอกว่าหน้าจอนี้สามารถ scroll เพิ่มเติมได้</p>\n<p><img alt=\"No Description\" src=\"https://www.blognone.com/sites/default/files/externals/f7f2471bb61e5f27a4ced2d065eb99a8.png\" /></p>\n<p>ที่มา - <a href=\"https://blogs.windows.com/windows-insider/2023/10/05/announcing-windows-11-insider-preview-build-25967-canary-channel/\">Microsoft</a> via <a href=\"https://www.xda-developers.com/microsoft-removes-cortana-in-windows-11-canary-build/\">xda</a></p>\n</div></div></div><div><div>Topics: </div><div><div><a href=\"/topics/cortana\">Cortana</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b35f4e35b2be1390891eac051d5322e33afab9aa48988176ae229a772640d4bf","category":"Thai"}