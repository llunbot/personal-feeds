{"title":"MediaTek เปิดตัวชิปเรือธงปีนี้ Dimensity 9400 เร็วขึ้น 35% ระบุว่ารองรับสมาร์ทโฟนจอสามทบ","link":"https://www.blognone.com/node/142462","date":1728453946000,"content":"<div><div><div><p>MediaTek เปิดตัวชิป SoC เรือธงประจำปี Dimensity 9400 ซึ่งอัปเกรดจาก<a href=\"https://www.blognone.com/node/136597\">รุ่นก่อนหน้า</a>เมื่อปีที่แล้ว ผลิตด้วยเทคโนโลยี 3 นาโนเมตรของ TSMC มีประสิทธิภาพการใช้พลังงานดีขึ้นถึง 40%</p>\n<p>ซีพียูของ Dimensity 9400 เป็น Cortex-X925 ทำงานเป็นคอร์ใหญ่ตัวหลักที่ 3.62GHz ร่วมกับ Cortex-X4 จำนวน 3 คอร์ และ Cortex-A720 จำนวน 4 คอร์ การทำงานแบบคอร์เดี่ยวเร็วขึ้น 35% และมัลติคอร์เร็วขึ้น 28% ส่วนจีพียูเป็น Immortalis-G925 จำนวน 12 คอร์ การประมวล Ray Tracing เร็วขึ้น 40%</p>\n<p>ส่วนประมวลผล AI เป็น NPU รุ่นที่ 8 ของ MediaTek สามารถตอบสนองกับ Prompt ของ LLM ได้เร็วขึ้น 80%</p>\n<p>MediaTek Dimensity 9400 จะเริ่มส่งมอบกับสมาร์ทโฟนรุ่นแรกในไตรมาสที่ 4 ปี 2024 มีข้อสังเกตน่าสนใจคือ MediaTek บอกว่าชิปรุ่นนี้รองรับการประมวลของสมาร์ทโฟนแบบสามทบด้วย</p>\n<p>ที่มา: <a href=\"https://corp.mediatek.com/news-events/press-releases/mediateks-dimensity-9400-flagship-soc-offers-extreme-performance-and-efficiency-for-the-latest-ai-experiences\">MediaTek</a></p>\n<p><img alt=\"No Description\" src=\"https://www.blognone.com/sites/default/files/externals/6c72c86dc48c9a447edc49516d5b8117.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/cf418cfc48ff61ea92a10cd87690a815.jpeg\" /></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/soc\">SoC</a></div><div><a href=\"/topics/cortex\">Cortex</a></div><div><a href=\"/topics/cpu\">CPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd616b4cf6c85d10b51c2ad02084c1609de2ce90ba2188c6892f7cea752ad028","category":"Thai"}