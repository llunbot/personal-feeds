{"title":"คณะกรรมการคุ้มครองข้อมูลของบราซิล สั่งห้าม Meta นำข้อมูลผู้ใช้งานไปเทรน AI","link":"https://www.blognone.com/node/140797","date":1720497387000,"content":"<div><div><div><p>คณะกรรมการคุ้มครองข้อมูลแห่งชาติ (ANPD) ของบราซิล มีคำสั่งห้ามไม่ให้ Meta นำข้อมูลของผู้ใช้งานที่โพสต์เป็นสาธารณะบนแพลตฟอร์ม ไปใช้เทรน AI หลัง Meta ปรับปรุงนโยบายความเป็นส่วนตัวล่าสุด โดย Meta มีเวลาในการปรับปรุงนโยบาย 5 วัน หลังจากนั้นจะโดนปรับวันละ 5 หมื่นเรอัลบราซิล หรือราวๆ 3.3 แสนบาท</p>\n<p>ด้านหน่วยงานปกป้องความเป็นส่วนตัวข้อมูลของบราซิล ออกมาเห็นชอบกับการตัดสินใจครั้งนี้ พร้อมเผยว่า นโยบายของ Meta ในบราซิล จะนำเอาโพสต์และข้อมูลของเด็กและวัยรุ่นที่อายุต่ำกว่า 18 ปีไปใช้งานด้วย แตกต่างจากในยุโรปที่ Meta จะไม่ยุ่งกับข้อมูลของเด็กที่ยังไม่บรรลุนิติภาวะ แต่ถึงกระนั้น Meta ก็เผชิญปัญหาคล้ายๆ กันในสหราชอาณาจักรและสหภาพยุโรป ที่โดนหน่วยงานปกป้องข้อมูล สั่งเบรคการนำข้อมูลลูกค้ามาเทรน AI</p>\n<p><img alt=\"No Description\" src=\"https://www.blognone.com/sites/default/files/externals/20ba1b69b295a2467fefc19ab4e56eec.jpeg\" /><em>ภาพจาก Shutterstock</em></p>\n<p>ด้าน Meta ออกมาแสดงความผิดหวัง พร้อมระบุว่าเป็นการทำให้ \"นวัตกรรมเดินถอยหลัง\" และยิ่งทำให้ชาวบราซิลได้ใช้ประโยชน์จาก AI ช้าลงไปอีก</p>\n<p>บราซิลถึือเป็นหนึ่งในตลาดที่ใหญ่ของ Meta โดยปัจจุบันผู้ใช้งาน Facebook ในบราซิลมีราว 102 ล้านคนและ Instagram อีก 113 ล้านคน</p>\n<p>ที่มา - <a href=\"https://www.bbc.com/news/articles/c7291l3nvwvo\">BBC</a></p>\n</div></div></div><div><div>Topics: </div><div><div><a href=\"/topics/brazil\">Brazil</a></div><div><a href=\"/topics/privacy\">Privacy</a></div><div><a href=\"/topics/meta\">Meta</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"140e91c7a4046c9cd798bbf5fa2e4ffd24f8e445cf3cd0c069de9983eb0bd7bb","category":"Thai"}