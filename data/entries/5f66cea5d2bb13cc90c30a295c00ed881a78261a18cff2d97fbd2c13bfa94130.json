{"title":"ลาก่อน Skype for Business สิ้นอายุขัย เปลี่ยนไปใช้ Microsoft Teams แทน","link":"https://www.blognone.com/node/124007","date":1627826183000,"content":"<div><div><div><p>ไมโครซอฟท์ปลดเกษียณ Skype for Business Online <a href=\"https://www.blognone.com/node/111123\">ตามที่ประกาศไว้ 2 ปีล่วงหน้า</a> โดยมีผล 31 กรกฎาคม 2021</p>\n<p>Skype for Business หรือ<a href=\"https://www.blognone.com/node/62626\">ชื่อเดิม Microsoft Lync</a> เป็นซอฟต์แวร์ประชุมออนไลน์สำหรับลูกค้าองค์กร (คนละตัวกับ Skype รุ่นปกติ) ปัจจุบัน<a href=\"https://www.blognone.com/node/95745\">ถูกทดแทนด้วย Microsoft Teams</a> หมดแล้ว บริการนี้จำเป็นต้องใช้เซิร์ฟเวอร์ Skype for Business ซึ่งมีทั้งแบบโฮสต์เอง และแบบออนไลน์ที่ไมโครซอฟท์โฮสต์ให้</p>\n<p>หลังจากนี้ ไมโครซอฟท์จะทยอยอัพเกรดลูกค้าที่ยังรัน Skype for Business Online มาเป็น Teams ตั้งแต่เดือนสิงหาคม 2021 เป็นต้นไป</p>\n<p>กระบวนการเปลี่ยนผ่านของไมโครซอฟท์กินเวลาทั้งหมด 4 ปี เริ่มจากประกาศใช้ Teams เป็นหลักในปี 2017, ประกาศแผนเลิกใช้ Skype for Business ในปี 2019 และเริ่มอัพเกรดเซิร์ฟเวอร์ที่เหลือในปี 2021</p>\n<p>ที่มา - <a href=\"https://techcommunity.microsoft.com/t5/microsoft-teams-blog/skype-for-business-online-retires-next-month-how-to-prepare/ba-p/2503812\">Microsoft</a>, <a href=\"https://www.neowin.net/news/skype-for-business-online-is-being-retired-today\">Neowin</a></p>\n<p><img src=\"https://www.blognone.com/sites/default/files/externals/d4761f1717f694f8e0a6fbd0ba063a62.jpg\" /></p>\n</div></div></div><div><div>Topics: </div><div><div><a href=\"/topics/skype\">Skype</a></div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f66cea5d2bb13cc90c30a295c00ed881a78261a18cff2d97fbd2c13bfa94130","category":"Thai"}