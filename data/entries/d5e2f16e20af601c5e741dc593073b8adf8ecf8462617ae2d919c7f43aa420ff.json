{"title":"OSOM บริษัทสมาร์ทโฟนโดยอดีตทีมงาน Essential เตรียมปิดกิจการในสัปดาห์นี้","link":"https://www.blognone.com/node/141847","date":1725531945000,"content":"<div><div><div><p>มีรายงานว่า OSOM บริษัทโทรศัพท์มือถือที่<a href=\"https://www.blognone.com/node/126407\">ก่อตั้งโดยทีมงานของ Essential เดิม</a> เตรียมปิดกิจการภายในสัปดาห์นี้</p>\n<p>OSOM ก่อตั้งในปี 2020 หลังจากบริษัทมือถือ Essential ของ Andy Rubin บิดาของระบบปฏิบัติการ Android ล้มเหลวและ<a href=\"https://www.blognone.com/node/114644\">ปิดตัว</a> แต่ทีมฮาร์ดแวร์และซอฟต์แวร์ที่ยังอยู่กับบริษัท เชื่อว่ามีโอกาสในการสร้างสินค้าใหม่ออกสู่ตลาด จึงร่วมกันก่อตั้ง OSOM ที่ย่อมาจาก Out of Sight, Out of Mind ขึ้นมา</p>\n<p>สินค้าแรกของ OSOM คือสมาร์ทโฟน OSOM OV1 ที่ชูจุดขายความเป็นส่วนตัว ซึ่งบริษัทตอกย้ำภาพลักษณ์ด้วยสินค้าอย่างสายชาร์จ OSOM Privacy Cable ที่ระบุว่าปิดการทำงานส่วนรับส่งข้อมูลได้</p>\n<p>OSOM ยังขยายสินค้าโดยร่วมมือกับแพลตฟอร์มคริปโต Solana ออกมือถือ OV1 ในชื่อใหม่ Solana Saga ซึ่งมีฟีเจอร์เกี่ยวกับบล็อกเชน อย่างไรก็ตามเมื่อต้นปีมีข่าวว่า Solana มีแผนออกมือถือคริปโตรุ่นใหม่ Saga 2 แต่เลือกไม่พาร์ตเนอร์กับ OSOM แล้ว จึงทำให้สถานะของบริษัทมีความลำบากมากขึ้นเพราะขาดเงินทุนสนับสนุน ในช่วงสัปดาห์ที่ผ่านมา OSOM ยังมีคดีฟ้องร้องหลังตรวจพบว่า Jason Keats ผู้ก่อตั้งนำเงินบริษัทไปใช้ส่วนตัวที่ไม่เหมาะสม ซึ่ง OSOM ปฏิเสธข่าวนี้ บอกว่าเกิดจากพนักงานที่ถูกปลดออกให้ข่าวไม่ถูกต้อง อย่างไรก็ตามปัญหาที่เกิดขึ้นก็นำมาสู่รายงานการปิดบริษัทนี้นั่นเอง</p>\n<p>ที่มา: <a href=\"https://www.androidauthority.com/osom-shut-down-3478302/\">Android Authority</a></p>\n<p><img src=\"https://www.blognone.com/sites/default/files/externals/5d7e5d4308cc73175e93548af6f02a08.jpg\" /></p>\n</div></div></div><div><div>Topics: </div><div><div><a href=\"/topics/osom\">OSOM</a></div><div><a href=\"/topics/essential\">Essential</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5e2f16e20af601c5e741dc593073b8adf8ecf8462617ae2d919c7f43aa420ff","category":"Thai"}