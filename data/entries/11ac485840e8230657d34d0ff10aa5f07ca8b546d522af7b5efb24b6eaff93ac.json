{"title":"HP รายงานผลประกอบการไตรมาส รายได้รวมโต 2%","link":"https://www.blognone.com/node/144980","date":1740719269000,"content":"<div><div><div><p>HP รายงานผลประกอบการประจำไตรมาสที่ 1 ตามปีการเงินบริษัท 2025 สิ้นสุดเดือนมกราคม รายได้รวม 13,504 ล้านดอลลาร์ เพิ่มขึ้น 2.4% เมื่อเทียบกับไตรมาสเดียวกันในปีก่อน และมีกำไรสุทธิ 565 ล้านดอลลาร์ ตามบัญชี GAAP</p>\n<p>รายได้กลุ่ม Personal Systems 9,224 ล้านดอลลาร์ เพิ่มขึ้น 5% โดยส่วน Consumer ลดลง 5% และ Commercial เพิ่มขึ้น 10% ธุรกิจ Printing รายได้ 4,269 ล้านดอลลาร์ ลดลง 2% ขณะที่จำนวนฮาร์ดแวร์ส่งมอบเพิ่มขึ้น 5%</p>\n<p>Enrique Lores ซีอีโอ HP ให้ข้อมูลสำคัญเกี่ยวกับผลกระทบของการขึ้นภาษีสินค้านำเข้า บอกว่าภายในปีนี้สินค้าที่ขายในสหรัฐอเมริกามากกว่า 90% จะผลิตในประเทศอื่นที่ไม่ใช่จีน บริษัทประเมินว่าผลกระทบนี้ทำให้สินค้าบางอย่างต้องปรับราคาขึ้น แต่จะใช้เป็นทางเลือกสุดท้าย</p>\n<p>ที่มา: <a href=\"https://www.hp.com/us-en/newsroom/press-releases/2025/hp-inc-reports-fiscal-2025-first-quarter-results.html\">HP</a> และ <a href=\"https://finance.yahoo.com/news/hp-inc-reports-profits-in-line-with-expectations-warns-on-trump-tariff-impact-214513241.html\">Yahoo Finance</a></p>\n<p><img alt=\"No Description\" src=\"https://www.blognone.com/sites/default/files/externals/036a6d5a449f4cf4c7a6c2e858b54671.jpg\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11ac485840e8230657d34d0ff10aa5f07ca8b546d522af7b5efb24b6eaff93ac","category":"Thai"}