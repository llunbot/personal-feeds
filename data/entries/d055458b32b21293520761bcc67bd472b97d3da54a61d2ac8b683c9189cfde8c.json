{"title":"ทีมงาน FF16 ยอมรับ เสียงพากย์ญี่ปุ่นไม่ตรงกับลิปซิงก์ตัวละคร เล่นพากย์อังกฤษได้อรรถรสกว่า","link":"https://www.blognone.com/node/134411","date":1687063302000,"content":"<div><div><div><p>ทีมงานหลักของ Final Fantasy 16 ตอบคำถามแฟนๆ ทางไลฟ์เป็นภาษาญี่ปุ่น ประเด็นหนึ่งที่น่าสนใจคือแฟนเกมฝั่งญี่ปุ่นวิจารณ์ว่า เสียงพากย์ภาษาญี่ปุ่นไม่ตรงกับการขยับปากของตัวละครในเกม</p>\n<p>ทางทีมที่นำโดยโปรดิวเซอร์ Naoki Yoshida อธิบายเหตุผลว่าเป็นเพราะการทำ motion capture ใบหน้าอิงจากคนให้เสียงภาษาอังกฤษ การทำ motion capture อีกรอบสำหรับภาษาญี่ปุ่นเป็นภาระงานที่เพิ่มมากเกินไป และทีมงานลองใช้เครื่องมือ AI ปรับการขยับปากตามเสียงญี่ปุ่นแล้วพบว่าไม่เวิร์คอย่างที่คิด สุดท้ายจึงต้องอิงกับการขยับปากภาษาอังกฤษได้เพียงอย่างเดียว</p>\n<p>Yoshida ยังแนะนำให้ผู้เล่นฝั่งญี่ปุ่นลองเล่นเกมแบบเสียงอังกฤษดูในการเล่นรอบที่สอง เพื่อได้อรรถรสที่สมจริงมากขึ้น</p>\n<p>ในไลฟ์นี้ Yoshida ยังให้ข้อมูลว่าจะมีแพตช์ Day One ขนาด 300MB ที่แก้บั๊กต่างๆ ตามจุดเล็กๆ ของเกม รวมถึงการปิดเปิด motion blur ด้วย โดยแพตช์นี้จะถูกรวมมาให้ในไฟล์แบบ preload สำหรับคนซื้อเกมแบบดิจิทัลเลย ไม่ต้องโหลดเพิ่มอีก</p>\n<p><img alt=\"No Description\" src=\"https://www.blognone.com/sites/default/files/externals/3353c78ef6e12622aefef79e73a68565.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7811ed6e85ee8d14d312907dbd80c384.jpg\" /></p>\n<p>ที่มา - <a href=\"https://noisypixel.net/final-fantasy-xvi-team-recommends-japanese-players-english-dub-no-japanese-lip-sync/\">Noisy Pixel</a>, <a href=\"https://www.vg247.com/looks-like-final-fantasy-16-will-have-a-minor-day-one-patch-after-all\">VG247</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d055458b32b21293520761bcc67bd472b97d3da54a61d2ac8b683c9189cfde8c","category":"Thai"}