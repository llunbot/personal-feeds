{"title":"ไหนว่าไม่มา God of War เปิดจองบน PC แล้ว เตรียมวางขาย 15 มกราคม 2022","link":"https://www.blognone.com/node/125382","date":1634743774000,"content":"<div><div><div><p>หลังกลางเดือนก่อน มี<a href=\"https://www.blognone.com/node/124739\">ข่าวหลุด</a> รายชื่อเกม PlayStation บน GeForce Now ก่อน NVIDIA จะออกมาปฏิเสธว่าเป็นแค่การทดสอบภายใน แต่วันนี้ หนึ่งในเกมที่เคยปรากฎในลิสต์อย่าง God of War ก็โผล่ขึ้นมาให้สั่งจองบน <a href=\"https://store.steampowered.com/app/1593500/God_of_War/\">Steam</a> และ <a href=\"https://www.epicgames.com/store/en-US/p/god-of-war\">Epic Games Store</a> เรียบร้อยแล้ว ทั้งสองเว็บลงวันวางจำหน่าย 15 มกราคมปีหน้า (แต่ใน Blog ของ PlayStation ระบุว่า 14 มกราคม 2022 อาจเป็นเรื่องข้อแตกต่างของไทม์โซน)</p>\n<p>แบบนี้อาจแปลว่าเกมอื่นในลิสต์เช่น Ghost of Tsushima, Gran Turismo 7, Demon Souls Remake, Ratchet &amp; Clank หรือแม้แต่ Horizon Forbidden West ก็มีสิทธิ์มาลง PC ในอนาคตเช่นกัน</p>\n<p>การที่เกมเอ็กซ์คลูซีฟของเครื่อง PS มีแววมาลง PC แทบทุกเกม ในขณะที่ PS5 ยังขาดตลาดจนต้องแย่งชิงกันกดอยู่ คงเป็นเรื่องดีของเกมเมอร์ แต่เรื่องนี้จะส่งผลอย่างไรกับยอดขายของเครื่อง PS5 เมื่อวิกฤตชิปขาดแคลนครั้งนี้จบลง คงต้องติดตามกันต่อไป</p>\n<p><img src=\"https://www.blognone.com/sites/default/files/externals/f26dba4cae25227cbe459c9b60d02f26.jpg\" /></p>\n<p>ที่มา - <a href=\"https://blog.playstation.com/2021/10/20/god-of-war-2018-is-coming-to-pc/\">PS BLog</a></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/steam\">Steam</a></div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0942b60e7aea145fa39c455af955b5f0e658d3ace101b52cd40bc2adb803e2a7","category":"Thai"}