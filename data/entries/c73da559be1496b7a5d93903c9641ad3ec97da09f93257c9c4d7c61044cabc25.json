{"title":"บริษัทการลงทุนของ Bill Gates เข้าถือหุ้นใหญ่เครือโรงแรม Four Seasons","link":"https://www.blognone.com/node/124665","date":1631200172000,"content":"<div><div><div><p>กลุ่มโรงแรม Four Seasons Hotels and Resorts รายงานว่าบริษัทการลงทุน Cascade Investment ซึ่งเป็นของ บิล เกตส์ ผู้ร่วมก่อตั้งและอดีตซีอีโอไมโครซอฟท์ ได้เข้าซื้อหุ้นบริษัทเพิ่มเติมจากบริษัทการลงทุน Kingdom Holding ของซาอุดิอาระเบีย เป็นจำนวนเงินรวม 2,210 ล้านดอลลาร์ ทำให้ Cascade เป็นผู้ถือหุ้นใหญ่ใน Four Seasons ด้วยจำนวนหุ้น 71.3%</p>\n<p>กองทุน Cascade ลงทุนในโรงแรม Four Seasons มาตั้งแต่ปี 1997 ปัจจุบันโรงแรมมีผู้ถือหุ้นหลักนอกจากสองกองทุนนี้คือ Isadore Sharp ผู้ก่อตั้ง ซึ่งถือหุ้นอยู่ 5% เครือโรงแรมนี้มีโรงแรมที่บริหารจัดการอยู่รวม 121 แห่ง ใน 47 ประเทศ</p>\n<p>ปัจจุบัน บิล เกตส์ มีตำแหน่งในไมโครซอฟท์เพียงตำแหน่งเดียวคือการเป็น <a href=\"https://www.blognone.com/node/115178\">Technology Advisor</a> ให้กับซีอีโอ Satya Nadella</p>\n<p>ที่มา: <a href=\"https://www.thestar.com/business/2021/09/08/bill-gates-buys-controlling-interest-in-four-seasons-hotels-and-resorts.html\">Toronto Star</a> ภาพ <a href=\"https://twitter.com/FourSeasons/status/732334842659147776\">@FourSeasons</a></p>\n<p><img src=\"https://www.blognone.com/sites/default/files/externals/4ebeaa6d5520b866e47a946aff7ff06f.jpg\" /></p>\n</div></div></div><div><div>Topics: </div><div><div><a href=\"/topics/bill-gates\">Bill Gates</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c73da559be1496b7a5d93903c9641ad3ec97da09f93257c9c4d7c61044cabc25","category":"Thai"}