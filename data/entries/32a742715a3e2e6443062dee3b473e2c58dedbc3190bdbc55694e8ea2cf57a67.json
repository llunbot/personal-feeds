{"title":"เป็นทุกอย่างที่สวีเดน - Spotify ทดสอบฟีเจอร์แจ้งเตือนเหตุฉุกเฉินในประเทศ","link":"https://www.blognone.com/node/140682","date":1719878661000,"content":"<div><div><div><p>ข้อมูลนี้เริ่มต้นจากนักแกะแอป Chris Messina พบข้อมูลในโค้ดของแอป Spotify ระบุถึงฟีเจอร์ระบบเตือนภัยฉุกเฉินในประเทศสวีเดน ซึ่งเป็นที่ตั้งของสำนักงานใหญ่ Spotify ซึ่งอาจใช้สำหรับการแจ้งเตือนหากเกิดเหตุสำคัญที่ประชาชนต้องรับรู้โดยเร็วที่สุด</p>\n<p>ข้อมูลที่ระบุในแอป Spotify เกี่ยวการแจ้งเตือนฉุกเฉิน ระบุว่ารวมถึงประกาศต่อสาธารณะ, อุบัติเหตุ, เหตุการณ์สำคัญ, บริการพื้นฐานที่สำคัญไม่สามารถใช้งานได้ เป็นต้น พร้อมแนบลิงก์ไปยังหน่วยงานที่เกี่ยวข้องในสวีเดน</p>\n<p>Spotify ยืนยันการทดสอบฟีเจอร์นี้ แต่ไม่ได้ให้รายละเอียดเพิ่มเติมว่ามีที่มาที่ไปอย่างไรจึงพัฒนาคุณสมบัติดังกล่าวเข้ามาในแอปฟังเพลง ในสวีเดนเองก็ไม่มีกฎหมายให้ผู้พัฒนาแอปต้องเพิ่มความสามารถประเภทนี้เข้ามาในแอป</p>\n<p>ที่มา: <a href=\"https://techcrunch.com/2024/07/01/spotify-tests-emergency-alerts-in-sweden/\">TechCrunch</a></p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/sweden\">Sweden</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32a742715a3e2e6443062dee3b473e2c58dedbc3190bdbc55694e8ea2cf57a67","category":"Thai"}