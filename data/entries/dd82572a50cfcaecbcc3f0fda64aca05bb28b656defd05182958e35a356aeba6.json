{"title":"Meta เตรียมเพิ่มหน้าจอแสดงผลขนาดเล็กในแว่นตา Ray-Ban Meta Glasses","link":"https://www.blognone.com/node/143813","date":1735017367000,"content":"<div><div><div><p>มีรายงานจาก <a href=\"https://t.co/aTAHdYXVbw\">The Information</a> ว่า Meta เตรียมเพิ่มหน้าจอแสดงผลในแว่นตาอัจฉริยะ Ray-Ban Meta Glasses เพื่อรองรับความสามารถใหม่ที่ต้องการใส่เข้ามาในอนาคต คาดว่าแว่นรุ่นใหม่นี้จะเปิดตัวภายในครึ่งหลังของปีหน้า 2025</p>\n<p>หน้าจอแสดงผลนี้จะไม่ได้กินพื้นที่ทั้งเลนส์ของแว่นตาให้กลายเป็นอุปกรณ์ Metaverse เหมือน<a href=\"https://www.blognone.com/node/142210\">แว่นตา Orion</a> แต่จะมีขนาดจอเล็ก ๆ อยู่ที่ด้านหนึ่งของแว่น ไว้แสดงข้อมูลแจ้งเตือน หรือแสดงผลการตอบสนองของ Meta AI</p>\n<p>รายงานบอกว่าแว่นตา Ray-Ban Meta Glasses เป็นสินค้าขายดีมากกว่าที่ Meta ประเมินไว้ตอนแรก ทำให้บริษัทพยายามต่อยอดสินค้านี้ด้วยการใส่ฟีเจอร์ใหม่มาดึงดูดลูกค้ามากขึ้นนั่นเอง</p>\n<p>ที่มา: <a href=\"https://www.engadget.com/ar-vr/meta-is-reportedly-adding-displays-to-its-ray-ban-smart-glasses-162634427.html\">Engadget</a></p>\n<p><img src=\"https://www.blognone.com/sites/default/files/externals/d0ccf524355e6fbd8cb53426475d882a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ray-ban\">Ray-Ban</a></div><div><a href=\"/topics/smart-glass\">Smart Glass</a></div><div><a href=\"/topics/meta\">Meta</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd82572a50cfcaecbcc3f0fda64aca05bb28b656defd05182958e35a356aeba6","category":"Thai"}