{"title":"สถิติผู้ใช้งาน Steam บนลินุกซ์แซงหน้า macOS ได้เป็นครั้งแรก","link":"https://www.blognone.com/node/135123","date":1691113278000,"content":"<div><div><div><p>สถิติผู้ใช้งาน Steam ประจำเดือนกรกฎาคม 2023 มีการเปลี่ยนแปลงน่าสนใจคือ สัดส่วนผู้ใช้งานลินุกซ์แซงหน้า macOS ได้สำเร็จเป็นครั้งแรก</p>\n<p>ผู้ใช้งาน Windows ยังครองส่วนแบ่งสูงถึง 96.21% ลดลงจากเดิมเล็กน้อย, macOS 1.84% และลินุกซ์รวมทุกดิสโทร 1.96%</p>\n<p>อัตราการใช้งานที่เพิ่มขึ้นของลินุกซ์เกิดจากความนิยมของ Steam Deck นั่นเอง โดยระบบปฏิบัติการของ Steam Deck ดัดแปลงมาจาก Arch Linux ซึ่งตอนนี้มีสัดส่วนการใช้งานรวม (นับ Arch Linux ทั้งหมด) ที่ 0.16% ของผู้ใช้ Steam ทั้งหมด ตามมาด้วย Ubuntu 22.04 ที่ 0.14%</p>\n<p><img src=\"https://www.blognone.com/sites/default/files/externals/743afd875ae08b21c7ca9d3e6b8524be.jpg\" alt /></p>\n<p>สถิติฮาร์ดแวร์อื่นๆ คือ <a href=\"https://www.blognone.com/node/131720\">จีพียูยอดนิยมยังเป็น GeForce GTX 1650</a> (5.12%), แรมการ์ดจอ 8GB (29.16%), จำนวนคอร์ซีพียู 6 คอร์ (32.28%), ความละเอียดหน้าจอหลัก 1920x1080 (61.47%)</p>\n<p>ข้อมูลอย่างละเอียดดูได้จาก <a href=\"https://store.steampowered.com/hwsurvey/\">Steam Hardware Survey</a></p>\n<p><img alt=\"No Description\" src=\"https://www.blognone.com/sites/default/files/externals/ab2a4216a8e0795c4cbcffe5370f611f.png\" /></p>\n<p>ที่มา - <a href=\"https://www.gamingonlinux.com/2023/08/linux-overtakes-macos-users-on-steam-thanks-to-steam-deck/\">Gaming on Linux</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/steam-deck\">Steam Deck</a></div><div><a href=\"/topics/linux\">Linux</a></div><div><a href=\"/topics/operating-system\">Operating System</a></div><div><a href=\"/topics/macos\">macOS</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"511f9ba7d45e9431c6a411ef8eb52e5ba289ce6430fa4ebe9478b06172304689","category":"Thai"}