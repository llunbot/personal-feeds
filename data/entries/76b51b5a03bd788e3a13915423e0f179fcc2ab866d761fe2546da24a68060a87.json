{"title":"GNOME 48 ออกแล้ว รองรับ Notification Stacking, ฟอนต์ใหม่ Adwaita Sans","link":"https://www.blognone.com/node/145366","date":1742435740000,"content":"<div><div><div><p>GNOME ออกเวอร์ชัน 48 ตามรอบการออกทุก 6 เดือน ใช้โค้ดเนม Bengaluru ตามสถานที่จัดประชุม GNOME Asia 2024</p>\n<p>ของใหม่ที่สำคัญใน GNOME 48 ได้แก่</p>\n<ul>\n<li><strong>Notification Stacking</strong> การจัดเรียงข้อความแจ้งเตือนจากแอพเดียวกัน ซ้อนกันเพื่อไม่ให้รก แบบเดียวกับที่เราเห็นในระบบปฏิบัติการสมาร์ทโฟน</li>\n<li><strong>Image Viewer</strong> <a href=\"https://www.blognone.com/node/135860\">แอพดูภาพตัวใหม่ Loupe ที่เริ่มใช้ใน GNOME 45</a> เพิ่มฟีเจอร์แก้ไขรูปภาพ เช่น crop, rotate และปรับปรุงวิธีการซูมภาพใหม่ เริ่มรองรับไฟล์ภาพแบบ RAW</li>\n<li><strong>Text Editor</strong> ปรับปรุงอินเทอร์เฟซใหม่ หน้าตาดูสะอาดขึ้น</li>\n<li><strong>New Fonts</strong> ฟอนต์อินเทอร์เฟซตัวใหม่ Adwaita Sans และ Adwaita Mono</li>\n<li><strong>Decibels</strong> แอพเล่นเสียงตัวใหม่ หน้าตามินิมัลสุดๆ แสดงคลื่นเสียงตอนเล่นได้</li>\n<li><strong>Digital Wellbeing</strong> ฟีเจอร์ควบคุมการใช้หน้าจอ อยู่ภายใต้แอพ Settings</li>\n<li>เพิ่มฟีเจอร์จำกัดการชาร์จแบตเตอรี่ที่ 80% เพื่อถนอมอายุการใช้งานแบตเตอรี่</li>\n<li>ปรับปรุงการแสดงผล HDR โดยบอกได้ว่าแอพตัวไหนรองรับ HDR</li>\n<li>ปรับปรุงประสิทธิภาพหลลายจุด เช่น dynamic triple buffering ปรับปรุงบัฟเฟอร์ของการเรนเดอร์ ให้เฟรมกระตุกน้อยลง แอนิเมชันลื่นขึ้น, ลดการใช้งานซีพียูและหน่วยความจำของ JavaScript engine, การทำ file indexing ใช้แรมน้อยลง</li>\n</ul>\n<p>ที่มา - <a href=\"https://release.gnome.org/48/\">GNOME</a></p>\n<p><img alt=\"No Description\" src=\"https://www.blognone.com/sites/default/files/externals/55e488f99235b9a2e88eb3a717bd2028.jpeg\" /></p>\n</div></div></div><div><div>Topics: </div><div><div><a href=\"/topics/gnome\">GNOME</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76b51b5a03bd788e3a13915423e0f179fcc2ab866d761fe2546da24a68060a87","category":"Thai"}