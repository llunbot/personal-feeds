{"title":"IBM เตรียมใช้ AI แก้ปัญหาโปรแกรมเมอร์ COBOL ขาดแคลน แปลงโค้ดเก่าเป็น Java","link":"https://www.blognone.com/node/137176","date":1702252923000,"content":"<div><div><div><p>IBM เตรียมนำ Generative AI มาใช้แก้ปัญหาว่าโลกเรามีโค้ดภาษา COBOL รันอยู่มาก โดยเฉพาะในแวดวงธนาคาร แต่โปรแกรมเมอร์ COBOL รุ่นเก่าๆ แก่ชรากันไปเกือบหมดแล้ว และโปรแกรมเมอร์รุ่นใหม่ๆ ก็ไม่มีใครสนใจภาษา COBOL ทำให้นักพัฒนาสายนี้ขาดแคลนอย่างหนัก</p>\n<p>การศึกษาของ International Journal of Advanced Research in Science, Communication and Technology (IJARSCT) ประเมินว่าโค้ด 43% ในธุรกิจธนาคารยังเป็นโค้ด COBOL ดั้งเดิม</p>\n<p>แนวทางของ IBM คือสร้างเครื่องมือชื่อ <a href=\"https://www.blognone.com/node/135397\">Watsonx Code Assistant</a> ช่วยแปลงโค้ด COBOL เก่ามาเป็นภาษายุคปัจจุบัน เช่น Java อย่างไรก็ตาม มันยังเป็นแค่ตัวช่วยงานโปรแกรมเมอร์ในการแปลงโค้ดอยู่ดี โปรแกรมเมอร์ยังจำเป็นต้องตรวจสอบและแก้ไขโค้ดเพิ่มเติมอีกครั้ง ซึ่ง IBM ประเมินว่าทำงานได้สัก 80-90% แล้ว</p>\n<p>IBM บอกว่า Watsonx Code Assistant เป็นการนำสิ่งที่บริษัทเชี่ยวชาญและมีประสบการณ์ คือ เมนเฟรมและ AI มาผนวกรวมกัน แต่ก็ยอมรับว่ายังไม่ได้มีกรณีศึกษาของการนำไปใช้แปลงโค้ดของลูกค้าจริงๆ ในตอนนี้</p>\n<p><img alt=\"No Description\" src=\"https://www.blognone.com/sites/default/files/externals/88f761bf27572ce285cd00f6232b0383.png\" /></p>\n<p>ที่มา - <a href=\"https://www.pcmag.com/articles/ibms-plan-to-update-cobol-with-watson\">PC Mag</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/cobol\">COBOL</a></div><div><a href=\"/topics/java\">Java</a></div><div><a href=\"/topics/watson\">Watson</a></div><div><a href=\"/topics/programming\">Programming</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"337047f46df4b53e2e60629831c634100b541e325e6ee325e4c669f666efc053","category":"Thai"}