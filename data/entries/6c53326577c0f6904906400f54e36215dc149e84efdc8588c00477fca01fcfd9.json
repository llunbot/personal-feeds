{"title":"Gmail เปลี่ยนมาใช้ปุ่ม Compose ขนาดใหญ่แบบเดิม สำหรับเวอร์ชันบนเว็บ","link":"https://www.blognone.com/node/125577","date":1635599114000,"content":"<div><div><div><p>กูเกิลประกาศปรับรายละเอียดของ Gmail เวอร์ชันบนเว็บ โดยปุ่มเขียนอีเมลหรือ Compose ซึ่งเดิมปรับเป็นไอคอนรูปปากกาขนาดเล็กเมื่อต้นปี จะกลับมาใช้ปุ่มที่มีคำว่า Compose ประกอบอยู่ด้วยแบบเดิม</p>\n<p>โดยกูเกิลให้เหตุผลว่าได้รับฟังข้อเสนอแนะจากผู้ใช้งาน ว่าการเพิ่มคำว่า Compose เข้ามาด้วย ทำให้เข้าใจในการใช้งานง่ายกว่า</p>\n<p>การเปลี่ยนแปลงนี้จะเริ่มทยอยมีผลตั้งแต่ 3 พฤศจิกายนเป็นต้นไป มีผลกับผู้ใช้ Google Workspace และบัญชี Google ส่วนบุคคลทุกคน</p>\n<p>ที่มา: <a href=\"https://9to5google.com/2021/10/29/gmail-compose-button/\">9to5Google</a></p>\n<p><img src=\"https://www.blognone.com/sites/default/files/externals/69aa5fadcf8e9c4cb142a58c9dc93a88.jpg\" /></p>\n</div></div></div><div><div>Topics: </div><div><div><a href=\"/topics/gmail\">Gmail</a></div><div><a href=\"/topics/google-workspace\">Google Workspace</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c53326577c0f6904906400f54e36215dc149e84efdc8588c00477fca01fcfd9","category":"Thai"}