{"title":"กูเกิลรวมทีม DeepMind เข้ากับ Google Brain ในชื่อ Google DeepMind","link":"https://www.blognone.com/node/133503","date":1682018158000,"content":"<div><div><div><p>กูเกิลประกาศรวมทีมวิจัยปัญญาประดิษฐ์สองทีมสำคัญ คือ Google Brain และ DeepMind เข้าเป็นทีมเดียวในชื่อ Google DeepMind โดยหวังว่าจะเร่งความเร็วในการพัฒนาปัญญาประดิษฐ์ในบริษัทให้เร็วยิ่งขึ้น</p>\n<p><a href=\"https://research.google/teams/brain/\">Google Brain เป็นทีมภายใต้ Google Research</a> ที่เป็นที่รู้จักในฐานะผู้พัฒนา Tensorflow และเทคโนโลยีเบื้องหลังปัญญาประดิษฐ์โมเดลภาษาขนาดใหญ่ทุกวันนี้ เช่น Transformer และ BERT โดยทีมนี้ก่อตั้งโดย Jeff Dean, Greg Corrado, และ Andrew Ng ส่วน DeepMind เป็นบริษัทอังกฤษที่<a href=\"https://www.blognone.com/node/52787\">กูเกิลไปซื้อมาเมื่อปี 2014</a> และ<a href=\"https://www.blognone.com/node/79086\">มีผลงานสำคัญคือการสร้างปัญญาประดิษฐ์เล่น Go ที่เอาชนะ Lee Sedol ในปี 2016</a></p>\n<p>การปรับโครงสร้างครั้งนี้ ทำให้ Jeff Dean ปรับตำแหน่งไปเป็น Google’s Chief Scientist ดูแลทั้ง Google Research และ Google DeepMind ขณะที่ Demis Hassabis ซีอีโอ DeepMind จะเป็นผู้ดูแล Google DeepMind และถูกกำกับโดย Scientific Board ที่เป็นกรรมการจากตัวแทนฝ่ายต่างๆ ในกูเกิล เพื่อดูแลความคืบหน้างานวิจัยและทิศทางงานวิจัย</p>\n<p>ที่มา - <a href=\"https://blog.google/technology/ai/april-ai-update/\">Google Blog</a>, <a href=\"https://www.deepmind.com/blog/announcing-google-deepmind\">DeepMind</a></p>\n<p><img src=\"https://www.blognone.com/sites/default/files/externals/07147b37df4868e1d22683736f8165c2.jpg\" alt /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93d4bb315bd9a1c551d257036db0219eef209c86a5004ab2412f4ffcfe9286e8","category":"Thai"}