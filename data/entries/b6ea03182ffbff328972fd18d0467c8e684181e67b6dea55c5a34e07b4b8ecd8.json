{"title":"นักพัฒนาเคอร์เนลลินุกซ์ บอกว่า \"เกือบ\" พร้อมแล้วสำหรับไดรเวอร์ที่เขียนด้วย Rust","link":"https://www.blognone.com/node/144382","date":1738140274000,"content":"<div><div><div><p>Greg Kroah-Hartman หรือ greg-kh หนึ่งในแกนหลักของนักพัฒนาเคอร์เนลลินุกซ์ ประกาศใน Git pull-request ของเคอร์เนล 6.14 ว่าตอนนี้สถานะของเคอร์เนลลินุกซ์นั้น \"เกือบ\" พร้อมแล้วสำหรับการเขียนไดรเวอร์ด้วยภาษา Rust อย่างจริงจัง</p>\n<blockquote><p>We are almost at the \"write a real driver in rust\" stage now, depending on what you want to do.</p>\n</blockquote>\n<p>ที่ผ่านมาเคยมี <a href=\"https://www.blognone.com/node/141740\">การถกเถียงกันในหมู่นักพัฒนาเคอร์เนลเรื่องการใช้ Rust</a> แต่ในแง่ตัวโครงสร้างพื้นฐานเอง ก่อนหน้านี้เคอร์เนลอาจยังขาดตัว rust binding ในการเชื่อมภาษาเข้าด้วยกัน ตอนนี้สถานะของ rust binding ค่อนข้างพร้อมแล้ว มีตัวอย่างไดรเวอร์จำลองที่เขียนด้วย Rust แล้ว ขาดแต่คนที่เขียนตัวไดรเวอร์ด้วย Rust ขึ้นมาจริงๆ และส่งโค้ดเข้าเคอร์เนลเท่านั้น (ซึ่งคาดว่าอีกไม่นานก็น่าจะเกิดขึ้น)</p>\n<p>ที่มา - <a href=\"https://lore.kernel.org/lkml/Z5kokYUDYEO2Cknj@kroah.com/\">Greg Kroah-Hartman</a>, <a href=\"https://www.phoronix.com/news/Linux-6.14-Driver-Core-Rust\">Phoronix</a></p>\n<p><img src=\"https://www.blognone.com/sites/default/files/externals/764b7f9da17c5c0234719cfa8439a354.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/kernel\">Kernel</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6ea03182ffbff328972fd18d0467c8e684181e67b6dea55c5a34e07b4b8ecd8","category":"Thai"}