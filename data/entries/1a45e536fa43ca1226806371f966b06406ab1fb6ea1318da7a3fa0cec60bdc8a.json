{"title":"Nintendo เปิดตัวแอปฟังเพลงจากเกม Nintendo Music ได้เฉพาะสมาชิก Switch Online","link":"https://www.blognone.com/node/142862","date":1730335039000,"content":"<div><div><div><p>ใครลุ้นรอ Switch 2 ก็คงต้องรอไปก่อน เพราะคราวนี้นินเทนโดเปิดตัวบริการใหม่สำหรับสมาชิก Nintendo Switch Online เป็นแอปสมาร์ทโฟนชื่อ <strong>Nintendo Music</strong> ที่ให้ผู้ใช้งานฟังเพลงจากเกมต่าง ๆ ของนินเทนโด โดยนินเทนโดบอกว่าจะทยอยเพิ่มเพลงทั้งจากเกมเก่าและเกมใหม่อย่างต่อเนื่อง</p>\n<p>ตัวแอปมีฟีเจอร์หลักคือระบบเพลย์ลิสต์ ที่มีให้เลือกทั้งของเกมนั้น, ลักษณะฉากเนื้อเรื่องในเกม, เพลงตามอารมณ์ หรือเพลงตามคาแรกเตอร์ของตัวละครต่าง ๆ ผู้ใช้งานยังสามารถสร้างเพลย์ลิสต์ของตนเองได้ด้วย แอปรองรับการดาวน์โหลดเพื่อฟังแบบออฟไลน์ รวมทั้งมีฟีเจอร์หลบสปอยล์เกมที่ยังเล่นไม่จบ และฟีเจอร์เล่นเพลงแบบวนลูปได้ 15-30-60 นาที</p>\n<p>ทั้งนี้แอปยังไม่มี<a href=\"https://support.m.nintendo.com/hc/en-us/articles/10463992555535-In-which-regions-will-Nintendo-Music-be-available\">รองรับในสโตร์ของประเทศไทย</a></p>\n<p>ที่มา: <a href=\"https://www.nintendo.com/us/switch/online/nintendo-switch-online/nintendo-music/\">นินเทนโด</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/music-streaming\">Music Streaming</a></div><div><a href=\"/topics/music\">Music</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a45e536fa43ca1226806371f966b06406ab1fb6ea1318da7a3fa0cec60bdc8a","category":"Thai"}