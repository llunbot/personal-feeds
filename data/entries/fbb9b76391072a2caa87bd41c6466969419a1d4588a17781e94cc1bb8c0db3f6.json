{"title":"Ola แอพเรียกรถแท็กซี่ของอินเดีย เตรียมไอพีโอระดมทุนอีก 1 พันล้านดอลลาร์","link":"https://www.blognone.com/node/124526","date":1630450895000,"content":"<div><div><div><p>CNBC รายงานว่า Ola สตาร์ทอัพบริการเรียกรถแท็กซี่ของอินเดีย เตรียมยื่นไฟลิ่งเพื่อนำบริษัทเข้าจดทะเบียนซื้อขายที่ตลาดหุ้นในประเทศ โดยคาดมีการขายหุ้นเพิ่มทุนมูลค่าราว 1,000 ล้านดอลลาร์</p>\n<p>Ola มีผู้ถือหุ้นรายสำคัญคือกลุ่ม <a href=\"https://www.blognone.com/node/96201\">SoftBank</a> ซึ่งในปีนี้มีหลายบริษัทที่ SoftBank ลงทุน ได้ exit เข้าตลาดหุ้น นอกจากในอินเดียแล้ว Ola ยังมีการดำเนินงานในอังกฤษ ออสเตรเลีย และนิวซีแลนด์</p>\n<p>ในปีนี้สตาร์ทอัพรายใหญ่ในอินเดียหลายราย ต่างมีแผนนำบริษัทไอพีโอเข้าตลาดหุ้น โดย Zomato แอปส่งอาหารรายใหญ่ ได้เข้าตลาดหุ้นไปแล้ว ส่วนบริการจ่ายเงินผ่านมือถือ Paytm กำลังยื่นไฟลิ่ง และ Flipkart อีคอมเมิร์ซรายใหญ่ ก็มีข่าวว่าเตรียมไอพีโอเช่นกัน</p>\n<p>ที่มา: <a href=\"https://www.cnbc.com/2021/08/31/india-ipo-softbank-backed-ride-hailing-firm-ola-plans-1-billion-debut.html\">CNBC</a></p>\n<p><img src=\"https://www.blognone.com/sites/default/files/externals/cdfe29de52dfcb9c2f1837cb3ec4a3a3.jpg\" /></p>\n</div></div></div><div><div>Topics: </div><div><div><a href=\"/topics/ola\">Ola</a></div><div><a href=\"/topics/ride-hailing\">Ride-Hailing</a></div><div><a href=\"/topics/ipo\">IPO</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbb9b76391072a2caa87bd41c6466969419a1d4588a17781e94cc1bb8c0db3f6","category":"Thai"}