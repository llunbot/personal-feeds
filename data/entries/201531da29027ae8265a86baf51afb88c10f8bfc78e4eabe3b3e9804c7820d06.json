{"title":"Apple เปิดตัว iMac ชิป M4 เร็วขึ้น รองรับ Apple Intelligence","link":"https://www.blognone.com/node/142810","date":1730153067000,"content":"<div><div><div><p>แอปเปิลเปิดตัว iMac หน้าจอ 24 นิ้วรุ่นใหม่ ชิป M4 ซึ่งบอกว่าเร็วขึ้น 1.7 เท่าสำหรับงานทั่วไปในแต่ละวัน เมื่อเทียบกับ<a href=\"https://www.blognone.com/node/136477\">รุ่นชิป M3 ที่ออกมาปีที่แล้ว</a></p>\n<p>ชิป M4 ในทุกตัวเลือกได้ Neural Engine 16 คอร์ เพื่อรองรับการประมวลผล Apple Intelligennce จำนวนซีพียู-จีพียูเริ่มต้น 8 คอร์ สูงสุด 10 คอร์ แรมเริ่มต้น 16GB เพิ่มได้สูงสุด 32GB สตอเรจเริ่มต้น 256GB เพิ่มได้สูงสุด 2TB</p>\n<p>สเป็กฮาร์ดแวร์อื่นที่ปรับปรุง หน้าจอ 24 นิ้ว 4.5K เพิ่มตัวเลือกจอเคลือบผิวนาโน, กล้องหน้า 12MP รองรับ Center Stage ที่ทำให้ผู้พูดอยู่ตรงกลางในจอตลอด, รุ่นบนได้ Thunderbolt 4 จำนวน 4 พอร์ต, ตัวเลือก 7 สี สีเขียว สีเหลือง สีส้ม สีชมพู สีม่วง สีฟ้า และสีเงิน ซึ่งปรับเฉดสีให้สดใสขึ้น</p>\n<p>iMac ชิป M4 ราคาเริ่มต้น 44,900 บาท วันจำหน่ายในไทยยังไม่กำหนด</p>\n<p>ที่มา: <a href=\"https://www.apple.com/newsroom/2024/10/apple-introduces-new-imac-supercharged-by-m4-and-apple-intelligence/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/76d555127c9cb2411efd7228e3a8e3b5.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/imac\">iMac</a></div><div><a href=\"/topics/apple-m4\">Apple M4</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"201531da29027ae8265a86baf51afb88c10f8bfc78e4eabe3b3e9804c7820d06","category":"Thai"}