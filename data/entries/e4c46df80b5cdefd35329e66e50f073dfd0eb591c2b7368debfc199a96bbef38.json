{"title":"Ubisoft+ ออกแพ็กเกจ Classic ราคาถูก 7.99 ดอลลาร์/เดือน เล่นได้เฉพาะเกมเก่า","link":"https://www.blognone.com/node/137685","date":1705368758000,"content":"<div><div><div><p>Ubisoft ปรับเปลี่ยนแพ็กเกจของ <a href=\"https://www.blognone.com/node/119281\">Ubisoft+ บริการสมัครสมาชิกเล่นเกมแบบเหมาจ่าย</a> แยกเป็น 2 ระดับราคา คือ</p>\n<ul>\n<li><strong>Ubisoft+ Premium</strong> (ชื่อเดิม Ubisoft+ Multi-Access และ Ubisoft+ PC Access) เล่นเกมใหม่ตั้งแต่วันแรกที่วางขาย รวมเกมเวอร์ชันพรีเมียม, DLC, และเกมแบบ early access ในราคา 17.99 ดอลลาร์/เดือน (ราคาเท่าเดิม) บนทุกแพลตฟอร์มคือ PC, Xbox, Amazon Luna</li>\n<li><strong>Ubisoft+ Classic</strong> แพ็กเกจราคาถูกลงมาเหลือ 7.99 ดอลลาร์ ได้เล่นเกมเก่าหน่อย (เช่น Far Cry 6) ตอนนี้มีให้สมัครบน PC แล้ว และแถมมากับสมาชิก PlayStation+ ด้วย</li>\n</ul>\n<p>Philippe Tremblay หัวหน้าทีม Ubisoft+ เปิดเผยว่ายอดสมาชิกเติบโตขึ้นเรื่อยๆ โดยปี 2023 มีสมาชิกเพิ่มขึ้นมาก โดย 10% เป็นคนที่ไม่เคยเล่นเกมของ Ubisoft มาก่อนเลย การสมัครสมาชิกทำให้เกมเมอร์เหล่านี้รู้จักเกมใหม่ๆ มากขึ้น ส่วนเกมยอดนิยมยังเป็นซีรีส์ Assassin's Creed และ Rainbow Six ตามคาด</p>\n<p>Tremblay บอกว่าพฤติกรรมของเกมเมอร์มีความหลากหลาย มีทั้งกลุ่มที่ยังต้องการซื้อเกมแบบดั้งเดิม กลุ่มที่เล่นแบบเหมาจ่ายเท่านั้น กลุ่มที่มาลองเล่นดูก่อนแล้วค่อยซื้อเกมในภายหลัง ซึ่งบริษัทก็มีช่องทางรองรับเกมเมอร์ทุกรูปแบบ</p>\n<p>เขายังพูดถึง<a href=\"https://www.blognone.com/node/136222\">เกมในเครือ Activision Blizzard ที่ Ubisoft ได้สิทธิให้บริการผ่านคลาวด์</a> ตามข้อตกลงกับไมโครซอฟท์เพื่อเลี่ยงข้อหาผูกขาดตลาด โดยบอกว่าตอนนี้กำลังอยู่ระหว่างการเตรียมตัว และจะประกาศข่าวให้ทราบเพิ่มเติม</p>\n<p>ที่มา - <a href=\"https://news.ubisoft.com/en-gb/article/2sv4oX0Pl8DckTZTeRVKj5/ubisoft-is-evolving-heres-what-to-expect\">Ubisoft</a>, <a href=\"https://www.gamesindustry.biz/the-new-ubisoft-and-getting-gamers-comfortable-with-not-owning-their-games\">GamesIndustry</a></p>\n<p><img src=\"https://www.blognone.com/sites/default/files/externals/ab8dff6a82a92959030c542bedb37f2a.jpg\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4c46df80b5cdefd35329e66e50f073dfd0eb591c2b7368debfc199a96bbef38","category":"Thai"}