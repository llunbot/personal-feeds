{"title":"รายงานพบ YouTube มีวิดีโอเก่าที่ถูกอัปโหลดมานานจำนวนมาก 2 ใน 3 ยอดรับชมไม่ถึง 130 วิว","link":"https://www.blognone.com/node/145176","date":1741603188000,"content":"<div><div><div><p>รายงานจาก BBC พบว่า YouTube เต็มไปด้วยวิดีโอเก่า ๆ ที่ถูกอัปโหลดมานานแล้ว แต่แทบไม่มีใครดู แม้วิดีโอพวกนี้แสดงให้เห็นถึงการเปลี่ยนแปลงของคอนเทนต์ออนไลน์</p>\n<p>เนื่องจากวิดีโอส่วนใหญ่ถูกอัลกอริทึมของ YouTube กลบจนแทบไม่มีคนเห็น</p>\n<p>นักวิจัยพบว่า</p>\n<ul>\n<li>วิดีโอทั่วไปบนแพลตฟอร์มมียอดรับชมเฉลี่ย 41 วิว</li>\n<li>ถ้าวิดีโอไหนมียอดรับชมเกิน 130 วิว ถือว่าอยู่ในกลุ่ม 33% ของวิดีโอที่มีคนดูมากที่สุดบนแพลตฟอร์ม</li>\n</ul>\n<p>นักวิจัยบอกอีกว่า อัลกอริทึมของ YouTube ยังเน้นดันวิดีโอใหม่ ๆ และวิดีโอที่กำลังเป็นกระแส นั่นหมายความว่าวิดีโอจำนวนมากแทบไม่มีคนดูเลย ถ้าไม่ถูกค้นหาโดยตรง วิดีโอเก่า ๆ ส่วนใหญ่ก็จะถูกฝังอยู่ในระบบ</p>\n<p>แม้วิดีโอพวกนี้จะหาดูได้ยาก แต่ก็ให้มุมมองที่น่าสนใจเกี่ยวกับอดีต เพราะเป็นการถ่ายทำแบบเรียบง่าย ต่างจากคอนเทนต์ในปัจจุบันที่ตัดต่อ ใส่ลูกเล่น และเพิ่มเอฟเฟกต์ให้ดูสวยงาม</p>\n<p>อย่างช่วงปี 2009-2012 iPhone เคยมีฟีเจอร์ที่ให้ผู้ใช้สามารถอัปโหลดวิดีโอไปยัง YouTube ได้โดยตรง ทำให้ยอดอัปโหลดจากมือถือเพิ่มขึ้นถึง 400% ซึ่งปัจจุบันวิดีโอประเภทนี้ยังอยู่บนแพลตฟอร์ม แต่ส่วนใหญ่แทบไม่มีใครเจอแล้ว</p>\n<p>ประเด็นนี้ทำให้เกิดข้อกังวลว่า YouTube มองข้ามวิดีโอจากช่องเล็ก ๆ หรือวิดีโอที่มียอดวิวน้อยหรือเปล่า ทางบริษัทชี้แจงกับ BBC ว่าอัลกอริทึมไม่ได้ตั้งใจซ่อนวิดีโอพวกนี้ แต่ระบบออกแบบมาเพื่อช่วยให้ผู้ใช้ค้นหาคอนเทนต์ที่พวกเขาอยากดู และบางครั้งก็คัดเลือกวิดีโอที่มียอดวิวน้อยขึ้นฟีดผู้ใช้</p>\n<p>แม้คนส่วนใหญ่สนใจแต่คลิปไวรัล หรือวิดีโอยอดนิยม แต่ในความเป็นจริง YouTube ยังเป็นแหล่งรวมวิดีโอเก่า ๆ จำนวนมหาศาล อาจไม่มียอดวิวหลักล้าน แต่สะท้อนช่วงเวลา และประวัติศาสตร์ที่แตกต่างออกไปของแพลตฟอร์มได้อย่างน่าสนใจ</p>\n<p>ประเด็นอื่น ๆ ที่น่าสนใจจากรายงาน:</p>\n<ul>\n<li>วิดีโอหลายตัวถูกตั้งค่าเป็นส่วนตัวหรือไม่แสดงต่อสาธารณะ ส่วนหนึ่งเจ้าของคลิปเปลี่ยนตั้งค่า อีกส่วนเพราะนโยบายของ YouTube ที่เปลี่ยนไป</li>\n<li>มากกว่า 70% ของวิดีโอบน YouTube เป็นภาษาที่ไม่ใช่ภาษาอังกฤษ แสดงให้เห็นว่ามีฐานผู้ใช้จากทั่วโลก</li>\n<li>จากอัตราการวัดคอนเทนต์ที่ละเมิดกฎของ YouTube พบว่าในปี 2017 ทุก ๆ 10,000 วิวพบคอนเทนต์ที่มีการละเมิดกฎ 63-72 วิว ส่วนล่าสุดลดลงเหลือ 8-9 วิว</li>\n</ul>\n<p>โดยในปี 2017 มีคลิปที่ละเมิดกฎ 63-72 วิวต่อทุก ๆ 10,000 วิว ส่วนปัจจุบันลดลงเหลือ 8-9 วิวต่อทุก ๆ 10,000 วิว</p>\n<p>ที่มา: <a href=\"https://www.bbc.com/future/article/20250306-inside-youtubes-hidden-world-of-forgotten-videos\">BBC</a></p>\n<p><img src=\"https://www.blognone.com/sites/default/files/externals/a6f68ffe383ac3246f70625b146df9cf.png\" alt=\"YouTube\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/bbc\">BBC</a></div><div><a href=\"/topics/streaming\">Streaming</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b120f181b81c55041032e17629200d9b9861a25d3e76a0847bcff6ffb3dd9863","category":"Thai"}