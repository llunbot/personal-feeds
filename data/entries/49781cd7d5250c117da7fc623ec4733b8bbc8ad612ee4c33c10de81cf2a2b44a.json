{"title":"เปิดตัว Gears of War: Reloaded ภาคแรกรีมาสเตอร์รอบสอง ครั้งแรกที่ลง PlayStation ด้วย","link":"https://www.blognone.com/node/146264","date":1746492304000,"content":"<div><div><div><p>ไมโครซอฟท์เปิดตัว <strong>Gears of War: Reloaded</strong> เวอร์ชันรีมาสเตอร์ของ Gears of War ภาคแรกที่ขายปี 2006 เพื่อฉลองเกมครบ 20 ปีในปีหน้า 2026</p>\n<p>เกม Gears of War ภาค 1 เคยถูกรีมาสเตอร์มาแล้วครั้งหนึ่งในปี 2015 ใช้ชื่อว่า <strong>Gears of War: Ultimate Edition</strong> ตอนนั้นลงเครื่อง Xbox One และพีซี ความละเอียดภาพสูงสุดที่ 1080@30</p>\n<p>รอบนี้ Gears of War: Reloaded ดึงศักยภาพของฮาร์ดแวร์ยุคใหม่ อัดความละเอียดสูงสุดไปที่ 4K@120 ในโหมดมัลติเพลเยอร์ และ 4K@60 ในโหมดเนื้อเรื่อง, รองรับการแสดงผลแบบ HDR และ VRR, ระบบเสียง Dolby Atmos และ Spatial Audio, ตัว asset ในเกมถูกปรับปรุงเป็น 4K</p>\n<p>นอกจากการอัพเกรดกราฟิกแล้ว ยังปรับปรุงเรื่องมัลติเพลเยอร์ใหม่ รองรับการเล่นออนไลน์สูงสุด 8 คนในโหมด Versus และ 2 คนในโหมด Co-op ด้วย</p>\n<p><img alt=\"No Description\" src=\"https://www.blognone.com/sites/default/files/externals/d36e6b7d3bff77af08394ee8b1ec9161.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7882224790fa5a510a9ef16150c25da2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5af0c486ae9cc57d297838cf060f1268.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1c5bf31e32521533f3dd615386497f4d.jpg\" /></p>\n<p>Gears of War: Reloaded ประกาศขาย 26 สิงหาคม 2025 ราคา 39.99 ดอลลาร์ โดยลงพีซี, Xbox Series X|S (รวม Game Pass) และ PS5 ซึ่งถือเป็นครั้งแรกที่ซีรีส์ Gears of War ซึ่งเป็นซีรีส์หัวหอกของ Xbox มาขายบนแพลตฟอร์ม PlayStation ด้วย (ไมโครซอฟท์ยังมีเกมภาคใหม่คือ <a href=\"https://www.blognone.com/node/140252\">Gears of War: E-Day</a> อยู่ระหว่างการพัฒนา ตอนนี้ยังไม่ประกาศลง PS5 แต่น่าจะไม่แคล้ว)</p>\n<blockquote><p>Rev up your LancersGears of War: Reloaded comes to PS5 on August 26, remastered from the ground up <a href=\"https://t.co/edHEdH72BB\">pic.twitter.com/edHEdH72BB</a></p>\n<p>— PlayStation (@PlayStation) <a href=\"https://twitter.com/PlayStation/status/1919422008451813547?ref_src=twsrc%5Etfw\">May 5, 2025</a></p></blockquote>\n<p>เกมเมอร์ที่เป็นเจ้าของ Gears of War: Ultimate Edition จะได้อัพเกรดเป็นเวอร์ชัน Reloaded ฟรี เพื่อแสดงคำขอบคุณที่เป็นแฟนค่าย Xbox มายาวนาน</p>\n<p>อีกประเด็นที่น่าสนใจคือ ไมโครซอฟท์ระบุว่าเกมเวอร์ชันพีซีจะขายผ่าน 2 ช่องทางคือ Steam และ \"Xbox PC\" ซึ่งหมายถึงการซื้อเกมผ่านแอพ Xbox บนพีซี แต่ก่อนหน้านี้ไมโครซอฟท์ไม่เคยใช้คำว่า \"Xbox PC\" มาก่อน ใช้วิธีเขียนตรงๆ ว่า \"Windows PC\" หรือบ้างก็เรียก \"the Xbox App for Windows PC\" (<a href=\"https://news.xbox.com/en-us/2025/01/23/doom-the-dark-ages-developer-direct-2025/\">ตัวอย่างในประกาศของเกม Doom: The Dark Ages</a> หรือ <a href=\"https://news.xbox.com/en-us/2025/04/22/elder-scrolls-iv-oblivion-remastered/\">Oblivion Remasterred</a>) จึงน่าสนใจว่าไมโครซอฟท์เตรียมใช้แบรนด์ Xbox PC ทำตลาดเกมบนพีซี ตามข่าว <a href=\"https://www.blognone.com/node/145579\">เครื่องเกมพกพาที่จะใช้แบรนด์ Xbox</a> หรือไม่</p>\n<p><img alt=\"No Description\" src=\"https://www.blognone.com/sites/default/files/externals/728eb8da31ae50f26cd599003f890b13.png\" /></p>\n<p>ที่มา - <a href=\"https://news.xbox.com/en-us/2025/05/05/gears-of-war-reloaded-release-date/\">Xbox</a></p>\n</div></div></div><div><div>Topics: </div><div><div><a href=\"/topics/gears-of-war\">Gears of War</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49781cd7d5250c117da7fc623ec4733b8bbc8ad612ee4c33c10de81cf2a2b44a","category":"Thai"}