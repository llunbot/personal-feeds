{"title":"[ลือ] Apple จะเปิดตัว Siri รุ่นใหม่ ที่มี Generative AI เป็นแกนหลัก ในงาน WWDC เดือนหน้า","link":"https://www.blognone.com/node/139695","date":1715385249000,"content":"<div><div><div><p>มีรายงานจาก The New York Times อ้างแหล่งข่าวที่เกี่ยวข้อง ถึงโครงการด้าน Generative AI ของแอปเปิล ซึ่งคาดว่าแอปเปิลจะเปิดเผยรายละเอียดมากขึ้นใน<a href=\"https://www.blognone.com/node/138916\">งาน WWDC เดือนมิถุนายนนี้</a> โดยจะมาในรูปของ Siri ระบบผู้ช่วยอัจฉริยะเวอร์ชันใหม่ ที่ใช้ Generative AI เป็นโครงสร้างหลัก</p>\n<p>รายงานบอกว่าแอปเปิลเลือกปรับปรุง Siri ให้รองรับการสนทนาต่อเนื่อง ทำความเข้าใจคำร้องขอแบบใหม่ได้มากขึ้น โดยใช้ Generative AI มาช่วย ไม่ได้เปิดตัวแชทบอตที่ทำได้ทุกอย่างแบบ ChatGPT โดยแอปเปิลได้ตัดสินใจพัฒนา Generative AI ในแนวทางดังกล่าวมาตั้งแต่ต้นปี 2023 เรียกว่าการผ่าเปลี่ยนสมอง Siri</p>\n<p>โดยผู้บริหารที่ตัดสินใจเรื่องนี้คือ Craig Federighi และ John Giannandrea หลังจากทั้งสองได้ทดสอบ ChatGPT มาระยะเวลาหนึ่ง จึงตัดสินใจให้ปรับปรุง Siri ด้วยวิธีนี้แทน ซึ่งความสามารถใหม่ที่ Siri จะทำได้ เช่น สรุปข้อความ สรุปการแจ้งเตือน และให้ทั้งหมดทำงานในระดับอุปกรณ์ เพื่อย้ำจุดขายความเป็นส่วนตัว ไม่ได้ส่งข้อมูลไปประมวลผลภายนอก</p>\n<p>ที่มา: <a href=\"https://www.nytimes.com/2024/05/10/business/apple-siri-ai-chatgpt.html\">The New York Times</a></p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" /></p>\n</div></div></div><div><div>Topics: </div><div><div><a href=\"/topics/siri\">Siri</a></div><div><a href=\"/topics/apple\">Apple</a></div><div><a href=\"/topics/wwdc24\">WWDC24</a></div><div><a href=\"/topics/rumors\">Rumors</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fe89e04f72aaf9a678f62a89565339c5f8477d571e46f4618ce8fbfb8c05449","category":"Thai"}