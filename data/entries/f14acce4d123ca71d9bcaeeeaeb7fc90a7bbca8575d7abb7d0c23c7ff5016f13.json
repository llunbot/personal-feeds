{"title":"Bukalapak สตาร์ทอัพอีคอมเมิร์ซ เตรียม IPO สูงสุดในประวัติศาสตร์ตลาดหุ้นอินโดนีเซีย","link":"https://www.blognone.com/node/123789","date":1626708011000,"content":"<div><div><div><p>มีรายงานว่า Bukalapak สตาร์ทอัพอีคอมเมิร์ซรายใหญ่ของอินโดนีเซีย เตรียมนำบริษัทเข้าตลาดหุ้นในประเทศ โดยขายหุ้นไอพีโอเพิ่ม 2.577 หมื่นล้านหุ้น ในราคาหุ้นละ 850 รูเปีย (ประมาณ 1.92 บาท) ซึ่งทำให้เป็นการไอพีโอมูลค่าสูงที่สุดในประวัติศาสตร์ตลาดหุ้นอินโดนีเซีย</p>\n<p>ทั้งนี้ประเมินว่ามูลค่ากิจการ Bukalapak หลังเข้าตลาดหุ้นจะอยู่ที่ราว 6 พันล้านดอลลาร์ ซึ่งยังน้อยกว่า <a href=\"https://www.blognone.com/node/122710\">GoTo</a> สตาร์ทอัพมูลค่ากิจการสูงสุดของอินโดนีเซีย (ประมาณ 1.8 หมื่นล้านดอลลาร์) ที่มีแผนเข้าตลาดหุ้นในประเทศเช่นกัน</p>\n<p>Bukalapak มีผู้ลงทุนรายสำคัญ อาทิ Ant Group ธุรกิจการเงินของ Jack Ma, Emtek ผู้ให้บริการมือถือรายใหญ่ในประเทศ, GIC กองทุนของประเทศสิงคโปร์ และไมโครซอฟท์</p>\n<p>ที่มา: <a href=\"https://www.straitstimes.com/business/companies-markets/gic-backed-bukalapak-poised-to-raise-2-billion-in-landmark-ipo\">The Straits Time</a></p>\n<p><img src=\"https://www.blognone.com/sites/default/files/externals/000e48470766c76d2b11653c219cc2bc.jpg\" /></p>\n</div></div></div><div><div>Topics: </div><div><div><a href=\"/topics/bukalapak\">Bukalapak</a></div><div><a href=\"/topics/indonesia\">Indonesia</a></div><div><a href=\"/topics/ipo\">IPO</a></div><div><a href=\"/topics/startup\">Startup</a></div><div><a href=\"/topics/e-commerce\">E-commerce</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f14acce4d123ca71d9bcaeeeaeb7fc90a7bbca8575d7abb7d0c23c7ff5016f13","category":"Thai"}