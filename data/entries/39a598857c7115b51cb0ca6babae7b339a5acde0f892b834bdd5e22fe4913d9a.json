{"title":"เกม Mario vs. Donkey Kong เปิดตัวอันดับ 1 บนชาร์ต UK ส่วน Skull and Bones ได้อันดับ 4","link":"https://www.blognone.com/node/138315","date":1708502061000,"content":"<div><div><div><p>จากข้อมูลที่เผยแพร่โดย Christopher Dring จาก GamesIndustry บน X ในช่วงสัปดาห์ที่แล้วมีเกม 2-3 เกมที่วางขายในสหราชอาณาจักร ซึ่งเกม Mario vs Donkey Kong ฉบับรีเมคของ Nintendo Switch ทำยอดขายเปิดตัวเป็นอันดับ 1 ของชาร์ต โดยยอดขายตลับสูงกว่าเกม Spin-off ของซีรี่ส์ Mario เกมก่อนหน้าอย่าง Captain Toad: Treasure Tracker ที่วางขายเมื่อปี 2018 อยู่  64%</p>\n<p>ส่วนเกมระดับ AAAA อย่าง Skull and Bones ได้อันดับ 4 ในชาร์ตสหราชอาณาจักร โดยขายได้ไม่ถึงหนึ่งในสี่ของจำนวนแผ่นทั้งหมดที่ขายในภูมิภาค ซึ่งทำยอดขายได้พอ ๆ กับเกมประเภทเดียวกันอย่าง Sea of Thieves ที่วางขายเมื่อปี 2018</p>\n<p>แม้ว่าช่วงหลัง ๆ ยอดขายแบบแผ่นจะตกลงอย่างนัยยะ แต่เมื่อยอดขายที่น้อยขนาดนี้จับคู่กับ<a href=\"https://www.blognone.com/node/138270\">บทวิจารณ์ของตัวเกมที่ไม่ค่อยดี</a> ก็ทำให้ภาพลักษณ์ล่าสุดของ Ubisoft แย่ลงแบบเลี่ยงไม่ได้</p>\n<p>ในขณะเดียวกัน Helldivers 2 ทำยอดขายอยู่อันดับที่ 7 ในชาร์ต มียอดขายเพิ่มขึ้น 28% จากสัปดาห์แรกที่วางจำหน่าย ซึ่งถือว่าเป็นเหตุการณ์ที่หาได้ยากที่ยอดขายเกมเพิ่มขึ้นในสัปดาห์ที่ 2</p>\n<p><img alt=\"No Description\" src=\"https://www.blognone.com/sites/default/files/externals/f39186d923af53d9ff7a7243a3ea8ee6.jpeg\" /></p>\n<blockquote><p>Helldivers 2 is still No.7 in the UK boxed charts. Unusually, sales are up 28% in its second week!</p>\n<p>— Christopher Dring (@Chris_Dring) <a href=\"https://twitter.com/Chris_Dring/status/1759832814520873087?ref_src=twsrc%5Etfw\">February 20, 2024</a></p></blockquote>\n<p>ที่มา - <a>Christopher Dring</a> via <a href=\"https://gamingbolt.com/mario-vs-donkey-kong-debuts-on-top-of-uk-charts-skull-and-bones-underwhelms\">Gamingbolt</a></p>\n</div></div></div><div><div>Topics: </div><div><div><a href=\"/topics/mario\">Mario</a></div><div><a href=\"/topics/donkey-kong\">Donkey Kong</a></div><div><a href=\"/topics/skull-and-bones\">Skull and Bones</a></div><div><a href=\"/topics/nintendo\">Nintendo</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39a598857c7115b51cb0ca6babae7b339a5acde0f892b834bdd5e22fe4913d9a","category":"Thai"}