{"title":"Baidu เตรียมเปิดให้ใช้แชทบอต Ernie Bot ฟรี และจะโอเพนซอร์สโมเดล Ernie ด้วย","link":"https://www.blognone.com/node/144677","date":1739512679000,"content":"<div><div><div><p>Baidu เปิดเผยว่าบริษัทเตรียมโอเพนซอร์สโมเดลปัญญาประดิษฐ์ Ernie ตั้งแต่ 30 มิถุนายนเป็นต้นไป ซึ่งเป็นผลจากการแข่งขันในตลาดโมเดลปัญญาประดิษฐ์ที่จีน ซึ่ง DeepSeek ได้สร้างผลกระทบวงกว้างส่วนหนึ่งเพราะเป็นโมเดลแบบโอเพนซอร์ส</p>\n<p>ที่ผ่านมา Robin Li ซีอีโอ Baidu มีแนวทางสนับสนุนการพัฒนาโมเดล AI ปิด แต่การมาของ DeepSeek ทำให้ส่วนแบ่งตลาดลดลง Baidu จึงเพิ่มแนวทางที่เปิดกว้างมากขึ้น นอกจากโอเพนซอร์สโมเดลแล้ว บริษัทยังเปิดให้สามารถใช้งานแชทบอต Ernie Bot ได้ฟ รีตั้งแต่ 1 เมษายน เป็นต้นไป</p>\n<p>ข้อมูลส่วนแบ่งตลาดแชทบอต AI ของ Aicpb ในเดือนมกราคมระบุว่า Doubao ของ ByteDance มีผู้ใช้งาน 78.6 ล้านคนต่อเดือน, DeepSeek 33.7 ล้านคน และ Ernie Bot 13 ล้านคน</p>\n<p>ปัจจุบันโมเดล Ernie รุ่นล่าสุดคือ Ernie 4.0 โดยมีรายงานไม่เป็นทางการบอกว่า Baidu จะเปิดตัว Ernie 5 ในครึ่งหลังของปี 2025</p>\n<p>ที่มา: <a href=\"https://www.reuters.com/technology/artificial-intelligence/baidu-make-ernie-ai-model-open-source-end-june-2025-02-14/\">Reuters</a></p>\n<p><img src=\"https://www.blognone.com/sites/default/files/externals/5e9340d912ce96a9aa66a6aeadb1f12d.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/open-source\">Open Source</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8f76bdb495f0037e9c8c46fc80c7325b4af7fb38d2921c00026e525193af442","category":"Thai"}