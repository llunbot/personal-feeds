{"title":"Windows 11 Insider รองรับการสลับไปมาระหว่างเดสก์ท็อปในเครื่อง-บนคลาวด์ Windows 365","link":"https://www.blognone.com/node/135228","date":1691723241000,"content":"<div><div><div><p>ไมโครซอฟท์ออก Windows 11 Insider Preview Build 23521 ให้ Dev Channel มีของที่น่าสนใจคือ <a href=\"https://www.blognone.com/node/127949\">Windows 365 Switch</a> การสลับระหว่างเดสก์ท็อปที่รันในเครื่องของเราเอง กับเดสก์ท็อปที่รันในคลาวด์ Windows 365 ได้อย่างเนียนเหมือนสลับแอพบน Taskbar ตามปกติ</p>\n<p>Windows 365 (คนละอย่างกับ Microsoft 365) เป็น<a href=\"https://www.blognone.com/node/123713\">แนวทางใหม่ที่ไมโครซอฟท์เริ่มผลักดันให้ลูกค้าองค์กรใช้งาน</a> ไอเดียของมันคือการประมวลผลเดสก์ท็อปที่ฝั่งเซิร์ฟเวอร์ แต่เพิ่มฟีเจอร์ด้านการจัดการบัญชี-ข้อมูลเข้ามา และสามารถเชื่อมต่อกับ Windows ในเครื่องได้แนบสนิทเพราะไมโครซอฟท์ทำเอง</p>\n<p>Windows 365 เปิดตัวครั้งแรกในปี 2021 หลังจากทดสอบกลุ่มปิดมาได้นานพอสมควร ตอนนี้<a href=\"https://techcommunity.microsoft.com/t5/windows-it-pro-blog/windows-365-switch-now-available-in-public-preview/ba-p/3891857\">เข้าสถานะ public preview</a> แล้ว</p>\n<p><img alt=\"No Description\" src=\"https://www.blognone.com/sites/default/files/externals/b3891c3e7c9fc74a3dbf5cf299f8b9f7.jpg\" /></p>\n<p>ของใหม่อีกอย่างคือ <a href=\"https://www.blognone.com/node/134011\">Taskbar แบบ Never Combined</a> ที่แฟนๆ เรียกร้องกันตั้งแต่เริ่มออก Windows 11 ปรับปรุงตัวเลือกให้ละเอียดขึ้นกว่าเดิม เลือกตั้งค่าแยกกันระหว่างหน้าจอหลัก-หน้าจออื่นได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/e5d132b826a41c158763cda2a0851b2d.png\" /></p>\n<p>ที่มา - <a href=\"https://blogs.windows.com/windows-insider/2023/08/10/announcing-windows-11-insider-preview-build-23521/\">Windows Insider Blog</a></p>\n</div></div></div><div><div>Topics: </div><div><div><a href=\"/topics/windows-365\">Windows 365</a></div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a7de1807e2e06c19ccb28928757708bf4d86a97698217bfebda9adec167122c","category":"Thai"}