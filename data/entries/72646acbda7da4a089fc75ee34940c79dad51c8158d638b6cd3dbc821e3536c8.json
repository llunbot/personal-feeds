{"title":"พบ Katamari มินิเกมใหม่จาก Google บนหน้า Google Search","link":"https://www.blognone.com/node/134349","date":1686726709000,"content":"<div><div><div><p>Google ยังคงมีไอเดียบรรเจิดเสมอกับ Mini Game ต่าง ๆ ที่ซ่อนอยู่ในตัวเว็บนับตั้งแต่เกมไดโนเสาร์เน็ตล่ม ก็มีเกมใหม่ ๆ ออกมาให้ลองเล่นเรื่อย ๆ ล่าสุด ตรวจพบเกมใหม่ซ่อนแอบอยู่ เพียงค้นหาด้วย keyword ว่า <strong>Katamari</strong> แล้วจะมี Widget ขึ้นเป็นลูกบอล จากนั้นกดที่ลูกบอล ก็จะสามารถเล่นมินิเกมนี้ได้แล้ว</p>\n<p><img alt=\"No Description\" src=\"https://www.blognone.com/sites/default/files/externals/663ec546feacfec5fddfdf525f398dc1.png\" /></p>\n<p>ตัวเกมจะให้เราได้บังคับลูกบอลกลิ้งไปมาบนหน้าเว็บแล้วดูดติดทุกอย่างที่กลิ้งผ่านเข้ากับลูกบอลติดแล้วกลิ้งต่อไปจนกว่าผู้เล่นจะพอใจ ต่างจากตัวเกมต้นฉบับที่มีจำกัดเวลาในแต่ละด่าน</p>\n<p>Katamari นั้นเดิมทีเป็นเกมที่พัฒนาโดย Bandai Namco เป็นเกมแนว Puzzle-Action ที่จะให้เราได้เล่นเป็น Prince of All Cosmos ที่จะกลิ้งลูกบอลดูดกลืนทุกอย่างที่กลิ้งผ่าน เพื่อที่จะทำให้ลูกบอลใหญ่พอจะทดแทนดวงดาวได้ โดยตัวเกมภาคแรกสุดออกมาตั้งแต่ปี 2004 ใน PlayStation 2 และออกภาคต่อมาเรื่อย ๆ จนถึงปัจจุบัน</p>\n<p>ที่มา - <a href=\"https://kotaku.com/google-katamari-damacy-search-minigame-widget-1850534121\">Kotaku</a></p>\n<p><img alt=\"No Description\" src=\"https://www.blognone.com/sites/default/files/externals/746cacba57be0bfa54bda445fafa786c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/bandai-namco\">Bandai Namco</a></div><div><a href=\"/topics/katamari\">Katamari</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72646acbda7da4a089fc75ee34940c79dad51c8158d638b6cd3dbc821e3536c8","category":"Thai"}