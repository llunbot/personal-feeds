{"title":"ไมโครซอฟท์เริ่มปล่อยอัพเดต Windows 11 2023 Update แล้ว","link":"https://www.blognone.com/node/135948","date":1695782178000,"content":"<div><div><div><p>ไมโครซอฟท์เริ่มปล่อย Windows 11 2023 Update อัพเดตใหญ่ประจำปีนี้ <a href=\"https://www.blognone.com/node/135873\">ตามที่ประกาศไว้</a></p>\n<p>ผู้ใช้งาน Windows 11 22H2 สามารถกดอัพเดตได้เองผ่าน Windows Update ได้แล้ว (ลองกดกับเครื่องตัวเองก็มีให้ดาวน์โหลดแล้ว) ตอนนี้สถานะของอัพเดตยังเป็น optional ไม่บังคับต้องอัพเดต โดยไมโครซอฟท์ระบุว่าจะผนวกของใหม่ชุดนี้เข้าเป็นส่วนหนึ่งของอัพเดตแพตช์ประจำเดือนพฤศจิกายน (นับเวอร์ชันเป็น 23H2) เพื่อปล่อยให้ผู้ใช้ในวงกว้างอีกที</p>\n<p>ของใหม่ในอัพเดตตัวนี้มีหลายอย่าง ทั้ง <a href=\"https://www.blognone.com/node/135865\">Copilot</a>, <a href=\"https://www.blognone.com/node/134225\">File Exlorer เวอร์ชันใหม่</a>, <a href=\"https://www.blognone.com/node/134011\">Taskbar แบบ Never Combined</a>, <a href=\"https://www.blognone.com/node/134011\">Windows Backup</a>, รองรับ Passkey เป็นต้น (<a href=\"https://blogs.windows.com/windowsexperience/2023/09/26/the-most-personal-windows-11-experience-begins-rolling-out-today/\">รายการของใหม่ทั้งหมด</a>)</p>\n<p>แอพบางตัวยังได้อัพเดตเวอร์ชันใหม่ เช่น <a href=\"https://www.blognone.com/node/135866\">Paint</a>, Photos, <a href=\"https://www.blognone.com/node/135755\">Snipping Tool</a>, Clipchamp, <a href=\"https://www.blognone.com/node/135870\">New Outlook</a> ซึ่งแอพกลุ่มนี้สามารถอัพเดตจาก Microsoft Store โดยตรงได้เลย ไม่จำเป็นต้องอัพเกรด OS</p>\n<p><img alt=\"No Description\" src=\"https://www.blognone.com/sites/default/files/externals/1cf871499bb16d6585adfc782af6662b.jpg\" /></p>\n<p>ไมโครซอฟท์อธิบายว่าฟีเจอร์บางอย่างอาจยังไม่ได้ใช้งานทันที เพราะทยอยเปิดใช้ทีละกลุ่ม (controlled feature rollout หรือ CFR) จากที่ลองเองพบว่าได้ Notepad และ File Explorer ตัวใหม่แล้ว แต่ยังไม่ได้ Paint และ Copilot ครับ</p>\n<p>ที่มา - <a href=\"https://blogs.windows.com/windowsexperience/2023/09/26/how-to-get-the-latest-windows-11-innovations/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"396776adacac2eb18063d6a663011b206bceca62f24fb317c6cd44848a552c0e","category":"Thai"}