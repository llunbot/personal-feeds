{"title":"รายงานพบ 81% ของผู้บริหารมอง AI โตแซงหน้าความสามารถในการกำกับดูแล","link":"https://www.blognone.com/node/145034","date":1740983738000,"content":"<div><div><div><p>รายงานผลสำรวจเรื่องความรับผิดชอบและช่องว่างของการใช้ระบบ AI จาก NTT DATA พบ 81% ของผู้บริหารบอกว่าพนักงานยังตามไม่ทันความก้าวหน้าของ AI ซึ่งเป็นปัญหาใหญ่ที่ส่งผลต่อการลงทุน ความปลอดภัย และความเชื่อมั่นของคนทั่วไป</p>\n<p>แม้หลายองค์กรเริ่มเอา AI มาใช้ แต่พนักงานยังขาดทักษะที่จำเป็น โดย 67% ของผู้บริหารบอกว่าทีมยังทำงานร่วมกับ AI ได้ไม่เต็มที่ และ 72% ยอมรับยังไม่มีนโยบายที่ชัดเจนเกี่ยวกับเรื่องนี้</p>\n<p>นอกจากนั้น ยังมีปัญหาด้านกฎระเบียบเกี่ยวกับ AI ที่ยังไม่แน่นอน โดย 80% ของผู้บริหารมองว่ากฎหมายที่ไม่ชัดเจนเป็นอุปสรรค ทำให้การลงทุน และการใช้งาน AI ช้าลงไปอีก</p>\n<p>ส่วนความปลอดภัยกับจริยธรรมของ AI ก็เป็นประเด็นใหญ่เช่นกัน แม้ 89% ของผู้บริหารระดับสูงจะกังวลเรื่องนี้ แต่มีแค่ 24% ของหัวหน้าฝ่ายความปลอดภัยข้อมูล (CISOs) ที่มั่นใจว่าองค์กรของตัวเองมีมาตรการที่แข็งแรงพอ</p>\n<p>ขณะที่ความขัดแย้งระหว่าง AI กับความยั่งยืน พบว่า 75% ของผู้นำเชื่อว่าการใช้ AI ที่กินพลังงานสูงอาจขัดกับแผนลดคาร์บอนขององค์กร หลายบริษัทจึงคิดวิธีถึงใช้ AI โดยไม่กระทบสิ่งแวดล้อมมากเกินไป</p>\n<p>ทั้งนี้ NTT DATA แนะนำองค์กรต้องเร่งปิดช่องว่างด้านความรับผิดชอบ ตั้งแต่การพัฒนา AI ให้ปลอดภัยและโปร่งใส การกำหนดแนวทางที่ชัดเจน และพัฒนาทักษะพนักงานให้พร้อม เพื่อสร้างมาตรฐานระดับโลก หากทำได้ AI จะไม่ใช่แค่เครื่องมือ แต่จะเป็นแรงขับเคลื่อนสำคัญของธุรกิจและสังคมในอนาคต</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;AI&quot;\" src=\"https://www.blognone.com/sites/default/files/externals/5d4563ac25e9cb301e4099b7ce01f4ef.jpeg\" /></p>\n</div></div></div><div><div>Topics: </div><div><div><a href=\"/topics/research\">Research</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/employment\">Employment</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c75770bb3739c0f4d2002c8a89d6c2ac2e1dbd7964111519409b9686d34d6186","category":"Thai"}