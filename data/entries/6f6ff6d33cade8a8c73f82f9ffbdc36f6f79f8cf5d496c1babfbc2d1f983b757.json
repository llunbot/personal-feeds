{"title":"Instagram เปิดตัว Threads โซเชียลตัวหนังสือคู่แข่ง Twitter: โพสต์ได้ 500 ตัวอักษร, วิดีโอ 5 นาที","link":"https://www.blognone.com/node/134699","date":1688601196000,"content":"<div><div><div><p>Mark Zuckerberg เปิดตัวแอปโซเชียลใหม่ Threads ตามที่ประกาศ<a href=\"https://www.blognone.com/node/134695\">นับถอยหลัง</a>ก่อนหน้านี้ โดยสามารถดาวน์โหลดได้แล้วทั้งใน <a href=\"https://apps.apple.com/th/app/threads-an-instagram-app/id6446901002\">iOS</a> และ <a href=\"https://play.google.com/store/apps/details?id=com.instagram.barcelona\">Android</a> เปิดให้บริการพร้อมกันมากกว่า 100 ประเทศ รวมทั้งประเทศไทย โดยกลุ่มประเทศสหภาพยุโรปยังไม่เปิดใช้งาน เนื่องจากประเด็นการเก็บข้อมูลผู้ใช้งาน</p>\n<p>Zuckerberg บอกว่าวิสัยทัศน์ของ Threads คือการสร้างโลกแบบที่ Instagram ทำไว้ดีอยู่แล้ว โดยคราวนี้เป็นเวอร์ชันตัวหนังสือ เพื่อสร้างสรรค์และแบ่งปันไอเดียใหม่ ๆ โดยสามารถติดตามครีเอเตอร์เดิมที่เคยตามอยู่แล้วใน Instagram ได้ รวมทั้งมีระบบจัดการความปลอดภัยการใช้งานแบบเดียวกับ Instagram</p>\n<p><img alt=\"No Description\" src=\"https://www.blognone.com/sites/default/files/externals/c7847918a2e47894cc0ced4161f5e92b.png\" /></p>\n<p>คุณสมบัติพื้นฐานของ Threads มีดังนี้</p>\n<ul>\n<li>โพสต์ข้อความสูงสุด 500 ตัวอักษร</li>\n<li>แชร์ลิงก์ รูปภาพ และวิดีโอได้</li>\n<li>วิดีโออัปโหลดความยาวสูงสุด 5 นาที</li>\n<li>สามารถแชร์โพสต์ใน Threads ได้ทั้งใน Story ของ Instagram หรือสร้างเป็นลิงก์เพื่อแชร์ในแพลตฟอร์มอื่น</li>\n<li>Threads จะรองรับโปรโตคอล ActivityPub เร็ว ๆ นี้ ซึ่งเป็นไปตามมาตฐานเปิดของ W3C ทำให้เชื่อมต่อกับแพลตฟอร์มอื่นได้ในอนาคต</li>\n</ul>\n<p>สิ่งที่ Twitter มี แต่ Threads ยังไม่มี (ในตอนนี้)</p>\n<ul>\n<li>หน้า Home ยังรวมโพสต์ทุกประเภท ทั้งผู้ติดตาม โพสต์แนะนำ โพสต์ที่เป็นกระแส ยังไม่สามารถเลือกฟีดเฉพาะผู้ติดตามได้</li>\n<li>ไม่รองรับ Hashtag</li>\n<li>ยังเสิร์ชหาข้อความไม่ได้ ทำได้แค่เสิร์ชหาบัญชีติดตาม</li>\n<li>แก้ไขข้อความไม่ได้</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e192cfd321414443c5abcf2c4f4866f0.png\" /></p>\n<p><img alt=\"No Description\" src=\"https://www.blognone.com/sites/default/files/externals/f9e2247bdf0fd954dfd5fb60d53b9db1.png\" /></p>\n<p>ที่มา: <a href=\"https://about.instagram.com/blog/announcements/threads-instagram-text-feature\">Instagram</a> และ <a href=\"https://www.platformer.news/p/meta-unspools-threads\">Platformer</a></p>\n</div></div></div><div><div>Topics: </div><div><div><a href=\"/topics/instagram-threads\">Instagram Threads</a></div><div><a href=\"/topics/instagram\">Instagram</a></div><div><a href=\"/topics/meta\">Meta</a></div><div><a href=\"/topics/social-network\">Social Network</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f6ff6d33cade8a8c73f82f9ffbdc36f6f79f8cf5d496c1babfbc2d1f983b757","category":"Thai"}