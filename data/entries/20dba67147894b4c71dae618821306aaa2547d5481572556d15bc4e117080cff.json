{"title":"ผู้บริหาร Capcom บอกว่าถ้าไมโครซอฟท์มาซื้อจะปฏิเสธ เป็นพาร์ทเนอร์ที่เท่าเทียมดีกว่า","link":"https://www.blognone.com/node/135921","date":1695652652000,"content":"<div><div><div><p>Haruhiro Tsujimoto ประธานเจ้าหน้าที่ฝ่ายปฏิบัติการ (COO) ของ Capcom ให้สัมภาษณ์กับ Bloomberg ตอบคำถามในประเด็นว่า หากไมโครซอฟท์มาขอซื้อกิจการจะทำอย่างไร</p>\n<p>เขาตอบว่าคงปฏิเสธไปอย่างสุภาพ เพราะมองว่าเป็นพาร์ทเนอร์ที่มีศักดิ์ฐานะเท่าเทียมกันจะดีกว่า เขายังเล่าว่า Capcom เคยเป็นเป้าหมายถูกซื้อกิจการ (ไม่บอกว่าจากใคร) แต่แนวทางของบริษัทคือเติบโตด้วยตัวเอง (organic growth) และบริษัทคงไม่ไปซื้อสตูดิโอเกมแห่งอื่นๆ อีกด้วยเหมือนกัน หากจำเป็นก็คงใช้วิธีพาร์ทเนอร์กับสตูดิโอภายนอกแทน</p>\n<p>Tsujimoto ยังพูดถึงแนวทางการเติบโตอย่างยั่งยืนในระยะยาว โดยจะหันมาจับตลาดเกมบนสมาร์ทโฟนมากขึ้น จากเดิมที่แพลตฟอร์มหลักของบริษัทคือพีซี เขาพูดถึง<a href=\"https://www.blognone.com/node/135712\">การนำเกม Resident Evil ไปลง iPhone 15 Pro</a> ว่าอยากทำเกม AAA ลงสมาร์ทโฟนมานานแล้ว แต่เทคโนโลยีฮาร์ดแวร์ยังรองรับไม่ไหว ตอนนี้ทำได้แล้วและหวังขยายเกมอื่นๆ มาลงสมาร์ทโฟนให้มากขึ้น</p>\n<p>ที่มา - <a href=\"https://www.bloomberg.com/news/videos/2023-09-25/capcom-targets-smartphone-gamers\">Bloomberg</a>, <a href=\"https://www.eurogamer.net/capcom-would-gracefully-decline-an-acquisition-offer-from-microsoft\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/b9e2de089e145156bcab1603d489beb8.jpg\" /></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20dba67147894b4c71dae618821306aaa2547d5481572556d15bc4e117080cff","category":"Thai"}