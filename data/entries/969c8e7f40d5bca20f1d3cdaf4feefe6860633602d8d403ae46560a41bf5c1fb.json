{"title":"Adobe ซื้อกิจการ Frame.io เครื่องมือสำหรับจัดการวิดีโอ มูลค่าดีล 1,275 ล้านดอลลาร์","link":"https://www.blognone.com/node/124319","date":1629419628000,"content":"<div><div><div><p>Adobe ประกาศบรรลุข้อตกลงเพื่อซื้อกิจการ Frame.io แพลตฟอร์มสำหรับการทำงานร่วมกัน (collaboration) ของวิดีโอบนคลาวด์ ซึ่งช่วยให้ผู้ใช้งานสามารถแก้ไขวิดีโอ และตรวจดูตลอดเวิร์กโฟลว์ร่วมกันได้</p>\n<p>อาจอธิบายได้ว่าเครื่องมือของ Frame.io ก็คือ Google Workspace เวอร์ชันวิดีโอ ซึ่ง Adobe เองก็ได้พัฒนาเครื่องมือนี้ออกมาเช่นกัน แต่มีรายงานจาก Bloomberg ว่า Adobe พบว่าลูกค้าจำนวนมากได้ใช้ Frame.io บนเวิร์กโฟลว์การทำงานอยู่แล้ว จึงตัดสินใจซื้อกิจการเข้ามาเลย ทั้งนี้เครื่องมือของ Frame.io จะถูกนำมารวมเป็นส่วนหนึ่งของผลิตภัณฑ์ Adobe Creative Cloud</p>\n<p>Adobe อธิบายว่ากระบวนการผลิตวิดีโอตอนนี้มีผู้เกี่ยวข้องหลายฝ่าย ทั้งผู้ตัดต่อ โปรดิวเซอร์ เอเจนซี ไปจนถึงลูกค้า อีกทั้งการผลิตวิดีโอก็มีจำนวนที่มากขึ้น เครื่องมือของ Frame.io จึงช่วยให้ขั้นตอนการทำงานร่วมกันมีประสิทธิภาพ และมีความปลอดภัยของข้อมูล</p>\n<p>มูลค่าของดีลนี้อยู่ที่ 1,275 ล้านดอลลาร์ คาดว่าจะแล้วเสร็จในปีการเงิน 2021 ของบริษัท</p>\n<p>ที่มา: <a href=\"https://www.theverge.com/2021/8/19/22633238/adobe-frameio-acquisition-collaborative-video-software\">The Verge</a> และ <a href=\"https://news.adobe.com/news/news-details/2021/Adobe-to-Acquire-Frame.io/default.aspx\">Adobe</a></p>\n<p><img src=\"https://www.blognone.com/sites/default/files/externals/cc5dfa73b1b4d5118e14495024087dd4.jpg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/collaboration\">Collaboration</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"969c8e7f40d5bca20f1d3cdaf4feefe6860633602d8d403ae46560a41bf5c1fb","category":"Thai"}