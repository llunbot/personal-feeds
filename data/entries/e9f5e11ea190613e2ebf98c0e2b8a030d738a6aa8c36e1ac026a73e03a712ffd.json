{"title":"ข้อมูลเพิ่มเติม iPhone 17 ปีหน้ารุ่น Ultra-Slim: เป็นดีไซน์ใหม่ เครื่องบาง ไม่เน้นสเป็กฮาร์ดแวร์","link":"https://www.blognone.com/node/141068","date":1721866526000,"content":"<div><div><div><p>Ming-Chi Kuo นักวิเคราะห์สายซัพพลายเชน ที่ให้ข้อมูลสินค้าใหม่ของแอปเปิลอยู่เป็นประจำ คราวนี้เขามาพร้อมรายละเอียดเพิ่มเติมของ iPhone 17 ที่กำหนดขายในปีหน้า 2025 ซึ่ง<a href=\"https://www.blognone.com/node/140418\">ก่อนหน้านี้</a> Mark Gurman แห่ง Bloomberg บอกว่า iPhone 17 จะมีจุดขายหนึ่งคือเครื่องที่บางลง</p>\n<p>ข้อมูลจาก Kuo เพิ่มเติมเกี่ยวกับ iPhone 17 มีดังนี้</p>\n<ul>\n<li>iPhone 17 รุ่นเครื่องบาง Ultra-Slim นี้ จะเป็นรุ่นย่อยใหม่ แยกจาก iPhone ปกติ, Pro, Pro Max</li>\n<li>การนำเสนอของแอปเปิล จะโฟกัสที่ดีไซน์แบบใหม่ เครื่องบาง ไม่เน้นสเป็กฮาร์ดแวร์</li>\n<li>สเป็กเบื้องต้น จอ 6.6 นิ้ว ความละเอียด 2740x1260</li>\n<li>ชิป A19 (รุ่น Pro ใช้ A19 Pro)</li>\n<li>มี Dynamic island</li>\n<li>กล้องหลัง 1 ตัว</li>\n<li>บอดี้เครื่องเป็นไทเทเนียม-อลูมิเนียมผสม</li>\n<li>ใช้ชิป 5G ที่แอปเปิลพัฒนาขึ้นเอง</li>\n</ul>\n<p>Kuo ยังยืนยัน<a href=\"https://www.blognone.com/node/139817\">ข้อมูลของ The Information</a> ที่บอกว่าแอปเปิลจะเลิกขาย iPhone รุ่น Plus มีผลใน iPhone 17 สาเหตุเพราะยอดขายรุ่น Plus คิดเป็น 5-10% ของยอดขายรวม เท่ากับว่ารุ่นปกติ, Pro, Pro Max สามรุ่นนี้ก็ครอบคลุมตลาดเกือบทั้งหมดอยู่แล้ว เขายังบอกว่า iPhone Ultra-Slim นี้ ไม่ได้มาแทนที่รุ่น Plus ด้วย</p>\n<p>ที่มา: <a href=\"https://medium.com/@mingchikuo/%E9%97%9C%E6%96%BC2h25%E6%96%B0%E6%AC%BEiphone-17%E7%94%A2%E5%93%81%E7%B5%84%E5%90%88%E8%88%87%E8%B6%85%E8%96%84iphone-17%E7%9A%84%E9%A0%90%E6%B8%AC%E8%88%87%E5%88%86%E6%9E%90-predictions-and-analysis-of-the-2h25-new-iphone-17-1528d0772610\">Ming-Chi Kuo</a></p>\n<p><img src=\"https://www.blognone.com/sites/default/files/externals/96d8a224f1967878436fda5366ddd709.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-17\">iPhone 17</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9f5e11ea190613e2ebf98c0e2b8a030d738a6aa8c36e1ac026a73e03a712ffd","category":"Thai"}