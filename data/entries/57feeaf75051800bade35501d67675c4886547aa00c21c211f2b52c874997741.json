{"title":"AWS อัพเกรด CodeWhisperer แนะนำทางแก้ช่องโหว่ความปลอดภัย","link":"https://www.blognone.com/node/136970","date":1701162538000,"content":"<div><div><div><p>AWS เพิ่มฟีเจอร์ของบริการ CodeWhisperer ปัญญาประดิษฐ์ช่วยเขียนโค้ด<a href=\"https://www.blognone.com/node/129114\">ที่เปิดตัวมาเมื่อปีที่แล้ว</a> โดยเพิ่มฟีเจอร์สำคัญสองอย่าง คือ การแนะนำการแก้ไขช่องโหว่ความปลอดภัย, และการเขียนโค้ดในกลุ่ม Infrastructure as Code (IaC)</p>\n<p>การแนะนำการแก้ไขช่องโหว่ความปลอดภัยนั้นอาศัย generative AI มาประกอบกับฟีเจอร์สแกนความปลอดภัยโค้ดเดิมอยู่แล้ว ฟีเจอร์นี้จะแนะนำทางแก้ไขช่องโหว่ให้ในตัว ตอนนี้รองรับภาษา Java, Python, และ TypeScript</p>\n<p>IaC รองรับการช่วยเขียนโค้ดทั้ง CloudFormation, AWS CDK, และ Terraform ผู้ใช้สามารถสั่งจากคำสั่งกว้างๆ เช่นขอ subnet แบบ public IP</p>\n<p>นอกจากฟีเจอร์หลักๆ สองอย่างนี้แล้ว ในตอนนี้ยังรองรับ Visual Studio และสามารถใช้กับคำสั่ง  CLI สำคัญๆ เช่น Git, AWS CLI, npm, และ Docker ได้ด้วย</p>\n<p>ที่มา - <a href=\"https://aws.amazon.com/blogs/aws/amazon-codewhisperer-offers-new-ai-powered-code-remediation-iac-support-and-integration-with-visual-studio/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/d7e06b87b7de2d8047e4f4f2cd19d7aa.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57feeaf75051800bade35501d67675c4886547aa00c21c211f2b52c874997741","category":"Thai"}