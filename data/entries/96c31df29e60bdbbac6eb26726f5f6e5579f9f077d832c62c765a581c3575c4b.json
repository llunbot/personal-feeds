{"title":"LINE MAN Wongnai ซื้อกิจการ FoodStory ผู้พัฒนาระบบ POS สำหรับร้านอาหารรายใหญ่","link":"https://www.blognone.com/node/134925","date":1689849483000,"content":"<div><div><div><p>LINE Man Wongnai ประกาศบรรลุข้อตกลงซื้อกิจการ FoodStory สตาร์ทอัพผู้ให้บริการระบบ POS สำหรับร้านอาหาร เพื่อนำมาเสริมธุรกิจโซลูชันสำหรับร้านอาหาร ซึ่งทั้งสองบริษัทร่วมมือพัฒนาโซลูชันมาด้วยกันตั้งแต่ปี 2561</p>\n<p>FoodStory ให้บริการระบบ POS มานาน 11 ปี มีความเชี่ยวชาญในระบบบริหารจัดการร้านอาหารที่ครบวงจร รวมถึงร้านอาหารระดับพรีเมียมและร้านอาหารเชน ซึ่งสามารถนำมาเสริมฟีเจอร์ให้กับ Wongnai POS ระบบจัดการร้านอาหารของทาง LINE MAN Wongnai นั่นเอง</p>\n<p>ผู้ร่วมก่อตั้ง FoodStory ได้แก่ คุณฐากูร ชาติสุทธิผล และคุณชวิน ศุภวงศ์ จะมารับตำแหน่งผู้บริหารระดับสูงในกลุ่มธุรกิจ Merchant Solutions ของ LINE MAN Wongnai รวมทั้งพนักงานกว่า 150 คนด้วย</p>\n<p>ที่มา: <a href=\"https://lmwn.com/line-man-wongnai-acquires-foodstory-th/\">LINE Man Wongnai</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img alt=\"No Description\" src=\"https://www.blognone.com/sites/default/files/externals/32c2816006f8c4c98c4414494f978885.jpg\" /></p>\n</div></div></div><div><div>Topics: </div><div><div><a href=\"/topics/line-man-wongnai\">LINE MAN Wongnai</a></div><div><a href=\"/topics/acquisition\">Acquisition</a></div><div><a href=\"/topics/food\">Food</a></div><div><a href=\"/topics/startup\">Startup</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96c31df29e60bdbbac6eb26726f5f6e5579f9f077d832c62c765a581c3575c4b","category":"Thai"}