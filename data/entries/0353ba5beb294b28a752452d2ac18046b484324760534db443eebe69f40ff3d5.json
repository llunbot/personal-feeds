{"title":"Tumblr บอกจำนวนผู้ใช้งานเพิ่มขึ้น 350% เป็นผลจากคำสั่งบล็อก X ในบราซิล","link":"https://www.blognone.com/node/142105","date":1726877406000,"content":"<div><div><div><p>ผลจากคำสั่งที่บราซิลสั่ง<a href=\"https://www.blognone.com/node/141757\">บล็อกการเข้าถึง X</a> ในประเทศ (แม้ตอนนี้จะ<a href=\"https://www.blognone.com/node/142075\">ใช้งานได้ชั่วคราว</a>) ทำให้แพลตฟอร์มโซเชียลอื่นน่าจะมีคนย้ายไปใช้งานมากขึ้น ที่ได้อานิสงส์อย่างชัดเจนคือ <a href=\"https://www.blognone.com/node/141888\">Bluesky</a> แพลตฟอร์มไมโครบล็อกกิ้งที่มีลักษณะคล้ายกับ X แต่ไม่ใช่แค่ Bluesky เท่านั้น</p>\n<p>Tumblr เปิดเผยว่าแพลตฟอร์มมีจำนวนผู้ใช้งานเพิ่มขึ้นถึง 349.55% ในวันที่บราซิลออกคำสั่งบล็อก X โดยก่อนที่ศาลจะมีคำสั่งออกมา จำนวนผู้ใช้งานในบราซิลก็เพิ่มขึ้นมาก่อนถึง 30%</p>\n<p>ข้อมูลอื่นที่ Tumblr เปิดเผยได้แก่ อัตราส่วนจำนวนผู้ใช้งานเป็นประจำทุกวัน (DAUs) ในบราซิล สูงกว่าประเทศอื่นถึงห้าเท่า, ผู้ใช้งานใหม่ไม่ได้แค่เข้ามาอ่าน แต่ยังเขียนคอนเทนต์และเข้าร่วม Community ด้วย</p>\n<p>ด้าน Bluesky <a href=\"https://bsky.app/profile/bsky.app/post/3l4cilpvtr22w\">เปิดเผย</a>ตัวเลขผู้ใช้งานล่าสุดก็ทะลุ 10 ล้านบัญชีไปเรียบร้อยแล้ว</p>\n<p>ที่มา: <a href=\"https://techcrunch.com/2024/09/20/after-twitter-x-ban-in-brazil-tumblr-reports-350-percent-user-growth/\">TechCrunch</a></p>\n<p><img src=\"https://www.blognone.com/sites/default/files/externals/2f556fe088980805ece4270681af26ad.png\" /></p>\n</div></div></div><div><div>Topics: </div><div><div><a href=\"/topics/tumblr\">Tumblr</a></div><div><a href=\"/topics/brazil\">Brazil</a></div><div><a href=\"/topics/social-network\">Social Network</a></div><div><a href=\"/topics/bluesky\">Bluesky</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0353ba5beb294b28a752452d2ac18046b484324760534db443eebe69f40ff3d5","category":"Thai"}