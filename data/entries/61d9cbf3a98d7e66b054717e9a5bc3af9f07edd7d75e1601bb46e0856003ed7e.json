{"title":"[ลือ] Apple ร่วมมือกับ Broadcom พัฒนาชิป AI เพื่อใช้งานในเซิร์ฟเวอร์ของ Apple Intelligence โดยเฉพาะ","link":"https://www.blognone.com/node/143591","date":1733934738000,"content":"<div><div><div><p>มีรายงานจาก <a href=\"https://www.theinformation.com/articles/apple-is-working-on-ai-chip-with-broadcom\">The Information</a> บอกว่าแอปเปิลกำลังร่วมมือกับ Broadcom ในการพัฒนาชิป AI สำหรับใช้งานกับเซิร์ฟเวอร์ คาดว่าจะเริ่มผลิตชิปออกมาได้ในปี 2026 ซึ่งชิปนี้มีโค้ดเนมว่า Baltra</p>\n<p>ปัจจุบันเซิร์ฟเวอร์ของแอปเปิลที่ใช้ประมวลผลปัญญาประดิษฐ์ Apple Intelligence เป็นการนำ<a href=\"https://www.blognone.com/node/139662\">ชิปตระกูล M</a> มาใช้งาน ซึ่งแอปเปิลพบข้อจำกัดบางอย่าง ทำให้ต้องเลือกพัฒนาชิปสำหรับใช้กับเซิร์ฟเวอร์โดยเฉพาะ ชิปนี้สามารถรองรับงานซับซ้อน ที่ไม่จำเป็นสำหรับการใช้ในคอมพิวเตอร์หรือสมาร์ทโฟน บริษัทจึงเลือกร่วมมือกับ Broadcom ที่มีความเชี่ยวชาญด้านนี้</p>\n<p>รายงานบอกว่าแอปเปิลต้องการอัปเกรดระบบ Private Cloud Compute ของ Apple Intelligence ให้รองรับฟีเจอร์สนทนาต่อเนื่องของ Siri เพื่อให้แข่งขันกับ AI ของค่ายอื่นได้</p>\n<p>ที่มา: <a href=\"https://9to5mac.com/2024/12/11/apple-rumored-to-work-with-broadcom-on-first-server-chip-for-ai-putting-conversational-siri-timeline-in-focus/\">9to5Mac</a></p>\n<p><img src=\"https://www.blognone.com/sites/default/files/externals/9400a0dfaef96c7464408e02802b084c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/broadcom\">Broadcom</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61d9cbf3a98d7e66b054717e9a5bc3af9f07edd7d75e1601bb46e0856003ed7e","category":"Thai"}