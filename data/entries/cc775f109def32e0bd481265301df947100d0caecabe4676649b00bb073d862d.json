{"title":"OpenAI ทำสัญญาใช้ AI Infrastructure กับ CoreWeave มูลค่า 1.19 หมื่นล้านดอลลาร์ พร้อมเป็นผู้ถือหุ้น","link":"https://www.blognone.com/node/145199","date":1741697125000,"content":"<div><div><div><p>CoreWeave บริษัทให้บริการคลาวด์ที่เน้นจีพียู NVIDIA ประกาศทำข้อตกลงเพื่อให้บริการ AI Infrastructure กับ OpenAI โดยมีมูลค่าสัญญา 11,900 ล้านดอลลาร์ เพื่อรองรับความต้องการทรัพยากรประมวลผลของ OpenAI</p>\n<p>OpenAI ไม่ได้เพียงทำข้อตกลงใช้งานจีพียูเท่านั้น แต่บริษัทยังเข้ามาเป็นผู้ถือหุ้นใน CoreWeave ด้วย โดยได้หุ้นออกใหม่ของ CoreWeave มูลค่ารวม 350 ล้านดอลลาร์</p>\n<p>Sam Altman ซีอีโอ OpenAI กล่าวว่าการพัฒนาระบบ AI ขั้นสูง ต้องการทรัพยากรประมวลผลที่มากขึ้น การทำข้อตกลงกับ CoreWeave ทำให้รองรับโมเดล AI ใหม่ ที่มีความสามารถมากขึ้น และยังรองรับความต้องการของผู้ใช้งานหลายร้อยล้านคนทั่วโลก ข้อตกลงนี้ทำให้ OpenAI ขยายโครงสร้างการประมวลผลเพิ่มเติมจาก <a href=\"https://www.blognone.com/node/110967\">Microsoft</a>, <a href=\"https://www.blognone.com/node/140317\">Oracle</a> และ<a href=\"https://www.blognone.com/node/144241\">โครงการ Stargate</a> ที่บริษัทลงทุนร่วมกับ SoftBank</p>\n<p>ที่มา: <a href=\"https://www.prnewswire.com/news-releases/coreweave-announces-agreement-with-openai-to-deliver-ai-infrastructure-302397595.html\">CoreWeave</a></p>\n<p><img src=\"https://www.blognone.com/sites/default/files/externals/25bff1f0dfd7f76adc27332ce47ef7dd.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/coreweave\">CoreWeave</a></div><div><a href=\"/topics/cloud-computing\">Cloud Computing</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc775f109def32e0bd481265301df947100d0caecabe4676649b00bb073d862d","category":"Thai"}