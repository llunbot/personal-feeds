{"title":"Rustls รองรับโหมด FIPS เตรียมเดินหน้าพัฒนา OpenSSL API ไปวางแทนในแอปเดิมได้ทันที","link":"https://www.blognone.com/node/138475","date":1709228276000,"content":"<div><div><div><p>Rustls โครงการ<a href=\"https://www.blognone.com/node/122359\">ไลบรารีเข้ารหัสภาษา Rust</a> ที่วางแผนจะทำตัวเป็นไลบรารีทดแทน OpenSSL ออกเวอร์ชั่น 0.23.0 โดยเปลี่ยนไลบรารีระดับล่างมาเป็น <a href=\"https://crates.io/crates/aws-lc-rs\">AWS Libcrypto for Rust (aws-lc-rs)</a> ฟีเจอร์สำคัญคือการรองรับโหมด FIPS ที่จำเป็นต่อการเชื่อมต่อระบบของรัฐบาลกลางสหรัฐฯ และองค์กรหลายแห่งก็มักต้องการโหมดนี้ตามไปด้วย</p>\n<p>ที่ผ่านมา Rustls รองรับไลบรารีเข้ารหัสเบื้องหลังหลายตัว ทั้ง Rust Crypto, Mbed TLS, และ Boring SSL และเตรียมรองรับ SymCrypt ของไมโครซอฟท์เพิ่มอีกตัวในอนาคต จุดสำคัญของการเปลี่ยนมาใช้ aws-lc-rs เป็นตัวเริ่มต้นอีกอย่างคือประสิทธิภาพโดยรวมของ Rustls จะดีกว่า OpenSSL แล้ว และยังใช้แรมน้อยกว่าประมาณ 5 เท่าตัว</p>\n<p>เดิม Rustls นั้นสามารถใช้แทน OpenSSL ได้ใน Apache HTTP Server และ Curl เป้าหมายต่อไปหลังจากนี้คือการสร้างชั้น compatiblity เพื่อให้สามารถใช้ Rustls แทน OpenSSL ได้เป็นส่วนใหญ่</p>\n<p>ปัจจุบันโครงการ Rustls อยู่ภายใต้การดูแลของ ISRG ผู้ดูแลโครงการ Let's Encrypt โดยโครงการนี้ได้รับความสนับสนุนจาก AWS, Sovereign Tech Fund, Google, Fly.io, และ OpenSSF</p>\n<p>ที่มา - <a href=\"https://www.memorysafety.org/blog/rustls-with-aws-crypto-back-end-and-fips/\">MemorySafety.org</a></p>\n<p><img src=\"https://www.blognone.com/sites/default/files/externals/6adbf6cf3418201aeaa6aa54631d727c.png\" /></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/cryptography\">Cryptography</a></div><div><a href=\"/topics/security\">Security</a></div><div><a href=\"/topics/openssl\">OpenSSL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec858065e1ba8e8e141e40ade60c016368a00e661567e6c5fc2eca3e5b9dcfbc","category":"Thai"}