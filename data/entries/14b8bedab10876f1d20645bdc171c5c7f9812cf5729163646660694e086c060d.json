{"title":"Star Wars Jedi: Survivor วางขายเวอร์ชัน PS4 และ Xbox One วันที่ 17 กันยายน 2024","link":"https://www.blognone.com/node/141300","date":1723073931000,"content":"<div><div><div><p><a href=\"https://www.blognone.com/node/132445\">เกม Star Wars Jedi: Survivor ของค่าย EA/Respawn วางขายไปตั้งแต่เดือนเมษายน 2023</a> และ<a href=\"https://www.blognone.com/node/133619\">ทำผลงานออกมาดีในแง่เสียงวิจารณ์</a>กับยอดขาย แต่หลายคนอาจลืมกันไปแล้วว่า <a href=\"https://www.blognone.com/node/135096\">เกมสัญญาจะออกเวอร์ชันคอนโซลรุ่นก่อนหน้าคือ PS4 กับ Xbox One ด้วย</a></p>\n<p>ล่าสุด EA ประกาศแล้วว่า Star Wars Jedi: Survivor มีกำหนดขายบน PS4 กับ Xbox One ในวันที่ 17 กันยายน 2024 (ทิ้งช่วงจากพีซีและคอนโซลยุคใหม่ไป 1 ปีครึ่ง แต่ก็ยังไม่ลืมกัน) ในราคา 49.99 ดอลลาร์</p>\n<p>EA ระบุว่าเกมถูกปรับแต่งให้มีประสิทธิภาพดีเท่าที่ฮาร์ดแวร์ยุคเก่าสามารถรันไหว และยังจะออกอัพเดตเวอร์ชันพีซีตามมาให้ โดยปรับปรุงประสิทธิภาพทางเทคนิคและแก้บั๊กอีกหลายจุดด้วย</p>\n<p><a href=\"https://www.blognone.com/node/135912\">เกมซีรีส์ Star Wars Jedi ประกาศทำภาค 3 ต่อแล้ว</a> แม้ว่า<a href=\"https://www.blognone.com/node/138659\">ผู้กำกับสองภาคแรกคือ Stig Asmussen ลาออกไปเปิดบริษัทของตัวเอง Giant Skull</a> แล้วก็ตาม</p>\n<p>ที่มา - <a href=\"https://www.videogameschronicle.com/news/star-wars-jedi-survivor-is-coming-to-ps4-and-xbox-one-in-september/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/9fa33f9817ac9a3612ccfbc0d8ab3bc9.jpg\" /></p>\n<blockquote><p>The critically acclaimed <a href=\"https://twitter.com/hashtag/StarWarsJediSurvivor?src=hash&amp;ref_src=twsrc%5Etfw\">#StarWarsJediSurvivor</a> is coming to Xbox One and PlayStation 4 on September 17, 2024!Pre-order now!Xbox ➡️ <a href=\"https://t.co/wFlNBQefB2\">https://t.co/wFlNBQefB2</a>PlayStation ➡️ <a href=\"https://t.co/EduLFc6RMK\">https://t.co/EduLFc6RMK</a> <a href=\"https://t.co/dhhrrcc4Kh\">pic.twitter.com/dhhrrcc4Kh</a></p>\n<p>— EA Star Wars (@EAStarWars) <a href=\"https://twitter.com/EAStarWars/status/1820852880766841317?ref_src=twsrc%5Etfw\">August 6, 2024</a></p></blockquote>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/ea\">EA</a></div><div><a href=\"/topics/respawn\">Respawn</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14b8bedab10876f1d20645bdc171c5c7f9812cf5729163646660694e086c060d","category":"Thai"}