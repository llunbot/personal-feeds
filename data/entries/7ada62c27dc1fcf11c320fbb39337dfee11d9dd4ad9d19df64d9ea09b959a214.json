{"title":"Samsung เปิดตัว Samsung Galaxy Z Fold 5 บางและเบาลง ราคาเริ่มต้น 59,900 บาท","link":"https://www.blognone.com/node/135016","date":1690375254000,"content":"<div><div><div><p>นอกจาก <a href=\"https://www.blognone.com/node/135015\">Samsung Galaxy Z Flip 5</a> แล้ว ซัมซุงยังเปิดตัว Samsung Galaxy Z Fold 5 สมาร์ทโฟนพับได้จอใหญ่ ซึ่งซัมซุงบอกว่ามาพร้อมแบตเตอรีที่อยู่ได้นานขึ้น 4,400mAh โดยมีขนาดบางที่สุด และเบาที่สุดเท่าที่มีมาของ Galaxy Z Fold</p>\n<p>แนวคิดของ Galaxy Z Fold 5 ยังเป็นสมาร์ทโฟนสาย productivity ด้วยหน้าจอใหญ่ รองรับการใช้งานหลายหน้าต่าง การทำงานต่อเนื่องข้ามแอป ร่วมกับปากกา S Pen Fold ระบบทาสก์บาร์ยังปรับปรุงให้เรียกใช้งานสลับข้ามแอปได้รวดเร็วมากขึ้น โดยแสดงผล 4 แอปล่าสุดขึ้นมา ระบบลาก-วางที่รองรับการใช้งานพร้อมกันสองมือ ยังช่วยให้การทำงานสะดวกขึ้น</p>\n<p><img alt=\"No Description\" src=\"https://www.blognone.com/sites/default/files/externals/426b7ca1496aceaeeb1e931e65b47bed.jpg\" /></p>\n<p>สเป็กของ ใช้ชิป Snapdragon 8 Gen 2 ที่รองรับสำหรับ Galaxy โดยเฉพาะ เพื่อรองรับทั้งงาน AI และการเล่นเกมที่หลากหลาย หน้าจอหลักในการแสดงผลอยู่ที่ 7.6 นิ้ว ความสว่างเพิ่มขึ้นจากรุ่นก่อนหน้า 30% สูงสุดที่ 1,750 nits เห็นชัดเจนแม้อยู่ในที่กลางแจ้ง กล้องหลัก 50MP กล้องเทเลโฟโตออปติคัลซูม 3 เท่า 10MP กล้องมุมกว้าง 12MP กล้องหน้า 10MP และกล้องใต้จอ 4MP</p>\n<p><img alt=\"No Description\" src=\"https://www.blognone.com/sites/default/files/externals/ded2ac26dc5763f57a384d80a2fde267.jpg\" /></p>\n<p>Galaxy Z Fold 5 เปิดให้สั่งจองล่วงหน้าแล้วตั้งแต่วันนี้เป็นต้นไป สินค้าพร้อมจำหน่ายตั้งแต่ 11 สิงหาคม 2023 มีตัวเลือก 3 สี คือ Icy Blue, Phantom Black และ Cream ส่วนการสั่งช่องทางออนไลน์มีเพิ่มเติมคือสี Gray และสี Blue ราคาเริ่มต้น 59,900 บาท สำหรับรุ่น 256GB/12GB, 65,900 บาท สำหรับรุ่น 512GB/12GB และ 75,900 บาท สำหรับรุ่น 1TB/12GB โดยตอนนี้มีโปรโมชันสำหรับการจองล่วงหน้า ได้เครื่องความจุเพิ่มขึ้นสองเท่า พร้อมส่วนลดเก่าแลกใหม่</p>\n<p>Galaxy Z Fold 5 จะวางจำหน่ายในสี Icy Blue, Phantom Black และ Cream และสีพิเศษ ได้แก่ Gray, Blue วางขายเฉพาะที่ <a href=\"https://www.samsung.com/th/smartphones/galaxy-z-fold5/buy/\">samsung.com</a> ราคาดังนี้</p>\n<ul>\n<li>12GB+256GB – 59,900 บาท</li>\n<li>12GB+512GB – 65,900 บาท</li>\n<li>12GB+1TB – 75,900 บาท</li>\n</ul>\n<p>ที่มา: <a href=\"https://www.samsungmobilepress.com/press-releases/samsung-galaxy-z-flip5-and-galaxy-z-fold5-delivering-flexibility-and-versatility-without-compromise/\">ซัมซุง</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ada62c27dc1fcf11c320fbb39337dfee11d9dd4ad9d19df64d9ea09b959a214","category":"Thai"}