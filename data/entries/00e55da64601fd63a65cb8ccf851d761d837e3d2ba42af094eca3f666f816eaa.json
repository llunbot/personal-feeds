{"title":"YouTube เปิดตัว Peak Points ใช้ AI เลือกช่วงเวลาที่คนดูมีส่วนร่วมมากสุด เพื่อแทรกโฆษณาต่อ","link":"https://www.blognone.com/node/146434","date":1747375594000,"content":"<span>YouTube เปิดตัว Peak Points ใช้ AI เลือกช่วงเวลาที่คนดูมีส่วนร่วมมากสุด เพื่อแทรกโฆษณาต่อ</span>\n\n  <div>\n    <div>Body</div>\n              <div><p>YouTube เปิดตัวฟีเจอร์ “Peak Points” ที่ใช้ AI ของ Gemini วิเคราะห์วิดีโอ เพื่อระบุช่วงเวลาที่ผู้ใช้มีอารมณ์ร่วม หรือมีส่วนร่วมสูงที่สุด จากนั้นโฆษณาจะถูกแทรกทันทีหลังจากช่วงเวลานั้น ทำให้ผู้ใช้กดข้ามโฆษณายากขึ้น และอาจเพิ่มประสิทธิภาพให้กับนักลงโฆษณามากขึ้น</p>\n<p>แนวทางนี้จะมีเป้าหมายเพื่อเพิ่มการจดจำโฆษณา และอัตราการคลิก (CTR) แต่ก็อาจสร้างประสบการณ์ที่รบกวนผู้ชมมากขึ้น โดยเฉพาะเมื่อโฆษณาขัดจังหวะช่วงที่เนื้อหาเข้มข้นหรือเร้าอารมณ์</p>\n<p>อย่างไรก็ตาม สำหรับครีเอเตอร์ นี่อาจหมายถึงรายได้จากโฆษณาที่สูงขึ้น</p>\n<p>กลยุทธ์โดยรวมของ YouTube ดูเหมือนจะเน้นกระตุ้นให้ผู้ใช้สมัครสมาชิก YouTube Premium พร้อมกับเดินหน้าจัดการกับตัวบล็อกโฆษณา และทดลองฟีเจอร์โฆษณาแบบชอปปิ้ง รวมถึงฟีเจอร์ที่ลองให้ผู้ใช้ดูวิดีโอบางส่วนโดยไม่มีโฆษณา</p>\n<p>ที่มา: <a href=\"https://techcrunch.com/2025/05/14/youtube-viewers-will-start-seeing-ads-after-peak-moments-in-videos/\">TechCrunch</a> และ <a href=\"https://www.digitaltrends.com/home-theater/youtube-will-use-ai-to-make-ads-annoyingly-difficult-to-skip/\">Digital Trends</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Fri, 05/16/2025 - 13:06</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00e55da64601fd63a65cb8ccf851d761d837e3d2ba42af094eca3f666f816eaa","category":"Thai"}