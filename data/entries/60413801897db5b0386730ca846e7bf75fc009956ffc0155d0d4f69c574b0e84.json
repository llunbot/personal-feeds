{"title":"iPhone 16 รุ่นที่ขายในไทย ยังมีถาดใส่ซิมอยู่เหมือนเดิม","link":"https://www.blognone.com/node/141927","date":1725917184000,"content":"<div><div><div><p>ข้อมูลทางเทคนิคของ iPhone 16, iPhone 16 Plus, iPhone 16 Pro และ iPhone 16 Pro Max <a href=\"https://www.apple.com/th/iphone-16-pro/specs/\">ในเว็บไซต์แอปเปิลประเทศไทย</a> ระบุว่า iPhone ใหม่ทั้งสี่รุ่น ยังมีถาดใส่นาโนซิมต่อไป (แม้แต่รูปที่ใช้โฆษณาก็มี) ซึ่งเหมือนกับ iPhone ที่ขายทุกประเทศทั่วโลกยกเว้นสหรัฐอเมริกา</p>\n<p>แอปเปิลมีแนวทางผลักดัน eSIM มาตั้งแต่ <a href=\"https://www.blognone.com/node/130289\">iPhone 14 เฉพาะในอเมริกา</a>ที่เลิกใช้ถาดใส่ซิม เป็นการรองรับเฉพาะ eSIM สูงสุด 2 เลขหมาย ขณะที่ iPhone ที่ขายนอกอเมริกายังมีถาดใส่ซิม และก็รองรับโหมดใช้งานแบบ eSIM คู่ด้วย</p>\n<p>ก่อนหน้านี้ iPad Air และ iPad Pro รุ่นใหม่ ได้<a href=\"https://www.blognone.com/node/139628\">ยกเลิกถาดใส่ซิม</a>สำหรับรุ่น Wi-Fi + Cellular ซึ่งรวมทั้งเครื่องที่ขายในประเทศไทยด้วย จึงอาจทำให้หลายคนสงสัยว่า iPhone 16 ที่ขายในไทยจะยังมีถาดใส่ซิมหรือไม่</p>\n<p>ที่มา: <a href=\"https://www.macrumors.com/2024/09/09/iphone-16-models-still-have-sim-slot-outside-us/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/751ff9096ca59f887110d9e9567270b2.jpeg\" /></p>\n<p>เทียบกับรูป iPhone 16 Pro ที่ใช้ในอเมริกา</p>\n<p><img alt=\"No Description\" src=\"https://www.blognone.com/sites/default/files/externals/ab6f67c836452bc5029f2022578d011f.jpg\" /></p>\n</div></div></div><div><div>Topics: </div><div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-16\">iPhone 16</a></div><div><a href=\"/topics/apple\">Apple</a></div><div><a href=\"/topics/esim\">eSIM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60413801897db5b0386730ca846e7bf75fc009956ffc0155d0d4f69c574b0e84","category":"Thai"}