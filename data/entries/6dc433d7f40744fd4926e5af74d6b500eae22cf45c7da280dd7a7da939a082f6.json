{"title":"นินเทนโดถือหุ้นทั้งหมด 100% ของ Monolith Soft ผู้สร้าง Xenoblade Chronicles แล้ว","link":"https://www.blognone.com/node/143598","date":1733963935000,"content":"<div><div><div><p>นินเทนโดเข้าถือหุ้นทั้งหมด 100% ของสตูดิโอ Monolith Soft ผู้สร้างเกม Xenoblade Chronicles แล้ว</p>\n<p>นินเทนโดซื้อหุ้นของ Monolith Soft ต่อจาก Namco ในปี 2007 โดยตอนนั้นถือหุ้น 80% แล้วค่อยๆ ขยับเพิ่มมาเป็น 96% ในปี 2011 ส่วนอีก 4% สุดท้ายนั้นเป็นของกลุ่มผู้ก่อตั้งสตูดิโอคือ Hirohide Sugiura, Tetsuya Takahashi, Yasuyuki Honne จนถึงเมื่อต้นปี 2024</p>\n<p>ข้อมูลบนเว็บไซต์ Monolith Soft ระบุว่าตอนนี้นินเทนโดถือหุ้นทั้งหมด 100% แล้ว นับสถานะเป็นสตูดิโอ 1st party ได้อย่างสมบูรณ์ แม้ก่อนหน้านี้ก็อาจเป็น 1st party ในทางพฤตินัยอยู่แล้วก็ตาม</p>\n<p>ผลงานของ Monolith Soft คือเกมตระกูล Xeno ทั้งหมด ไล่มาตั้งแต่ Xenogear (ในยุค Square), Xenosaga ไล่มาจนถึง Xenoblade Chronicles ทั้ง 4 ภาคคือ 1-2-3-X</p>\n<p>ที่มา - <a href=\"https://www.monolithsoft.co.jp/company/#overview\">Monolith Soft</a>, <a href=\"https://www.nintendolife.com/news/2024/12/nintendo-now-officially-owns-100percent-of-monolith-soft\">Nintendolife</a></p>\n<p><img src=\"https://www.blognone.com/sites/default/files/externals/7ef781bb2ad850202381a97d82feda4f.jpg\" /></p>\n</div></div></div><div><div>Topics: </div><div><div><a href=\"/topics/xenoblade-chronicles\">Xenoblade Chronicles</a></div><div><a href=\"/topics/nintendo\">Nintendo</a></div><div><a href=\"/topics/stock\">Stock</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dc433d7f40744fd4926e5af74d6b500eae22cf45c7da280dd7a7da939a082f6","category":"Thai"}