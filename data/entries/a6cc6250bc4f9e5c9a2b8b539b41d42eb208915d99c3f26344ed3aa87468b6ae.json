{"title":"[ลือ] watchOS 10 จะเพิ่มฟีเจอร์ Widgets ในหน้าหลักของ Apple Watch แบบเดียวกับ iOS","link":"https://www.blognone.com/node/133637","date":1682909496000,"content":"<div><div><div><p>Mark Gurman จาก Bloomberg อัพเดตข้อมูลสินค้าใหม่แอปเปิลในจดหมายข่าวรายสัปดาห์ Power On โดยคราวนี้เขาลงรายละเอียดมากขึ้นของ watchOS 10 ระบบปฏิบัติการของ Apple Watch ที่จะเปิดตัวในงาน WWDC เดือนหน้า ซึ่งก่อนหน้านี้เขาบอกว่ามีไฮไลท์เป็นการเปลี่ยนแปลงอินเทอร์เฟซใหม่</p>\n<p>เขาบอกว่า watchOS 10 มีจุดขายคือ Widgets ที่สามารถปรับแต่งข้อมูลเบื้องต้นแต่ละแอป แสดงผลในแถบเดียว คล้ายกับ Widgets ที่เริ่ม<a href=\"https://www.blognone.com/node/117076\">ใช้มาตั้งแต่ iOS 14</a> นั่นคือปรับแต่งได้ใน Watch Face หน้าหลัก และแถบ stack ด้านข้าง นอกจากนี้แอปเปิล<strong>อาจ</strong>เปลี่ยนการควบคุม จากเดิมเมื่อกดปุ่ม Digital Crown ด้านข้าง จะเรียกหน้า Home ที่รวมไอคอนแอปทั้งหมด เปลี่ยนเป็นเรียกหน้า Widgets แทน</p>\n<p>แนวคิดพื้นฐานของ watchOS 10 คือการแสดงข้อมูลพื้นฐานที่ผู้ใช้งานอยากเห็นในหน้าปัดให้มากที่สุด จึงนำมาสู่การเพิ่มฟีเจอร์ Widgets นั่นเอง ทั้งนี้ส่วน Watch Face เดิมก็ยังคงมีอยู่</p>\n<p>ระบบ Widgets ไม่ใช่ของใหม่เสียทีเดียวสำหรับ ในการเปิดตัว <a href=\"https://www.blognone.com/node/60241\">Apple Watch รุ่นแรก</a> แอปเปิลมีฟีเจอร์ที่เรียกว่า Glances รวมข้อมูลสำคัญแต่ละแอปแบบปัดไปเรื่อย ๆ ซึ่งตัดออกในเวลาต่อมา เพื่อโฟกัสที่ Watch Face, ระบบแจ้งเตือน และมัลติทาสก์</p>\n<p>ที่มา: <a href=\"https://www.bloomberg.com/news/newsletters/2023-04-30/watchos-10-details-apple-watch-to-gain-widgets-as-part-of-new-software-at-wwdc-lh3f71uv\">Bloomberg</a></p>\n<p><img src=\"https://www.blognone.com/sites/default/files/externals/ff26d3bd5e0128d1e996d66cfe5c8667.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-watch\">Apple Watch</a></div><div><a href=\"/topics/rumors\">Rumors</a></div><div><a href=\"/topics/watchos\">watchOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6cc6250bc4f9e5c9a2b8b539b41d42eb208915d99c3f26344ed3aa87468b6ae","category":"Thai"}