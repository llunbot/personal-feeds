{"title":"Android เปลี่ยนมาใช้ Vulkan เป็น API กราฟิก, รัน OpenGL ES ของเดิมบน Vulkan","link":"https://www.blognone.com/node/145267","date":1741929062000,"content":"<div><div><div><p>กูเกิลประกาศใช้ Vulkan เป็น official graphic API หลักของระบบปฏิบัติการ Android แทน OpenEL GS ที่ใช้มายาวนาน ใน Android 16 เป็นต้นไป กูเกิลจะเรนเดอร์ทุกอย่างด้วย Vulkan ทั้งหมดแล้ว</p>\n<p><a href=\"https://www.blognone.com/node/79982\">ระบบปฏิบัติการ Android รองรับ Vulkan มาตั้งแต่ Android 7.0 Nougat</a> ในปี 2016 และรองรับทั้ง Vulkan กับ OpenGL ES มาโดยตลอด ข้อดีของ Vulkan คือเป็น API ที่ใหม่กว่า รองรับฟีเจอร์ใหม่ๆ อย่าง ray tracing และให้ประสิทธิภาพดีกว่า</p>\n<p>เมื่อตอน <a href=\"https://www.blognone.com/node/139789\">Android 15</a> กูเกิลประกาศแผนว่าจะใช้ Vulkan เป็นดีฟอลต์ ส่วนแอพที่เขียนมาสำหรับ OpenGL ES ของเดิมจะไปขี่อยู่บน <a href=\"https://chromium.googlesource.com/angle/angle\">ANGLE เลเยอร์ที่แปลง OpenGL ES API มารันอยู่บน Vulkan อีกที</a> ข่าวนี้คือเป็นการเปลี่ยนแปลงจริงๆ ตามแผนที่เคยประกาศไว้</p>\n<p><img src=\"https://www.blognone.com/sites/default/files/externals/a7fc6e48a9dbb6b9dda27cdb449c3b7d.png\" alt=\"\" /></p>\n<p>นอกจากเรื่อง Vulkan แล้ว กูเกิลยังประกาศปรับปรุง <a href=\"https://www.blognone.com/node/138889\">Dynamic Performance Framework (ADPF) เฟรมเวิร์คปรับแต่งประสิทธิภาพเกมตามอุณหภูมิชิป ที่ร่วมพัฒนากับ MediaTek</a> ตอนนี้ชิปของ MediaTek ทุกตัวที่มีฟีเจอร์ MediaTek Adaptive Game Technology (MAGT) สามารถทำงานร่วมกับ ADPF ได้แล้ว และเกมเอนจินดังๆ ได้แก่ Unity กับ Unreal ก็รองรับ ADPF แล้วเช่นกัน</p>\n<p>ที่มา - <a href=\"https://android-developers.googleblog.com/2025/03/building-excellent-games-with-better-graphics-and-performance.html\">Android Developers</a></p>\n</div></div></div><div><div>Topics: </div><div><div><a href=\"/topics/vulkan\">Vulkan</a></div><div><a href=\"/topics/opengl\">OpenGL</a></div><div><a href=\"/topics/android\">Android</a></div><div><a href=\"/topics/graphic\">Graphic</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67e2617879cdb8547dbbe53076b91791d86ae198b94ce9556bc9a3899fc0f633","category":"Thai"}