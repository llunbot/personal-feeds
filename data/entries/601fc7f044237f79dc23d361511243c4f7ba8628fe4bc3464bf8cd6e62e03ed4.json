{"title":"Android เพิ่ม Restore Credentials API ช่วยผู้ใช้ย้ายเครื่องใหม่ ไม่ต้องล็อกอินแอพซ้ำอีก","link":"https://www.blognone.com/node/143285","date":1732281330000,"content":"<div><div><div><p>Android เพิ่มฟีเจอร์ Restore Credentials ภายใต้ Credential Manager API ให้นักพัฒนาแอพสามารถคืนค่าแอพของผู้ใช้เวลาย้ายเครื่อง โดยผู้ใช้ไม่จำเป็นต้องล็อกอินใหม่อีกครั้ง</p>\n<p>หลักการของ Restore Credentials คือแอพจะบันทึก restore key เข้าไปใน Android Credential Manager ของเครื่อง ซึ่งจะแบ็คอัพคีย์เหล่านี้ไว้บนคลาวด์ของกูเกิลให้ด้วย เมื่อผู้ใช้ย้ายเครื่องใหม่ โอนถ่ายตัวไฟล์แอพ ข้อมูล และคีย์ มายังเครื่องใหม่ แอพจะขอ restore key เพื่อล็อกอินบัญชีผู้ใช้อีกรอบ ผู้ใช้เปิดแอพมาครั้งแรกจึงไม่ต้องล็อกอินใหม่อีกเลย</p>\n<p>กูเกิลบอกว่า restore key เป็น public key ที่เข้ากันได้กับระบบจัดการ passkey / FIDO 2 จึงผ่านมาตรฐานความปลอดภัยที่ใช้ในอุตสาหกรรมอยู่แล้ว</p>\n<p>ฟีเจอร์นี้จำเป็นต้องให้นักพัฒนาแอพรองรับ (ใช้ผ่าน Jetpack Credential Manager) จึงจะใช้งานได้ และรองรับย้อนกลับไปจนถึง Android 9</p>\n<p>ที่มา - <a href=\"https://android-developers.googleblog.com/2024/11/maintain-strong-user-relationships-with-restore-credentials.html\">Android Developers</a></p>\n<p><img alt=\"No Description\" src=\"https://www.blognone.com/sites/default/files/externals/89008b1577cccb7fcdfc480cd3e54d7b.png\" /></p>\n<p><img alt=\"No Description\" src=\"https://www.blognone.com/sites/default/files/externals/fa826fea0dff6334fe08ae45576230bf.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"601fc7f044237f79dc23d361511243c4f7ba8628fe4bc3464bf8cd6e62e03ed4","category":"Thai"}