{"title":"กูเกิลแจก Gemini Advance ให้นักเรียนนักศึกษาใช้ฟรี 1 ปี (เฉพาะในสหรัฐ)","link":"https://www.blognone.com/node/145939","date":1745024106000,"content":"<div><div><div><p>กูเกิลประกาศแจก Google One AI Premium ให้นักเรียนนักศึกษาทุกคนในสหรัฐอเมริกา<strong>ฟรี</strong>เป็นเวลา 1 ปี</p>\n<p>สิ่งที่ได้คือพื้นที่สตอเรจของ Google Account ขนาด 2TB, <a href=\"https://www.blognone.com/node/138115\">บริการ Gemini Advanced แบบพรีเมียม</a> ได้ใช้ฟีเจอร์และโมเดลตัวใหม่ล่าสุด, <a href=\"https://www.blognone.com/node/144593\">บริการ NotebookLM Plus</a>, <a href=\"https://www.blognone.com/node/138343\">Google Workspace แบบพรีเมียมพลัง Gemini</a> ซึ่งปกติแล้วขายในราคา 19.99 ดอลลาร์ต่อเดือน (ราคาไทยขาย 750 บาท)</p>\n<p>ผู้ที่รับสิทธินี้ได้ต้องเป็นนักเรียนนักศึกษาในสหรัฐอเมริกา ต้องยืนยันสถานะด้วยอีเมล .edu ภายใน 30 มิถุนายน 2025 (แต่สิทธิจะอยู่กับบัญชีส่วนตัว ไม่ใช่บัญชีนักเรียน) ซึ่งถ้า<a href=\"https://gemini.google/students/\">กดรับสิทธิ</a>วันนี้จะได้ใช้แพ็กเกจฟรีไปจนถึง 30 มิถุนายน 2026 หรือประมาณ 15 เดือน</p>\n<p>กูเกิลไม่ได้อธิบายเหตุผลว่าทำไมถึงใจดีขนาดนี้ แต่ก็เป็นไปได้สูงว่าบริการ Gemini ได้รับความนิยมตามหลัง ChatGPT อยู่มาก กูเกิลจึงพยายามไล่กวดด้วยการแจกฟรี เพื่อให้กลุ่มนักเรียนนักศึกษาคุ้นเคยกับบริการฝั่ง Gemini นั่นเอง</p>\n<p>ที่มา - <a href=\"https://blog.google/products/gemini/google-one-ai-premium-students-free/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/5e2c60c9f43d439dfb58200adc06b31c.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-one\">Google One</a></div><div><a href=\"/topics/google\">Google</a></div><div><a href=\"/topics/education\">Education</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71a3a444b011905a9fda20a275ac925a07bb714d1e739da0b19ee1a8353bdcd4","category":"Thai"}