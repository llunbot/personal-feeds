{"title":"พนักงาน U.S. Digital Service ลาออก 21 คน ประท้วงภารกิจใหม่หลังเปลี่ยนเป็น DOGE","link":"https://www.blognone.com/node/144937","date":1740553487000,"content":"<div><div><div><p><a href=\"https://www.blognone.com/node/144236\">การตั้งหน่วยงาน Department of Government Efficiency หรือ DOGE</a> ของรัฐบาล Donald Trump เป็นการโอนหน่วยงานเดิมที่มีอยู่แล้วคือ <a href=\"https://www.usds.gov/\">หน่วยบริการดิจิทัลภาครัฐ United States Digital Service (USDS)</a> มาเปลี่ยนชื่อเป็น United States DOGE Service</p>\n<p>จากการเข้ามาบริหารของ Elon Musk ในช่วง 2 เดือนที่ผ่านมา ล่าสุดมีพนักงานของ USDS เดิมจำนวน 21 ราย ยื่นใบลาออกต่อหัวหน้าคณะทำงาน (Chief of Staff) ของทำเนียบขาวแล้ว โดยให้เหตุผลว่าไม่ต้องการนำความเชี่ยวชาญของตัวเองไปสนับสนุนภารกิจของ DOGE ซึ่งเป็นการทำลายระบบไอทีของรัฐบาล ทำให้ข้อมูลส่วนตัวของชาวอเมริกันตกอยู่ในความเสี่ยง และยกเลิกบริการภาครัฐที่สำคัญ</p>\n<p>สำนักข่าว AP บอกว่าได้อ่านจดหมายลาออกฉบับนี้ แต่ตัวจดหมายฉบับเต็มไม่ได้เผยแพร่ต่อสาธารณะ ก่อนหน้านี้มีพนักงาน USDS โดนปลดไปแล้วประมาณ 40 คน เหลือประมาณ 65 คน และล่าสุดคือลาออกไปอีก 21 คน</p>\n<p>ที่มา - <a href=\"https://www.cbsnews.com/news/doge-staffers-resign-us-digital-service/\">CBS</a>, <a href=\"https://abcnews.go.com/amp/Politics/wireStory/21-federal-technology-staffers-resign-musk-doge-slash-119165963\">ABC</a></p>\n<p><img alt=\"No Description\" src=\"https://www.blognone.com/sites/default/files/externals/ca02d842e74993e11872e6ecba3e38da.jpeg\" /></p>\n</div></div></div><div><div>Topics: </div><div><div><a href=\"/topics/doge\">DOGE</a></div><div><a href=\"/topics/usa\">USA</a></div><div><a href=\"/topics/government\">Government</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a3bcbf943b707ea3712e8f21f74d0106a490b3f87d034629a47aa0e3e4bfb71","category":"Thai"}