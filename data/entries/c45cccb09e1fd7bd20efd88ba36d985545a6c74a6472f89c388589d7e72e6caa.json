{"title":"โซนี่เปิดตัว XYN โซลูชันสร้าง Spatial Content ในโลก 3D พร้อมแว่นต้นแบบตัวใหม่","link":"https://www.blognone.com/node/144033","date":1736490561000,"content":"<div><div><div><p>เก็บตกของใหม่จากโซนี่ในงาน CES 2025 คือ XYN (อ่านว่า \"ซิน\") เป็นโซลูชันฮาร์ดแวร์ผสมซอฟต์แวร์ ใช้สร้างคอนเทนต์แบบ spatial content ในโลกเสมือน 3D</p>\n<p>ตัวอย่างการใช้งานคือ การใช้กล้องสแกนวัตถุต่างๆ ในโลกจริง แล้วแปลงเป็นวัตถุในโลก 3D ได้เลย, การจับความเคลื่อนไหวของมนุษย์ (motion capture) และการถ่ายภาพพื้นหลังแล้วแปลงเป็นสิ่งก่อสร้างต่างๆ ในโลกเสมือน</p>\n<p>โซนี่บอกว่า XYN จะทำงานร่วมกับเครื่องมือของบริษัทอื่นๆ เพื่อสร้าง workflow ที่ยืดหยุ่นในการทำงาน ใช้ได้กับทั้งภาพยนตร์ แอนิเมชัน เกม และการใช้งานในภาคอุตสาหกรรม</p>\n<p>โซลูชัน XYN ยังมาพร้อมกับแว่น 3D ตัวใหม่ชื่อ XYN Headset ที่ยังมีสถานะเป็นต้นแบบ (แล้ว PS VR2 ของพี่ล่ะ!) มีจอแสดงผล OLED 4K และแสดงวิดีโอแบบ see-through ตอนนี้ยังไม่ได้วางขายจริง แต่จะเริ่มทดสอบการใช้งานกับ Sony Pictures Animation</p>\n<p>ที่มา - <a href=\"https://www.sony.net/corporate/information/news/202501/25-001E/\">Sony</a></p>\n<p><img alt=\"No Description\" src=\"https://www.blognone.com/sites/default/files/externals/9b0e1ef082d286d477c2d93fcacc93a9.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c45cccb09e1fd7bd20efd88ba36d985545a6c74a6472f89c388589d7e72e6caa","category":"Thai"}