{"title":"Spotify เตรียมปิดการทำงานของฮาร์ดแวร์อุปกรณ์เสริม Car Thing ปลายปีนี้","link":"https://www.blognone.com/node/139935","date":1716513813000,"content":"<div><div><div><p>Spotify ประกาศปิดการทำงานของ Car Thing อุปกรณ์เสริมในรถยนต์เพื่อใช้ควบคุมการฟังเพลง มีผลตั้งแต่ 9 ธันวาคม 2024 เป็นต้นไป โดยจะไม่สามารถใช้งานได้อีก ซึ่ง Spotify แนะนำให้นำไป Factory Reset แล้วกำจัดเป็นขยะอิเล็กทรอนิกส์ต่อไป ไม่มีโปรแกรมรับซื้อคืนหรือคืนเงินให้ลูกค้า</p>\n<p>Car Thing เป็นการทดสอบเข้าสู่ธุรกิจฮาร์ดแวร์ของ Spotify โดยเริ่มเปิดตัวเป็นสินค้าต้นแบบ<a href=\"https://www.blognone.com/node/109841\">ตั้งแต่ปี 2019</a> เริ่มขายให้ลูกค้าทั่วไป<a href=\"https://www.blognone.com/node/127291\">เมื่อต้นปี 2022</a> จากนั้นไม่กี่เดือนก็<a href=\"https://www.blognone.com/node/129549\">ประกาศหยุดผลิตสินค้า</a> การประกาศหยุดสนับสนุนและปิดการทำงานเมื่อเวลาผ่านมา 2 ปี จึงดูไม่ใช่เรื่องเกินคาดนัก</p>\n<p>Spotify บอกว่าสำหรับการใช้งานแอปบนรถยนต์นั้น ยังสามารถใช้ช่องทางอื่นได้ต่อไป เช่น การเชื่อมต่อแอปในสมาร์ทโฟนกับบลูทูธในรถยนต์ หรือผ่านสายเชื่อมต่อ เป็นต้น</p>\n<p>ที่มา: <a href=\"https://support.spotify.com/us/article/car-thing-discontinued/\">Spotify</a></p>\n<p><img src=\"https://www.blognone.com/sites/default/files/externals/5faa64ce8eb11b5eed55442653bdbf2c.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/hardware\">Hardware</a></div><div><a href=\"/topics/gadget\">Gadget</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"617d03cd72d30e0954e1ae8f3a59b9a2947a12a1971d81138b21fab3e95d8592","category":"Thai"}