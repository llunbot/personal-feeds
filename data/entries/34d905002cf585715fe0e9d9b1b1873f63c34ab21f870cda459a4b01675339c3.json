{"title":"Instagram ทดสอบการแชร์ Stories แบบจำกัดกลุ่มย่อย คล้าย Facebook Lists","link":"https://www.blognone.com/node/136126","date":1696637776000,"content":"<div><div><div><p>Adam Mosseri หัวหน้าทีม Instagram เปิดเผยว่าตอนนี้ Instagram กำลังทดสอบให้ผู้ใช้งานแชร์ Stories แบบกำหนดคนมองเห็นได้เป็นกลุ่มย่อย ๆ ตามที่กำหนด คล้ายกับ <a href=\"https://www.blognone.com/node/81458\">Facebook Lists</a></p>\n<p>ปัจจุบัน Instagram Stories สามารถกำหนดค่าการแชร์แบบจำกัดได้เฉพาะวงเขียว Close Friends การเพิ่ม List กลุ่มย่อยที่กำหนดเองได้เพิ่มเติมน่าจะทำให้ผู้ใช้งานควบคุมความเป็นส่วนตัวได้มากยิ่งขึ้น</p>\n<p>Mosseri ประกาศการทดสอบฟีเจอร์นี้ผ่าน Broadcast ของเขา และถามผู้ติดตามว่าถ้ามีฟีเจอร์นี้จะใช้กันหรือไม่ ดังนั้นยังไม่สามารถสรุปได้ว่าระบบ List จะเปิดใช้งานทั่วไปหรือไม่</p>\n<p>ที่มา: <a href=\"https://www.engadget.com/instagram-is-testing-multiple-audience-lists-for-stories-050150933.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/424ce1ecf771cbcfba2d94e56450ff95.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34d905002cf585715fe0e9d9b1b1873f63c34ab21f870cda459a4b01675339c3","category":"Thai"}