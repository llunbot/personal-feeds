{"title":"Honda เซ็นสัญญากูเกิล ใช้ Android Automotive ในรถ เริ่มครึ่งหลังปี 2022","link":"https://www.blognone.com/node/124927","date":1632465822000,"content":"<div><div><div><p>กูเกิลเซ็นสัญญา Honda เป็นบริษัทรถยนต์รายล่าสุดที่จะใช้ระบบปฏิบัติการ Android Automotive ในรถยนต์ ผลคือรถยนต์ของ Honda รุ่นที่ขายในอเมริกาเหนือ นับตั้งแต่ครึ่งหลังของปี 2022 เป็นต้นไป (ยังไม่ระบุชื่อรุ่น) จะมี Android Automotive ฝังมาให้ตั้งแต่โรงงาน ใช้งานแอพอย่าง Google Maps, Google Assistant, Google Play ได้ในตัวโดยไม่ต้องเชื่อมต่อกับสมาร์ทโฟนเลย</p>\n<p>Android Automotive เป็นระบบปฏิบัติการ Android เวอร์ชันที่ใช้งานในรถยนต์โดยตรง (ต่างจาก Android Auto ที่เป็นการรันจากมือถือ) ก่อนหน้านี้ กูเกิลเซ็นสัญญากับบริษัทรถยนต์บางแห่งเพื่อใช้งานแล้ว เช่น <a href=\"https://www.blognone.com/node/118013\">Volvo Polestar 2</a>, <a href=\"https://www.blognone.com/node/120963\">Ford</a>, <a href=\"https://www.blognone.com/node/123106\">GM/GMC Hummer</a> และ Renault-Nissan-Mitsubishi</p>\n<p>ที่มา - <a href=\"https://hondanews.com/en-US/releases/honda-and-google-collaborate-on-in-vehicle-connected-services\">Honda</a>, <a href=\"https://blog.google/products/assistant/upgrade-your-drive-google-your-copilot/\">Google</a></p>\n<p><img src=\"https://www.blognone.com/sites/default/files/externals/339f5cc3c89aabe77a90f20f26b94b81.jpg\" /></p>\n<p>ภาพจาก Honda</p>\n</div></div></div><div><div>Topics: </div><div><div><a href=\"/topics/honda\">Honda</a></div><div><a href=\"/topics/android-automotive\">Android Automotive</a></div><div><a href=\"/topics/automobile\">Automobile</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e17e01c2f944a82e3c6c40017b639215afdeaa1852da27c30b2101fce2fb4332","category":"Thai"}