{"title":"เปิดตัว Azure Linux ดิสโทรลินุกซ์ของไมโครซอฟท์ ใช้โฮสต์คอนเทนเนอร์ใน AKS","link":"https://www.blognone.com/node/134043","date":1685192317000,"content":"<div><div><div><p>สัปดาห์ที่ผ่านมา ไมโครซอฟท์เปิดตัวดิสโทรลินุกซ์ของตัวเอง Azure Linux อย่างเป็นทางการ (general availability) มันจะถูกใช้เป็นโฮสต์ในการรันคอนเทนเนอร์บนบริการ Azure Kubernetes Service (AKS) ทำให้ AKS มีโฮสต์เป็นลินุกซ์ด้วยแล้ว</p>\n<p>จริงๆ แล้วโครงการ Azure Linux ไม่ใช่ของใหม่ เพราะ<a href=\"https://www.blognone.com/node/123766\">ทดสอบมาสักพักแล้วในชื่อโค้ดเนม CBL-Mariner</a> หลังจากทดสอบมานาน 2 ปีก็ได้ฤกษ์เปิดให้คนทั่วไปใช้กัน</p>\n<p>Azure Linux เป็นระบบปฏิบัติการขนาดเบา เน้นเสถียรภาพ และปรับแต่งมาเพื่อ Azure โดยเฉพาะ อัพเดตต่างๆ จะต้องผ่านการทดสอบ Azure validation test ก่อนเสมอ นอกจากนี้เมื่อจำนวนแพ็กเกจมีน้อย ปริมาณแพตช์ความปลอดภัยที่ต้องใช้งานก็น้อยลง และไมโครซอฟท์ยังคอยเฝ้าระวังปัญหา supply chain attack ให้กับซอฟต์แวร์ต่างๆ ด้วย</p>\n<p>Azure Linux เป็นดิสโทรที่ไมโครซอฟท์พัฒนาขึ้นเองทั้งหมด โดยไม่ได้ fork มาจากดิสโทรชื่อดังตัวอื่นๆ ส่วนผู้ให้บริการคลาวด์รายอื่นอย่าง AWS ก็มีดิสโทรลินุกซ์ของตัวเองสำหรับใช้บนคลาวด์แบบเดียวกันชื่อ <a href=\"https://www.blognone.com/node/133036\">Amazon Linux</a> ที่เวอร์ชันปัจจุบันอิงจาก Fedora</p>\n<p>ที่มา - <a href=\"https://techcommunity.microsoft.com/t5/azure-infrastructure-blog/introducing-the-azure-linux-container-host-for-aks/ba-p/3824101\">Microsoft</a>, <a href=\"https://www.theregister.com/2023/05/26/microsoft_azure_linux_container/\">The Register</a></p>\n<p><img src=\"https://www.blognone.com/sites/default/files/externals/e0c470311d218c465b49a597b9f92734.png\" alt /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/microsoft\">Microsoft</a></div><div><a href=\"/topics/linux\">Linux</a></div><div><a href=\"/topics/operating-system\">Operating System</a></div><div><a href=\"/topics/kubernetes\">Kubernetes</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"58370477c4980271b336ec4407178ada4b0b807e512448195c0e79ce9ec5b9c3","category":"Thai"}