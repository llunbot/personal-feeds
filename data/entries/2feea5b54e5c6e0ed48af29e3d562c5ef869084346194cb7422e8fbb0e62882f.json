{"title":"Spotify ถอดปุ่มเล่นเพลงแบบ shuffle จากหน้าอัลบั้มทุกศิลปิน ตามข้อเสนอของ Adele","link":"https://www.blognone.com/node/125939","date":1637545972000,"content":"<div><div><div><p>Spotify ได้เปลี่ยนแปลงค่าเริ่มต้นในการเล่นเพลง โดยในหน้าอัลบั้มของทุกศิลปิน ปุ่มเล่นเพลงจะเล่นตามลำดับเพลงในอัลบั้มเป็นค่าเริ่มต้น ไม่มีการเริ่มเล่นแบบสุ่มเพลงหรือ Shuffle</p>\n<p>ข้อเสนอนี้มาจาก Adele ซึ่งเพิ่งออกอัลบั้มใหม่ 30 เมื่อวันศุกร์ที่ผ่านมา โดย Adele ได้ทวีตว่า การจัดเรียงลำดับเพลงในอัลบั้มนั้นมีเหตุผล ให้เป็นการเล่าเรื่องตามที่ศิลปินตั้งใจนำเสนอ จึงขอบคุณ Spotify ที่รับฟังและปรับปรุงส่วนนี้</p>\n<p>Spotify ชี้แจงว่าการตัดปุ่ม shuffle ออกไปนี้ เป็นสิ่งที่ผู้ใช้งานและศิลปินร้องขอมาระยะหนึ่งแล้ว แต่ทั้งนี้ผู้ใช้งานก็ยังสามารถกด shuffle ได้ผ่าน player เพียงแต่ค่าเริ่มต้นจะไม่มีการเล่นแบบ shuffle</p>\n<p>ที่มา: <a href=\"https://www.bbc.com/news/entertainment-arts-59365019\">BBC</a></p>\n<p><img src=\"https://www.blognone.com/sites/default/files/externals/6b78f3ec956dc80ffa67c0df4821e1a0.png\" /></p>\n<p>ในหน้าเพลย์ลิสต์อื่น ซึ่งไม่ใช่หน้าอัลบั้ม ยังแสดงปุ่ม shuffle</p>\n<p><img src=\"https://www.blognone.com/sites/default/files/externals/3390be9e1fec74906557f6376393baa7.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div><div><a href=\"/topics/adele\">Adele</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2feea5b54e5c6e0ed48af29e3d562c5ef869084346194cb7422e8fbb0e62882f","category":"Thai"}