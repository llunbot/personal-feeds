{"title":"Elon Musk ยื่นฟ้อง Sam Altman, Gregory Brockman และ OpenAI ฐานนำมูลนิธิไปหากำไร","link":"https://www.blognone.com/node/138492","date":1709321421000,"content":"<div><div><div><p>Elon Musk ยื่นฟ้อง Sam Altman ซีอีโอ OpenAI และ <a href=\"https://www.blognone.com/node/136814\">Gregory Brockman</a> ประธานบอร์ด OpenAI ข้อหาละเมิดสัญญา (breach of contract) จากการนำ GPT-4 ไปหากำไรโดยไม่เปิดข้อมูลโครงสร้างภายใน และรับเงินลงทุนจากไมโครซอฟท์จนไมโครซอฟท์กลายเป็นผู้ควบคุมองค์กร</p>\n<p>คำฟ้องของ Elon Musk ระบุว่าเขาบริจาคเงินให้ OpenAI เพราะผู้ก่อตั้งสัญญาว่าจะสร้างเทคโนโลยีเพื่อประโยชน์ต่อมนุษยชาติ ไม่ใช่การหากำไร และเทคโนโลยีจะเปิดต่อสาธารณะยกเว้นมีเหตุความปลอดภัยเท่านั้น</p>\n<p>โครงสร้างของ OpenAI นั้นซับซ้อนอย่างมาก แม้ตัว OpenAI เดิมจะเป็นองค์กรไม่หวังผลกำไรอยู่แต่ก็อาศัยการตั้งบริษัทลูกที่หาผลกำไรขึ้นมา เฉพาะในคำฟ้องของ Elon Musk ครั้งนี้ก็ต้องฟ้องบริษัทในกลุ่ม OpenAI อีก 8 บริษัท</p>\n<p>แม้การก่อตั้งจะระบุว่าเทคโนโลยีจะใช้เพื่อประโยชน์ต่อมนุษยชาติโดยไม่ทำกำไร แต่ในคำฟ้องก็ระบุถึงอีเมลที่ Sam Altman ชวน Elon Musk มาบริจาคว่าเขาตั้งใจตะสร้างองค์กรไม่หวังผลกำไร แต่นักพัฒนายังได้ผลตอบแทนแบบเดียวกับสตาร์ทอัพหากทำสำเร็จ</p>\n<p>ที่มา - <a href=\"https://www.courthousenews.com/wp-content/uploads/2024/02/musk-v-altman-openai-complaint-sf.pdf\">Courthouse News</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/greg-brockman\">Greg Brockman</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5375af44fb8181c148f3e0a010bb9ba2e06a370bac2ca8315bc8b50ea996dcfc","category":"Thai"}