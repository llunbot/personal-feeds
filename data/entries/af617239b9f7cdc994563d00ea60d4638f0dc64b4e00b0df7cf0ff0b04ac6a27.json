{"title":"Telegram มีคนสมัคร Premium 10 ล้านบัญชีแล้ว, ปิดฟังก์ชันที่พบว่ามีบอตกับสแคมจำนวนมาก","link":"https://www.blognone.com/node/141881","date":1725685235000,"content":"<div><div><div><p>Telegram เปิดเผยว่าจำนวนผู้ใช้งานแบบจ่ายเงิน Subscription รายเดือน Telegram Premium ตอนนี้มีถึง 10 ล้านบัญชีแล้ว เพิ่มขึ้นมาเท่าตัวในระยะเวลาไม่ถึง 8 เดือน ส่วนจำนวนผู้ใช้งานรวมก็ใกล้แตะ 1 พันล้านแล้ว</p>\n<p>Pavel Durov ซีอีโอและผู้ก่อตั้ง Telegram พูดถึงการเปลี่ยนแปลงฟีเจอร์ต่าง ๆ เพิ่มเติมจากระบบ<a href=\"https://www.blognone.com/node/141876\">รายงานข้อความที่ผิดกฎหมาย</a> ดังนี้</p>\n<ul>\n<li>ยกเลิกฟังก์ชัน People Nearby เนื่องจากมีคนใช้งานน้อยกว่า 0.1% และมีบอตกับสแคมจำนวนมาก</li>\n<li>เพิ่มฟังก์ชัน Businesses Nearby ให้บัญชีธุรกิจที่ยืนยันตัวตน แสดงข้อมูลในพื้นที่ได้</li>\n<li>ปิดการอัปโหลดเนื้อหาใหม่ใน <a href=\"https://www.blognone.com/node/87511\">Telegraph</a> ที่เป็นระบบโพสต์เนื้อหาขนาดยาว เนื่องจากพบการใช้งานที่ไม่เหมาะสม</li>\n</ul>\n<p>Durov ยอมรับว่า 0.001% ของกิจกรรมที่เกิดขึ้นเป็น Telegram เป็นสิ่งที่ผิดกฎหมาย และกระทบต่อภาพลักษณ์ของแพลตฟอร์ม จึงออกแนวทางปิดฟังก์ชันที่ถูกใช้เป็นช่องทางไม่เหมาะสม ให้ผู้ใช้งาน 99.999% ที่ไม่ได้ทำอะไรผิด สามารถใช้งานแพลตฟอร์มได้อย่างปลอดภัย</p>\n<p>ที่มา: <a href=\"https://x.com/durov/status/1832054680899215647\">Pavel Durov</a> และ <a href=\"https://telegram.org/blog/star-giveaways-iv-in-browser\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/562558fd60ee08e0d646da6ae7d156a0.jpeg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af617239b9f7cdc994563d00ea60d4638f0dc64b4e00b0df7cf0ff0b04ac6a27","category":"Thai"}