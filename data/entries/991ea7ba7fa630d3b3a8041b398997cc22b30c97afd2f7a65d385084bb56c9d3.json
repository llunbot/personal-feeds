{"title":"เปิดตัว Fantasian Neo Dimension เกมของ Hironobu Sakaguchi ลงพีซีและคอนโซล","link":"https://www.blognone.com/node/140479","date":1718754697000,"content":"<div><div><div><p>Square Enix เปิดตัว Fantasian Neo Dimension ลงพีซีและคอนโซล Nintendo Switch, PS5, PS4, Xbox Series X|S ในช่วงฤดูหนาวปลายปี 2024 <a href=\"https://www.blognone.com/node/140457\">ตรงตามข่าวลือ</a></p>\n<p>Fantasian เป็นเกม RPG ที่สร้างโดย Hironobu Sakaguchi บิดาแห่ง Final Fantasy ที่ภายหลังลาออกไปเปิดบริษัท Mistwalker ของตัวเองในปี 2004 โดย<a href=\"https://www.blognone.com/node/122027\">เกม Fantasian ถือเป็นผลงานล่าสุดของเขา ออกเมื่อปี 2021</a> แต่มีให้เล่นเฉพาะบน Apple Arcade แพลตฟอร์มฝั่งแอปเปิลเท่านั้น</p>\n<p>เนื้อเรื่องของ Fantasian เป็นเรื่องของตัวเอก Leo ที่สูญเสียความทรงจำ และต้องผจญภัยในโลกจักรกล รูปแบบเกมเพลย์เป็น turn-based RPG แบบดั้งเดิม แต่มีระบบ \"ขัง\" มอนสเตอร์ไว้ชั่วคราวในมิติ Dimengeon ทำให้ไม่ต้องสู้กับศัตรูในแผนที่ แต่ถ้าขังศัตรูไปถึงระดับหนึ่งแล้วก็ต้องกลับมาสู้กับศัตรูที่เคยขังไว้ทั้งหมด</p>\n<p>เกมเวอร์ชัน Neo Dimension เพิ่มเสียงพากย์ทั้งญี่ปุ่นและอังกฤษ อัพเกรดกราฟิกเป็น 4K และมีโหมดความยากระดับ normal ให้เลือก (เวอร์ชันเดิมคือความยากเกินไปจนคนเล่นไม่ผ่านกัน)</p>\n<p>ที่มา - <a href=\"https://www.square-enix-games.com/en_US/news/fantasian-neo-dimension\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/e4657218032a95f922962c4d0ca4853e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c59af71db78449b5199422944d937bfe.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/366ce96f2feba7d10cf7ebebb09c5025.jpeg\" /></p>\n</div></div></div><div><div>Topics: </div><div><div><a href=\"/topics/fantasian\">Fantasian</a></div><div><a href=\"/topics/mistwalker\">Mistwalker</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"991ea7ba7fa630d3b3a8041b398997cc22b30c97afd2f7a65d385084bb56c9d3","category":"Thai"}