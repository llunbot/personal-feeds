{"title":"Apple เตรียมเปิดตัว \"สมาชิกคนใหม่ในครอบครัว\" 19 กุมภาพันธ์นี้ คาดเป็น iPhone SE 4","link":"https://www.blognone.com/node/144658","date":1739483741000,"content":"<div><div><div><p>Tim Cook ซีอีโอแอปเปิล <a href=\"https://x.com/tim_cook/status/1890068457825394918\">โพสต์ข้อความ</a>ว่าเตรียมพร้อมพบกับสมาชิกคนใหม่ของครอบครัว ในวันพุธที่ 19 กุมภาพันธ์นี้ พร้อมกับแฮชแท็ก #AppleLaunch</p>\n<p>เมื่อพูดถึงสินค้าใหม่ที่คาดว่าแอปเปิลจะเปิดตัวในช่วงใกล้นี้ก็ย่อมไม่พ้น iPhone SE ซึ่งเป็นไอโฟนรุ่นราคาถูกที่สุดในตระกูลรุ่นใหม่ หรือที่เรียกกันตอนนี้ว่า iPhone SE 4 ที่ล่าสุด Mark Gurman ผู้นำด้านการข่าวลือสินค้าแอปเปิล เพิ่ง<a href=\"https://www.blognone.com/node/144620\">บอกเอง</a>ว่าสินค้าเลื่อนเปิดตัวเป็นสัปดาห์หน้า</p>\n<p>อย่างไรก็ตามรูปที่ Tim Cook โพสต์ประกอบนั้น แสดงโลโก้แอปเปิลภายในวงกลมพื้นสีขาว เลยทำให้หลายคนเดาว่าแอปเปิลอาจไม่ได้เปิดตัว iPhone SE 4 แต่จะเปิดตัว AirTag รุ่นใหม่แทน ตรงนี้ Gurman <a href=\"https://x.com/markgurman/status/1890070656353714258\">ให้ความเห็น</a>ว่าระดับ Tim Cook คงไม่ต้องโพสต์ทีเซอร์สินค้าราคา 29 ดอลลาร์ แบบนี้ สินค้าที่จะเปิดตัวคือ iPhone SE รุ่นใหม่แน่นอน</p>\n<p>หรือว่าแอปเปิลจะเปิดตัวทั้งสองอย่างเลย?</p>\n<p>ที่มา: <a href=\"https://www.engadget.com/mobile/apple-will-introduce-its-newest-member-of-the-family-on-february-19-162056946.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/352cc1b1aa77a8be7a663f65d16c3191.png\" /></p>\n<blockquote><p>Get ready to meet the newest member of the family.Wednesday, February 19. <a href=\"https://twitter.com/hashtag/AppleLaunch?src=hash&amp;ref_src=twsrc%5Etfw\">#AppleLaunch</a> <a href=\"https://t.co/0ML0NfMedu\">pic.twitter.com/0ML0NfMedu</a></p>\n<p>— Tim Cook (@tim_cook) <a href=\"https://twitter.com/tim_cook/status/1890068457825394918?ref_src=twsrc%5Etfw\">February 13, 2025</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6881503c14ca8b2fa99d1f2459956a9507f2a353f8eb6112a5984a20e0d2ddb","category":"Thai"}