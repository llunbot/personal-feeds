{"title":"Amazon เปิดเทคโนโลยีจัดการฝูงหุ่นยนต์ในโกดังสินค้าให้ใช้ผ่าน AWS IoT RoboRunner","link":"https://www.blognone.com/node/126060","date":1638237571000,"content":"<div><div><div><p>AWS เปิดตัว AWS IoT RoboRunner บริการจัดการฝูงหุ่นยนต์ (fleets of robots) ที่ใช้หุ่นจำนวนมากๆ ช่วยกันทำงานบางประเภท โดยถอดระบบมาจากศูนย์กระจายสินค้าของ Amazon ที่ใช้หุ่นยนต์ขนาดเล็กๆ จัดการพัสดุในคลัง</p>\n<p>RoboRunner ทำหน้าที่เป็นแดชบอร์ดกลางสำหรับจัดการฝูงหุ่นยนต์ในโกดัง โดยมีแนวคิดของหุ่นแต่ละตัว (robot) ประกอบกันเป็นฝูง (fleet) ภายในโรงงานหรือโกดัง (facility) แล้วเขียนแอพพลิเคชันควบคุมหุ่นยนต์แต่ละฝูงอีกทีหนึ่ง ตัวระบบสามารถเชื่อมกับบริการอื่นของ AWS เช่น  AWS Lambda หรือ <a href=\"https://www.blognone.com/node/93069\">AWS IoT Greengrass</a></p>\n<p>ตอนนี้ AWS IoT RoboRunner ยังมีสถานะพรีวิว และยังไม่คิดเงินค่าใช้งาน</p>\n<p><img src=\"https://www.blognone.com/sites/default/files/externals/332ca25219d8f99eaa4845017d53e31a.png\" /></p>\n<p>ที่มา - <a href=\"https://aws.amazon.com/blogs/aws/preview-aws-iot-roborunner-for-building-robot-fleet-management-applications/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/robotics\">Robotics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f8a274aa69452739d15f80da1a923563e4a491fcf2d3472e20f6618d568bfb9","category":"Thai"}