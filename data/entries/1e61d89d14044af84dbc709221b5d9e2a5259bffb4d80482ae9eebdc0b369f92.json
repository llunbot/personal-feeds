{"title":"Qualcomm เปิดตัว Snapdragon 8 Gen 1 ใช้ซีพียู Cortex-X2, จีพียูแรงขึ้น 25%","link":"https://www.blognone.com/node/126082","date":1638330481000,"content":"<div><div><div><p>Qualcomm เปิดตัวชิปเรือธงประจำปี Snapdragon 8 Gen 1 <a href=\"https://www.blognone.com/node/125973\">ตามระบบการเรียกชื่อรุ่นแบบใหม่</a> ใช้การผลิต 4nm ของโรงงานซัมซุง</p>\n<p>ของใหม่ในรุ่นนี้มีหลายอย่างดังนี้</p>\n<ul>\n<li><strong>ซีพียู</strong> เปลี่ยนมาใช้แกนซีพียูรุ่นใหม่ของ Arm ได้แก่ <a href=\"https://www.blognone.com/node/122846\">คอร์ใหญ่ Cortex-X2, คอร์กลาง Cortex-A710, คอร์เล็ก Cortex-A510</a> ใช้สูตร 1+3+4 ซึ่งเหมือนกับ <a href=\"https://www.blognone.com/node/125906\">MediaTek Dimensity 9000 ที่เพิ่งเปิดตัวไป</a> ในรอบนี้ Qualcomm เรียกซีพียูตัวเองว่า Kryo แต่ไม่มีเลขรุ่นแล้ว</li>\n<li><strong>จีพียู</strong> ใช้ Adreno รุ่นใหม่ที่ไม่มีเลขรุ่นแล้วเช่นกัน บอกว่าประสิทธิภาพดีขึ้นจากรุ่นก่อน 25%, ปรับปรุงมาพร้อมรับ Unreal Engine 5</li>\n<li><strong>ชิป AI</strong> เป็น AI Engine รุ่นที่ 7 มีหน่วยความจำขนาดใหญ่ขึ้น 2 เท่า และประสิทธิภาพการประมวลผล tensor เร็วขึ้น 2 เท่า</li>\n<li><strong>ชิปประมวลผลภาพ (ISP)</strong> ตัวใหม่ชื่อแบรนด์ใหม่ Snapdragon Sight รองรับการประมวลผลภาพ 18-bit สูงกว่าชิป 14-bit ในปัจจุัน รองรับการถ่ายวิดีโอ 8K HDR</li>\n<li><strong>ชิปโมเด็ม</strong> เป็น X65 5G ที่เปิดตัวมาก่อนแล้ว แต่รอบนี้เป็น integrate มาในตัว SoC เลย อัตราดาวน์โหลดสูงสุด 10 Gbps</li>\n<li><strong>ชิปสื่อสาร</strong> Qualcomm FastConnect 6900 รองรับ Wi-Fi 6E และ Bluetooth 5.2</li>\n</ul>\n<p><img src=\"https://www.blognone.com/sites/default/files/externals/813b2d34bb7506d1fe1cb075ff6b713f.png\" /></p>\n<p>เว็บไซต์ AnandTech ชี้ว่า Snapdragon 8 Gen 1 มีการเปลี่ยนแปลงสถาปัตยกรรมเยอะพอสมควร แต่รอบนี้ Qualcomm กลับไม่ค่อยเปิดเผยรายละเอียดทางเทคนิคมากนัก (โดยเฉพาะจีพียู Adreno ตัวใหม่ที่ไม่มีชื่อรุ่นแล้ว) นอกจากนี้ Snapdragon 8 Gen 1 ยังไม่มีตัวถอดรหัสวิดีโอ AV1 ที่กูเกิลและหลายๆ บริษัทพยายามผลักดัน ยังมีเฉพาะ H.264 (AVC), H.265 (HEVC), VP8, VP9 เท่านั้น</p>\n<p>ที่มา - <a href=\"https://www.qualcomm.com/products/snapdragon-8-gen-1-mobile-platform\">Qualcomm</a>, <a href=\"https://www.anandtech.com/show/17091/qualcomm-announces-snapdragon-8-gen-1-flagship-soc-for-2022-devices\">AnandTech</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e61d89d14044af84dbc709221b5d9e2a5259bffb4d80482ae9eebdc0b369f92","category":"Thai"}