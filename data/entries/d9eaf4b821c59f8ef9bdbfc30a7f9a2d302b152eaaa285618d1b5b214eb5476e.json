{"title":"[ลือ] WWDC ปีนี้ เน้นไปที่ Mixed Reality - อาจเปิดตัว MacBook ใหม่เพิ่มเติม 2-3 รุ่น","link":"https://www.blognone.com/node/133450","date":1681689553000,"content":"<div><div><div><p>Mark Gurman แห่ง Bloomberg รายงานข้อมูลล่าสุดเกี่ยวกับสินค้าใหม่แอปเปิล ในจดหมายข่าวประจำสัปดาห์ Power On โดยครั้งนี้พูดถึงสิ่งที่แอปเปิล<em>น่า</em>จะประกาศใน<a href=\"https://www.blognone.com/node/133213\">งานสัมมนา WWDC</a> เดือนมิถุนายนนี้</p>\n<p>เขาบอกว่าเนื้อหาหลักของงานจะพูดถึง<a href=\"https://www.blognone.com/node/133173\">เฮดเซต Mixed Reality</a> ที่มีข่าวมานาน รวมทั้งรายละเอียดของระบบปฏิบัติการ xrOS และเครื่องมือที่ให้นักพัฒนาใช้สร้างสรรค์กับเฮดเซตดังกล่าว ในงานจะมีเซสชันสำหรับเรื่องนี้หลายหัวข้อ โดยแอปเปิลหวังว่าเฮดเซตจะทันวางขายภายในปีนี้</p>\n<p>สินค้าใหม่ที่อาจเปิดตัวในงานจะเป็นตระกูล MacBook แต่เขาไม่ได้บอกว่าจะรุ่นไหนบ้าง ทั้งนี้รายงาน Mac รุ่นใหม่ที่แอปเปิลกำลังพัฒนาอยู่มีทั้ง MacBook Air จอ 15 นิ้ว, จอ 13 นิ้ว, MacBook Pro 13 นิ้ว, iMac 24 นิ้ว, Mac Pro ชิป Apple Silicon</p>\n<p>สุดท้ายเป็นเรื่องระบบปฏิบัติการต่าง ๆ ซึ่งเป็นหัวข้อประจำของงาน WWDC อยู่แล้ว Gurman ให้ข้อมูลดังนี้</p>\n<ul>\n<li>watchOS 10 มีการ<a href=\"https://www.blognone.com/node/133273\">ปรับปรุงอินเทอร์เฟซครั้งใหญ่</a>ในรอบหลายปี</li>\n<li>iPadOS 17 รายละเอียดซอฟต์แวร์จะบอกใบ้ว่า iPad Pro รุ่นใหม่มาพร้อมหน้าจอ OLED</li>\n<li>iOS 17 มีการเปลี่ยนแปลงเพียงเล็กน้อย แต่อาจพูดเรื่อง <a href=\"https://www.blognone.com/node/131858\">sideload แอป เพื่อปฏิบัติตามคำสั่งของ EU</a></li>\n</ul>\n<p>ที่มา: <a href=\"https://www.bloomberg.com/news/newsletters/2023-04-16/apple-wwdc-2023-june-5-plan-reality-headset-new-macs-watchos-10-ios-17-lgjfj5bf\">Bloomberg</a></p>\n<p><img src=\"https://www.blognone.com/sites/default/files/externals/ab6536460658f2a57a52333da33c8f38.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook\">Macbook</a></div><div><a href=\"/topics/mixed-reality\">Mixed Reality</a></div><div><a href=\"/topics/wwdc\">WWDC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9eaf4b821c59f8ef9bdbfc30a7f9a2d302b152eaaa285618d1b5b214eb5476e","category":"Thai"}