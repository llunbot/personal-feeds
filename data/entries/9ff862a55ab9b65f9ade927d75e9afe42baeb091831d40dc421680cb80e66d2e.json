{"title":"Spotify กำลังพิจารณาล็อกฟีเจอร์ดูเนื้อเพลงให้ผู้ใช้ Premium เท่านั้น","link":"https://www.blognone.com/node/135614","date":1694089800000,"content":"<div><div><div><p>ก่อนหน้านี้ Spotify เปิดให้ผู้ใช้งานทุกคนสามารถดูเนื้อเพลงได้ แต่ล่าสุดทาง Spotify กำลังทดสอบล็อกการเข้าถึงเนื้อเพลง โดยจะเปิดให้ผู้ใช้ที่จ่ายแบบ Premium เท่านั้นที่สามารถดูได้ ผู้ใช้บางคนจะเห็นข้อความแจ้งเตือนส่วนที่เป็นเนื้อเพลงให้กด Explore premium</p>\n<p>CJ Stanley หัวหน้าฝ่าย Global Communications ของ Spotify บอกว่านี่เป็นเพียงการทดสอบเท่านั้น แต่ยังไม่มีข้อมูลเพิ่มเติม ซึ่งการทดสอบดังกล่าวสร้างความไม่พอใจให้กับผู้ใช้จำนวนมาก</p>\n<p>ผลประกอบการล่าสุดของ Spotify ไม่ดีนัก บริษัทขาดทุนเพิ่มขึ้นกว่า 2 เท่าเป็นประมาณ 333 ล้านดอลลาร์ในไตรมาสที่ 2 ของปี</p>\n<p><img src=\"https://www.blognone.com/sites/default/files/externals/c393411efcefe9459ea29d4a770c24ce.png\" alt /></p>\n<p>ที่มา: <a href=\"https://9to5mac.com/2023/09/06/spotify-lyrics-premium/\">9To5Mac</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ff862a55ab9b65f9ade927d75e9afe42baeb091831d40dc421680cb80e66d2e","category":"Thai"}