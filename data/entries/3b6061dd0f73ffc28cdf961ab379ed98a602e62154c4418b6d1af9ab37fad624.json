{"title":"Google รายงานผู้ใช้งาน Passkey มีมากกว่า 400 ล้านบัญชีแล้ว","link":"https://www.blognone.com/node/139549","date":1714660438000,"content":"<div><div><div><p>กูเกิลรายงานความก้าวหน้าของ Passkey ซึ่งเป็นการยืนยันตัวผ่านอุปกรณ์แทนที่การล็อกอินด้วยรหัสผ่าน เนื่องในวันรหัสผ่านโลก (World Password Day) ซึ่งตรงกับวันพฤหัสแรกของเดือนพฤษภาคมทุกปี</p>\n<p>กูเกิลบอกว่าตอนนี้มีการเปิดใช้งาน Passkey บนบัญชีของกูเกิล (Google Account) แล้ว มากกว่า 400 ล้านบัญชี มีการล็อกอินยืนยันตัวตนมากกว่า 1 พันล้านครั้ง</p>\n<p>นอกจากนี้กูเกิลยังเตรียมรองรับการใช้ Passkey สำหรับผู้ใช้งานที่มีความเสี่ยงสูง โดยเพิ่ม Advanced Protection Program (APP) ซึ่งจะใช้ฮาร์ดแวร์ยืนยันตัวตนเพิ่มอีกหนึ่งชั้น</p>\n<p>ในช่วง 12 เดือนที่ผ่านมา มีผู้ให้บริการหลายรายประกาศรองรับ Passkey เพิ่มมากขึ้น เช่น Amazon, 1Password, Dashlane, Docusign ซึ่งผู้ให้บริการหลายรายต่างยืนยันว่าผู้ใช้งานที่เปลี่ยนมาเป็น Passkey พบความสะดวกมากขึ้น</p>\n<p>ที่มา: <a href=\"https://blog.google/technology/safety-security/google-passkeys-update-april-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/9cc815723aef1d9e20cd020ddbbbaaed.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/passkey\">Passkey</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b6061dd0f73ffc28cdf961ab379ed98a602e62154c4418b6d1af9ab37fad624","category":"Thai"}