{"title":"ไมโครซอฟท์ออก Surface Pro Flex Keyboard พิมพ์แบบไร้สายได้แล้ว ไม่ต้องต่อกับตัวเครื่อง","link":"https://www.blognone.com/node/139878","date":1716295230000,"content":"<div><div><div><p>ประเด็นย่อยๆ ที่น่าสนใจอันหนึ่งในงาน Copilot+ PC ของไมโครซอฟท์เมื่อคืน คือ <a href=\"https://www.blognone.com/node/139854\">Surface Pro 11th Edition</a> มีอุปกรณ์เสริมเป็นคีย์บอร์ดตัวใหม่ชื่อ <strong>Surface Pro Flex Keyboard</strong> ที่สามารถทำงานแยกขาดจากตัวเครื่องได้ เหมือนคีย์บอร์ดบลูทูธทั่วไป โดยไม่จำเป็นต้องแปะติดกับเครื่องเหมือน Surface Pro Keyboard รุ่นก่อนๆ</p>\n<p>การมาถึงของ Surface Pro Flex Keyboard ทำให้วิธีใช้งาน Surface Pro ยืดหยุ่นขึ้น เช่น อาจวางตัวแท็บเล็ตไว้กับโต๊ะหรือพื้น แล้วคีย์บอร์ดวางพิมพ์บนตักแทน ช่วยแก้ปัญหาเรื่อง Surface Pro อาจไม่เหมาะกับการใช้ในสภาพการณ์บางอย่าง เช่น ไม่มีพื้นราบสำหรับวางเครื่องพร้อมคีย์บอร์ด หรือพื้นที่แคบอย่างบนเครื่องบิน</p>\n<p>อุปกรณ์เสริม Surface Pro Flex Keyboard วางขายพร้อมปากกา Slim Pen (มีช่องเก็บที่ตัวคีย์บอร์ดเลย) ในราคา 450 ดอลลาร์ หรือเกือบ 17,000 บาท (<a href=\"https://www.microsoft.com/en-us/d/surface-pro-flex-keyboard-with-slim-pen/93fzrmtgj6jw/CHRF\">Microsoft Store</a>) ก็ถือว่าแพงขึ้นอีกมากจาก Surface Pro Keyboard แบบมีช่องเก็บ Slim Pen (ต้องแปะแบบดั้งเดิมไม่มีไร้สาย) ที่ขายราคา 280 ดอลลาร์ (<a href=\"https://www.microsoft.com/en-us/d/surface-pro-keyboard-with-slim-pen/93wd5vjtr38g\">Microsoft Store</a>)</p>\n<p>Surface Pro Flex Keyboard สามารถย้อนไปใช้กับ Surface Pro 8, 9, 10 ได้ด้วย แถมยังมีรุ่นพิเศษสำหรับคนพิการทางสายตา ที่ปรับการแสดงตัวอักษรบนปุ่มให้ชัดเจนขึ้น (bold keyset)</p>\n<p>ที่มา - <a href=\"https://blogs.windows.com/devices/2024/05/20/introducing-the-ultimate-copilot-pcs-the-all-new-surface-pro-and-surface-laptop/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/b48303f3b0ac94db4f1841b08e1512a6.jpeg\" /><img alt=\"No Description\" src=\"https://www.blognone.com/sites/default/files/externals/838e53614b1a7cd72e187849c7296404.jpeg\" /><img alt=\"No Description\" src=\"https://www.blognone.com/sites/default/files/externals/a9a7d13f013e3092ad067105c02154bc.jpeg\" /></p>\n</div></div></div><div><div>Topics: </div><div><div><a href=\"/topics/surface-pro-11\">Surface Pro 11</a></div><div><a href=\"/topics/microsoft-surface\">Microsoft Surface</a></div><div><a href=\"/topics/accessories\">Accessories</a></div><div><a href=\"/topics/keyboard\">Keyboard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8b22abb81f2a0dcd441c05272c7a7a40141967bcce6f4cb69b7e790730c98b8","category":"Thai"}