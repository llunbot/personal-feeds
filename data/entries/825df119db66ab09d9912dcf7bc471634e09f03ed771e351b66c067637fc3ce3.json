{"title":"Xiaomi รายงานผลประกอบการไตรมาส รายได้เพิ่มเล็กน้อย แต่กำไรสุทธิเติบโตสูง","link":"https://www.blognone.com/node/136847","date":1700479309000,"content":"<div><div><div><p>Xiaomi รายงานผลประกอบการประจำไตรมาสที่ 3 ปี 2023 สิ้นสุดเดือนกันยายน รายได้รวมเพิ่มขึ้น 0.6% เทียบกับไตรมาสเดียวกันในปีก่อนอยู่ที่ 70,894.4 ล้านหยวน และเพิ่มขึ้น 5.3% เทียบกับ<a href=\"https://www.blognone.com/node/135494\">ไตรมาส 2/2023</a> ขณะที่กำไรสุทธิเพิ่มขึ้นถึง 182.9% เป็น 5,989.6 ล้านหยวน จากต้นทุนการผลิตที่ลดลง ตลอดจนการควบคุมค่าใช้จ่าย</p>\n<p>รายได้ส่วนธุรกิจสมาร์ทโฟนอยู่ที่ 41,648.9 ล้านหยวน อัตรากำไรขั้นต้นทำสถิติสูงสุดที่ 16.6% ตามยุทธศาสตร์เพิ่มยอดขายในรุ่นพรีเมียมมากขึ้น ส่วนกลุ่มธุรกิจ IoT และไลฟ์สไตล์ รายได้เพิ่มขึ้นเป็น 20,673.3 ล้านหยวน และมีอัตรากำไรขั้นต้นทำสถิติเช่นกันที่ 17.8% จำนวนอุปกรณ์เพิ่มเป็น 699 ล้านชิ้น บัญชีที่มีอุปกรณ์มากกว่า 5 ชิ้น เพิ่มเป็น 13.7 ล้านบัญชี สินค้าเด่นคือทีวีที่มีส่วนแบ่งยอดขายอันดับ 1 ในจีน</p>\n<p>จำนวนผู้ใช้ MIUI ทั่วโลกเพิ่มเป็น 623 ล้านบัญชี เฉพาะในจีนอยู่ที่ 152 ล้านบัญชี</p>\n<p>ที่มา: <a href=\"https://www.mi.com/global/discover/article?id=3066\">Xiaomi</a></p>\n<p><img alt=\"No Description\" src=\"https://www.blognone.com/sites/default/files/externals/6b47b84d378f8a499d64c666b2065f94.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"825df119db66ab09d9912dcf7bc471634e09f03ed771e351b66c067637fc3ce3","category":"Thai"}