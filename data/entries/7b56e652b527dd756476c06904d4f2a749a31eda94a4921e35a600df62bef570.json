{"title":"Arm เปิดตัวซีพียู Cortex-X4, Cortex-A720, Cortex-A520, จีพียู Immortalis-G720","link":"https://www.blognone.com/node/134054","date":1685345191000,"content":"<div><div><div><p>Arm Inc. เปิดตัวหน่วยประมวลผลใหม่ของปี 2023 ที่ตอนนี้ใช้ชื่อแบรนด์รวมๆ ว่า <strong>Total Compute Solutions (TCS23)</strong> (<a href=\"https://www.blognone.com/node/129149\">ข่าวของปีที่แล้ว TCS22</a>, <a href=\"https://www.blognone.com/node/122846\">ข่าวของปีก่อนหน้า TCS21</a>)</p>\n<p>ซีพียู ปรับมาใช้สถาปัตยกรรมย่อยตัวใหม่ ARMv9.2 ที่อัพเกรดจากของเดิม ARMv9.0</p>\n<ul>\n<li><strong>Cortex-X4</strong> คอร์ตัวใหญ่สุด ประสิทธิภาพเพิ่มขึ้น 15%, การใช้พลังงานดีขึ้น 40% เทียบกับ Cortex-X3</li>\n<li><strong>Cortex-A720</strong> คอร์กลาง การใช้พลังงานดีขึ้น 20% เทียบกับ Cortex-A715 ของปีที่แล้ว</li>\n<li><strong>Cortex-A520</strong> คอร์เล็ก การใช้พลังงานดีขึ้น 22% เทียบกับ Cortex-A510 ของสองปีที่แล้ว (ไม่มี A515)</li>\n</ul>\n<p>นอกจากนี้ยังมีระบบจัดคลัสเตอร์ซีพียูแบบใหม่ DynamIQ Shared Unit ที่เรียกว่า DSU-120 อัพเกรดจาก DSU-110 ตัวเดิม เพิ่มจำนวนคอร์ในคลัสเตอร์สูงสุด 14 คอร์ (ของเดิม 12 คอร์) สามารถใส่ซีพียูสูตร 10+4+0 จัดแรงสุดแบบไม่ต้องมีคอร์ตัวเล็ก (A520) ได้เลย, แคช L3 ขนาดใหญ่ขึ้นเป็น 32MB</p>\n<p><img alt=\"No Description\" src=\"https://www.blognone.com/sites/default/files/externals/ccc49bbaebac8a1e7e2b18c4ab5dcd23.png\" /></p>\n<p><img alt=\"No Description\" src=\"https://www.blognone.com/sites/default/files/externals/06f87d86609603687aa374cfbea5dccf.png\" /></p>\n<p><img alt=\"No Description\" src=\"https://www.blognone.com/sites/default/files/externals/b18cf4142e00115e9c7120b2a8bf458e.png\" /></p>\n<p><img alt=\"No Description\" src=\"https://www.blognone.com/sites/default/files/externals/e4d7be6f704f55ce7af9bf94e2b285ad.png\" /></p>\n<p><img alt=\"No Description\" src=\"https://www.blognone.com/sites/default/files/externals/bbb541c8884c72f088756032ff67cf9c.png\" /></p>\n<p>จีพียู นับเป็น Gen 5 แล้ว เปลี่ยนสถาปัตยกรรมใหม่แทน Valhall ของเดิม ประสิทธิภาพดีขึ้นเฉลี่ย 15% โดยยังใช้วิธีออกจีพียู 3 ระดับเหมือนกับปีที่แล้วคือ</p>\n<ul>\n<li><strong>Immortalis-G720</strong> จีพียูเรือธง 10 คอร์ขึ้นไป</li>\n<li><strong>Mali-G720</strong> จีพียูระดับกลาง 6-9 คอร์</li>\n<li><strong>Mali-G620</strong> จีพียูรุ่นเล็ก 5 คอร์หรือน้อยกว่านั้น</li>\n</ul>\n<p>ของใหม่ในจีพียู Gen 5 คือ deferred vertex shading (DVS) pipeline ช่วยลดแบนด์วิดท์ของกราฟิก เพิ่มเฟรมเรต, ช่วยลดการใช้พลังงานของ DRAM บนจีพียูลง</p>\n<p><img alt=\"No Description\" src=\"https://www.blognone.com/sites/default/files/externals/38f962dcc0aa43769025838c8b6fca61.png\" /></p>\n<p><img alt=\"No Description\" src=\"https://www.blognone.com/sites/default/files/externals/6d6ba9a2c0162ef496c0ac08166ebb5d.png\" /></p>\n<p><img alt=\"No Description\" src=\"https://www.blognone.com/sites/default/files/externals/3a6438a9d07f1a00d97da987f9021c78.png\" /></p>\n<p>ที่มา - <a href=\"https://community.arm.com/arm-community-blogs/b/announcements/posts/third-generation-total-compute-solutions\">Arm</a></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/cortex\">Cortex</a></div><div><a href=\"/topics/mali\">Mali</a></div><div><a href=\"/topics/cpu\">CPU</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b56e652b527dd756476c06904d4f2a749a31eda94a4921e35a600df62bef570","category":"Thai"}