{"title":"ตลาดสมาร์ทโฟน ปี 2024 โต 4% Xiaomi มาแรงสุด ส่วนแบ่ง OPPO ลดลงมากสุด","link":"https://www.blognone.com/node/144086","date":1736772158000,"content":"<div><div><div><p>Counterpoint Research ออกรายงานยอดขายสมาร์ทโฟนประจำปี 2024 โดยรวมมียอดขายเพิ่มขึ้น 4% หลังจากลดลงถึง 2 ปี โดยเฉพาะในปี 2023 ที่ต่ำที่สุดในรอบ 10 ปี</p>\n<p>อันดับ 1 ตกเป็นของ Samsung ซึ่งยังครองส่วนแบ่งตลาดที่ 19% จากความต้องการในกลุ่ม S24 series และ A-series ยังคงแข็งแรง</p>\n<p>อันดับ 2 ตกเป็นของ Apple ด้วยส่วนแบ่ง 18% จากยอดขาย iPhone 16 ที่ช่วยให้รักษาตลาดไว้ได้ แม้ Apple Intelligence ขาดความพร้อมใช้งานในช่วงเปิดตัว</p>\n<p>ส่วนอันดับ 3 Xiaomi ส่วนแบ่ง 14% เติบโตสูงที่สุดในบรรดาห้าแบรนด์, อันดับ 4 OPPO ส่วนแบ่ง 8% ลดลงมากที่สุดในบรรดาห้าแบรนด์, และอันดับ 5 vivo ส่วนแบ่ง 8% เช่นกัน</p>\n<p>Counterpoint บอกว่าแม้สมาร์ทโฟนที่รองรับ Generative AI ยังจำกัดอยู่เฉพาะกลุ่มพรีเมียมในตอนนี้ แต่คาดว่า Generative AI จะกลายเป็นพื้นฐานของสมาร์ทโฟนระดับกลางเช่นกัน ภายในปี 2028 คาดว่าสมาร์ทโฟน 9 ใน 10 เครื่องที่มีราคาสูงกว่า 250 ดอลลาร์ฯ จะรองรับ Generative AI</p>\n<p>นอกจากนี้ แม้ยอดขายสมาร์ทโฟนจะไม่เท่ากับช่วงโควิด-19 แต่ราคาขายเฉลี่ยกลับสูงขึ้น ทำให้รายได้จะเพิ่มขึ้นต่อเนื่อง เห็นได้จากสมาร์ทโฟนระดับพรีเมียม หรือราคาสูงกว่า 1,000 ดอลลาร์ฯ เติบโตเร็วที่สุดในปี 2024 ทำให้ Counterpoint คาดว่ารายได้ปี 2025 จะเติบโตขึ้น 8% แซงหน้าปริมาณการขายที่เพิ่มขึ้น 4%</p>\n<p>ที่มา: <a href=\"https://www.counterpointresearch.com/insight/post-insight-research-notes-blogs-smartphone-market-recovers-in-2024-after-two-years-of-decline\">Counterpoint Research</a></p>\n<p><img alt=\"alt=&quot;Counterpoint&quot;\" src=\"https://www.blognone.com/sites/default/files/externals/67256f0e0979b0fcc9b01aeb0952f3a8.png\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/smartphone\">Smartphone</a></div><div><a href=\"/topics/trend\">Trend</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"827fe42a9f042339f119df3d7ec422a0069abedd5edd5bd11225d0fb14d11229","category":"Thai"}