{"title":"Doug Cockle ผู้พากย์เสียง Geralt กลับมาพากย์ในโปรเจกต์ใหม่ของเกม The Witcher ที่กำลังสร้าง","link":"https://www.blognone.com/node/137278","date":1702787747000,"content":"<div><div><div><p>Doug Cockle ผู้พากย์เสียง Geralt of Rivia ตัวเอกของเกมซีรี่ส์ The Witcher กลับมาให้พากย์เสียงอีกครั้งในเกมโปรเจกต์ใหม่ ๆ ที่อยู่ในจักรวาล The Witcher ของ CD Projekt แต่ไม่ได้ระบุว่ากลับมาพากย์ให้โปรเจกต์ไหน ตอนนี้มี 3 โปรเจกต์ CD Projekt ที่กำลังสร้างอยู่ประกอบไปด้วย Polaris, Sirius และ Canis Majoris (The Wticher Remake)</p>\n<p>Doug Cockle ให้สัมภาษณ์กับ IGN ว่าตัวเขาต้องการพากย์เสียงเป็น Geralt ต่อไปจนกว่าตัวเขาจะพากย์เสียงไม่ได้ พร้อมบอกว่าการพากย์เสียงตัวละครนี้กลายเป็นส่วนหนึ่งของเขาไปแล้ว และเขาก็รักงานนี้มาก แต่ตัวเขาก็ชี้แจงอย่างชัดเจนว่าไม่ได้รู้รายละเอียดของตัวเกมที่กำลังสร้างอยู่เท่าไหร่ เพราะตัวเขาเป็นเหมือนกับดาวเทียมที่โคจรรอบการทำงานของ CD Projekt มากกว่า</p>\n<p>Doug ตื่นเต้นกับ The Witcher Remake มาก เพราะถ้ามองย้อนกลับไปตัวเขาพากย์เสียงครั้งแรกในปี 2005 ก็เกือบ 20 ปีแล้ว เทคโนโลยีก็เปลี่ยนแปลงไปมากทำให้เขาตื่นเต้นกับกราฟิกของ Unreal Engine 5 ที่ทีมงานกำลังใช้สร้างเกมอยู่</p>\n<p>กมใหม่ในจักรวาลของ The Witcher ยังไม่มีรายละเอียดออกมากนัก แต่ที่ยืนยันแล้วคือใช้ Unreal Engine 5 ในการพัฒนา และมีทั้ง The Witcher Remake (Canis Majoris) และเกมไตรภาคใหม่ที่ Geralt ไม่ได้เป็นตัวเอก (Polaris)</p>\n<p><img alt=\"No Description\" src=\"https://www.blognone.com/sites/default/files/externals/9216e5b46fc35299bedd4f68cfbd54bd.png\" /></p>\n<p>ที่มา - <a href=\"https://www.ign.com/articles/geralt-of-rivia-voice-actor-doug-cockle-the-witcher-4-remake-sirius\">IGN</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/cd-projekt\">CD Projekt</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90b3089a25db52de514245dd7bbc1b3b3d0816dc110a6fdff18e0648dfa48642","category":"Thai"}