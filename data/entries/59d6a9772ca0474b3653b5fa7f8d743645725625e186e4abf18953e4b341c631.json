{"title":"หลุดภาพ Tesla Model 3 Refreshed ตัวท็อปที่ยังไม่เปิดตัว ที่ประเทศสเปน","link":"https://www.blognone.com/node/138400","date":1708914894000,"content":"<div><div><div><p>หลังจากที่ Tesla เปิดตัว Model 3 รุ่น Refreshed 2024 มาได้สักพักแล้ว หลายคนอาจจะสังเกตว่าในหน้าเว็บ มีตัวเลือกให้จองแค่สองเวอร์ชันเท่านั้นคือ Standard Range และ Long Range โดยไม่มีตัวเลือก Performance ให้เหมือนรุ่นก่อนหน้า จากหลายข่าวลือที่ออกมาก่อนหน้าทำให้คาดเดาได้ว่า Tesla จะใช้ชื่อ Ludicrous ในรุ่นบนสุดแทนชื่อเดิม</p>\n<p>ผู้ใช้ Twitter ชื่อ Desmond Wisley <a href=\"https://twitter.com/dessiewisley\">@dessiewisley</a> โพสต์วิดีโอแสดงให้เห็น Tesla Model 3 Refreshed สีแดง ที่กำลังแล่นอยู่ในเมืองบาเลนเซีย ประเทศสเปน เพื่อใช้ถ่ายทำโฆษณาก่อนหน้าวันเปิดตัว โดย Model 3 คันดังกล่าวมีจุดที่แตกต่างกันจากรุ่นที่วางขายตอนนี้ 4 จุดด้วยกัน ได้แก่ กันชนด้านนหน้า, ล้อแม็กซ์, สปอยเลอร์หลัง และ ป้ายรุ่น Ludicrous ที่คล้ายกับป้าย Plaid บนกระโปรงหลัง Model S Plaid ซึ่งรายละเอียดทั้งหมดตรงกันกับ<a href=\"https://www.notateslaapp.com/news/1666/ludicrous-updates-expected-for-tesla-s-new-model-3-performance-model\">รายงาน</a>ที่ออกมาก่อนหน้านี้</p>\n<p>นอกจากนี้ Wisley ยังโพสต์อีกวิดีโอที่ถ่ายให้เห็นรถ Tesla หลายคัน ไม่ว่าจะเป็น Model S Plaid สีน้ำเงิน, Model 3 Refreshed Ludicrous สีแดง และ สีดำ ที่กำลังถูกถอดผ้าคลุมออก แสดงให้เห็นถึงดีไซน์กันชนหน้าที่เปลี่ยนไปจากรุ่นธรรมดา สังเกตได้จากช่องลมที่เพิ่มมาเพื่อช่วยเรื่องการระบายความร้อนของเบรค อย่างที่ผู้ใช้ <a href=\"https://x.com/WidgeonRBLX/status/1749166013755932779?s=20\">@WidgeonRBLX</a> คาดเดาไว้</p>\n<p>ชื่อ Ludicrous และ Plaid นั้น ถือเป็นหนึ่งในหลาย Easter Eggs ที่ Tesla ใส่ไว้ในรถของตัวเอง มาจากหนัง <a href=\"https://www.imdb.com/title/tt0094012/\">Spaceballs (1987)</a> ที่ล้อหนังไซไฟชื่อดังหลายเรื่องในยุคนั้น โดยใน<a href=\"https://www.youtube.com/watch?v=ygE01sOhzz0&amp;t=0m55s\">ฉากหนึ่ง </a> ตัวละคร Dark Helmet ได้สั่งให้ลูกน้องตัวเองเร่งความเร็วยานจนเกินความเร็วแสง เป็นที่มาของ Ludicrous Mode และ วลี <a href=\"https://www.youtube.com/watch?v=ygE01sOhzz0&amp;t=1m49s\">\"They've gone to plaid!\"</a> ที่ล้อ \"They've gone to warp!\" จากหนัง Sky Trek</p>\n<p>ที่มา - <a href=\"https://x.com/dessiewisley/status/1761795423822323939?s=20\">@dessiewisley บน X</a></p>\n<p><img alt=\"No Description\" src=\"https://www.blognone.com/sites/default/files/externals/467dfa53af180fa7c8d4f7471c55a878.png\" /></p>\n<blockquote><p>New model 3 Plaid being Filmed in Valencia Spain <a href=\"https://twitter.com/garyblack00?ref_src=twsrc%5Etfw\">@garyblack00</a> <a href=\"https://twitter.com/WholeMarsBlog?ref_src=twsrc%5Etfw\">@WholeMarsBlog</a> <a href=\"https://twitter.com/Teslaconomics?ref_src=twsrc%5Etfw\">@Teslaconomics</a> <a href=\"https://twitter.com/teslaownersirl?ref_src=twsrc%5Etfw\">@teslaownersirl</a> <a href=\"https://t.co/N1du5ERjoy\">pic.twitter.com/N1du5ERjoy</a></p>\n<p>— Desmond Wisley (@dessiewisley) <a href=\"https://twitter.com/dessiewisley/status/1761795423822323939?ref_src=twsrc%5Etfw\">February 25, 2024</a></p></blockquote>\n<blockquote><p>Model 3 ludicrous being unveiled for an advert today being filmed for an advert today in Valencia spain <a href=\"https://twitter.com/elonmusk?ref_src=twsrc%5Etfw\">@elonmusk</a> <a href=\"https://twitter.com/TeslaBoomerMama?ref_src=twsrc%5Etfw\">@TeslaBoomerMama</a> <a href=\"https://twitter.com/TeslaBoomerMama?ref_src=twsrc%5Etfw\">@TeslaBoomerMama</a> <a href=\"https://twitter.com/teslaownersirl?ref_src=twsrc%5Etfw\">@teslaownersirl</a> <a href=\"https://twitter.com/SawyerMerritt?ref_src=twsrc%5Etfw\">@SawyerMerritt</a> <a href=\"https://twitter.com/WholeMarsBlog?ref_src=twsrc%5Etfw\">@WholeMarsBlog</a> <a href=\"https://t.co/VP9qH7EaTD\">pic.twitter.com/VP9qH7EaTD</a></p>\n<p>— Desmond Wisley (@dessiewisley) <a href=\"https://twitter.com/dessiewisley/status/1761824662235787560?ref_src=twsrc%5Etfw\">February 25, 2024</a></p></blockquote>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/automobile\">Automobile</a></div><div><a href=\"/topics/leaks\">Leaks</a></div></div></div>","author":"juniorlab","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"59d6a9772ca0474b3653b5fa7f8d743645725625e186e4abf18953e4b341c631","category":"Thai"}