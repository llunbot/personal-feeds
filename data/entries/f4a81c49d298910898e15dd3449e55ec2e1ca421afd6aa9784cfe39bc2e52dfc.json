{"title":"ประธาน Foxconn บอก AI ยังเติบโตได้อีกมาก เตรียมสร้างโรงงานที่เม็กซิโกเพื่อรองรับดีมานด์","link":"https://www.blognone.com/node/142450","date":1728378131000,"content":"<div><div><div><p>Young Liu ประธานของ Foxconn ให้สัมภาษณ์กับ CNBC พูดถึงแนวโน้มของ AI ว่ายังมีโอกาสไปต่ออีกมาก โดยมองว่าโมเดล AI เมื่อมีความฉลาดมากขึ้น ก็จะนำไปสู่การใช้งานใหม่ ๆ และหากเราไปถึง AGI หรือปัญญาประดิษฐ์ที่ทำงานได้รอบด้าน ก็จะทำให้ธุรกิจเซิร์ฟเวอร์ AI ที่เกี่ยวข้องดีขึ้นไปอีก</p>\n<p>เขาบอกว่าถ้าให้ประเมินความสามารถของ AI วันนี้ โดยแบ่งเป็น 4 ระดับ เราก็กำลังอยู่ในระดับที่ 2 และมีระดับ 3-4 ให้ไปต่อได้อีก</p>\n<p>การส่งมอบเซิร์ฟเวอร์ที่ติดตั้งจีพียู Blackwell รุ่นล่าสุดของ NVIDIA นั้น เขาบอกว่ายังคงเป็นไปตามแผนงานในไตรมาสที่ 4 ปี 2024 ส่วนปริมาณคำสั่งซื้อนั้น Liu บอกว่า \"ดีกว่าที่คิดเอาไว้มาก\" (<a href=\"https://www.blognone.com/node/142353\">ขณะที่ Jensen Huang ซีอีโอ NVIDIA บอกว่าเป็นไปอย่างบ้ามาก</a>) ซึ่งดีมากจน Foxconn มีแผนสร้างโรงงานเพิ่มที่เม็กซิโก เพื่อรองรับความต้องการเซิร์ฟเวอร์กลุ่มนี้</p>\n<p>สุดท้าย Liu บอกว่า AI ในรุ่นถัดไปจะเริ่มเป็นการประมวลที่อุปกรณ์ผู้ใช้งานหรือ On-Device มากขึ้น ซึ่งก็จะส่งเสริมให้มีการเติบโตเพิ่มขึ้น เพราะ AI จะไปอยู่ในทุกอุปกรณ์นั่นเอง</p>\n<p>ที่มา: <a href=\"https://www.cnbc.com/2024/10/08/foxconn-chairman-says-ai-boom-still-has-time-to-go-as-llms-evolve.html\">CNBC</a></p>\n<p><img src=\"https://www.blognone.com/sites/default/files/externals/a0c6b4ce90516f00ba256a5c823db05f.jpg\" /></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/nvidia\">NVIDIA</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4a81c49d298910898e15dd3449e55ec2e1ca421afd6aa9784cfe39bc2e52dfc","category":"Thai"}