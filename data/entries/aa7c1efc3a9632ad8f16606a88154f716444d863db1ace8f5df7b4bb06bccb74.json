{"title":"Y Combinator อัพเดต 20 หมวดสตาร์ทอัพ ที่พาร์ตเนอร์สนใจลงทุนมากในตอนนี้","link":"https://www.blognone.com/node/138223","date":1708009591000,"content":"<div><div><div><p>Y Combinator โครงการบ่มเพาะสตาร์ทอัพชื่อดัง อัพเดตหมวดของสตาร์ทอัพที่พาร์ตเนอร์มีความสนใจร่วมลงทุน ซึ่ง Y Combinator เรียกรายการนี้ว่า Request for Startups (RFS) โดยใช้หมวดเหล่านี้ในการพิจารณามาตั้งแต่ปี 2009 และปรับหมวดที่สนใจเป็นระยะ</p>\n<p>รายการ RFS นี้ไม่มีการเปลี่ยนแปลงมาตั้งแต่ปี 2018 โดยเพิ่งประกาศ 20 หมวดล่าสุดในปีนี้ ซึ่งมีหัวข้อใหม่เพิ่มเข้ามาที่น่าสนใจและตามกระแส โดยเฉพาะกลุ่ม AI ขณะเดียวกันก็มีหมวดอย่างเทคโนโลยีสภาพอากาศ (Climate Tech) หรือแม้แต่สตาร์ทอัพที่ทำให้ภาคการผลิตกลับสู่อเมริกา</p>\n<p>20 หมวดของสตาร์ทอัพใน RFS ปัจจุบันของ Y Combinator มีดังนี้</p>\n<ul>\n<li>การใช้ ML กับหุ่นยนต์</li>\n<li>การนำ ML มาจำลองเหตุการณ์ในโลกจริง</li>\n<li>เทคโนโลยีการป้องกันใหม่</li>\n<li>การนำภาคการผลิตกลับสู่อเมริกา</li>\n<li>บริษัทด้านอวกาศใหม่</li>\n<li>เทคโนโลยีสภาพอากาศ</li>\n<li>บริษัทโอเพนซอร์สเชิงพาณิชย์</li>\n<li>Spatial computing</li>\n<li>บริษัทซอฟต์แวร์ ERP ใหม่</li>\n<li>เครื่องมือสำหรับนักพัฒนา ที่ต่อยอดจากเครื่องมือที่ใช้กันภายใน</li>\n<li>ปัญญาประดิษฐ์ที่อธิบายได้ (Explainable AI)</li>\n<li>LLM สำหรับงานหลังบ้านในสำนักงาน ที่ยังเป็นแบบ manual ในบริษัทเก่าแก่</li>\n<li>AI สำหรับสร้างซอฟต์แวร์ในองค์กร</li>\n<li>การเงิน Stablecoin</li>\n<li>แนวทางหยุดยั้งมะเร็ง</li>\n<li>โมเดลตั้งต้นสำหรับระบบชีววิทยา</li>\n<li>โมเดลการจัดการระบบองค์กรที่ให้บริการด้านสุขภาพ</li>\n<li>กำจัดตัวกลางในระบบบริการสุขภาพ</li>\n<li>ทำให้การคัสตอมซอฟต์แวร์ในองค์กรดีขึ้น (ปรับปรุง <a href=\"https://en.wikipedia.org/wiki/Glue_code\">Glue Code</a>)</li>\n<li>การปรับค่าเล็กน้อยในโมเดล AI ที่ได้ผลลัพธ์ยิ่งใหญ่</li>\n</ul>\n<p>ที่มา: <a>Y Combinator</a> ผ่าน <a href=\"https://techcrunch.com/2024/02/14/y-combinator-puts-out-a-new-call-for-startups-in-areas-like-ai-spatial-computing-climate-tech-and-more/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/d7d6d5e7d86fb4689cca90b553fb94a0.png\" /></p>\n</div></div></div><div><div>Topics: </div><div><div><a href=\"/topics/y-combinator\">Y Combinator</a></div><div><a href=\"/topics/startup\">Startup</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa7c1efc3a9632ad8f16606a88154f716444d863db1ace8f5df7b4bb06bccb74","category":"Thai"}