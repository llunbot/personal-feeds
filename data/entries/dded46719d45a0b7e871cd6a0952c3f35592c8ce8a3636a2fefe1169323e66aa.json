{"title":"Threads เปิดใช้งาน Tags ที่ทำงานคล้าย Hashtag ใน Twitter/X กับผู้ใช้ทั่วโลกแล้ว","link":"https://www.blognone.com/node/137140","date":1701992829000,"content":"<div><div><div><p>Adam Mosseri หัวหน้าทีม Instagram <a href=\"https://www.threads.net/@mosseri/post/C0j585AvsJq\">ประกาศ</a>ว่าฟีเจอร์ใส่แท็กในโพสต์ ที่ทำงาน<em>คล้าย</em>กับแฮชแท็กใน Twitter/X ตอนนี้เปิดสามารถใช้งานได้แล้วทั่วโลก จากที่<a href=\"https://www.blognone.com/node/136769\">ทดสอบเฉพาะในออสเตรเลีย</a>เมื่อเดือนที่แล้ว</p>\n<p>ระบบแท็กของ Threads สามารถใส่หัวข้อในโพสต์ เพื่อให้ค้นหาโพสต์เพื่อการสนทนาในหัวข้อเดียวกันทำได้สะดวกขึ้น เป็นแนวคิดเดียวกับแฮชแท็ก แต่ที่ต่างออกไปคือหนึ่งโพสต์สามารถใส่ได้เพียง 1 แท็ก หรือ 1 หัวข้อเท่านั้น</p>\n<p>การใส่แท็กทำได้โดยพิมพ์ # ก่อน แล้วตามด้วยคำที่เป็นหัวข้อที่ต้องการ ความแตกต่างคือสามารถใส่หัวข้อแบบเว้นวรรคและอักขระพิเศษได้ด้วย ในการแสดงผลคำนั้นจะเป็นลิงก์แต่ไม่มี # นำหน้าแบบใน Twitter/X</p>\n<p>Mosseri บอกว่าการใส่ได้หนึ่งแท็กต่อโพสต์ ทำให้โพสต์ถูกโฟกัสการสนทนาเฉพาะหัวข้อ และป้องกันการปั่น engagement ซึ่งช่วยให้การสนทนามีบรรยากาศที่ดี ซึ่งเขาก็รอดูว่าผลลัพธ์จะเป็นอย่างไร</p>\n<p>ที่มา: <a href=\"https://www.theverge.com/2023/12/7/23992357/threads-hashtags-tags\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/35a43afb7cc2cce87eefd1d2714a8498.png\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dded46719d45a0b7e871cd6a0952c3f35592c8ce8a3636a2fefe1169323e66aa","category":"Thai"}