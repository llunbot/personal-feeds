{"title":"Trump บอกตอนนี้มี 4 กลุ่ม ที่แสดงความสนใจซื้อกิจการ TikTok ในสหรัฐอเมริกา","link":"https://www.blognone.com/node/145177","date":1741605023000,"content":"<div><div><div><p>ประเด็น TikTok ในสหรัฐอเมริกานั้นยังไม่จบ เพราะประธานาธิบดี Donald Trump <a href=\"https://www.blognone.com/node/144231\">ลงคำสั่ง</a>เลื่อนการแบนแอปในประเทศออกไป 75 วัน เท่านั้น แต่กฎหมายยังคงมีผล โดย TikTok ต้องขายธุรกิจในอเมริกาออกมา ซึ่งเวลาก็เหลือไม่มากแล้ว</p>\n<p>ล่าสุด Trump เปิดเผยกับผู้สื่อข่าวขณะเดินทางกลับไปวอชิงตันดีซีบนเครื่องบิน Air Force One ว่าดีลขายธุรกิจ TikTok ในอเมริกาน่าจะเกิดขึ้นแน่อีกไม่นาน โดยตอนนี้ฝ่ายบริหารของรัฐบาลสหรัฐได้เจรจากับผู้สนใจซึ่งมีอยู่ 4 กลุ่ม แต่ละกลุ่มมีหลายบริษัท-บุคคลรวมอยู่ ซึ่งเป็นรายไหนก็ดีทั้งสิ้น</p>\n<p>หนึ่งในสี่กลุ่มที่น่าจะรวมอยู่ในนั้นคือ <a href=\"https://www.blognone.com/node/144019\">Project Liberty</a> ที่นำโดย Frank McCourt มหาเศรษฐีนักธุรกิจ ซึ่งประกาศความสนใจมาตั้งแต่เดือนมกราคม ก่อนที่คำสั่งแบนจะมีผล ส่วนรายชื่ออื่นนั้นไม่มีการประกาศเป็นทางการ และกรณี Elon Musk เขาก็<a href=\"https://www.blognone.com/node/144563\">ปฏิเสธ</a>ข่าวไปแล้ว</p>\n<p>ที่มา: <a href=\"https://www.reuters.com/technology/trump-says-us-talking-four-different-groups-sale-tiktok-2025-03-10/\">Reuters</a></p>\n<p><img src=\"https://www.blognone.com/sites/default/files/externals/c013cc8a2f97ea78ed3a8f20f130a69d.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d723362b3af356c886d2f694608d0f952b1a7fe4cfedf442d9c875e52fdad76f","category":"Thai"}