{"title":"YouTube เพิ่มเครื่องมือให้ครีเอเตอร์ใส่ป้ายกำกับ ถ้าวิดีโอนั้นสร้างจาก AI","link":"https://www.blognone.com/node/138763","date":1710773124000,"content":"<div><div><div><p>YouTube เปิดตัวเครื่องมือใหม่ใน Creator Studio เพื่อให้ครีเอเตอร์ใส่ป้ายกำกับหากคอนเทนต์นั้นสร้างด้วย AI ทั้งกรณีที่เป็นคอนเทนต์ถูกสังเคราะห์ (synthetic) หรือมีการปรับแก้ไข (altered) <a href=\"https://www.blognone.com/node/136738\">ตามแนวทางที่ YouTube ประกาศ</a>ไปเมื่อเดือนพฤศจิกายนปีที่แล้ว</p>\n<p>YouTube บอกว่าการใส่ป้ายกำกับนี้ ทำเพื่อเป็นการให้ข้อมูลอย่างเปิดเผยต่อผู้ชม อย่างไรก็ตามคอนเทนต์ที่มีความชัดเจนว่าไม่ใช่เรื่องจริง เป็นอนิเมชัน มีการใส่เอฟเฟกต์ หรือใช้ Generative AI ช่วยในขั้นตอนการผลิต กรณีแบบนี้ไม่จำเป็นต้องใส่ป้ายกำกับ</p>\n<p>ตัวอย่างคอนเทนต์ที่ YouTube ระบุว่าต้องเปิดเผยว่าใช้ AI ช่วย เช่น มีการเลียนแบบบุคคลจริง, สร้างสถานการณ์เลียนแบบในสถานที่ต่าง ๆ, มีการสร้างฉากสมมติที่อิงกับเหตุการณ์ที่เคยเกิดขึ้นจริง เป็นต้น</p>\n<p>ผู้ชมคอนเทนต์ที่ใส่ป้ายกำกับ จะเห็นข้อมูลระบุว่าคลิปนี้สร้างจาก AI มีผลทั้งใน Shorts และในวิดีโอปกติบน YouTube</p>\n<p>ที่มา: <a href=\"https://blog.youtube/news-and-events/disclosing-ai-generated-content/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/e5736be812bd4278f12e7afbd8ac16bd.jpeg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/fake\">Fake</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95306ad43634c4c7d10500cfaa0d004674b93b8947a935a9ba3b265126c5ddb1","category":"Thai"}