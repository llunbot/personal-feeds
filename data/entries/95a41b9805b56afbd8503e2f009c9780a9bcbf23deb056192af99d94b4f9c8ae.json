{"title":"ตำรวจแคลิฟอร์เนียเริ่มดำเนินคดีภาพโป๊เด็กสร้างจาก AI หลังกฎหมายใหม่มีผลบังคับ","link":"https://www.blognone.com/node/144344","date":1737987859000,"content":"<div><div><div><p>แคลิฟอร์เนียผ่านกฎหมาย <a href=\"https://leginfo.legislature.ca.gov/faces/billTextClient.xhtml?bill_id=202320240AB1831\">AB-1831</a> ปรับปรุงขอบเขตอาชญากรรมภาพโป๊เด็ก (child sex abuse material - CSAM) ให้ครอบคลุมถึงภาพที่สร้างจากปัญญาประดิษฐ์ แม้จะหาตัวบุคคลที่เป็นเหยื่อโดยตรงไม่ได้ก็ตาม และตอนนี้เมื่อกฎหมายมีผลบังคับแล้วตำรวจก็เริ่มดำเนินคดี</p>\n<p>กฎหมายระบุเหตุผลไว้ว่าแม้จะโยงตัวภาพกับเด็กไม่ได้ แต่ที่จริงแล้วตัวโมเดลปัญญาประดิษฐ์ก็สร้างขึ้นจากภาพของคนที่มีตัวตนจริงๆ โมเดลเหล่านี้กลายเป็นเครื่องมือทำร้ายเหยื่อ และกฎหมายรัฐบาลกลางสหรัฐฯ นั้นห้ามเผยแพร่ภาพโป๊เด็กโดยไม่ได้บังคับว่าต้องเชื่อมโยงกับบุคคลจริงๆ</p>\n<p>ผู้ต้องสงสัยคนหนึ่งคือ Darrin Bell นักวาดการ์ตูนระดับรางวัล Pulitzer หลังจากตำรวจสอบสวนบัญชีที่แชร์ภาพโป๊เด็ก 18 รายการ และวิดีโออีก 134 ไฟล์ มีที่อยู่ตรงกับ Bell ตอนนี้คดีอยู่ระหว่างการพิจารณาและ Bell ก็ได้ประกันด้วยหลักทรัพย์ 1 ล้านดอลลาร์สหรัฐฯ</p>\n<p>ที่มา - <a href=\"https://arstechnica.com/tech-policy/2025/01/under-new-law-cops-bust-famous-cartoonist-for-ai-generated-child-sex-abuse-images/\">ArsTechnica</a></p>\n<p><img src=\"https://cdn.pixabay.com/photo/2023/02/06/23/32/technology-7772914_1280.jpg\" alt=\"\" /></p>\n<p>ภาพโดย <a href=\"https://pixabay.com/photos/technology-circuit-board-head-7772914/\">flutie8211</a></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/usa\">USA</a></div><div><a href=\"/topics/crime\">Crime</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95a41b9805b56afbd8503e2f009c9780a9bcbf23deb056192af99d94b4f9c8ae","category":"Thai"}