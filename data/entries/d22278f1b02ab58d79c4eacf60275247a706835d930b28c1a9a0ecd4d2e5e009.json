{"title":"[ไม่ยืนยัน] หน่วยงานกำกับดูแล AI ในจีนแนะนำ Apple ให้ร่วมมือกับบริษัทท้องถิ่น จะง่ายกว่าทำ Apple Intelligence ใช้งานเอง","link":"https://www.blognone.com/node/143354","date":1732703294000,"content":"<div><div><div><p>ดูเหมือนว่าบริการปัญญาประดิษฐ์ Apple Intelligence ของแอปเปิล ยังคงพบกับอุปสรรคเพื่อให้บริการในประเทศจีน โดยมีรายงานล่าสุดของ <a href=\"https://www.ft.com/content/8ce6715a-0614-4c8b-9bc2-5f4174519f9f\">Financial Times</a> บอกว่าแอปเปิลพยายามหาวิธีนำโมเดล Generative AI ที่พัฒนาขึ้นเองมาให้บริการในจีน แต่ได้รับคำแนะนำจากหน่วยงานกำกับดูแลที่นั่นว่าหากแอปเปิลเลือกวิธีนี้ จะยากและใช้เวลานานมากกว่าจะได้รับการอนุมัติ ทั้งนี้การให้บริการ Generative AI ในจีนต้องได้รับใบอนุญาตจากหน่วยงานก่อนเท่านั้น</p>\n<p>โดยหน่วยงานกำกับดูแลได้แนะนำแอปเปิลให้ทำความร่วมมือบริการปัญญาประดิษฐ์กับบริษัทท้องถิ่นในจีน จะทำให้ทุกอย่างง่ายและได้รับการอนุมัติที่รวดเร็วกว่า</p>\n<p>จนถึงตอนนี้แอปเปิลยังไม่ได้เปิดเผยแผนการเปิดให้บริการ Apple Intelligence ในจีนอย่างเป็นทางการ แต่เคยมีรายงานข่าวว่าบริษัทได้หารือกับผู้พัฒนาในจีนเช่น <a href=\"https://www.blognone.com/node/140516\">Baidu หรือ Alibaba</a> มาก่อนแล้ว กรณีที่คล้ายกันคือ<a href=\"https://www.blognone.com/node/137894\">สมาร์ทโฟนของซัมซุงในจีน</a> ที่ใช้แชทบอต Ernie ของ Baidu แทน Gemini ของกูเกิล</p>\n<p>ที่มา: <a href=\"https://9to5mac.com/2024/11/26/china-tries-to-exert-control-over-apple-intelligence-launch-there/\">9to5Mac</a></p>\n<p><img src=\"https://www.blognone.com/sites/default/files/externals/ba162e1444fc5545e484b8680d184438.jpeg\" /></p>\n</div></div></div><div><div>Topics: </div><div><div><a href=\"/topics/apple-intelligence\">Apple Intelligence</a></div><div><a href=\"/topics/rumors\">Rumors</a></div><div><a href=\"/topics/china\">China</a></div><div><a href=\"/topics/apple\">Apple</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d22278f1b02ab58d79c4eacf60275247a706835d930b28c1a9a0ecd4d2e5e009","category":"Thai"}