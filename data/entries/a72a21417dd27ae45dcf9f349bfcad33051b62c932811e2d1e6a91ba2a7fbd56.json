{"title":"เกม Call of Duty Modern Warfare 3 กลายเป็นภาคที่มีคะแนนรีวิวต่ำสุดในแฟรนไชส์","link":"https://www.blognone.com/node/136726","date":1699933862000,"content":"<div><div><div><p>ก่อนหน้านี้ตำแหน่งคะแนนรีวิวที่ต่ำที่สุดในแฟรนไชส์ Call of Duty คือ Call of Duty Vanguard ปี 2021 ซึ่งได้คะแนนรีวิวเฉลี่ยไป 73/100 จาก Metarcritic แต่ล่าสุดตำแหน่งนี้ได้ถูกยกให้กับ Call of Duty Modern Warfare 3 ฉบับปี 2023 เป็นที่เรียบร้อยแล้วด้วยคะแนนเฉลี่ยอยู่ที่ 53/100</p>\n<p>ขณะนี้มีรีวิวจากสื่อทั้งหมด 40 รายที่รีวิว Call of Duty Modern Warfare 3 ไปแล้ว ซึ่งค่อนข้างชัดแล้วว่าเกมภาคนี้กลายเป็นภาคที่มีคะแนนต่ำสุดในแฟรนไชส์ที่มีอายุมากว่า 20 ปี นอกจากนี้คะแนนฝั่งผู้เล่นยังได้แค่ 1.6/10 เท่านั้น</p>\n<p><img src=\"https://www.blognone.com/sites/default/files/externals/5818b018db7a1197da35ed75954fcced.jpg\" /></p>\n<p>ปัญหาของ Call of Duty Modern Warfare 3 เริ่มจาก<a href=\"https://www.blognone.com/node/136674\">งานเร่ง ใช้เวลาพัฒนาแค่ 16 เดือน</a> ส่งผลให้ตัวเกมมีโหมดเนื้อเรื่องที่ได้<a href=\"https://www.blognone.com/node/136581\">คะแนนน้อยที่สุดในแฟรนไชส์</a> แฟน ๆ เลยไปคาดหวังกับโหมดเล่นหลายคนแทนแต่ตัวเกมกลับมีบั๊คทำให้ Activision ต้อง<a href=\"https://www.blognone.com/node/136686\">ถอดแผนที่ออกจากเกมชั่วคราว</a> งานนี้ก็ต้องดูกันต่อไปว่าทีมพัฒนาจะแก้กรรมกับเกมอย่างไร</p>\n<p><em>ภาพกราฟรวมรีวิว Metacritic ของแฟรนไชส์ Call of Duty จาก Video Games Chronicle</em><br />\n<img alt=\"No Description\" src=\"https://www.blognone.com/sites/default/files/externals/7b47a6e648e00eccbb868c9065572669.jpg\" /></p>\n<p>ที่มา - <a href=\"https://www.videogameschronicle.com/news/modern-warfare-3-is-on-track-to-be-the-lowest-rated-call-of-duty-ever/\">Video Games Chronicle</a>,<a href=\"https://www.metacritic.com/game/call-of-duty-modern-warfare-iii/\">Metacritic</a> via <a href=\"https://kotaku.com/call-of-duty-modern-warfare-3-reviews-metacritic-1851016787\">Kotaku</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a72a21417dd27ae45dcf9f349bfcad33051b62c932811e2d1e6a91ba2a7fbd56","category":"Thai"}