{"title":"ผู้เชี่ยวชาญระบุ iPhone 13 ไม่น่าจะรองรับสัญญาณดาวเทียม แต่แค่รองรับ 5G เพิ่มอีกช่วงคลื่น","link":"https://www.blognone.com/node/124512","date":1630399828000,"content":"<div><div><div><p>หลังมีข่าวจาก Ming-Chi Kuo <a href=\"https://www.blognone.com/node/124488\">ลือว่า iPhone 13 อาจรองรับการใช้งานผ่านดาวเทียมวงโคจรต่ำ</a> ล่าสุดผู้เชี่ยวชาญและสื่อในวงการสื่อสารหลายคน ออกมาให้ข้อมูลเห็นแย้ง ว่าการปรับแต่งโมเด็ม Qualcomm X60 ที่ Apple ใช้ใน iPhone 13 เป็นไปเพื่อการรองรับช่วงคลื่น 5G เพิ่มเติมมากกว่า</p>\n<p>ในข่าว<a href=\"https://www.macrumors.com/2021/08/29/iphone-13-to-feature-leo-to-make-calls-and-text/\">Macrumors</a> อ้างว่ารายงานของ Kuo พูดถึงการที่ Apple จะทำงานร่วมกันกับบริษัทสื่อสารผ่านดาวเทียม Globalstar เพื่อให้บริการโทรหรือส่งข้อความผ่านดาวเทียม ในช่วงคลื่น n53</p>\n<p>วันนี้ผู้เชี่ยวชาญในวงการสื่อสารหลายราย เช่น <a href=\"https://twitter.com/saschasegan/status/1432156620331667456\">Sascha Segan แห่ง PCMag</a> ออกมาให้ข้อมูลแย้งว่าแม้โมเด็ม X60 จะใช้งานคลื่นช่อง n53 ได้แต่ก็ไม่ได้หมายความว่ามันจะเชื่อมต่อกับดาวเทียมได้ แม้ว่าคลื่นช่องนี้จะเป็นของบริษัท Globalstar แต่บริษัทก็ทำธุรกิจอื่นๆ ร่วมถึงเครือข่ายภาคพื้นดิน นอกจากนี้ตัวโมเด็ม X60 เดิมก็ไม่ได้รองรับคลื่น n53 เองแม้ว่าแอปเปิลอาจจะสั่งทำรุ่นพิเศษให้รองรับก็ตาม</p>\n<blockquote><p>OKAY. I think I may have gotten to the bottom of this \"iPhone 13 will include satellite connectivity\" rumor, and it could be \"iPhone Math\" levels of game-of-telephone. The key: Globalstar.</p>\n<p>— Sascha Segan (@saschasegan) <a href=\"https://twitter.com/saschasegan/status/1432156620331667456?ref_src=twsrc%5Etfw\">August 30, 2021</a></p></blockquote>\n<p>ผู้ใช้อื่นในทวิตเตอร์ก็โพสต์คำอธิบายคล้ายคลึงกัน เช่น <a href=\"https://twitter.com/ErrataRob/status/1432191200522641410\">@ErrataRob</a> และ <a href=\"https://twitter.com/spacanpanman/status/1432175073302040576\">@spacanpanman</a> ที่ระบุว่าช่วงคลื่น 2.483GHz ถึง 2.495GHz ที่ Globalstar มี น่าจะถูกนำมาใช้กับสัญญาณ 5G ภาคพื้นดินมากกว่า และ<a href=\"https://www.lightreading.com/opticalip/globalstars-parent-company-slowly-stirs-5g-assets/d/d-id/767923\">เคยมีข่าวเรื่องนี้ในช่วงเดือนมีนาคมที่ผ่านมา</a> แต่เมื่อมีชื่อ Globalstar ที่เป็นบริษัทการสื่อสารผ่านดาวเทียม ออกมาคู่กับข่าวโมเด็ม iPhone จึงเกิดความเข้าใจผิดได้</p>\n<p>อย่างไรก็ตาม ดูเหมือนประเด็นเรื่อง iPhone 13 จะรองรับการสื่อสารผ่านดาวเทียม อาจยังไม่จบ เพราะล่าสุด Mark Gurman นักข่าวสายไอทีของ <a href=\"https://www.bloomberg.com/news/articles/2021-08-30/apple-plans-to-add-satellite-features-to-iphones-for-emergencies\">Bloomberg</a> รายงานเพิ่มเติมว่า Apple เตรียมเพิ่มฟีเจอร์ส่งข้อความฉุกเฉินผ่านสัญญาณดาวเทียมใน iPhone รุ่นใหม่ ที่แม้จะระบุว่าไม่น่าเปิดใช้งานทันภายในปี 2021 แต่ก็เป็นไปได้ว่า Apple อาจเตรียมฮาร์ดแวร์ให้รองรับตั้งแต่เนิ่นๆ คงต้องรอ iPhone 13 เปิดตัวอย่างเป็นทางการ เพื่อหาบทสรุปที่ชัดเจนในเรื่องนี้</p>\n<p><img src=\"https://www.blognone.com/sites/default/files/externals/1471b1546f8531970775e502a7fb8c0d.jpg\" /></p>\n<p>ที่มา - <a href=\"https://www.macrumors.com/2021/08/30/iphone-13-satellite-rumor-disputed/\">Macrumors</a>, <a href=\"https://www.bloomberg.com/news/articles/2021-08-30/apple-plans-to-add-satellite-features-to-iphones-for-emergencies\">Bloomberg</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-13\">iPhone 13</a></div><div><a href=\"/topics/satellite\">Satellite</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3f826330915635cfbc40275108b6ce94a5a2d87c4f889d99c9620b33614fe82","category":"Thai"}