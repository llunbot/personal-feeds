{"title":"DeepSeek ลดราคาช่วงเที่ยงคืนถึงเช้าสูงสุด 75% เหลือล้านโทเค็นแค่ 5 บาท","link":"https://www.blognone.com/node/145043","date":1741010664000,"content":"<div><div><div><p>DeepSeek ประกาศลดราคาค่าใช้ API ช่วงเวลาห้าทุ่มครึ่งจนถึงเจ็ดโมงครึ่งของอีกวันตามช่วงเวลาไทย โดยโมเดล DeepSeek-V3 ลดราคาลง 50% และโมเดล DeepSeek-R1 ลดราคา 75% ทำให้ราคาของทั้งสองโมเดลเท่ากัน (แม้ว่าจริงๆ R1 จะมีช่วงเวลา \"คิด\" ที่กินเอาท์พุตมากกว่า)</p>\n<p>DeepSeek-R1 นั้นมี<a href=\"https://www.blognone.com/node/144230\">ผลทดสอบบางชุดเอาชนะ OpenAI o1 ได้</a> โดยเฉพาะในกลุ่มการทดสอบคณิตศาสตร์และการเขียนโปรแกรม</p>\n<p>ค่า API ของ DeepSeek นั้นถูกกว่า OpenAI มากอยู่แล้ว โดย o1 นั้นค่าอินพุต 15 ดอลลาร์ต่อล้านโทเค็น และเอาท์พุต 60 ดอลลาร์ต่อล้านโทเค็น การลดราคาครั้งนี้จะทำให้ค่าใช้งานเหลือไม่ถึง 1 ใน 100 ของ OpenAI o1 เท่านั้น  แต่บังคับว่าต้องใช้เวลากลางคืนซึ่งก็อาจจะเหมาะกับการประมวลผลแบบ batch บางประเภท โดยค่าอินพุตนั้นเหลือประมาณ 5 บาทต่อล้านโทเค็นเท่านั้น แถมหากมี cache hit ก็จะถูกลงไปอีก</p>\n<p>ที่มา - <a href=\"https://x.com/deepseek_ai/status/1894710448676884671/photo/1\">DeepSeek</a></p>\n<p><img alt=\"No Description\" src=\"https://www.blognone.com/sites/default/files/externals/7084cb215bd7d6710573985a6977946f.jpeg\" /></p>\n</div></div></div><div><div>Topics: </div><div><div><a href=\"/topics/deepseek\">DeepSeek</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64fd91c699054294ef6302e12c32bdaab414bd6317342f382c964764d1a471a9","category":"Thai"}