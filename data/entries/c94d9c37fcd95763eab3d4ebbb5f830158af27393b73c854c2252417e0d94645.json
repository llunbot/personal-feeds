{"title":"Strava ปรับปรุงเงื่อนไขการใช้ API ของนักพัฒนา ปกป้องความเป็นส่วนตัว ห้ามนำข้อมูลไปเทรน AI","link":"https://www.blognone.com/node/143237","date":1732089561000,"content":"<div><div><div><p>Strava แอปบันทึกข้อมูลการออกกำลังกาย ประกาศการเปลี่ยนแปลงข้อตกลงใช้งาน API สำหรับนักพัฒนาแอปต่าง ๆ ที่มาเชื่อมต่อข้อมูล โดยให้เหตุผลเรื่องความเป็นส่วนตัวและความปลอดภัยของผู้ใช้งาน มีการเปลี่ยนแปลงสำคัญสามอย่างดังนี้</p>\n<ul>\n<li>แอปที่ดึงข้อมูลไปใช้งาน จะแสดงข้อมูลผู้ใช้งานแต่ละคนได้เฉพาะเจ้าของข้อมูลเท่านั้น</li>\n<li>ห้ามแอปที่เชื่อมต่อ API นำข้อมูลไปใช้ฝึกปัญญาประดิษฐ์</li>\n<li>การแสดงข้อมูลบนแอปอื่น ต้องมีรูปแบบที่แตกต่างจากการแสดงผลบน Strava</li>\n</ul>\n<p>Strava บอกว่าการเปลี่ยนแปลงนี้มีผลตั้งแต่ 11 พฤศจิกายนที่ผ่านมา อย่างไรก็ตามเนื่องจากมีผู้ใช้งานหลายคนที่ใช้ Strava เป็นตัวกลางในการเชื่อมต่อกับอุปกรณ์แทร็กเกอร์ เพื่อส่งข้อมูลต่อไปแอปอื่นเฉพาะทาง ทำให้ Strava ต้องชี้แจงเพิ่มเติมว่าการเปลี่ยนแปลงนี้กระทบกับนักพัฒนาแอปและผู้ใช้งานจำนวนน้อยกว่า 0.1% แอปส่วนใหญ่ยังทำงานได้เหมือนเดิม</p>\n<p>ที่มา: <a href=\"https://press.strava.com/articles/updates-to-stravas-api-agreement\">Strava</a> ผ่าน <a href=\"https://www.theverge.com/2024/11/19/24301056/strava-api-ai-data-sharing-policy-change-fitness-tracking\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/a7e171c5caa69b16e4d8395dcda659dd.jpg\" /></p>\n</div></div></div><div><div>Topics: </div><div><div><a href=\"/topics/strava\">Strava</a></div><div><a href=\"/topics/api\">API</a></div><div><a href=\"/topics/health\">Health</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c94d9c37fcd95763eab3d4ebbb5f830158af27393b73c854c2252417e0d94645","category":"Thai"}