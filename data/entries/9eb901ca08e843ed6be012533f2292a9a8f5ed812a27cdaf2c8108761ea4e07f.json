{"title":"เด็กไทยทีม Indentation Error จากอัสสัมชัญธนบุรี ชนะเขียนโปรแกรมควบคุมหุ่นยนต์ Astrobee ของ NASA","link":"https://www.blognone.com/node/125532","date":1635412149000,"content":"<div><div><div><p>วันอาทิตย์ที่ 24 ตุลาคม ที่ผ่านมา องค์กรสำรวจอวกาศญี่ปุ่น หรือ JAXA ได้จัดการแข่งขันโครงการ The 2nd Kibo Robot Programming Challenge รอบชิงแชมป์เอเชียทางออนไลน์ ถ่ายทอดสดจากศูนย์อวกาศสึกุบะ ประเทศญี่ปุ่น</p>\n<p>โดยเยาวชนตัวแทนประเทศไทยทีม Indentation Error จากโรงเรียนอัสสัมชัญธนบุรี คว้ารางวัลชนะเลิศระดับเอเชีย ทำคะแนนเป็นอันดับ 1 จากการแข่งขันเขียนโปรแกรมคอมพิวเตอร์ควบคุมหุ่นยนต์ Astrobee ของ NASA บนสถานีอวกาศนานาชาติ ในโครงการคิโบะ โรบอต โปรแกรมมิ่ง ชาเลนจ์ ครั้งที่ 2</p>\n<p>สมาชิกในทีม 3 คน ประกอบด้วย นายธฤต วิทย์วรสกุล ชั้นมัธยมศึกษาปีที่ 5 (หัวหน้าทีม) นายกรปภพ สิทธิฤทธิ์ ชั้นมัธยมศึกษาปีที่ 4 และเด็กชายเสฎฐพันธ์ เหล่าอารีย์ ชั้นมัธยมศึกษาปีที่ 3</p>\n<p>ในการแข่งขันนี้ ผู้เข้าแข่งขันต้องเขียนโปรแกรมคอมพิวเตอร์ควบคุมหุ่นยนต์ Astrobee ให้ปฏิบัติภารกิจซ่อมแซมสถานีอวกาศ มีตัวแทนเยาวชนจาก 9 ประเทศ เข้าร่วมการแข่งขัน ได้แก่ ญี่ปุ่น ออสเตรเลีย บังคลาเทศ อินโดนีเซีย มาเลเซีย นิวซีแลนด์ สิงคโปร์ ไต้หวัน และไทย โดยทีมไทย ได้รางวัล Best Achievement Onboard Award เป็นผลจากความสามารถในการเขียนโปรแกรมภาษา JAVA ควบคุมหุ่นยนต์ Astrobee ผู้ช่วยนักบินอวกาศของ NASA ที่อยู่บนสถานีอวกาศนานาชาติให้เคลื่อนที่ไปอ่าน QR Code และยิงแสงเลเซอร์เข้าเป้าหมายทำคะแนนได้สูงสุดของการแข่งขัน</p>\n<p><img src=\"https://www.blognone.com/sites/default/files/externals/3e698f7cc9aaaa04219659d04e0ad4fa.jpg\" /><br />\nภาพจาก <a href=\"https://jaxa.krpc.jp/\">Kibo Robot Programming Challenge</a></p>\n<p>ที่มา - <a href=\"https://www.facebook.com/100044308452347/posts/435693267917618/\">สรยุทธ สุทัศนะจินดา กรรมกรข่าว</a></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/thailand\">Thailand</a></div><div><a href=\"/topics/programming\">Programming</a></div><div><a href=\"/topics/robotics\">Robotics</a></div><div><a href=\"/topics/japan\">Japan</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9eb901ca08e843ed6be012533f2292a9a8f5ed812a27cdaf2c8108761ea4e07f","category":"Thai"}