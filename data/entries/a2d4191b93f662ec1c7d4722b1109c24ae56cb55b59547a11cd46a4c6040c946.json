{"title":"มาก่อนใครแต่ไปก่อนเพื่อน แอป Steam Link บนทีวี Samsung จะยุติการให้บริการ 30 พฤศจิกายนนี้","link":"https://www.blognone.com/node/136372","date":1698144838000,"content":"<div><div><div><p>Valve ประกาศว่าแอป Steam Link จะยุติการให้บริการในทีวี Samsung หลังวันที่ 30 พฤศจิกายนปี 2023 โดยแอปนี้ทำให้ผู้ใช้งานสามารถสตีมภาพจากในพีซีที่ใช้ Steam มาแสดงบนทีวี หรือในโทรศัพท์เพื่อเล่นได้ โดย Samsung นำแอป Steam Link มาใส่ในทีวีของตนเมื่อปี 2017</p>\n<p>แม้ว่า Samsung เพิ่งเปิดตัว Gaming Hub ที่มุ่งเน้นไปที่การเล่นเกมแบบสตีมมิ่งที่ได้รับความร่วมมือจาก Xbox และ Nvidia GeForce Now แต่ Valve ที่เคยนำแอปมาลงก่อนใครกลับเป็นฝั่งไปซะเอง โดย Valve กล่าวว่าผู้ใช้งานยังสามารถเข้าถึงแอป Steam Link ได้บน Apple TV และอุปกรณ์ Android ที่รวมถึง Nvidia Shield หรือ Amzon Fire TV</p>\n<p>ด้านผู้ใช้งานก็มีบางคนออกมาเล่าประสบการณ์อันหลากหลายกับการใช้แอป Steam Link บนทีวี Samsung ตัวอย่างเช่น ผู้ใช้บางรายประสบปัญหาที่ตัวควบคุมควบคุมระดับเสียงของทีวี ในขณะที่คนอื่น ๆ บอกว่าแอปค้างเป็นช่วง ๆ เมื่อพยายามสตรีมเกมด้วยความละเอียดสูงกว่า 1080p</p>\n<p><img alt=\"No Description\" src=\"https://www.blognone.com/sites/default/files/externals/6a2596c603a62972578bb6b14c6f50f1.png\" /></p>\n<p>ที่มา - <a href=\"https://www.theverge.com/2023/10/23/23928965/steam-link-app-samsung-tvs-discontinued\">The Verge</a></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/samsung\">Samsung</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2d4191b93f662ec1c7d4722b1109c24ae56cb55b59547a11cd46a4c6040c946","category":"Thai"}