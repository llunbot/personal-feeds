{"title":"WordPad เข้าสู่สถานะ Deprecate เตรียมถอดโปรแกรมออกจาก Windows","link":"https://www.blognone.com/node/135559","date":1693680906000,"content":"<div><div><div><p>ไมโครซอฟท์<a href=\"https://learn.microsoft.com/en-us/windows/whats-new/deprecated-features\">อัพเดตรายการฟีเจอร์</a>ที่เข้าสถานะเลิกใช้งานหรือ Deprecate โดยเพิ่ม WordPad เข้าสู่สถานะนี้ เพื่อเตรียมนำออกจาก Windows อย่างถาวรในอนาคต</p>\n<p>ไมโครซอฟท์แนะนำผู้ที่ยังใช้งาน WordPad ให้เปลี่ยนไปใช้ Microsoft Word สำหรับการสร้างเอกสาร rich text (.doc, .rtf) และใช้ Notepad สำหรับเอกสารข้อความพื้นฐาน (.txt)</p>\n<p>WordPad เป็นโปรแกรมพื้นฐานที่ติดตั้งมาตั้งแต่ Windows 95 และหยุดอัพเดตไปตั้งแต่ Windows 8 แต่ยังใส่มาใน Windows ตลอดจนถึงล่าสุด Windows 11 ทิศทางในช่วงหลังของไมโครซอฟท์<a href=\"https://www.blognone.com/node/103808\">เน้น</a><a href=\"https://www.blognone.com/node/127189\">อัพเดต</a><a href=\"https://www.blognone.com/node/135548\">ฟีเจอร์</a>ให้ Notepad มาก จึงไม่น่าแปลกใจสำหรับประกาศนี้</p>\n<p>ที่มา: <a href=\"https://www.windowscentral.com/software-apps/windows-11/microsoft-is-killing-windows-classic-wordpad-app-soon\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/9733535770cfd621aded3827d66a19cb.png\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/notepad\">Notepad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb31f17879e22b5ac0c3f9212d8a2aeb00734c4f32def957b218095053d7dd43","category":"Thai"}