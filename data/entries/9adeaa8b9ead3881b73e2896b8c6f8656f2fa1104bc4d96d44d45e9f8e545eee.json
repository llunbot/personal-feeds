{"title":"แรงกว่าดูดเงินปกติ โปรแกรมดูดคริปโตอาละวาดปีที่ผ่านมา เหยื่อกว่า 60,000 ราย รายหนึ่งเสียคริปโต  ​830 ล้านบาท","link":"https://www.blognone.com/node/137381","date":1703477865000,"content":"<div><div><div><p>Scam Sniffer บริการป้องกันความปลอดภัยของบริการคริปโต ออกรายงานถึงซอฟต์แวร์ดูดเงินคริปโตที่ระบาดหนัก เมื่อนับตั้งแต่เดือนมีนาคมที่ผ่านมา พบเว็บหลอกลวงกว่าหมื่นเว็บ สร้างขึ้นเพื่อพยายามหลอกให้เหยื่อโอนคริปโตไปยังคนร้ายด้วยวิธีต่างๆ</p>\n<p>สคริปต์ที่ใช้งานนี้ชื่อว่า MS Drainer โดยผู้สร้างขายโปรแกรมในราคา 1,499 ดอลลาร์ พร้อมกับมีส่วนเสริมแยกต่างหาก ราคานี้ค่อนข้างดีมากเทียบกับคู่แข่งอื่นๆ ที่มักคิดค่าใช้งานโดยแบ่งส่วนแบ่งเงินที่ได้มาถึง 20% โปรแกรมนี้รองรับการดูดเงินจาก chain ต่างๆ ได้แก่ Ethereum, BNB Smart Chain, Polygon, Avalanche, Arbitrum, Fantom, และ Optimism รองรับการดูดทั้งตัวเงินคริปโต, โทเค็นบน chain, และ NFT</p>\n<p>การดึงเหยื่อมาใช้งานเว็บหลอกลวงเหล่านี้มักอาศัยการยิงโฆษณาหาเหยื่อ โดยเว็บมีทางหลอกบริการยิงโฆษณาด้วยการเปลี่ยนหน้าเว็บตามประเทศของผู้ที่เข้าชม ทำให้บริการโฆษณาต่างๆ ไม่เห็นสคริปต์มุ่งรายตอนซื้อโฆษณาแต่แสดงให้เหยื่อเห็นเท่านั้น</p>\n<p>จากการวิเคราะห์ chain ต่างๆ พบว่ามีเหยื่อของ MS Drainer ไปแล้วถึง 63,210 ราย มูลค่ารวม 58.98 ล้านดอลลาร์ เหยื่อรายหนึ่งเสียคริปโตบน Ethereum ไปกว่า 24 ล้านดอลลาร์ หรือมูลค่ากว่า 830 ล้านบาท</p>\n<p>ที่มา - <a href=\"https://drops.scamsniffer.io/post/from-google-to-x-ads-tracing-the-crypto-wallet-drainers-58-million-trail/\">Scam Sniffer</a></p>\n<p><img alt=\"No Description\" src=\"https://www.blognone.com/sites/default/files/externals/3a424f29675c70009ed4ba84f54c6d6d.png\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9adeaa8b9ead3881b73e2896b8c6f8656f2fa1104bc4d96d44d45e9f8e545eee","category":"Thai"}