{"title":"Apple เผยแพร่งานวิจัย MM1 โมเดล AI แบบผสมผสาน ที่รองรับ prompt ต่อเนื่องได้ดี","link":"https://www.blognone.com/node/138747","date":1710718682000,"content":"<div><div><div><p>นักวิจัยของแอปเปิล<a href=\"https://arxiv.org/abs/2403.09611\">เผยแพร่</a>งานวิจัยของ <strong>MM1</strong> ซึ่งเกี่ยวกับกระบวนการเทรนข้อมูลแบบผสมผสาน ว่าการเทรนข้อมูลแต่ละรูปแบบที่ต่างกัน ตลอดจนโครงสร้างโมเดล ส่งผลต่อประสิทธิภาพในการทดสอบ AI นั้นอย่างไร</p>\n<p>ส่วนหนึ่งของงานวิจัยนี้พบว่าตัวเลือกวิธีเข้ารหัสรูปภาพ และความละเอียดของภาพที่ใช้เทรน มีผลกระทบมากต่อประสิทธิภาพของโมเดล มากกว่าการออกแบบส่วนเชื่อมต่อต่าง ๆ ของข้อมูล นอกจากนี้ยังพบโมเดลขนาด 30 พันล้านพารามิเตอร์ ตัวหนึ่งของ MM1 มีความสามารถในการเรียนรู้จากบริบทข้อมูลดีที่สุด รองรับการ prompt ที่ต่อเนื่องไปเรื่อย ๆ ได้</p>\n<p>ส่วนของงานวิจัยทำให้เห็นว่าแอปเปิลมีโมเดล AI พัฒนาขึ้นมา ที่โดดเด่นการรองรับ prompt ต่อเนื่อง ซึ่งคาดว่าแอปเปิลจะเปิดเผยรายละเอียดมากขึ้นในงานสัมมนาของนักพัฒนา WWDC กลางปีนี้</p>\n<p>ที่มา: <a href=\"https://venturebeat.com/ai/apple-researchers-achieve-breakthroughs-in-multimodal-ai-as-company-ramps-up-investments/\">VentureBeat</a></p>\n<p><img src=\"https://www.blognone.com/sites/default/files/externals/77f28c9d328e28d19745d57bf3544c03.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/research\">Research</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dcdde60ddda4ffaa1435bcc186e9b6e9ef704dca1d1136e1ab07601cf397bf7","category":"Thai"}