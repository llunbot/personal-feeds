{"title":"เอามารันเบราว์เซอร์ MSI ร่วมมือ Kingston เตรียมรองรับแรม 256GB บนพีซี","link":"https://www.blognone.com/node/137279","date":1702802264000,"content":"<div><div><div><p>MSI เตรียมรองรับแรมแบบโมดูลละ 64 GB ทำให้เมนบอร์ดพีซีสามารถใส่แรมได้สูงสุดถึง 256GB สำหรับเมนบอร์ดที่มีสล็อตแรม 4 สล็อต</p>\n<p>ตอนนี้แรมพีซีแบบ 64GB ทาง Kingston ผลิตออกมาเป็นรุ่น Fury Renegade DDR5 อาศัยชิปแรมของ Micron แต่หากจะไปซื้อมาใช้งานจริงๆ ต้องรอทาง MSI อัพเดตไบออสกันเสียก่อน ตอนนี้ยังไม่มีรายชื่อรุ่นเมนบอร์ดที่จะรองรับ อย่างไรก็ดีทาง MSI โชว์ภาพหน้าจอของ AMD Ryzen 9 7900X คู่กับเมนบอร์ด PRO X670-P ที่ตอนนี้สเปคระบุว่ารองรับแรม 128GB</p>\n<p>ที่มา - <a href=\"https://www.msi.com/news/detail/MSI-Motherboards-Unleash-Extreme-Power-with-Memory-Capacity-Boosted-To-256GB---142879\">MSI</a></p>\n<p><img alt=\"No Description\" src=\"https://www.blognone.com/sites/default/files/externals/1c6f3224d230a984cc43ccdd1e8e94d8.jpg\" /></p>\n</div></div></div><div><div>Topics: </div><div><div><a href=\"/topics/msi\">MSI</a></div><div><a href=\"/topics/memory\">Memory</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95b97840d6f1b2f08fd2d7d6c24d27d9645c6f05abd9ad6de6cc4fa48604cac4","category":"Thai"}