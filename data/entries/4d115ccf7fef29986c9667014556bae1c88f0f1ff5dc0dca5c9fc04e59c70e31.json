{"title":"SteamVR อัพเกรดเป็นเวอร์ชัน 2.0 เพิ่มฟีเจอร์ใหม่หลายอย่างตาม Steam รุ่นใหม่ๆ","link":"https://www.blognone.com/node/136430","date":1698378865000,"content":"<div><div><div><p>Valve มีอินเทอร์เฟซ SteamVR สำหรับควบคุมแอพ Steam ผ่านแว่น VR <a href=\"https://www.blognone.com/node/52462\">มาตั้งแต่ปี 2014 ในยุค Oculus Rift</a> จากนั้นมันก็อยู่เคียงข้างแว่น VR มาหลายยุคสมัย เช่น <a href=\"https://www.blognone.com/node/66190\">HTC Vive</a>, <a href=\"https://www.blognone.com/node/102444\">Windows Mixed Reality</a> และ <a href=\"https://www.blognone.com/node/109512\">Valve Index</a></p>\n<p>แม้ช่วงหลัง Valve เงียบๆ ไปไม่ค่อยสนใจ VR แล้ว (โดยเฉพาะหลังออก Half-Life: Alyx) แต่ SteamVR ยังไม่ถูกทิ้ง โดยล่าสุดได้อัพเกรดเป็นเวอร์ชันใหญ่ SteamVR 2.0 ถือเป็นการอัพเกรดใหญ่ครั้งแรกนับตั้งแต่ออกเวอร์ชันแรก</p>\n<p>การเปลี่ยนแปลงสำคัญใน SteamVR 2.0 คือรองรับฟีเจอร์ของไคลเอนต์ Steam รุ่นใหม่ๆ เช่น Steam Chat/Voice Chat, ปรับปรุงระบบแจ้งเตือน, ปรับปรุงหน้าตาของสโตร์, ปรับปรุงคีย์บอร์ดในโลก VR ให้สามารถพิมพ์ได้ 2 เคอร์เซอร์พร้อมกัน รองรับอีโมจิและธีม เป็นต้น</p>\n<p>การรัน SteamVR 2.0 บนลินุกซ์ยังเปลี่ยนมาใช้รันไทม์ไคลเอนต์ Steam Linux Runtime 3.0 (sniper) เวอร์ชันล่าสุดเพื่อความเข้ากันได้ (<a href=\"https://www.blognone.com/node/116122\">เวอร์ชันแมคเลิกทำไปนานแล้ว</a>) รวมถึงแก้บั๊กอื่นๆ อีกจำนวนมาก</p>\n<p><img alt=\"No Description\" src=\"https://www.blognone.com/sites/default/files/externals/8d029e92f80fa5a2174dca40b4b7bab1.jpg\" /></p>\n<p>ที่มา - <a href=\"https://store.steampowered.com/news/app/250820/view/3739736044830869589\">Steam</a></p>\n</div></div></div><div><div>Topics: </div><div><div><a href=\"/topics/steamvr\">SteamVR</a></div><div><a href=\"/topics/steam\">Steam</a></div><div><a href=\"/topics/valve\">Valve</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d115ccf7fef29986c9667014556bae1c88f0f1ff5dc0dca5c9fc04e59c70e31","category":"Thai"}