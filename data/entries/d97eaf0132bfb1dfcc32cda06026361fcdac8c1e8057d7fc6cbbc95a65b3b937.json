{"title":"[ไม่ยืนยัน] Microsoft เลือกไม่ทำสัญญาคลาวด์จีพียูมูลค่า 1.2 หมื่นล้านดอลลาร์กับ CoreWeave - OpenAI เลยเสียบแทน","link":"https://www.blognone.com/node/145388","date":1742536160000,"content":"<div><div><div><p>มีรายงานว่าไมโครซอฟท์ตัดสินใจไม่ใช้สิทธิในการเช่าใช้บริการคลาวด์จีพียู มูลค่าสัญญา 12,000 ล้านดอลลาร์ กับ CoreWeave ซึ่งไมโครซอฟท์ได้สิทธินี้จากการเป็นลูกค้ามานานของบริษัท ทำให้ OpenAI ตัดสินใจรับช่วงต่อของสัญญานี้แทน ซึ่งได้<a href=\"https://www.blognone.com/node/145199\">ประกาศอย่างเป็นทางการ</a>เมื่อสัปดาห์ก่อน</p>\n<p>รายงานบอกว่าไมโครซอฟท์ได้ปรับกลยุทธ์เรื่องศูนย์ข้อมูลจีพียูสำหรับงาน AI จากเดิมที่บริษัทเช่าจีพียูจากผู้ให้บริการภายนอกอย่าง CoreWeave ก็เปลี่ยนมาติดตั้งจีพียูเองในศูนย์ข้อมูลของไมโครซอฟท์แทน การเปลี่ยนแปลงนี้จึงลงล็อกกับทิศทางของ OpenAI ที่ต้องการลดการพึ่งพาคลาวด์จากไมโครซอฟท์เป็นหลัก บริษัทจึงทำสัญญาเช่าคลาวด์จีพียูกับ CoreWeave แทน พร้อมเข้ามาซื้อหุ้นอีก 350 ล้านดอลลาร์ ก่อนที่บริษัทจะ<a href=\"https://www.blognone.com/node/145052\">ไอพีโอ</a>ด้วย</p>\n<p>ก่อนหน้านี้มีข่าวว่าไมโครซอฟท์ก็<a href=\"https://www.blognone.com/node/144886\">ชะลอแผนการสร้างศูนย์ข้อมูลเพิ่มเติม</a> โดยยกเลิกสองโครงการ ซึ่งอาจเกี่ยวข้องกับที่ OpenAI ลดความต้องการใช้งานด้วย</p>\n<p>ที่มา: <a href=\"https://winbuzzer.com/2025/03/20/microsoft-passed-on-12-billion-coreweave-option-deferring-ai-infrastructure-deal-to-openai-xcxwbn/\">Win Buzzer</a></p>\n<p><img src=\"https://www.blognone.com/sites/default/files/externals/e86b707010742678334c1881da77f704.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/coreweave\">CoreWeave</a></div><div><a href=\"/topics/rumors\">Rumors</a></div><div><a href=\"/topics/openai\">OpenAI</a></div><div><a href=\"/topics/cloud-computing\">Cloud Computing</a></div><div><a href=\"/topics/gpu\">GPU</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d97eaf0132bfb1dfcc32cda06026361fcdac8c1e8057d7fc6cbbc95a65b3b937","category":"Thai"}