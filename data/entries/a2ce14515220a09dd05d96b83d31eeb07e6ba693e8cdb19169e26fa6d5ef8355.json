{"title":"WeChat ถูกจับได้ว่าสแกนแกลลอรีของผู้ใช้แม้ทำงานอยู่เบื้องหลัง บริษัทระบุเวอร์ชั่นหน้าเลิกแล้ว","link":"https://www.blognone.com/node/125225","date":1634024416000,"content":"<div><div><div><p>ยูสเซอร์ Hackl0us ออกมาแฉแอป WeChat บน Weibo ระบุว่าแอปคอยสแกนแกลลอรีของผู้ใช้อยู่เรื่อยๆ ทุกสองสามชั่วโมงแม้ทำงานเป็นเบื้องหลัง โดยเขาค้นพบพฤติกรรมนี้ของแอป จากฟีเจอร์ Record App Activity บน iOS 15 ที่เพิ่งปล่อยบน iPhone เมื่อเดือนที่ผ่านมา</p>\n<p>ตัวแทน WeChat ออกมาระบุว่าแอปคอยสแกนภาพของผู้ใช้เรื่อยๆ จริง แต่เป็นไปเพื่อหารูปภาพใหม่ที่เพิ่มเข้ามาและช่วยให้ผู้ใช้ส่งรูปภาพได้เร็วยิ่งขึ้น ยืนยันว่าแอปจะไม่เข้าถึง บันทึก หรืออัปโหลดรูปภาพของผู้ใช้หากไม่ได้รับอนุญาต และจะยกเลิกฟีเจอร์นี้ในเวอร์ชั่นหน้า</p>\n<p><img src=\"https://www.blognone.com/sites/default/files/externals/8161ebb8794eac6f1a6846e64b2b20b8.jpg\" /></p>\n<p>ประเทศจีนกำลังคุมเข้มด้านกฎหมายข้อมูลและความเป็นส่วนตัวมากขึ้น เพื่อกดดันบริษัทบิ๊กเทคต่างๆ โดยเพิ่งบังคับใช้<a href=\"https://www.scmp.com/tech/policy/article/3147040/what-chinas-new-data-laws-are-and-their-impact-big-tech\">กฎหมายความปลอดภัยของข้อมูล</a>ชุดใหม่ไปเมื่อเดือนก่อน ทำให้แอปต่างๆ ไม่สามารถเก็บข้อมูลผู้ใช้ชาวจีนไว้นอกประเทศได้โดยไม่ได้รับอนุญาต</p>\n<p>นอกจากนี้ยังเตรียมบังคับใช้<a href=\"https://www.scmp.com/tech/policy/article/3145763/chinas-sweeping-personal-information-protection-law-come-effect?module=inline&amp;pgtype=article\">กฎหมายป้องกันข้อมูลส่วนบุคคล</a> ที่เข้มข้นขึ้น และทำให้บริษัทต่างๆ เข้าถึงข้อมูลส่วนตัวของผู้ใช้ได้ยากขึ้นวันที่ 1 พฤศจิกายนนี้ ซึ่งคงต้องติดตามต่อว่าจะส่งผลอย่างไร</p>\n<p>ที่มา - <a href=\"https://www.scmp.com/tech/big-tech/article/3151762/tencents-wechat-stop-routine-scans-photos-after-tech-influencer\">SCMP</a></p>\n</div></div></div><div><div>Topics: </div><div><div><a href=\"/topics/wechat\">WeChat</a></div><div><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2ce14515220a09dd05d96b83d31eeb07e6ba693e8cdb19169e26fa6d5ef8355","category":"Thai"}