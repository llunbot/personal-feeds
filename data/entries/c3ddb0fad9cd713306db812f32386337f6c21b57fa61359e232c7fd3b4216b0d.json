{"title":"Apple แนะนำผู้ใช้หูฟัง AirPods ที่ไม่มีอุปกรณ์ Apple เลย หากต้องการอัพเดตเฟิร์มแวร์ ให้ติดต่อ Apple Store","link":"https://www.blognone.com/node/133389","date":1681276967000,"content":"<div><div><div><p>แอปเปิลออกอัพเดตเฟิร์มแวร์เวอร์ชัน 5E133 ให้กับผู้ใช้ AirPods 2, AirPods 3, AirPods Max, AirPods Pro รุ่นแรก และ AirPods Pro 2 วันนี้ โดยผู้ใช้งานไม่ต้องทำอะไร เพียงเชื่อมต่อหูฟังกับอุปกรณ์ iOS หรือ Mac ก็จะได้รับการอัพเดตเบื้องหลังอัตโนมัติ</p>\n<p>ที่ผ่านมาการอัพเดตก็น่าจะทำได้ตามปกติ แต่มีคำถามว่าหากผู้ใช้หูฟัง AirPods นั้น ไม่มีสินค้าอุปกรณ์แอปเปิลอื่น ๆ เลย (จะมีบ้างไหม?) แล้วจะอัพเดตเฟิร์มแวร์ได้อย่างไร</p>\n<p>แอปเปิลอัพเดตข้อมูลใน<a href=\"https://support.apple.com/en-us/HT213317\">หน้าซัพพอร์ต</a> สำหรับกรณีดังกล่าวว่าหากผู้ใช้งานไม่มีอุปกรณ์แอปเปิลเพื่ออัพเดตเฟิร์มแวร์เลย ก็ให้ติดต่อที่ Apple Store หรือผู้ให้บริการ AASP เพื่อขอให้ทำการอัพเดตเฟิร์มแวร์ให้ได้เช่นกัน</p>\n<p>ทั้งนี้กรณีของหูฟัง Beats จะไม่มีปัญหาดังกล่าว เนื่องจากในระบบปฏิบัติการ Android มีแอป Beats โดยเฉพาะสำหรับการอัพเดตเฟิร์มแวร์</p>\n<p>ที่มา: <a href=\"https://www.macrumors.com/2023/04/11/airpods-apple-store-firmware-update/\">MacRumors</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" alt /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3ddb0fad9cd713306db812f32386337f6c21b57fa61359e232c7fd3b4216b0d","category":"Thai"}