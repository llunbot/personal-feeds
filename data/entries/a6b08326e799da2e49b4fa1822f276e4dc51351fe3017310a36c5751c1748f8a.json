{"title":"เจ้าของ OnlyFans กำลังเจรจาขายธุรกิจ มูลค่าดีลอาจสูงถึง 2.6 แสนล้านบาท","link":"https://www.blognone.com/node/146591","date":1748056364000,"content":"<span>เจ้าของ OnlyFans กำลังเจรจาขายธุรกิจ มูลค่าดีลอาจสูงถึง 2.6 แสนล้านบาท</span>\n\n  <div>\n    <div>Body</div>\n              <div><p>Fenix International กำลังเจรจาเพื่อขายธุรกิจ OnlyFans ที่เป็นบริษัทในเครือให้กับกลุ่มนักลงทุน โดยชื่อที่ถูกระบุคือ Forest Road Company บริษัทการลงทุนของอเมริกา มูลค่าที่รายงานเบื้องต้นคือ 5,900 ล้านปอนด์ หรือประมาณ 2.6 แสนล้านบาท (Fenix เป็นบริษัทอังกฤษ)</p>\n<p>ปัจจุบัน OnlyFans มีบัญชีครีเอเตอร์อยู่ประมาณ 4 ล้านบัญชี โมเดลธุรกิจคือการแบ่งค่าธรรมเนียมจากรายได้ของครีเอเตอร์ 80/20 ส่วนบัญชีผู้ชมมีประมาณ 305 ล้านบัญชี รายได้ในปี 2023 อยู่ที่ประมาณ 1,300 ล้านปอนด์ เพิ่มขึ้น 20% จากปีก่อน</p>\n<p>รายงานบอกว่า Fenix เจรจากับผู้สนใจรายอื่นด้วย ทั้งนี้ Fenix ไม่ได้ให้ความเห็นต่อข่าวการขายกิจการให้กลุ่ม Forest</p>\n<p>ที่มา: <a href=\"https://www.theguardian.com/technology/2025/may/23/onlyfans-owner-in-talks-to-sell-uk-based-adult-content-platform-for-59bn\">The Guardian</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Sat, 24/05/2025 - 10:12</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6b08326e799da2e49b4fa1822f276e4dc51351fe3017310a36c5751c1748f8a","category":"Thai"}