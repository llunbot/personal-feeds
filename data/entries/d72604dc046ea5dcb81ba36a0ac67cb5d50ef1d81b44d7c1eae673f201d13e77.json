{"title":"กูเกิลจะฝังลายน้ำและ Metadata ในภาพที่สร้างจาก AI แก้ปัญหาภาพปลอม บิดเบือนเหตุการณ์จริง","link":"https://www.blognone.com/node/133829","date":1684042660000,"content":"<div><div><div><p>เก็บตกประกาศจากงาน Google I/O 2023 กูเกิลบอกว่าจะพยายามแก้ปัญหาจริยธรรม AI โดยเฉพาะเรื่องภาพ ด้วยการแปะลายน้ำ (watermarking) และข้อมูล metadata ลงไปในภาพด้วย เพื่อให้ตรวจเช็คย้อนกลับได้ว่าเป็นภาพที่สร้างด้วย AI แก้ปัญหาเรื่องภาพปลอมที่อาจชวนให้เข้าใจผิดได้</p>\n<p>ภาพที่สร้างด้วยบริการ Generative AI ของกูเกิล เช่น <a href=\"https://www.blognone.com/node/128653\">Imagen</a> รวมถีงที่ใช้ในบริการตัวอื่นๆ ของกูเกิลเอง จะถูกฝัง metadata เอาไว้ ตัวอย่างที่กูเกิลนำมาโชว์คือ ภาพมีต้นทางจาก Shutterstock และสามารถสืบค้นย้อนกลับได้</p>\n<p>ในกรณีที่เป็นภาพจากบริการ AI ตัวอื่นๆ กูเกิลยังพยายามแก้ปัญหา โดยแสดงข้อมูลใน Google Image Search ได้ว่าภาพนี้ปรากฏในดัชนีของกูเกิลครั้งแรกเมื่อใด แม้ไม่สามารถหาต้นทางได้ แต่ก็พอบอกได้ว่าเป็นภาพที่สร้างขึ้นใหม่ ช่วยแก้ปัญหาการดัดแปลงภาพเหตุการณ์ในอดีตแล้วมาบอกว่าเป็นเรื่องจริงได้ (ตัวอย่างของกูเกิลคือ ภาพการถ่ายทำฉากลงจอดดวงจันทร์ในโรงถ่ายภาพยนตร์ ตามทฤษฎีสมคบคิดว่า NASA ไม่ได้ไปลงจอดที่ดวงจันทร์จริงๆ)</p>\n<p><img alt=\"No Description\" src=\"https://www.blognone.com/sites/default/files/externals/d62d4d5f2c7dd185d8813c72c5fd3ac9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/6b9f9e67f060c3cf9b01c315af2ccbec.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cd0b5de8413dd58629f97cad45b791bf.jpg\" /></p>\n<p>ที่มา - Google I/O</p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ethics\">Ethics</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d72604dc046ea5dcb81ba36a0ac67cb5d50ef1d81b44d7c1eae673f201d13e77","category":"Thai"}