{"title":"The Beatles ทำเพลงสุดท้าย โดยใช้ AI ช่วยสร้างเสียง John Lennon กำหนดเผยแพร่ในปีนี้","link":"https://www.blognone.com/node/134326","date":1686660853000,"content":"<div><div><div><p>Paul McCartney ให้สัมภาษณ์กับ BBC เปิดเผยว่างานเพลงสุดท้ายของวง The Beatles ได้ทำเสร็จสิ้นแล้ว และกำหนดปล่อยออกมาภายในปีนี้ ซึ่งเขาได้ความช่วยเหลือจาก Peter Jackson ผู้กำกับภาพยนตร์ชื่อดัง ที่เป็นผู้ผลิตสารคดี The Beatles: Get Back ใช้ AI มาช่วยแยกเสียงของ John Lennon ออกจากเทปเดโม่ และนำมาปรับปรุงต่อจนบันทึกเสียงเป็นเพลงสตูดิโอได้</p>\n<p>McCartney บอกว่าเทปคาสเซตต้นฉบับนั้นเป็นเสียงของ Lennon ผสมกับเสียงเปียโน ซึ่งอัดในอพาร์ตเมนต์ ทำให้คุณภาพเสียงไม่ดีนัก แต่ในที่สุด AI ก็ช่วยแก้ปัญหาดังกล่าวได้ ทั้งนี้เขาไม่ได้บอกว่าเพลงสุดท้ายที่ว่าคือเพลงใด แต่คาดว่าจะเป็นเพลงชื่อ \"Now and Then\" ที่ Lennon แต่งและบันทึกเดโม่ไว้ในปี 1978 โดยเป็นหนึ่งในเพลงที่เขาระบุบนปกเทปว่า For Paul อย่างไรก็ตามคุณภาพเสียงของที่บันทึกมาไม่ดีพอ ทำให้สมาชิกคนอื่นในวงตัดสินใจล้มแผนการผลิตเพลงนี้ให้เสร็จ ซึ่งเกิดขึ้นหลัง Lennon ถูกลอบยิงเสียชีวิต</p>\n<p>ที่ผ่านมาศิลปินเพลงมี<a href=\"https://www.blognone.com/node/133538\">มุมมองที่แตกต่างกันไป</a>เรื่องการนำเทคโนโลยี AI มาใช้งาน โดยค่ายเพลงใหญ่มองว่าเป็นโอกาสที่สร้างงานละเมิดลิขสิทธิ์ได้ง่ายขึ้น ขณะที่ศิลปินบางคนมองเป็นโอกาสใหม่ ๆ กรณีของ The Beatles ก็เป็นอีกรูปแบบที่สามารถผลิตงานจากต้นฉบับที่คุณภาพเสียงไม่ดี แต่สามารถปรับปรุงให้ดีขึ้นได้นั่นเอง</p>\n<p>ที่มา: <a href=\"https://www.bbc.com/news/entertainment-arts-65881813\">BBC</a> ภาพ <a href=\"https://commons.wikimedia.org/wiki/File:The_Beatles_with_Jimmie_Nicol_916-5098.jpg\">Wikimedia</a></p>\n<p><img alt=\"No Description\" src=\"https://www.blognone.com/sites/default/files/externals/2c83f8744e5b6eb1fa06a566632a51b6.jpg\" /></p>\n</div></div></div><div><div>Topics: </div><div><div><a href=\"/topics/beatles\">The Beatles</a></div><div><a href=\"/topics/music\">Music</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c44b51419939da19c9f04ef32b87e62da8ed62d6ea18ef7c324c889b7408e87","category":"Thai"}