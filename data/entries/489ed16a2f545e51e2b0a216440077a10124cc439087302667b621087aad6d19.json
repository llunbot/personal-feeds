{"title":"Tesla ปลดหัวหน้าทีม Supercharger, โครงการรถใหม่ และพนักงานอีกหลายร้อยคน","link":"https://www.blognone.com/node/139498","date":1714520951000,"content":"<div><div><div><p>Reuters รายงานว่า Elon Musk ปลดผู้บริหารระดับสูงของ Tesla สองคน และเตรียมปลดพนักงานออกอีกหลายร้อยคน (hundreds) ที่ขึ้นกับผู้บริหารทั้งสองคนด้วย</p>\n<p>ผู้บริหารระดับสูงสองคนนี้คือ Rebecca Tinucci ที่ดูแลธุรกิจแท่นชาร์จ Supercharger และ Daniel Ho หัวหน้าทีมยานพาหนะรุ่นใหม่ (new vehicles) โดย Ho ทำงานกับ Tesla มาตั้งแต่ปี 2013 และเคยดูแลโครงการทั้ง Model S, 3, Y ก่อนถูกย้ายมาดูแลโครงการใหม่</p>\n<p>ส่วนพนักงานที่จะโดนปลดออกคือทีม Supercharger ราว 500 คน, ทีมที่ทำงานกับ Ho ยังไม่ทราบจำนวน, ทีมดูแลนโยบายสาธารณะ (public policy) ก็จะถูกยุบเช่นกัน</p>\n<p>ในอีเมลของ Elon ที่หลุดออกมายังสื่อ ระบุว่าบริษัทจะต้อง \"ฮาร์ดคอร์\" เรื่องจำนวนพนักงานและการลดต้นทุน ซึ่งผู้บริหารบางคนยังทำเรื่องนี้ได้ไม่ดีพอ</p>\n<p>ที่มา - <a href=\"https://www.reuters.com/business/autos-transportation/teslas-musk-trims-senior-management-amid-more-layoffs-information-reports-2024-04-30/\">Reuters</a>, <a href=\"https://www.thetruthaboutcars.com/cars/news-blog/report-tesla-layoffs-commence-in-earnest-44506684\">Truth About Cars</a></p>\n<p><img alt=\"No Description\" src=\"https://www.blognone.com/sites/default/files/externals/71198d5b73482b13ad83e682a4407d5f.jpeg\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div><div><a href=\"/topics/layoff\">Layoff</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"489ed16a2f545e51e2b0a216440077a10124cc439087302667b621087aad6d19","category":"Thai"}