{"title":"NVIDIA โอเพนซอร์สโครงการ NeMo Guardrails ตัวป้องกันแชตบอตตอบนอกเรื่อง, อ้างที่มามั่ว","link":"https://www.blognone.com/node/133564","date":1682478486000,"content":"<div><div><div><p>NVIDIA เปิดตัวโครงการ NeMo Guardrails ตัวควบคุมปัญญาประดิษฐ์ในกลุ่มโมเดลภาษาขนาดใหญ่ (LLM) โดยทำงานร่วมกับโมเดลปัญญาประดิษฐ์ตัวอื่นๆ รวมถึง GPT ของ OpenAI โครงการนี้ควบคุม 3 ด้าน ได้แก่</p>\n<ul>\n<li>ควบคุมหัวข้อการพูดคุย: ไม่ให้ผู้ใช้ล่อให้ตัวปัญญาประดิษฐ์ตอบนอกเรื่อง</li>\n<li>ควบคุมความปลอดภัย: กรองคำตอบให้เหมาะสมไม่มีคำหยาบ และอ้างอิงแหล่งที่มาที่เชื่อถือได้เท่านั้น</li>\n<li>ควบคุมการเจาะระบบ: ในกรณีที่แอปพลิเคชั่นเชื่อมต่อ API ภายนอกได้ ต้องเชื่อมต่อกับ API อย่างปลอดภัย</li>\n</ul>\n<p>การคอนฟิก NeMo Guardrails ใช้ภาษาคอนฟิกของโครงการเองที่เขียนได้ง่ายกว่าการเขียน prompt เพื่อควบคุม LLM</p>\n<p>ตัวโครงการเป็นโอเพนซอร์ส นำไปใช้งานได้ทันที โดยใช้สัญญาอนุญาต Apache 2.0 และหากต้องการใช้งานผ่านคลาวด์ก็ใช้งานผ่าน NVIDIA AI Foundations ได้เช่นกัน</p>\n<p>ที่มา - <a href=\"https://blogs.nvidia.com/blog/2023/04/25/ai-chatbot-guardrails-nemo/\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/49b97ec9b4e6ea6d986e07ef00203690.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/chat-bot\">Chat Bot</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3db9e1887a3d734125eb6956221e519ba87b8f5d513ab8e982c0a89201f302f","category":"Thai"}