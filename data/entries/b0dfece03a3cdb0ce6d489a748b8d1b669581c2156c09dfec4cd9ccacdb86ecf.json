{"title":"Unity เริ่มเปิดทดสอบเครื่องมือทำแอพ 3D สำหรับ visionOS ของแอปเปิล","link":"https://www.blognone.com/node/134936","date":1689904987000,"content":"<div><div><div><p>Unity เริ่มเปิดให้นักพัฒนาเข้าใช้เครื่องมือพัฒนาแอพสำหรับ visionOS ระบบปฏิบัติการโลก 3D ของแอปเปิล <a href=\"https://www.blognone.com/node/134178\">ตามที่ประกาศไว้ในงาน WWDC23</a></p>\n<p>การทดสอบยังไม่เปิดทั่วไป ต้องสมัครเข้าร่วม<a href=\"https://create.unity.com/spatial\">โครงการ Beta ของ Unity</a> และได้รับการคัดเลือกก่อน</p>\n<p>Unity อธิบายว่าตอนนี้มีวิธีการสร้างแอพลง visionOS ทั้งหมด 2 แบบ ได้แก่</p>\n<p><strong>Immersive apps</strong> แอพที่เขียนขึ้นเพื่อโลก 3D โดยตรง อาจเป็นได้ทั้งการพอร์ตเกม/แอพ AR/VR จากแพลตฟอร์มอื่นเข้ามา, การผสมเนื้อหาจากโลกภายนอกผ่านกล้อง passthrough เข้ากับโลกเสมือน, การรันแอพหลายตัวในพื้นที่หน้าจอ Shared Space ซึ่งจะต้องใช้ของใหม่ Unity PolySpace ที่เชื่อมกับชุด RealityKit ของแอปเปิล มาช่วยสร้างสภาพแวดล้อมแบบ 3D ตามภาพตัวอย่าง</p>\n<p><img alt=\"No Description\" src=\"https://www.blognone.com/sites/default/files/externals/fcb45ee36f8b336cb8ad41c81eda398c.png\" /></p>\n<p><strong>Windowed apps</strong> การนำแอพเดสก์ท็อปหรือมือถือรูปแบบเดิมๆ มารันใน \"หน้าต่าง\" ในโลก 3D อีกที ผู้ใช้สามารถขยับหรือปรับขนาดของหน้าต่างได้ตามชอบ วิธีนี้ง่ายที่สุดในการนำแอพเก่ามารันใน visionOS ตอนนี้ใช้งานได้แล้วใน Unity 2022 LTS</p>\n<p><img alt=\"No Description\" src=\"https://www.blognone.com/sites/default/files/externals/56bff4064e5cdc64a677939039c58d9f.jpg\" /></p>\n<p>ที่มา - <a href=\"https://blog.unity.com/engine-platform/unity-support-for-visionos\">Unity</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/development\">Development</a></div><div><a href=\"/topics/graphic\">Graphic</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0dfece03a3cdb0ce6d489a748b8d1b669581c2156c09dfec4cd9ccacdb86ecf","category":"Thai"}