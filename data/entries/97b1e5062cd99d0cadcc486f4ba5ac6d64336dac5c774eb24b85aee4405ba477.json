{"title":"ShiftUp ผู้สร้าง Stellar Blade ประเมินว่าเวอร์ชันพีซีจะขายดีกว่าบนคอนโซล ผู้เล่นเอเชียนิยมพีซีมากกว่า","link":"https://www.blognone.com/node/144613","date":1739343439000,"content":"<div><div><div><p>Shift Up สตูดิโอเกาหลีผู้พัฒนาเกม Stellar Blade ชี้แจงในงานแถลงผลประกอบการไตรมาส 4/2024 ของบริษัท ย้ำว่าเกม Stellar Blade เวอร์ชันพีซี (ที่กำลังพัฒนาอยู่) มีโอกาสขายดีกว่าเวอร์ชัน PS5 <a href=\"https://www.blognone.com/node/143119\">ตามที่เคยให้ความเห็นไว้ในไตรมาสก่อน</a></p>\n<p>เหตุผลของ Shift Up คือเกมเมอร์ฝั่งเอเชียนิยมเล่นเกมระดับ AAA บนพีซีมากกว่าคอนโซล ดังนั้นบริษัทจึงคาดว่าเกม Stellar Blade เวอร์ชันพีซีน่าจะขายดีกว่าเวอร์ชันคอนโซล (<a href=\"https://www.blognone.com/node/140591\">ตัวเลขที่เปิดเผยเมื่อกลางปี 2024 คือเกิน 1 ล้านชุด</a>)</p>\n<p>ถึงแม้บริษัทยังไม่ประกาศวันวางขาย Stellar Blade เวอร์ชันพีซีในตอนนี้ แต่บริษัทก็ยืนยันว่าศึกษาบทเรียนการวางขายเกมเอ็กซ์คลูซีฟจากคอนโซลบนพีซีมาเป็นอย่างดี ทั้งกรณีที่ประสบความสำเร็จและล้มเหลว และบริษัทเตรียมวางขาย Stellar Blade เวอร์ชันพีซีให้ประสบความสำเร็จ เกมจะปรับแต่งประสิทธิภาพมาให้เหมาะกับการเล่นบนพีซี รวมถึงเครื่องเกมพกพาอย่าง Steam Deck และ ROG Ally ด้วย</p>\n<p>ที่มา - <a href=\"https://www.videogameschronicle.com/news/stellar-blades-developer-expects-the-pc-version-to-sell-better-than-the-ps5-one/\">VGC</a></p>\n<p><img src=\"https://www.blognone.com/sites/default/files/externals/76dfd4fd0bbb76e1193364474478e417.png\" alt=\"\" /></p>\n</div></div></div><div><div>Topics: </div><div><div><a href=\"/topics/stellar-blade\">Stellar Blade</a></div><div><a href=\"/topics/shift-up\">Shift Up</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97b1e5062cd99d0cadcc486f4ba5ac6d64336dac5c774eb24b85aee4405ba477","category":"Thai"}