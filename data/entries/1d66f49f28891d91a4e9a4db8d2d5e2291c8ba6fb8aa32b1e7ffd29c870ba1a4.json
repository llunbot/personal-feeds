{"title":"ผลสำรวจพีซีองค์กร 30 ล้านเครื่อง มี 55% อัพเกรดเป็น Windows 11 ไม่ได้เพราะสเปกไม่ผ่าน","link":"https://www.blognone.com/node/125060","date":1633183215000,"content":"<div><div><div><p>Lansweeper บริษัทซอฟต์แวร์จัดการเครื่องพีซีในองค์กร (IT Asset Management) สำรวจความพร้อมของพีซีองค์กรจำนวน 30 ล้านเครื่อง ที่ระบบของตัวเองมอนิเตอร์อยู่ พบว่ามีพีซีถึง 55% ที่สเปกไม่ผ่านความต้องการขั้นต่ำของ Windows 11 และไม่สามารถอัพเกรดได้</p>\n<p>Lansweeper บอกว่าปัจจัยสำคัญมีอยู่ 3 เรื่องคือ <a href=\"https://www.blognone.com/node/124466\">ซีพียูต้องใช้ตามรุ่นที่กำหนด</a>, แรมต้องอย่างน้อย 4GB และ<a href=\"https://www.blognone.com/node/83939\">ตัวปัญหาคือต้องมีชิป TPM 2.0 ด้วย</a></p>\n<p>จากสถิติของ Lansweeper ระบุว่ามีพีซีที่ซีพียูผ่านเกณฑ์ 44.4%, แรมผ่านเกณฑ์ 91.05%, และผ่านเกณฑ์ TPM 52.55% โดยกรณีของพีซีกลุ่มที่ไม่ผ่านเกณฑ์ TPM นั้น สัดส่วน 19% คือไม่มีชิป TPM เลย ส่วนอีก 28% คือมีชิปแต่อาจเวอร์ชันไม่ถึง หรือไม่ได้เปิดใช้งาน</p>\n<p>Lansweeper บอกว่าจากสถิตินี้ทำให้การอัพเกรดพีซีองค์กรเป็น Windows 11 เป็นภาระที่หนักมากของแอดมินองค์กร เพราะมีทั้งเครื่องที่อัพเกรดได้และไม่ได้ ทำให้ต้องประเมินทรัพยากรไอทีขององค์กรกันอย่างละเอียดล่วงหน้า</p>\n<p><img src=\"https://www.blognone.com/sites/default/files/externals/d144f5059999d02ec6b3ad939c1b661b.jpg\" /></p>\n<p><img src=\"https://www.blognone.com/sites/default/files/externals/f9b0e8578998730d68f80e4f4ac7c9e3.png\" /></p>\n<p>ที่มา - <a href=\"https://www.lansweeper.com/itam/is-your-business-ready-for-windows-11/\">Lansweeper</a> via <a href=\"https://www.zdnet.com/article/windows-11-half-of-enterprise-workstations-dont-meet-the-new-system-requirements-says-survey/#ftag=RSSbaffb68\">ZDNet</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/operating-system\">Operating System</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d66f49f28891d91a4e9a4db8d2d5e2291c8ba6fb8aa32b1e7ffd29c870ba1a4","category":"Thai"}