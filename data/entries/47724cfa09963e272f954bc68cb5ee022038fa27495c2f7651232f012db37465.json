{"title":"[ลือ] Mac และ iPad จะได้อัปเดตแอป Mail ที่มีระบบจัดการ Inbox แบบใน iPhone เมษายนนี้","link":"https://www.blognone.com/node/144216","date":1737333348000,"content":"<div><div><div><p>จดหมายข่าว Power On ของ Mark Gurman แห่ง Bloomberg สัปดาห์นี้มีหลายประเด็นเช่นเคย</p>\n<p>เริ่มที่แอปพื้นฐาน Mail ซึ่งแอปเปิลได้อัปเดตใหญ่ใน <a href=\"https://www.blognone.com/node/143595\">iOS 18.2</a> เพิ่มคุณสมบัติ Categorization แยกอีเมลตามหมวดต่าง ๆ แต่<a href=\"https://www.blognone.com/node/143641\">ความสามารถนี้กลับไม่ได้ใส่มา</a>ใน iPadOS 18.2 ของ iPad และ macOS Sequoia 15.2 ของ Mac แถมอัปเดตเวอร์ชันเบต้าของนักพัฒนาตัวล่าสุด iPad 18.3 และ Sequoia 15.3 ก็ยังไม่มีเช่นกัน</p>\n<p>Gurman บอกว่าข้อมูลที่เขาได้มา แอปเปิลจะเพิ่มความสามารถนี้ใน Mac และ iPad ช่วงเดือนเมษายนตามรอบอัปเดต iPadOS 18.4 และ Sequoia 15.4 คนที่อยากใช้ก็คงต้องรอกันไปอีกหน่อ</p>\n<p>ส่วนประเด็นอื่นมีดังนี้</p>\n<ul>\n<li>iPhone SE 3 ในสต็อกตอนนี้เหลือน้อยมาก เป็นการย้ำว่าสินค้าน่าจะใกล้เปิดตัวแล้ว</li>\n<li>Magic Keyboard สำหรับ iPad Air และ iPad รุ่น Entry จะมีอัปเดตออกมาในเวลาอันใกล้นี้</li>\n<li>จากปัญหาที่รุมเร้า Sonos จนทำให้หลายคนคิดว่าบริษัทจะถูกซื้อกิจการ ซึ่ง Gurman บอกว่ามีหลายบริษัทเทคสนใจจริง แต่ไม่ใช่แอปเปิล</li>\n</ul>\n<p>ที่มา: <a href=\"https://www.bloomberg.com/news/newsletters/2025-01-19/sonos-woes-spark-apple-deal-talk-mail-with-ai-coming-in-macos-15-4-iphone-se\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/5c32ae1b83735b8fcb6e291a74df44f4.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipados-18\">iPadOS 18</a></div><div><a href=\"/topics/sequoia\">Sequoia</a></div><div><a href=\"/topics/e-mail\">E-mail</a></div><div><a href=\"/topics/iphone-se\">iPhone SE</a></div><div><a href=\"/topics/sonos\">Sonos</a></div><div><a href=\"/topics/keyboard\">Keyboard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47724cfa09963e272f954bc68cb5ee022038fa27495c2f7651232f012db37465","category":"Thai"}