{"title":"YouTube อัพเดตนโยบาย ป้องกันปัญหาช่องของแฟนคลับสวมรอยเป็นช่องของศิลปิน","link":"https://www.blognone.com/node/134500","date":1687479907000,"content":"<div><div><div><p>YouTube <a href=\"https://support.google.com/youtube/thread/222141263/updates-to-youtube-policies-for-fan-channels?hl=en\">อัพเดตนโยบาย</a>การใช้งานเกี่ยวกับช่องของแฟนคลับ ซึ่งที่ผ่านมาพบปัญหาการทำให้เหมือนเป็นช่องต้นฉบับของครีเอเตอร์-ศิลปินคนนั้นเอง</p>\n<p>โดยนโยบายใหม่ระบุว่าชื่อช่อง หรือ<a href=\"https://www.blognone.com/node/130863\">ชื่อ Handle (@)</a> ต้องแสดงความชัดเจนว่าไม่ใช่ช่องของครีเอเตอร์ หรือศิลปินต้นฉบับคนนั้น รวมทั้งการห้ามตั้งชื่อให้สับสนเช่น ใช้การเว้นวรรค, สลับ 0 กับ O นอกจากนี้ยังห้ามอัปโหลดคอนเทนต์ซ้ำจากต้นฉบับ และต้องระบุว่าเป็นช่องแฟนคลับ</p>\n<p>YouTube บอกว่านโยบายใหม่นี้เพื่อให้ช่องแฟนคลับ ยังสามารถสนับสนุนครีเอเตอร์หรือศิลปินได้ต่อไปในแนวทางที่ถูกต้อง ขณะเดียวกันก็ปกป้องครีเอเตอร์และศิลปิน ไม่ให้ถูกสวมรอยช่อง ตลอดจนให้ผู้ชมคอนเทนต์แยกได้ชัดเจนว่ากำลังชมคอนเทนต์จากต้นฉบับจริง ๆ</p>\n<p>นโยบายนี้มีผลตั้งแต่ 21 สิงหาคม เป็นต้นไป ช่องแฟนคลับที่ถูกตรวจพบว่าไม่ปฏิบัติตามเงื่อนไขนี้อาจถูกแบน</p>\n<p>ที่มา: <a href=\"https://9to5google.com/2023/06/22/youtube-cracking-down-fan-channels/\">9to5Google</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/6715e64cae5b338d7d2d491d8943dc45.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1950881192ecb3ee5b8c0603ccdba804b60478c3e70684ca3c6b2777eee6a41","category":"Thai"}