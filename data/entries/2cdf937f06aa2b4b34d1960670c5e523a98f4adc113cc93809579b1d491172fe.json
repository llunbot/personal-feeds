{"title":"Apple Watch รุ่นแรกสุดรวมถึงรุ่นทองคำ เข้าสู่สถานะสินค้าล้าสมัยแล้ว","link":"https://www.blognone.com/node/136050","date":1696319062000,"content":"<div><div><div><p>Apple Watch รุ่นแรกที่วางขายในปี 2015 ได้ถูกเพิ่มเข้าไปในรายการสินค้าที่ล้าสมัย (obsolete) ของ Apple เมื่อวันที่ 30 กันยายนที่ผ่านมา ทำให้ Apple Watch รุ่นแรกจึงไม่เข้าเกณฑ์การซ่อมแซม หรือบริการอื่น ๆ ที่ Apple Store และร้านค้าที่ได้รับอนุญาตจาก Apple อีกต่อไป</p>\n<p>ในรายการสินค้าล้าสมัยนั้นยังรวมถึง Apple Watch Edition รุ่นที่มีตัวเรือนเป็นทองคำ 18 กะรัต ที่มีราคาสูงถึง 17,000 ดอลลาร์สหรัฐฯ ที่เลิกผลิตไปในปี 2016 อยู่ด้วย ในด้านซอฟต์แวร์ Apple Watch รุ่นแรกใช้ได้ถึง WatchOS5 ที่ออกเมื่อปี 2018</p>\n<p>นอกจากนี้ Apple Watch รุ่นแรกเวอร์ชันอะลูมิเนียม และสเตนเลสขนาด 38 มม. และ 42 มม. รวมถึงรุ่น Hermès ก็จัดอยู่ในประเภทล้าสมัยเช่นกัน</p>\n<p><img src=\"https://www.blognone.com/sites/default/files/externals/2a15625a99cc43cda0bcfe2942e2460c.jpg\" alt /></p>\n<p>Apple จะจัดประเภทสินค้าว่าเป็นสินค้าล้าสมัยทางเทคโนโลยีเมื่อสินค้าตัวนั้นมีอายุ 7 ปีนับตั้งแต่บริษัทหยุดจัดจำหน่าย สำหรับ Apple Watch รุ่นแรกถูกยกเลิกในเดือนกันยายน 2016 หลังจากเปิดตัว Apple Watch Series 2 และ Series 1 ดังนั้น Apple Watch รุ่นแรกจึงถือว่าเข้าเกณท์ดังกล่าวไปเมื่อเร็ว ๆ นี้</p>\n<p>ที่มา - <a href=\"https://www.macrumors.com/2023/10/02/original-apple-watch-now-obsolete/\">MacRumor</a></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/smart-watch\">Smart Watch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cdf937f06aa2b4b34d1960670c5e523a98f4adc113cc93809579b1d491172fe","category":"Thai"}