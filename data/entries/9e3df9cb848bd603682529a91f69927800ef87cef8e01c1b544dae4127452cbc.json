{"title":"[ลือ] Sonos ยกเลิกโครงการอุปกรณ์สตรีมมิ่ง ขอกลับไปแก้ปัญหาของตัวเองก่อน","link":"https://www.blognone.com/node/145234","date":1741828079000,"content":"<div><div><div><p><a href=\"https://www.blognone.com/node/144526\">วิกฤตการณ์ของ Sonos</a> ยังดูไม่จบไม่สิ้น ล่าสุด The Verge รายงานว่า Sonos ยกเลิกโครงการสินค้าใหม่คืออุปกรณ์สตรีมมิ่งโค้ดเนม Pinewood ที่พัฒนามานาน หลังซีอีโอรักษาการ Tom Conrad ตัดสินใจปรับลำดับความสำคัญของแผนธุรกิจใหม่</p>\n<p>ปีที่แล้ว <a href=\"https://www.blognone.com/node/141902\">Sonos ออกสินค้าใหม่เป็นหูฟัง Sonos Ace แต่ไม่ประสบความสำเร็จ</a> ทำให้มุมมองภายในบริษัทเกิดความกังวลว่า หากบุกเข้าไปยังตลาดใหม่ที่ตัวเองไม่เชี่ยวชาญอีก (คราวก่อนคือหูฟัง คราวนี้คืออุปกรณ์สตรีมมิ่ง) ก็อาจไปไม่รอดอีก</p>\n<p>การยกเลิก Pinewood ยังส่งผลให้ Sonos ไม่มีสินค้าใหม่เปิดตัวในปี 2025 โดยสินค้าล่าสุดคือ<a href=\"https://www.sonos.com/en/shop/arc-ultra\">ซาวน์บาร์ Arc Ultra ที่เปิดตัวช่วงปลายปี 2024</a> แต่ดูเหมือนว่าทิศทางของ Sonos ตอนนี้เป็นการเก็บเนื้อเก็บตัว แก้ปัญหาซอฟต์แวร์และกู้ชื่อเสียงของตัวเองกลับมาให้ได้ก่อน</p>\n<p>ที่มา - <a href=\"https://www.theverge.com/tech/628297/sonos-pinewood-streaming-box-canceled\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/6e9b73f82f47a38ff9af84ee0b877b4f.jpg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e3df9cb848bd603682529a91f69927800ef87cef8e01c1b544dae4127452cbc","category":"Thai"}