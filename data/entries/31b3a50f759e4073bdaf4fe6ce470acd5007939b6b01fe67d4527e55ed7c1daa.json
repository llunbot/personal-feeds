{"title":"AWS เปิดตัว App Studio บริการ low code แบบคุยกับ AI หา requirement ก่อนสร้างแอปอัตโนมัติ","link":"https://www.blognone.com/node/140873","date":1720890129000,"content":"<div><div><div><p>AWS เปิดบริการ App Studio บริการโฮสต์แอปพลิเคชั่นแบบ low code ที่ชูจุดเด่น AI ช่วยเขียนแอปตามความต้องการใช้งาน</p>\n<p>เมื่อผู้ใช้ล็อกอินเข้า App Studio และพยายามสร้างแอปใหม่จะมี AI มาคุยกับผู้ใช้ก่อนว่าต้องการสร้างแอปอะไร และมี requirement อย่างไรบ้าง จากนั้นจึงร่าง requirement และ flow การใช้งานอย่างละเอียดมาให้เราอ่านอีกทีหนึ่งก่อนจะสร้างแอป เมื่อได้เอกสารฟีเจอร์ต่างๆ ของแอปพลิเคชั่นจนครบแล้วจึงสั่งสร้างแอปมาให้เราปรับแต่งต่อ</p>\n<p>จากการทดลองใช้งานพบว่า AI ขึ้นโครงคร่าวๆ ได้ แต่ก็ทำฟีเจอร์ลึกๆ ที่คุยไว้ในแชต requirement หายไปเสียดื้อๆ ระหว่างการพัฒนาแม้จะมีฟีเจอร์ Ask AI ช่วยพัฒนาแอปแต่ก็ไม่ได้เชื่อมต่อหน้าจอพัฒนาโดยตรง เราไม่สามารถพูดถึงแอปของเรา เช่น \"ต้องการให้แสดง username แทน user_id\" เพื่อให้แนะนำวิธีทำในหน้าต่างๆ ได้โดยตรง</p>\n<p>แม้ฟีเจอร์ AI จะมีจุดไม่สมบูรณ์บ้าง แต่ App Studio ก็เป็นแพลตฟอร์ม low code เต็มตัวที่เชื่อมต่อกับบริการต่างๆ ของ  AWS ได้หลากหลาย เช่น การวางไฟล์บน S3, คิวรีฐานข้อมูล Aurora หรือ DynamoDB</p>\n<p>ตอนนี้ App Studio ยังอยู่ในสถานพรีวิว ค่าใช้งานคิวเฉพาะผู้ใช้ ราคา 0.25 ดอลลาร์ต่อคนต่อชั่วโมง แต่การพัฒนาและทดสอบแอปใช้งานได้ฟรี</p>\n<p>ที่มา - <a href=\"https://aws.amazon.com/blogs/aws/build-custom-business-applications-without-cloud-expertise-using-aws-app-studio-preview/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/64599ef59b4cb5c863841df9a2334510.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/34f095609b120c2c58cceff0c1e8018e.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/low-code\">Low-Code</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31b3a50f759e4073bdaf4fe6ce470acd5007939b6b01fe67d4527e55ed7c1daa","category":"Thai"}