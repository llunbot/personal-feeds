{"title":"สหรัฐฯ ใช้เทคโนโลยี Face Recognition ตรวจพบชายมีหมายเลขประกันสังคมสองเลข","link":"https://www.blognone.com/node/135495","date":1693317102000,"content":"<div><div><div><p>ศาลสหรัฐฯ ตัดสินว่า Napoleon Gonzalez มีความผิดฐานฉ้อโกง หลังจากเจ้าหน้าที่ใช้เทคโนโลยีตรวจจับใบหน้า พบว่า Gonzalez ถือหมายเลขประกันสังคมสองหมายเลข และใช้ทั้งสองหมายเลขเพื่อขอสิทธิ์ประโยชน์ต่างๆ โดยเขามีหนังสือเดินทาง, บัตรประจำตัวต่างๆ หลายรายการ ของทั้งสองตัวตน</p>\n<p>Gonzalez ใช้ข้อมูลของน้องของเขา Guillermo Gonzalez ที่เสียชีวิตตั้งแต่ปี 1939 มาเป็นตัวตนอีกตัวตนหนึ่งตั้งแต่ปี 1965 เป็นต้นมา การมีสองตัวตนทำให้ Gonzalez สามารถขอสิทธิประโยชน์เกษียณอายุได้สองครั้งอยู่นานถึง 20 ปี</p>\n<p>เรื่องนี้ความแตกเมื่อเจ้าหน้าที่รันระบบตรวจจับใบหน้าในฐานข้อมูลใบขับขี่ และพบว่าในระบบมีรูปภาพคนเดียวกันอยู่สองครั้ง จนนำมาสู่การสอบสวนเมื่อต้นปี 2020</p>\n<p>Gonzalez ระบุว่าจะอุทธรณ์คดีต่อไป</p>\n<p>ที่มา - <a href=\"https://www.nytimes.com/2023/08/23/us/napoleon-gonzalez-identity-fraud-brother-maine.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/d51dd24e35736fbe848eb8e5b9ad282a.jpg\" /></p>\n<p>ภาพโดย <a href=\"https://commons.wikimedia.org/wiki/File:Facial_Recognition22.jpg\">mikemacmarketing</a></p>\n</div></div></div><div><div>Topics: </div><div><div><a href=\"/topics/biometric\">Biometric</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2da596c42dc30d37ef9a5f1528071502e29340a71046628e3c93ca722c9ec27","category":"Thai"}