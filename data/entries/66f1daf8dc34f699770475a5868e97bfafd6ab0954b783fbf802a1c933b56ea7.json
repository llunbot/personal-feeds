{"title":"ซัมซุงเปิดตัว Vision AI ฟีเจอร์ AI สำหรับจอภาพ คลิกเพื่อค้นหาได้บนจอ พร้อมแปลภาษาเรียลไทม์","link":"https://www.blognone.com/node/143937","date":1736160752000,"content":"<div><div><div><p>ซัมซุงเปิดตัว Vision AI เทคโนโลยี AI ที่มายกระดับเทคโนโลยีจอภาพในกลุ่มผลิตภัณฑ์รุ่น Neo QLED, OLED, QLED และ The Frame ภายในงาน CES 2025 First Look</p>\n<p>Samsung Vision AI ประกอบด้วยฟีเจอร์ต่าง ๆ เพื่อปรับแต่งการใช้งานไปตามความชอบของแต่ละคน ดังนี้:</p>\n<ul>\n<li><strong>Click to Search</strong> ให้ข้อมูลที่ต้องการจากสิ่งที่ปรากฏบนหน้าจอได้ทันทีโดยไม่รบกวนการใช้งานอื่น เช่น ระบุชื่อดารา ค้นหาข้อมูลเกี่ยวกับเนื้อหาที่แสดงอยู่</li>\n<li><strong>Live Translate</strong> ใช้ AI แปลภาษาแบบเรียลไทม์</li>\n<li><strong>Home Insights</strong> อัปเดตข้อมูลเกี่ยวกับสภาพแวดล้อมในบ้านแบบเรียลไทม์ เช่นแจ้งเตือนด้านความปลอดภัย ไม่ว่าจะอยู่บ้านหรือกำลังเดินทาง ผ่านการเชื่อมต่อกับ SmartThings</li>\n<li><strong>Pet and Family Care</strong> ตรวจจับพฤติกรรมผิดปกติของสัตว์เลี้ยง และเพิ่มความสะดวกสบาย เช่น ปรับแสงไฟให้อ่อนลงเมื่อลูกหลับ ผ่านการเชื่อมต่อกับ SmartThings</li>\n<li><strong>Generative Wallpaper</strong> สร้างภาพพื้นหลังที่มีชีวิตชีวาและปรับแต่งได้</li>\n</ul>\n<p>นอกจากนี้ ซัมซุงยังโชว์เทคโนโลยี Vision AI ในรุ่นเรือธงอย่าง Neo QLED 8K QN990F ที่เปิดตัวในงานนี้ ซึ่งช่วยยกระดับคุณภาพของภาพและเสียงผ่านฟีเจอร์หลัก ๆ ดังนี้:</p>\n<ul>\n<li><strong>8K AI Upscaling Pro</strong> เสริมความละเอียดที่คมชัดในระดับ 8K</li>\n<li><strong>Auto HDR Remastering Pro</strong> วิเคราะห์เนื้อหาแบบเฟรมต่อเฟรม พร้อมปรับขยายสีให้เหมาะสม แม้ในฉากที่มืด</li>\n<li><strong>Adaptive Sound Pro</strong> ใช้ AI แยกและปรับแต่งองค์ประกอบเสียง เช่น เสียงพูด เพลง และเอฟเฟกต์เสียง</li>\n<li><strong>Color Booster Pro</strong> วิเคราะห์สีในฉากจาก AI และการประมวลผลภาพที่เหนือชั้นในแต่ละเฟรม</li>\n<li><strong>AI Mode</strong> ปรับแต่งภาพและเสียงโดยอัตโนมัติผ่านการจดจำเนื้อหาและการวิเคราะห์พื้นที่รอบทีวีด้วย AI</li>\n</ul>\n<p>ที่มา: <a href=\"https://news.samsung.com/global/samsung-electronics-unveils-samsung-vision-ai-and-new-innovations-at-first-look-2025-delivering-personalized-ai-powered-screens-to-enrich-everyday-life\">Samsung Newsroom</a></p>\n<p><img alt=\"alt=&quot;Neo QLED 8K QN990F&quot;\" src=\"https://www.blognone.com/sites/default/files/externals/689109c47061a4b6fdbef995183f18fd.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ces-2025\">CES 2025</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66f1daf8dc34f699770475a5868e97bfafd6ab0954b783fbf802a1c933b56ea7","category":"Thai"}