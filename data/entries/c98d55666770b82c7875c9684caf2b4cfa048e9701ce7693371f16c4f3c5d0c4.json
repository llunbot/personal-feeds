{"title":"Google Play ปรับกฎใหม่ แอพต้องเพิ่มช่องทางให้ผู้ใช้ขอลบข้อมูลในบัญชีได้","link":"https://www.blognone.com/node/133328","date":1680787886000,"content":"<div><div><div><p>Google Play ประกาศข้อบังคับใหม่ว่าแอพจะต้องเพิ่มช่องทางให้ผู้ใช้ขอลบข้อมูลในบัญชีของตัวเองได้ (ลบเฉพาะข้อมูลในแอพ แต่ไม่จำเป็นต้องลบตัวบัญชี เหมือนกับรีเซ็ตบัญชีใหม่)</p>\n<p>กูเกิลบอกว่าข้อบังคับนี้จะช่วยให้ผู้ใช้สะดวกขึ้น คุ้มครองข้อมูลส่วนตัวมากกว่าเดิม แต่ก็บอกว่าต้องการให้เวลานักพัฒนาเตรียมตัวพัฒนาฟีเจอร์นี้ด้วยเช่นกัน เบื้องต้นกูเกิลจะขอให้นักพัฒนาตอบแบบสำรวจเรื่องฟีเจอร์ลบแอพภายในวันที่ 7 ธันวาคม 2023 จากนั้นจะเริ่มขึ้นป้าย data deletion ในสโตร์ช่วงต้นปี 2024 เป็นต้นไป</p>\n<p><img alt=\"No Description\" src=\"https://www.blognone.com/sites/default/files/externals/246b9a353a6881f6b9d9a0cfbff13c6f.png\" /></p>\n<p>ตัวอย่างหน้าตาเมนูขอลบข้อมูล (Account cleanup) ภายในแอพ</p>\n<p><img alt=\"No Description\" src=\"https://www.blognone.com/sites/default/files/externals/ccbe3663ca81f2a4b7c33cd74a1fb6f3.png\" /></p>\n<p>ตัวอย่างหน้าข้อมูลของแอพบน Google Play จะบอกให้ผู้ใช้ทราบว่าสามารถขอลบข้อมูลได้</p>\n<p><img alt=\"No Description\" src=\"https://www.blognone.com/sites/default/files/externals/1d5054d165ff3ad0a6b737063a160e9c.png\" /></p>\n<p>ที่มา - <a href=\"https://android-developers.googleblog.com/2023/04/giving-people-more-control-over-their-data.html\">Android Developers Blog</a></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/privacy\">Privacy</a></div><div><a href=\"/topics/android\">Android</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c98d55666770b82c7875c9684caf2b4cfa048e9701ce7693371f16c4f3c5d0c4","category":"Thai"}