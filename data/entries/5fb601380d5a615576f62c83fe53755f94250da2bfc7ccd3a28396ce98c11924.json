{"title":"ไมโครซอฟท์เปิดตัว Windows AI Studio ส่วนขยาย VS Code ใช้รันโมเดลภาษาบนพีซี","link":"https://www.blognone.com/node/136782","date":1700142908000,"content":"<div><div><div><p>ไมโครซอฟท์เปิดตัว <strong>Windows AI Studio</strong> เป็นส่วนขยายของ VS Code ช่วยให้การรันโมเดลในเครื่องพีซีทำได้สะดวกขึ้น</p>\n<p>ยุคสมัยนี้เราอาจคุ้นกับคำว่า Large Language Model (LLM) แต่ไมโครซอฟท์บอกว่ายังมีโมเดลขนาดเล็ก Small Language Model (SLM) ที่ขนาดเล็กพอสำหรับรันในเครื่องพีซี ตัวอย่างที่เปิดตัวมาพร้อมกันคือ<a href=\"https://techcommunity.microsoft.com/t5/ai-machine-learning-blog/welcoming-mistral-phi-jais-code-llama-nvidia-nemotron-and-more/ba-p/3982699\">โมเดล Phi ของไมโครซอฟท์เอง</a> ที่แยกย่อยเป็น Phi-1.5 (1.3B) และ Phi-2 (2.7B) รวมถึงโมเดลยอดนิยมจากบริษัทอื่นๆ อย่าง Llama 2-7B, Llama 2-7B, Mistral-7B, Falcon-7B, Stable Diffusion XL</p>\n<p>Windows AI Studio เป็นส่วนขยายของ VS Code ที่ช่วยอำนวยความสะดวกให้รันโมเดลที่ปรับแต่งมาเพื่อรันบนพีซี รองรับการใช้ GPU/NPU ของพีซีด้วย หน้าที่ของส่วนขยายนี้คือดึงโมเดลจาก Azure AI Studio และแหล่งยอดนิยมอื่นอย่าง Hugging Face พร้อมเครื่องมือปรับแต่งโมเดลต่างๆ</p>\n<p>ตอนนี้ Windows AI Studio ยังไม่เปิดให้ทดสอบ บอกคร่าวๆ ว่าอีกไม่กี่สัปดาห์ข้างหน้า (coming weeks)</p>\n<p><img alt=\"No Description\" src=\"https://www.blognone.com/sites/default/files/externals/e9cf0566ab519ba532643512aab46328.jpg\" /></p>\n<p>ที่มา - <a href=\"https://blogs.windows.com/windowsdeveloper/2023/11/15/elevating-the-developer-experience-on-windows-with-new-ai-tools-and-productivity-tools/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/visual-studio-code\">Visual Studio Code</a></div><div><a href=\"/topics/extension\">Extension</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fb601380d5a615576f62c83fe53755f94250da2bfc7ccd3a28396ce98c11924","category":"Thai"}