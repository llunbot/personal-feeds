{"title":"Instagram เตรียมเพิ่ม subscription ให้ครีเอเตอร์เก็บเงินผู้ชมแบบรายเดือน","link":"https://www.blognone.com/node/125754","date":1636502991000,"content":"<div><div><div><p>Instagram เคยกล่าวก่อนหน้านี้ว่าอาจเพิ่มทางเลือกให้ผู้สร้างเนื้อหาเพิ่ม subscription เพื่อรับชมคอนเทนต์พิเศษผ่านแพลตฟอร์มได้ โดยล่าสุดในหน้า <a href=\"https://apps.apple.com/th/app/instagram/id389801252\">App Store ของแอป</a> ได้ระบุถึงบริการ subscription ดังกล่างใน In-App Purchase แล้ว</p>\n<p>ในหน้าแอปยังไม่ได้อธิบายรายละเอียดเพิ่ม แต่มีสองส่วนคือ Instagram Badge ซึ่งมีอยู่ก่อนหน้าแล้วสำหรับให้ของขวัญครีเอเตอร์ขณะไลฟ์ และ Instagram Subscriptions ที่เป็นของใหม่ราคาเริ่มต้นที่ 35 บาท สำหรับ Store ไทย</p>\n<p>มีข้อมูลเพิ่มเติมจากนักแกะแอป Alessandro Paluzzi ก่อนหน้านี้ พบว่ารูปแบบบริการ subscription ของ Instagram อาจคล้ายกับของ Twitter เรียกว่า Fan Subscription ที่สามารถเพิ่มสตอรี่พิเศษหรือโพสต์พิเศษ ที่เฉพาะคนที่สมัคร subscription จะรับชมได้ อย่างไรก็ตามยังไม่มีข้อมูลว่า Instagram จะเริ่มให้บริการนี้เมื่อใด</p>\n<p>ที่มา: <a href=\"https://techcrunch.com/2021/11/08/instagrams-creator-subscriptions-nearing-launch-app-store-listing-reveals/\">TechCrunch</a></p>\n<p><img src=\"https://www.blognone.com/sites/default/files/externals/6794f65887636cb66525abf971e8fa15.png\" /></p>\n<p><img src=\"https://www.blognone.com/sites/default/files/externals/55ce074b43a5f9e2b4ca5005465c09fc.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1f9b02353dd239a3d3da30eec7ef86d9b8c9f7c9ec776c2768109fa3fb0488b","category":"Thai"}