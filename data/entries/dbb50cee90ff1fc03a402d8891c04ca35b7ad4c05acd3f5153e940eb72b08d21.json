{"title":"[ไม่ยืนยัน] DocuSign กำลังศึกษาแผนขายกิจการ ให้กับบริษัทการลงทุน","link":"https://www.blognone.com/node/137261","date":1702679630000,"content":"<div><div><div><p>The Wall Street Journal อ้างแหล่งข่าวที่เกี่ยวข้องเผยว่า DocuSign บริษัทด้านงานเอกสารดิจิทัล ได้เริ่มพูดคุยกับบริษัทที่ปรึกษาทางการเงินเพื่อศึกษาแผนขายกิจการแล้ว โดยตอนนี้ยังเป็นขั้นต้นของการเจรจา แผนงานนี้จึงอาจไม่เกิดขึ้นก็ได้</p>\n<p>ปัจจุบันมูลค่ากิจการตามราคาหุ้นของ DocuSign (หลังมีรายงานข่าวนี้) อยู่ที่ประมาณ 12,000-13,000 ล้านดอลลาร์ บริษัทมองผู้ซื้อกิจการเป็นบริษัทด้านการลงทุนเทคโนโลยีต่าง ๆ</p>\n<p>DocuSign เข้าตลาดหุ้นเมื่อปี 2018 และเป็นหนึ่งในบริษัทที่ได้รับประโยชน์มากในช่วงโควิด ที่การทำธุรกรรมเอกสารต่าง ๆ ย้ายมาเป็นออนไลน์ แต่เมื่อแนวโน้มการกลับมาทำงานในสำนักงานมีมากขึ้น การเติบโตของบริษัทก็ชะลอลง รวมกับภาพรวมเศรษฐกิจที่การทำธุรกรรมมีจำนวนลดลง จึงได้รับผลกระทบ</p>\n<p>ที่มา: <a href=\"https://www.wsj.com/business/deals/e-signature-company-docusign-explores-a-deal-1bbbc848\">The Wall Street Journal</a></p>\n<p><img src=\"https://www.blognone.com/sites/default/files/externals/1421d0c8e6b07a99a3d097a8fba72228.png\" /></p>\n</div></div></div><div><div>Topics: </div><div><div><a href=\"/topics/docusign\">DocuSign</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbb50cee90ff1fc03a402d8891c04ca35b7ad4c05acd3f5153e940eb72b08d21","category":"Thai"}