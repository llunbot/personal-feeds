{"title":"ซีอีโอ Reddit บอกพนักงาน การปิดบอร์ดประท้วงเป็นเสียงรบกวน แล้วมันจะผ่านไป","link":"https://www.blognone.com/node/134337","date":1686707267000,"content":"<div><div><div><p>Steve Huffman ซีอีโอ Reddit ส่งอีเมลถึงพนักงาน จาก<a href=\"https://www.blognone.com/node/134278\">กรณี subreddit จำนวนมากปิดบอร์ดประท้วงนโยบาย API ใหม่</a></p>\n<p>อีเมลของ Huffman บอกว่าการปิดบอร์ดประท้วงเป็นเรื่องชั่วคราว และบอร์ดจำนวนมากจะเปิดกลับมาในวันพุธนี้ (14 มิถุนายน) เขาบอกว่ายังไม่เห็นผลกระทบต่อรายได้ของบริษัทมากนัก และขอบคุณพนักงานที่ช่วยกันดูแลระบบโครงสร้างพื้นฐาน และตอบคำถามต่างๆ ในชุมชน</p>\n<p>Huffman บอกว่าการประท้วงปิดบอร์ดครั้งนี้เป็น \"เสียงรบกวน\" ที่ดังที่สุดที่เคยเจอ (noisiest) ซึ่งมันจะผ่านไปในที่สุด ขอให้พนักงานโฟกัสและเดินหน้าตามแผนระยะยาวที่วางไว้ และขอให้ระวังการสวมใส่สัญลักษณ์ Reddit ในที่สาธารณะ เพราะอาจถูกทำร้ายได้</p>\n<p>ส่วนประเด็นเรื่องไคลเอนต์ แม้ Apollo และ RIF จะปิดตัวปลายเดือนมิถุนายน แต่ทีมบริหารยังพูดคุยกับนักพัฒนาไคลเอนต์ตัวอื่นๆ ซึ่งบริษัทเจรจากับไคลเอนต์สำหรับผู้พิการอย่าง RedReader และ Dystopia เรียบร้อยแล้ว</p>\n<p><img src=\"https://www.blognone.com/sites/default/files/externals/fa8bb23cc9048e60051526128819b0ed.jpg\" alt /></p>\n<p>เว็บไซต์ The Verge รายงานว่ามีบอร์ด subreddit จำนวนกว่า 8,400 บอร์ดร่วมปิดบอร์ดประท้วง และมีหลายบอร์ดที่จะยืดเวลาการประท้วงต่อไปอย่างไม่มีกำหนด</p>\n<p>ตัวอย่างหน้าชุมชน r/iphone ที่ปิดบอร์ดเป็น private</p>\n<p><img alt=\"No Description\" src=\"https://www.blognone.com/sites/default/files/externals/f076b96fc2180a7b809fd952d4e6aac4.png\" /></p>\n<p>ที่มา - <a href=\"https://www.theverge.com/2023/6/13/23759559/reddit-internal-memo-api-pricing-changes-steve-huffman\">The Verge</a></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/social-media\">Social Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b77e0ee984a8f0acf7fa648460f55c850a05c62ab503bd2b27ad8899e6126cc7","category":"Thai"}