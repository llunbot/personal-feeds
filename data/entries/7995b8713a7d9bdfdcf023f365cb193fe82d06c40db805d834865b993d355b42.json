{"title":"DuckDuckGo เปิดทดสอบ Email Protection ตัวช่วยลบเมลจากการตามรอยหรือ email tracker","link":"https://www.blognone.com/node/123813","date":1626841114000,"content":"<div><div><div><p>DuckDuckGo เสิร์ชเอนจินเน้นความเป็นส่วนตัวเปิดทดสอบ Email Protection ตัวช่วยลบการตามรอยบนอีเมลหรือ email tracker โดยระบบจะลบให้ก่อนส่งเข้าไปยังอีเมลจริง วิธีการทำงานคือ เลือกใช้ที่อยู่อีเมล @duck.com ระบบจะลบตัวติดตามที่ซ่อนอยู่ออกจากอีเมลขาเข้า จากนั้นจะส่งต่อไปยังกล่องจดหมายปกติไม่ว่าจะใช้งาน Gmail, Yahoo เพื่อการอ่านที่ปลอดภัยยิ่งขึ้น</p>\n<p>ตัว Email Protection สามารถเทียบได้กับฟีเจอร์ Hide My Email บริการอีเมลชั่วคราว บน iCloud+ ของแอปเปิล ซึ่งเป็นการสร้างชื่ออีเมลสุ่มเพื่อรับอีเมล สามารถลบเมลทิ้งเมื่อไม่ต้องการได้ แต่ความแตกต่างคือ Email Protection ของ DuckDuckGo ใช้งานข้ามแพลตฟอร์มได้ ในขณะที่ Hide My Email ใช้งานเฉพาะบนอุปกรณ์แอปเปิลเท่านั้น</p>\n<p><img src=\"https://www.blognone.com/sites/default/files/externals/010695c82b15fd63219d53fef60e4557.png\" /><img src=\"https://www.blognone.com/sites/default/files/externals/84f453aba9173d91a64132c84300ff72.png\" /></p>\n<p>DuckDuckGo ยังอิงงานวิจัยจาก  Freedom to Thinker ด้วยว่า 70% ของอีเมลมีครื่องมือติดตาม ตรวจจับการเปิดกล่องข้อความได้ ตรวจอุปกรณ์ที่ใช้งานได้ สามารถนำไปสร้างโปรไฟล์และทำการเจาะกลุ่มโฆษณาได้อีก</p>\n<p>ผู้ที่สนใจต้องกดเข้าร่วมรายการรอ ดาวน์โหลด DuckDuckGo สำหรับ iOS หรือ Android &gt; เปิดเมนูตั้งค่า &gt; กด Beta Features &gt; กด Email Protection &gt; กด Join the Private Waitlist</p>\n<p>ที่มา - <a href=\"https://www.spreadprivacy.com/introducing-email-protection-beta/\">DuckDuckGo</a>, <a href=\"https://www.macrumors.com/2021/07/20/duckduckgo-email-protection/\">Mac Rumors</a></p>\n</div></div></div><div><div>Topics: </div><div><div><a href=\"/topics/duckduckgo\">DuckDuckGo</a></div><div><a href=\"/topics/email\">Email</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7995b8713a7d9bdfdcf023f365cb193fe82d06c40db805d834865b993d355b42","category":"Thai"}