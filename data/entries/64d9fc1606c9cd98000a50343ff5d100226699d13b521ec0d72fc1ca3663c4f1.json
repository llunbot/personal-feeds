{"title":"รู้จัก Pulsar โปรแกรมแก้ไขข้อความตัวใหม่ ที่ชุมชนช่วยพัฒนาต่อจาก Atom","link":"https://www.blognone.com/node/137446","date":1704160548000,"content":"<div><div><div><p>หลังจาก <a href=\"https://www.blognone.com/node/128890\">GitHub ประกาศเลิกพัฒนาโปรแกรมแก้ไขข้อความ Atom</a> (ที่สร้างอยู่บน Electron) ไปเมื่อกลางปี 2022 แต่ด้วยความเป็นโอเพนซอร์ส ทำให้ชุมชนผู้ใช้งานยังสามารถนำซอร์สโค้ดไปพัฒนาต่อได้ ในรอบปีที่ผ่านมา มีโครงการชื่อ <a href=\"https://pulsar-edit.dev/\">Pulsar</a> กำเนิดขึ้นมาแล้ว</p>\n<p>โครงการ Pulsar นิยามตัวเองว่าต้องการสร้าง A Community-led Hyper-Hackable Text Editor โดยมีเป้าหมายทั้งการนำซอร์สโค้ด Atom เดิมไปพัฒนาต่อ อัพเดตชิ้นส่วนของเทคโนโลยีฐาน (เช่น Electron, Node.js) ให้ทันสมัย และสร้างระบบ repository สำหรับแพ็กเกจเสริมของ Atom มาแทนที่ Atom.io ที่ปิดบริการไปแล้ว</p>\n<p>Pulsar ยังอยู่ในระยะเริ่มต้น และโครงสร้างพื้นฐานหลายอย่างยังไม่พร้อม เช่น ระบบอัพเดตอัตโนมัติ และระบบจัดการแพ็กเกจ แต่ก็สามารถดาวน์โหลดมาใช้งานได้แล้วทั้งบนวินโดวส์ ลินุกซ์ แมค</p>\n<p>ที่มา - <a href=\"https://tech.slashdot.org/story/24/01/01/016215/since-the-demise-of-atom-pulsar-offers-an-alternative-code-editor\">Slashdot</a></p>\n<p><img alt=\"No Description\" src=\"https://www.blognone.com/sites/default/files/externals/35149cabada90291281df8d358e43337.png\" /></p>\n<p><img alt=\"No Description\" src=\"https://www.blognone.com/sites/default/files/externals/529232cfbb8848df9641ec84c23a4401.png\" /></p>\n</div></div></div><div><div>Topics: </div><div><div><a href=\"/topics/atom-text-editor\">Atom Text Editor</a></div><div><a href=\"/topics/open-source\">Open Source</a></div><div><a href=\"/topics/editor\">Editor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64d9fc1606c9cd98000a50343ff5d100226699d13b521ec0d72fc1ca3663c4f1","category":"Thai"}