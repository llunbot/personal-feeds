{"title":"Anthropic อัพเดตโมเดล Claude ทดสอบเขียนโปรแกรมชนะ o1 พร้อมฟีเจอร์ควบคุมคอมพิวเตอร์แทนคน","link":"https://www.blognone.com/node/142707","date":1729627992000,"content":"<div><div><div><p>Anthropic ผู้พัฒนาปัญญาประดิษฐ์แบบ LLM ตู่แข่ง OpenAI ประกาศอัพเดตโมเดล Claude สองรุ่น คือ Sonnet รุ่นกลาง และ Haiku รุ่นเล็ก โดยรอบนี้มีความพิเศษนอกจากเก่งขึ้นตามปกติแล้ว ยังเริ่มทดสอบฟีเจอร์ควบคุมคอมพิวเตอร์แทนคน ให้ผู้ใช้สามารถสั่งงานเป็นคำสั่งแล้ว Claude คลิกหน้าต่างหรือคำสั่งต่างๆ ให้เอง</p>\n<p>Sonnet 3.5 นั้นที่จริง<a href=\"https://www.blognone.com/node/140514\">เพิ่งอัพเดตไปเมื่อกลางปีที่ผ่านมา</a>  รอบนี้ความสามารถด้านต่างๆ ดีขึ้นทุกด้าน และยังเพิ่มการทดสอบ <a href=\"https://www.blognone.com/node/141507\">SWE-Bench Verified ของ OpenAI</a> เข้ามา พร้อมกับทำคะแนนชนะทุกโมเดลรวมถึง o1-preview ของ OpenAI อีกชุดทดสอบที่รายงานคือ TAU-bench สำหรับการทดสอบการใช้เครื่องมือในกระบวนการหาคำตอบให้ผู้ใช้ มีพัฒนาจาก Sonnet 3.5 รุ่นเดิมโดยเฉพาะชุดทดสอบสายการบิน</p>\n<p>Haiku โมเดลรุ่นเล็กราคาถูก ออกรุ่น 3.5 ครั้งแรก แม้คะแนนทดสอบไม่ได้สูงสุดแต่ก็ใกล้เคียง GPT-4o mini หลายชุดทดสอบ คะแนนทดสอบ SWE-Bench Verified นั้นสูงกว่า GPT-4o เสียอีก</p>\n<p>ฟีเจอร์สำคัญที่ Cluade มีเพิ่มเข้ามาคือ computer use เป็นการอ่านภาพและให้ Claude 3.5 Sonnet ส่งคำสั่งเพื่อให้บรรลุเป้าหมาย เช่น หาข้อมูลที่เกี่ยวข้องมากรอกแบบฟอร์ม โดยรวมแล้วเป็นการเขียนโปรแกรมไปครอบคอมพิวเตอร์และเปิด API เป็น tools ให้ Claude เข้ามาดูภาพหน้าจอและส่งคำสั่ง</p>\n<p>แม้ว่าทาง Anthorpic จะชู computer use เป็นฟีเจอร์เด่น แต่ผลทดสอบ <a href=\"https://os-world.github.io\">OSWorld</a> ก็คะแนนไม่สูงนัก 14.9% (22% ถ้ายอมรับผลหาก AI ทำขั้นตอนยาวเกินไปด้วย) แต่ GPT-4o ทำได้เพียง 7.69% และ Gemini-Pro ทำได้เพียง 5.8% เท่านั้น</p>\n<p>ที่มา - <a href=\"https://www.anthropic.com/news/3-5-models-and-computer-use\">Anthropic</a></p>\n<p><img src=\"https://www.anthropic.com/_next/image?url=https%3A%2F%2Fwww-cdn.anthropic.com%2Fimages%2F4zrzovbb%2Fwebsite%2F0eb9a1b7d5db74a6d21500e9f188c83beef3842e-2601x1932.png&amp;w=3840&amp;q=75\" /></p>\n</div></div></div><div><div>Topics: </div><div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/claude\">Claude</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eca352b5fd456295c21e4310ecd796ad799858851bc9893bc02d61bbaa5f0bfd","category":"Thai"}