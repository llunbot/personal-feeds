{"title":"ACM มอบ Turing Award ให้ Avi Wigderson จากการทำความเข้าใจความสุ่มในการคำนวณ","link":"https://www.blognone.com/node/139215","date":1713050435000,"content":"<div><div><div><p>ACM มอบรางวัล Turing Award พร้อมเงินรางวัลล้านดอลลาร์ให้กับ Avi Wigderson จากการที่เขาเป็นนักวิจัยสำคัญในวงการ theory of computation โดยเฉพาะความเข้าใจความสำคัญของการสุ่มค่าในอัลกอริทึม</p>\n<p>โดยทั่วไปแล้วอัลกอรึทึมที่เราใช้งานและคอมพิวเตอร์คำนวณให้จะเป็นระบบ deterministic หมายความว่าข้อมูลเข้าจะกำหนดผลลัพธ์และระยะเวลาที่ใช้คำนวณเสมอ ทำให้พฤติกรรมของอัลกอรึทึมคาดเดาได้ แต่อัลกอรึทึมหลายตัวอาศัยการสุ่มค่าเพื่อเพิ่มประสิทธิภาพ (มั่วแล้วเร็วขึ้น) โดยปัญหาหลายอย่างไม่มีทางคำนวณอย่างมีประสิทธิภาพเลย หากไม่อาศัยการสุ่มค่า วงการวิจัย theory of computation พยายามทำความเข้าใจความสำคัญของการสุ่มค่าเช่นนี้ เช่น จำเป็นต้องมีการสุ่มที่ดีหรือไม่ หรือสามารถถอดการสุ่มค่าทิ้งไปเลยได้หรือไม่</p>\n<p>งานวิจัยของ Wigderson สาธิตถึงการใช้กระบวนการสุ่มค่าเทียม (pseudorandom generator - <a href=\"https://www.blognone.com/node/43969\">อ่านเพิ่มเติมบทความเก่า</a>) ก็ยังใช้งานเหมือนการสุ่มค่าได้ครอบคลุมหลายกรณี</p>\n<p>ที่มา - <a href=\"https://awards.acm.org/about/2023-turing\">ACM</a></p>\n<p><img alt=\"No Description\" src=\"https://www.blognone.com/sites/default/files/externals/9f20f1d18522614dfa7d0ea3758bfb5a.jpg\" /></p>\n</div></div></div><div><div>Topics: </div><div><div><a href=\"/topics/acm\">ACM</a></div><div><a href=\"/topics/computer-science\">Computer Science</a></div><div><a href=\"/topics/theory\">Theory</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19bece5cf7b67e195dfd1e8350439d9090ca14792a95a89413150fc52f028b18","category":"Thai"}