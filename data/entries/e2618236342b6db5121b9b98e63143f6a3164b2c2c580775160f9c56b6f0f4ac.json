{"title":"เปิดตัว Google Beam (Project Starline เดิม) ระบบประชุมออนไลน์เหมือนนั่งประชุมจริง","link":"https://www.blognone.com/node/146526","date":1747791999000,"content":"<span>เปิดตัว Google Beam (Project Starline เดิม) ระบบประชุมออนไลน์เหมือนนั่งประชุมจริง</span>\n\n  <div>\n    <div>Body</div>\n              <div><p>กูเกิลมี <a href=\"https://www.blognone.com/node/122743\">Project Starline โครงการวิจัยระบบประชุมออนไลน์แบบเหมือนจริง</a> มาตั้งแต่ปี 2021  และ<a href=\"https://www.blognone.com/node/130888\">ค่อยๆ</a> <a href=\"https://www.blognone.com/node/139737\">พัฒนา</a> มาเรื่อยๆ</p>\n<p>ในงาน Google I/O 2025 เมื่อคืนนี้ กูเกิลเปลี่ยนชื่อ Project Starline มาใช้ชื่ออย่างเป็นทางการว่า <strong>Google Beam</strong> (อารมณ์ว่า \"บีมลำแสงมาหากัน\" เหมือนในเรื่อง Star Trek)</p>\n<p>อุปกรณ์ในชุด Google Beam ประกอบด้วยหน้าจอขนาดใหญ่ที่ฝังกล้องเอาไว้รอบขอบจอ เพื่อถ่ายภาพผู้ประชุม แล้วนำไปแสดงผลอีกฝั่งแบบมีระยะลึก 3D ด้วยโมเดล AI (นำสตรีมวิดีโอที่ถ่ายเป็น 2D หลายสตรีมมาแปลงเป็นภาพ 3D) และมีแท็บเล็ตอีกอันสำหรับใช้ควบคุมการประชุม</p>\n<p>กูเกิลจะไม่ทำตลาดฮาร์ดแวร์ Beam เอง แต่จะทำผ่านพาร์ทเนอร์ ตอนนี้ระบุชื่อแล้วคือ HP และ Zoom ซึ่ง HP จะแถลงข่าวเปิดตัวฮาร์ดแวร์ชุดนี้ในอีกไม่กี่สัปดาห์ข้างหน้า</p>\n<p>ที่มา - <a href=\"https://blog.google/technology/research/project-starline-google-beam-update/\">Google</a></p>\n<p><img src=\"https://www.blognone.com/sites/default/files/files-2025/2025-05/sp_mm_beam_v91.width-1000.format-webp.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Wed, 05/21/2025 - 08:46</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2618236342b6db5121b9b98e63143f6a3164b2c2c580775160f9c56b6f0f4ac","category":"Thai"}