{"title":"Chrome 135 รองรับการแก้ไขแท็ก select เปิดทางออกแบบฟอร์มในเว็บให้ซับซ้อนขึ้น","link":"https://www.blognone.com/node/145597","date":1743506790000,"content":"<div><div><div><p>Chrome 135 ประกาศรองรับ<a href=\"https://open-ui.org/components/customizableselect/\">มาตรฐาน Customizable Select Element</a> เป็นรายแรก เปิดทางให้นักพัฒนาสามารถแก้ไขตัวเลือกในแท็ก <code>&lt;select&gt;</code> ทำให้สามารถแก้ไขตัวเลือกได้อย่างซับซ้อน เช่น การใส่ภาพในตัวเลือก หรือกำหนดสีพื้นหลังของตัวเลือกแต่ละตัว</p>\n<p>ก่อนหน้านี้กระบวนการแก้ไขการแสดงผลแท็ก <code>&lt;select&gt;</code> ต้องอาศัยจาวาสคริปต์เป็นหลัก การปรับปรุงมาตรฐานในรอบนี้ทำให้ใช้เพียง HTML และ CSS เท่านั้น และยังคาดเดาการแสดงผลได้ หากเปิดเว็บในเบราว์เซอร์ที่ไม่รองรับมาตรฐานใหม่</p>\n<p>การเริ่มใช้งานต้องประกาศ <code>appearance: base-select</code> ก่อน เพื่อให้เบราว์เซอร์เปลี่ยนโหมดการเรนเดอร์ หากเบราว์เซอร์ไม่รองรับก็จะไม่อ่านตัวเลือกนี้ และเรนเดอร์เหมือนฟอร์มปกติ</p>\n<p>แม้ว่า Chrome จะรองรับเป็นรายแรก แต่กูเกิลก็ระบุว่าผู้ผลิตรายอื่นมีส่วนร่วมในการกำหนดมาตรฐานด้วยทำให้น่าจะรองรับตามๆ มา นอกจากนี้ยังมีแนวทางจะเพิ่ม base อื่นๆ เปิดทางให้แก้ไขฟอร์มได้ซับซ้อนขึ้น</p>\n<p>ที่มา - <a href=\"https://developer.chrome.com/blog/a-customizable-select\">Chrome Developer</a></p>\n<p><img alt=\"No Description\" src=\"https://www.blognone.com/sites/default/files/externals/08bf7b5e4211c4758f21f3a4a7eac7d8.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/html5\">HTML5</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0ea92d1840e6b509763a4dd7fbbe896db0c45d4f2f737e2c134b6e2bd8234b0","category":"Thai"}