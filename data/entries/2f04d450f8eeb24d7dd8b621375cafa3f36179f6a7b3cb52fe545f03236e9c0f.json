{"title":"Zoom เปิดตัว Zoom Workplace แพลตฟอร์ม Collaboration พร้อมผู้ช่วย AI","link":"https://www.blognone.com/node/138902","date":1711432292000,"content":"<div><div><div><p>Zoom เปิดตัวบริการใหม่ <strong>Zoom Workplace</strong> ที่อธิบายว่าเป็นแพลตฟอร์มในการทำงานร่วมกันพลัง AI โดยรวมเครื่องมือผู้ช่วย AI และฟีเจอร์ต่าง ๆ ให้เวิร์กโฟลว์มีประสิทธิภาพมากขึ้น</p>\n<p>Zoom Workplace ทำงานบน AI Companion <a href=\"https://www.blognone.com/node/136071\">เครื่องมือผู้ช่วย</a>ที่มีอยู่แล้วในหลายผลิตภัณฑ์ของ Zoom ทั้งสรุปเนื้อหาการประชุม, สรุปแชทกลุ่ม, ช่วยออกไอเดียในการระดมสมอง, ช่วยเขียนอีเมลหรือข้อความแชท โดยมีของใหม่คือ Ask AI Companion ผู้ช่วยที่สามารถดึงข้อมูลจากแหล่งต่าง ๆ มาช่วยทำงาน เช่น สร้างเอกสารสำหรับการประชุม, ช่วยร่างกำหนดการ รองรับการทำงานข้ามแพลตฟอร์มนอก Zoom เช่น Microsoft 365 และ Google Workspace ด้วย</p>\n<p>ความสามารถ AI Companion ยังถูกนำมาใส่ใน Zoom Phone ด้วย โดยสามารถสร้างเนื้อหาสรุปหลังการสนทนาเสียงจบลง หรือสรุปเนื้อหาสำคัญจาก Voicemail เป็นต้น</p>\n<p>แพลตฟอร์ม Zoom Workplace และเครื่องมือ AI สามารถใช้งานได้โดยไม่มีค่าใช้จ่ายเพิ่มเติม เฉพาะลูกค้าแบบเสียเงิน ทั้งนี้ AI Companion จะรองรับเฉพาะบางภูมิภาคและอาจไม่รองรับในบางอุตสาหกรรม เริ่มทยอยใช้งานได้ตั้งแต่เมษายนเป็นต้นไป</p>\n<p>ที่มา: Zoom <a href=\"https://www.zoom.com/en/blog/ask-zoom-ai-companion/\">[1]</a>, <a href=\"https://www.zoom.com/en/blog/introducing-zoom-workplace/\">[2]</a></p>\n<p><img alt=\"No Description\" src=\"https://www.blognone.com/sites/default/files/externals/32ce4da08696cd9d9d1ac806dacb16b5.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/collaboration\">Collaboration</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f04d450f8eeb24d7dd8b621375cafa3f36179f6a7b3cb52fe545f03236e9c0f","category":"Thai"}