{"title":"Ollama ซอฟต์แวร์รันปัญญาประดิษฐ์บนพีซีออกไลบรารี Python/JavaScript","link":"https://www.blognone.com/node/137861","date":1706152127000,"content":"<div><div><div><p>Ollama ซอฟต์แวร์สำหรับรันโมเดลปัญญาประดิษฐ์ในกลุ่ม LLM ปล่อยไลบรารีสำหรับพัฒนาแอปพลิเคชั่นบนภาษา Python และ JavaScript จากเดิมที่ต้องเขียน REST API โดยตรง</p>\n<p>ไลบรารีทั้งสองตัวรองรับฟีเจอร์ของ Ollama ครบชุด ได้แก่ streaming สำหรับการคืนคำตอบทีละส่วน, multi-modal ใส่ภาพเป็นอินพุต, text completion สำหรับถามตอบปกติ, และ custom models สำหรับการกำหนด system prompt ด้วยตัวเอง</p>\n<p>แนวทางการรัน LLM บนเครื่องไคลเอนต์เริ่มได้รับความสนใจมากขึ้นเรื่อยๆ เพราะไม่ต้องเสียค่าใช้จ่าย, คาดเดาระยะเวลารันได้แน่นอน, และโมเดลขนาดเล็กก็เริ่มมีประสิทธิภาพดีขึ้นในช่วงหลังๆ เช่น <a href=\"https://www.blognone.com/node/137206\">ไมโครซอฟท์เองก็เพิ่งปล่อยโมเดล Phi-2 ออกมา</a></p>\n<p>ที่มา - <a href=\"https://ollama.ai/blog/python-javascript-libraries\">Ollama</a></p>\n<p><img alt=\"No Description\" src=\"https://www.blognone.com/sites/default/files/externals/86f28743233e85d7d1b4bb642f537e2a.jpg\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18c70bfb812b17ce55c1c5d28dfeb3507b4672f638e3ee1768b9da79fea8149b","category":"Thai"}