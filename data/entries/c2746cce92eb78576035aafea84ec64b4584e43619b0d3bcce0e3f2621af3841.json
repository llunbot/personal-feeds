{"title":"Sony ประกาศหยุดผลิตแผ่น Blu-Ray ทั้งหมดแล้ว - MiniDiscs กับ MiniDV ด้วย","link":"https://www.blognone.com/node/144315","date":1737849854000,"content":"<div><div><div><p>โซนี่ประกาศเตรียมหยุดการผลิตแผ่นบันทึกข้อมูล Blu-Ray ในเดือนกุมภาพันธ์ 2025 โดยสินค้าบันทึกข้อมูลอื่นที่โซนี่ประกาศหยุดการผลิตด้วยพร้อมกันคือ MiniDiscs, MD และเทป MiniDV</p>\n<p>โซนี่เคยประกาศหยุดผลิต Blu-Ray สำหรับบันทึกข้อมูลให้กับลูกค้าทั่วไป<a href=\"https://www.blognone.com/node/140877\">เมื่อกลางปีที่ผ่านมา</a> แต่ยังคงการผลิตไว้ขายให้ลูกค้าองค์กร แต่เนื่องจากธุรกิจนี้ยังคงขาดทุน จึงทำให้โซนี่ตัดสินใจหยุดการผลิตทั้งหมดนั่นเอง</p>\n<p>Blu-Ray ถูกนำเสนอต้นแบบในปี 2000 และเริ่มขายทั่วไปในปี 2006 ในฐานะอุปกรณ์บันทึกข้อมูลรุ่นถัดจาก DVD โดยมีฟอร์แมตคู่แข่งเวลานั้นคือ HD DVD จากฝั่งโตชิบา ซึ่ง Blu-Ray ก็เป็นผู้ชนะในการแข่งขันนี้ จากการถูกนำไปใช้ในอุตสาหกรรมภาพยนตร์ผ่านเครือข่ายของโซนี่ และการนำมาใช้งานกับ PlayStation 3</p>\n<p>ที่มา: <a href=\"https://www.tomshardware.com/pc-components/storage/after-18-years-blu-ray-media-production-draws-to-a-close-sony-shuts-its-last-factory-in-feb\">Tom's Hardware</a></p>\n<p><img src=\"https://www.blognone.com/sites/default/files/externals/02e04200b79f257c558b5782c7dd105c.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/blu-ray\">Blu-ray</a></div><div><a href=\"/topics/storage\">Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2746cce92eb78576035aafea84ec64b4584e43619b0d3bcce0e3f2621af3841","category":"Thai"}