{"title":"Morgan Stanley ระบุ Metaverse จะแมสได้ Apple ต้องมีส่วนร่วม","link":"https://www.blognone.com/node/125836","date":1636951584000,"content":"<div><div><div><p>แม้ Facebook จะ<a href=\"https://www.blognone.com/node/125543\">เปลี่ยนชื่อเป็น Meta</a> และออกตัวเป็นหัวหอกในการเปลี่ยนผ่านเข้าสู่เมต้าเวิร์ส แต่ล่าสุด Morgan Stanley สรุปในรีเสิร์ชโน้ตว่าบริษัทที่จะเป็นกุญแจสู่ความสำเร็จในวงกว้างของเมต้าเวิร์ส คือ Apple</p>\n<p>Morgan Stanley ระบุว่าแม้ Facebook และ Google จะลงทุนกับ AR และ VR ไปมากเท่าไร สุดท้ายการใช้งานในวงกว้างจะเกิดขึ้นได้ก็ต่อเมื่อ Apple เข้ามาร่วมแข่งในสนามนี้ด้วย โดยข้อสรุปนี้อ้างอิงมาจากแบบสำรวจ และการสนทนากับบริษัท AR/VR หลายเจ้า</p>\n<p>นักวิเคราะห์ของ Morgan Stanley สรุปปิดท้ายไว้ว่าแม้ Apple จะยังไม่เข้าสู่วงการ AR/VR ในปัจจุบัน แต่การเข้ามาร่วมวงช้า อาจแปลว่าโอกาสประสบความสำเร็จย่อมมีมากขึ้น เพราะเป็นการเข้าสู่วงการแบบมีข้อมูลพร้อมในมือแล้ว และระบุว่าตอนสมาร์ทโฟน Apple ก็ออก iPhone มาทีหลัง Blackberry และ Nokia เช่นกัน</p>\n<p>Morgan Stanley ให้ตัวเลขไว้ว่าตลาดแกดเจ็ต AR/VR อาจมีมูลค่าถึง 100 พันล้านดอลลาร์ได้ในปี 2030 และอาจเติบโตได้หลังจากนั้นอีก 5 เท่าภายในปี 2040 ถือว่าเป็นอีกตลาดที่น่าจับตามองในอนาคต</p>\n<p><img src=\"https://www.blognone.com/sites/default/files/externals/d4aeb37290ac33acbeb93c6e3a60b7b4.jpg\" /></p>\n<p>ที่มา - <a href=\"https://www.bloomberg.com/news/articles/2021-11-12/metaverse-only-gets-real-when-apple-joins-morgan-stanley-says\">Bloomberg</a></p>\n</div></div></div><div><div>Topics: </div><div><div><a href=\"/topics/morgan-stanley\">Morgan Stanley</a></div><div><a href=\"/topics/meta\">Meta</a></div><div><a href=\"/topics/metaverse\">Metaverse</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8faa962d603ccadd7e785e63df55ffc11266c02ad81b9aacfbc4c5fb7ed671c5","category":"Thai"}