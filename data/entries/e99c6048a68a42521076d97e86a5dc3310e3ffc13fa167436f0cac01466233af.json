{"title":"True ยืนยันคำสั่งศาลปกครองสูงสุดไม่กระทบการควบรวม True-dtac","link":"https://www.blognone.com/node/136489","date":1698731804000,"content":"<div><div><div><p>เมื่อวานศาลปกครองสูงสุด มีคำสั่งให้ศาลปกครองชั้นต้นรับคำฟ้องในคดีมูลนิธิเพื่อผู้บริโภค ยื่นฟ้องขอเพิกถอนมติ กสทช. ที่เกี่ยวเนื่องกับการควบรวมธุรกิจระหว่าง True และ dtac</p>\n<p>ล่าสุด True ชี้แจงว่า บริษัทปฏิบัติตามกฎหมายถูกต้องครบถ้วน โดยคำสั่งศาลดังกล่าวเป็นเพียงการเริ่มต้นกระบวนการจากการที่ศาลปกครองสูงสุดสั่งให้ศาลปกครองชั้นต้นรับคดีไว้พิจารณา เนื่องจากศาลปกครองชั้นต้นได้มีคำสั่งไม่รับฟ้องคดีของมูลนิธิเพื่อผู้บริโภค เพราะขาดอายุความ  มูลนิธิฯ จึงอุทธรณ์ไปยังศาลปกครองสูงสุด ซึ่งต่อมาศาลปกครองสูงสุดยืนว่า มูลนิธิฯ ยื่นคำฟ้องขาดอายุความจริง แต่มีเหตุที่ศาลปกครองรับไว้พิจารณาได้  โดยศาลปกครองชั้นต้นต้องใช้ระยะเวลาในการพิจารณาเนื้อหาคดีต่อไป</p>\n<p>ทั้งนี้ ศาลปกครองชั้นต้นได้เคยมีคำสั่งยกคำขอคุ้มครองชั่วคราวในคดีลักษณะเดียวกันที่สภาองค์กรของผู้บริโภค และ AWN (บริษัท แอดวานซ์ ไวร์เลส เน็ทเวอร์ค จำกัด) ได้ฟ้องขอเพิกถอนมติการควบรวมไปแล้วก่อนหน้านี้ โดยศาลเห็นว่ามติรับทราบของ กสทช. ได้อาศัยอำนาจตามที่กฎหมายกำหนดไว้แล้ว จีงไม่มีเหตุรับฟังว่าน่าจะไม่ชอบด้วยกฎหมาย</p>\n<p>True ย้ำว่าว่าการควบรวมเป็นประโยชน์ต่อทุกภาคส่วน ไม่เพียงแค่ประโยชน์ของผู้ใช้บริการ แต่ยังเป็นประโยชน์ต่อวงการโทรคมนาคมไทย และการควบรวมที่เกิดขึ้นก็ได้ปฏิบัติตามกฎหมายถูกต้องครบถ้วน</p>\n<p><img src=\"https://www.blognone.com/sites/default/files/externals/2148f29561355db1550d09309f60262e.jpg\" /></p>\n<p>ที่มา - ข่าวประสัมพันธ์</p>\n</div></div></div><div><div>Topics: </div><div><div><a href=\"/topics/true\">True</a></div><div><a href=\"/topics/dtac\">dtac</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e99c6048a68a42521076d97e86a5dc3310e3ffc13fa167436f0cac01466233af","category":"Thai"}