{"title":"เปิดตัว Call of Duty: Modern Warfare III ครั้งแรกในซีรีส์ที่ออกเกมภาคต่อในปีถัดมา","link":"https://www.blognone.com/node/135331","date":1692314765000,"content":"<div><div><div><p>Activision เปิดตัวเกม Call of Duty: Modern Warfare III ซึ่งเป็นครั้งแรกในซีรีส์ที่ออกเกมภาคต่อ เนื้อเรื่องในเกมต่อเนื่องกัน (จาก Modern Warfare II ปี 2022) ในปีถัดมาเลย ไม่ต้องสลับปีเว้นสองปี สลับทีมทำเหมือนในอดีตอีกต่อไป</p>\n<p>ทีมพัฒนาหลักของภาคนี้คือสตูดิโอ Sledgehammer Games โดยมี Infinity Ward คอยช่วยสนับสนุน โหมดเนื้อเรื่องยังอยู่กับหน่วย  Task Force 141 ที่นำโดย Captain Price ต่อสู้กับผู้ก่อการร้ายคลั่งชาติ Vladimir Makarov โดยของใหม่ในภาคนี้คือ Open Combat Missions เพิ่มทางเลือกให้ผู้เล่นมากขึ้น ว่าจะชนะภารกิจด้วยวิธีใด</p>\n<p><img alt=\"No Description\" src=\"https://www.blognone.com/sites/default/files/externals/c67e063a664c5ba299eeb9022dbe519b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a519de6f9a9811a5498b1bc48ecb3709.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/089c0e82ff66ba4a044837edfeea35f3.jpg\" /></p>\n<p>เกมโหมด Multiplayer ยังนำแผนที่ 16 ชุดจากเกม Modern Warfare 2 (2009) มารีเมคใหม่ให้ทันสมัยขึ้น และมีแผนที่ใหม่ของเกมภาคนี้อีก 12 ชุด เตรียมปล่อยตามหลังในอัพเดตหลังวางขาย, เพิ่มโหมด Cutthroat แบบ 3v3, แผนที่ขนาดใหญ่ Battle Maps สามชุด และแผนที่ขนาดใหญ่มาก War Map ที่นำไอเดียมาจากเกมภาค WWII</p>\n<p>ผู้เล่น Modern Warfare II ยังสามารถนำอาวุธและไอเทมต่างๆ มาเล่นใน Modern Warfare III ต่อได้เลย (Carry Forward) เพื่อจูงใจให้อัพเกรดมาเล่นภาคใหม่มากขึ้น</p>\n<p><img alt=\"No Description\" src=\"https://www.blognone.com/sites/default/files/externals/540d63bedbd9247bd9d47bb25eaa8921.jpg\" /></p>\n<p>Modern Warfare III ยังมีโหมด Zombies ที่พัฒนาโดยสตูดิโอ Treyarch มีแผนที่ขนาดใหญ่ที่สุดของโหมดซอมบี้ทุกภาค เล่นเป็นทีมแบบ co-op เอาตัวรอดในฉากแบบโอเพนเวิลด์</p>\n<p><img alt=\"No Description\" src=\"https://www.blognone.com/sites/default/files/externals/764e8c5ca409cdb9e51542a852d3ff4f.jpg\" /></p>\n<p>เกมลง PS4, PS5, Xbox One, Xbox Series X|S, PC (Battle.net และ Steam) กำหนดวางขาย 10 พฤศจิกายน 2023</p>\n<p>ที่มา - <a href=\"https://www.callofduty.com/blog/2023/08/call-of-duty-modern-warfare-III-worldwide-full-reveal-announcement\">Call of Duty</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57528b6958a69dc1080a20ea641c4a3b76532871c953e680af6eb37af446771f","category":"Thai"}