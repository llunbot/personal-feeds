{"title":"Google Bigtable ฐานข้อมูล NoSQL รองรับการคิวรีข้อมูลด้วย SQL แล้ว","link":"https://www.blognone.com/node/141272","date":1722951152000,"content":"<div><div><div><p>Google Bigtable เป็นฐานข้อมูลแบบ NoSQL ของ Google Cloud ที่<a href=\"https://www.blognone.com/node/68244\">เปิดตัวมาตั้งแต่ปี 2015</a> และปัจจุบันมีฐานลูกค้าจำนวนมาก ตัวมันเองยังเป็นแรงบันดาลใจให้ฐานข้อมูลโอเพนซอร์สตัวอื่นๆ อย่าง HBase และ Cassandra ด้วย</p>\n<p>ล่าสุดกูเกิลพัฒนาให้ Bigtable รองรับการคิวรี่ด้วย GoogleSQL ซึ่งเป็นภาษา SQL เวอร์ชันที่ใช้ในบริการตัวอื่นๆ เช่น BigQuery และ Cloud Spanner เพื่อให้ผู้ใช้สามารถคิวรีข้อมูลจาก Bigtable ได้ด้วยภาษา SQL ที่คุ้นเคย (GoogleSQL เข้ากันได้กับ ANSI SQL ที่ใช้กันทั่วไป)</p>\n<p>หลายคนอาจสงสัยว่าเราสามารถเอาภาษา SQL ไปสื่อสารกับฐานข้อมูลแบบ NoSQL ได้ด้วยเหรอ เพราะสถาปัตยกรรมต่างกันอย่างสิ้นเชิง คำตอบคือกูเกิลใช้วิธี mapping กลุ่มคอลัมน์ของตารางเป็น data type ของ SQL และยังได้เพิ่มฟีเจอร์ที่ใช้บ่อยๆ อย่างการดึงข้อมูลออกมาเป็น JSON และการเก็บข้อมูลแบบ time-series ด้วย</p>\n<p>ฟีเจอร์ SQL สามารถใช้ได้แล้วใน SQL editor ของ Bigtable Studio</p>\n<p>ที่มา - <a href=\"https://cloud.google.com/blog/products/databases/announcing-sql-support-for-bigtable/\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/537dba7bdc0f9a99480be71067485ecf.png\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/nosql\">NoSQL</a></div><div><a href=\"/topics/database\">Database</a></div><div><a href=\"/topics/google\">Google</a></div><div><a href=\"/topics/sql\">SQL</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39587ebff1b19460df52ba3b85021671893900d453f91ab781b27069e2081c3b","category":"Thai"}