{"title":"Chrome for Android เพิ่มฟีเจอร์ Minimized Custom Tabs ย่อแท็บให้เล็กลง ไม่ให้บังจอ","link":"https://www.blognone.com/node/140047","date":1717071645000,"content":"<div><div><div><p>Chrome for Android เพิ่มฟีเจอร์ใหม่ชื่อ Minimized Custom Tabs เปิดให้ \"ย่อ\" แท็บที่อ่านอยู่ขณะนั้นให้มีขนาดเล็กลงได้ ลักษณะคล้ายๆ กับการย่อวิดีโอเป็นแบบ Picture-in-Picture</p>\n<p>ฟีเจอร์นี้ออกแบบมาสำหรับ <a href=\"https://www.blognone.com/node/72140\">Custom Tabs</a> หรือการใช้เอนจิน Chrome เปิดลิงก์จากแอพตัวอื่น เช่น กดเปิดลิงก์จากอีเมล จากนั้นเราจะเห็นหน้าเว็บถูกเปิดขึ้นมาเต็มจอในแอพอีเมล ซึ่งมีปัญหาว่าบังทั้งจอ สลับกลับไปอ่านเนื้อหาอีเมลได้ยาก (ปัจจุบันต้องปิดหน้าเว็บเพื่อกลับไปอ่านเมล) กูเกิลจึงเปิดทางให้ \"ย่อ\" แท็บที่เปิดอันนี้ให้เล็กลงได้ ย้ายตำแหน่งไปมาได้ ช่วยให้การ multi-tasking คล่องตัวมากขึ้น</p>\n<p>กูเกิลบอกว่าฟีเจอร์นี้เริ่มใช้กับ Chrome เวอร์ชัน 124 และหวังว่าเบราว์เซอร์อื่นๆ บน Android จะเพิ่มฟีเจอร์แบบเดียวกันตามมา</p>\n<p>ที่มา - <a href=\"https://blog.chromium.org/2024/05/multi-tasking-with-minimized-custom-tabs.html\">Chromium Blog</a></p>\n<p><img alt=\"No Description\" src=\"https://www.blognone.com/sites/default/files/externals/39f69e3b072c3d44f03ed6ba7f5480dc.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/browser\">Browser</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bdf9202cf8fa0ea2747fbbd9cc855bdff849255e48da205465ed98090466fb0","category":"Thai"}