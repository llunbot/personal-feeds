{"title":"Jira จะเปลี่ยนคำว่า Issue มาเป็น Work แทน สะท้อนการใช้งานที่กว้างกว่าสายไอที","link":"https://www.blognone.com/node/143111","date":1731551326000,"content":"<div><div><div><p>Atlassian เจ้าของ Jira ซอฟต์แวร์ issue tracker ยอดนิยม ประกาศเปลี่ยนค่าดีฟอลต์ของคำว่า \"issue\" มาเป็นคำว่า \"work\" แทน เพื่อสะท้อนรูปแบบการใช้งานที่กว้างไปกว่าการติดตามบั๊กหรือปัญหา</p>\n<p>Atlassian บอกว่าทุกวันนี้ Jira ถูกนำไปใช้อย่างกว้างขวางมากกว่าวงการไอที เช่น ใช้ในทีมการตลาดหรือทีมเซลส์ การใช้คำว่า issue อาจไม่ตรงกับธรรมชาติของงานสายนี้มากนัก จึงเปลี่ยนมาใช้คำกลางๆ ว่า work แทน อย่างไรก็ตาม คำนี้สามารถคัสตอมได้ตามใจชอบ หากทีมไอทีใช้งานอาจเป็น bugs หรือ issues, ส่วนทีมการตลาดอาจใช้ launches หรือ copy ก็ได้</p>\n<p>ส่วนคำว่า issue ที่ปรากฏอยู่ในเมนูต่างๆ หรือใช้ในกรณีรวมๆ จะเปลี่ยนไปใช้คำว่า work item แทน</p>\n<p>การเปลี่ยนแปลงนี้จะเริ่มในช่วงต้นปี 2025 กับบริการ Jira ที่โฮสต์บนคลาวด์ ส่วน Jira Data Center ที่อยู่บนเซิร์ฟเวอร์องค์กรยังไม่มีแผนเปลี่ยนคำ</p>\n<p>ที่มา - <a href=\"https://www.atlassian.com/blog/jira/work-your-way\">Atlassian</a>, <a href=\"https://community.atlassian.com/t5/Jira-articles/Reimagining-work-in-Jira-to-better-represent-all-teams/ba-p/2854968\">Jira</a></p>\n<p><img alt=\"No Description\" src=\"https://www.blognone.com/sites/default/files/externals/0e4482fdaa30b03c1f66f2daab715ed5.png\" /></p>\n</div></div></div><div><div>Topics: </div><div><div><a href=\"/topics/jira\">Jira</a></div><div><a href=\"/topics/atlassian\">Atlassian</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c57773887b354444713a969bbe4a06b8eec4d534d11a5134fbb48dcc90df15d","category":"Thai"}