{"title":"แอพ Microsoft Loop เวอร์ชันเดสก์ท็อป เปิดให้ดาวน์โหลดจาก Microsoft Store แล้ว","link":"https://www.blognone.com/node/135087","date":1690947025000,"content":"<div><div><div><p><a href=\"https://www.blognone.com/node/125628\">Microsoft Loop แอพตัวใหม่ของไมโครซอฟท์</a> ลักษณะเดียวกับ Notion แต่เชื่อมต่อบริการในชุด Office/Microsoft 365 ให้ทั้งหมดแต่แรก <a href=\"https://www.blognone.com/node/133137\">เปิดทดสอบทั่วไปตั้งแต่เดือนมีนาคม</a> โดยการใช้งานบนเดสก์ท็อปต้องผ่านเว็บเบราว์เซอร์เท่านั้น</p>\n<p>คราวนี้ ไมโครซอฟท์ออกแอพ Loop เวอร์ชันเดสก์ท็อป (ไส้ในจริงๆ ก็ยังเป็นเว็บแอพ) ขึ้นบน <a href=\"https://apps.microsoft.com/store/detail/microsoft-loop/9P1HQ5TQZMGD\">Microsoft Store</a> ให้ดาวน์โหลดไปใช้งานได้สะดวกแล้ว</p>\n<p>แนวคิดของ Loop คือเป็นแอพจัดการงานร่วมกันแบบเรียลไทม์ โดยสามารถ \"ฝัง\" เอกสาร เช่น เอกสาร Word, ตารางใน Excel, สไลด์ PowerPoint, รายการ To-Do จาก Outlook, ลงในเอกสารเดียวกันได้ แก้ไขพร้อมกันได้ และยังนำเอกสารจาก Loop ไปฝังต่อในแอพสื่อสารอื่นๆ เช่น อีเมลใน Outlook หรือหน้าแชทของ Teams เพื่อแก้เอกสารจากในนั้นโดยตรงได้เช่นกัน</p>\n<p>ที่มา - <a href=\"https://www.xda-developers.com/microsoft-loop-now-in-the-microsoft-store/\">XDA</a></p>\n<p><img alt=\"No Description\" src=\"https://www.blognone.com/sites/default/files/externals/de713647b93aedb2b2f8fcaf3c8658e9.jpg\" /></p>\n</div></div></div><div><div>Topics: </div><div><div><a href=\"/topics/microsoft-loop\">Microsoft Loop</a></div><div><a href=\"/topics/microsoft-365\">Microsoft 365</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4e5c6ee4e96225952eec19dddd832e0d31bae15fc39db8cb1f1bc296cbffd1b","category":"Thai"}