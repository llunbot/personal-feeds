{"title":"ลาดกระบังเปิดศูนย์วิจัยเซมิคอนดักเตอร์ KAISEM เป็นห้องปฏิบัติการกลาง รวมนักวิจัยข้ามสาขา","link":"https://www.blognone.com/node/141601","date":1724396996000,"content":"<div><div><div><p>สถาบันเทคโนโลยีพระจอมเกล้าเจ้าคุณทหารลาดกระบัง (สจล. หรือ KMITL) เปิดศูนย์วิจัยเซมิคอนดักเตอร์ <strong>KMITL Academy of Innovative Semiconductor Manufacturing (KAISEM)</strong> ทำหน้าที่เป็นห้องปฏิบัติการกลาง รวมผู้เชี่ยวชาญจากสาขาต่างๆ เช่น วิศวกรรมอิเล็กทรอนิกส์ วิศวกรรมระบบการผลิต และวิศวกรรมวัสดุ มาวิจัยเซมิคอนดักเตอร์ร่วมกัน เพื่อเสริมสร้างศักยภาพให้กับอุตสาหกรรมอิเล็กทรอนิกส์เซมิคอนดักเตอร์ของไทย</p>\n<p>ในงานเปิดศูนย์ KAISEM ยังมีการเซ็นบันทึกความเข้าใจ (MOU) กับบริษัท National Instruments (NI) ของสหรัฐ เพื่อนำเครื่องมือและความเชี่ยวชาญของ NI มาใช้ในการเรียนการสอนและการวิจัยของคณะวิศวกรรมศาสตร์ด้วย</p>\n<blockquote><p>\nรองศาสตราจารย์ ดร.คมสัน มาลีสี อธิการบดี สถาบันเทคโนโลยีพระจอมเกล้าเจ้าคุณทหารลาดกระบัง (สจล.) กล่าวว่า ตลอด 64 ปีที่ผ่านมา สจล. ได้สร้างชื่อเสียงในด้านการศึกษาและการพัฒนาบุคลากรที่มีความเชี่ยวชาญในเทคโนโลยีต่างๆ โดยเฉพาะในสาขาวิศวกรรมศาสตร์ที่เกี่ยวข้องกับเซมิคอนดักเตอร์ เช่น วิศวกรรมอิเล็กทรอนิกส์ วิศวกรรมระบบการผลิต และวิศวกรรมวัสดุ ในปีนี้ สจล. ได้ก่อตั้งศูนย์ KMITL Academy of Innovative Semiconductor Manufacturing (KAISEM) เพื่อเป็นศูนย์กลางในการพัฒนาหลักสูตรเฉพาะทางและเตรียมความพร้อมให้นักศึกษาในการก้าวสู่อนาคตที่เต็มไปด้วยความท้าทายของอุตสาหกรรมเชมิคอนตักเตอร์</p>\n<p>สจล. มีประวัติการวิจัยที่ยาวนานในด้านเชมิคอนดักเตอร์ ไม่ว่าจะเป็นการออกแบบบวงจรรวม การพัฒนาอุปกรณ์เซมิคอนตักเตอร์ หรือการออกแบบแผ่นวงจรพิมพ์ (PCB) ที่ประยุกต์ใช้งานในด้านต่าง ๆ นอกจากนี้ สจล. ยังมีความร่วมมือกับภาคเอกชน มหาวิทยาลัยและสถาบันวิจัยชั้นนำจากทั่วโลก เช่น ไต้หวัน ญี่ปุ่น และเยอรมนี ซึ่งความร่วมมือเหล่านี้จะยิ่งเสริมสร้างศักยภาพในการวิจัยของศูนย์ KAISEM และทำให้สจล. เป็นผู้นำระดับโลกในด้านเทคโนโลยีเซมิคอนดักเตอร์ พร้อมทั้งเชื่อมโยงภาคการศึกษาและอุตสาหกรมเพื่อให้บริการวิชาการที่ครอบคลุมและตอบสนองต่อความต้องการของอุตสาหกรรมอย่างมีประสิทธิภาพ</p>\n<p>รองศาสตราจารย์ ดร.สมยศ เกียรติวนิชวิไล คณบดีคณะวิศวกรรมศาสตร์ สจล. กล่าวว่า ทางคณะวิศวกรรมศาสตร์ สจล. ได้ดำเนินการพัฒนาและปรับปรุงหลักสูตรและวิธีการเรียนการสอนให้ทันสมัยและสอดคล้องกับความต้องการของภาคอุตสาหกรรม โดยเฉพาะหลักสูตรภาควิชาวิศวกรรมอิเล็กทรอนิกส์ที่มุ่งผลิตบุคลากรคุณภาพสำหรับตำแหน่งงานด้านเซมิคอนดักเตอร์ ผ่านความร่วมมือกับบริษัทชั้นนำกว่า 11 องค์กร ซึ่งทำให้คณะมีห้องปฏิบัติการด้านเซมิคอนดักเตอร์และสมาร์ทอิเล็กทรอนิกส์ที่ทันสมัย สนับสนุนการเป็นศูนย์กลางในการผลิตบุคลากรที่เกี่ยวข้องกับเซมิคอนดักเตอร์ในประเทศไทย นอกจากนี้ คณะยังได้เสนอแนวทางการเรียนไปพร้อมกับการทำงาน (WIL) ซึ่งช่วยให้บุคลากรพร้อมเข้าสู่ตลาดงานได้ทันทีและลดระยะเวลาในการรอให้กับภาคอุตสาหกรรม</p>\n<p>ภายในงานการเปิดศูนย์ KAISEM ได้มีการลงนามในบันทึกความเข้าใจ (MOU) ระหว่างสถาบันฯ โดยคณะวิศวกรรมศาสตร์ และ บริษัท National Instruments ซึ่งเป็นบริษัทด้านเซมิคอนดักเตอร์ ชั้นนำระดับโลกที่มีความเชี่ยวชาญด้านระบบทดสอบและวัดผลอัตโนมัติ และมีการให้บริการในหลายอุตสาหกรรม เช่น ยานยนต์ อากาศยานอิเล็กทรอนิกส์ และโทรคมนาคม มายกระดับการเรียนการสอนและการวิจัยของคณะ ให้ก้าวสู่ระดับสากล</p>\n<p>ผู้ช่วยศาสตราจารย์ ดร.วิภู ศรีสืบสาย รักษาการแทนคณบดีวิทยาลัยเทคโนโลยีและนวัตกรรมวัสดุ สจล. กล่าวว่า สจล. เป็นผู้นำในด้านวิศวกรรมวัสดุ (Material Engineering) ซึ่งเป็นหัวใจสำคัญในการสร้างกระบวนการผลิตที่มีประสิทธิภาพ ศูนย์ KAISEM มุ่งเน้นการรวบรวมนักวิจัยและผู้เชี่ยวชาญด้านวัสดุศาสตร์ เพื่อเสริมสร้างการวิจัยและพัฒนาเทคโนโลยีวัสดุศาสตร์ที่มีความทันสมัยและประสิทธิภาพสูง ศูนย์ KAISEM จะเป็นศูนย์กลางในการวิจัยและพัฒนาเทคโนโลยีด้านวัสดุศาสตร์ โดยเฉพาะการปรับปรุงและเพิ่มประสิทธิภาพกระบวนการผลิต เชมิคอนดักเตอร์และ PCB ศูนย์ KAISEM จะมุ่งเน้นการพัฒนาวัสดุที่สามารถตอบสนองความต้องการของอุตสาหกรรมเซมิคอนดักเตอร์ในระดับโลกได้อย่างมีประสิทธิภาพ ด้วยการรวมความเชี่ยวชาญจากนักวิจัยและผู้เชี่ยวชาญด้านวัสดุศาสตร์ของ สจล. และพันธมิตร ศูนย์ KAISEM จะช่วยเพิ่มความสามารถในการพัฒนาเทคโนโลยีเซมิคอนดักเตอร์และเสริมกระบวนการผลิตให้มีความทันสมัยและแข่งขันได้ในตลาดโลกอย่างยั่งยืน</p>\n<p>รองศาสตราจารย์ ดร.ฉัตรพล ภคศิริ รักษาการแทนคณบดีวิทยาลัยนวัตกรรมการผลิตขั้นสูง สจล. กล่าวว่า สจล. ให้ความสำคัญกับการสร้างนวัตกรรมและการให้บริการวิชาการที่ได้รับการยอมรับจากภาครัฐและเอกชนมาอย่างยาวนาน การเปิดศูนย์ KAISEM จะตอบสนองความต้องการในการทดลองกระบวนการผลิตเทคโนโลยีใหม่ๆ ด้วยบริการออกแบบเทคโนโลยีการผลิตแบบ pilot ก่อนการลงทุนในระดับใหญ่ พร้อมกับการวิจัยและพัฒนาสำหรับการผลิตเซมิคอนดักเตอร์ ศูนย์ KAISEM ยังจะเป็นศูนย์ทดสอบมาตรฐานอุปกรณ์เซมิคอนดักเตอร์และเป็นศูนย์รวมผู้เชี่ยวชาญในการสร้างงานวิจัยขั้นสูงเกี่ยวกับเทคโนโลยีเซมิคอนดักเตอร์และ PCB โดยการร่วมมือกับมหาวิทยาลัยต่างประเทศ เช่น ไต้หวัน ญี่ปุ่น เยอรมัน เพื่อยกระดับเทคโนโลยีเซมิคอนดักเตอร์ของประเทศไทยให้เป็นรับในระดับโลก นอกจากนี้ ยังมีภารกิจในการให้บริการด้านวิชาการ การเรียนการสอน และการฝึกครบถ้วนและสมบูรณ์\n</p></blockquote>\n<p>ที่มา - <a href=\"https://www.kmitl.ac.th/article/%E0%B8%AA%E0%B8%88%E0%B8%A5-%E0%B9%80%E0%B8%9B%E0%B8%B4%E0%B8%94%E0%B8%A8%E0%B8%B9%E0%B8%99%E0%B8%A2%E0%B9%8C%E0%B8%A7%E0%B8%B4%E0%B8%88%E0%B8%B1%E0%B8%A2%E0%B8%99%E0%B8%A7%E0%B8%B1%E0%B8%95%E0%B8%81%E0%B8%A3%E0%B8%A3%E0%B8%A1%E0%B8%94%E0%B9%89%E0%B8%B2%E0%B8%99%E0%B9%80%E0%B8%8B%E0%B8%A1%E0%B8%B4%E0%B8%84%E0%B8%AD%E0%B8%99%E0%B8%94%E0%B8%B1%E0%B8%81%E0%B9%80%E0%B8%95%E0%B8%AD%E0%B8%A3%E0%B9%8C-%E2%80%9Ckaisem%E2%80%9D%E0%B8%84%E0%B8%A3%E0%B8%9A%E0%B8%A7%E0%B8%87%E0%B8%88%E0%B8%A3%E0%B9%81%E0%B8%AB%E0%B9%88%E0%B8%87%E0%B9%81%E0%B8%A3%E0%B8%81%E0%B9%83%E0%B8%99%E0%B9%84%E0%B8%97%E0%B8%A2\">KMITL</a></p>\n<p><img alt=\"No Description\" src=\"https://www.blognone.com/sites/default/files/externals/b70d99517363e91adc01f400c21839a0.jpeg\" /></p>\n</div></div></div><div><div>Topics: </div><div><div><a href=\"/topics/kmitl\">KMITL</a></div><div><a href=\"/topics/semiconductor\">Semiconductor</a></div><div><a href=\"/topics/research\">Research</a></div><div><a href=\"/topics/thailand\">Thailand</a></div><div><a href=\"/topics/national-instruments\">National Instruments</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edcb718daf6a768445d1d0b4da5b50a8a6dcb85dbede9a7d31a1cc08e0abe119","category":"Thai"}