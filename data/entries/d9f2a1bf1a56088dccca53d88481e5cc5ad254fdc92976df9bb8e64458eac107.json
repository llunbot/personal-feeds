{"title":"Qualcomm เปิดตัวชิปรถยนต์ Snapdragon Ride Elite และ Cockpit Elite ใช้ซีพียู Oryon","link":"https://www.blognone.com/node/142714","date":1729658426000,"content":"<div><div><div><p>งานสัมมนาประจำปีของ Qualcomm รอบนี้่ นอกจาก<a href=\"https://www.blognone.com/node/142695\">การเปิดตัว Snapdragon 8 Elite สำหรับสมาร์ทโฟน</a> ยังมีการเปิดตัว <strong>Snapdragon Cockpit Elite</strong> และ <strong>Snapdragon Ride Elite</strong> สำหรับตลาดรถยนต์ด้วย (เมื่อรวมกับ Snapdragon X Elite สำหรับพีซีแล้ว ทุกอย่างล้วนเป็น Elite)</p>\n<p>Qualcomm เจาะตลาดชิปสำหรับรถยนต์มานานพอสมควรแล้ว อย่าง <a href=\"https://www.blognone.com/node/113983\">Snapdragon Ride ชิปสำหรับรถยนต์ไร้คนขับ เริ่มทำมาตั้งแต่ปี 2020</a> และ <a href=\"https://www.blognone.com/node/126554\">Snapdragon Cockpit สำหรับแสดงผลในจอรถยนต์ เริ่มทำปี 2022</a></p>\n<p>ชิป Snapdragon Ride Elite และ Snapdragon Cockpit Elite ที่เติมคำว่า Elite เข้ามา เดินตามรอยของ Snapdragon 8 Elite ที่หันมาใช้<a href=\"https://www.blognone.com/node/125896\">ซีพียู Oryon ตัวใหม่ที่พัฒนาโดยทีม Nuvia</a>) แทนซีพียู Kryo ตัวเดิม ทำให้ประสิทธิภาพของซีพียูดีขึ้นมาก (3 เท่าเมื่อเทียบกับซีพียูตัวเดิมของ Ride/Cockpit ที่ไม่ได้แรงเท่าชิปฝั่งมือถือ)</p>\n<p>นอกจากซีพียูแล้ว Qualcomm ยังยกส่วนประกอบอื่นๆ มาจากชิปมือถือด้วย ได้แก่ จีพียู Adreno แรงขึ้น 3 เท่า, NPU Hexagon แรงขึ้น 12 เท่า, รองรับเซ็นเซอร์ในรถยนต์กว่า 40 ตัว, รองรับหน้าจอแสดงผลสูงสุด 16 จอ</p>\n<p>ชิปทั้งสองตัวจะส่งมอบตัวอย่างได้ในปี 2025 มีตัวอย่างลูกค้าที่สั่งซื้อแล้วคือ Mercedes-Benz และ Li Auto ของจีน</p>\n<p>ที่มา - <a href=\"https://www.qualcomm.com/news/releases/2024/10/qualcomm-races-ahead-in-the-evolution-of-software-defined-vehicl\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/8f06be5d05741e7830319286e5d43bc4.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e27ff45a1263f68bc49996d70c300169.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/f705742937f82f5a8d6da1049f5579d5.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/automobile\">Automobile</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9f2a1bf1a56088dccca53d88481e5cc5ad254fdc92976df9bb8e64458eac107","category":"Thai"}