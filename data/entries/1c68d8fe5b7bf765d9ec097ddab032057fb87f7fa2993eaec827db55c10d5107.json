{"title":"แบบนี้ก็ได้เหรอ ไมโครซอฟท์ขายโปสเตอร์ Red Ring of Death ของ Xbox 360","link":"https://www.blognone.com/node/126307","date":1639461720000,"content":"<div><div><div><p>ปัญหาฮาร์ดแวร์ Red Ring of Death ของไมโครซอฟท์เป็นที่โด่งดังในสมัยนั้น เพราะนอกจากทำเครื่องของเกมเมอร์จำนวนมากพังแล้ว ไมโครซอฟท์ยังสูญเงินจากกรณีนี้มากถึง 1 พันล้านดอลลาร์</p>\n<p>แต่ใน<a href=\"https://www.blognone.com/node/125830\">เทศกาลฉลอง 20 ปี Xbox รุ่นแรก</a> ไมโครซอฟท์ทำสารคดี Power On ยาว 6 ตอน เล่าประวัติของ Xbox ในอดีตทั้งหมด (<a href=\"https://www.youtube.com/playlist?list=PL0il2l-B_WwadxfTkK3-NLoYNcQEHdBGO\">ดูได้บน YouTube</a>) ซึ่งประเด็นเรื่อง Red Ring of Death ย่อมถูกพูดถึงอีกครั้ง (แยกเป็นตอนเฉพาะเรื่องนี้เลย)</p>\n<p>และไม่ว่าด้วยเหตุผลอะไรก็ตาม ไมโครซอฟท์ชิง \"เล่นตัวเองก่อน\" ด้วยการทำโปสเตอร์ Red Ring of Death ขายบนร้านขายของที่ระลึกของ Xbox เองซะเลย โปสเตอร์ขายราคาแผ่นละ 24.99 ดอลลาร์ ต้องรอดูกันว่าจะมีใครซื้อไปสะสม หรือว่าลูกค้าสมัย Xbox 360 สนใจซื้อไปติดไว้ดูเล่นหรือไม่</p>\n<p><img src=\"https://www.blognone.com/sites/default/files/externals/929c2ba21b7a21c4005f674a49430b7d.jpg\" /></p>\n<p>ที่มา - <a href=\"https://gear.xbox.com/collections/power-on-the-story-of-xbox-premium-prints/products/red-ring-of-death-premium-poster\">Xbox</a>, <a href=\"https://www.theverge.com/2021/12/13/22832667/microsoft-xbox-red-ring-of-death-poster-power-on-docuseries\">The Verge</a></p>\n</div></div></div><div><div>Topics: </div><div><div><a href=\"/topics/xbox-360\">Xbox 360</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c68d8fe5b7bf765d9ec097ddab032057fb87f7fa2993eaec827db55c10d5107","category":"Thai"}