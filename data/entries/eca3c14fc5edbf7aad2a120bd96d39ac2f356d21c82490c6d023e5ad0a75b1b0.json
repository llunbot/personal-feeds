{"title":"NASA ต่อเน็ตเวิร์คกับยานอวกาศระยะทาง 31 ล้านกิโลเมตรด้วยเลเซอร์ ส่งวิดีโอแมวความละเอียดสูงกลับโลก","link":"https://www.blognone.com/node/137312","date":1703006949000,"content":"<div><div><div><p>NASA ประกาศความสำเร็จในการเชื่อมต่อข้อมูลความเร็วสูงกับยาน Psyche ที่โคจรรอบดวงอาทิตย์อยู่ระหว่างดาวอังคารและดาวพฤหัสบดี ตัวยานได้ติดตั้งชุดทดลอง Deep Space Optical Communications (DSOC) สำหรับการเชื่อมต่อข้อมูลความเร็วสูงกับโลก ผลการทดลองสามารถส่งวิดีโอแมวความละเอียด Ultra HD กลับสู่โลกได้สำเร็จ</p>\n<p>การทดลองครั้งนี้ส่งวิดีโอทดสอบความยาว 15 วินาที กลับสู่โลก ด้วยแบนวิดท์สูงสุด 267Mbps ด้วยเลเซอร์ย่านใกล้อินฟราเรด ยิงตรงมายังกล้องโทรทรรศน์ Palomar ที่แคลิฟอร์เนียร์ ด้วยระยะทาง 31 ล้านกิโลเมตร หรือ 80 เท่าของระยะโลกถึงดวงจันทร์ การทดสอบครั้งนี้ทำให้ได้แบนวิดท์สูงกว่าคลื่นวิทยุปกติ 10-100 เท่าตัว เปิดทางการสื่อสารความเร็วสูงข้ามอวกาศในอนาคต</p>\n<p>แมวในวิดีโอนี้ชื่อ Taters เป็นแมวของเจ้าหน้าที่ศูนย์วิจัย JPL ของ NASA วิดีโอส่งไปพร้อมกับภาพกราฟิกทดสอบสัญญาณภาพ และข้อมูลของยาน Psyche</p>\n<p>เจ้าหน้าที่ NASA บ่นเบาๆ ในแถลงครั้งนี้ว่าอินเทอร์เน็ตที่เชื่อมต่อระหว่าง JPL กับกล้องโทรทรรศน์ Palomar นั้นช้ากว่าลิงก์ที่ยาน Psyche ส่งข้อมูลกลับโลกเสียอีก</p>\n<p>ที่มา - <a href=\"https://www.jpl.nasa.gov/news/nasas-tech-demo-streams-first-video-from-deep-space-via-laser\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/cd8ebd28a7e5977c34a7e52bce4c47ae.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/communications\">Communications</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eca3c14fc5edbf7aad2a120bd96d39ac2f356d21c82490c6d023e5ad0a75b1b0","category":"Thai"}