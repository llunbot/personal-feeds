{"title":"ออราเคิลแจ้งเตือน macOS 14.4 ทำแอปจาวาแครช ต้องรอแอปเปิลแก้บั๊ก","link":"https://www.blognone.com/node/138745","date":1710694229000,"content":"<div><div><div><p>ออราเคิลแจ้งเตือนว่า macOS 14.4 รุ่นล่าสุดทำให้แอปจาวาจำนวนหนึ่งมีปัญหาบางกรณีจนทำให้แอปแครช หากองค์กรใดใช้แอปจาวาอยู่ให้ระวังการใช้งาน</p>\n<p>ปัญหาเรื่องนี้เกิดจากแอปจาวานั้นอาจจะมีบางครั้งที่ไปพยายามเข้าถึงหน่วยความจำส่วนที่ห้ามใช้งานอยู่ เดิม macOS จะส่ง SIGBUS หรือ SIGSEGV ออกมา และแอปพลิเคชั่นสามารถรับ signal นี้และทำงานต่อไปได้ แต่ใน macOS 14.4 แอปเปิลกลับเปลี่ยนเป็น SIGKILL ที่ตัวโปรเซสทำอะไรไม่ได้</p>\n<p>ออราเคิลระบุว่าไม่พบปัญหานี้ในเวอร์ชั่น early access ของ macOS 14.4 ทำให้ไม่สามารถแจ้งปัญหาให้แอปเปิลล่วงหน้า และตอนนี้ต้องรอแอปเปิลแก้บั๊ก โดยกระทบตั้งแต่แอป Java 8 จนถึงรุ่นล่าสุด</p>\n<p>ที่มา - <a href=\"https://blogs.oracle.com/java/post/java-on-macos-14-4\">Oracle</a></p>\n<p><img src=\"https://www.blognone.com/sites/default/files/externals/7860f91a13a8b739b77e2e6664569802.png\" /></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"647f6a4a037f2f4b887d431217aac80db79efe81b54245b6fb20ebb761035c29","category":"Thai"}