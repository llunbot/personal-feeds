{"title":"[ลือ] Apple เลื่อนแผนเปิดตัว Vision Pro รุ่นราคาถูกเป็นปี 2027, ปีหน้ามีเฉพาะรุ่นบนอัปเกรดชิปเป็น M5","link":"https://www.blognone.com/node/142922","date":1730676884000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิล ที่ใช้แหล่งข่าวสายซัพพลายเชน โพสต์ข้อความใน X บอกว่าจากข้อมูลที่เขามีตอนนี้ แอปเปิลจะเลื่อนเปิดตัวเฮดเซต Apple Vision Pro ออกไปอย่างน้อยในปี 2027 ทำให้สินค้าใหม่ในตระกูล Mixed Reality ตามแผน จะมีเฉพาะ Vision Pro รุ่นใหม่ชิป M5 ออกมาปีหน้า 2025 ซึ่ง Kuo เคย<a href=\"https://www.blognone.com/node/142275\">รายงานก่อนหน้านี้</a></p>\n<p>หลายคนอาจมองว่า ฮาร์ดแวร์ที่ราคาถูกลงจะช่วยให้แอปเปิลเจาะตลาดได้มากขึ้น แต่ Kuo เชื่อว่าแอปเปิลอาจมองว่าไม่ได้ผลอยู่ดี ดูได้จาก HomePod ที่<a href=\"https://www.blognone.com/node/92982\">เปิดราคา</a>มาหลักหมื่น สามปีต่อมาออก <a href=\"https://www.blognone.com/node/119002\">HomePod mini</a> ราคาไม่ถึง 4 พัน ก็ยังเจาะตลาดในวงกว้างไม่ได้ เพราะที่ราคานี้ก็ถูกมองว่าแพงว่าคู่แข่งอยู่ดี สิ่งที่แอปเปิลต้องการมากกว่าจึงเป็นรูปแบบการใช้งานที่ดึงดูดให้คนสนใจ</p>\n<p>ข้อมูลของ Kuo ที่รายงานนั้นไม่เหมือนกับ Mark Gurman แห่ง Bloomberg <a href=\"https://www.blognone.com/node/142538\">ที่ล่าสุดเขาบอกว่า</a> Vision Pro รุ่นราคาถูกจะออกมาในปีหน้า ส่วนรุ่นบนตัวใหม่จะออกมาปี 2026</p>\n<p>ที่มา: <a href=\"https://x.com/mingchikuo/status/1853045198416490806\">X: Ming-Chi Kuo</a></p>\n<p><img src=\"https://miro.medium.com/v2/resize:fit:828/format:webp/1*ulmnqwQa_ZHWf89JMTQyxA.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/apple-vision-pro\">Apple Vision Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eff72edd60a053e642441e9f7958b16d24b1d66ba7057e537cc6faa56c5b0125","category":"Thai"}