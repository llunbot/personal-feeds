{"title":"ไมโครซอฟท์เปิดตัว Copilot+ PC ใช้ชิป Arm ใส่ NPU, ค้นหาทุกอย่างที่เราเคยมองในจอ, พร้อมแอป Copilot GPT-4o","link":"https://www.blognone.com/node/139853","date":1716230693000,"content":"<div><div><div><p>ไมโครซอฟท์เปิดตัว Copilot+ PC วางแนวทางว่าพีซีต้องมาพร้อมกับชิป NPU สำหรับเร่งความเร็วประมวลผลปัญญาประดิษฐ์ ทำให้สามารถเพิ่มฟีเจอร์บางส่วนให้รันในเครื่องได้โดยตรง โดยเครื่องที่เปิดตัวในงานนี้ใช้ชิป Snapdragon X Elite เน้นโชว์พลังประมวลผล AI สูงกว่า 40 TOPS (ล้านล้านคำสั่งต่อวินาที) โดย NPU ที่ใส่เข้ามาจะเป็นฐานสำหรับการรันโมเดลภาษาขนาดเล็กเฉพาะทางให้สามารถรันในเครื่องได้โดยตรง  พีซีกลุ่มใหม่นี้จะได้รับฟีเจอร์สำคัญ ได้แก่</p>\n<ul>\n<li>Recall ค้นหาทุกสิ่งที่เราเคยมองบนหน้าจอของเราได้อย่างเข้าใจภาษา (semantic index) โดย Recall จะเก็บภาพหน้าจอทุกห้วงเวลาหลายวินาที แล้วทำความเข้าใจว่าหน้าจอนั้นเรากำลังมองไฟล์อะไรอยู่หรือเปิดเว็บใด ข้อมูลทั้งหมดเก็บอยู่ในเครื่องเราเอง ระบบนี้ต้องการเครื่องสตอเรจขั้นต่ำ 256GB โดยตัว Recall เองจะกินพื้นที่ 25GB เพื่อเก็บข้อมูลหน้าจอนานประมาณ 3 เดือน</li>\n<li>Live Caption แบบเดียวกับในแอนดรอยด์ รองรับการแปลงเสียงที่กำลังเล่นอยู่ในวิดีโอ แล้วแปลเพื่อทำซับไตเติลเป็นภาษาอังกฤษ โดยรองรับภาษาถึง 44 ภาษา (เว็บไซต์ไมโครซอฟท์ไม่ระบุชัดว่าสามารถทำซับไตเติลในภาษาเดิมได้หรือไม่) รวมทั้งหมด 44 ภาษา รองรับภาษาไทยด้วย</li>\n<li>Super Resolution เพิ่มความละเอียดภาพในเกม ยังจำกัดเฉพาะบางเกมที่รองรับก่อน</li>\n<li>Windows Studio Effects ชุดฟีเจอร์ AI สำหรับแปลงภาพและเสียง สำหรับการประชุมออนไลน์ เช่น การเบลอฉากหลัง, การปรับเสียงให้ชัดขึ้น</li>\n</ul>\n<p>สำหรับแอป Copilot ไมโครซอฟท์ประกาศว่าจะอัพเกรดเป็น GPT-4o ภายในไม่กี่สัปดาห์ข้างหน้า เพื่อรองรับการคุยกับ Copilot ด้วยเสียงโดยตรง</p>\n<p>คอมพิวเตอร์ที่เข้าข่าย Copilot+ PC เปิดตัวแล้ว ตั้งแต่ <a href=\"https://www.blognone.com/node/139854\">Surface ของไมโครซอฟท์เอง</a> และเครื่องจาก <a href=\"https://www.blognone.com/node/139860\">Acer</a>, <a href=\"https://www.blognone.com/node/139861\">ASUS</a>, <a href=\"https://www.blognone.com/node/139857\">Dell</a>, <a href=\"https://www.blognone.com/node/139858\">HP</a>, <a href=\"https://www.blognone.com/node/139856\">Lenovo</a>, และ Samsung สำหรับ Surface รุ่นใหม่จะเริ่มวางจำหน่าย 18 มิถุนายนนี้</p>\n<p>ที่มา - <a href=\"https://blogs.microsoft.com/blog/2024/05/20/introducing-copilot-pcs/\">Windows Blog</a></p>\n<p><img alt=\"No Description\" src=\"https://www.blognone.com/sites/default/files/externals/41662c46cb38f7f4d5c74897054409a3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/422473ab7e10bd20cdbc4d269191163e.jpg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/npu\">NPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"370a424777915ba5847029a2928f0f8caccf0bf741f7018b9647c6f64fb6fb1d","category":"Thai"}