{"title":"ชิปหายไปไหน ลูกค้าซื้อ GeForce 5090 กลับบ้านเปิดกล่องมีแต่เป้ยัดมาแทน ที่ร้านเจอแบบเดียวกัน 31 กล่อง","link":"https://www.blognone.com/node/146719","date":1748662276000,"content":"<span>ชิปหายไปไหน ลูกค้าซื้อ GeForce 5090 กลับบ้านเปิดกล่องมีแต่เป้ยัดมาแทน ที่ร้านเจอแบบเดียวกัน 31 กล่อง</span>\n\n  <div>\n    <div>Body</div>\n              <div><p>มีผู้ใช้ Reddit รายหนึ่งชื่อ JamesFerg650 เปิดเผยว่าเขาไปซื้อจีพียู Zotac Gaming GeForce RTX 5090 Solid OC ที่ร้าน Micro Center สาขาเมือง Santa Clara ในรัฐแคลิฟอร์เนีย แต่เมื่อกลับบ้านไปพร้อมกับจีพียูใหม่สุดแรง เขาก็พบว่าในกล่องไม่มีจีพียูเลย มีแต่เป้ backpack ใบเล็กๆ 3 ใบพับใส่กล่องมาแทน</p>\n<p>JamesFerg650 รู้สึกว่าพลาดไปที่ไม่ยอมเช็คของให้ดีก่อนออกจากร้าน เมื่อนำไปโพสต์ใน Reddit เรื่องนี้กลายเป็นข่าวดัง พนักงานที่ร้าน Micro Center สาขานั้นเห็นโพสต์เข้าจึงตรวจสอบกล่องจีพียู Zotac ในสต๊อกของร้าน และกลายเป็นเรื่องใหญ่กว่านั้นเมื่อสินค้า 31 กล่องในสต๊อกมีแต่เป้ล้วนๆ ชิปหายไปแล้ว</p>\n<p>ตัวของ JamesFerg650 ได้รับสินค้ากล่องใหม่ที่มีชิปอยู่จริงๆ แล้วคราวนี้ เขาขอบคุณผู้จัดการและพนักงานของร้าน Micro Center สาขานี้ที่ให้ความช่วยเหลืออย่างเต็มที่ ส่วนชิปหายไปไหนนั้นยังเป็นปริศนาธรรมอยู่ในตอนนี้ ที่ร้าน Micro Center ต้องไปตามหาคำตอบกันต่อไป ตัวกล่องในสต๊อกของ Micro Center นั้นมีซีลเรียบร้อยดีทุกกล่อง</p>\n<p>JamesFerg650 เล่าว่าน้ำหนักของกล่องที่มีจีพียูจริงๆ หนักประมาณ 7 ปอนด์ ส่วนกล่องที่ยัดเป้มาแทนหนักประมาณ 6.5 ปอนด์ ซึ่งแยกแยะได้ยากมากถ้าไม่นำมาถือเปรียบเทียบกัน</p>\n<p>ที่มา - <a href=\"https://www.reddit.com/r/Microcenter/comments/1kymzcd/update_the_scam_zotac_5090_with_backpacks_inside/\">Reddit</a>, <a href=\"https://www.tomshardware.com/pc-components/gpus/dude-wheres-my-gpu-microcenter-customer-gets-backpack-stuffed-box-instead-of-rtx-5090\">Tom's Hardware</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 31/05/2025 - 10:31</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af9995daa77bee9c00e61e4e4b6484d32911369503b9d9eb822888989cf7f51f","category":"Thai"}