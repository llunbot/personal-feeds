{"title":"Starfield เป็นเกมที่ขายดีที่สุดในอเมริกาช่วงเดือนกันยายน แม้ลง Game Pass ตั้งแต่วันแรก","link":"https://www.blognone.com/node/136311","date":1697713097000,"content":"<div><div><div><p>ข้อมูลจาก Circana (ชื่อเดิม NPD) ระบุว่าเกม Starfield ที่วางขายเมื่อเดือนกันยายนเป็นเกมที่ยอดขายสูงสุดในเดือน และเป็นเกมที่ขายดีที่สุดอันดับ 7 ของปี 2023 ในอเมริกาแม้ว่าตัวเกมลงให้กับ Xbox Game Pass ตั้งแต่วันแรกที่เกมวางจำหน่าย แถมยังทำสถิติ<a href=\"https://www.blognone.com/node/135840\">มีผู้เล่นทุกแพลตฟอร์มมากกว่า 10 ล้านคนแล้ว</a> ส่วนอันดับเกมที่ขายดีรองลงมาคือ Mortal Kombat 1 และ EA Sports FC 24 ที่ทำ<a href=\"https://www.blognone.com/node/136054\">ยอดพรีออเดอร์สูงกว่า FIFA23 ถึง 25%</a></p>\n<p><strong>10 อันดับเกมขายดีในสหรัฐอเมริกาเดือนกันยายน 2023</strong> (นับยอดขายจากวันที่ 27 สิงหาคม - 30 กันยายน)</p>\n<ol>\n<li>Starfield</li>\n<li>Mortal Kombat 1</li>\n<li>EA Sports FC 24</li>\n<li>Madden NFL 24</li>\n<li>Payday 3</li>\n<li>NBA 2K 24</li>\n<li>The Crew: Motorfest</li>\n<li>Armored Core VI: Fires of Rubicon</li>\n<li>Hogwarts Legacy</li>\n<li>Call of Duty: Modern Warfare 2 (2022)</li>\n</ol>\n<p><strong>10 อันดับเกมขายดีสหรัฐอเมริกาในของปี 2023</strong> (นับถึงเดือนกันยายน 2023)</p>\n<ol>\n<li>Hogwarts Legacy</li>\n<li>The Legend of Zelda: Tears of the Kingdom</li>\n<li>Madden NFL 24</li>\n<li>Diablo IV</li>\n<li>Call of Duty: Modern Warfare 2 (2022)</li>\n<li>Star Wars Jedi: Survivor</li>\n<li>Starfield</li>\n<li>Mortal Kombat 1</li>\n<li>Resident Evil 4 Remake</li>\n<li>MLB: The Show 23</li>\n</ol>\n<p><em>โดยยอดขายทั้งหมดไม่รวมยอดขายจากร้านค้าดิจิทัลแต่อย่างใด</em></p>\n<p><img alt=\"No Description\" src=\"https://www.blognone.com/sites/default/files/externals/852db30a839bd220fd82acc9e1b55c14.png\" /></p>\n<p>ในด้านฮาร์ดแวร์ PS5 ยังคงเป็นเครื่องเกมที่ขายดีที่สุดปีนี้ และยังขายดีที่สุดในเดือนกันยายน ส่วน Xbox Series X|S ตามมาเป็นอันดับ 2 และมีเปอร์เซ็นต์การเติบโตเท่ากับช่วงเวลาเดียวกันในปี 2022</p>\n<p>โดยรวมแล้ว เกมเมอร์ชาวสหรัฐฯ ใช้จ่ายไปมากถึง 4.5 พันล้านดอลลาร์ในการซื้อเกม เครื่องคอนโซล และอุปกรณ์เสริมเมื่อเดือนกันยายน ซึ่งเพิ่มขึ้น 10% เมื่อเทียบกับเดือนกันยายน 2022 แม้ว่าการใช้จ่ายด้านฮาร์ดแวร์จะลดลง 8% ก็ตาม</p>\n<p>ที่มา - <a href=\"https://www.gamespot.com/articles/starfield-was-september-2023s-best-selling-game-in-us-despite-debuting-on-game-pass/1100-6518481/\">GameSpot</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/games\">Games</a></div><div><a href=\"/topics/xbox-game-pass\">Xbox Game Pass</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a889662534666c1ffcd9eb2ba740e4e305d842da674db0febd65c099138015e","category":"Thai"}