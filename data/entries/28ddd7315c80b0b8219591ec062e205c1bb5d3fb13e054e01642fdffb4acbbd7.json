{"title":"Twitter เตรียมเพิ่มฟีเจอร์ให้ผู้ใช้ร่วมกันตรวจสอบภาพเพื่อป้องกันข้อมูลเท็จ","link":"https://www.blognone.com/node/134091","date":1685506668000,"content":"<div><div><div><p>นอกจากข่าวปลอมภาพปลอมที่ค่อนข้างจัดการยากอยู่แล้ว การมาถึงของ Generative AI และ Twitter Blue ของ Musk ก็มีส่วนทำให้การจัดการภาพและข่าวปลอมบน Twitter ยุ่งยากขึ้นไปอีก อย่างล่าสุดก็มีกรณีของ <a href=\"https://www.blognone.com/node/133964\">แอคเคาท์ Twitter Blue ที่ปลอมเป็น Bloomberg ทวีตภาพปลอมของเหตุระเบิดใกล้กับเพนตากอน</a> ที่ทำให้คนเข้าใจผิดว่าเป็นข่าวจริงได้ง่ายมาก</p>\n<p>ล่าสุด Twitter ประกาศปล่อยฟีเจอร์ใหม่อย่าง “Community Notes” ที่ให้ผู้ใช้งานสามารถช่วยกันตรวจสอบข้อเท็จจริงในรูปภาพได้ (crowdsourced fact-checking)</p>\n<p>Twitter ได้ระบุว่า ผู้ใช้งานสามารถจะสามารถเพิ่มข้อมูลที่เกี่ยวข้องกับทวีตหรือรูปภาพบนฟีดได้ และการให้ข้อมูลดังกล่าวของผู้ใช้ Twitter จะปรากฎขึ้นใต้รูปภาพที่มีลักษณะตรงกัน ไม่ว่าจะมีคนทวีตในปัจจุบัน หรือกลับมาทวีตอีกครั้งในอนาคต แต่ ณ ตอนนี้ฟีเจอร์ดังกล่าวจะยังสามารถใช้ได้กับการลงรูปภาพเพียง 1 รูปเท่านั้น และกำลังจะขยายไปยังวิดีโอและโพสต์ที่มีหลายรูปภาพในอนาคต</p>\n<p>โดยทาง Twitter ได้เสริมอีกว่าในช่วงแรกฟีเจอร์ Community Notes อาจจะยังไม่เสถียรนัก โดย Community Notes อาจจะยังไม่ปรากฏใต้รูปภาพที่ตรงกันได้ทั้งหมด</p>\n<p>ที่มา : <a href=\"https://twitter.com/CommunityNotes/status/1663609484051111936\">Twitter</a> via <a href=\"https://www.theverge.com/2023/5/30/23742851/twitter-notes-images-crowdsourced-fact-checks-misinformation-moderation\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/84f899ff8516657fcc51cc6f72797d00.jpg\" /></p>\n<blockquote><p>From AI-generated images to manipulated videos, it’s common to come across misleading media. Today we’re piloting a feature that puts a superpower into contributors’ hands: Notes on MediaNotes attached to an image will automatically appear on recent &amp; future matching images. <a href=\"https://t.co/89mxYU2Kir\">pic.twitter.com/89mxYU2Kir</a></p>\n<p>— Community Notes (@CommunityNotes) <a href=\"https://twitter.com/CommunityNotes/status/1663609484051111936?ref_src=twsrc%5Etfw\">May 30, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28ddd7315c80b0b8219591ec062e205c1bb5d3fb13e054e01642fdffb4acbbd7","category":"Thai"}