{"title":"Dennis Austin ผู้ร่วมสร้าง PowerPoint เสียชีวิตแล้วด้วยอายุ 76 ปี","link":"https://www.blognone.com/node/135654","date":1694310682000,"content":"<div><div><div><p>Dennis Austin ผู้ร่วมสร้าง PowerPoint ซอฟต์แวร์นำเสนอผลงานยอดนิยม เสียชีวิตภายในบ้านของเขาเมื่อวันที่ 1 กันยายน ที่ผ่านมา ด้วยวัย 76 ปี สาเหตุจากมะเร็งปอด</p>\n<p>PowerPoint เปิดตัวครั้งแรกในปี 1987 โดยบริษัท Forethought ซึ่ง Austin ทำงานที่นั่น เขาพัฒนาโปรแกรมนี้ร่วมกับ Robert Gaskins ผู้ได้เครดิตในการร่วมสร้าง PowerPoint อีกคน ซอฟต์แวร์มีเป้าหมายมาแทนที่การใช้แผ่นใสแสดงเนื้อหาผ่านโปรเจกเตอร์ โดยนำคอมพิวเตอร์มาแทนที่ ให้มีความลื่นไหลในการนำเสนอข้อมูล โปรแกรมเวอร์ชันแรกสร้างมาสำหรับระบบปฏิบัติการ Macintosh</p>\n<p>หลังจากนั้นไม่กี่เดือน ไมโครซอฟท์ประกาศซื้อกิจการ Forethought ด้วยมูลค่า 14 ล้านดอลลาร์ และถือเป็นดีลซื้อกิจการแรกของบริษัท ไมโครซอฟท์ออก PowerPoint เวอร์ชันสำหรับระบบปฏิบัติการ Windows และรวมเป็นส่วนหนึ่งของชุดซอฟต์แวร์ Microsoft Office ทำให้ PowerPoint เป็นหนึ่งในโปรแกรมพื้นฐานใน Office นับตั้งแต่นั้นมา</p>\n<p>Austin นำทีมดูแลการพัฒนา PowerPoint ที่ไมโครซอฟท์จนถึงปี 1996 และเกษียณจากการทำงาน</p>\n<p>ที่มา: <a href=\"https://www.washingtonpost.com/obituaries/2023/09/08/dennis-austin-software-developer-powerpoint-dies/\">The Washington Post</a> ภาพ <a href=\"https://www.youtube.com/watch?v=DgNIHXEHTTs\">YouTube: Computer History Museum</a></p>\n<p><img alt=\"No Description\" src=\"https://www.blognone.com/sites/default/files/externals/3d1c3510d195cd043ca046f186b82cf9.png\" /></p>\n</div></div></div><div><div>Topics: </div><div><div><a href=\"/topics/powerpoint\">PowerPoint</a></div><div><a href=\"/topics/death\">Death</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05c68f158b218ea48606a22544cfdf606778bec1a2773a26e5256dcbb95ee795","category":"Thai"}