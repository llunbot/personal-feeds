{"title":"พวกเราจะตกงานกันหรือยัง OpenAI เปิดชุดทดสอบ SWE-Lancer ทดสอบปัญหาเขียนโปรแกรมที่มีการจ้างจริง รวมค่าจ้าง 1 ล้านดอลลาร์","link":"https://www.blognone.com/node/145885","date":1744824615000,"content":"<div><div><div><p>OpenAI เปิดตัวชุดทดสอบ SWE-Lancer เป็นชุดทดสอบที่ได้จากงานเขียนโปรแกรม 1,488 งานบนแพลตฟอร์ม Upwork ปัญหาแต่ละข้อมีค่าจ้างระหว่าง 50-32,000 ดอลลาร์ รวมชุดทดสอบมีค่าจ้าง 1 ล้านดอลลาร์ เมื่อ AI แก้ปัญหาได้ จะได้คะแนนเป็นค่าจ้างของแต่ละข้อไป</p>\n<p>จากปัญหารวมที่ให้มา 1 ล้านดอลลาร์ ทำค่าจ้างเฉพาะชุดทดสอบย่อย IC SWE ที่เน้นงานเขียนโปรแกรม คะแนนเต็ม 236,000 ดอลลาร์ ตอนนี้โมเดลที่ทำคะแนนได้สูงสุดคือ o3-high ที่เปิดตัวมาวันนี้ ได้ 65,250 ดอลลาร์ ขณะที่ o4-mini-high ทำค่าจ้างได้ 56,375 ดอลลาร์ สูงกว่า o1-high สองเท่าตัว โดยชุดทดสอบนี้ปัญญาประดิษฐ์ยังทำได้ห่างจากคะแนนเต็มมาก จึงเป็นชุดทดสอบที่น่าจะแสดงให้เห็นพัฒนาการของ AI ต่อไปในอนาคต เทียบกับ SWE-Bench Verified ที่ตอนนี้ o3 ทำคะแนนได้ 69.1% แล้ว น่าสนใจคือผลทดสอบของ Claude 3.5 ได้คะแนนถึง 58,000 ดอลลาร์ สูงกว่า o4-mini-high เสียอีก เมื่อแยกส่วนต่างๆ ยังแสดงให้เห็นว่าปัญญาประดิษฐ์ทุกตัวทำงาน backend ได้ดีมาก แต่คะแนนด้าน UX/UI กล้บแย่มาก</p>\n<p>ชุดทดสอบอยู่ใน <a href=\"https://github.com/openai/SWELancer-Benchmark\">GitHub</a> ตอนนี้ข้อจำกัดคือยังไม่รองรับ multimodal ทำให้ยังไม่เห็นภาพประกอบ</p>\n<p>ที่มา - <a href=\"https://arxiv.org/pdf/2502.12115\">ArXiV</a></p>\n<p><img alt=\"No Description\" src=\"https://www.blognone.com/sites/default/files/externals/5fc1a6ccf77a0dbfa585d0d3150d8ebe.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fb073eed8a4ac626b75b046f1c73cf585174c42e33c66105a153cd06a0ca4f1","category":"Thai"}