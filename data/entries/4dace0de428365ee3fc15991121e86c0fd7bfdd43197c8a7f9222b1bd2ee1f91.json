{"title":"กลัวไม่เชื่อ! Apple ถอดโฆษณาฟีเจอร์ Personal Siri หลังประกาศว่าฟีเจอร์นี้ดีเลย์ อาจไม่มาในปีนี้","link":"https://www.blognone.com/node/145152","date":1741435248000,"content":"<div><div><div><p>เมื่อกันยายนปีที่แล้วหลังเปิดตัว <a href=\"https://www.blognone.com/node/141923\">iPhone 16</a> แอปเปิลได้ออกหนังโฆษณาชุด เพื่อนำเสนอความสามารถของ Apple Intelligence ซึ่งมีทั้งหมด 3 เรื่อง นำแสดงโดย Bella Ramsey (Game of Thrones, The Last of Us) แต่หลังจาก<a href=\"https://www.blognone.com/node/145143\">แอปเปิลประกาศ</a>ว่าฟีเจอร์ Siri ที่เข้าใจบริบทและทำงานเฉพาะผู้ใช้แต่ละคน ใช้เวลาพัฒนานานกว่าที่คิด ทำให้ฟีเจอร์นี้<a href=\"https://www.blognone.com/node/145149\">อาจออกมาได้ในปีหน้า</a> โฆษณาที่พูดถึงฟีเจอร์ Siri ก็ถูกนำออกไปจาก YouTube ของแอปเปิลแล้ว</p>\n<p>ส่วนหนังโฆษณาอีก 2 เรื่อง ที่ออกมาพร้อมกันเพื่อนำเสนอความสามารถอื่นของ Apple Intelligence ไม่ได้ถูกลบออกไป คือ <a href=\"https://www.youtube.com/watch?v=JwbRKs8vsc4\">Email summary</a> ฟีเจอร์สรุปเนื้อหาอีเมล และ <a href=\"https://www.youtube.com/watch?v=9WPD0ykkfew\">Custom memory movies</a> สร้างวิดีโอจากคอลเลกชันรูปภาพ เพราะทั้งสองฟีเจอร์นี้มีให้ใช้งานแล้วนั่นเอง<a href=\"https://www.blognone.com/node/142812\">ตั้งแต่ iOS 18.1 ในเดือนตุลาคม</a></p>\n<p>ในหนังโฆษณา Personal Siri ที่ลบออกไป เป็นเรื่องราวเมื่อ Ramsey พบชายคุ้นหน้าแต่ลืมชื่อเลยถาม Siri ว่าคนที่เคยเจอกันที่คาเฟ่แห่งหนึ่งเมื่อเดือนที่แล้วคือใคร ซึ่ง Siri ก็ค้นข้อมูลนัดหมายปฏิทินพร้อมบอกชื่อ ทำให้ Ramsey ทักทายสนทนาได้อย่างราบรื่นนั่นเอง</p>\n<p>แม้โฆษณาต้นทางจะลบไปแล้ว แต่สามารถรับชมได้จากโพสต์ด้านล่าง</p>\n<p>ที่มา: <a href=\"https://9to5mac.com/2025/03/07/apple-pulls-ad-that-showed-siri-being-useful-after-delaying-feature-that-could-make-siri-useful/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/190d1b71d191c70112d20ef083d00a50.png\" /></p>\n<blockquote><p>Apple ran this iPhone 16 ad in September 2024 showing off the new AI Siri that understands personal context.It's now March 2025 and they just delayed the feature until sometime within the next year.AI Siri is now an iPhone 17 feature that Apple promised for iPhone 16. <a href=\"https://t.co/DnPnQonDgZ\">pic.twitter.com/DnPnQonDgZ</a></p>\n<p>— Sam Kohl (@iupdate) <a href=\"https://twitter.com/iupdate/status/1898102090846925068?ref_src=twsrc%5Etfw\">March 7, 2025</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/advertising\">Advertising</a></div><div><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dace0de428365ee3fc15991121e86c0fd7bfdd43197c8a7f9222b1bd2ee1f91","category":"Thai"}