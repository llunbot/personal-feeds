{"title":"ซัมซุงขยาย One UI ไปยังเครื่องใช้ไฟฟ้า, สมาร์ททีวีซัมซุงเริ่มได้อัพเกรดเป็น One UI แล้ว","link":"https://www.blognone.com/node/142549","date":1728906687000,"content":"<div><div><div><p>ซัมซุงเพิ่งประกาศไว้ในงาน Samsung Developer Conference เมื่อไม่กี่วันมานี้ (งานเดียวกับที่บอกว่า <a href=\"https://www.blognone.com/node/142367\">One UI 7 เลื่อนเป็นปีหน้า 2025</a>) ว่าจะขยาย One UI ไปยังเครื่องใช้ไฟฟ้าด้วย โดยเริ่มในปีหน้า 2025</p>\n<p>แต่เว็บไซต์ SamMobile รายงานว่าเริ่มมีสมาร์ททีวีซัมซุงได้อัพเดต One UI สำหรับทีวีแล้ว ตัวมันเองยังอิงอยู่บนระบบปฏิบัติการ Tizen 8.0 ตัวใหม่ล่าสุดที่ออกในปี 2023 แล้วครอบด้วยอินเทอร์เฟซใหม่ และฟีเจอร์ใหม่ๆ เช่น การแยกแท็บหน้า For You, Live, Apps การเพิ่มฟีเจอร์ Watch Later, การควบคุมอุปกรณ์ของซัมซุงด้วยเมาส์และคีย์บอร์ดชุดเดียวกัน</p>\n<p>รายงานของ SamMobile บอกว่าทีวีที่ได้อัพเดต One UI สำหรับทีวีต้องเป็นรุ่นปี 2023 ขึ้นไป โดยรุ่นที่ยืนยันแล้วว่าได้อัพเดตคือ Samsung S90C OLED TV</p>\n<p>ที่มา - <a href=\"https://www.sammobile.com/news/samsung-tv-one-ui-update-released-tizen-8-0/\">SamMobile</a></p>\n<p><img alt=\"No Description\" src=\"https://www.blognone.com/sites/default/files/externals/23aed9ed6db2c285fd95c24d72a19e70.jpg\" /></p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div><div><a href=\"/topics/smart-tv\">Smart TV</a></div><div><a href=\"/topics/tizen\">Tizen</a></div><div><a href=\"/topics/home-appliance\">Home Appliance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2fa59a6b00997d2fb518e6da4c2731c6c5473188fa29da1e71e76924be6b79ce","category":"Thai"}