{"title":"Ryzen โน้ตบุ๊กรุ่นหน้า Strix Point ใช้ซีพียู Zen 5, จีพียู RDNA 3+, ชิป AI รุ่นใหม่ XDNA 2","link":"https://www.blognone.com/node/138870","date":1711169912000,"content":"<div><div><div><p>Lisa Su ซีอีโอของ AMD ไปพูดที่งาน AI PC Summit ที่ปักกิ่ง เลยเปิดเผยข้อมูลของ Ryzen Mobile รุ่นใหม่โค้ดเนม  Strix Point ว่าจะออกในปี 2024</p>\n<ul>\n<li>ซีพียูแกน Zen 5</li>\n<li>จีพียูแกน RDNA 3+</li>\n<li>ชิปเร่งประมวลผล AI รุ่นที่สอง XDNA 2</li>\n</ul>\n<p>ข้อมูลเหล่านี้อาจไม่มีอะไรน่าแปลกใจนัก เพราะ <a href=\"https://www.blognone.com/node/134187\">Ryzen Desktop ซีรีส์ 8000</a> รุ่นถัดไปก็ใช้แกน Zen 5 / RDNA 3+ เช่นกัน จุดต่างของรุ่นโน้ตบุ๊กคืออัพเกรดชิป NPU จากเดิม XDNA ที่ใช้ใน <a href=\"https://www.blognone.com/node/137122\">Ryzen Mobile 8040 ตัวปัจจุบัน (Hawk Point)</a> มาเป็น XDNA 2 ที่ใหม่ขึ้นแทน</p>\n<p>ชิป Strix Point น่าจะใช้รหัสรุ่นว่า Ryzen Mobile 8050 ตาม<a href=\"https://www.blognone.com/node/130290\">ระบบการตั้งชื่อชิปโน้ตบุ๊กแบบใหม่ของ AMD</a> นั่นคือตัวหน้าสุด (8) หมายถึงปีที่ออก (ออกปีเดียวกับ Hawk Point เลยขึ้นด้วย 8 เหมือนกัน) และตัวที่สาม (5) หมายถึงเวอร์ชันของสถาปัตยกรรม Zen</p>\n<p>ที่มา - <a href=\"https://wccftech.com/amd-confirms-rdna-3-plus-gpu-architecture-2024-coming-strix-point-apus-xdna-2-npu/\">Wccftech</a></p>\n<p><img alt=\"No Description\" src=\"https://www.blognone.com/sites/default/files/externals/f702801091d3ca55930ec9fbc9e1e302.jpeg\" /></p>\n<p>ภาพจาก Wccftech</p>\n</div></div></div><div><div>Topics: </div><div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc866869a9208d9be0e611b9b5e4b9cf39b7022d0e36246ea4d07b5ab78b9674","category":"Thai"}