{"title":"ยาน Starship ของ SpaceX ระเบิดกลางอากาศอีกครั้ง ในการทดสอบภารกิจครั้งที่ 8 ส่วนจรวดกลับฐานยิงได้เหมือนเดิม","link":"https://www.blognone.com/node/145135","date":1741342849000,"content":"<div><div><div><p>SpaceX ทำภารกิจทดสอบส่งยาน Starship เป็นครั้งที่ 8 วันนี้เมื่อเวลา 6:30น. ตามเวลาในไทย โดยยาน Starship ที่แยกออกจากจรวด Super Heavy ขาดการติดต่อและเกิดระเบิดหลังแยกออกมาไม่กี่นาที โดยมีภาพวิดีโอบันทึกเศษซากของยานที่ระเบิด ลุกไหม้ กลางอากาศ และร่วงหล่นลงมาจำนวนมาก ซึ่งเหมือนกับ<a href=\"https://www.blognone.com/node/144167\">ภารกิจครั้งที่แล้ว</a></p>\n<p>ส่วนจรวด Super Heavy สามารถเดินทางกลับมาที่ฐานปล่อยยานอวกาศ และแท่นปล่อยสามารถคีบจับจรวดได้เหมือน<a href=\"https://www.blognone.com/node/142537\">การทดสอบครั้งที่ 5</a> และครั้งที่ 7 แต่เครื่องยนต์ขัดข้องบางส่วน ภารกิจส่วนนี้จึงไม่สำเร็จทั้งหมด</p>\n<p>เหตุการณ์ยาน Starship ระเบิดนี้ ทำให้ FAA หรือสำนักงานการบินของสหรัฐ สั่งหยุดเครื่องบินห้ามขึ้นลงทันทีในสนามบิน 4 แห่ง ได้แก่ Miami, Fort Lauderdale, Palm Beach และ Orlando เนื่องจากพบเศษซากของยานลอยในบริเวณนั้น รวมทั้งดำเนินการสอบสวนหาสาเหตุ ซึ่ง SpaceX จะต้องให้ข้อมูลก่อนเพื่อขออนุมัติการทดสอบครั้งที่ 9 ต่อไป</p>\n<p>Dan Huot โฆษกของ SpaceX ชี้แจงว่าเป็นเรื่องไม่ดีที่การระเบิดของ Starship เกิดขึ้นซ้ำอีกครั้ง ซึ่งเราได้ข้อมูลเรียนรู้เพิ่มเติมแล้ว สาเหตุเบื้องต้นเกิดจากการใช้พลังงานที่สูงเกินไปจนทำให้เครื่องยนต์เสียหาย และขาดการติดต่อ</p>\n<p>ที่มา: <a href=\"https://www.reuters.com/technology/space/spacex-launches-eighth-starship-test-eyeing-ships-mock-satellite-deployment-2025-03-06/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/487595d55bf0a023f4a0708ada4d17e5.jpg\" /></p>\n<p>ช่วงเวลาที่จรวด Super Heavy กลับสู่ฐานปล่อยสำเร็จ</p>\n<blockquote><p>Mechazilla has caught the Super Heavy booster! <a href=\"https://t.co/JFeJSdnQ5x\">pic.twitter.com/JFeJSdnQ5x</a></p>\n<p>— SpaceX (@SpaceX) <a href=\"https://twitter.com/SpaceX/status/1897794546781532408?ref_src=twsrc%5Etfw\">March 6, 2025</a></p></blockquote>\n<p>ภาพซากของยาน Starship ระเบิดร่วงสู่โลกที่บันทึกได้</p>\n<blockquote><p>Just saw Starship 8 blow up in the Bahamas <a href=\"https://twitter.com/SpaceX?ref_src=twsrc%5Etfw\">@SpaceX</a> <a href=\"https://twitter.com/elonmusk?ref_src=twsrc%5Etfw\">@elonmusk</a> <a href=\"https://t.co/rTMJu23oVx\">pic.twitter.com/rTMJu23oVx</a></p>\n<p>— Jonathon Norcross (@NorcrossUSA) <a href=\"https://twitter.com/NorcrossUSA/status/1897796234502349117?ref_src=twsrc%5Etfw\">March 6, 2025</a></p></blockquote>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/space\">Space</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da03dbe280ac51fb4de9a472627ba5747fe6afe692a27ae73057ac87aefb56f1","category":"Thai"}