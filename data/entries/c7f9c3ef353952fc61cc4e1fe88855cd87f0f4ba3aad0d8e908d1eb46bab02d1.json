{"title":"Lenovo รายงานผลประกอบการ เติบโต 24% ตามเทรนด์สินค้า AI ทั้งพีซี สมาร์ทโฟน และกลุ่ม Infrastructure","link":"https://www.blognone.com/node/143132","date":1731631748000,"content":"<div><div><div><p>Lenovo รายงานผลประกอบการประจำไตรมาสที่ 2 ตามปีการเงินบริษัท 2024/25 สิ้นสุดเดือนกันยายน มีรายได้รวม 17,850 ล้านดอลลาร์ เพิ่มขึ้น 24% จากช่วงเดียวกันในปีก่อน และมีกำไรสุทธิ 359 ล้านดอลลาร์</p>\n<p>Lenovo บอกว่ากลยุทธ์โฟกัสสินค้าที่เกี่ยวกับ AI แสดงผลบวกออกมามากขึ้น ตามการลงทุนที่เพิ่มขึ้นของบริษัท โดยสินค้ากลุ่ม AI PC ได้รับการตอบรับที่ดี ขณะที่กลุ่มลูกค้าองค์กรก็เริ่มมีการใช้งานโครงสร้างพื้นฐาน Lenovo Hybrid AI Advantage กัน</p>\n<p>รายได้ของกลุ่ม Intelligent Devices เพิ่มขึ้น 17% เป็น 13,514 ล้านดอลลาร์ จากส่วนแบ่งตลาดที่มากขึ้นทั้งกลุ่มพีซีและสมาร์ทโฟน โดยเฉพาะสมาร์ทโฟน Razr และ Edge มีรายได้เพิ่มระดับเท่าตัว ส่วนกลุ่ม Infrastructure Solutions ทำสถิติสูงสุดอีกไตรมาส เพิ่มขึ้น 65% เป็น 3,305 ล้านดอลลาร์ โดยเฉพาะสินค้าสตอเรจที่มาจากการลงทุนด้านคลาวด์</p>\n<p>ที่มา: <a href=\"https://investor.lenovo.com/en/financial/results/press_2425_q2.pdf\">Lenovo</a> (pdf)</p>\n<p><img src=\"https://www.blognone.com/sites/default/files/externals/b5d024459b8b294cb6078bd85946b752.jpeg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7f9c3ef353952fc61cc4e1fe88855cd87f0f4ba3aad0d8e908d1eb46bab02d1","category":"Thai"}