{"title":"ประชาชนช่วยกันเอง ชาวอัฟกานิสถานรวบรวมข้อมูลช่วยอพยพผ่าน WhatsApp และ Google Forms","link":"https://www.blognone.com/node/124276","date":1629254230000,"content":"<div><div><div><p>สถานการณ์ที่อัฟกานิสถานยังคงตึงเครียด จากการที่กลุ่มตาลีบันบุกยึดกรุงคาบูล จนประธานาธิบดีรวมถึงประชาชนต้องหนีออกนอกประเทศ ส่วนประชาชนในประเทศก็พยายามดิ้นรนหาทางอพยพเช่นกันโดยไม่ง้อหน่วยงานใดๆ ซึ่งตอนนี้มีอาสาสมัครใช้ช่องทางออนไลน์อย่าง WhatsApp และ Google Forms และช่องทางโซเชียลอื่นๆ ในการรวบรวมข้อมูลผู้ที่ต้องการอพยพ</p>\n<p>ในการร่วมด้วยช่วยกัน มาจากเครือข่ายประชาชน นักข่าว องค์กรไม่แสวงผลกำไร มหาวิทยาลัย หรือแม้แต่เจ้าหน้าที่ของรัฐที่ทำงานนอกนโยบายทางการมารวบรวมรายชื่อชาวอัฟกานิสถานที่มีสิทธิ์ได้รับการตั้งถิ่นฐานใหม่</p>\n<p>บางกลุ่มวางแผนเช่าเครื่องบินเหมาลำเพื่อหนี มีการรวบรวมข้อมูลสภาพถนน ช่วยเหลือคนที่ติดค้างในต่างจังหวัด รวมถึงเน้นไปที่กลุ่มเป้าหมายที่เฉพาะเจาะจงมากขึ้น เช่น นักข่าว ผู้นำสตรี และชาวอัฟกันที่เคยทำงานในโครงการใดโครงการหนึ่ง</p>\n<p><img src=\"https://www.blognone.com/sites/default/files/externals/577321296a60c28b09e153767cad7a46.png\" /></p>\n<p>Google Forms ตัวหนึ่งที่ถูกสร้างขึ้นโดยพันธมิตรระดับชาติ-องค์กรที่เกี่ยวข้องกับความปลอดภัยระบุข้อความว่า หากมีใครในกรุงคาบูลที่สามารถไปสนามบินได้ภายในสัปดาห์นี้ โปรดป้อนข้อมูลที่นี่เพื่อแบ่งปันกับบริษัทการบินและกระทรวงการต่างประเทศ ใน Forms ยังให้ประชาชนระบุข้อมูลส่วนตัวเพื่อยืนยันตัวตนทั้งหมายเลขประจำตัว เอกสารเดินทาง มีอีกหลาย Forms ที่เรียกร้องการระดมทุนเช่าเครื่องบินเหมาลำ บางหน่วยงานที่อ้างว่าเป็นสำนักงานในกระทรวงการต่างประเทศสหรัฐฯ ให้ประชาชนส่งเอกสารเดินทางผ่าน WhatsApp เพราะคิดว่าปลอดภัยกว่าอีเมล</p>\n<p>สถานการณ์ช่วยเหลือเต็มไปด้วยความวุ่นวายและสับสน และจะยิ่งอยู่ในจุดเสี่ยงมากขึ้นหากมีกลุ่มตาลีบันแฝงตัวเข้ามาและเข้าถึงข้อมูลส่วนตัวต่างๆ ของประชาชนที่แชร์กันบนแพลตฟอร์ม</p>\n<p>ที่มา - <a href=\"https://www.technologyreview.com/2021/08/17/1032127/afghanistan-kabul-evacuation-whatsapp-google-forms-security/\">MIT Technology Review</a></p>\n</div></div></div><div><div>Topics: </div><div><div><a href=\"/topics/google-forms\">Google Forms</a></div><div><a href=\"/topics/whatsapp\">WhatsApp</a></div><div><a href=\"/topics/afghanistan\">Afghanistan</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c56e388c29542bc3fb237f8dfc37becf8da43f4b56d03ac78c7b2603d3d685b","category":"Thai"}