{"title":"Stack Overflow ลดพนักงาน 28% ระบุพยายามลดต้นทุนทางอื่นแล้วแต่ไม่พอ","link":"https://www.blognone.com/node/136247","date":1697459711000,"content":"<div><div><div><p>Stack Overflow ประกาศลดจำนวนพนักงานลง 28% จากตัวเลขพนักงานรวมของ Stack Overflow ก่อนหน้านี้<a href=\"https://www.glassdoor.com/Overview/Working-at-Stack-Overflow-EI_IE504626.11,25.htm\">อยู่ในช่วง 500-1000 คน</a> โดยระบุเหตุผลถึงภาวะเศรษฐกิจโดยรวมที่กดดันอุตสาหกรรมเทคโนโลยี นับเป็นการปลดพนักงานรอบที่สองของปีนี้หลังจากเพิ่ง<a href=\"https://www.blognone.com/node/133824\">ปลดพนักงาน 10% ไปเมื่อเดือนพฤษภาคมที่ผ่านมา</a></p>\n<p>ตัวบริการ Stack Overflow นับเป็นผู้ได้รับผลกระทบจากปัญญาประดิษฐ์ LLM อย่าง ChatGPT ที่ได้รับความนิยมอย่างสูงในช่วงหลัง บริษัท<a href=\"https://www.blognone.com/node/135063\">พยายามออกบริการ Overflow AI</a> มาสู้ พร้อมกับพยายามแก้ข่าวว่า ChatGPT ไม่ได้ส่งผลกระทบต่อทราฟิกเข้าเว็บมากนัก โดยรวม<a href=\"https://stackoverflow.blog/2023/08/08/insights-into-stack-overflows-traffic/\">ทราฟิกลดลงประมาณ 5% เทียบกับปี 2022</a></p>\n<p>ที่มา - <a href=\"https://stackoverflow.blog/2023/10/16/stack-overflow-company-announcement-october-2023/\">Stack Overflow</a></p>\n<p><img alt=\"No Description\" src=\"https://www.blognone.com/sites/default/files/externals/90de5dc041f2354aad725cff952c61f2.webp\" /></p>\n</div></div></div><div><div>Topics: </div><div><div><a href=\"/topics/stack-overflow\">Stack Overflow</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a010b660e1f34275f29cfd530c9b5c68eb9f8ab19c622a03cafe7a431cc16357","category":"Thai"}