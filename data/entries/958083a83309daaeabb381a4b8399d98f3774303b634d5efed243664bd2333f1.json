{"title":"Binance รับเงินลงทุน 2 พันล้านดอลลาร์ จาก MGX เป็นการรับเงินลงทุนในรูปแบบ Stablecoin ครั้งแรก","link":"https://www.blognone.com/node/145238","date":1741842599000,"content":"<div><div><div><p>Binance ประกาศรับเงินลงทุนมูลค่า 2,000 ล้านดอลลาร์ จาก MGX บริษัทการลงทุนจากสหรัฐอาหรับเอมิเรตส์ ซึ่ง Binance บอกว่าเป็นการลงทุนจากนักลงทุนสถาบันครั้งแรกของบริษัท สะท้อนถึงความเชื่อมั่นในเทคโนโลยีการเงินดิจิทัล</p>\n<p>นอกจากนี้เงินที่ MGX จ่ายสำหรับการลงทุนใน Binance ยังเป็น Stablecoin หรือเงินคริปโตที่ผูกมูลค่ากับเงินสกุลหลัก โดยไม่ได้ระบุว่าจ่ายเป็นเงินคริปโตสกุลใด แต่ถือเป็นการลงทุนขนาดใหญ่ที่สุดที่จ่ายกันเป็นเงินคริปโตแบบ Stablecoin</p>\n<p>Binance บอกว่าปัจจุบันบริษัทมีพนักงานอยู่ในสหรัฐอาหรับเอมิเรตส์ประมาณ 1,000 คน จากจำนวนพนักงานทั่วโลกประมาณ 5,000 คน จึงถือเป็นภูมิภาคและตลาดที่สำคัญด้านบริการเงินคริปโตและบล็อกเชน</p>\n<p>ที่มา: <a href=\"https://www.binance.com/en/blog/ecosystem/mgx-backs-binance-in-landmark-investment-6242106085221073480?hl=en\">Binance</a></p>\n<p><img alt=\"No Description\" src=\"https://www.blognone.com/sites/default/files/externals/537e488848184e2e5995fb7b502839d0.jpg\" /></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div><div><a href=\"/topics/investment\">Investment</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"958083a83309daaeabb381a4b8399d98f3774303b634d5efed243664bd2333f1","category":"Thai"}