{"title":"Pinduoduo แพลตฟอร์ม Group Buying ของจีน ประกาศโครงการสนับสนุนเกษตรกร วงเงิน 10,000 ล้านหยวน","link":"https://www.blognone.com/node/124483","date":1630226644000,"content":"<div><div><div><p>Pinduoduo แพลตฟอร์มโซเชียลคอมเมิร์ซที่<a href=\"https://www.blognone.com/node/121742\">มาแรงของจีน</a> รายงานผลประกอบการประจำไตรมาสที่ 2 ปี 2021 มีรายได้เพิ่มขึ้น 89% เทียบกับช่วงเดียวกันในปีก่อนเป็น 23,046 ล้านหยวน และมีไฮไลท์คือไตรมาสนี้บริษัทมีกำไรสุทธิเป็นครั้งแรกคือ 2,414 ล้านหยวน อย่างไรก็ตาม Tony Ma รองประธานฝ่ายการเงินของ Pinduoduo ก็ให้ข้อมูลว่ากำไรในไตรมาสนี้น่าจะเป็นเหตุการณ์เฉพาะคราว เนื่องจากบริษัทยังต้องลงทุนอีกมาก จึงไม่คาดว่าจะมีกำไรในระยะสั้นจากนี้</p>\n<p>รายได้ของ Pinduoduo มาจากค่าการตลาดออนไลน์ 18,080 ล้านหยวน, ค่าดำเนินการ 3,007 ล้านหยวน และมีจากการขายสินค้า 1,958 ล้านหยวน มีจำนวนผู้ใช้งานเป็นประจำทุกเดือน (MAUs) เพิ่มขึ้นเป็น 738 ล้านคน</p>\n<p>กลยุทธ์ของ Pinduoduo ในช่วงที่ผ่านมาคือเน้นไปที่สินค้าเกษตร และขายแบบให้ซื้อรวมกันเป็นกลุ่ม (Group Buying) ซึ่งได้ผลนี้ในตลาดเมืองรองของจีน ปัจจุบันแพลตฟอร์มเชื่อมต่อกับเกษตรกรในการขายผลิตผลมากกว่า 16 ล้านคน</p>\n<p>Pinduoduo ยังประกาศแผนสนับสนุนภาคเกษตรกรรม เป็นเงิน 1 หมื่นล้านหยวน เพื่อปรับปรุงเกษตรกรในพื้นที่ห่างไกล ให้ปรับปรุงกระบวนการความปลอดภัยของอาหาร รวมทั้งใช้เทคโนโลยีใหม่ในการผลิต โดยบริษัทจะใช้เงินจากกำไรสุทธิในไตรมาสนี้สนับสนุนโครงการดังกล่าว</p>\n<p>ที่มา: <a href=\"https://investor.pinduoduo.com/news-releases/news-release-details/pinduoduo-posts-2q-results-unveils-10-billion-agriculture\">Pinduoduo</a> และ <a href=\"https://kr-asia.com/pinduoduos-first-quarterly-profit-comes-amid-push-to-modernize-agriculture-in-china\">KrAsia</a></p>\n<p><img src=\"https://www.blognone.com/sites/default/files/externals/b8cec641d400df504041ca6a3be0f08b.jpg\" /></p>\n<p><img src=\"https://www.blognone.com/sites/default/files/externals/419fb224a3bcc3350611e2531b9d15e1.png\" /></p>\n</div></div></div><div><div>Topics: </div><div><div><a href=\"/topics/pinduoduo\">Pinduoduo</a></div><div><a href=\"/topics/financial-report\">Financial Report</a></div><div><a href=\"/topics/e-commerce\">E-commerce</a></div><div><a href=\"/topics/social-commerce\">Social Commerce</a></div><div><a href=\"/topics/agriculture\">Agriculture</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dda54bab116b8a7ad11049bffdad77e462a1007605f0870c16717d7b0d0b4753","category":"Thai"}