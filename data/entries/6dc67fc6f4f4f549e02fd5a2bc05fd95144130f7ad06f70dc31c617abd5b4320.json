{"title":"IDC คาดตลาดสมาร์ทโฟนปีนี้กลับมาเติบโตอีกครั้งที่ 6.2% แต่ Apple เติบโตเพียง 0.4% เนื่องจากแรงกดดันในตลาดจีน","link":"https://www.blognone.com/node/143369","date":1732764965000,"content":"<div><div><div><p>บริษัทวิจัยตลาด IDC ออกรายงานคาดการณ์จำนวนส่งมอบสมาร์ทโฟนของปี 2024 จะเติบโต 6.2% จากปีก่อนเป็น 1.24 พันล้านเครื่อง ทำให้ภาพรวมตลาดกลับมาเติบโตอีกครั้ง หลังจากจำนวนส่งมอบ<a href=\"https://www.blognone.com/node/132410\">ลดลง</a>ติดต่อกันมา<a href=\"https://www.blognone.com/node/137688\">สองปี</a> อย่างไรก็ตาม IDC ประเมินว่าในปี 2025 และหลังจากนั้นถึงปี 2028 ตลาดรวมจะเติบโตน้อยลงเฉลี่ยที่ 2.6% จากหลายปัจจัยทั้งอายุการใช้งานเครื่องที่นานขึ้น คนชะลอการอัปเกรด และตลาดมือสองที่เติบโตขึ้นมาก</p>\n<p>Nabila Popal ผู้อำนวยการฝ่ายวิจัยของ IDC บอกว่า ถึงแม้ผู้ผลิตสมาร์ทโฟนจะใช้ Generative AI เป็นจุดขายกระตุ้นให้ลูกค้าอัปเกรดสมาร์ทโฟน แต่ตอนนี้ยังไม่เห็นสัญญาณที่ชัดว่าสิ่งนี้มีผลต่อการตัดสินใจระดับ \"ของต้องมี\" มากนัก</p>\n<p>IDC บอกว่าถึงแม้ภาพรวมสมาร์ทโฟนจะเติบโต แต่ก็เป็นการเติบโตของฝั่ง Android ซึ่งเพิ่มขึ้น 7.6% ส่วนแอปเปิลมีการเติบโตเพียง 0.4% เท่านั้นในปีที่ผ่านมา ปัจจัยสำคัญคือตลาดจีนที่ยอดขายแอปเปิลลดลงมาก เพราะคู่แข่งที่เป็นสมาร์ทโฟนจีนไม่ว่าจะเป็น Huawei หรือ Xiaomi ต่างแย่งชิงส่วนแบ่งตลาดได้มาก</p>\n<p>IDC คาดการณ์การเติบโตในปี 2025 ของสมาร์ทโฟน iOS แอปเปิลที่ 3.1% ส่วน Android ภาพรวมเติบโต 1.7%</p>\n<p>ที่มา: <a href=\"https://www.idc.com/getdoc.jsp?containerId=prUS52757624\">IDC</a></p>\n<p><img src=\"https://www.blognone.com/sites/default/files/externals/c2c13885fe9c95d19ef372ad57916cdb.jpg\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/apple\">Apple</a></div><div><a href=\"/topics/market-research\">Market Research</a></div><div><a href=\"/topics/smartphone\">Smartphone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6dc67fc6f4f4f549e02fd5a2bc05fd95144130f7ad06f70dc31c617abd5b4320","category":"Thai"}