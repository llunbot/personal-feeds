{"title":"MariaDB ปิดดีลขายกิจการให้ K1 Investment แล้ว พร้อมตั้งซีอีโอคนใหม่","link":"https://www.blognone.com/node/141948","date":1726015418000,"content":"<div><div><div><p>MariaDB รายงานความคืบหน้าของแผนขายกิจการให้กับบริษัทการลงทุน K1 Investment หลังจาก<a href=\"https://www.blognone.com/node/138277\">ได้รับข้อเสนอ</a>เมื่อเดือนกุมภาพันธ์ โดยตกลงขายหุ้นทั้งหมดให้ K1 ซึ่ง MariaDB ได้ยื่นเอกสารเพื่อถอนบริษัทออกจากตลาดหุ้นนิวยอร์กไปแล้วเมื่อสัปดาห์ก่อน</p>\n<p>MariaDB นำบริษัท<a href=\"https://www.blognone.com/node/126965\">เข้าตลาดหุ้นนิวยอร์ก</a>ในปี 2022 ด้วยวิธีการ SPAC มูลค่ากิจการในเวลานั้นอยู่ที่ 445 ล้านดอลลาร์ แต่ราคาหุ้นของบริษัทก็ปรับลดลงมาตลอด เมื่อต้นปี 2024 เหลืออยู่ประมาณ 12 ล้านดอลลาร์ ทำให้ตลาดหุ้นนิวยอร์กแจ้งเตือน เนื่องจากหากบริษัทมีมูลค่ากิจการน้อยกว่า 50 ล้านดอลลาร์ อาจถูกสั่งเพิกถอนหุ้นออกจากตลาดได้ ซึ่ง K1 ก็มายื่นข้อเสนอซื้อกิจการที่มูลค่า 37 ล้านดอลลาร์</p>\n<p>ผลจากการเปลี่ยนเจ้าของบริษัททำให้มีการแต่งตั้ง Rohit de Souza เป็นซีอีโอคนใหม่ โดย Paul O’Brien อดีตซีอีโอจะเป็นที่ปรึกษาของบริษัทต่อไป</p>\n<p>ที่มา: <a href=\"https://mariadb.com/newsroom/press-releases/k1-acquires-a-leading-database-software-company-mariadb-and-appoints-new-ceo/\">MariaDB</a></p>\n<p><img src=\"https://www.blognone.com/sites/default/files/externals/20fcba868242717b092c0518e1c28ce6.jpeg\" /></p>\n</div></div></div><div><div>Topics: </div><div><div><a href=\"/topics/mariadb\">MariaDB</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"045ab1faff9990b826c7c12e4c7c60bbdbfefb870360d6da464584a55b05df96","category":"Thai"}