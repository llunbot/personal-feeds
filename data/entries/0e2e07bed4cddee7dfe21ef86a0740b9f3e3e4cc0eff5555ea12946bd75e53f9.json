{"title":"DeepMind เสนอโมเดลทำนายรูปร่างโปรตีนแบบหลายเส้น ได้ความแม่นยำระดับปานกลางเป็นส่วนใหญ่","link":"https://www.blognone.com/node/125150","date":1633593017000,"content":"<div><div><div><p>DeepMind ยังคงเดินหน้าวิจัยสร้างปัญญาประดิษฐ์สำหรับทำนายรูปร่างโปรตีน หลังจากปีที่แล้ว AlphaFold สามารถ<a href=\"https://www.blognone.com/node/119866\">ทำนายโครงสร้างโปรตีนได้อย่างแม่นยำระดับเดียวกับการทดลอง</a> งานวิจัยล่าสุดของ DeepMind ก็หันมาพยายามทำนายโครงสร้างโปรตีนที่มีหลายห่วงโซ่ (multi-chain protein) ที่ยังทำนายโครงสร้างได้ยากอยู่</p>\n<p>โมเดลปัญญาประดิษฐ์ใหม่นี้ชื่อว่า AlphaFold-Multimer ที่ยังฝึกกับชุดข้อมูล Protien Data Bank (PDB) อยู่ แต่ตัดส่วนชองโปรตีนทีละไม่เกิน 384 ส่วน (residue) มาฝึกปัญญาประดิษฐ์หาโครงสร้าง เพื่อฝึกให้หาโครงสร้างจุดเชื่อมต่อระหว่างสายโปรจีน (multimeric interfaces) จากนั้นทดสอบโมเดลปัญญาประดิษฐ์กับชุดข้อมูลเฉลย และวัดคะแนนความแม่นยำแบบ DockQ ที่ระบุว่าคะแนน 0.23 ลงไปถือว่าทำนายผิด และ 0.8 ขึ้นไปถือว่าแม่นยำมาก</p>\n<p>จากชุดข้อมูลทดสอบ Benchmark 2 ที่มีชุดโปรตีน 17 ตัว AlphaFold-Multimer สามารถทำนายได้แม่นยำ 6 ตัว ปานกลาง 8 ตัว และผิดพลาด 3 ตัว โดยทีมงานพบว่ายังไม่สามารถทำนายโครงสร้างของการจับแอนติบอดี (binding of antibodies) ได้ดีนัก</p>\n<p>ที่มา - <a href=\"https://deepmind.com/research/publications/2021/protein-complex-prediction-with-alphafold-multimer\">DeepMind</a></p>\n<p><img src=\"https://www.blognone.com/sites/default/files/externals/b558c3935c4dfb4daef334c727d84d05.jpg\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e2e07bed4cddee7dfe21ef86a0740b9f3e3e4cc0eff5555ea12946bd75e53f9","category":"Thai"}