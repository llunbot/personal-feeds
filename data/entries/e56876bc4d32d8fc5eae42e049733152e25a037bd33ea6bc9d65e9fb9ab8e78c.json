{"title":"สหรัฐฯ แบน NSO Group ระบุมัลแวร์ถูกนำไปใช้ละเมิดสิทธิ์ประชาชน","link":"https://www.blognone.com/node/125659","date":1635965053000,"content":"<div><div><div><p>กระทรวงพาณิชย์สหรัฐฯ ประกาศเพิ่มรายชื่อ NSO Group และบริษัทด้านความปลอดภัยไซเบอร์ รวม 4 บริษัทเข้าในรายการ Entity List (<a href=\"https://www.blognone.com/node/109862\">รายการเดียวกับหัวเว่ย</a>) ส่งผลให้บริษัทสหรัฐฯ ไม่สามารถติดต่อหรือขายสินค้าให้บริษัทเหล่านี้ได้อีก</p>\n<p>เฉพาะ NSO Group นั้นเป็นที่รู้จักกันในฐานผู้ผลิตมัลแวร์ Pegasus ที่ขายให้กับรัฐบาลต่างๆ ทั่วโลก โดย Pegasus มีความสามารถในการฝังมัลแวร์ลงสู้เครื่องโดยเหยื่อไม่ต้องคลิกใดๆ จากนั้นสามารถเก็บข้อมูลกลับเซิร์ฟเวอร์รายงานความเคลื่อนไหวของเหยื่อได้อย่างต่อเนื่อง มีรายงานหลายต่อหลายครั้งว่ามัลแวร์ <a href=\"https://www.blognone.com/node/123798\">Pegasus ถูกติดตั้งในโทรศัพท์ของนักเคลื่อนไหว, นักข่าว, และนักการเมือง</a></p>\n<p>นอกจาก NSO Group แล้ว ประกาศครั้งนี้ยังแบนบริษัท Candiru ด้วยข้อหาเดียวกัน, บริษัท Positive Technologies จากรัสเซีย (ข่าวเก่า <a href=\"https://www.blognone.com/node/95583\">1</a>, <a href=\"https://www.blognone.com/node/113818\">2</a>, <a href=\"https://www.blognone.com/node/122717\">3</a> และบริษัท Computer Security Initiative Consultancy PTE. LTD. จากสิงคโปร์ในข้อหาพัฒนาเครื่องมือแฮกระบบที่เป็นภัยต่อความปลอดภัยและความเป็นส่วนตัวของบุคคลและองค์กรทั่วโลก</p>\n<p>ที่มา - <a href=\"https://www.commerce.gov/news/press-releases/2021/11/commerce-adds-nso-group-and-other-foreign-companies-entity-list\">US Commerce Department</a></p>\n<p><img src=\"https://www.blognone.com/sites/default/files/externals/aefb62b421cdbb3793d41f26dbd3d8dc.jpg\" /></p>\n</div></div></div><div><div>Topics: </div><div><div><a href=\"/topics/nso-group\">NSO Group</a></div><div><a href=\"/topics/usa\">USA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e56876bc4d32d8fc5eae42e049733152e25a037bd33ea6bc9d65e9fb9ab8e78c","category":"Thai"}