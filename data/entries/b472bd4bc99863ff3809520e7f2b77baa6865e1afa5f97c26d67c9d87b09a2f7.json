{"title":"Jack Dorsey ประกาศทำ TBD ตลาดซื้อขาย Bitcoin แบบกระจายศูนย์","link":"https://www.blognone.com/node/124490","date":1630291480000,"content":"<div><div><div><p>Jack Dorsey ซีอีโอของ Twitter และ Square มีความสนใจเรื่องเงินคริปโตมายาวนาน (เช่น <a href=\"https://www.blognone.com/node/121566\">การเปิดประมูลข้อความแรกของ Twitter ผ่าน NFT</a> หรือ <a href=\"https://www.blognone.com/node/97445\">แอพ Square Cash รองรับการซื้อ Bitcoin</a>)</p>\n<p>ล่าสุด Dorsey ประกาศทิศทางของ TBD บริการใหม่ในเครือ Square ว่าต้องการเป็นตลาดซื้อขายแลกเปลี่ยนแบบกระจายศูนย์  (decentralized exchange) ของ Bitcoin ซึ่งจะแตกต่างจาก exchange ส่วนใหญ่ในปัจจุบันที่เป็นแบบ centralized เช่น Coinbase หรือแม้แต่แอพ Cash ของ Square เองก็ตาม</p>\n<p>Mike Brock หัวหน้าทีม TBD ระบุว่าทีมเชื่อมั่นว่า Bitcoin จะกลายเป็นสกุลเงินของอินเทอร์เน็ต ตัว Bitcoin นั้นกระจายศูนย์อยู่แล้ว แต่การได้มาซึ่ง Bitcoin ในปัจจุบันมักต้องผ่านการแลกเงินแบบดั้งเดิม (fiat currency) ผ่านตัวกลางแบบรวมศูนย์ ทำให้การใช้งาน Bitcoin ไม่กระจายศูนย์อย่างแท้จริง</p>\n<p>TBD ต้องการแก้ปัญหานี้ แนวทางเบื้องต้นของ TBD คือตัวมันเองต้องกระจายศูนย์ ทีมงานอยากเขียนมันขึ้นมาบน Bitcoin ล้วนๆ แต่ก็มีข้อจำกัดทางเทคนิคอยู่หลายอย่าง จึงอาจต้องรัน TBD บนบล็อคเชนอื่นๆ แทน ส่วนกระบวนการพัฒนาย่อมเป็นโอเพนซอร์ส เปิดกว้าง และไม่มีองค์กรใดมีอำนาจควบคุมเหนือ TBD ด้วย</p>\n<p><img src=\"https://www.blognone.com/sites/default/files/externals/a0930ba60bbc9b288a0b572c7e8b694d.png\" /></p>\n<blockquote><p>There’s been a lot of speculation about what TBD is and isn’t. Over the last few weeks our team has been determining what needs to be determined. We wanted to finally share our direction, and we have some questions.</p>\n<p>— Mike Brock (@brockm) <a href=\"https://twitter.com/brockm/status/1431319755055513610?ref_src=twsrc%5Etfw\">August 27, 2021</a></p></blockquote>\n<blockquote><p>We’ve determined <a href=\"https://twitter.com/TDB54566975?ref_src=twsrc%5Etfw\">@TDB54566975</a>’s direction: help us build an open platform to create a decentralized exchange for <a href=\"https://twitter.com/hashtag/Bitcoin?src=hash&amp;ref_src=twsrc%5Etfw\">#Bitcoin</a> <a href=\"https://t.co/jHYWHy1qmu\">https://t.co/jHYWHy1qmu</a></p>\n<p>— jack⚡️ (@jack) <a href=\"https://twitter.com/jack/status/1431320761474617344?ref_src=twsrc%5Etfw\">August 27, 2021</a></p></blockquote>\n<p>ที่มา - <a href=\"https://www.msn.com/en-us/money/markets/jack-dorsey-s-square-is-looking-to-build-a-decentralized-exchange-for-bitcoin/ar-AANQGdi\">MSN Money</a></p>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/bitcoin\">Bitcoin</a></div><div><a href=\"/topics/square\">Square</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b472bd4bc99863ff3809520e7f2b77baa6865e1afa5f97c26d67c9d87b09a2f7","category":"Thai"}