{"title":"Microsoft Store เลิกเก็บค่าแรกเข้านักพัฒนารายย่อย, ปรับปรุง Installer บนหน้าเว็บ","link":"https://www.blognone.com/node/146605","date":1748174609000,"content":"<span>Microsoft Store เลิกเก็บค่าแรกเข้านักพัฒนารายย่อย, ปรับปรุง Installer บนหน้าเว็บ</span>\n\n  <div>\n    <div>Body</div>\n              <div><p>ไมโครซอฟท์เผยสถิติผู้ใช้งาน ร้านขายแอพ Microsoft Store บน Windows 11 ที่จำนวน 250 ล้านคนต่อเดือน (MAU) และประกาศของใหม่ให้ Microsoft Store ในงาน Build 2025 ดังนี้</p>\n<ul>\n<li>ยกเลิกการเก็บค่าธรรมเนียมค่าแรกเข้ากับนักพัฒนาบัญชีทั่วไป (individual account) มีผลในเดือนมิถุนายน 2025 ส่วนบัญชีองค์กรยังเก็บค่าแรกเข้า 99 ดอลลาร์เท่าเดิม ไมโครซอฟท์บอกว่าต้องการลดภาระของนักพัฒนาลง ไม่ต้องใส่บัตรเครดิตในการสมัครแล้ว เปิดกว้างให้นักพัฒนามากขึ้น</li>\n<li>ปรับปรุงการรีวิวและรับรองแอพให้ชัดเจนขึ้น รวดเร็วขึ้น ลดภาระการส่งแอพซ้ำ และอธิบายปัญหาที่พบในแอพให้ชัดเจนขึ้น มี crash log, ภาพหน้าจอจุดที่เกิดปัญหา ส่งกลับให้นักพัฒนา</li>\n<li><a href=\"https://learn.microsoft.com/en-us/windows/apps/distribute-through-store/how-to-use-store-web-installer-for-distribution\">Microsoft Store Web Installer</a> ตัวช่วยฝังปุ่มติดตั้งแอพบนหน้าเว็บ คลิกจากเบราว์เซอร์ใดๆ บนวินโดวส์จะเข้าหน้าติดตั้งของ Store ให้ทันที</li>\n<li>แอพที่ถูกส่งขึ้น Store จะถูกค้นพบจาก Windows Search ในปุ่ม Start ได้ด้วย เปิดโอกาสให้ผู้ใช้ค้นพบแอพได้เพิ่มขึ้น</li>\n</ul>\n<p>ที่มา - <a href=\"https://blogs.windows.com/windowsdeveloper/2025/05/19/microsoft-store-expands-opportunities-for-windows-app-developers/\">Microsoft</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sun, 25/05/2025 - 19:03</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f5eb6ac7d6b27825bc5551789f1c722348a7a374d0ebe21ede1d2785eee0913","category":"Thai"}