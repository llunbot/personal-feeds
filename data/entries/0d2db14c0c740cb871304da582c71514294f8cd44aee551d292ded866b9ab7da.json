{"title":"MediaTek เปิดตัวชิป Dimensity 7300X สำหรับมือถือฝาพับราคาถูก, Kompanio 838 สำหรับ Chromebook มี NPU","link":"https://www.blognone.com/node/140132","date":1717469471000,"content":"<div><div><div><p>MediaTek เปิดตัวชิป SoC ใหม่ในงาน Computex 2024 รอบนี้ไม่ได้มีชิประดับเรือธง แต่มีชิปสำหรับสมาร์ทโฟนระดับกลางสองตัวคือ <strong>Dimensity 7300</strong> และ <strong>Dimensity 7300X</strong></p>\n<p>ชิปทั้งสองรุ่นใช้ซีพียู 8 คอร์ แบ่งเป็น Cortex-A78 x4 และ Cortex-A55 x4 ถึงแม้เป็นคอร์รุ่นเก่าหน่อย แต่มีจุดเด่นคือใช้กระบวนการผลิต 4nm ทำให้ประหยัดพลังงานลง 25% เมื่อเทียบกับ Dimensity 7050 ที่ใช้คอร์แบบเดียวกัน ฝั่งของจีพียูอัพเกรดมาใช้ <a href=\"https://www.blognone.com/node/129149\">Arm Mali-G615 รุ่นของปี 2022</a></p>\n<p>ความแตกต่างสำคัญของทั้งสองรุ่นคือ Dimensity 7300X ออกแบบมาสำหรับอุปกรณ์พับได้ทรงตั้ง (flip style foldable) จึงเป็นไปได้สูงที่เราจะเห็นค่ายมือถือต่างๆ ทยอยออกมือถือ flip phone ราคาถูกตามมาในอีกไม่นาน</p>\n<p><img alt=\"No Description\" src=\"https://www.blognone.com/sites/default/files/externals/3207b56635e0d483ce5a2e9c6aed9f07.jpg\" /></p>\n<p>ชิปอีกสองตัวที่เปิดตัวไล่เลี่ยกันคือ <strong>Kompanio 838</strong> สำหรับตลาด Chromebook เกรดพรีเมียม และ <strong>Pentonic 800</strong> โดยจุดขายของ Kompanio 838 คือการเพิ่ม MediaTek NPU 650 สำหรับช่วยประมวลผล AI ซึ่งได้ผู้ผลิตอย่าง Lenovo ประกาศออกสินค้าที่ใช้ชิปตัวนี้แล้ว</p>\n<p>ส่วน Pentonic 800 ก็เน้นจับตลาดสมาร์ททีวี กล่องเซ็ตท็อป และหน้าจอแสดงผลโฆษณาขนาดใหญ่ ชูจุดเด่นเรื่อง NPU ช่วยประมวลผลภาพ เช่น การทำ Super Resolution, Contrast, Picture Quality Scene Recognition,  และ Picture Quality Object Recognition</p>\n<p><img alt=\"No Description\" src=\"https://www.blognone.com/sites/default/files/externals/3354f1942a878b30263d36f0fe2580b0.jpg\" /></p>\n<p>ที่มา - <a href=\"https://corp.mediatek.com/news-events/press-releases/mediateks-dimensity-7300-chips-level-up-ai-and-mobile-gaming-for-high-tech-smartphones-and-foldables\">MediaTek</a>, <a href=\"https://corp.mediatek.com/news-events/press-releases/mediatek-to-unveil-products-for-chromebooks-smart-tvs-and-displays-at-computex-2024-highlighting-demonstrations-in-ai-processing\">MediaTek</a></p>\n</div></div></div><div><div>Topics: </div><div><div><a href=\"/topics/mediatek\">MediaTek</a></div><div><a href=\"/topics/soc\">SoC</a></div><div><a href=\"/topics/foldable\">Foldable</a></div><div><a href=\"/topics/chromebook\">Chromebook</a></div><div><a href=\"/topics/npu\">NPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d2db14c0c740cb871304da582c71514294f8cd44aee551d292ded866b9ab7da","category":"Thai"}