{"title":"Google เพิ่มฟีเจอร์ช่วยเหลือการเข้าถึง - ใช้สมาร์ทโฟนระบุตำแหน่งวัตถุ, Maps เพิ่มข้อมูลมากขึ้น","link":"https://www.blognone.com/node/139794","date":1715904960000,"content":"<div><div><div><p>กูเกิลเพิ่มคุณสมบัติช่วยเหลือการเข้าถึง (Accessibility) ในหลายผลิตภัณฑ์ทั้ง Android, Google Maps ตลอดจนการออกแบบผลิตภัณฑ์เพื่อรองรับการใช้งาน มีรายละเอียดดังนี้</p>\n<p>Android เพิ่มความสามารถ <strong>Lookout</strong> ใช้กล้องสมาร์ทโฟนช่วยระบุตำแหน่งวัตถุ เช่น โต๊ะ ห้องน้ำ สำหรับคนที่มีปัญหาการมองเห็น, <strong>Look to Speak</strong> ใช้ดวงตามองอีโมจิบนหน้าจอเพื่อส่งเสียงสื่อสาร ไม่ต้องพิมพ์ข้อความ, ใช้ใบหน้าควบคุมเกมบน Android</p>\n<p>ส่วน Google Maps มีของใหม่เพิ่มเติมได้แก่ ระบบเสียงแนะนำเส้นทาง เพิ่มการให้รายละเอียดสิ่งที่อยู่โดยรอบมากกว่าเดิม, เพิ่มข้อมูลสถานที่ซึ่งรองรับการเข้าถึงทุกคน (Accessibility) บนเดสก์ท็อป, เพิ่มข้อมูลสถานที่ซึ่งรองรับอุปกรณ์ช่วยการได้ยิน</p>\n<p>สุดท้ายกูเกิลยังปรับปรุง Project Relate เครื่องมือช่วยเหลือสำหรับผู้มีปัญหาการออกเสียง โดยสามารถเทรนข้อความเสียงได้จากอินพุทที่หลากหลายขึ้น และปรับปรุงระบบเสียงแจ้งเตือนใหม่ให้คัสตอมได้มากขึ้น</p>\n<p>ที่มา: <a href=\"https://blog.google/outreach-initiatives/accessibility/ai-accessibility-update-gaad-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/164cded6dc442ebb5b93189bb7853842.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/accessibility\">Accessibility</a></div><div><a href=\"/topics/google-maps\">Google Maps</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e576510e2bd2f6512ee1b9a0ba6741f6db9a9df00e4617b791414e50b261462","category":"Thai"}