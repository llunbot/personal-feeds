{"title":"Xperia 10 VI เริ่มได้อัพเดต Android 15 แล้ว","link":"https://www.blognone.com/node/144814","date":1740058149000,"content":"<div><div><div><p>มีผู้ใช้ <a href=\"https://www.blognone.com/node/140676\">Sony Xperia 10 VI มือถือระดับกลางรุ่นล่าสุดของโซนี่</a> ในเนเธอร์แลนด์ เริ่มได้รับอัพเดตเป็น Android 15 แล้ว หลังจาก Xperia 10 V รุ่นก่อนหน้าเริ่มได้อัพเดตไปก่อนหน้านี้</p>\n<p>โซนี่ทยอยปล่อยอัพเดต Android 15 ให้มือถือตระกูล Xperia มาตั้งแต่ช่วงปลายปี 2024 โดยไล่มาตั้งแต่รุ่นแพงคือ Xperia 1 VI แล้วตามด้วย Xperia 1 V และ Xperia 5 V ในเดือนมกราคม</p>\n<p>ถึงแม้มือถือตระกูล Xperia ยังการันตีการอัพเดตนานแค่ 3 ปี ซึ่งถือว่าน้อยแล้วในปัจจุบัน เมื่อเทียบกับ Pixel/Samsung ที่การันตีอัพเดต 7 ปี แต่การที่โซนี่ขยันออกอัพเดตให้เร็วพอสมควร (โดยเฉพาะถ้าเทียบกับซัมซุงรอบนี้) ก็น่าจะสร้างความพึงพอใจให้กับแฟนๆ Xperia ไม่น้อย</p>\n<p>ที่มา - <a href=\"https://www.gsmarena.com/sony_xperia_10_vi_receiving_android_15_update-news-66601.php\">GSMArena</a></p>\n<p><img src=\"https://www.blognone.com/sites/default/files/externals/a01558f92f7c04db0913341db55d0024.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/sony\">Sony</a></div><div><a href=\"/topics/mobile\">Mobile</a></div><div><a href=\"/topics/android-15\">Android 15</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5f5fc3ce6f2b43d687abbfe493f8e272f1a06bf3071547bf25337d8e306179b","category":"Thai"}