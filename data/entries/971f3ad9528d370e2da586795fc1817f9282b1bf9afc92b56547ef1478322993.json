{"title":"RHEL 10 เปิดตัว เพิ่มฟีเจอร์ AI ที่คอมมานด์ไลน์, รองรับ RISC-V, ออกอิมเมจแยกตามค่ายคลาวด์","link":"https://www.blognone.com/node/146512","date":1747749068000,"content":"<span>RHEL 10 เปิดตัว เพิ่มฟีเจอร์ AI ที่คอมมานด์ไลน์, รองรับ RISC-V, ออกอิมเมจแยกตามค่ายคลาวด์</span>\n\n  <div>\n    <div>Body</div>\n              <div><p>Red Hat เปิดตัว Red Hat Enterprise Linux (RHEL) 10 อย่างเป็นทางการในงาน Red Hat Summit 2025</p>\n<p>รายการเวอร์ชันแพ็กเกจที่สำคัญของ RHEL 10 ได้แก่ PHP 8.3, NGINX 1.26, Git 2.47, Maven 3.9, MySQL 8.4</p>\n<p>ของใหม่ที่สำคัญใน RHEL 10 ได้แก่</p>\n<ul>\n<li><a href=\"https://www.blognone.com/node/139714\">RHEL Lightspeed</a> โมเดล AI ผ่านคอมมานด์ไลน์ (Red Hat นิยามว่ามันคือ command line assistant) พิมพ์ถามวิธีการแก้ปัญหา วิธีใช้คำสั่งต่างๆ ด้วยภาษาธรรมชาติได้เลย</li>\n<li>Red Hat Insights บริการวิเคราะห์ข้อมูลระบบ เพิ่มการวางแผนอัพเกรด RHEL 10 เวอร์ชันย่อยในอนาคต ว่าต้องอัพเดตแพ็กเกจอะไรบ้าง ลดต้นทุนค่าเสียเวลาระหว่างอัพเกรดได้อย่างไรบ้าง</li>\n<li>ออกอิมเมจเวอร์ชันปรับแต่งมาสำหรับคลาวด์แต่ละตัวคือ <a href=\"https://www.redhat.com/en/blog/rhel-for-aws-available-now\">AWS</a>, <a href=\"https://www.redhat.com/en/blog/introducing-red-hat-enterprise-linux-for-microsoft-azure\">Azure</a>, <a href=\"https://www.redhat.com/en/blog/rhel-google-cloud\">Google Cloud</a> ทั้งการปรับแต่งประสิทธิภาพให้เหมาะสมกับ VM ของคลาวด์แต่ละค่าย และการเชื่อมต่อเครื่องมือเฉพาะของคลาวด์นั้นๆ (เช่น ติดตั้ง awscli2 มาให้เลยสำหรับเวอร์ชัน AWS)</li>\n<li><a href=\"https://www.redhat.com/en/blog/image-mode-for-red-hat-enterprise-linux-generally-available\">Image Mode</a> จัดการ OS ทั้งตัวในรูปแบบคอนเทนเนอร์ ไม่ใช่แค่แอพอย่างเดียว ใช้งานผ่าน bootc (boot container)</li>\n</ul>\n<p><img src=\"https://www.redhat.com/rhdc/managed-files/styles/wysiwyg_full_width/private/image-mode-graphic.png.webp?itok=iEccw0zO\" alt=\"\" /></p>\n<p><img src=\"https://www.redhat.com/rhdc/managed-files/styles/wysiwyg_full_width/private/package-mode-image-mode.png.webp?itok=fGP5OZQA\" alt=\"\" /></p>\n<p>RHEL 10 ยังเริ่ม <a href=\"https://www.redhat.com/en/blog/red-hat-partners-with-sifive-for-risc-v-developer-preview-for-red-hat-enterprise-linux-10\">รองรับสถาปัตยกรรม RISC-V แบบพรีวิว</a> เริ่มจากบอร์ด SiFive HiFive P550 และ <a href=\"https://www.blognone.com/node/143217\">รองรับ WSL ในฐานะดิสโทรอย่างเป็นทางการ</a></p>\n<p>ที่มา - <a href=\"https://www.redhat.com/en/blog/whats-new-rhel-10\">Red Hat Blog</a>, <a href=\"https://www.redhat.com/en/about/press-releases/red-hat-introduces-rhel-10\">Red Hat</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 05/20/2025 - 20:51</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"971f3ad9528d370e2da586795fc1817f9282b1bf9afc92b56547ef1478322993","category":"Thai"}