{"title":"[ไม่ยืนยัน] TSMC เริ่มทดสอบสายการผลิตชิป 2nm แล้ว - Apple สั่งซื้อทั้งหมด ใช้ปี 2025","link":"https://www.blognone.com/node/140813","date":1720570279000,"content":"<div><div><div><p>มีรายงานว่า TSMC ได้เริ่มทดสอบสายการผลิตชิป<a href=\"https://www.blognone.com/node/129027\">เทคโนโลยี 2 นาโนเมตร</a>แล้ว เร็วกว่าแผนเดิมที่จะเริ่มสายการผลิตทดสอบในเดือนตุลาคมปีนี้ ซึ่งลูกค้ารายแรกก็<a href=\"https://www.blognone.com/node/137873\">คือแอปเปิล</a> ที่คาดว่าจะใช้ชิป 2 นาโนเมตรนี้ใน iPhone 17 Pro ที่ขายปี 2025</p>\n<p>รายงานบอกว่า TSMC ได้สาธิตสายการผลิตกับแอปเปิลตั้งแต่ธันวาคมปีที่แล้ว โดยชิป 2 นาโนเมตรนี้จะผลิตที่โรงงาน TSMC ใน Baoshan ซึ่งการเริ่มสายการผลิตทดสอบได้ก่อนแผนอย่างน้อย 1 ไตรมาส ก็ช่วยให้ TSMC มีเวลามากขึ้นในการแก้ไขปัญหาหากอัตราการผลิต (yield rate) มีปัญหา</p>\n<p>คาดว่าในช่วงแรก แอปเปิลได้ทำข้อตกลงกับ TSMC ซื้อชิป 2 นาโนเมตรที่ผลิตได้ทั้งหมด ไม่เหลือส่วนกำลังการผลิตให้กับคู่แข่ง ซึ่งเป็นแนวทางเดียวกับชิป 3 นาโนเมตร ก่อนหน้านี้</p>\n<p>ที่มา: <a href=\"https://9to5mac.com/2024/07/09/tsmc-2nm-chips-trial-production/\">9to5Mac</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/semiconductor\">Semiconductor</a></div><div><a href=\"/topics/apple-silicon\">Apple Silicon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5baacbef8401a1aa5c32edd0a21357f016bba8e2fd9b32bad05a7b2b276b83eb","category":"Thai"}