{"title":"Supermicro ส่งงบการเงินที่รับรองโดยผู้สอบบัญชีทันกำหนด หุ้นไม่ถูกเพิกถอนจากแนสแดค","link":"https://www.blognone.com/node/144923","date":1740531176000,"content":"<div><div><div><p>Supermicro ส่งรายงานงบการเงินย้อนหลัง ที่ผ่านการรับรองจากผู้ตรวจสอบบัญชีให้กับ SEC สำหรับปีการเงินบริษัทสิ้นสุดมิถุนายน 2024 ตลอดจนรายงานผลประกอบการไตรมาสเดือนกันยายนและธันวาคม <a href=\"https://www.blognone.com/node/144627\">ทันกำหนด</a> จึงทำให้บริษัทไม่ต้องถูกเพิกถอนการซื้อขายจากหุ้นแนสแดค</p>\n<p>ผลจากการส่งรายงานทันกำหนด ราคาหุ้นของ Supermicro ได้ปรับเพิ่มขึ้นมากกว่า 22% ในช่วงหลังปิดการซื้อขาย</p>\n<p>Charles Liang ซีอีโอ Supermicro บอกว่าการยื่นเอกสารย้อนหลังครบทั้งหมด ทำให้บริษัทไม่มีภาระผูกพันที่เกิดขึ้นก่อนหน้านี้แล้ว จากนี้บริษัทสามารถโฟกัสการพัฒนาเทคโนโลยีใหม่ และโซลูชันให้กับลูกค้าตามความต้องการด้าน AI ที่มากขึ้น</p>\n<p>ก่อนหน้านี้ Supermicro ได้แจ้งเลื่อนส่งงบการเงินที่มีผู้สอบบัญชีรับรองหลังผู้ตรวจสอบจาก Ernst &amp; Young ได้<a href=\"https://www.blognone.com/node/142955\">ขอลาออก</a> โดยบอกพบปัญหาความโปร่งใสในการดำเนินงาน ซึ่ง Supermicro ได้<a href=\"https://www.blognone.com/node/143192\">แต่งตั้ง BDO</a> มาเป็นผู้สอบบัญชีรายใหม่แทนหลังจากนั้น และคณะกรรมการอิสระของ Supermicro ก็แถลงยืนยัน<a href=\"https://www.blognone.com/node/143418\">ไม่พบปัญหาการปฏิบัติงาน</a></p>\n<p>ผู้ตรวจสอบบัญชีของ BDO ให้ความเห็นรับรองงบการเงินว่าข้อมูลทุกอย่างที่แสดงถูกต้องและครบถ้วน เป็นไปตามหลักการบัญชี</p>\n<p>ที่มา: <a href=\"https://www.cnbc.com/2025/02/25/super-micro-files-financials-ahead-of-nasdaq-deadline-stock-pops-.html\">CNBC</a> และ <a href=\"https://ir.supermicro.com/news/news-details/2025/Supermicro-Files-Form-10-K-for-Fiscal-2024-and-Forms-10-Q-for-the-First-and-Second-Quarters-of-Fiscal-2025/default.aspx\">Supermicro</a></p>\n<p><img src=\"https://www.blognone.com/sites/default/files/externals/55aa2073ca97cc207d6e09e0da2a3964.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/supermicro\">Supermicro</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"745d7b09177a7616a0dcad932dea4ec06515631b0ba63a793b7aa9067ddd375f","category":"Thai"}