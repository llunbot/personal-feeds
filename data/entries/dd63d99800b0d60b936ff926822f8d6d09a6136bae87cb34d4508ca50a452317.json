{"title":"กสทช. - AIS เปิดตัวระบบเตือนภัยฉุกเฉินผ่านมือถือ (CBS) แจ้งเหตุด่วนเหตุร้าย, ภัยพิบัติที่อยู่ในพื้นที่","link":"https://www.blognone.com/node/138542","date":1709623106000,"content":"<div><div><div><p>กสทช. ร่วมมือกับ AIS เปิดตัวระบบเตือนภัยฉุกเฉินผ่านมือถือ Cell Broadcast Service (CBS) เจาะจงพื้นที่เหตุด่วนเหตุร้ายทันที พร้อมเชื่อมต่อศูนย์บัญชาการกลางของภาครัฐ แจ้งเตือนส่งข้อความเข้ามือถือทุกเครื่องที่อยู่ในพื้นที่เมื่อเกิดเหตุการณ์รุนแรง, กราดยิง และภัยพิบัติธรรมชาติ</p>\n<p><img alt=\"No Description\" src=\"https://www.blognone.com/sites/default/files/externals/e0ba3fc89d489e5c8dabff3fa012ccbf.jpeg\" /></p>\n<p>ทาง AIS ได้อธิบายว่าระบบ CBS แตกต่างจาก SMS ทั่วไป ตรงที่ CBS จะขึ้นแจ้งเตือนเป็นข้อความและรูปภาพทันทีบนหน้าจอ โดยไม่ต้องเปิดดูเหมือน SMS และสามารถส่งแจ้งเตือนให้เห็นได้แม้ว่าผู้ใช้จะปิดเสียงหรืออยู่ในโหมด Sleep ยกเว้นแต่ผู้ใช้ปิดเครื่องถึงจะไม่เห็นข้อความ</p>\n<p>Cell Broadcast Service (CBS) แบ่งการทำงานเป็น 2 ส่วน คือ Cell Broadcast Entities (CBE) และ Cell Broadcast Center (CBC)</p>\n<ul>\n<li>Cell Broadcast Entities (CBE) ดูแลโดยศูนย์บัญชาการกลางของภาครัฐ เพื่อกำหนดเนื้อหาและพื้นที่ในการส่งข้อความ ประกอบไปด้วยฟังก์ชั่นต่างๆ เช่น การบริหารจัดการระบบ, การจัดการข้อความที่จะสื่อสาร และ การอนุมัติยืนยันความถูกต้อง</li>\n<li>Cell Broadcast Center (CBC) ดูแลโดยผู้ให้บริการโครงข่าย ทำหน้านี้นำเนื้อหาข้อความจาก CBC ส่งไปสถานีฐานตามพื้นที่ที่กำหนด เพื่อแจ้งเตือนเข้ามือถือทุกเครื่องที่อยู่บริเวณนั้น<br />\nประเภทข้อความ CBS มี 2 รูปแบบ ETWS และ CMAS จะแตกต่างตามสถานการณ์ที่เกิดขึ้น ซึ่งทั้งสองแบบสามารถสร้างรูปแบบข้อความไว้ก่อนได้ และเมื่อเกิดเหตุฉุกเฉินขึ้นสามารถเลือกโลเคชั่นและส่งแจ้งเตือนได้ทันที</li>\n<li>Earthquake and Tsunami Warning System (ETWS) แจ้งเตือนภัยพิบัติหรือแผ่นดินไหว โดยจะแจ้งเตือนขึ้นมาทั้งเสียงแจ้งเตือน, เสียงพูด และรูปภาพตามสถานการณ์นั้นประกอบ</li>\n<li>Commercial Mobile Alert System (CMAS) แจ้งเตือนเหตุการณ์รุนแรงหรือแจ้งเตือนเด็กหาย ผ่านรูปแบบข้อความเท่านั้น ซึ่งจะทำได้หลากหลายกว่าการแจ้งเตือนแบบ ETWS</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ff6f1ac54bb70c851dfff6884be36796.jpeg\" /></p>\n<p>ทางกสทช. และ AIS บอกว่าระบบ CBS กำลังอยู่ในขั้นตอนประสานงานหน่ายงานที่เกี่ยวข้อง เพื่อเตรียมความพร้อมและคาดว่าจะเปิดใช้งานภายในปลายปีนี้</p>\n<p><img alt=\"No Description\" src=\"https://www.blognone.com/sites/default/files/externals/b9e331ae3f02d8d604659a932fd31fa2.jpeg\" /></p>\n<p>ที่มา: ข่าวประชาสัมพันธ์ AIS</p>\n</div></div></div><div><div>Topics: </div><div><div><a href=\"/topics/nbtc\">NBTC</a></div><div><a href=\"/topics/telecom\">Telecom</a></div><div><a href=\"/topics/thailand\">Thailand</a></div><div><a href=\"/topics/ais\">AIS</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd63d99800b0d60b936ff926822f8d6d09a6136bae87cb34d4508ca50a452317","category":"Thai"}