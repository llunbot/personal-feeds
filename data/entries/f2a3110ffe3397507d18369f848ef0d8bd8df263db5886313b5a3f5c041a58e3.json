{"title":"AIS ออกแพ็กเกจโรมมิ่ง Ready2Fly Ultimate แพ็กใหญ่สุด 40 วัน 181 ประเทศ 5,990 บาท","link":"https://www.blognone.com/node/135222","date":1691680672000,"content":"<div><div><div><p>AIS ออกแพ็กเกจโรมมิ่งต่างประเทศ Ready2Fly เพิ่มอีก 2 แพ็กเกจ ได้แก่ Ready2Fly Plus และ Ready2Fly Ultimate</p>\n<p><strong>Ready2Fly Ultimate</strong> เป็นแพ็กเกจโรมมิ่งตัวใหญ่ที่สุด มีอายุการใช้งาน 40 วัน ครอบคลุมการสื่อสารทุกแบบ ได้แก่ โทร 250 นาที, SMS 250 ข้อความ, อินเทอร์เน็ตความเร็วสูงสุดปริมาณ 75GB แยกออกเป็น 2 แพ็กเกจย่อยตามจำนวนประเทศที่รองรับ ได้แก่ 39 ประเทศฝั่งเอเชียแปซิฟิก ราคา 3,990 บาท และ 181 ประเทศทั่วโลก ราคา 5,990 บาท</p>\n<p><strong>Ready2Fly Plus</strong> เป็นแพ็กเกจโรมมิ่งที่อยู่ถัดขึ้นมาจาก Ready2Fly ตัวพื้นฐานที่มีแต่เน็ตมือถืออย่างเดียว โดยจะเพิ่มการโทรออก-รับสาย 5 นาที และประกันการเดินทางจาก MSIG มาในแพ็กเกจด้วย ใช้ได้นาน 10 วัน ราคาแพ็กเกจ Plus มีแบบ 12GB 549 บาท และ 15GB 749 บาท โดยมีแผนการประกันที่แตกต่างกัน</p>\n<p>รายละเอียดแพ็กเกจทั้งหมดดูได้จาก <a href=\"https://www.ais.th/consumers/package/international/roaming/ready2fly\">AIS</a></p>\n<p><img alt=\"No Description\" src=\"https://www.blognone.com/sites/default/files/externals/fc5f61231a0d6a9bdc21c7ae5a859323.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/adc11b0d3e974423452dc660c65813f4.jpg\" /></p>\n<p>ที่มา - อีเมลประชาสัมพันธ์ AIS</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/roaming\">Roaming</a></div><div><a href=\"/topics/telecom\">Telecom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2a3110ffe3397507d18369f848ef0d8bd8df263db5886313b5a3f5c041a58e3","category":"Thai"}