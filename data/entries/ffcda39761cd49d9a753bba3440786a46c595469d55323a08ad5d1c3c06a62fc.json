{"title":"Zoom ไตรมาสล่าสุด รายได้รวมเติบโตจากลูกค้าองค์กรที่มากขึ้น","link":"https://www.blognone.com/node/133951","date":1684800722000,"content":"<div><div><div><p>Zoom รายงานผลประกอบการของไตรมาสที่ 1 ประจำปีการเงินบริษัท 2024 สิ้นสุดเดือนเมษายน มีรายได้รวม 1,105.4 ล้านดอลลาร์ เพิ่มขึ้น 3% จากช่วงเดียวกันในปีก่อน แบ่งเป็นรายได้จากลูกค้าองค์กร 632.0 ล้านดอลลาร์ เพิ่มขึ้น 13% รายได้จากลูกค้าผ่านช่องทางออนไลน์ 473.4 ล้านดอลลาร์ ลดลง 8% มีกำไรสุทธิตามบัญชี GAAP 15.4 ล้านดอลลาร์</p>\n<p>จำนวนลูกค้าองค์กรเพิ่มขึ้นมีประมาณ 215,900 ราย เป็นลูกค้าที่สร้างรายได้ย้อนหลัง 12 เดือน มากกว่า 1 แสนดอลลาร์ 3,580 ราย ส่วนอัตราผู้ใช้งานทางออนไลน์ที่เลิกใช้งาน (Chrun Rate) อยู่ที่เฉลี่ย 3.1% ต่อเดือน</p>\n<p>Eric S. Yuan ซีอีโอ Zoom กล่าวว่าลูกค้าบริษัทให้ความสำคัญกับแพลตฟอร์มของบริษัทมากขึ้น และช่วยให้รายได้ส่วนลูกค้าองค์กรของบริษัทเติบโตมากกว่าที่บริษัทประเมินไว้ ขณะที่ส่วนลูกค้าออนไลน์ทั่วไปก็รักษาระดับผู้ใช้งานไว้ได้ดี ตามแผนงานในปีนี้บริษัทจะลงทุนด้าน AI มากขึ้น เพื่อให้การติดต่อสื่อสารมีประสิทธิภาพมากยิ่งขึ้น ก่อนหน้านี้ Zoom ก็เพิ่งประกาศ<a href=\"https://www.blognone.com/node/133873\">เข้าลงทุนใน Anthropic ผู้สร้างแชตบอต Claude</a></p>\n<p>ที่มา: <a href=\"https://investors.zoom.us/news-releases/news-release-details/zoom-video-communications-reports-financial-results-first-0\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/808f71a04c2cd331a43ba0172d873f74.png\" /></p>\n<p><img alt=\"No Description\" src=\"https://www.blognone.com/sites/default/files/externals/26befde9e84a3529dee91e3d7a6c1029.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffcda39761cd49d9a753bba3440786a46c595469d55323a08ad5d1c3c06a62fc","category":"Thai"}