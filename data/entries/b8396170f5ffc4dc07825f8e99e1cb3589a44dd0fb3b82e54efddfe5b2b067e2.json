{"title":"Google AdSense ปรับวิธีคำนวณจ่ายโฆษณามาเป็น Per Impression มีผลปีหน้า","link":"https://www.blognone.com/node/136565","date":1699008156000,"content":"<div><div><div><p>กูเกิลประกาศการเปลี่ยนแปลงของ Google AdSense สองอย่าง ได้แก่ การปรับโครงสร้างส่วนแบ่งรายได้ใหม่ และปรับวิธีนับการจ่ายเงินให้เจ้าของเว็บไซต์ด้วย Impression</p>\n<p>ประเด็นแรกเรื่องการปรับโครงสร้างส่วนแบ่งรายได้ กูเกิลบอกว่าเพื่อความโปร่งใสและสอดคล้องกับอัตราในอุตสาหกรรม จะแสดงรายละเอียดการหักส่วนแบ่งเป็น 2 ลำดับ กรณีโฆษณาถูกแสดงผ่าน AdSense ในรูปแบบคอนเทนต์ โดยเจ้าของเว็บไซต์จะได้ส่วนแบ่ง 80% ของรายได้หลังจากแพลตฟอร์มโฆษณา 3rd Party หักค่าธรรมเนียมไปแล้ว (ดูรูปประกอบ) ซึ่งทำให้เจ้าของเว็บไซต์ยังคงได้เงินที่อัตรา 68% ของรายได้ต่อไป</p>\n<p>กูเกิลบอกว่าการเปลี่ยนแปลงนี้จะเริ่มมีผลต้นปีหน้า ฝั่งเว็บไซต์ไม่ต้องทำอะไร และกูเกิลบอกจะไม่กระทบกับอัตราส่วนแบ่งโฆษณาปัจจุบัน</p>\n<p><img alt=\"No Description\" src=\"https://www.blognone.com/sites/default/files/externals/476dd18894dad84a2fe913c6f088dbb4.png\" /></p>\n<p>อีกการเปลี่ยนแปลงคือการเปลี่ยนวิธีนับรายได้ จากเดิมนับที่ต่อการคลิกเป็นหลัก (per click) มาเป็น per impression ตามมาตรฐานแพลตฟอร์มโฆษณาในอุตสาหกรรม และช่วยปรับปรุงให้โฆษณาประเภทที่ต้องดึงดูดหรือใช้ลูกเล่นให้คนต้องคลิกมีจำนวนลดลงด้วย</p>\n<p>การเปลี่ยนแปลงนี้จะมีผลในต้นปีหน้าและฝั่งเว็บไซต์ไม่ต้องทำอะไรเช่นกัน</p>\n<p>ที่มา: <a href=\"https://blog.google/products/adsense/evolving-how-publishers-monetize-with-adsense/\">กูเกิล</a></p>\n</div></div></div><div><div>Topics: </div><div><div><a href=\"/topics/adsense\">AdSense</a></div><div><a href=\"/topics/google\">Google</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8396170f5ffc4dc07825f8e99e1cb3589a44dd0fb3b82e54efddfe5b2b067e2","category":"Thai"}