{"title":"Samsung จัดงาน Unpacked เปิดตัว Galaxy S24 วันที่ 18 มกราคมนี้ เวลาตี 1","link":"https://www.blognone.com/node/137457","date":1704238728000,"content":"<div><div><div><p>ซัมซุงประกาศจัดงานแถลงข่าว Unpacked งานแรกของปีนี้ กำหนดจัดในวันที่ 18 มกราคม 2024 เวลา 01:00น. ตามเวลาในประเทศไทย งานจะจัดขึ้นที่ SAP Center ในเมือง San Jose ในรูปแบบ In-person แต่สามารถรับชมการถ่ายทอดสดผ่านทุกช่องทางหลักของซัมซุง ไม่ว่าจะเป็นเว็บไซต์ Samsung.com, Samsung Newsroom, YouTube ของซัมซุง และ Facebook ของซัมซุง</p>\n<p>สินค้าหลักที่คาดว่าจะเปิดตัวตามรอบการจัดงาน Unpacked ต้นปี ก็คือสมาร์ทโฟนเรือธง Galaxy S24 ซึ่งคำโปรยของซัมซุงครั้งนี้บอกว่าพบกับนวัตกรรมล่าสุดของ Galaxy ที่มาพร้อมประสบการณ์ใหม่พลัง AI</p>\n<p>แม้รายละเอียดต่าง ๆ ยังไม่ประกาศออกมา แต่ตอนนี้ผู้ให้บริการเครือข่ายในไทยทั้ง <a href=\"https://www.ais.th/consumers/store/recommend/samsung/galaxy-s-series\">AIS</a>, <a href=\"https://deal.dtac.co.th/coupon/new-samsung-galaxy\">dtac</a> และ <a href=\"https://www.true.th/pre-register/newgalaxy-register/index.html\">True</a> ได้เปิดให้ลงทะเบียนความสนใจเพื่อเป็นเจ้าของ The New Galaxy ก่อนใครเรียบร้อยแล้ว</p>\n<p>ที่มา: <a href=\"https://news.samsung.com/us/galaxy-unpacked-2024-opening-a-new-era-of-mobile-ai-livestream-replay-video\">ซัมซุง</a></p>\n<p><img alt=\"No Description\" src=\"https://www.blognone.com/sites/default/files/externals/204882205de3b9a361106fcb1a62e19c.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-s24\">Galaxy S24</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cf4125e2f0d681ac27fae8e75054db060928de5f6149e08490fb061d9ea3135","category":"Thai"}