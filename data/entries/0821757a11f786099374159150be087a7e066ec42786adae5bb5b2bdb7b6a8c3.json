{"title":"Nintendo ยอมรับ Metroid Dread มีบั๊ก เกมอาจปิดลงเอง ออกแพตช์แก้ในเดือนนี้","link":"https://www.blognone.com/node/125309","date":1634454865000,"content":"<div><div><div><p>นินเทนโดประกาศว่า <a href=\"https://www.blognone.com/node/123223\">Metroid Dread</a> เกมในซีรี่ส์ Metroid ซึ่งเพิ่งวางขายไปสัปดาห์ก่อน มีบั๊กสำคัญ ซึ่งทำให้การเล่นเกมถูกตัดกลางคัน โดยจะขึ้นข้อความว่า <strong>The software was closed because an error occurred</strong> และผู้เล่นต้องเริ่มเล่นใหม่จากจุดเซฟล่าสุด</p>\n<p>ทั้งนี้นินเทนโดบอกว่าจะออกแพตช์แก้ไขปัญหาดังกล่าว ภายในเดือนตุลาคม 2021 นี้</p>\n<p>อาการของปัญหามีรูปแบบที่เฉพาะตัวและสามารถป้องกันไม่ให้เกิดขึ้นได้ นินเทนโด<a href=\"https://en-americas-support.nintendo.com/app/answers/detail/p/989/a_id/56652\">ให้ข้อมูล</a>คร่าว ๆ ว่าในช่วงท้ายของเกม หากผู้เล่นพังประตูที่มีการปักหมุดในแผนที่ไว้ก่อนหน้าเพื่อนำทาง เกมจะแสดงข้อความ error และปิดลงตามอาการที่ระบุข้างต้น หากพบปัญหานี้ วิธีป้องกันไม่ให้เกิดซ้ำคือก่อนไปถึงฉากดังกล่าว ให้ถอนหมุดในแผนที่ออกไปก่อนพังประตู ก็จะไม่เกิดปัญหา</p>\n<p>ที่มา: <a href=\"https://www.theverge.com/2021/10/15/22727796/metroid-dread-bug-nintendo-patch-progression-door-marker-door-destroy\">The Verge</a></p>\n<p><img src=\"https://www.blognone.com/sites/default/files/externals/91fc0dfec26276d59c34b435f971b45d.png\" /></p>\n</div></div></div><div><div>Topics: </div><div><div><a href=\"/topics/metroid\">Metroid</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0821757a11f786099374159150be087a7e066ec42786adae5bb5b2bdb7b6a8c3","category":"Thai"}