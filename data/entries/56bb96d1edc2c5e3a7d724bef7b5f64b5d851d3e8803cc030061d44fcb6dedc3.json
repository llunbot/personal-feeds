{"title":"Universal Music เจรจากับ TikTok ได้ข้อสรุปแล้ว เพลงทั้งหมดเตรียมกลับมาลงแพลตฟอร์ม","link":"https://www.blognone.com/node/139540","date":1714648782000,"content":"<div><div><div><p>Universal Music Group (UMG) ประกาศบรรลุข้อตกลงใหม่กับ TikTok ด้านสิทธิประโยชน์ลิขสิทธิ์เพลง ซึ่งมีผลให้เพลงทั้งหมดที่อยู่ภายใต้การดูแลของ UMG กลับมาให้ใช้งานได้บนแพลตฟอร์ม TikTok อีกครั้ง</p>\n<p>ก่อนหน้านี้<a href=\"https://www.blognone.com/node/137995\">ในเดือนกุมภาพันธ์</a> UMG ได้ถอดเพลงทั้งหมดออกจากระบบแคตาลอคแผ่นเสียงของ TikTok เนื่องจากไม่สามารถทำข้อตกลงใหม่ได้ จึงทำให้เพลงของศิลปินอย่าง Taylor Swift, The Weeknd, Drake, Billie Eilish, Harry Styles, Ariana Grande รวมถึงศิลปินไทยจำนวนมาก ถูกนำออกไปจาก TikTok</p>\n<p>อย่างไรก็ตามสัญญาณการเจรจาระหว่างสองบริษัทมีแนวโน้มที่ดี เมื่อ <a href=\"https://www.blognone.com/topics/universal-music\">Taylor Swift นำเพลงทั้งหมดกลับมาลง TikTok</a> ก่อนอัลบั้มล่าสุดเปิดตัว</p>\n<p>แถลงการณ์นี้บอกว่าเป็นข้อตกลงสู่ยุคใหม่ระหว่าง UMG กับ TikTok เพื่อสนับสนุนความคิดสร้างสรรค์ของศิลปินและนักแต่งเพลง ด้วยเทคโนโลยี การตลาด และแผนประชาสัมพันธ์บน TikTok ขณะเดียวกันก็เคารพการจัดการลิขสิทธิ์จาก Generative AI</p>\n<p>ที่มา: <a href=\"https://www.universalmusic.com/universal-music-group-and-tiktok-announce-new-licensing-agreement/\">UMG</a></p>\n<p><img src=\"https://www.blognone.com/sites/default/files/externals/2e55435fc8552d545aca9584b95426ad.jpg\" /></p>\n</div></div></div><div><div>Topics: </div><div><div><a href=\"/topics/universal-music\">Universal Music</a></div><div><a href=\"/topics/tiktok\">TikTok</a></div><div><a href=\"/topics/music\">Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"56bb96d1edc2c5e3a7d724bef7b5f64b5d851d3e8803cc030061d44fcb6dedc3","category":"Thai"}