{"title":"สถิติเผย Bloodborne มีผู้เล่นเพิ่ม 57% ในช่วงที่ Elden Ring Shadow of the Erdtree วางจำหน่าย","link":"https://www.blognone.com/node/140789","date":1720439190000,"content":"<div><div><div><p>ข้อมูลจาก TureTrophies เว็บไซต์เก็บสถิติ Trophies ที่ผู้เล่นบนแพลตฟอร์ม PlayStation เก็บได้ร่วมกับ GameInsights เว็บไซต์เก็บสถิติผู้เล่นเผยว่าในเดือนมิถุนายนที่ผ่านมายอดผู้เล่นของเกม Bloodborne บน PS5 และ PS4 มีจำนวนเพิ่มขึ้น 57.77% นับตั้งแต่วันที่ 9 มิถุนายน ถึง 30 มิถุนายน ซึ่งเป็นช่วงที่คาบเกี่ยวกับ Elden Ring Shadow of the Erdtree วางจำหน่าย</p>\n<p>และหากนับแค่สัปดาห์สิ้นเดือนมิถุนายนจะพบว่าเกม Bloodborne มีผู้เล่นเพิ่มขึ้น 11.61% เป็นเกมอันดับ 65 บนแพลตฟอร์ม PlayStation ที่มีผู้เล่นมากที่สุด โดยเกมอื่นจาก FromSoftware มีเพียง Dark Souls III เกมเดียวที่มียอดผู้เล่นเพิ่มขึ้นมา 5.9% และได้อันดับ 121 ในสัปดาห์เดียวกัน</p>\n<p>Bloodborne เป็นเกมแนว Soulslike เกมแรก ๆ ที่เปลี่ยนจังหวะการเล่นให้ดูรวดเร็วขึ้นมาพร้อมกับธีมยุโรปยุคเครื่องจักรไอน้ำที่มีการแต่งกาย และศิลปะแบบโกธิคที่ได้รางบันดาลใจมาจากวรรณกรรมของ H. P. Lovecraft และ Bram Stoker ตัวเกมขายได้ 7.46 ล้านชุดเป็นหนึ่งในเกมที่ผู้เล่นเรียกร้องให้ Sony นำมารีเมคหรือออกอัปเดตให้เล่นได้ 60fps มากที่สุด เนื่องจากเฟรมเรตของเกมถูกล็อคไว้ที่ 30fps ทั้งบน PS4, Ps4 Pro และ PS5</p>\n<p><img src=\"https://www.blognone.com/sites/default/files/externals/0722b26a0fb860dc70ca15ff5502b13b.jpg\" /></p>\n<p>ที่มา - <a href=\"https://www.truetrophies.com/news/bloodborne-player-count-july-2024\">TureTrophies</a></p>\n</div></div></div><div><div>Topics: </div><div><div><a href=\"/topics/from-software\">FromSoftware</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2956dbbc9ab8f6b81f6792f5e94824501a3987d6eff6f4d648c98b3309183db","category":"Thai"}