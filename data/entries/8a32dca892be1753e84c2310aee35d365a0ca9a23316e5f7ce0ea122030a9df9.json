{"title":"Microsoft จะบันทึกขาดทุนจากการลงทุนใน Cruise 800 ล้านดอลลาร์","link":"https://www.blognone.com/node/143599","date":1733964843000,"content":"<div><div><div><p>ไมโครซอฟท์รายงานข้อมูลใน<a href=\"https://www.sec.gov/ix?doc=/Archives/edgar/data/0000789019/000119312524275524/d865252d8k.htm\">เอกสาร 8-K</a> เกี่ยวกับการลงทุนใน Cruise บริษัทพัฒนารถยนต์ขับเคลื่อนอัตโนมัติของ GM ที่เพิ่ง<a href=\"https://www.blognone.com/node/143568\">ประกาศ</a>ยุติการให้บริการแท็กซี่อัตโนมัติ ว่าไมโครซอฟท์จะลงบันทึกขาดทุน 800 ล้านดอลลาร์ กระทบกำไรต่อหุ้นสุทธิ 0.09 ดอลลาร์ จะมีผลในรายงานผลประกอบการไตรมาสปัจจุบัน</p>\n<p>GM ปัจจุบันถือหุ้น 90% ใน Cruise และมีผู้ร่วมลงทุนหลายรายรวมทั้ง<a href=\"https://www.blognone.com/node/120687\">ไมโครซอฟท์</a> ที่เข้ามาลงทุนในปี 2021 ซึ่ง GM บอกว่าเมื่อบริษัทจะหยุดธุรกิจรถแท็กซี่อัตโนมัติ บริษัทก็จะซื้อหุ้นคืนจากผู้ร่วมลงทุนอื่นด้วยให้มีหุ้นมากกว่า 97%</p>\n<p>Honda ซึ่งเป็นบริษัทที่<a href=\"https://www.blognone.com/node/105652\">ลงทุนใน Cruise</a> เช่นกัน บอกว่าบริษัทจะหยุดลงทุนในส่วนธุรกิจที่ร่วมกับ GM และ Cruise ที่มีเป้าหมายให้บริการรถยนต์แท็กซี่อัตโนมัติในประเทศญี่ปุ่นด้วยเช่นกัน</p>\n<p>ที่มา: <a href=\"https://techcrunch.com/2024/12/11/microsoft-will-take-an-800m-hit-over-cruise-robotaxi-shutdown/\">TechCrunch</a></p>\n<p><img src=\"https://www.blognone.com/sites/default/files/externals/cc1000d1c49dc5305ffda75953cf94c2.jpg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/gm\">GM</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div><div><a href=\"/topics/microsoft\">Microsoft</a></div><div><a href=\"/topics/honda\">Honda</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a32dca892be1753e84c2310aee35d365a0ca9a23316e5f7ce0ea122030a9df9","category":"Thai"}