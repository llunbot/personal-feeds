{"title":"บริษัท Nextcloud รับช่วงโครงการเว็บเมลโอเพนซอร์ส Roundcube มาดูแลต่อ","link":"https://www.blognone.com/node/137035","date":1701418983000,"content":"<div><div><div><p>บริษัทซอฟต์แวร์คลาวด์แบบโฮสต์เอง Nextcloud จากเยอรมนี ประกาศรับช่วงการพัฒนาโปรเจค Roundcube ซอฟต์แวร์เว็บเมลโอเพนซอร์สชื่อดังมาดูแล หลังจาก Thomas Bruederli ผู้ก่อตั้ง Roundcube ตัดสินใจถอนตัวจากโครงการ</p>\n<p>Roundcube เป็นซอฟต์แวร์เว็บเมลที่นิยมใช้ในภาคการศึกษา หน่วยงานภาครัฐ เว็บโฮสติ้ง รวมถึงอุปกรณ์ Synology NAS</p>\n<p>Brüderli บอกว่าเห็นความพยายามของ Nextcloud ในการสร้างซอฟต์แวร์โอเพนซอร์สมายาวนาน จึงมั่นใจที่จะส่งมอบ Roundcube ให้เป็นหนึ่งในโครงการใต้ร่มของ Nextcloud ที่เน้นการรันซอฟต์แวร์แบบโฮสต์เอง เพื่อการันตีความปลอดภัยและข้อมูลส่วนตัวของผู้ใช้งาน อีกทั้งยังเป็นการรักษาอิสระจากผู้ผลิตซอฟต์แวร์รายใหญ่ๆ เพียงไม่กี่ราย</p>\n<p>Nextcloud ประกาศว่าจะลงทุนใน Roundcube เพิ่ม โดยขั้นแรกจะเพิ่มจำนวนนักพัฒนา แต่ตอนนี้ยังไม่มีแผนรวมสองโครงการเข้าด้วยกัน โดยฝั่ง Nextcloud เองก็มีซอฟต์แวร์อีเมล Nextcloud Mail ของตัวเองที่จะใช้งานควบคู่กันไป</p>\n<p>ที่มา - <a href=\"https://nextcloud.com/blog/open-source-email-pioneer-roundcube-comes-aboard-nextcloud/\">Nextcloud</a>, <a href=\"https://roundcube.net/news/2023/11/30/nextcloud-the-new-home-for-roundcube\">Roundcube</a></p>\n<p><img alt=\"No Description\" src=\"https://www.blognone.com/sites/default/files/externals/3573a3e1bd39bbfe5e4a7878cac5d06b.png\" /></p>\n</div></div></div><div><div>Topics: </div><div><div><a href=\"/topics/nextcloud\">Nextcloud</a></div><div><a href=\"/topics/open-source\">Open Source</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80493559435d0d0fa46a01c9d4a43fd55233a5e7eddb41d2308de7e15f403b03","category":"Thai"}