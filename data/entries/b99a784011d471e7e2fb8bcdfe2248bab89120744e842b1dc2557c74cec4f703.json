{"title":"เปิดตัว Galaxy A56, A36, A26 ใช้จอ 6.7\" เท่ากัน, มี Awesome Intelligence, อัพเดตนาน 6 ปี","link":"https://www.blognone.com/node/145012","date":1740890434000,"content":"<div><div><div><p>ซัมซุงเปิดตัวมือถือ Galaxy A Series ของปีนี้จำนวน 3 รุ่นย่อยคือ Galaxy A56, A36, A26 มีจุดเด่นตรงฟีเจอร์ AI ชื่อว่า \"Awesome Intelligence\" (ช่างคิดเนอะ) เป็นครั้งแรกของ Galaxy A Series</p>\n<p>มือถือเหล่านี้มาพร้อมกับ One UI 7 ที่อยู่บน Android 15 (แน่นอนว่ามาก่อน Galaxy S24 เรือธงของปีที่แล้ว) มีฟีเจอร์ AI ที่เราคุ้นเคยกันดีอย่าง Circle to Search, Object Eraser, Filters สร้างฟิลเตอร์รูปแบบคัสตอมจากสไตล์ภาพที่มีอยู่</p>\n<p><img alt=\"No Description\" src=\"https://www.blognone.com/sites/default/files/externals/3e7174a348d167b1d62ebeecf39c8309.jpg\" /></p>\n<p>กรณีของ Galaxy A56 ยังจะได้ฟีเจอร์เฉพาะเพิ่มจากรุ่นอื่นคือ Best Face เลือกใบหน้าที่ดีที่สุดเวลาถ่ายภาพหมู่, Nightography ถ่ายภาพตอนกลางคืนแบบเดียวกับมือถือรุ่นสูงๆ และ Low Noise Mode สำหรับกล้องหน้า 12MP</p>\n<p><img alt=\"No Description\" src=\"https://www.blognone.com/sites/default/files/externals/553ef6295a12d5f11318577bf19d3e59.jpg\" /></p>\n<p>มือถือกลุ่ม Galaxy A Series ชุดนี้จะได้การันตีอัพเกรดระบบปฏิบัติการและแพตช์ความปลอดภัย 6 ปี เพิ่มจาก<a href=\"https://www.blognone.com/node/137594\">รุ่นของปีที่แล้ว ที่ให้อัพเกรดระบบปฏิบัติการ 4 รุ่น และแพตช์ 5 ปี</a></p>\n<p><img alt=\"No Description\" src=\"https://www.blognone.com/sites/default/files/externals/1ea990035e8da7caeea161d8745b9fcc.jpg\" /></p>\n<p>การเปลี่ยนแปลงที่น่าสนใจของสเปก Galaxy A รอบนี้คือ Galaxy A36 และ A26 ปรับขนาดหน้าจอให้ใหญ่ขึ้นเป็น 6.7\" FHD+ Super AMOLED 120Hz เท่ากับรุ่น A56 (แปลว่าทั้งสามรุ่นใช้จอสเปกเดียวกันหมด) และแบตเตอรี่ 5,000mAh เท่ากัน ความแตกต่างหลักๆ จึงไปอยู่ที่กล้อง ชิป และหน่วยความจำเท่านั้น</p>\n<p><strong>Galaxy A56</strong></p>\n<ul>\n<li>กล้องหลัง 3 ตัว 50MP + 5MP macro + 12MP ultrawide</li>\n<li>กล้องหน้า 12MP</li>\n<li>หน่วยความจำ 8GB/12GB, สตอเรจ 128GB/256GB</li>\n</ul>\n<p><strong>Galaxy A36</strong></p>\n<ul>\n<li>กล้องหลัง 3 ตัว 50MP + 5MP macro + 8MP ultrawide</li>\n<li>กล้องหน้า 12MP</li>\n<li>หน่วยความจำ 6GB/8GB/12GB, สตอเรจ 128GB/256GB</li>\n</ul>\n<p><strong>Galaxy A26</strong></p>\n<ul>\n<li>กล้องหลัง 3 ตัว 50MP + 2MP macro + 8MP ultrawide</li>\n<li>กล้องหน้า 13MP</li>\n<li>หน่วยความจำ 6GB/8GB, สตอเรจ 128GB/256GB</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d9a57fc9812cca311c6b8eaed39c5601.jpg\" /></p>\n<p>ราคาเปิดตัว</p>\n<ul>\n<li>Galaxy A56 เริ่มต้นที่ 499 ดอลลาร์</li>\n<li>Galaxy A36 เริ่มต้นที่ 399 ดอลลาร์</li>\n<li>Galaxy A26 เริ่มต้นที่ 299 ดอลลาร์</li>\n</ul>\n<p>ส่วนราคาและกำหนดวางขายในไทยต้องรอประกาศอีกครั้งหนึ่ง</p>\n<p>ที่มา - <a href=\"https://news.samsung.com/global/samsung-marks-a-step-forward-with-ai-for-everyone-by-introducing-new-galaxy-a56-5g-galaxy-a36-5g-and-galaxy-a26-5g\">Samsung</a>, <a href=\"https://www.zdnet.com/article/forget-iphone-16e-samsungs-399-galaxy-a36-is-the-mid-ranger-to-beat/\">ZDNet</a></p>\n</div></div></div><div><div>Topics: </div><div><div><a href=\"/topics/galaxy-a\">Galaxy A</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b99a784011d471e7e2fb8bcdfe2248bab89120744e842b1dc2557c74cec4f703","category":"Thai"}