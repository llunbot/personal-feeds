{"title":"Football Manager 2024 เปิดตัว เกมเวอร์ชันมือถือ FM24 Mobile เป็นเอ็กซ์คลูซีฟ Netflix","link":"https://www.blognone.com/node/135697","date":1694533813000,"content":"<div><div><div><p>Sports Interactive เปิดตัวเกมจัดการทีมฟุตบอลภาคใหม่ Football Manager 2024 โดยจะวางขาย-เปิดให้เล่นบนทุกแพลตฟอร์มในวันที่ 6 พฤศจิกายน 2023</p>\n<p>ของใหม่ในเกมภาคนี้ได้แก่ การถ่ายข้อมูลจากภาค FM23, ปรับปรุงระบบ Set Pieces, ปรับปรุงระบบการเงินสโมสรและการซื้อขายนักเตะ เกมภาคนี้ยังเป็นครั้งแรกที่ทำตลาดญี่ปุ่น มีเวอร์ชันภาษาญี่ปุ่นด้วย รายการฟีเจอร์จะทยอยเผยรายละเอียดไปเรื่อยๆ จนถึงช่วงวันวางขาย</p>\n<p>อีกประเด็นที่น่าสนใจคือ FM24 Mobile เวอร์ชันมือถือกลายเป็นเกมเอ็กซ์คลูซีฟของ Netflix ต้องเป็นสมาชิกเท่านั้นถึงเล่นได้ ถือเป็นการย้ายค่ายของ Sports Interactive จากเดิมที่ภาค FM23 เป็นเอ็กซ์คลูซีฟของ Apple Arcade มาก่อน</p>\n<p>ส่วนเกม FM24 Console จะรวมอยู่ในแพ็กเกจ Game Pass ทั้งบน Xbox และพีซีด้วย ใครเป็นสมาชิกอยู่แล้วก็เล่นได้ทันทีไม่ต้องจ่ายเพิ่ม</p>\n<p><img alt=\"No Description\" src=\"https://www.blognone.com/sites/default/files/externals/c2732990dbb60830bac7cebc07060fc6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/176dc2303c88e9544c16de03a519cfc6.jpg\" /></p>\n<p>ที่มา - <a href=\"https://www.footballmanager.com/news/fm24-release-date-confirmed-november-6th\">Football Manager</a></p>\n</div></div></div><div><div>Topics: </div><div><div><a href=\"/topics/football-manager\">Football Manager</a></div><div><a href=\"/topics/games\">Games</a></div><div><a href=\"/topics/netflix\">Netflix</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bba95a9dabe4016c333daa22ba19c89f63ede756a446b2f2878e8fab1508fb3","category":"Thai"}