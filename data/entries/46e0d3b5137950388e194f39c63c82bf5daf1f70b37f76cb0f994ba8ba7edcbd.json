{"title":"Mozilla ยอมรับ รายได้หลักมาจาก Google Search ถ้าไม่มีเงินนี้คงอยู่ไม่ได้","link":"https://www.blognone.com/node/146231","date":1746257376000,"content":"<div><div><div><p>Eric Muhlheim ซีเอฟโอของ Mozilla ไปขึ้นศาลในฐานะพยานของ <a href=\"https://www.blognone.com/node/145983\">คดีกระทรวงยุติธรรมสหรัฐฟ้องกูเกิลผูกขาด Search</a> มีประเด็นดังนี้</p>\n<ul>\n<li>Firefox เลือกใช้ Google Search เป็น search engine เพราะมีคุณภาพดีที่สุดในสายตาผู้ใช้ และยกกรณี <a href=\"https://www.blognone.com/node/136542\">เปลี่ยนจาก Google เป็น Yahoo ในปี 2014-2017</a> ว่าเป็นความล้มเหลว ผู้ใช้พบว่าคุณภาพของ Yahoo สู้ไม่ได้ บางคนเปลี่ยนกลับเป็น Google เอง ในขณะที่บางส่วนเลิกใช้ Firefox ไปเลย</li>\n<li>แต่แนวทางของ Firefox คือสร้างทางเลือกให้ผู้ใช้เสมอ ปัจจุบันมีบริการ search ให้เลือกกว่า 50 รายใน 90 ประเทศ และมีนโยบายไม่เซ็นสัญญาเอ็กซ์คลูซีฟกับ Google Search</li>\n<li>ยอมรับรายได้หลักของ Mozilla มาจากสัญญากับ Google และถ้าไม่มีเงินก้อนนี้มาช่วยจุนเจือ Firefox รวมถึงเว็บเบราว์เซอร์รายเล็กอื่นๆ คงต้องลดขนาดโครงการ ลดกำลังคนลง และจะส่งผลให้เอนจิน Gecko ซึ่งเป็นคู่แข่งเพียงหนึ่งเดียวของ Chromium/WebKit อยู่ไม่ได้</li>\n</ul>\n<p>Laura Chambers ซีอีโอของ Mozilla ให้สัมภาษณ์ว่าอยากเห็นผลของคดีนี้สร้างการแข่งขันที่มากขึ้นในวงการอินเทอร์เน็ต อยากเห็นวงการ search engine แข่งกันมากขึ้น แต่ก็ต้องไม่สร้างผลกระทบต่อโมเดลธุรกิจของเว็บเบราว์เซอร์รายย่อยด้วย</p>\n<p>ที่มา - <a href=\"https://blog.mozilla.org/en/mozilla/internet-policy/google-search-deals-and-browser-choice/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/5cf9f13f9cb3f07c2b99e0d12edf7bee.png\" /></p>\n</div></div></div><div><div>Topics: </div><div><div><a href=\"/topics/mozilla\">Mozilla</a></div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/search-engine\">Search Engine</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div><div><a href=\"/topics/firefox\">Firefox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46e0d3b5137950388e194f39c63c82bf5daf1f70b37f76cb0f994ba8ba7edcbd","category":"Thai"}