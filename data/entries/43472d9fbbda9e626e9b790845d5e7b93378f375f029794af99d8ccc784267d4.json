{"title":"กลับสู่ความเรียบ ASRock เปิดตัวเมนบอร์ด Taichi Lite มีไฟ RGB น้อยลงกว่า Taichi รุ่นปกติ","link":"https://www.blognone.com/node/134855","date":1689508798000,"content":"<div><div><div><p>ASRock ผู้ผลิตเมนบอร์ดแบรนด์ดัง เปิดตัวเมนบอร์ดรุ่น Taichi Lite มีจุดเด่นที่แตกต่างจากบอร์ด Taichi รุ่นปกติตรงที่มีไฟ RGB <strong>น้อยลง</strong></p>\n<p>บอร์ด Taichi Lite ที่เปิดตัวมีทั้งชิปเซ็ต Z790 (Intel) และ B650E (AMD) โดยสเปกต่างๆ เหมือนกับบอร์ดรุ่นเดียวกันแบรนด์ Taichi ที่วางขายอยู่ก่อนแล้วทุกประการ จุดต่างมีแค่ดีไซน์ภายนอกที่เรียบร้อยขึ้น ใช้สีน้อยลง และจำนวนไฟ RGB บนบอร์ดเท่านั้น</p>\n<p>ASRock ระบุว่าบอร์ดรุ่น Lite จะขายถูกกว่าบอร์ดรุ่นปกติ เพราะต้นทุนน้อยลง แต่ยังไม่เปิดเผยราคาในตอนนี้</p>\n<p>ASRock ไม่ใช่ผู้ผลิตเมนบอร์ดรายแรกที่หันมาออกสินค้าดีไซน์เรียบง่าย ไฟซิ่งน้อยลง เพราะก่อนหน้านี้เคยมีบอร์ดยี่ห้ออื่นๆ เช่น MSI ที่ออกบอร์ดรุ่น Unify เน้นสไตล์เรียบหรู ไฟน้อยมาก่อนแล้ว</p>\n<p><img alt=\"No Description\" src=\"https://www.blognone.com/sites/default/files/externals/b7dc30d2f8f16620e40542c8a7b85adb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/bf9de3cc1228e1551a996e9539362837.png\" /></p>\n<p>ที่มา - <a href=\"https://www.asrock.com/news/index.us.asp?iD=5252\">ASRock</a> via <a href=\"https://www.anandtech.com/show/18954/asrock-announces-taichi-lite-motherboards-same-specs-less-rgb\">AnandTech</a></p>\n</div></div></div><div><div>Topics: </div><div><div><a href=\"/topics/asrock\">ASRock</a></div><div><a href=\"/topics/mainboard\">Mainboard</a></div><div><a href=\"/topics/motherboard\">Motherboard</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43472d9fbbda9e626e9b790845d5e7b93378f375f029794af99d8ccc784267d4","category":"Thai"}