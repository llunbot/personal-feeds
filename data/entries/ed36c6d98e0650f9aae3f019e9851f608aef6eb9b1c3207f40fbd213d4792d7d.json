{"title":"หน่วยงานญี่ปุ่นเตรียมออกกฎหมายให้ iOS, Android ต้องลงสโตร์ภายนอกเพิ่มได้ แบบเดียวกับ EU","link":"https://www.blognone.com/node/137402","date":1703663589000,"content":"<div><div><div><p>มี<a href=\"https://www.blognone.com/node/131858\">รายงาน</a>มาตั้งแต่ปีก่อนแล้ว ว่าแอปเปิลเตรียมแก้ไข iOS ให้สามารถลงสโตร์ดาวน์โหลดแอปผ่านช่องทางอื่นนอกจาก App Store ได้ ตามข้อกำหนดใหม่ของ EU ที่จะมีผลในปี 2024 แต่คาดว่ามีผลใช้งานได้เฉพาะกลุ่มประเทศ EU เท่านั้น ซึ่งประเทศอื่นก็อาจจะตามแนวทางนี้ด้วย</p>\n<p>Nikkei Asia รายงานความคืบหน้า ที่หน่วยงานกำกับดูแลของญี่ปุ่นก็<a href=\"https://www.blognone.com/node/134404\">เตรียมออกคำสั่ง</a>ให้แอปเปิลและกูเกิล ต้องเปิดให้ผู้ใช้งานลงสโตร์ของผู้พัฒนารายอื่นได้เช่นกัน โดยคาดว่าจะนำเรื่องเข้าพิจารณาในสภาปีหน้า มี 4 หัวข้อที่จะพิจารณาคือ แอปสโตร์กับวิธีจ่ายเงิน, เสิร์ช, เบราว์เซอร์ และตัวระบบปฏิบัติการ รายละเอียดคาดว่าจะออกมาช่วงต้นปี</p>\n<p>รายงานบอกว่า แผนของแอปเปิลคือจะเปิดให้ดาวน์โหลดสโตร์เพิ่มได้ เฉพาะกับผู้ใช้งานในประเทศที่มีการออกกฎหมาย ไม่ได้เปิดให้กับผู้ใช้งานทั้งหมดทั่วโลก</p>\n<p>ที่มา: <a href=\"https://asia.nikkei.com/Business/Technology/Japan-to-crack-down-on-Apple-and-Google-app-store-monopolies\">Nikkei Asia</a> ผ่าน <a href=\"https://9to5mac.com/2023/12/26/japan-regulation-apple-sideloading-ios/\">9to5Mac</a></p>\n<p><img src=\"https://www.blognone.com/sites/default/files/externals/28ce511fad46d42da26162bd6b173536.png\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/apple\">Apple</a></div><div><a href=\"/topics/google\">Google</a></div><div><a href=\"/topics/app-store\">App Store</a></div><div><a href=\"/topics/google-play\">Google Play</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed36c6d98e0650f9aae3f019e9851f608aef6eb9b1c3207f40fbd213d4792d7d","category":"Thai"}