{"title":"Sophos ซื้อกิจการบริษัทความปลอดภัยไซเบอร์ Secureworks ที่มี Dell Technologies เป็นผู้ถือหุ้นใหญ่","link":"https://www.blognone.com/node/142748","date":1729770435000,"content":"<div><div><div><p>บริษัทด้านความปลอดภัยไซเบอร์ Sophos ประกาศบรรลุข้อตกลงเพื่อซื้อกิจการ Secureworks บริษัทด้านความปลอดภัยไซเบอร์อีกแห่ง ด้วยมูลค่า 859 ล้านดอลลาร์ โดยดีลนี้จ่ายเป็นเงินสดทั้งหมด</p>\n<p>ปัจจุบัน Sophos มีบริษัทการลงทุนเทคโนโลยี Thoma Bravo เป็นเจ้าของ ส่วน Secureworks เป็นบริษัทใน<a href=\"https://www.blognone.com/node/75964\">ตลาดหุ้นซึ่งมี Dell Technologies</a> เป็นผู้ถือหุ้นใหญ่</p>\n<p>ทั้ง Sophos และ Secureworks มีผลิตภัณฑ์เด่นด้านการตรวจจับภัยคุกคามที่เกิดขึ้นทางไซเบอร์ (Managed Detection and Response - MDR และ Extended Detection and Response - XDR) ทำให้การรวมกิจการของสองบริษัท เป็นการเพิ่มความสามารถจุดเด่นของผลิตภัณฑ์มากขึ้น</p>\n<p>ที่มา: <a href=\"https://www.secureworks.com/about/press/sophos-to-acquire-secureworks\">Secureworks</a></p>\n<p><img alt=\"No Description\" src=\"https://www.blognone.com/sites/default/files/externals/74cfb0d3a60e09463f40fbd632498d18.png\" /></p>\n</div></div></div><div><div>Topics: </div><div><div><a href=\"/topics/sophos\">Sophos</a></div><div><a href=\"/topics/secureworks\">Secureworks</a></div><div><a href=\"/topics/cybersecurity\">Cybersecurity</a></div><div><a href=\"/topics/acquisition\">Acquisition</a></div><div><a href=\"/topics/dell-technologies\">Dell Technologies</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfea12a1042f29147b301f3202800a841ab15419527dce9f7af5ba2181962176","category":"Thai"}