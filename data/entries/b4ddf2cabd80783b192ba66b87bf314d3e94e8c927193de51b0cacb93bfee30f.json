{"title":"Google เปิดให้สมัครทดสอบใช้งานแชทบ็อท Bard แล้ว - เฉพาะอเมริกาและอังกฤษก่อน","link":"https://www.blognone.com/node/133107","date":1679415727000,"content":"<div><div><div><p>กูเกิลประกาศว่า <a href=\"https://www.blognone.com/node/132523\">Bard แชทบ็อท AI</a> แบบเดียวกับ ChatGPT ที่เปิดตัวไปเมื่อเดือนก่อน ตอนนี้เปิดให้ใช้งานแบบจำกัดแล้ว โดยสามารถสมัครเพื่อรอใช้งานได้ทาง <a href=\"http://bard.google.com/\">bard.google.com</a> แต่ตอนนี้จำกัดเฉพาะในอเมริกาและอังกฤษก่อน ส่วนประเทศอื่น กูเกิลบอกว่าจะตามมาในอนาคต</p>\n<p>กูเกิลบอกว่า Bard จะเข้ามาช่วยเพิ่มประสิทธิภาพการทำงาน ช่วยออกความคิดสร้างสรรค์ และเติมเต็มทุกข้อสงสัย ซึ่งหลังจาก Bard ได้ทดสอบการใช้งานแบบจำกัดมาแล้วระยะหนึ่ง ตอนนี้ก็ถึงเวลาที่ Bard จะเปิดให้ใช้งานกับผู้ใช้งานที่มีจำนวนมากขึ้นแล้ว</p>\n<p>ในหน้าการใช้งาน Bard ก็แสดงข้อความกำกับแบบเดียวกับแชทบ็อทค่ายอื่นว่า Bard อาจให้คำตอบที่ไม่ถูกต้องหรือเป็นข้อมูลที่ไม่เหมาะสม ซึ่งผลลัพธ์ที่ออกมานั้นไม่ได้สะท้อนจากมุมมองของกูเกิลเอง อย่างไรก็ตาม Bard ยังรองรับการช่วยออกไอเดียใหม่ ๆ ซึ่งสามารถกดเลือกรูปแบบที่ต้องการ และเชื่อมต่อไปยังเสิร์ชของกูเกิล เพื่อค้นหาข้อมูลต่อเนื่องได้อีกด้วย</p>\n<p>ที่มา: <a href=\"https://blog.google/technology/ai/try-bard/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/25b63f208cba95b235138b310711f77c.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatbot\">Chatbot</a></div><div><a href=\"/topics/bard\">Bard</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4ddf2cabd80783b192ba66b87bf314d3e94e8c927193de51b0cacb93bfee30f","category":"Thai"}