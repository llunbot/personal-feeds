{"title":"เปิดตัว Intel Arc B-Series \"Battlemage\" สถาปัตยกรรม Xe2 มี XeSS 2 เพิ่มเฟรมเรต","link":"https://www.blognone.com/node/143443","date":1733277550000,"content":"<div><div><div><p>อินเทลเปิดตัวจีพียู Intel Arc รุ่นที่สอง B-Series โค้ดเนม Battlemage โดยชุดแรกมี 2 รุ่นย่อยคือ Intel Arc B580 และ B570 เน้นจับตลาดเกมมิ่งที่ความละเอียด 1440p ที่เริ่มกลายเป็นกระแสหลักแทนที่ 1080p</p>\n<p>Intel Arc B-Series ใช้สถาปัตยกรรมจีพียู Xe2 ที่มี Ray Tracing Unit เวอร์ชันที่สอง ภาพรวมประสิทธิภาพมากขึ้น 70 ต่อคอร์ และประสิทธิภาพต่อวัตต์ดีขึ้น 50%, หากเทียบประสิทธิภาพการเล่นเกมของ B580 กับ A750 รุ่นก่อนหน้า ดีขึ้นเฉลี่ย 24% บนความละเอียด 1440p</p>\n<p><img alt=\"No Description\" src=\"https://www.blognone.com/sites/default/files/externals/bd6bc615ca435ecdb48aefc70e43f891.jpeg\" /><img alt=\"No Description\" src=\"https://www.blognone.com/sites/default/files/externals/f302fc509c71238ba8c29ee3eedf16e8.jpg\" /></p>\n<p>ของใหม่อีกอย่างของ B-Series คือ XeSS 2 ที่ตอนนี้รวมเอาเทคนิค 3 อย่างเข้ามาในชุด ได้แก่ การขยายภาพ Super Resolution (มีตั้งแต่ใน XeSS 1), การเพิ่มเฟรม Frame Generation และการลดความหน่วง Low Latency (สองอย่างหลังเป็นของใหม่) ผลที่ได้คือเกมระดับ AAA มีเฟรมเรตเพิ่มขึ้นสูงสุด 3.9 เท่า</p>\n<p><img alt=\"No Description\" src=\"https://www.blognone.com/sites/default/files/externals/abe1d0cd80c2171605dfa89753e09c6b.jpeg\" /></p>\n<p>ฟีเจอร์ใหม่อย่างอื่นคือ multi-format transcoders (MFX) 2 ตัว รองรับการเข้ารหัสและถอดรหัสวิดีโอได้ดีขึ้น ขยายไปรองรับรหัสวิดีโอใหม่ๆ อย่าง AV1, H.265 แบบ 4:2:2 10-bit, H.264, VP9</p>\n<ul>\n<li>Intel Arc B580 20 คอร์ แรม 12GB เริ่มวางขายวันที่ 13 ธันวาคมในราคา 249 ดอลลาร์</li>\n<li>Intel Arc B570 18 คอร์ แรม 10GB จะเริ่มวางขาย 16 มกราคม 2025 ราคา 219 ดอลลาร์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/2ebafc18cbbed093f94c0b36f094ce5a.jpeg\" /></p>\n<p>ในเอกสารของอินเทล วางเป้าหมายของ Intel Arc B-Series ให้มาสู้กับ GeForce GTX 4060 และ AMD Radeon RX 7600 ที่ระดับราคาใกล้เคียงกัน โดยชู \"ประสิทธิภาพต่อราคา\" ที่เหนือกว่า</p>\n<p><img alt=\"No Description\" src=\"https://www.blognone.com/sites/default/files/externals/f9df74680daea82e7e641a854affb98b.jpeg\" /></p>\n<p>ที่มา - <a href=\"https://www.intel.com/content/www/us/en/newsroom/news/intel-launches-arc-b-series-graphics-cards.html#gs.idhlt8\">Intel</a>, <a href=\"https://download.intel.com/newsroom/2024/client-computing/Intel-Arc-B580-B570-Media-Deck.pdf\">Intel (PDF)</a></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c75b46cc8b9d73c0dbf3cae24707f0d04b24e014d8a4e47cefaeec25c6bf908d","category":"Thai"}