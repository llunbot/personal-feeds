{"title":"ปัญหาโฆษณาปลอมใน Facebook ระบาดทั่วโลก แหล่งที่มาจากแก๊งในเอเชียตะวันออกเฉียงใต้","link":"https://www.blognone.com/node/146452","date":1747464760000,"content":"<span>ปัญหาโฆษณาปลอมใน Facebook ระบาดทั่วโลก แหล่งที่มาจากแก๊งในเอเชียตะวันออกเฉียงใต้</span>\n\n  <div>\n    <div>Body</div>\n              <div><p>Wall Street Journal มีบทความเล่าปัญหา \"โฆษณาปลอมตัวเป็นธุรกิจ\" ใน Facebook และ Instagram โดยมีแหล่งที่มาสำคัญจากเครือข่ายอาชญากรรมในเอเชียตะวันออกเฉียงใต้</p>\n<p>คนไทยคงคุ้นเคยกับโฆษณาเพจปลอมเป็นธุรกิจจริง เช่น เพจโรงแรมที่มีตัวตนอยู่ตรง แต่สร้างขึ้นโดยบุคคลอื่นเพื่อหลอกให้โอนเงินค่าจองโรงแรม ปัญหานี้ไม่ได้มีเฉพาะในไทย</p>\n<p>ตัวอย่างคือร้านขายของลดราคา Half-Off Wholesale ในเมืองแอตแลนตา มีโฆษณาชวนให้ซื้อของราคาถูก แต่เมื่อลูกค้าจ่ายเงินไปแล้วไม่เคยได้ของเลย ร้านได้รับโทรศัพท์ไปด่าอยู่ตลอดเวลา ซึ่งเจ้าของร้านยืนยันว่าไม่เคยขายของออนไลน์ ลูกค้าโดนหลอกแล้ว และร้านเคยร้องเรียนไปยัง Meta เช่นกัน แต่ปัญหาไม่เคยถูกแก้ไข</p>\n<p>ปัญหานี้เป็นสิ่งที่หน่วยงานภาครัฐทั่วโลกกังวล เพราะโฆษณาหลอกลวงจำนวนมากมาจากโซเชียลของ Meta และบริษัทไม่พยายามแก้ไข Wall Street Journal อ้างข้อมูลจากพนักงานทั้งอดีตและปัจจุบันของ Meta บอกว่าบริษัทไม่มีแรงจูงใจป้องกัน เพราะโฆษณาเหล่านี้ช่วยสร้างรายได้เข้าบริษัท</p>\n<p>Wall Street Journal บอกว่าเห็นเอกสารภายในของ Meta พบว่าการแบนบัญชีผู้ลงโฆษณาจะต้องได้รับการเตือนจากแพลตฟอร์มมากถึง 8-32 ครั้ง หากโฆษณาชิ้นนั้นได้รับการแจ้งจากพนักงาน Meta โดยตรง ระดับการเตือนจะลดลงเหลือ 4-16 ครั้ง</p>\n<p>โฆษกของ Meta ชี้แจงว่าโฆษรา scam มีความซับซ้อนกว่าเดิมมาก และบริษัทก็พยายามเต็มที่ในการแก้ไขปัญหาด้วยวิธีการต่างๆ เช่น ทดสอบการจดจำใบหน้า เพิ่มการแจ้งเตือนผู้ใช้ และจับมือกับธนาคาร-บริษัทโทรคมนาคมเพื่อแลกเปลี่ยนข้อมูล เป็นต้น</p>\n<p>ที่มา - <a href=\"https://www.wsj.com/tech/meta-fraud-facebook-instagram-813363c8\">Wall Street Journal</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Sat, 05/17/2025 - 13:52</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"70ce70566864291c54d906684077f1993465cb1f3277fa7029e79ed62d09c4d5","category":"Thai"}