{"title":"Cloudflare เปิดบริการล็อกไอพีเชื่อมต่อไปยังเซิร์ฟเวอร์ต้นทาง","link":"https://www.blognone.com/node/132992","date":1678725089000,"content":"<div><div><div><p>Cloudflare เพิ่มฟีเจอร์ Aegis บริการล็อกไอพีต้นทาง (source IP) จาก Cloudflare ทำให้เซิร์ฟเวอร์แอปพลิเคชั่นสามารถล็อกไอพีที่เชื่อมต่อเข้ามาได้โดยง่าย ในกรณีที่คนร้ายพยายามข้ามไฟร์วอลล์ใน Cloudflare แล้วเชื่อมต่อหาแอปพลิเคชั่นโดยตรง</p>\n<p>ก่อนหน้านี้ Cloudflare มีตัวเลือก ยืนยันว่าการเชื่อมต่อมาจาก Cloudflare จริง คือการตรวจสอบ mTLS และการเปิดท่อเชื่อมต่อจากภายในองค์กรด้วย Cloudflare Tunnel แต่องค์กรขนาดใหญ่ก็คอนฟิกบริการเหล่านี้ได้ยาก Cloudflare Aegis จะทำให้ล็อกได้ว่าการเชื่อมต่อจาก Cloudflare ไปยังองค์กรนั้นใช้หมายเลขไอพีต้นทางไม่กี่หมายเลข และหลายองค์กรก็อาศัยการล็อกหมายเลขไอพีต้นทางกันอยู่แล้ว</p>\n<p>บริการนี้มีผลกับบริการอื่นๆ นอกเหนือจาก CDN ด้วย เช่น Workers สามารถเชื่อมต่อกลับเซิร์ฟเวอร์ต้นทางด้วยไอพีของ Aegis เช่นเดียวกัน</p>\n<p>ท่าทีของ Cloudflare นั้นสนับสนุนให้คอนฟิก mTLS ขึ้นมาใช้งานมากกว่า แต่การล็อกด้วยหมายเลขไอพีก็เป็นทางออกชั่วคราวที่ลดการโจมตีได้จริง ตอนนี้ Aegis เปิดให้กับลูกค้ากลุ่ม Early Access for Enterprise เท่านั้น</p>\n<p>ที่มา - <a href=\"https://blog.cloudflare.com/cloudflare-aegis/\">Cloudflare</a></p>\n<p><img src=\"https://blog.cloudflare.com/content/images/2023/03/image3-15.png\" alt /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"1816f80e640b715b411251c448b5c1902a746a8a1c8d64bb8471f4","category":"Thai"}