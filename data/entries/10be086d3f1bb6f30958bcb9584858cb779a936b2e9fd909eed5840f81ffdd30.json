{"title":"Google Cloud เปิดตัว Imagen 2 - AI สร้างรูปภาพจากข้อความเวอร์ชันอัพเกรด ทำงานบน Vertex AI","link":"https://www.blognone.com/node/137232","date":1702556007000,"content":"<div><div><div><p>Google Cloud ประกาศอัพเกรดเครื่องมือสร้างรูปภาพจากข้อความ (Text-to-Image) <strong>Imagen 2</strong> ซึ่งพัฒนาจาก<a href=\"https://www.blognone.com/node/128653\">รุ่นก่อนหน้านี้</a> โดยตอนนี้สามารถใช้งานได้ทั่วไปแล้วสำหรับลูกค้า Vertex AI ที่อยู่ในลิสต์ให้ใช้งาน</p>\n<p>Imagen 2 ถูกพัฒนาด้วยเทคโนโลยีจาก Google DeepMind มีจุดเด่นจากเวอร์ชันก่อนหน้านอกจากคุณภาพของรูปภาพที่ดีขึ้น ยังรองรับการสร้างรูปภาพสำหรับการใช้งานบางประเภท เช่น การสร้างโลโก้สินค้า การนำภาพโลโก้ติดเป็นฉลากบนสินค้า หรืองานรูปภาพที่ต้องการตัวหนังสือระบุตำแหน่งในภาษาต่าง ๆ นอกจากนี้ยังรองรับการทำความเข้าใจรูปภาพ และให้ผลลัพธ์เป็นรายละเอียดของสิ่งที่ Imagen 2 เห็นในรูปภาพอีกด้วย</p>\n<p>รูปของ Imagen 2 จะใส่ลายน้ำเพื่อยืนยันว่าเป็นภาพที่ไม่ได้สร้างโดยมนุษย์ด้วยระบบ <a href=\"https://www.blognone.com/node/135504\">Synth ID</a> ที่ Google DeepMind เปิดตัวไปก่อนหน้านี้</p>\n<p>กูเกิลระบุรายชื่อลูกค้าที่ทดสอบใช้งาน Imagen API มาแล้วก่อนหน้านี้ อาทิ Snap, Shutterstock และ Canva</p>\n<p>ที่มา: <a href=\"https://cloud.google.com/blog/products/ai-machine-learning/imagen-2-on-vertex-ai-is-now-generally-available\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/29c09b2900c03c75eabd15b5442e113a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/61727b4ae841cdbd6778dac8eba37862.png\" /><em>ตัวอย่างการสร้างรูปภาพ ที่ระบุข้อความบนวัตถุ</em></p>\n<p><img alt=\"No Description\" src=\"https://www.blognone.com/sites/default/files/externals/455e58ff2ad2252f18a646615f19f0a6.png\" /><em>Imagen 2 สามารถสร้างรูปภาพที่ลงรายละเอียดได้ดีขึ้น</em></p>\n<p><img alt=\"No Description\" src=\"https://www.blognone.com/sites/default/files/externals/57de57054dab750ba69e27af925640e1.png\" /><em>รองรับการใส่ prompt สำหรับการออกแบบโลโก้</em></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/deepmind\">DeepMind</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10be086d3f1bb6f30958bcb9584858cb779a936b2e9fd909eed5840f81ffdd30","category":"Thai"}