{"title":"Docker ปิดบริการ Free Team บังคับต้องจ่ายเงิน, ยังให้ซอฟต์แวร์โอเพนซอร์สใช้ฟรี","link":"https://www.blognone.com/node/133068","date":1679182592000,"content":"<div><div><div><p>บริษัท Docker ประกาศปิดบริการ Docker Free Team ซึ่งเป็นบริการสร้างอิมเมจสำหรับองค์กร เวอร์ชันใช้งานฟรี โดยแจ้งให้อัพเกรดเป็น Docker Team เวอร์ชันเสียเงิน (300 ดอลลาร์/ปี) ภายใน 30 วัน ไม่อย่างนั้นข้อมูลจะถูกลบ</p>\n<p>ประกาศนี้สร้างความแตกตื่นในชุมชนโอเพนซอร์ส เพราะมีซอฟต์แวร์โอเพนซอร์สหลายตัวที่ใช้ Docker Free Team เพื่อสร้างอิมเมจให้บริการแก่คนทั่วไป และจะเกิดผลกระทบต่อเนื่องเป็นวงกว้างหากอิมเมจเดิมหายไป ทำให้บริษัท Docker ถูกวิจารณ์อย่างหนักจากเรื่องนี้</p>\n<p>Docker ต้องออกมาขอโทษที่สื่อสารให้เข้าใจผิด เพราะตั้งใจบอกว่าอิมเมจจะถูกลบเฉพาะที่เป็น private repository เท่านั้น หากอิมเมจเป็น public repository ตัวไฟล์จะยังอยู่เหมือนเดิม (เว้นแต่เจ้าของโครงการลบเอง) ส่วนตัวบริการสร้างอิมเมจ Free Team แม้จะถูกปิดถาวร แต่ถ้าเป็นโครงการโอเพนซอร์สยังสามารถสมัครเข้าโครงการ <a href=\"https://www.docker.com/blog/docker-sponsored-open-source-program-has-a-new-look/\">Docker-Sponsored Open Source (DSOS)</a> ซึ่งให้ใช้สร้างอิมเมจได้ฟรีเช่นกัน</p>\n<p>ที่มา - <a href=\"https://www.docker.com/blog/we-apologize-we-did-a-terrible-job-announcing-the-end-of-docker-free-teams/\">Docker</a>, <a href=\"https://www.theregister.com/2023/03/17/docker_free_teams_plan/\">The Register</a>, <a href=\"https://www.infoworld.com/article/3690890/docker-sunsets-free-team-subscriptions-roiling-open-source-projects.html\">InfoWorld</a></p>\n<p><img alt=\"No Description\" src=\"https://www.blognone.com/sites/default/files/externals/2ce0215b9a20f0ee42b4c1068a471163.jpg\" /></p>\n</div></div></div><div><div>Topics: </div><div><div><a href=\"/topics/docker\">Docker</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb81226dae877b0b2763b39b5fab43388c9df255f271c111b078a604684cf049","category":"Thai"}