{"title":"LINE MAN Wongnai เผยปี 2024 โตกว่าตลาด ขึ้นเบอร์ 1 แง่จำนวนธุรกรรมทั้งปี","link":"https://www.blognone.com/node/143638","date":1734088163000,"content":"<div><div><div><p><strong>LINE MAN Wongnai</strong> เผยภาพรวมตลาดฟู้ดเดลิเวอรีปี 2024 โตต่อเนื่องที่ 7% มูลค่า 1.2 แสนล้านบาทจากการอ้างอิง <strong>Google TH SEA eConomy 2024</strong> ในขณะที่ LINE MAN เติบโตสูงกว่าตลาดที่ 35%</p>\n<p>ภาพรวมปี 2024 LINE MAN มีผู้ใช้กว่า 10 ล้านรายต่อเดือน ร้านค้าพาร์ทเนอร์กว่า 5 แสนร้าน และไรเดอร์กว่า 1 แสนรายต่อเดือน ทำให้เป็นผู้นำแพลตฟอร์มฟู้ดเดลิเวอรี ในแง่ของจำนวนธุรกรรมทั้งปี</p>\n<p><img alt=\"alt=&quot;LINE MAN ปี 2024&quot;\" src=\"https://www.blognone.com/sites/default/files/externals/c0649d23726fbf37a48ab3bf4e32c9d9.jpeg\" /></p>\n<p>ด้าน<strong>ฟู้ดเดลิเวอรี</strong>มีฟีเจอร์ใหม่เพิ่มขึ้นจำนวนมาก เพราะมีผู้ใช้งานมากที่สุดในบรรดาทุกบริการ เช่น <strong>ฟีเจอร์ตัวเลือกการจัดส่ง</strong>ที่มี 3 ตัวเลือก ได้แก่:</p>\n<ul>\n<li>Direct-to-You ส่งตรงทันใจ</li>\n<li>Normal ส่งปกติ</li>\n<li>Low-cost ส่งถูก</li>\n</ul>\n<p>หลังจากที่เปิดให้ใช้งานครึ่งปี พบว่า 25% ของออร์เดอร์เลือกจัดส่งแบบ Direct-to-you หรือ Low-cost โดยผู้ใช้งานในเมืองใหญ่เลือกส่งตรงทันใจ ขณะที่คนในเมืองเล็กเลือกส่งถูก เพราะรอได้ ไม่รีบ</p>\n<p>ส่วนอีกฟีเจอร์ใหม่อย่าง <strong>Multiple Pick-up</strong> ที่สั่งอาหารได้จากมากกว่า 1 ร้านต่อ 1 ออร์เดอร์ หรือใช้ข้ามระหว่าง Food และ Mart ได้ พบว่า 50% ของผู้ใช้เคยใช้ฟีเจอร์สั่งร้านที่ 2 ระหว่างทาง</p>\n<p><img alt=\"alt=&quot;Multiple Pick-up&quot;\" src=\"https://www.blognone.com/sites/default/files/externals/066f5f11345bc499078e215422337307.jpeg\" /></p>\n<p>ในขณะที่การลดปัญหาสิ่งแวดล้อม LINE MAN Wongnai ยังจัดการอย่างเป็นระบบ ผ่านฟีเจอร์<strong>ไม่รับเครื่องปรุง</strong> ที่ลดซองเครื่องปรุงไปกว่า 20 ล้านชิ้นภายใน 2 เดือน และตั้งเป้าลดขยะพลาสติก 4.2 พันตันต่อปี</p>\n<p><strong>ยอด ชินสุภัคกุล ประธานเจ้าหน้าที่บริหาร LINE MAN Wongnai</strong> บอกว่า ปี 2024 คือปีแห่งความจริง แม้ว่าตลาดจะโตขึ้นเรื่อยๆ ไม่ได้เหวี่ยงตามปัจจัยภายนอก แต่ก็เริ่มเห็นถึงการเปลี่ยนแปลง จากผู้เล่น 5-6 ราย กลายเป็นผู้เล่นรายใหญ่หลักๆ 2-3 ราย ส่วนในปีหน้าจะเห็นถึงความชัดเจนที่มากขึ้นกว่าเดิม</p>\n<p>ด้านการพัฒนาฟีเจอร์ ต้องอิงตาม pain point ของผู้ใช้งานเป็นหลัก แม้การแก้ pain point บางครั้งอาจไม่ได้ทำออกมาเป็นฟีเจอร์ที่ลูกค้าจะเห็นชัดๆ ก็ตาม เพราะยังมีสิ่งที่ LINE MAN Wongnai ต้องพัฒนาอีกหลายอย่าง เช่น การพัฒนา cooking time prediction ต้องใช้วิศวกรกว่าสิบคน และ operation ที่ดีของร้าน ทำให้ LINE MAN ต้องทำงานร่วมกับร้านอาหาร อาจจะมีการติดตั้งฮาร์ดแวร์เพิ่มเติม เพื่อเก็บข้อมูลการทำอาหาร ถ้ามีข้อมูลมากขึ้นเรื่อยๆ ก็จะ predict ได้ดีขึ้น</p>\n<p>ส่วนปีหน้าจะเน้นฟีเจอร์ที่เกี่ยวกับ growth, efficiency, logistic, และ payment ซึ่งเป็นการต่อยอดจาก LINE PAY Wallet ที่อยากให้ผู้ใช้งานหันมาใช้เยอะขึ้น เพราะมีผลประโยชน์ที่คืนไปให้ลูกค้า ในรูปแบบ cash back, คูปอง และ cost of fund ที่ถูกกว่าบัตรเครดิต</p>\n<p><em>Disclaimer - LINE MAN Wongnai เป็นบริษัทแม่ของ Blognone</em></p>\n<p><img alt=\"alt=&quot;ยอด ชินสุภัคกุล&quot;\" src=\"https://www.blognone.com/sites/default/files/externals/8678043864e2e5906410e171ac8de58d.jpeg\" /></p>\n</div></div></div><div><div>Topics: </div><div><div><a href=\"/topics/line-man-wongnai\">LINE MAN Wongnai</a></div><div><a href=\"/topics/line-man\">LINE MAN</a></div><div><a href=\"/topics/delivery\">Delivery</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ea70d0c459c3dfcb5305039abc0c5a9cd9a0043ef03f3a80ddd61d73eaee5f2","category":"Thai"}