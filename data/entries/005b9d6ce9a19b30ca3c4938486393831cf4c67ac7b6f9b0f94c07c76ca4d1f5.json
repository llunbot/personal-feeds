{"title":"บริษัทออกแบบชิป AI ในเกาหลีใต้ ประกาศแผนควบรวมกิจการ เพิ่มการแข่งขันในตลาดโลก","link":"https://www.blognone.com/node/140362","date":1718281081000,"content":"<div><div><div><p>บริษัทออกแบบชิปที่ไม่มีโรงงานหรือ Fabless สองบริษัทในเกาหลีใต้ได้แก่ Sapeon และ Rebellions ประกาศแผนควบรวมกิจการ โดยทั้งสองบริษัทต่างเน้นที่การพัฒนาชิปประมวลผลสำหรับงาน AI</p>\n<p>ทั้งสองบริษัทผู้ออกแบบชิปนี้ต่างมีนักลงทุนรายสำคัญเป็นบริษัทใหญ่ในเกาหลีใต้ โดย Sapeon มี SK Telecom และ SK Hynix ส่วน Rebellions มี KT</p>\n<p>ความท้าทายของบริษัทออกแบบชิป AI ในเกาหลีใต้ คือการแข่งขันกับตลาดใหญ่ในโลก ซึ่งปัจจุบัน NVIDIA ครองส่วนแบ่งมากกว่า 97% แต่สินค้ายังคงไม่พอต่อความต้องการทำให้มีราคาเพิ่มสูงขึ้น จึงเป็นโอกาสของบริษัทออกแบบชิปรายอื่น ที่จะรองรับความต้องการนี้ จึงนำมาสู่การควบรวมกิจการเพื่อเพิ่มประสิทธิภาพ</p>\n<p>รายละเอียดของดีลว่าบริษัทที่ควบรวม ใครจะถือหุ้นเท่าใดยังไม่มีข้อสรุป โดยตอนนี้อยู่ในขั้นตอนการตรวจสอบข้อมูลแต่ละฝ่ายหรือ Due Diligence ซึ่งทั้งสองบริษัทมีพนักงานรวมกันประมาณ 230 คน</p>\n<p>ประวัติย่อของสองบริษัท Sapeon ก่อตั้งในปี 2016 และแยกตัวออกมาเป็นบริษัทจาก SK Telecom ในปี 2022 เน้นพัฒนาชิป NPU และซอฟต์แวร์ full-stack สินค้าล่าสุดคือชิป X330 NPU 7 นาโนเมตร สำหรับใช้ในรถยนต์ ส่วน Rebellions มีสินค้าทั้งชิป Rebel ผลิตด้วยเทคโนโลยี 4 นาโนเมตรของซัมซุง และมีใช้งานในหน่วยความจำ HBM3E ของซัมซุง และชิป Atom สำหรับงานศูนย์ข้อมูล รองรับโมเดลระดับ 7B พารามิเตอร์</p>\n<p>ที่มา: <a href=\"https://techcrunch.com/2024/06/12/fabless-ai-chip-makers-rebellions-and-sapeon-to-merge-as-competition-heats-up-in-global-ai-hardware-industry/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c19371d899e5254c11b2cd90b53969af.jpeg\" /></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div><div><a href=\"/topics/merging\">Merging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"005b9d6ce9a19b30ca3c4938486393831cf4c67ac7b6f9b0f94c07c76ca4d1f5","category":"Thai"}