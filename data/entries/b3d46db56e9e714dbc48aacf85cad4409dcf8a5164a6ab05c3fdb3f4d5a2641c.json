{"title":"Spotify ออกคำแถลงประเด็น EC สั่งปรับ Apple บอกเป็นการยืนยันว่าสิ่งที่เกิดขึ้นผิดกฎหมาย","link":"https://www.blognone.com/node/138531","date":1709572740000,"content":"<div><div><div><p>Spotify ออกคำแถลงหลังจากคณะกรรมการยุโรป (EC) <a href=\"https://www.blognone.com/node/138530\">ออกคำสั่งปรับแอปเปิล</a> 1,800 ล้านยูโรในประเด็นมีพฤติกรรมผูกขาดการค้าผ่านระเบียบใน App Store โดยบอกว่าคำตัดสินของ EC ทำให้ได้ข้อสรุปชัดเจน ว่าการที่แอปเปิลจำกัดวิธีสื่อสารต่อลูกค้าในแอป ผิดกฎหมายยุโรป และคำตัดสินนี้ยังส่งสัญญาณเตือนต่อบริษัทเทคโนโลยีรายใหญ่ ว่าไม่มีใครสามารถควบคุมตลาดสำหรับลูกค้าได้</p>\n<p>Spotify ถือเป็นคู่กรณีหลักในคำร้องเรียนต่อ EC ที่นำมาสู่คำสั่งปรับเงินนี้ โดยได้นำเรื่อง<a href=\"https://www.blognone.com/node/108639\">ร้องเรียนตั้งแต่ปี 2019</a> ในแถลงนี้บริษัทยังบอกว่าคำตัดสินของ EC นั้น คือหลักการพื้นฐานของคำว่าตลาดเสรี ที่ผู้บริโภคควรรู้ว่ามีทางเลือกใดบ้างในการจ่ายเงินและวิธีการ ไม่ใช่ให้แอปเปิลเป็นคนกำหนดสิ่งเหล่านี้</p>\n<p>สุดท้าย Spotify บอกว่า คำตัดสินของ EC นี้ถือเป็นกรณีที่สำคัญ เพราะแอปเปิลยังมีพฤติกรรมและแนวทางแบบนี้ในตลาดภูมิภาคอื่น ซึ่งบริษัทจะหาแนวทางร้องเรียนต่อไป</p>\n<p>ที่มา: <a href=\"https://newsroom.spotify.com/2024-03-04/the-european-commission-confirms-apples-anti-competitive-behavior-is-illegal-and-harms-consumers/\">Spotify</a></p>\n<p><img alt=\"No Description\" src=\"https://www.blognone.com/sites/default/files/externals/5261fc64cb703cee74b0fadc10f5868a.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/apple\">Apple</a></div><div><a href=\"/topics/music-streaming\">Music Streaming</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3d46db56e9e714dbc48aacf85cad4409dcf8a5164a6ab05c3fdb3f4d5a2641c","category":"Thai"}