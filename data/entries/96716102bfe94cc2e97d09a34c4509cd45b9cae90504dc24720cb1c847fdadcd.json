{"title":"MrBeast อัปโหลดวิดีโอลง X แล้ว บอกเพื่อทดสอบส่วนแบ่งรายได้บนแพลตฟอร์ม","link":"https://www.blognone.com/node/137699","date":1705470919000,"content":"<div><div><div><p>MrBeast ยูทูบเบอร์ชื่อดัง ได้<a href=\"https://twitter.com/MrBeast/status/1747044525116108854\">อัปโหลด</a>คลิปรายการของเขาลงใน X เป็นครั้งแรก โดยเลือกคลิป $1 Car vs $100,000,000 Car ที่เคย<a href=\"https://www.youtube.com/watch?v=KrLj6nc516A\">ลง YouTube</a> แล้วมาลงซ้ำ ซึ่งเขาบอกว่าเพื่อตอบคำถามว่าเขาสามารถทำเงินส่วนแบ่งโฆษณาจากการลงวิดีโอใน X ได้มากแค่ไหน จึงทดลองดู และจะแชร์ตัวเลขให้ดูในสัปดาห์หน้า</p>\n<p>ก่อนหน้านี้ Elon Musk เจ้าของ X ได้<a href=\"https://www.blognone.com/node/137447\">โพสต์เชิญชวน</a>ให้ Jimmy Donaldson หรือ MrBeast อัปโหลดวิดีโอลงใน X ด้วย แต่ตอนนั้น MrBeast บอกว่าต้นทุนการผลิตวิดีโอต่อคลิปของเขาสูง และส่วนแบ่งรายได้บน X ไม่น่าจะคุ้ม อย่างไรก็ตามเนื่องจาก Musk และ Donaldson มีความสนิทสนมกันเป็นส่วนตัว จึงเป็นไปได้ที่เขาจะลองทดสอบดูนั่นเอง</p>\n<p>X พยายามผลักดันโครงการจ่ายเงินส่วนแบ่งโฆษณาให้กับครีเอเตอร์ และล่าสุดก็พยายามผลักดันคอนเทนต์วิดีโอด้วยรายการที่มีเฉพาะบน X ด้วย</p>\n<p>ที่มา: <a href=\"https://www.businessinsider.com/mrbeast-first-video-x-test-elon-musk-ad-revenue-scheme-2024-1\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/850f2aed32c2f3349c29e16d421db68c.png\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/digital-content\">Digital Content</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96716102bfe94cc2e97d09a34c4509cd45b9cae90504dc24720cb1c847fdadcd","category":"Thai"}