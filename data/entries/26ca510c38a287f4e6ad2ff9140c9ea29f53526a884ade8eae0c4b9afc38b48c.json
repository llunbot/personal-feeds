{"title":"Universal Music Group ประกาศถอดเพลงทั้งหมดออกจาก TikTok หลังไม่สามารถเจรจาผลประโยชน์ใหม่ได้","link":"https://www.blognone.com/node/137995","date":1706802417000,"content":"<div><div><div><p>Universal Music Group (UMG) หนึ่งในค่ายเพลงรายใหญ่ของโลก ประกาศเริ่มถอดเพลงของค่ายออกจากแคตตาล็อกคลังเพลงใน TikTok โดยให้เหตุผลว่าบริษัทไม่ได้สามารถบรรลุข้อตกลงส่วนแบ่งลิขสิทธิ์ใหม่ได้ หลังจากสัญญาฉบับเดิมสิ้นสุดลงเมื่อวันที่ 31 มกราคมที่ผ่านมา</p>\n<p>ผลกระทบที่จะเกิดขึ้นจากนี้ คือเพลงของศิลปินดังจำนวนมากภายใต้ UMG จะไม่แสดงผลใน TikTok ซึ่งรวมทั้ง Taylor Swift, Drake และ Olivia Rodrigo ตลอดจนค่ายเพลงในไทยที่มี UMG ดูแลลิขสิทธิ์</p>\n<p>UMG ยังออกจดหมายเปิดผนึกพูดถึงปัญหาหลายอย่างของ TikTok เช่น ส่วนแบ่งที่น้อยมาก ขณะที่แพลตฟอร์มได้อิทธิพลจากการมีเพลงในแพลตฟอร์ม, การไม่จัดการปัญหาเพลงที่ถูกสร้างด้วย AI จากเพลงลิขสิทธิ์ และปัญหาการบุลลี่หรือปฏิบัติต่อผู้ใช้งานที่ไม่เหมาะสม ไม่ให้เกียรติต่อศิลปิน ซึ่งจากปัญหาที่กล่าวมา TikTok ยังให้ข้อเสนอในสัญญาฉบับใหม่ด้วยส่วนแบ่งที่น้อยลงกว่าเดิมอีก ขณะที่แพลตฟอร์มเติบโตมากขึ้น จึงมองว่าไม่สมเหตุสมผล</p>\n<p>ด้าน TikTok ก็ชี้แจงกลับในประเด็นนี้ว่าบริษัทเสียใจและผิดหวัง ต่อการตัดสินใจของ UMG ซึ่งกระทบต่อผลประโยชน์ของศิลปินและผู้แต่งเพลง ขณะที่ UMG ก็พยายามนำเสนอข้อมูลที่เป็นเท็จ ซึ่งเรื่องจริงคือ UMG เลือกทิ้งแพลตฟอร์มที่มีผู้ใช้งานนับพันล้านคน และสามารถประชาสัมพันธ์สร้างกระแสเพลงกับศิลปินได้ฟรี TikTok ย้ำว่าบริษัททำข้อตกลงโดยให้ผลประโยชน์ศิลปินมาเป็นอันดับแรก และทำเช่นนี้กับทุกค่ายเพลง</p>\n<p>ที่มา: <a href=\"https://www.theverge.com/2024/2/1/24057839/umg-pulls-tiktok-music-ai-contract-dispute\">The Verge</a>, <a href=\"https://www.universalmusic.com/an-open-letter-to-the-artist-and-songwriter-community-why-we-must-call-time-out-on-tiktok/\">Universal Music Group</a>, <a href=\"https://newsroom.tiktok.com/en-us/tiktok-statement-in-response-to-universal-music-group\">TikTok</a></p>\n<p><img src=\"https://www.blognone.com/sites/default/files/externals/2e55435fc8552d545aca9584b95426ad.jpg\" /></p>\n</div></div></div><div><div>Topics: </div><div><div><a href=\"/topics/universal-music\">Universal Music</a></div><div><a href=\"/topics/music\">Music</a></div><div><a href=\"/topics/tiktok\">TikTok</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26ca510c38a287f4e6ad2ff9140c9ea29f53526a884ade8eae0c4b9afc38b48c","category":"Thai"}