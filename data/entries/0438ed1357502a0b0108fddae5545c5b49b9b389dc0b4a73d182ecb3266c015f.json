{"title":"Amazon เปิดตัว Redshift Serverless บริการ Data Warehouse คิดตามจำนวนการใช้งาน","link":"https://www.blognone.com/node/126159","date":1638763904000,"content":"<div><div><div><p>นับจากการเปิดตัว AWS Lambda ในปี 2014 เราก็เห็น AWS ทยอยปรับบริการเดิมของตัวเองจากการเช่าเครื่องตามระยะเวลา มาเป็นการจ่ายตามการใช้งานรายครั้ง (Serverless) มากขึ้นเรื่อยๆ (<a href=\"https://www.blognone.com/node/110802\">ตัวก่อนหน้านี้คือฐานข้อมูล Aurora Serverless</a>)</p>\n<p>ปี 2021 เป็นคิวของ Amazon Redshift บริการ data warehouse ที่ออกเวอร์ชัน Serverless แล้ว ใช้ชื่อตรงไปตรงมาว่า Amazon Redshift Serverless</p>\n<p>Amazon Redshift Serverless มีฟีเจอร์เหมือนกับ Redshift รุ่นปกติทุกประการ เปลี่ยนแค่วิธีคิดเงิน โดยนับหน่วยการใช้งานเป็น Redshift Processing Units (RPU) ในราคา 0.45 ดอลลาร์ต่อชั่วโมง (นับหน่วยย่อยเป็นวินาทีตามการรันจริง เริ่มขั้นต่ำ 60 วินาที) ยังไม่รวมค่าสตอเรจที่คิดแยกต่างหาก</p>\n<p>AWS บอกว่าการเปลี่ยนโมเดลมาคิดเงินแบบ Serverless จะช่วยลูกค้าที่พยากรณ์โหลดงานได้ยาก มีระยะ idle ที่ไม่ต้องประมวลผลเป็นเวลานานๆ แต่เวลางานมาทีก็มีโหลดหนัก (spike) จะช่วยประหยัดค่าใช้จ่ายลงได้มาก</p>\n<p><img src=\"https://www.blognone.com/sites/default/files/externals/50f03f4a18f8af309ec60d804971cda2.jpg\" /></p>\n<p>ที่มา - <a href=\"https://aws.amazon.com/blogs/aws/introducing-amazon-redshift-serverless-run-analytics-at-any-scale-without-having-to-manage-infrastructure/\">AWS Blog</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/data-warehouse\">Data Warehouse</a></div><div><a href=\"/topics/cloud-computing\">Cloud Computing</a></div><div><a href=\"/topics/serverless\">Serverless</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0438ed1357502a0b0108fddae5545c5b49b9b389dc0b4a73d182ecb3266c015f","category":"Thai"}