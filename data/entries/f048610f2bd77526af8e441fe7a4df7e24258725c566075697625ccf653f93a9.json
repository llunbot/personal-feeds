{"title":"AIS เตรียมออกหุ้นกู้เพื่อความยั่งยืน ครั้งแรกในอุตสาหกรรมโทรคมนาคมไทย","link":"https://www.blognone.com/node/141954","date":1726039398000,"content":"<div><div><div><p>AIS เตรียมเสนอขาย ‘หุ้นกู้เพื่อความยั่งยืน’ เป็นครั้งแรกในอุตสาหกรรมโทรคมนาคมไทย รุ่นอายุ 4 ปี และ 7 ปี ให้แก่ประชาชนเป็นการทั่วไป</p>\n<p>คาดว่าเปิดจองซื้อระหว่างวันที่ 8 และ 11 – 12 พฤศจิกายน พ.ศ. 2567 อันดับความน่าเชื่อถือหุ้นกู้อยู่ที่ระดับ “AAA(tha)” (เครดิตพินิจแนวโน้มเป็นลบ) จาก ฟิทช์ เรทติ้งส์ (ประเทศไทย) จำกัด เมื่อวันที่ 4 กันยายน 2567</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/e9dc7cd5193f02aad80a0c71f07bc929.jpeg\" /></p>\n<p>หุ้นกู้มีกำหนดการชำระดอกเบี้ยทุก 6 เดือนตลอดอายุหุ้นกู้ ผู้ลงทุนทั่วไปจองซื้อขั้นต่ำ 100,000 บาท และทวีคูณครั้งละ 100,000 บาท โดยรายละเอียดอัตราดอกเบี้ยจะแจ้งให้ทราบอีกครั้ง โดยแต่งตั้ง 7 สถาบันการเงินชั้นนำเป็นผู้จัดการการจัดจำหน่ายหุ้นกู้ ได้แก่ ธ.กรุงเทพ ธ.กสิกรไทย ธ.กรุงไทย ธ.ไทยพาณิชย์ ธ.กรุงศรีอยุธยา ธ.ยูโอบี และ บล.เกียรตินาคินภัทร</p>\n<p>นายมนตรี คงเครือพันธุ์ หัวหน้าคณะผู้บริหารด้านการเงิน AIS กล่าวว่า “การออกหุ้นกู้เพื่อความยั่งยืนในครั้งนี้จะเป็นการเสริมความแข็งแกร่งและช่วยสร้างการเติบโตให้กับการดำเนินธุรกิจอย่างยั่งยืนของ AIS<br />\nบริษัทมั่นใจว่าหุ้นกู้ที่เสนอขายในครั้งนี้จะได้รับการตอบรับจากผู้ลงทุนที่เป็นประชาชนทั่วไปที่ต้องการลงทุนในบริษัทที่มีความมั่นคงที่สุดแห่งหนึ่งของประเทศ</p>\n<p>สำหรับการดำเนินงานของบริษัทในช่วงครึ่งปีแรกของปี 2567 มีรายได้จากการให้บริการหลักอยู่ที่ 79,665 ล้านบาท ปรับตัวเพิ่มขึ้นร้อยละ 18 เมื่อเทียบกับช่วงเดียวกันของปีก่อน<br />\nสำหรับช่วงที่ผ่านมาของ AIS</p>\n<ul>\n<li><strong>บริการโทรศัพท์เคลื่อนที่</strong> มีรายได้เพิ่มขึ้นร้อยละ 4.0 จากช่วงเดียวกันของปีก่อน</li>\n<li><strong>ธุรกิจอินเทอร์เน็ตความเร็วสูง</strong> ยังเติบโตอย่างแข็งแกร่งกว่าร้อยละ 159 จากช่วงเดียวกันของปีก่อนจากการรับรู้รายได้ TTTBB และการเติบโตไปยังพื้นที่ใหม่ๆ ร่วมกับการปรับตัวเพิ่มขึ้นของ ARPU จากกลยุทธ์ส่งเสริมการขายพ่วงบริการคอนเทนต์</li>\n<li><strong>บริการลูกค้าองค์กรและอื่น ๆ</strong> เติบโตขึ้นร้อยละ 33 เมื่อเทียบกับช่วงเดียวกันของปีก่อน จากการรับรู้รายได้ TTTBB และการเติบโตขึ้นของความต้องการบริการเชื่อมต่อสื่อสารดิจิทัลและคลาวด์</li>\n</ul>\n<p>AIS มีกำไรก่อนหักดอกเบี้ย ภาษีและค่าเสื่อมราคา (EBITDA) เติบโตร้อยละ 21 จากช่วงเดียวกันของปีก่อน จากการรับรู้ผลประกอบการของ TTTBB และการเติบโตของธุรกิจปกติโดยกำไรสุทธิในงวดครึ่งปีแรกของปี 2567 อยู่ที่ 17,028 ล้านบาท เติบโตร้อยละ 22 เมื่อเทียบกับช่วงเดียวกันปีก่อน ตามผลการดำเนินงานที่ดีขึ้นและการรับรู้ส่วนแบ่งกำไรจาก 3BBIF</p>\n<p>ทั้งนี้ บริษัทอยู่ระหว่างการยื่นแบบแสดงรายการข้อมูลการเสนอขายตราสารหนี้ และร่างหนังสือชี้ชวนต่อสำนักงาน ก.ล.ต. ซึ่งยังไม่มีผลใช้บังคับ สำหรับผู้ลงทุนที่สนใจจองซื้อหุ้นกู้เพื่อความยั่งยืนของ AIS</p>\n<p>สามารถศึกษารายละเอียดเพิ่มเติมได้จากแบบแสดงรายการข้อมูลการเสนอขายตราสารหนี้ และร่างหนังสือชี้ชวนที่ <a href=\"www.sec.or.th\">www.sec.or.th</a> หรือข้อมูลเพิ่มเติมที่ <a href=\"https://investor-th.ais.co.th/news.html/id/2510115/group/sustainable_finance\">https://investor-th.ais.co.th/news.html/id/2510115/group/sustainable_finance</a> หรือ สอบถามรายละเอียดเพิ่มเติมได้ที่ผู้จัดการการจัดจำหน่ายหุ้นกู้ทั้ง 7 แห่ง</p>\n<p>ที่มา: AIS</p>\n<p><img alt=\"alt=&quot;AIS&quot;\" src=\"https://www.blognone.com/sites/default/files/externals/1bb512b29402a02e6d31c6303e58e0cc.png\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/sustainability\">Sustainability</a></div><div><a href=\"/topics/telecom\">Telecom</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f048610f2bd77526af8e441fe7a4df7e24258725c566075697625ccf653f93a9","category":"Thai"}