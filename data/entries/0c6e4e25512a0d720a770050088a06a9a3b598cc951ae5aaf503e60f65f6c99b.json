{"title":"เกมสงคราม Company of Heroes กลับมาแล้ว ภาค 3 เตรียมวางขายปี 2022","link":"https://www.blognone.com/node/123705","date":1626245396000,"content":"<div><div><div><p>Company of Heroes เกม RTS สงครามโลกครั้งที่สองที่ขึ้นชื่อเรื่องความสมจริงของกราฟฟิก ระบบที่กำบัง และอาคารที่พังทลายได้ เปิดตัวภาค 3 แล้ว หลัง <a href=\"https://store.steampowered.com/app/231430/Company_of_Heroes_2/\">Company of Heroes 2</a> เปิดตัวตั้งแต่ปี 2013 ทิ้งช่วงไปนานถึง 8 ปี</p>\n<p>Company of Heroes 3 ปล่อย<a href=\"https://www.youtube.com/watch?v=F0nWPG_cFqY&amp;t=2s\">วิดีโอตัวอย่าง</a> และ<a href=\"https://www.youtube.com/watch?v=O6FOau5Mmvk&amp;t=112s\">วิดีโอเกมเพลย์ยาว 3 นาที</a>เมื่อวานนี้ เป็นตัวอย่างแคมเปญบุกประเทศอิตาลี และระบุว่าสมรภูมิแถบเมดิเตอร์เรเนียนจะเป็นธีมของภาคนี้ (ภาคแรกเป็นสมรภูมิภาคพื้นยุโรปตะวันตก ภาคสองโฟกัสสมรภูมิฝั่งยุโรปตะวันออก แถบรัสเซีย)</p>\n<p>ผู้เล่นสามารถ<a href=\"https://community.companyofheroes.com/\">ทดลองเล่นตัวเกมเวอร์ชั่น Pre-Alpha ได้แล้ววันนี้</a> ส่วนตัวเกมเวอร์ชั่นเต็ม เตรียมวางจำหน่ายในปี 2022</p>\n<p>ที่มา - <a href=\"https://kotaku.com/company-of-heroes-3-announced-1847286329\">Kotaku</a></p>\n<p><img src=\"https://www.blognone.com/sites/default/files/externals/863371cee161dc764372d5bab1f3605c.jpg\" /></p>\n</div></div></div><div><div>Topics: </div><div><div><a href=\"/topics/company-of-heroes\">Company of Heroes</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c6e4e25512a0d720a770050088a06a9a3b598cc951ae5aaf503e60f65f6c99b","category":"Thai"}