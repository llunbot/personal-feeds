{"title":"Mastercard ประกาศร่วมมือ Bitkub เปิดทางออกบัตรตัดเงินคริปโต","link":"https://www.blognone.com/node/125728","date":1636371242000,"content":"<div><div><div><p>Mastercard ประกาศความร่วมมือกับผู้ให้บริการแลกเปลี่ยนเงินคริปโต 3 บริษัท ได้แก่ Amber Group, Bitkub, และ CoinJar เปิดบริการบัตร Mastercard ที่จ่ายเงินเป็นเงินสกุลคริปโต ในประเทศที่ทั้งสามบริษัทให้บริการ ทำให้ตอนนี้บัตรเงินคริปโตของ Mastercard ครอบคลุมประเทศไทยผ่านทาง Bitkub</p>\n<p>บัตรคริปโตของ Mastercard <a href=\"https://www.blognone.com/node/121166\">เปิดตัวตั้งแต่ต้นปีที่ผ่านมา</a>  โดยร้านค้ายังคงรับเงินเป็นเงินสกุลดั้งเดิมตามปกติ ผู้ถือบัตรสามารถแปลงเงินคริปโตไปจ่ายได้ทันที</p>\n<p>การเปิดตัวครั้งนี้เป็นการเปิดตัวบริการของ Mastercard ที่ผู้ออกบัตร (บ้านเรามักเป็นธนาคาร) ไปเลือกใช้บริการมาออกบัตรอีกที โดยผู้ออกบัตรสามารถออกได้ทั้งบัตรเครดิต, บัตรเดบิต, และบัตรเติมเงิน ต้องรอดูต่อไปว่าหลังการประกาศครั้งนี้จะมีหน่วยงานใดออกบัตรมาให้บริการก่อน</p>\n<p>ที่มา - <a href=\"https://docs.google.com/document/d/1Y_iocDvONJy93y0hJjWiqOw-HZWKTilc/edit?usp=sharing&amp;ouid=112588131901043974701&amp;rtpof=true&amp;sd=true\">จดหมายข่าว Mastercard</a></p>\n<p><strong><img src=\"https://www.blognone.com/sites/default/files/externals/4174f88128221170f86606749a5b2c7b.jpg\" /></strong></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/bitkub\">Bitkub</a></div><div><a href=\"/topics/thailand\">Thailand</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"659a9627ab9f1910b0ef7ac9aedfce582e49c3aa0033f04b2dd1743a2216634d","category":"Thai"}