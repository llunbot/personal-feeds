{"title":"เลิกกั๊กแล้ว กูเกิลอัพเดต Pixel 8 และ 8a ใช้ Gemini Nano ได้เท่า Pixel 8 Pro, เพิ่มโหมดต่อจอใหญ่","link":"https://www.blognone.com/node/140325","date":1718160495000,"content":"<div><div><div><p>กูเกิลออก Pixel Feature Drop รอบเดือนมิถุนายน 2024 การเปลี่ยนแปลงสำคัญรอบนี้คือ <a href=\"https://www.blognone.com/node/138955\">เลิกกั๊กการรันโมเดล Gemini Nano เฉพาะ Pixel 8 Pro แล้ว</a> โดย Pixel 8 รุ่นปกติ และ <a href=\"https://www.blognone.com/node/139624\">Pixel 8a รุ่นราคาถูกที่เพิ่งวางขาย</a> จะสามารถรัน Gemini Nano แบบ on device กับเขาได้ด้วย (ทั้งสามรุ่นใช้ Tensor G3 เหมือนกันหมด) ตอนนี้ยังต้องเปิดใช้เองผ่านหน้า Developer Option</p>\n<p>การเลิกกั๊กทำให้ Pixel 8, 8 Pro, 8a สามารถใช้ฟีเจอร์สรุปเสียงเป็นข้อความจากแอพ Recorder กันได้ถ้วนหน้า และกูเกิลได้ปรับปรุงฟีเจอร์ transcription ให้ฉลาดขึ้น แยกแยะได้ว่าเสียงตรงนี้เป็นชื่อคน และสามารถส่งออก transcript เป็นไฟล์ text หรือขึ้น Google Docs ได้ทันที</p>\n<p><img alt=\"No Description\" src=\"https://www.blognone.com/sites/default/files/externals/6894a306cee22f241ecb40a2f297f296.jpeg\" /></p>\n<p>ฟีเจอร์ใหม่อย่างอื่นที่ไม่เกี่ยวกับ AI คือ</p>\n<ul>\n<li>Pixel 8, 8 Pro, 8a สามารถ<a href=\"https://www.blognone.com/node/138655\">ต่อภาพออกจอมอนิเตอร์ผ่านสาย USB-C</a> ได้แล้ว (ความหวัง Desktop Mode กลับมาอีกครั้ง)</li>\n<li><a href=\"https://www.blognone.com/node/139130\">Find My Device รองรับการทำงานแบบออฟไลน์</a> ทำงานได้แม้ปิดเครื่องหรือแบตหมด</li>\n<li>Pixel Camera เพิ่มฟีเจอร์ตรวจจับการหลับตา ทำงานกับโหมด HDR+ ได้แล้ว ใช้ได้กับ Pixel 6 ขึ้นไป</li>\n<li>Pixel Camera เปิดให้เลือกเลนส์ได้เอง ว่าจะใช้เลนส์ ultrawide, wide หรือ tele ใช้ได้กับ Pixel 6 Pro ขึ้นไป</li>\n<li>แอพโทรศัพท์ เพิ่มฟีเจอร์ Lookup ช่วยค้นหาว่าเบอร์แปลกที่โทรมาเป็นของใคร เช่น เป็นของบริษัทขนส่งสินค้าโทรมาแจ้งกำหนดส่งของ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/7b4b37cd083b4edc465d6f80315ca77c.jpeg\" /></p>\n<p>ที่มา - <a href=\"https://blog.google/products/pixel/pixel-feature-drop-june-2024/\">Google</a></p>\n</div></div></div><div><div>Topics: </div><div><div><a href=\"/topics/google-pixel-8\">Google Pixel 8</a></div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3dfcf5c0eaf54396a47cd490ef6b5dc6647c6ba9974d12ad1d6d6603303d55a2","category":"Thai"}