{"title":"Visions of Mana ภาคหลักของซีรีส์ Mana ภาคใหม่ในรอบ 15 ปี, ออกปี 2024","link":"https://www.blognone.com/node/137159","date":1702079838000,"content":"<div><div><div><p>เก็บตกเกมใหม่ของ Square Enix ที่ประกาศในงาน The Game Awards 2023 เมื่อวานนี้อีกเกมคือ <strong>Visions of Mana</strong> ภาคหลักภาคใหม่ของซีรีส์ Mana (ภาษาญี่ปุ่นคือ Seiken Densetsu) ในรอบกว่า 15 ปี</p>\n<p>(หมายเหตุ: Mana ภาคหลักภาคสุดท้ายก่อนหน้านี้คือ Dawn of Mana หรือ Seiken Densetsu 4 ออกเมื่อปี 2006 บนเครื่อง PS2 ส่วนเกมอื่นๆ ที่วางขายหลังจากนั้นลงเครื่องพกพา DS/Vita, เกมมือถือ, <a href=\"https://www.blognone.com/node/110306\">รีเมคภาคเก่า</a>)</p>\n<p>เนื้อเรื่องของเกมภาคนี้เป็นการเดินทางของตัวเอก Val ไปทั่วโลกเพื่อไปยังต้นไม้ Tree of Mana กราฟิกเป็นแบบ 3D ตัดเส้นขอบให้ดูเหมือนการ์ตูนอนิเม จุดเด่นของซีรีส์คือโลกที่สวยงาม เน้นความเป็นธรรมชาติ เกมเรียกตัวเองว่าเป็น semi-open คือเดินไปมาได้เกือบอิสระ มีการตัดเปลี่ยนฉากบ้างเล็กน้อย</p>\n<p>Visions of Mana ไม่กั๊กแพลตฟอร์มเหมือนซีรีส์เพื่อนร่วมค่าย โดยจะลงทั้ง PS4, PS5, Xbox Series X|S, PC ในปี 2024 ชื่อเกมภาษาญี่ปุ่นเรียกว่า \"Seiken Densetsu Visions of Mana\" ไม่มีเลขภาคแล้ว</p>\n<p><img alt=\"No Description\" src=\"https://www.blognone.com/sites/default/files/externals/950346fac8275f8c9335e9e56a2c7ba8.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/dd921735bbfd45bac8b661515ee783e0.jpg\" /></p>\n<p>ที่มา - <a href=\"https://www.square-enix-games.com/en_GB/home/watch-trailer-visions-of-mana\">Square Enix</a></p>\n</div></div></div><div><div>Topics: </div><div><div><a href=\"/topics/seiken-densetsu\">Seiken Densetsu</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12dd6a9f1bf6f7a927f5fcab0e2e1cd9f48a48af7a4f1ccbc26850f7cbcc6f23","category":"Thai"}