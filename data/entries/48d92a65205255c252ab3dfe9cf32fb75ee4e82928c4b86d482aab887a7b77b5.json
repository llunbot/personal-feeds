{"title":"Intuit ประกาศซื้อกิจการแพลตฟอร์มการตลาด Mailchimp มูลค่าดีล 12,000 ล้านดอลลาร์","link":"https://www.blognone.com/node/124728","date":1631574887000,"content":"<div><div><div><p>Intuit บริษัทซอฟต์แวร์การเงินและภาษีรายใหญ่ ประกาศซื้อกิจการ Mailchimp แพลตฟอร์มบริหารจัดการการตลาดออนไลน์ ที่มูลค่าดีลรวม 12,000 ล้านดอลลาร์ โดยจ่ายเป็นเงินสดและหุ้นของบริษัท ซึ่งมูลค่าของดีลแบบเป็นทางการนั้นสูงกว่า<a href=\"https://www.blognone.com/node/124544\">ข่าวลือก่อนหน้านี้</a>ที่ 10,000 ล้านดอลลาร์</p>\n<p>Intuit บอกว่าดีลนี้จะช่วยให้บริษัทบรรลุสองเป้าหมายใหญ่ที่บริษัทวางไว้ นั่นคือ เป็นศูนย์กลางของการเติบโตในธุรกิจขนาดเล็ก และเปลี่ยนแปลงกระบวนการทางธุรกิจของกลุ่มธุรกิจขนาดเล็ก</p>\n<p>Mailchimp ก่อตั้งในปี 2001 เริ่มต้นธุรกิจด้วยบริการการตลาดผ่านอีเมล และพัฒนามาเป็นบริการเครื่องมือด้านการตลาดออนไลน์ มีผู้ใช้งานเป็นประจำ 2.4 ล้านบัญชี โดย Alex Chriss ผู้บริหาร Intuit บอกว่าบริการของ Mailchimp จะนำมาเสริมกับ QuickBooks แพลตฟอร์มจัดการบัญชีและภาษีสำหรับธุรกิจ เพื่อให้บริหารการเงินได้รวดเร็วมากขึ้นในโลกการทำธุรกิจแบบ Omni-Channel</p>\n<p>ที่มา: <a href=\"https://www.intuit.com/company/press-room/press-releases/2021/intuit-to-acquire-mailchimp/\">Intuit</a></p>\n<p><img src=\"https://www.blognone.com/sites/default/files/externals/baba105bce897ff04c0ab619f259886f.jpg\" /></p>\n</div></div></div><div><div>Topics: </div><div><div><a href=\"/topics/intuit\">Intuit</a></div><div><a href=\"/topics/acquisition\">Acquisition</a></div><div><a href=\"/topics/mailchimp\">Mailchimp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48d92a65205255c252ab3dfe9cf32fb75ee4e82928c4b86d482aab887a7b77b5","category":"Thai"}