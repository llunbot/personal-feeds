{"title":"AMD เปิดตัวจีพียู Radeon RX 9060 XT, AI PRO R9700 และซีพียู Ryzen Threadripper สองรุ่นใหม่","link":"https://www.blognone.com/node/146537","date":1747820658000,"content":"<span>AMD เปิดตัวจีพียู Radeon RX 9060 XT, AI PRO R9700 และซีพียู Ryzen Threadripper สองรุ่นใหม่</span>\n\n  <div>\n    <div>Body</div>\n              <div><p>AMD เปิดตัวจีพียูสองรุ่นใหม่ <strong>Radeon RX 9060 XT</strong> และ <strong>Radeon AI PRO R9700</strong> รองรับความต้องการใช้งานทั้งบนเวิร์กสเตชัน เกมมิ่ง และงาน AI บนสถาปัตยกรรม RDNA 4</p>\n<p>Radeon RX 9060 XT รองรับการใช้งานเกมที่ระดับความละเอียด 1440p พร้อมฟีเจอร์อัปสเกลบน <a href=\"https://www.blognone.com/node/145140\">FSR 4</a> สำหรับการใช้งานทั้ง Virtual และ eSport ส่วน Radeon AI PRO R9700 มาพร้อมตัวเร่งการประมวลผล AI รุ่นที่ 2 ของ AMD หน่วยความจำบนจีพียู 32GB รองรับ PCI Gen 5 เพื่อการใช้งาน AI Inference, เวิร์กโหลดงานกราฟิกที่ซับซ้อน รวมทั้งการปรับสเกลด้วยระบบ multi-GPU</p>\n<p>AMD ยังเปิดตัวซีพียู Ryzen Threadripper PRO 9000 WX-Series และ Ryzen Threadripper 9000 Series ที่มีคอร์ประมวลผลเพิ่มมากขึ้น และแบนด์วิธหน่วยความจำนวนมหาศาล รองรับการใช้งานเดสก์ท็อปขั้นสูง เช่น เรนเดอร์กราฟิก, ทำแบบจำลองทางฟิสิกส์ จนถึงการปรับแต่งโมเดล AI ระดับพันล้านพารามิเตอร์</p>\n<ul>\n<li>Radeon RX 9060 XT หน่วยความจำ 8GB ราคา 299 ดอลลาร์ และหน่วยความจำ 16GB ราคา 349 ดอลลาร์ เริ่มขายปลายปีนี้</li>\n<li>Radeon AI PRO R9700 คาดเริ่มขายเดือนกรกฎาคมนี้</li>\n<li>Ryzen Threadripper PRO 9000 WX-Series คาดเริ่มขายผ่านพาร์ตเนอร์ช่วงปลายปี</li>\n<li>Ryzen Threadripper 9000 Series จะเริ่มขายในเดือนกรกฎาคม</li>\n</ul>\n<p>ที่มา: <a href=\"https://www.amd.com/en/newsroom/press-releases/2025-5-20-amd-introduces-new-radeon-graphics-cards-and-ryzen.html\">AMD</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Wed, 05/21/2025 - 16:44</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40588e858ac677fb4d7a7fd520eea5fc8fda172a16450cbd472716ea28c4d7df","category":"Thai"}