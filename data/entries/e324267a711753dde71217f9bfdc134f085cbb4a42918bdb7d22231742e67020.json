{"title":"FIFA แถลงโต้ EA ประกาศนโยบายใหม่ ไม่ให้สิทธิบริษัทผูกขาดรายเดียวอีกแล้ว","link":"https://www.blognone.com/node/125305","date":1634432244000,"content":"<div><div><div><p>ต่อเนื่องจาก<a href=\"https://www.blognone.com/node/125276\">ประเด็นข่าวเรื่องชื่อเกม EA FIFA ที่ EA เจรจากับ FIFA ไม่ลงตัว</a> โดย EA เป็นฝ่ายออกมาเปิดเกมก่อนว่าอาจเปลี่ยนไปใช้ชื่อเกมอื่นแทน</p>\n<p>คราวนี้ FIFA ออกมาโต้กลับบ้าง ออกแถลงการณ์ผ่านหน้าเว็บว่าจะปรับแนวทางด้านเกมและอีสปอร์ต (a new commercial positioning) โดยมองว่าควรเปิดกว้างให้บริษัทมากกว่า 1 รายครองสิทธิเพียงรายเดียว</p>\n<p>FIFA บอกว่าตอนนี้มีบริษัทเทคโนโลยีหลายรายเข้ามาแข่งขันเพื่อชิงสิทธิต่างๆ ของ FIFA ซึ่งแนวทางขององค์กรจะเลือกบริษัทที่เหมาะสมในแต่ละด้าน (range of suitable parties) เพื่อให้มั่นใจว่า FIFA จะสร้างโอกาสในการเข้าถึงแฟนเกมได้สูงสุด</p>\n<p>นอกจากนี้ FIFA ยังเปิดตัวแบรนด์อีสปอร์ตของตัวเองชื่อ <a href=\"https://www.fifa.gg/\">FIFAe</a> โดยมีการแข่งขันรายการต่างๆ ตามในคลิปด้วย</p>\n<p>ท่าทีของ FIFA ชัดเจนว่าต้องการให้บริษัทอื่นได้สิทธิในชื่อแบรนด์และทัวร์นาเมนต์ของ FIFA ด้วย (สิทธิในชื่อนักกีฬาอยู่กับสมาคมผู้เล่นคือ FIFPRO ซึ่ง EA เพิ่งเซ็นสัญญาต่ออายุไปแล้ว) โอกาสที่น่าจะเป็นไปได้มากที่สุดคือ EA น่าจะยังได้ทำตลาดเกมชื่อ FIFA ต่อในบางเวอร์ชัน แต่ FIFA ก็จะเซ็นสัญญากับบริษัทอื่นเพื่อมาคานอำนาจของ EA ด้วยเช่นกัน</p>\n<p><img src=\"https://www.blognone.com/sites/default/files/externals/15edb358091de46ecbf06e3782ceeaae.jpg\" /></p>\n<p>ที่มา - <a href=\"https://www.fifa.com/news/fifa-set-to-widen-gaming-and-esports-portfolio\">FIFA</a>, <a href=\"https://www.ign.com/articles/ea-sports-fifa-soccer-monopoly\">IGN</a>, ภาพจาก FIFA</p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/football\">Football</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e324267a711753dde71217f9bfdc134f085cbb4a42918bdb7d22231742e67020","category":"Thai"}