{"title":"เปิดตัว Disney Pixel RPG เกมมือถือแนวกราฟิก 2D ใช้ตัวละครจาก Disney ลุยโลก RPG","link":"https://www.blognone.com/node/140790","date":1720447009000,"content":"<div><div><div><p>GungHo Online Entertainment ค่ายเกมญี่ปุ่นเจ้าของเกม Puzzles and Dragons เปิดตัวเกมมือถือ Disney Pixel RPG รูปแบบเกมเพลย์ตรงตามชื่อเกม คือเป็นเกม RPG กราฟิกแบบ 2D พิกเซลและใช้ตัวละครจากค่าย Disney เช่น Mickey Mouse, Ariel, Pooh, Genie, Baymax, Stitch เป็นต้น</p>\n<p>เนื้อเรื่องของเกมคือโลกของตัวละคร Disney แต่ละตัวถูกรุกราน และโลกหลอมรวมเข้าด้วยกัน เราต้องสวมบทเป็นตัวละคร Disney บุกฝ่าฟันโลกต่างๆ ในเกมเพื่อให้โลกกลับมาสงบสุข รูปแบบเกมเพลย์เป็น turn-based RPG ที่บอกว่าเล่นง่าย ไม่เคยเล่นเกม RPG มาก่อนก็เล่นได้</p>\n<p>Disney Pixel RPG เป็นเกมมือถือลงทั้ง iOS และ Android โดยเปิดให้เล่นฟรี และทำเงินผ่าน in-app purchase อย่างไอเทมตกแต่งตัวละคร เป็นต้น เริ่มเปิดบริการในญี่ปุ่น 9 กันยายน ยังไม่มีข้อมูลของประเทศอื่นๆ นอกญี่ปุ่น</p>\n<p>ที่มา - <a href=\"https://d-rpg.com/en/\">Disney Pixel RPG</a>, <a href=\"https://www.gameinformer.com/news/2024/07/08/disney-pixel-rpg-is-an-8-bit-adventure-starring-mickey-mouse-coming-to-mobile\">Game Informer</a></p>\n<p><img alt=\"No Description\" src=\"https://www.blognone.com/sites/default/files/externals/f5ea186c32e5d966fd6a5ff6ab666afc.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/02ce7291917f33d080f91d7487c6b9ef.jpeg\" /></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/games\">Games</a></div><div><a href=\"/topics/gungho\">GungHo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"394cb21b418a53b2dc0b4f37af7aa70a20c135e5205a846023527015c03f4a80","category":"Thai"}