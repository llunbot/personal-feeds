{"title":"อย่าพิมพ์ผิด พบแพ็กเกจฝังมัลแวร์ตั้งชื่อคล้ายแพ็กเกจจริงใน PyPI ถูกดาวน์โหลดกว่า 41,000 ครั้ง","link":"https://www.blognone.com/node/125940","date":1637553717000,"content":"<div><div><div><p>JFrog บริษัทความปลอดภัยรายงานถึงแพ็กเกจมุ่งร้าย 11 รายการที่อัพโหลดอยู่ใน PyPI โดยตั้งชื่อให้คล้ายกับแพ็กเกจยอดนิยม เพื่อล่อให้โปรแกรมเมอร์ที่พิมพ์ผิดดาวน์โหลดไปใช้งาน</p>\n<p>รายแพ็กเกจที่พบได้แก่ importantpackage, pptest, ipboards, owlmoon, DiscordSafety, trrfab, 10Cent10, yandex-yt, และ yiffparty แต่ละแพ็กเกจมีการดาวน์โหลดหลักร้อยถึงระดับหมื่นครั้ง รวมกว่า 41,000 ครั้ง</p>\n<p>จุดน่าสนใจคือ JFrog พบว่าแฮกเกอร์ที่วางแพ็กเกจเหล่านี้มีกระบวนการส่งคำสั่งไปยังมัลแวร์ในแพ็กเกจเหล่านี้ซับซ้อนขึ้นเครื่อยๆ บางแพ็กเกจใช้ <a href=\"https://github.com/trustedsec/trevorc2\">trevorc2</a> เพื่อปลอมเว็บส่งคำสั่งเป็นเว็บไม่มีพิษมีภัย บางแพ็กเกจอาศัย DNS tunneling, บางอันขโมยข้อมูลส่งผ่าน Discord มีเพียงตัวเดียวเท่านั้นที่เชื่อมต่อกลับไปยังเซิร์ฟเวอร์ควบคุมตรงๆ</p>\n<p>แพ็กเกจมุ่งร้ายอันหนึ่งอาศัยการเชื่อมต่อผ่านบริการ CDN ของ Fastly โดยเชื่อมต่อเข้าไปยังโดเมน pypi.org แต่แก้ HTTP Header ให้ฟิลด์ Host เป็นโดเมนของคนร้าย ทำให้ไฟร์วอลล์ไม่สามารถตรวจจับได้ว่าที่จริงแล้วมัลแวร์กำลังติดต่อกับเซิร์ฟเวอร์ควบคุมอยู่</p>\n<p>ที่มา - <a href=\"https://jfrog.com/blog/python-malware-imitates-signed-pypi-traffic-in-novel-exfiltration-technique/\">JFrog</a></p>\n<p><img src=\"https://www.blognone.com/sites/default/files/externals/6c91b2833908a1c78a0b4338cdc18726.jpg\" /></p>\n<p>ภาพโดย <a href=\"https://pixabay.com/illustrations/mobile-python-programming-language-1513945/\">geralt</a></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"094d72b6479ebe183e1ba19c1733c3e3d0c09da0e387e2f1c3f0fa01f635bd41","category":"Thai"}