{"title":"Meta รายงานผลประกอบการไตรมาส รายได้โต 27% - จะเพิ่มการลงทุน AI มากขึ้นอีก","link":"https://www.blognone.com/node/139398","date":1713995996000,"content":"<div><div><div><p>Meta รายงานผลประกอบการของไตรมาสที่ 1 ปี 2024 รายได้รวมเพิ่มขึ้น 27% จากช่วงเดียวกันในปีก่อนเป็น 36,455 ล้านดอลลาร์ และมีกำไรสุทธิเพิ่มขึ้น 117% เป็น 12,369 ล้านดอลลาร์</p>\n<p>ตัวเลขผลการดำเนินงานอื่นที่สำคัญมีดังนี้</p>\n<ul>\n<li>จำนวนผู้ใช้งานรวมทุกแพลตฟอร์มเป็นประจำทุกวัน (Family Daily Active People - DAP) เพิ่มขึ้น 7% เป็น 3.24 พันล้านคน</li>\n<li>Impressions ของโฆษณาเพิ่มขึ้น 20%</li>\n<li>ราคาเฉลี่ยต่อโฆษณา (Ad) เพิ่มขึ้น 6%</li>\n<li>มีเงินสดและรายการเทียบเท่า 5.81 หมื่นล้านดอลลาร์</li>\n<li>จำนวนพนักงานทั่วโลกลดลง 10% เป็น 69,329 คน</li>\n</ul>\n<p>ซีอีโอ Mark Zuckerberg ให้ข้อมูลในช่วงแถลงผลประกอบการ โดยบอกว่า Meta จะเพิ่มการลงทุนด้าน AI มากขึ้นในปีนี้ เพื่อขยายโครงสร้างพื้นฐานรองรับตามแผนงาน ทำให้เงินลงทุนส่วนนี้เพิ่มขึ้นจากแผนเดิมเมื่อต้นปี และจะมากขึ้นอีกในปีถัดไป ซึ่งที่ผ่านมาบริษัทมีประวัติหากทำได้ถึงสเกลแล้ว จะสามารถต่อยอดทำเงินได้อีกมาก</p>\n<p>ด้านซีเอฟโอ Susan Li ให้ข้อมูลว่าภูมิภาคเอเชียแปซิฟิกมีการเติบโตของรายได้โฆษณาถึง 41% จากปีก่อน ส่วนใหญ่เป็นลูกค้ากลุ่มอีคอมเมิร์ซและเกม ส่วนธุรกิจ Reality Labs ที่พัฒนา Metaverse ขาดทุนในไตรมาสนี้อีก 3,846 ล้านดอลลาร์</p>\n<p>ราคาหุ้น Meta ปรับลดลงถึง 15% หลังรายงานผลประกอบการ</p>\n<p>ที่มา: <a href=\"https://investor.fb.com/investor-news/press-release-details/2024/Meta-Reports-First-Quarter-2024-Results/default.aspx\">Meta</a> และ <a href=\"https://www.cnbc.com/2024/04/24/meta-meta-q1-2024-earnings-.html\">CNBC</a></p>\n<p><img src=\"https://www.blognone.com/sites/default/files/externals/0b1b4b7a4020dabb27267c8c5f2e176f.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"723486cd386d7f8976e60dfa9f40523f9f9c8e8efbf0fb7e7df43338de94a60d","category":"Thai"}