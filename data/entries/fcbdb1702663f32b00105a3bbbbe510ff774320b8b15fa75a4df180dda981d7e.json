{"title":"Taylor Swift เป็นศิลปินแห่งปี 2023 ของ Apple Music","link":"https://www.blognone.com/node/136650","date":1699496433000,"content":"<div><div><div><p>แอปเปิลประกาศให้ Taylor Swift เป็นศิลปินแห่งปี 2023 ของ Apple Music โดยให้เหตุผลว่าตลอดปีที่ผ่านมา Swift แสดงให้เห็นถึงพลังของซูเปอร์สตาร์ ไม่ว่าจะเป็นเพลงที่ติดอันดับชาร์ต, ยอดการสตรีมเพลงที่ทำสถิติ ตลอดจนคอนเสิร์ตที่ประสบความสำเร็จสูง</p>\n<p>สถิติน่าสนใจของเพลง Taylor Swift ตลอดปี 2023 เฉพาะอัลบั้มที่เป็น Taylor's Version บน Apple Music มีหลายอย่างเช่น เซตลิสต์ <a href=\"https://music.apple.com/us/playlist/set-list-taylor-swifts-eras-tour/pl.57891bdd1bc840948374f1c4cbe9c840\">Taylor Swift’s Eras Tour</a> เป็นเซตลิสต์ที่ถูกฟังมากที่สุดในปีนี้, หลายเพลงที่บันทึกเสียงใหม่เป็น Taylor's Version ขึ้นอันดับ 1 ของชาร์ต เช่น Bad Blood, Blank Space, Style, Shake It Off ฯลฯ, อัลบั้ม Midnights เป็นอัลบั้มของศิลปินหญิงที่ประสบความสำเร็จสูงสุด ทั้งยอดสตรีมวันแรกและสัปดาห์แรก</p>\n<p>Swift จะได้รางวัลจาก Apple Music ที่มอบให้ศิลปินประจำปีซึ่งทำจากแผนเวเฟอร์ซิลิคอนขนาด 12 นิ้ว</p>\n<p>ที่มา: <a href=\"https://www.apple.com/newsroom/2023/11/taylor-swift-is-apple-musics-artist-of-the-year-for-2023/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/f01fcc0819ee258e8dbc0ee657f80b64.jpg\" /></p>\n</div></div></div><div><div>Topics: </div><div><div><a href=\"/topics/taylor-swift\">Taylor Swift</a></div><div><a href=\"/topics/apple-music\">Apple Music</a></div><div><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcbdb1702663f32b00105a3bbbbe510ff774320b8b15fa75a4df180dda981d7e","category":"Thai"}