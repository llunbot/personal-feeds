{"title":"Bank apps for smart user","link":"https://blog.whs.in.th/node/3663","date":1682136884000,"content":"<p>หลังจาก <a href=\"https://www.blognone.com/node/132685\">bank ต่างๆ เริ่มป้องกัน accessibility permission</a> มากขึ้น ก็ตั้งใจว่าถ้า bank ไหนก็ตามที่ใช้อยู่แล้วใช้แอพไม่ได้ ก็ถือว่าไม่มีแอพใช้แล้วเป็นธนาคารที่ไม่ดีต้องย้ายธนาคาร</p>\n<p>วันก่อนเจอว่า SCB เริ่มมีปัญหากับ USB Debugging ก็เลยย้ายเงินออกหมดไปธนาคารอื่นทันที เงินเดือนก็เข้าที่นี่ก็ย้ายออกไปที่อื่น</p>\n<p>จุดยืนของผมคือ device ผมก็เป็นของผม ถ้าอยากใช้ policy อื่นก็ซื้อเครื่องให้ผมใช้ บริษัทผมหลายๆ คนทั้งพนักงานและคนวางนโยบาย IT ก็ยืนยันแบบนี้เหมือนกันว่าบริษัทกำหนดนโยบายเครื่องที่จะ BYOD ของพนักงานประจำไม่ได้ ทำได้แค่ห้ามใช้ซึ่งต้องไม่กระทบ productivity ของพนักงาน</p>\n<p>ทีนี้ถ้าใครอยากย้ายบ้าง ก็ลองทดสอบให้ดังนี้</p>\n<h2>Test system</h2>\n<ul>\n<li>Sony Xperia 5 IV </li>\n<li>Android 13 (March 1 2023 system update &amp; Google Play update)</li>\n<li>เปิด lock screen</li>\n<li>ไม่ได้ root</li>\n<li>เปิด Dev mode, USB Debugging แต่ไม่ได้เปิด Wireless debugging</li>\n<li>มี RustDesk ลงไว้จาก F-Droid (มี accessibility service) แต่ไม่ได้เปิดใช้งาน</li>\n<li>เปิด accessibility service จาก Play store</li>\n</ul>\n<h2>ผลการทดสอบ</h2>\n<table>\n<thead>\n<tr>\n<th>ธนาคารที่ใช้งานได้</th>\n<th>Application</th>\n<th>ผลลัพท์</th>\n</tr>\n</thead>\n<tbody>\n<tr>\n<td>กสิกรไทย</td>\n<td>K Plus</td>\n<td>ต้องยืนยันใบหน้า 1 ครั้ง (เหมือน NDID) เมื่อมี accessibility service จึงจะเข้าแอพได้ตลอดไป</td>\n</tr>\n<tr>\n<td>กสิกรไทย</td>\n<td>K PLUS SME</td>\n<td>ใช้งานได้</td>\n</tr>\n<tr>\n<td>กรุงศรีอยุธยา</td>\n<td>KMA</td>\n<td>ใช้งานได้</td>\n</tr>\n<tr>\n<td>กรุงศรีอยุธยา</td>\n<td>U Choose (บัตรเครดิต)</td>\n<td>ใช้งานได้</td>\n</tr>\n<tr>\n<td>กรุงไทย</td>\n<td>Krungthai NEXT</td>\n<td>เข้าแอพได้ (ไม่มีบัญชี เลยไม่ได้ทดลองใช้งานต่อ)</td>\n</tr>\n<tr>\n<td>เกียรตินาคินภัทร</td>\n<td>KKP Mobile</td>\n<td>เข้าแอพได้</td>\n</tr>\n</tbody>\n</table>\n<table>\n<thead>\n<tr>\n<th>ธนาคารที่ใช้งานไม่ได้</th>\n<th>Application</th>\n<th>ผลลัพท์</th>\n</tr>\n</thead>\n<tbody>\n<tr>\n<td>ออมสิน</td>\n<td>MyMO</td>\n<td>ไม่ได้ทดสอบ แต่ได้ยินว่าใช้งานไม่ได้ (accessibility)</td>\n</tr>\n<tr>\n<td>ไทยพาณิชย์</td>\n<td>SCB Easy</td>\n<td>ใช้งานไม่ได้ (USB Debugging)</td>\n</tr>\n<tr>\n<td>กรุงเทพ</td>\n<td>Bualuang mBanking</td>\n<td>ใช้งานไม่ได้ (accessibility)</td>\n</tr>\n<tr>\n<td>CIMB</td>\n<td>CIMB THAI Digital Banking</td>\n<td>ใช้งานไม่ได้ (accessibility)</td>\n</tr>\n<tr>\n<td>ทหารไทยธนชาติ</td>\n<td>TMB Touch</td>\n<td>ใช้งานไม่ได้ (accessibility)</td>\n</tr>\n<tr>\n<td>ทหารไทยธนชาติ</td>\n<td>TMB Biz Touch</td>\n<td>ใช้งานไม่ได้ (accessibility)</td>\n</tr>\n<tr>\n<td>UOB</td>\n<td>UOB TMRW TH</td>\n<td>ใช้งานไม่ได้เพราะ RustDesk</td>\n</tr>\n</tbody>\n</table>\n<h2>Alternative</h2>\n<p>นอกจากใช้แอพธนาคารแล้ว หลายๆ ธนาคารยังใช้งานผ่าน Internet banking ได้อีกด้วยซึุ่งไม่มีข้อจำกัดแบบนี้</p>\n<p>ปัญหาคือ Internet banking ของธนาคารมักจะได้รับการพัฒนาน้อยกว่า mobile banking มากๆ หลายๆ ฟีเจอร์อาจจะไม่มี และสแกนจ่ายไม่ได้ เพิ่มบัญชีรับโอนได้จำกัดจำนวนครั้ง (ป้องกัน scraping ไป abuse) แต่อาจจะเป็นตัวเลือกที่ดีถ้าจำเป็นต้องใช้เพื่อย้ายเงินออกไปธนาคารอื่นๆ</p>\n<h2>ข้อเสนอแนะ</h2>\n<p>เข้าใจว่าข้อกำหนดเรื่อง accessibility เป็นข้อกำหนดของ ธปท ซึ่ง user ทั่วไปไม่สามารถ secure มือถือได้ดีหรืออาจถูก social engineering ให้ติดตั้งแอพ แต่มันเป็นการ workaround ปัญหา</p>\n<p>Compromise ที่ดีระหว่าง power user และ dumb user คืออาจจะแยกระบบ banking ออกไปเป็นแอพที่ธนาคารมีการป้องกันสำหรับผู้ใช้งานทั่วไป และแอพที่ใช้งานได้แต่ไม่บังคับนโยบายความปลอดภัยของเครื่อง (เช่น ไม่เช็ค accesibility, root, usb debugging, safetynet status, ใช้ OS keyboard ใน app ไม่ใช่ custom keyboard) ซึ่งต้องขอใช้งานแยกต่างหาก อาจจะคล้ายๆ กับ internet banking ในปัจจุบันซึ่งก็ไม่มีการเช็คความปลอดภัยของเครื่องเช่นกัน (ผมคิดว่ามีค่ารายปีแบบเดียวกับ internet banking ก็เป็นไปได้)</p>\n<p>นอกจากนั้นแล้ว app สำหรับใช้งานทั่วไปจริงๆ ผมคิดว่าบางอันก็เป็นความเสี่ยงที่ user รับได้เช่นกัน อาจจะมีแจ้งเตือนแต่ไม่ต้องห้ามใช้ เช่น</p>\n<ul>\n<li>เครื่องที่ root คือ user ตั้งใจแน่นอน</li>\n<li>เครื่องที่ security update ไม่เป็นปัจจุบัน (ซึ่งก็คือ Android ส่วนมาก)</li>\n<li>เครื่องที่เปิด USB Debug</li>\n<li>ควรเปิดให้ capture screen ได้แต่ต้องกดเปิด option ก่อน</li>\n</ul>\n<p>แล้วควรจะไปทำ security จริงจัง ที่ไม่ใช่เพิ่ม layer ความปลอดภัย เช่น</p>\n<ul>\n<li>ถ้าโอนเงินหรือถอนเงินสดจำนวนมากต้องสแกนหน้า (ทำแล้ว)</li>\n<li>ถ้าเปลี่ยนวงเงินต้องสแกนหน้า</li>\n<li>นอกจากสแกนหน้าแล้ว คิดว่า phone OTP ยังน่าใช้งานอยู่ (โทรเข้ามาแล้วให้พูดหรือกดรหัสตามที่แจ้ง) แต่ควรคำนึงถึงผู้พิการ</li>\n<li>ลด default วงเงินโอน ถอนเงินสดต่อวันในแอพให้เหลือประมาณ 20% ของเงินในบัญชี (มีขั้นต่ำ)</li>\n<li>ถ้าโอนติดต่อกันหลายๆ ครั้งไปยังปลายทางเดียวกันควรจะระงับไม่ให้โอนและโทรสอบถามลูกค้าเช่นเดียวกับบัตรเครดิต\n<ul>\n<li>คิดว่าบัตรเครดิตทำได้เพราะมีค่าธรรมเนียม แต่ mobile banking ไม่มี อาจจะถึงเวลามีรายปีแล้วหรือเปล่านะ</li>\n</ul>\n</li>\n<li>ควรใช้ fingerprint ยืนยันการโอนมากกว่า PIN หรือยืนยันทั้งสองอย่าง</li>\n</ul>","author":"whs","siteTitle":"Quietly Verbose","siteHash":"5f972a6fe70a917eb1b1aa165b3cb2be8a9465af33ab38bf05f34c55c0e40587","entryHash":"e466c92e659aab48e852738d322d6b01ddc206cddc72f6d9463502926ccde9f3","category":"Thai"}