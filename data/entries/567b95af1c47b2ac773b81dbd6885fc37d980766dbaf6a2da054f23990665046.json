{"title":"[ลือ] Apple พับแผน iPad Air จอ OLED ที่จะขายปีหน้า เนื่องจากปัญหาการผลิต","link":"https://www.blognone.com/node/125065","date":1633221435000,"content":"<div><div><div><p>Ming-Chi Kuo นักวิเคราะห์ขาประจำที่รายงานข่าวสินค้าใหม่แอปเปิลมาโดยตลอด รายงานข้อมูลล่าสุดว่าแอปเปิลยกเลิกแผนเปิดตัว iPad Air รุ่นใหม่ หน้าจอ OLED ที่กำหนดไว้ในปีหน้าไปก่อน เนื่องจากมีปัญหาการควบคุมคุณภาพและต้นทุนในการผลิต</p>\n<p>Kuo ระบุว่า iPad Air ปีหน้าจะยังใช้หน้าจอ TFT-LCD แบบเดิมต่อไปก่อน</p>\n<p>ส่วน iPad รุ่นอื่นที่จะเปิดตัวปีหน้านั้น Kuo ยังให้ข้อมูลว่า iPad Pro จอ 11 นิ้ว จะเปลี่ยนมาใช้จอแบบ mini-LED กำหนดขายปีหน้า (ปัจจุบันมีเฉพาะจอ 12.9 นิ้ว) รวมทั้งแอปเปิลจะใช้ mini-LED กับสินค้าอื่นอย่าง MacBook Air ด้วย</p>\n<p>ที่มา: <a href=\"https://9to5mac.com/2021/10/02/kuo-apple-drops-plans-for-oled-ipad-air-new-11-inch-ipad-pro-with-mini-led-still-coming-in-2022/\">9to5Mac</a></p>\n<p><img src=\"https://www.blognone.com/sites/default/files/externals/374619640e64e4f63a4d3b9cbf2efdfe.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-air\">iPad Air</a></div><div><a href=\"/topics/rumors\">Rumors</a></div><div><a href=\"/topics/oled\">OLED</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"567b95af1c47b2ac773b81dbd6885fc37d980766dbaf6a2da054f23990665046","category":"Thai"}