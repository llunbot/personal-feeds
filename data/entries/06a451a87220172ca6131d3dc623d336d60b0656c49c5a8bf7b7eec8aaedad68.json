{"title":"SCB EIC มองไทยยังมีอุปสรรคในการพัฒนาสินค้าไฮเทค ควรเร่ง R&D เพิ่มทักษะแรงงานดิจิทัล","link":"https://www.blognone.com/node/144684","date":1739529668000,"content":"<div><div><div><p>SCB EIC ประเมินว่าความต้องการ AI ทั่วโลกที่เพิ่มขึ้นอย่างรวดเร็ว จะส่งผลดีต่อกลุ่มผู้ผลิตชิปและส่วนประกอบที่ไม่รวมชิปต้นน้ำ โดยผลประโยชน์จะตกไปที่ผู้ประกอบการไทย 2 ด้าน ดังนี้:</p>\n<ol>\n<li><strong>ส่งออก</strong>: ไทยมีศักยภาพในการส่งออกชิปและส่วนประกอบคอมพิวเตอร์ไปสหรัฐฯ อย่างต่อเนื่อง เนื่องจากสหรัฐฯ ลดการนำเข้าจากจีน และเป็นผู้นำด้าน AI โดยคาดว่าปี 2024 ไทยจะส่งออกชิปไปสหรัฐฯ ที่ 83% ของการส่งออกชิปทั้งหมด และส่งออกส่วนประกอบคอมพิวเตอร์ประมาณ 40%</li>\n<li><strong>ลงทุน</strong>: สงครามเทคโนโลยีระหว่างจีน-สหรัฐฯ ส่งผลให้การลงทุนขยายตัวมายังอาเซียนและไทย โดยในปี 2023 ไทยได้รับการลงทุนในอุตสาหกรรม E&amp;E และโครงการขนาดใหญ่ เช่น การผลิต Wafer, การประกอบและทดสอบชิป, และธุรกิจดาต้าเซ็นเตอร์และคลาวด์ มูลค่ากว่า 167,989 ล้านบาท<br />\nอย่างไรก็ตาม ไทยยังมีความท้าทายในการพัฒนาสินค้ามูลค่าเพิ่มสูง เพื่อรองรับเทคโนโลยี AI ทำให้มีส่วนแบ่งตลาดน้อยกว่าคู่แข่ง เห็นได้จากสหรัฐฯ ที่นำเข้าชิปจากไทยเพียง 7% เทียบกับมาเลเซียที่ 17%</li>\n</ol>\n<p>โดยอุปสรรคหลักของไทย คือซัพพลายเชนที่ยังไม่ครบวงจร เนื่องจากขาดชิปต้นน้ำ, ขาดการวิจัยและพัฒนานวัตกรรม, และขาดแคลนแรงงานดิจิทัลและเทคโนโลยี ซึ่งเป็นปัจจัยสำคัญที่ต้องเร่งแก้ไข เพื่อเพิ่มขีดความสามารถในการแข่งขันกับประเทศคู่แข่ง</p>\n<p>SCB EIC แนะนำว่าไทยควรเร่งส่งเสริมการวิจัย พัฒนาสินค้ามูลค่าเพิ่มสูง และขยายการลงทุนในสินค้าไฮเทค โดยเฉพาะการผลิตชิปขั้นสูง คอมพิวเตอร์ ฮาร์ดแวร์-ซอฟต์แวร์ AI และอุปกรณ์จัดเก็บข้อมูล</p>\n<p>นอกจากนี้ ไทยควรเร่งพัฒนาทักษะแรงงานดิจิทัล โดยเฉพาะวิศวกรเซมิคอนดักเตอร์ และผู้เชี่ยวชาญด้านวิทยาศาสตร์คอมพิวเตอร์ที่ยังขาดแคลน</p>\n<p>ส่วนภาครัฐควรเร่งสร้างโครงสร้างพื้นฐานดิจิทัลและอินเทอร์เน็ตความเร็วสูง เพื่อดึงดูดการลงทุนจากบิ๊กเทคฯ และผลักดันอุตสาหกรรมสีเขียวที่เป็นมิตรกับสิ่งแวดล้อม เพื่อให้ไทยเป็นศูนย์กลางเทคโนโลยีแห่งอาเซียน และตอบโจทย์ความยั่งยืนในอนาคต</p>\n<p>ที่มา: <a href=\"https://www.scbeic.com/th/detail/file/product/9709/h42xr4wfq3/SCB-EIC-In-focus-AI-20250128.pdf\">SCB EIC</a></p>\n<p><img alt=\"alt=&quot;SCB&quot;\" src=\"https://www.blognone.com/sites/default/files/externals/bf7d86eb541718ff264d4e57923818ef.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/technology\">Technology</a></div><div><a href=\"/topics/research\">Research</a></div><div><a href=\"/topics/scb\">SCB</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06a451a87220172ca6131d3dc623d336d60b0656c49c5a8bf7b7eec8aaedad68","category":"Thai"}