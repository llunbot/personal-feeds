{"title":"YouTube เตรียมขึ้นป้ายเตือนว่าเป็นคลิปปลอมสร้างด้วย AI, ผู้อัพโหลดคลิปต้องแจ้งก่อน","link":"https://www.blognone.com/node/136738","date":1699971757000,"content":"<div><div><div><p>YouTube เตรียมรับมือปัญหาคอนเทนต์ปลอมที่สร้างด้วย AI โดยประกาศกฎใหม่ว่าวิดีโอที่อัพโหลดขึ้นแพลตฟอร์ม ต้องใส่ป้ายกำกับด้วยว่าเป็นคอนเทนต์ที่ถูกสังเคราะห์ (synthetic) หรือปรับแก้ (altered) หรือไม่ โดยกดติ๊กตอนอัพโหลด แล้วระบบจะขึ้นป้ายแจ้งให้ผู้ชมรับทราบ</p>\n<p>YouTube ยกตัวอย่างคอนเทนต์ที่เข้าข่าย เช่น วิดีโอที่สร้างด้วย AI จำลองเหตุการณ์ที่ดูเหมือนจริง แต่ไม่เคยเกิดขึ้นจริง, วิดีโอที่โชว์บุคคลกำลังพูดหรือทำบางอย่างที่ไม่ได้ทำจริงๆ</p>\n<p>ครีเอเตอร์ที่ถูกตรวจพบว่าละเมิดกฎนี้ ไม่เปิดเผยข้อมูลตอนอัพโหลด อาจถูกพิจารณาลบคอนเทนต์หรือแบนไปเลยก็ได้</p>\n<p>นอกจากนี้ YouTube ยังจะเพิ่มระบบรายงานให้บุคคลที่ถูกปลอมใบหน้าหรือเสียงในคลิป สามารถขอแจ้งลบคลิปนั้นออกได้ ซึ่ง YouTube มีเกณฑ์พิจารณาแตกต่างไปตามสถานการณ์ด้วย</p>\n<p>ที่มา - <a href=\"https://blog.youtube/inside-youtube/our-approach-to-responsible-ai-innovation/\">YouTube</a></p>\n<p><img alt=\"No Description\" src=\"https://www.blognone.com/sites/default/files/externals/7a9930d0227971be53e998198e03988f.png\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/fake\">Fake</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"075f597ec708028474511667066b4989aaafb4d22baf1cd6b0d830f066c29be6","category":"Thai"}