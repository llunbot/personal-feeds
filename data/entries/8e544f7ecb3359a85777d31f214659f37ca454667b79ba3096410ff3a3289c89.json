{"title":"\"Year of Efficiency\" Meta ปลดพนักงานเพิ่มอีก 10,000 คน หลังปลดไปแล้ว 11,000 คน","link":"https://www.blognone.com/node/133006","date":1678803850000,"content":"<div><div><div><p>Mark Zuckerberg ส่งอีเมลถึงพนักงาน อัพเดตความคืบหน้าตามแผน \"ปีแห่งประสิทธิภาพ\" (Year of Efficiency) ที่<a href=\"https://www.blognone.com/node/132466\">เคยประกาศเอาไว้เมื่อต้นปี</a></p>\n<p>ประเด็นสำคัญคือ Meta จะปลดพนักงานเพิ่มอีก 10,000 ตำแหน่ง เพิ่มเติมจาก<a href=\"https://www.blognone.com/node/131415\">ที่เคยปลดไปแล้ว 11,000 ตำแหน่งในเดือนพฤศจิกายน 2022</a> โดยกระบวนการปลดและปรับโครงสร้างจะเกิดขึ้นในช่วงเดือนเมษายน (สำหรับทีมเทคโนโลยี) และเดือนพฤษภาคม (สำหรับทีมธุรกิจ)</p>\n<p>นอกจากนี้ Meta ยังจะปิดตำแหน่งงาน 5,000 ตำแหน่งที่ประกาศเอาไว้แต่ยังอยู่ระหว่างกระบวนการคัดเลือก และยังไม่ได้จ้างใครเข้ามา รวมถึงยกเลิกโครงการที่มีความสำคัญน้อย (low priority projects)</p>\n<p>Zuckerberg บอกว่านี่เป็นการตัดสินใจที่ยาก แต่ก็ไม่มีทางเลือกอื่นแล้ว (This will be tough and there’s no way around that.) เป้าหมายของการปรับโครงสร้างรอบนี้คือ สร้างบริษัทที่ตัวเบาลง มีลำดับชั้นของการบังคับบัญชาน้อยลง มีความเทคนิคมากขึ้น กลับมาโฟกัสกับงานวิศวกรรม และในอีกทางคือเป้าหมายทางการเงินเพื่อเดินตามวิสัยทัศน์ระยะยาวของบริษัท</p>\n<p><img src=\"https://www.blognone.com/sites/default/files/externals/d4aeb37290ac33acbeb93c6e3a60b7b4.jpg\" alt /></p>\n<p>ที่มา - <a href=\"https://about.fb.com/news/2023/03/mark-zuckerberg-meta-year-of-efficiency/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/layoff\">Layoff</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e544f7ecb3359a85777d31f214659f37ca454667b79ba3096410ff3a3289c89","category":"Thai"}