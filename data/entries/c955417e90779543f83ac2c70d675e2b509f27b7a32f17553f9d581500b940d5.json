{"title":"Twitter/X Spaces เพิ่มฟีเจอร์ โฮสต์สามารถเปิดวิดีโอไลฟ์ ขณะเปิดห้องสนทนาได้แล้ว","link":"https://www.blognone.com/node/138472","date":1709209171000,"content":"<div><div><div><p>Spaces ฟีเจอร์ห้องคุยเสียงของ X หรือชื่อเดิม Twitter ประกาศเพิ่มฟีเจอร์ใหม่ ให้โฮสต์สามารถเปิดวิดีโอไลฟ์ในระหว่างการสนทนาได้ด้วย โดยมีตัวเลือก Enable Video ให้เลือก เมื่อต้องการเริ่มเซสชัน Spaces ใหม่ และเลือกได้ว่าจะใช้กล้องหน้าหรือกล้องหลังในการถ่ายทอดสด</p>\n<p>ในตอนนี้มีเฉพาะโฮสต์ของ Spaces เท่านั้น ที่สามารถเปิดวิดีโอได้ โดยในวิดีโอก็แสดงโคโฮสต์, ผู้พูด และผู้เข้าฟัง เป็นไอคอน</p>\n<p>ฟีเจอร์นี้จำกัดเฉพาะ iOS ในตอนนี้ และ X ยังไม่ได้บอกว่าจะมีใน Android เมื่อใด แต่การมาของฟีเจอร์นี้ก็ทำให้ X เข้าใกล้ฟีเจอร์วิดีโอคอลแบบกลุ่มที่ Elon Musk เจ้าของ X <a href=\"https://www.blognone.com/node/135533\">เคยบอกแผนงาน</a>ไว้เมื่อปีที่แล้ว (ตอนนี้<a href=\"https://www.blognone.com/node/138373\">มีเฉพาะวิดีโอคอลหากัน</a>ระหว่างผู้ใช้งาน)</p>\n<p>ที่มา: <a href=\"https://www.theverge.com/2024/2/28/24086072/x-spaces-live-video-chat-stream\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/4fe322b404110bb769ffe384d7a8845c.jpeg\" /></p>\n<blockquote><p>spaces are now CAMERA ON (if u like) <a href=\"https://t.co/yukiqhyvf6\">https://t.co/yukiqhyvf6</a></p>\n<p>— X (@X) <a href=\"https://twitter.com/X/status/1762911522295091391?ref_src=twsrc%5Etfw\">February 28, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter-spaces\">Twitter Spaces</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c955417e90779543f83ac2c70d675e2b509f27b7a32f17553f9d581500b940d5","category":"Thai"}