{"title":"Walmart ซื้อกิจการผู้ผลิตทีวี Vizio มูลค่าดีล 2.3 พันล้านดอลลาร์ หวังต่อยอดธุรกิจสื่อโฆษณา","link":"https://www.blognone.com/node/138302","date":1708432988000,"content":"<div><div><div><p>Walmart เชนค้าปลีกรายใหญ่ในสหรัฐ ประกาศซื้อกิจการ Vizio บริษัทผลิตทีวีของอเมริกา ที่มูลค่าดีล 2,300 ล้านดอลลาร์ โดยจ่ายเป็นเงินสด</p>\n<p>Walmart อธิบายเหตุผลหลักของดีลนี้ ว่าเพื่อผลักดันธุรกิจสื่อ Walmart Connect ที่มีรายได้หลักผ่านการโฆษณาสินค้าในช่องทางต่าง ๆ ซึ่งบริษัทวางแผนเชื่อมต่อแพลตฟอร์มนี้กับระบบปฏิบัติการ SmartCast ของทีวี Vizio ซึ่งใช้ในการรับชมคอนเทนต์ต่าง ๆ</p>\n<p>ธุรกิจโฆษณาเป็นธุรกิจที่เติบโตสำหรับร้านค้าปลีกอย่าง Walmart และมีอัตรากำไรที่สูง (แนวโน้มนี้เกิดขึ้นกับ Amazon เช่นกัน) ทั้งนี้ระบบปฏิบัติการ SmartCast ของ Vizio มีผู้ใช้งานลงทะเบียนแล้ว 18 ล้านบัญชี มีอัตราการเติบโตนับจากปี 2018 ถึง 400% จึงเป็นโอกาสเติบโตอีกมากนั่นเอง</p>\n<p>ที่มา: <a href=\"https://corporate.walmart.com/news/2024/02/20/walmart-agrees-to-acquire-vizio-holding-corp-to-facilitate-accelerated-growth-of-walmart-connect-through-vizio-s-smartcast-operating-system\">Walmart</a></p>\n<p><img src=\"https://corporate.walmart.com/content/corporate/en_us/news/2024/02/20/walmart-agrees-to-acquire-vizio-holding-corp-to-facilitate-accelerated-growth-of-walmart-connect-through-vizio-s-smartcast-operating-system/jcr:content/newsimage.img.jpg/1708384866035.jpg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/acquisition\">Acquisition</a></div><div><a href=\"/topics/vizio\">Vizio</a></div><div><a href=\"/topics/advertising\">Advertising</a></div><div><a href=\"/topics/digital-media\">Digital Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cd6627acf6dae9056b48a671706092275428ce9628092ae846fd0f9cbb91d12","category":"Thai"}