{"title":"Meta เผยแพร่งานวิจัย AI สำหรับหุ่นยนต์ ให้สามารถรับรู้จากการสัมผัสได้เหมือนมนุษย์","link":"https://www.blognone.com/node/142895","date":1730458247000,"content":"<div><div><div><p>ฝ่ายวิจัยพื้นฐานปัญญาประดิษฐ์ของ Meta หรือทีม FAIR เผยแพร่งานวิจัยในการพัฒนา AI ที่สามารถรับรู้ผ่านการสัมผัส เพื่อให้นำไปใช้งานกับหุ่นยนต์ที่เลียนแบบความรู้สึกของมนุษย์ได้ โดยงานวิจัยนี้เป็นความร่วมมือกับบริษัทผู้ผลิตอุปกรณ์เซ็นเซอร์ GelSight และบริษัทหุ่นยนต์ Wonik Robotics</p>\n<p>ในการศึกษาวิจัยนั้น GelSight ได้พัฒนาอุปกรณ์ชื่อ Digit 360 ที่จำลองเป็นนิ้วมือ มีพื้นผิวเพื่อรับรู้จากการสัมผัสสิ่งต่าง ๆ แยกข้อมูลออกมาประมาณ 18 รูปแบบ ในการเก็บข้อมูลยังรวมกับภาพที่มองเห็นเพื่อเก็บข้อมูลการเปลี่ยนแปลงรูปร่างวัตถุขณะสัมผัสด้วย รวมทั้งมีข้อมูลอื่นประกอบเช่นการสั่น ตอบโต้ ความร้อน และอื่น ๆ แล้วนำอุปกรณ์นี้ไปติดตั้งในหุ่นยนต์ของ Wonik Robotics ทำให้ได้หุ่นยนต์ที่มีสามารถรับรู้การสัมผัสได้คล้ายกับมนุษย์</p>\n<p>Meta บอกว่างานวิจัยนี้มีเป้าหมายเพื่อให้นักวิทยาศาสตร์ นำไปประยุกต์ใช้งานต่อเพื่อทำความเข้าใจการตอบสนองและสัมผัสสิ่งต่าง ๆ รอบตัวในเชิงลึกได้มากขึ้น รวมทั้งสามารถใช้พัฒนาโมเดลเสมือนที่มีความใกล้เคียงกับของจริง</p>\n<p>ที่มา: <a href=\"https://ai.meta.com/blog/fair-robotics-open-source/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/fd6ef5151c5b90fe421dee69536ade40.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/robotics\">Robotics</a></div><div><a href=\"/topics/research\">Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa491e9a4b1969deed832ca15338fc6bcf0a65a9c4bd00f524e345b64575a3eb","category":"Thai"}