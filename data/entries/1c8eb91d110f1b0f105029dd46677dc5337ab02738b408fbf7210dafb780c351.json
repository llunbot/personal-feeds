{"title":"Cisco รายงานผลประกอบการไตรมาส รายได้รวมโต 9% จากความต้องการกลุ่ม Security","link":"https://www.blognone.com/node/144640","date":1739425204000,"content":"<div><div><div><p>Cisco รายงานผลประกอบการของไตรมาสที่ 2 ตามปีการเงินบริษัท 2025 สิ้นสุดวันที่ 25 มกราคม มีรายได้รวม 13,991 ล้านดอลลาร์ เพิ่มขึ้น 9% เทียบกับไตรมาสเดียวกันในปีก่อน และมีกำไรสุทธิตามบัญชี GAAP 2,428 ล้านดอลลาร์</p>\n<p>Chuck Robbins ซีอีโอ Cisco กล่าวว่าผลการดำเนินงานที่ออกมาแข็งแกร่ง เป็นไปตามความต้องการเทคโนโลยีจากลูกค้า เมื่อ AI มีบทบาทมากขึ้น Cisco ก็เป็นบริษัทที่พร้อมตอบสนองความต้องการในการขยาย Network Infrastructure เพื่อรองรับการประมวลผลข้อมูล รวมทั้งปกป้องความปลอดภัยของข้อมูลสำหรับงาน AI</p>\n<p>รายได้แยกตามกลุ่มธุรกิจของ Cisco เป็นดังนี้ กลุ่ม Networking 6,850 ล้านดอลลาร์ ลดลง 3%, Security 2,111 ล้านดอลลาร์ เพิ่มขึ้น 117% และ Collaboration 996 ล้านดอลลาร์ เพิ่มขึ้น 1%</p>\n<p>ที่มา: <a href=\"https://investor.cisco.com/events/event-details/2025/Cisco-Q2FY25-Conference-Call-2025-GruQrEYv62/default.aspx\">Cisco</a></p>\n<p><img src=\"https://www.blognone.com/sites/default/files/externals/528320f0f90eb35a3eee3ff3592e6109.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c8eb91d110f1b0f105029dd46677dc5337ab02738b408fbf7210dafb780c351","category":"Thai"}