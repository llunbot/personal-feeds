{"title":"Jade Raymond ผู้ก่อตั้งสตูดิโอ Haven ลาออกจากโซนี่แล้ว","link":"https://www.blognone.com/node/146443","date":1747401459000,"content":"<span>Jade Raymond ผู้ก่อตั้งสตูดิโอ Haven ลาออกจากโซนี่แล้ว</span>\n\n  <div>\n    <div>Body</div>\n              <div><p>Bloomberg รายงานข่าวว่า Jade Raymond ผู้บริหารหญิงชื่อดังของวงการเกม <a href=\"https://www.blognone.com/node/121721\">ผู้ก่อตั้งสตูดิโอ Haven ในปี 2021</a>, <a href=\"https://www.blognone.com/node/127795\">ขายให้โซนี่ในปี 2022</a> และ<a href=\"https://www.blognone.com/node/134007\">กำลังมีผลงานแรกชื่อ Fairgame$</a> ได้ลาออกจาก Haven ไปซะแล้ว โดยไม่ทราบสาเหตุแน่ชัด</p>\n<p>โฆษกของโซนี่ยืนยันข่าวการลาออกของ Jade Raymond แต่ก็ไม่ได้ให้ข้อมูลเพิ่มเติม บริษัทยืนยันว่ายังสนับสนุนแนวทางของ Haven ต่อไป</p>\n<p>การลาออกของ Raymond ทำให้เกิดคำถามกับเกม Fairgame$ ที่เปิดตัวในปี 2023 แล้วเงียบหายไปเลย เกมนี้เป็นหนึ่งใน<a href=\"https://www.blognone.com/node/136663\">แผนการใหญ่ \"live service\" ของโซนี่</a> ที่ <a href=\"https://www.blognone.com/node/141935\">ช่วงหลังดูไปไม่ค่อยรอด หลังจากหายนะตอน Concord</a> และ<a href=\"https://www.blognone.com/node/144159\">มีหลายโครงการที่ถูกยกเลิกไปแล้ว</a></p>\n<p>ก่อนหน้านี้ <a href=\"https://www.blognone.com/node/108743\">Jade Raymond เข้ามาเป็นหัวหน้าทีมพัฒนาเกมของ Stadia</a> ในปี 2019 แต่เมื่อ Stadia แพแตก เธอจึงเปิดสตูดิโอเองและสุดท้ายเข้ามาอยู่กับโซนี่ และดูเหมือนจะแพแตกอีกรอบแล้ว</p>\n<p>ที่มา - <a href=\"https://www.bloomberg.com/news/articles/2025-05-15/playstation-executive-jade-raymond-leaves-studio-she-founded\">Bloomberg</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 05/16/2025 - 20:17</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35ac1c16bbe674c55c61c49a6562a8ec1ead03a38869ff2d04b59f0250b1ceec","category":"Thai"}