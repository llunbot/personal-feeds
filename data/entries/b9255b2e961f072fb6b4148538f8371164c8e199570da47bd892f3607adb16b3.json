{"title":"พบ Senua's Saga: Hellblade II เล่นบน Xbox Series S ได้ความละเอียด 615p ส่วน Series X ได้ 963p","link":"https://www.blognone.com/node/139873","date":1716284423000,"content":"<div><div><div><p>Senua's Saga: Hellblade II เกมภาคต่อของ Hellblade: Senua's Sacrifice วางขาย และเปิดให้เล่นผ่าน Game Pass, Xbox Series S/X และ PC แล้วหลังเปิดตัวตั้งแต่ปี 2019 ตัวเกมใช้ Unreal Engine 5 ในการพัฒนาหวังชูจุดเด่นของเอนจิ้นอย่างเต็มที่ทั้งในด้านกราฟิก, แสงเงา และใบหน้าของตัวละครที่แสดงอารมณ์ได้สมจริง</p>\n<p>ล่าสุด ElAnalistaDeBits ช่องยูทูบที่ทำคอนเทนต์เกี่ยวกับการเปรียบเทียบประสิทธิภาพของเกมในแพลตฟอร์มต่าง ๆ ได้ลงคลิปวิดีโอวิเคราะห์ประสิทธิภาพเกม Senua's Saga: Hellblade II โดยระบุว่า</p>\n<ul>\n<li>Xbox Series S เล่นได้ความละเอียด 615p ถึง 803p แบบ Dynamic Resolution</li>\n<li>Xbox Series X เล่นได้ความละเอียด 963p ถึง 1070p แบบ Dynamic Resolution</li>\n<li>PC ใช้การ์ดจอ RTX 4060TI เปิด DLSS แบบ Balanced เล่นได้ 1440p เฟรมเรตเฉลี่ย 78fps</li>\n<li>ตัวเกมเวอร์ชัน Xbox ล็อคเฟรมเรตไว้ที่ 30fps</li>\n</ul>\n<p>โดยรวมประสิทธิภาพของ Series S ดูแย่ที่สุดเพราะภาพที่ได้นั้นค่อนข้างเบลอในขณะที่เฟรมเรตที่ไว้ล็อคที่ 30fps ก็ไม่ค่อยนิ่งนัก ส่วน Series X แม้ภาพจะไม่เบลอแต่ก็เหมาะกับการนำมาเล่นบนหน้าจอหรือทีวีที่มีความละเอียด 4K แต่เฟรมเรตแบบล็อคที่ 30fps นิ่งมากเหมาะกับประสบการณ์แบบ Cinematic ที่ Ninja Theory สตูดิโอผู้พัฒนาเกมดังกล่าว<a href=\"https://eurogamer.net/hellblade-2-will-be-30fps-only-on-xbox-consoles\">อยากนำเสนอ</a></p>\n<p>ก่อนหน้านี้เคยมีคลิปวิดีโอวิเคราะห์ประสิทธิภาพ และกราฟิกเกม Brothers: A Tale of Two Sons Remake ของ Digital Foundry เผยว่าตัวเกมเวอร์ชัน Xbox Series S <a href=\"https://www.blognone.com/node/138599\">เล่นได้ความละเอียด 454p ถึง 720p แบบ Dynamic Resolution</a> ด้าน Series X ก็เคยมีประเด็นเล็ก ๆ กับเกม Alan Wake 2 ที่โหมดเน้นประสิทธิภาพตัวเกมเล่นได้ความละเอียด 847p แต่ถูกอัปสเกลมาเป็น 1440p</p>\n<p>ที่มา - <a href=\"https://www.youtube.com/watch?v=UNwO6WZD0cg\">ElAnalistaDeBits</a></p>\n</div></div></div><div><div>Topics: </div><div><div><a href=\"/topics/hellblade\">Hellblade</a></div><div><a href=\"/topics/ninja-theory\">Ninja Theory</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9255b2e961f072fb6b4148538f8371164c8e199570da47bd892f3607adb16b3","category":"Thai"}