{"title":"ไมโครซอฟท์ออกแอพ  Xbox Cloud Gaming สำหรับแว่น Meta Quest","link":"https://www.blognone.com/node/137220","date":1702526593000,"content":"<div><div><div><p>ไมโครซอฟท์ออกแอพ  Xbox Cloud Gaming สำหรับแพลตฟอร์มแว่น Meta Quest ทำให้สามารถเล่นเกมแบบ Xbox แบบสตรีมผ่านคลาวด์ด้วยแว่น Meta Quest 2, 3, Pro ได้ โดยกรณีของแว่น Quest 3 และ Pro ที่สามารถทำ stereoscopic full-color Passthrough ก็จะเห็นหน้าจอเกมลอยทับอยู่บนสภาพแวดล้อมภายนอกได้ด้วย (ดูคลิปประกอบ)</p>\n<p>ถึงแม้เกมของ Xbox ไม่ได้รองรับ VR เต็มรูปแบบ แต่การที่แว่น Meta Quest มีเกมคอนโซลระดับ AAA ให้เล่นอีกหลายร้อยเกม ก็ช่วยเพิ่มความน่าสนใจของแพลตฟอร์มสำหรับเกมเมอร์ได้มาก บวกกับก่อนหน้านี้ <a href=\"https://www.blognone.com/node/137053\">Valve เพิ่งออกแอพ Steam Link สำหรับ Quest ให้สตรีมเกมจากพีซีไปเล่นบนแว่นได้</a> ในลักษณะคล้ายๆ กัน เท่ากับว่าตอนนี้ Meta Quest รองรับการเล่นเกมทั้งจาก Xbox และพีซี จะขาดก็แต่เกมโซนี่ที่มีแพลตฟอร์ม PS VR 2 ของตัวเองไม่ยุ่งกับใคร</p>\n<p><img alt=\"No Description\" src=\"https://www.blognone.com/sites/default/files/externals/b40783d5596dcb2e6451dc90a7deb813.jpg\" /></p>\n<p>ที่มา - <a href=\"https://news.xbox.com/en-us/2023/12/13/play-xbox-game-pass-with-meta-quest-3-today/\">Xbox</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/meta-quest\">Meta Quest</a></div><div><a href=\"/topics/virtual-reality\">Virtual Reality</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1955be1e52d5146e6d325ad41b46c5bd1768af2efc5cfbe9b5098b3997b36c11","category":"Thai"}