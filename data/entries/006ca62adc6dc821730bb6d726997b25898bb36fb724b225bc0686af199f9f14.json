{"title":"Yahoo เตรียมนำบริษัทไอพีโอเข้าตลาดหุ้นอีกครั้ง","link":"https://www.blognone.com/node/134680","date":1688481133000,"content":"<div><div><div><p>Jim Lanzone <a href=\"https://www.blognone.com/node/124694\">ซีอีโอคนปัจจุบัน</a>ของ Yahoo ให้สัมภาษณ์กับ Financial Times เผยว่าบริษัทเตรียมขายหุ้นไอพีโอ เพื่อนำบริษัทกลับเข้าตลาดหุ้นอีกครั้ง หลังจากปรับโครงสร้างธุรกิจ จนมีสถานะการเงินที่ดีขึ้น ภาพรวมธุรกิจมีกำไร</p>\n<p>Yahoo ปัจจุบันมีสถานะเป็นบริษัทนอกตลาดหุ้น หลังขายส่วนธุรกิจอินเทอร์เน็ต<a href=\"https://www.blognone.com/node/83776\">ให้ Verizon ในปี 2016</a> ซึ่งต่อมา Verizon ก็ขายส่วนธุรกิจออนไลน์ (รวม AOL ด้วย) <a href=\"https://www.blognone.com/node/122485\">ให้บริษัทการลงทุน Apollo</a> ในปี 2021 และได้ Lanzone มาเป็นซีอีโอ</p>\n<p>ถึงแม้ภาพของ Yahoo อาจไม่โดดเด่นในปัจจุบันถ้าเทียบกับบริษัทอินเทอร์เน็ตรายอื่น แต่ข้อมูลของ <a href=\"https://www.similarweb.com/top-websites/\">Similarweb</a> นั้น Yahoo ยังเป็นเว็บที่มีทราฟิกรวมสูงเป็นอันดับต้น ๆ ของโลก โครงสร้างธุรกิจของ Yahoo ตอนนี้มีมากกว่า 30 หน่วย มีบริการที่โดดเด่นเช่น Finance, Sports, News, Mail เป็นต้น</p>\n<p>ที่มา: <a href=\"https://www.proactiveinvestors.co.uk/companies/news/1019675/yahoo-plans-multi-billion-dollar-ipo-1019675.html\">Proactive Investors</a></p>\n<p><img src=\"https://www.blognone.com/sites/default/files/externals/0c3aea335539d7a15b0e8b37287cae47.jpg\" alt /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"006ca62adc6dc821730bb6d726997b25898bb36fb724b225bc0686af199f9f14","category":"Thai"}