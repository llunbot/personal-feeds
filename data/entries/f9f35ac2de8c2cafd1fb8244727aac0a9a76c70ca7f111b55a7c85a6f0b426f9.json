{"title":"Xbox และ Game Bar ของวินโดวส์ หยุดรองรับการโพสต์คลิปเกมลง Twitter แล้ว","link":"https://www.blognone.com/node/133524","date":1682135965000,"content":"<div><div><div><p>เราเพิ่งเห็นข่าว <a href=\"https://www.blognone.com/node/133494\">Microsoft Advertising หยุดรองรับการโพสต์ลง Twitter</a> ด้วยเหตุผลว่า <a href=\"https://www.blognone.com/node/133228\">API ใหม่ของ Twitter มีราคาแพงมาก</a></p>\n<p>นอกจาก Microsoft Advertising แล้ว ผลิตภัณฑ์ตัวอื่นของไมโครซอฟท์ก็หยุดรองรับการโพสต์ลง Twitter เช่นกัน ได้แก่ ฟีเจอร์โพสต์คลิปลงโซเชียลจากคอนโซล Xbox และ Game Bar ของวินโดวส์</p>\n<p>บัญชี @xbox ไปตอบความเห็นของผู้ใช้รายหนึ่งที่ค้นพบว่าฟีเจอร์นี้หายไป ว่าจำเป็นต้องปิดการใช้งาน (we have had to) อย่างไรก็ตาม การแชร์คลิปเล่นเกมลง Twitter ยังสามารถทำได้อยู่ผ่านแอพ Xbox บนมือถือ Android/iOS ซึ่งคาดว่าเป็นการโพสต์ผ่านแอพ Twitter อีกที ไม่ใช่การเรียกผ่าน API</p>\n<blockquote><p>We have had to disable the ability to share game uploads to Twitter directly from the console and Game Bar on Windows. You can still share your favorite moments to Twitter via the Xbox app for Android and iOS.</p>\n<p>— Xbox (@Xbox) <a href=\"https://twitter.com/Xbox/status/1649154451045793793?ref_src=twsrc%5Etfw\">April 20, 2023</a></p></blockquote>\n<p>ภาพ Game Bar จากไมโครซอฟท์</p>\n<p><img alt=\"No Description\" src=\"https://www.blognone.com/sites/default/files/externals/8c8952b4fd917485a73ea557d9506aca.jpg\" /></p>\n<p>ที่มา - <a href=\"https://www.windowscentral.com/gaming/xbox/thanks-to-twitter-changes-you-can-say-goodbye-to-this-xbox-dvr-feature\">Windows Central</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/twitter\">Twitter</a></div><div><a href=\"/topics/microsoft\">Microsoft</a></div><div><a href=\"/topics/social-media\">Social Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9f35ac2de8c2cafd1fb8244727aac0a9a76c70ca7f111b55a7c85a6f0b426f9","category":"Thai"}