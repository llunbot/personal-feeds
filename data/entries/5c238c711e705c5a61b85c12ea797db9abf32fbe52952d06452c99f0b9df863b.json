{"title":"Facebook Messenger เพิ่มฟีเจอร์โทรด้วยเสียงและวิดีโอคอลแบบเข้ารหัสแล้ว","link":"https://www.blognone.com/node/124223","date":1628910296000,"content":"<div><div><div><p>Facebook เปิดตัวฟีเจอร์ใหม่สำหรับแชทแบบเข้ารหัส โดยเพิ่มฟีเจอร์โทรด้วยเสียงและวิดีโอคอล รวมถึงอัพเดตเกี่ยวกับข้อความทำลายตัวเองอีกเล็กน้อย</p>\n<p>สำหรับโทรด้วยเสียงและวิดีโอคอลแบบเข้ารหัส end-to-end จะเป็นฟีเจอร์เสริมจากการส่งข้อความแบบเข้ารหัสเดิม โดยเทคโนโลยีเบื้องหลังที่ใช้จะเป็นตัวเดียวกับที่ใช้ใน WhatsApp ดังนั้นระหว่างทางรวมถึง Facebook เองก็ไม่สามารถเห็นได้ว่าสนทนาอะไรกัน</p>\n<p>ส่วนระบบข้อความทำลายตัวเอง Facebook ระบุว่าเพิ่มการตั้งค่าเพื่อให้ตัวเลือกข้อความทำลายตัวเองให้มากขึ้น เร็วสุด 5 วินาที ไปจนถึงนานสุด 24 ชั่วโมง</p>\n<p>Facebook ระบุว่า สัปดาห์หน้าทางบริษัทจะเริ่มทดสอบระบบเข้ารหัสเต็มรูปแบบในอีกหลายฟีเจอร์ เช่น แชทกลุ่มและโทรกลุ่มแบบเข้ารหัสใน Facebook Messenger และแชทเข้ารหัสสำหรับ DM บน Instagram</p>\n<p>ที่มา - <a href=\"https://messengernews.fb.com/2021/08/13/messenger-updates-end-to-end-encrypted-chats-with-new-features/\">Facebook Messenger Newsroom</a></p>\n<p><img src=\"https://www.blognone.com/sites/default/files/externals/e6eab749648bcd852363546647c8265a.jpg\" /></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c238c711e705c5a61b85c12ea797db9abf32fbe52952d06452c99f0b9df863b","category":"Thai"}