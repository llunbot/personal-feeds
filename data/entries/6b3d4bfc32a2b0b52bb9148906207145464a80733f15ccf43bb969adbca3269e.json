{"title":"ไมโครซอฟท์อาจถอนธุรกิจ Activision Blizzard ออกจากอังกฤษ หากดีลซื้อกิจการไม่อนุมัติ","link":"https://www.blognone.com/node/134148","date":1685777322000,"content":"<div><div><div><p>Bloomberg อ้างข้อมูลจากแหล่งข่าวว่า Brad Smith ประธานบริษัทของไมโครซอฟท์จะเข้าพบ Jeremy Hunt รัฐมนตรีว่าการกระทรวงการคลังของสหราชอาณาจักรในเร็วๆ นี้ จากกรณี <a href=\"https://www.blognone.com/node/133571\">CMA หน่วยงานการแข่งขันของสหราชอาณาจักรขวางดีล Activision Blizzard</a></p>\n<p>ตามข่าวบอกว่า ทางเลือกหนึ่งของไมโครซอฟท์คือ ถอนธุรกิจของ Activision Blizzard ออกจากสหราชอาณาจักรไปเลย หากไม่สามารถผลักดันให้ CMA อนุมัติดีลนี้ผ่านได้</p>\n<p>ที่ผ่านมา <a href=\"https://www.blognone.com/node/133841\">ไมโครซอฟท์ใช้วิธียกตัวอย่างกรณี EU อนุมัติดีล (แบบมีเงื่อนไข)</a> เพื่อเปรียบเทียบให้เห็นว่าทวีปยุโรปมีความเป็นมิตรต่อภาคธุรกิจมากกว่าสหราชอาณาจักร</p>\n<p>สถานะของ CMA เป็นหน่วยงานอิสระของรัฐ คณะรัฐมนตรีสั่งโดยตรงไม่ได้ แต่บุคคลที่มาเป็นคณะกรรมการของ CMA ก็แต่งตั้งโดยรัฐบาล ซึ่ง Hunt เองก็เคยวิจารณ์คำตัดสินของ CMA และแสดงความไม่เห็นด้วยมาก่อน</p>\n<p>ที่มา - <a href=\"https://www.bloomberg.com/news/articles/2023-06-02/microsoft-s-smith-set-for-talks-with-uk-chancellor-over-deal-ban\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/0d0c6785db62cd7a7726b3e7d5306005.jpg\" /></p>\n<p>Brad Smith ผู้บริหารระดับสูงของไมโครซอฟท์ที่ดูแลงานด้านกฎหมายและภาครัฐ</p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/microsoft\">Microsoft</a></div><div><a href=\"/topics/united-kingdom\">United Kingdom</a></div><div><a href=\"/topics/games\">Games</a></div><div><a href=\"/topics/cma\">CMA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b3d4bfc32a2b0b52bb9148906207145464a80733f15ccf43bb969adbca3269e","category":"Thai"}