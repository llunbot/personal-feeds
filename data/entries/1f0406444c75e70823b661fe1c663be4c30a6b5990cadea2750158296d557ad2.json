{"title":"อินเทลเปิดแผนเทคโนโลยีแพ็กเกจชิป ระยะห่างขาต่ำกว่า 10 ไมครอนภายในปี 2023","link":"https://www.blognone.com/node/123910","date":1627360978000,"content":"<div><div><div><p>ในงาน Intel Accelerate วันนี้นอกจากการประกาศแผนเทคโนโลยีการผลิตชิปแล้ว อินเทลยังประกาศแผนแพ็กเกจแยกจากกัน โดยวางแผนการลดระยะห่างระหว่างขา (bump pitch) ให้ลดลงไปจนถึงระดับต่ำกว่า 10 ไมครอนภายในปี 2023 (ไมครอนคือ 1 ใน 1000 ของมิลลิเมตร) โดยเทคโนโลยีที่อยู่ในแผนได้แก่</p>\n<ul>\n<li><strong>EMIB</strong> (embedded multi-die interconnect bridge) เทคโนโลยีแพ็กเกจตั้งแต่ปี 2017 แต่ในชิปเซิร์ฟเวอร์ Sapphire Rapids จะใช้ EMIB รุ่นต่อไป ที่ลดระยะห่างระหว่างขาจาก 55 ไมครอนเหลือ 45 ไมครอน</li>\n<li><strong>Foveros</strong> อินเทลระบุว่าจะมีแนวทางการเรียงชิปแบบ 3 มิติแบบใหม่ และลดระยะห่างระหว่างขาเหลือ 36 ไมครอน ซีพียูสำหรับไคลเอนต์ Meteor Lake จะใช้เทคโนโลยีนี้</li>\n<li><strong>Foveros Omni</strong> เทคโนโลยีเชื่อมชิปในแพ็กเกจได้อิสระขึ้น โดยชิปด้านบนสามารถเชื่อมกับชิปด้านล่างได้หลายชิป รวมถึงสามารถเชื่อมกับชิปที่เทคโนโลยีการผลิตต่างกัน คาดว่าจะเริ่มผลิตได้จริงในปี 2023</li>\n<li><strong>Foveros Direct</strong> เชื่อมระหว่างชิปโดยมีความต้านทานต่ำจนแทบทำงานได้เหมือนเป็นชิปเดียวกัน ระยะห่างระหว่างขาเหลือต่ำกว่า 10 ไมครอน คาดว่าจะพร้อมใช้งานในปี 2023 เช่นกัน</li>\n</ul>\n<p>ในการแถลงข่าวครั้งนี้มี AWS ประกาศว่าจะใช้เทคโนโลยีแพ็กเกจของอินเทลเป็นรายแรก โดยไม่ได้ระบุชัดเจนว่าใช้เทคโนโลยีใด</p>\n<p>ที่มา - <a href=\"https://www.intel.com/content/www/us/en/newsroom/news/intel-accelerates-process-packaging-innovations.html\">Intel</a></p>\n<p><img src=\"https://www.blognone.com/sites/default/files/externals/aaa75e9c4336dc4e7be544c22f354918.jpg\" /></p>\n<p><img src=\"https://www.blognone.com/sites/default/files/externals/972235281f9cdbb8c97e34f155eab8d7.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f0406444c75e70823b661fe1c663be4c30a6b5990cadea2750158296d557ad2","category":"Thai"}