{"title":"[ลือ] iPhone 14 รุ่น Pro ขึ้นไป เปลี่ยนหน้าจอเป็นแบบเจาะรู แทนรอยบาก","link":"https://www.blognone.com/node/126289","date":1639396524000,"content":"<div><div><div><p>เว็บสื่อเทคโนโลยีจากเกาหลี <a href=\"http://www.thelec.net/news/articleView.html?idxno=3665\">The Elec</a> รายงานข่าวลือตรงกับ <a href=\"https://www.macrumors.com/2021/09/20/kuo-iphone-14-pro-hole-punch-48mp-camera/\">Ming-Chi Kuo</a> นักปล่อยข่าวลือ Apple ชื่อดัง ที่ระบุไว้ตั้งแต่เดือนกันยายนว่า iPhone 14 Pro จะใช้กล้องหน้าแบบเจาะรู และไม่ใช้รอยบากอันเป็นเอกลักษณ์ของ iPhone มาอย่างยาวนานอีกต่อไป</p>\n<p>นอกจากนี้ <a href=\"https://www.macrumors.com/2021/12/08/iphone-14-hole-punch-display/\">MacRumors.com</a> ยังระบุว่าหน้าจอจะมีแค่ไซส์ 6.1 และ 6.7 นิ้ว ทั้งในรุ่นธรรมดา และรุ่น Pro, Pro Max โดยจะไม่มีรุ่น mini อีก ส่วน The Elec ก็ระบุเพิ่มเติมว่า Apple เตรียมสั่งผลิตหน้าจอ LTPO OLED แบบ 120Hz เพิ่มแล้ว ซึ่งคราวนี้อาจมาจากทั้ง Samsung และ LG หลังจากที่ Samsung เป็นผู้ผลิตหน้าจอ LTPO OLED ของ iPhone 13 Pro, Pro Max แบบเจ้าเดียว</p>\n<p>คงต้องติดตามในปีหน้าว่า Apple จะทิ้งรอยบากอันเป็นเอกลักษณ์ หันไปหาหน้าจอแบบเจาะรูแทนจริงหรือไม่ หลังจากที่ฝั่ง Android ผลิตหน้าจอเจาะรูมาก่อนหลายปี และ MacBook Pro 14 และ 16 นิ้ว เพิ่งจะเพิ่มรอยบากเข้ามา และรูปลักษณ์ของ iPhone 14 Pro จะออกมาเป็นอย่างไร รูจะอยู่ตรงกลางเหมือนกับรอยบาก หรือย้ายไปอยู่บนฝั่งไหนบนหน้าจอกันแน่</p>\n<p><img src=\"https://www.blognone.com/sites/default/files/externals/10245594b199f5155f0c9c3ab4d99171.png\" /><em>ภาพ iPhone 13 Pro</em></p>\n<p>ที่มา - <a href=\"http://www.thelec.net/news/articleView.html?idxno=3665\">The Elec</a> via <a href=\"https://www.macrumors.com/2021/12/08/iphone-14-hole-punch-display/\">MacRumors</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-14\">iPhone 14</a></div><div><a href=\"/topics/rumors\">Rumors</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eaa0cdafbc6b90717057af2bec22f98e42901f630e546ec7e49205d70dd07dd4","category":"Thai"}