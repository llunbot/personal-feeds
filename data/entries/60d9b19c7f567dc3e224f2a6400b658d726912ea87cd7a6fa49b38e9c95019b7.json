{"title":"เปิดตัว HDMI 2.2 เพิ่มแบนด์วิดท์เท่าตัวเป็น 96 Gbps แสดงภาพ 12K, ต้องใช้สายแบบใหม่ Ultra96","link":"https://www.blognone.com/node/143951","date":1736213858000,"content":"<div><div><div><p>กลุ่มมาตรฐาน HDMI Forum เปิดตัวมาตรฐาน HDMI 2.2 ที่เพิ่มอัตราการส่งข้อมูล 2 เท่าจาก <a href=\"https://www.blognone.com/node/97659\">HDMI 2.1</a> คือจาก 48 Gbps มาเป็น 96 Gbps</p>\n<p>สเปกใหม่ย่อมต้องมาพร้อมกับสายแบบใหม่ (อีกแล้ว) โดยสายใหม่ตอน HDMI 2.1 ใช้ชื่อว่า Ultra High Speed HDMI ใช้แพ็กเกจสีเทา แต่สายใหม่ (กว่า) ของรอบ HDMI 2.2 ใช้ชื่อว่า <strong>Ultra96</strong> แพ็กเกจสีทอง เริ่มวางขายจริงไตรมาส 3/4 ปี 2025</p>\n<p>การเพิ่มแบนด์วิดท์ของ HDMI 2.2 เป็น 96 Gbps ทำให้รองรับการแสดงผลภาพที่ 4K@480 หรือ 12K@120 ส่วนฟีเจอร์อื่นที่มาพร้อม HDMI 2.2 คือ Latency Indication Protocol (LIP) ช่วยปรับปรุงการซิงก์ภาพและเสียงให้ตรงกัน โดยเฉพาะการเชื่อมต่อแบบ multiple-hop ผ่านอุปกรณ์หลายตัว (เช่น ภาพออกทีวี เสียงออกซาวน์บาร์)</p>\n<p>ตัวสเปก HDMI 2.2 ฉบับเต็มจะออกภายในครึ่งแรกของปี 2025 ดังนั้นกว่าเราจะเห็นสินค้าจริงๆ เริ่มวางขายคงต้องรอกันอีกสักพักใหญ่ๆ</p>\n<p>ที่มา - <a href=\"https://www.prnewswire.com/news-releases/hdmi-forum-announces-version-2-2-of-the-hdmi-specification-302336592.html\">HDMI Forum</a></p>\n<p><img alt=\"No Description\" src=\"https://www.blognone.com/sites/default/files/externals/df067760fe6106ffc573a102773f56a7.jpeg\" /><img alt=\"No Description\" src=\"https://www.blognone.com/sites/default/files/externals/8fe1b839cae178cf3bcfa4492a48e2d2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a42a3854a1826ed2a62344732ed027df.jpeg\" /></p>\n</div></div></div><div><div>Topics: </div><div><div><a href=\"/topics/hdmi\">HDMI</a></div><div><a href=\"/topics/display\">Display</a></div><div><a href=\"/topics/standard\">Standard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60d9b19c7f567dc3e224f2a6400b658d726912ea87cd7a6fa49b38e9c95019b7","category":"Thai"}