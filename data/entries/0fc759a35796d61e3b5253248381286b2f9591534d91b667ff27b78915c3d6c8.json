{"title":"พบบั๊กในเกม Final Fantasy 7 ทำให้ Aerith ไม่ตายได้สำเร็จจริงๆ","link":"https://www.blognone.com/node/142760","date":1729823062000,"content":"<div><div><div><p>ปริศนาคาใจของเกม Final Fantasy VII ยาวนาน 27 ปี (เกมออกปี 1997) ถูกแก้ได้แล้ว เมื่อมีเกมเมอร์รายหนึ่งพบวิธีทำให้ Aerith ไม่ตายได้สำเร็จ</p>\n<p>เกมเมอร์ที่ค้นพบช่องทางนี้เป็นผู้เล่นเกมแบบ speedrunner หาวิธีให้เกมจบเร็วที่สุด ชื่อว่า AceZephyr และ Kuma ค้นพบบั๊กของเกม FF7 ภาคต้นฉบับ ที่เปิดให้ผู้เล่นสามารถเดินจากเมืองแรก Midgar ไปยังเมือง Forgotten Capital ในทวีปอื่นได้ทันที (เดินตัดใต้ทะเล ข้ามภูเขาไปได้ดื้อๆ) ทำให้สามารถข้ามเนื้อเรื่องส่วนที่ Aerith ออกจากปาร์ตี้ไปได้ ส่งผลให้ Aerith ยังอยู่ในปาร์ตี้ได้ต่อไป แถมยังเห็นตัวเองโดน Sephiroth ฆ่าในคัตซีนได้ด้วย (คัตซีนเหมือนเดิม แต่ Aerith ยังอยู่ในปาร์ตี้)</p>\n<p>เนื่องจากวิธีการนี้ต้องทำผ่านบั๊กของเกม การที่ Aerith ยังอยู่ในปาร์ตี้ต่อไป ทำให้เกิดบั๊กเกมค้างไปหากมีฉากที่ Aerith ไม่สมควรอยู่ในปาร์ตี้ด้วย ส่วนการเดินใต้ทะเลก็มีโอกาสเจอศัตรูระหว่างเดินทำให้เกมค้างได้เช่นกัน</p>\n<p>ที่มา - <a href=\"https://www.ign.com/articles/final-fantasy-7-speedrunners-just-figured-out-how-to-save-aerithand-save-two-hours\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/c129a86b2414d82c60afc29b86d16dbb.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0600fc82caf2976e96e12a8664a10cab.jpeg\" /></p>\n<blockquote><p>The biggest skip in FF7 has been found. <a href=\"https://t.co/HXVfrbOJd4\">pic.twitter.com/HXVfrbOJd4</a></p>\n<p>— Luzbel / ルズベル (@Luzbel789) <a href=\"https://twitter.com/Luzbel789/status/1848974866516742269?ref_src=twsrc%5Etfw\">October 23, 2024</a></p></blockquote>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fc759a35796d61e3b5253248381286b2f9591534d91b667ff27b78915c3d6c8","category":"Thai"}