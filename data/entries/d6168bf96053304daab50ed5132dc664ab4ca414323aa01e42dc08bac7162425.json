{"title":"Boston Dynamics โชว์ความสามารถใหม่หุ่นยนต์ Atlas ในการเรียนรู้จัดเก็บของตามสภาพแวดล้อม","link":"https://www.blognone.com/node/142890","date":1730438293000,"content":"<div><div><div><p>Boston Dynamics เผยแพร่คลิปวิดีโอความสามารถใหม่ในการทำงานของ Atlas หุ่นยนต์มนุษย์ โดยสามารถทำงานเคลื่อนย้ายสิ่งของจากที่หนึ่ง ไปไว้อีกที่หนึ่งได้ โดยไม่ต้องป้อนรายละเอียดและออกคำสั่งระยะไกล</p>\n<p>ในวิดีโอเป็นการสาธิต Atlas ทำงานย้ายฝาเครื่องยนต์ จากช่องในตู้คอนเทนเนอร์ ไปเก็บในช่องของรถเข็น โดยอินพุทมีเพียงตำแหน่งที่ตู้และรถเข็นอยู่เท่านั้น ที่เหลือเป็นการใช้โมเดล Machine Learning Vision เพื่อดูสภาพแวดล้อมปัจจุบัน และหยิบจับ-เคลื่อนย้าย-เก็บวัตถุได้อย่างถูกต้อง</p>\n<p>การทดสอบนี้พบว่า Atlas สามารถตอบสนอง-เรียนรู้-แก้ไข ได้เองอย่างรวดเร็วเมื่อพบว่าฝาเครื่องยนต์ไม่สามารถสอดลงไปในช่องตรง ๆ ได้ อีกทั้งรูปแบบการเคลื่อนที่ของ Atlas ที่บิดหมุนได้รอบทิศขณะเดิน ก็ช่วยให้เห็นว่าหุ่นยนต์มีการทำงานที่แตกต่างจากคนได้อย่างไร</p>\n<p>ที่มา: <a href=\"https://www.therobotreport.com/atlas-humanoid-robot-shows-increasing-competence-in-latest-boston-dynamics-video/\">The Robot Report</a></p>\n<p>เพื่อต้อนรับเทศกาลฮาโลวีน มี Atlas เวอร์ชันคอสเพลย์เป็นฮอตดอกด้วย</p>\n</div></div></div><div><div>Topics: </div><div><div><a href=\"/topics/boston-dynamics\">Boston Dynamics</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d6168bf96053304daab50ed5132dc664ab4ca414323aa01e42dc08bac7162425","category":"Thai"}