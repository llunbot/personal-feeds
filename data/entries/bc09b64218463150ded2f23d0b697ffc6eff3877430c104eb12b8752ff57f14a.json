{"title":"Apple เปิดตัว iMac รุ่นใหม่ ชิป M4 ชูฟีเจอร์ Apple Intelligence พร้อมสีใหม่และแรมเริ่มต้น 16GB","link":"https://www.blognone.com/node/142809","date":1730140680000,"content":"<div><div><div><p>แอปเปิลเปิดตัว iMac รุ่นใหม่ใช้ชิป M4 ผ่านจดหมายข่าว พร้อม<a href=\"https://youtu.be/eaB7nCdId0Y?si=ptGYfT_hF6Z2grCR\">คลิปวิดีโอ</a>เปิดตัวความยาว 10 นาที ชูจุดเด่นที่การรองรับ Apple Intelligence ตัวเครื่องใช้ดีไซน์เดิมแต่ปรับโทนสีใหม่ทั้ง 7 สี รายละเอียดฮาร์ดแวร์ที่มีการปรับปรุงมีดังนี้</p>\n<ul>\n<li><strong>ชิป M4</strong> ซีพียูสูงสุด 10 คอร์ จีพียูสูงสุด 10 คอร์</li>\n<li><strong>แรมเริ่มต้นที่ 16 GB</strong> และอัพเกรดได้สูงสุดที่ 32GB (รุ่นเริ่มต้นสูงสุดที่ 24GB)</li>\n<li><strong>กล้องหน้า 12MP อัลตร้าไวด์</strong> รองรับ Center Stage และการถ่ายภาพจากมุมมองด้านบนโต๊ะ</li>\n<li><strong>พอร์ต Thunderbolt 4 จำนวน 4 พอร์ต</strong> ยกเว้นรุ่นเรื่มต้นมี Thunderbolt 2 พอร์ตและ USB4 2 พอร์ต</li>\n<li><strong>ตัวเลือกหน้าจอกระจก Nano-texture</strong> ช่วยลดแสงสะท้อน (ยกเว้นรุ่นเริ่มต้น)</li>\n<li><strong>พอร์ตชาร์จแบบ USB-C</strong> ในเมาส์ คีย์บอร์ดและทัชแพตที่มาพร้อมกับตัวเครื่อง</li>\n</ul>\n<p>iMac รุ่นใหม่มาพร้อม 4 รุ่นย่อยดังนี้</p>\n<ul>\n<li>รุ่นซีพียู 8 คอร์ จีพียู 8 คอร์ แรม 16GB และ SSD 256GB ราคา 44,900 บาท</li>\n<li>รุ่นซีพียู 10 คอร์ จีพียู 10 คอร์ แรม 16GB และ SSD 256GB ราคา 51,900 บาท</li>\n<li>รุ่นซีพียู 10 คอร์ จีพียู 10 คอร์ แรม 16GB และ SSD 512GB ราคา 58,900 บาท</li>\n<li>รุ่นซีพียู 10 คอร์ จีพียู 10 คอร์ แรม 24GB และ SSD 512GB ราคา 65,900 บาท</li>\n</ul>\n<p>ทุกรุ่นย่อยในปีนี้มีตัวเลือกครบทั้ง 7 สี เขียว, เหลือง, ส้ม, ชมพู, ม่วง, ฟ้า และเงิน วันเริ่มขายในไทยยังไม่ประกาศ ส่วนในอเมริกาเปิดให้สั่งซื้อตั้งแต่วันนี้และเริ่มจัดส่งในช่วงสัปดาห์หน้า</p>\n<p>ที่มา: <a href=\"https://www.apple.com/th/newsroom/2024/10/apple-unveils-the-new-imac-with-the-powerful-m4-chip-available-in-fresh-colors/\">แอปเปิล</a></p>\n<p><img alt=\"alt=&quot;iMac_M4&quot;\" src=\"https://www.blognone.com/sites/default/files/externals/42aeb133e2f460799763a8a36cff0ec5.jpg\" /></p>\n</div></div></div><div><div>Topics: </div><div><div><a href=\"/topics/imac\">iMac</a></div><div><a href=\"/topics/apple\">Apple</a></div></div></div>","author":"nuntipat","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc09b64218463150ded2f23d0b697ffc6eff3877430c104eb12b8752ff57f14a","category":"Thai"}