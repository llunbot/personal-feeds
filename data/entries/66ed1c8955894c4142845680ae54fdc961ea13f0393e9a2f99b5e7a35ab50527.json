{"title":"Adobe ออกแอป Photoshop สำหรับ iPhone ตามหลังเวอร์ชัน iPad 5 ปี","link":"https://www.blognone.com/node/144917","date":1740496365000,"content":"<div><div><div><p>Adobe ออกแอป <a href=\"https://apps.apple.com/th/app/adobe-photoshop/id1457771281\">Photoshop สำหรับ iPhone</a> ซึ่งเป็นการยกเครื่องแอปใหม่ทั้งหมด หลังจาก<a href=\"https://www.blognone.com/node/112929\">ออกเวอร์ชัน iPad เมื่อกว่า 5 ปีที่แล้ว</a> โดยบอกว่านำความสามารถของ Photoshop มาปรับให้เข้ากับการใช้งานบนสมาร์ทโฟน ทำให้ครีเอเตอร์สามารถสร้างสรรค์ แก้ไข ตกแต่งคอนเทนต์ได้อย่างสะดวก พร้อมเข้าถึงรูปสต็อกจำนวนมากได้</p>\n<p>จุดเด่นของ Photoshop บน iPhone คือหลายฟีเจอร์สามารถใช้งานได้ฟรี เช่น การรวมภาพ-ซ้อนภาพ (Layer, Mask), การตัดบางส่วนของภาพหรือปรับสี, ลบวัตถุส่วนเกินในภาพ, AI Generative Fill และ Generative Expand เพื่อสร้างวัตถุเพิ่มในภาพ</p>\n<p>นอกจากนี้ Photoshop บน iPhone ยังสามารถทำงานเวิร์กโฟลว์ต่อเนื่องบนแอปทั้ง Adobe Express, Adobe Fresco และ Adobe Lightroom ได้ รวมทั้งสามารถเข้าถึงภาพสต็อกใน Adobe Stock ที่เป็นแบบฟรีได้ด้วย</p>\n<p>ส่วนแพ็คเกจเสียเงินรายเดือน 299 บาท ได้ฟีเจอร์แต่งรูปภาพเพิ่มเติม รวมทั้งเข้าถึงคลังฟอนต์กว่า 20,000 รายการ และได้ฟีเจอร์เพิ่มเติมสำหรับการใช้งานผ่านเว็บ ทั้งนี้หากผู้ใช้งานสมัครแผนรายเดือนของ Adobe Photoshop อยู่แล้ว จะสามารถใช้ Photoshop บน iPhone ได้แบบครบทุกฟีเจอร์ทันที</p>\n<p>Adobe บอกว่าเวอร์ชัน Android จะมีออกมาภายหลังในปีนี้</p>\n<p>ที่มา: <a href=\"https://blog.adobe.com/en/publish/2025/02/25/all-new-photoshop-iphone-app-reimagines-image-editing-for-mobile-creators\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/50080318fa2f4b9ff4dd9e41c048f198.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/dac70a97c416af1696fb616496905788.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/aaf6f8f842bd20cccb6c2846c6b0cd4c.jpeg\" /></p>\n</div></div></div><div><div>Topics: </div><div><div><a href=\"/topics/photoshop\">Photoshop</a></div><div><a href=\"/topics/ios\">iOS</a></div><div><a href=\"/topics/adobe\">Adobe</a></div><div><a href=\"/topics/mobile-app\">Mobile App</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66ed1c8955894c4142845680ae54fdc961ea13f0393e9a2f99b5e7a35ab50527","category":"Thai"}