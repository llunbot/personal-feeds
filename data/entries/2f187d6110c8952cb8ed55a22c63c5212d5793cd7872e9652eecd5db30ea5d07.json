{"title":"True ปรับการชดเชยลูกค้า แยกแบบเติมเงิน-รายเดือน หลัง กสทช. สั่งทบทวนมาตรการเยียวยา","link":"https://www.blognone.com/node/146584","date":1748008206000,"content":"<span>True ปรับการชดเชยลูกค้า แยกแบบเติมเงิน-รายเดือน หลัง กสทช. สั่งทบทวนมาตรการเยียวยา</span>\n\n  <div>\n    <div>Body</div>\n              <div><p>ไตรรัตน์ วิริยะศิริกุล รองเลขาธิการ รักษาการแทนเลขาธิการ กสทช. เชิญ TrueMove H เข้าร่วมประชุมด่วน โดยสั่งให้ True ทบทวนมาตรการเยียวยาผู้ใช้งานที่ได้รับผลกระทบจากเหตุสัญญาณอินเทอร์เน็ตและมือถือล่ม</p>\n<p>หลัง True ออกมาตรการเยียวยา ‘โทรฟรี 100 นาที ดาต้าฟรี 10 GB ภายใน 24 ชั่วโมง’ พบว่ายังไม่เป็นผลที่น่าพอใจสำหรับประชาชน และผู้ใช้งานที่ได้รับผลกระทบ</p>\n<p>ไตรรัตน์ แจ้ง True ให้ทบทวนมาตรการเยียวยา ดังนี้:</p>\n<ol>\n<li>ห้ามคิดค่าบริการในช่วงเวลาที่ลูกค้าใช้งานไม่ได้</li>\n<li>เพิ่มดาต้ามากกว่า 10 GB และโทรฟรีมากกว่า 100 นาที โดยไม่จำกัดเวลา 24 ชั่วโมง</li>\n<li>แยกการชดเชยระหว่างลูกค้ารายเดือนทั่วไป, แพ็คเกจ Unlimited, และแบบเติมเงินให้ชัดเจน</li>\n<li>หาแนวทางการรับสิทธิที่ไม่ใช่การส่ง SMS แนบลิงก์</li>\n</ol>\n<p>ล่าสุด True ประกาศปรับการชดเชยลูกค้า TrueMove H ทุกคนโดยอัตโนมัติ โดยไม่ต้องดำเนินการใด ๆ จากกรณีสัญญาณอินเทอร์เน็ตและมือถือล่มทั่วประเทศเมื่อวานนี้ หลังเข้าร่วมประชุมด่วนกับกสทช. อีกครั้งวันนี้</p>\n<ul>\n<li>ลูกค้าแบบเติมเงิน: รับอินเทอร์เน็ตฟรี 10GB และโทรฟรี 100 นาที มีระยะเวลาใช้งาน 3 วัน เริ่มตั้งแต่วันที่ 15 มิถุนายน</li>\n<li>ลูกค้าแบบรายเดือน: ได้รับส่วนลดค่าบริการ 1 วัน ในรอบบิลถัดไป</li>\n</ul>\n<p>ด้านกสทช. เสนอให้ True เพิ่มมาตรการในการป้องกัน เพื่อให้การติดต่อสามารถดำเนินไปได้อย่างมีคุณภาพ ประสิทธิภาพ ครอบคลุมทั้งประเทศ</p>\n<p>ที่มา: ข่าวประชาสัมพันธ์</p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Fri, 23/05/2025 - 20:50</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f187d6110c8952cb8ed55a22c63c5212d5793cd7872e9652eecd5db30ea5d07","category":"Thai"}