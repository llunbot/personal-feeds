{"title":"ไมโครซอฟท์อธิบายสถาปัตยกรรม Recall ยืนยันเข้ารหัสข้อมูล, เก็บแยกจาก OS, ถอนการติดตั้งได้","link":"https://www.blognone.com/node/142261","date":1727484058000,"content":"<div><div><div><p>ไมโครซอฟท์ออกมาอธิบายถึงแนวทางป้องกันข้อมูลส่วนตัวของ <a href=\"https://www.blognone.com/node/139862\">ฟีเจอร์ Recall ใน Windows 11</a> ที่บันทึกหน้าจอของพีซีเป็นระยะๆ เพื่อให้ค้นหาข้อมูลย้อนหลังได้ ฟีเจอร์นี้เปิดตัวในเดือนพฤษภาคม แต่<a href=\"https://www.blognone.com/node/140153\">ถูกวิจารณ์เรื่องความปลอดภัย</a> <a href=\"https://www.blognone.com/node/139901\">ความเป็นส่วนตัว</a> จนสุดท้ายไมโครซอฟท์<a href=\"https://www.blognone.com/node/140376\">ยอมเลื่อนฟีเจอร์นี้ออกไปก่อน</a> นำไปแก้ไขปรับปรุง<a href=\"https://www.blognone.com/node/141556\">และเตรียมกลับมาทดสอบกับกลุ่ม Insider ในเดือนตุลาคม</a></p>\n<p>David Weston รองประธานฝ่ายความปลอดภัยระบบปฏิบัติการของไมโครซอฟท์ ยืนยันว่า Recall เป็นฟีเจอร์ที่ต้องเปิดใช้เอง (opt-in) และถ้าไม่ต้องการใช้งาน สามารถ<a href=\"https://www.blognone.com/node/141791\">ถอนการติดตั้ง Recall ออกจากระบบปฏิบัติการไปทั้งหมดเลยก็ได้</a> (ตรงตามข่าวลือก่อนหน้านี้)</p>\n<p><img alt=\"No Description\" src=\"https://www.blognone.com/sites/default/files/externals/f6c40e56ddab4d99111c418d65a4146b.jpeg\" /></p>\n<p>สถาปัตยกรรมความปลอดภัยของ Recall เก็บข้อมูลหน้าจอทั้งหมดใน <a href=\"https://techcommunity.microsoft.com/t5/windows-os-platform-blog/securely-design-your-applications-and-protect-your-sensitive/ba-p/4179543\">VBS Enclaves</a> พื้นที่เก็บข้อมูลอ่อนไหวที่แยกส่วนจากตัวระบบปฏิบัติการด้วย Hyper-V (VBS ย่อมาจาก Virtualization Based Security), ข้อมูลทั้งหมดถูกเข้ารหัส และปลดล็อคได้ผ่านการยืนยันด้วย Windows Hello เท่านั้น ไม่สามารถเข้าถึงได้จากตัวเคอร์เนลของระบบปฏิบัติการ หรือแอดมินของระบบ ซึ่งปรับปรุงจาก<a href=\"https://www.blognone.com/node/140153\">ข่าวตอนแรกที่มีนักวิจัยความปลอดภัยบอกว่าเก็บข้อมูลบางส่วนเป็น plaintext</a></p>\n<p><img alt=\"No Description\" src=\"https://www.blognone.com/sites/default/files/externals/c0fde68ad18b3ec52d71c9475dacd4d9.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/3fc288cdd52d500c5bab919b9f0f049d.jpg\" /></p>\n<p>ไมโครซอฟท์ยังย้ำว่า ผู้ใช้สามารถเลือกปิดการทำงานของ Recall เป็นบางเว็บหรือบางแอพได้, ไม่บันทึกหน้าจอตอนใส่รหัส หรือมีข้อมูลส่วนตัวอย่างเลขประจำตัวประชาชน เลขบัตรเครดิต, ไม่บันทึกหน้าจอเบราว์เซอร์ตอนเปิดโหมด private (รองรับเบราว์เซอร์ดังๆ ครบทั้ง Edge, Chrome, Firefox, Oprea และเบราว์เซอร์ตระกูล Chromium ทั้งหมด)</p>\n<p>Recall จะทำงานได้เฉพาะบนพีซีที่เป็น Copilot+ PC เท่านั้น แปลว่าบังคับเปิดใช้ BitLocker / Device Encryption, TPM 2.0, VBS ซึ่งเป็นมาตรการความปลอดภัยพื้นฐานของ Windows 11 ในยุคปัจจุบันด้วย</p>\n<p><img alt=\"No Description\" src=\"https://www.blognone.com/sites/default/files/externals/1cfed65bdb6a9f193ad2c13af12774be.jpeg\" /></p>\n<p>ที่มา - <a href=\"https://blogs.windows.com/windowsexperience/2024/09/27/update-on-recall-security-and-privacy-architecture/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/privacy\">Privacy</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3de80d3d596fb613bf41fd97b2b637232a8634aa841d3e2c864dce9f398c7ab4","category":"Thai"}