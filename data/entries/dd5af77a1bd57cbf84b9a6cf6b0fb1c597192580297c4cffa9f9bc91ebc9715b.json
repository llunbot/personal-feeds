{"title":"Helldivers 2 ทำลายสถิติใหม่มีคนเล่นพร้อมกันสูงสุด 4 แสนคนใน Steam","link":"https://www.blognone.com/node/138268","date":1708326751000,"content":"<div><div><div><p>กระแสตอบรับของ Helldivers 2 ยังคงดีขึ้นเรื่อย ๆ ล่าสุดยอดผู้เล่นพร้อมกันใน Steam พุ่งไปถึง 409,367 คนแล้ว แซงเกม GTA V ในช่วงพีคสุด (364,548 คน) และเกมอื่นจาก PlayStation ที่วางขายบน Steam ทั้งหมดรวมกัน (300,359 คน)</p>\n<p>แม้ตัวเกมมีปัญหาทางด้านเทคนิคในช่วงเปิดตัวแต่ก็ไม่ทำให้กระแสเกมตกลงแต่อย่างใด อีกทั้ง Johan Pilestedt ซีอีโอของ Arrowhead Game Studios และผู้กำกับเกม Helldivers 2 ก็ออกมาโพสต์ใน X ตอบรับปัญหาของผู้เล่น และออกอัปเดตให้กับตัวเกมอย่างต่อเนื่อง</p>\n<p>เกม Helldivers 2 วางจำหน่ายแล้วบน PC ผ่าน Steam และ PS5 ราคา 1,290 บาท ได้คะแนนเฉลี่ยจาก Metacritic และ Opencritic อยู่ที่ 83/100 คะแนน</p>\n<p><img alt=\"No Description\" src=\"https://www.blognone.com/sites/default/files/externals/4bc3af6351af4381fa7b0c303c4072fd.png\" /></p>\n<p>ที่มา - <a href=\"https://steamdb.info/app/553850/charts/\">SteamDB</a>,  <a href=\"https://www.videogameschronicle.com/news/helldivers-2s-concurrent-steam-player-count-is-now-higher-than-all-other-playstation-pc-launches-combined/\">VGC</a></p>\n</div></div></div><div><div>Topics: </div><div><div><a href=\"/topics/helldivers\">Helldivers</a></div><div><a href=\"/topics/playstation\">PlayStation</a></div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd5af77a1bd57cbf84b9a6cf6b0fb1c597192580297c4cffa9f9bc91ebc9715b","category":"Thai"}