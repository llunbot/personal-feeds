{"title":"Red Hat เปิดตัว RHEL AI รวมชุดเครื่องมือโอเพนซอร์ส ซัพพอร์ตระยะยาวแบบ RHEL","link":"https://www.blognone.com/node/142291","date":1727708555000,"content":"<div><div><div><p>RHEL เปิดตัว RHEL AI แพลตฟอร์มสำหรับองค์กรที่ต้องการฝึกโมเดล generative AI, ปรับแต่ง, หรือรันโมเดล รูปแบบคืออิมเมจ RHEL ที่ใส่เครื่องมือมาพร้อมใช้งานแล้ว และจะได้รับการซัพพอร์ตจาก Red Hat</p>\n<p>เครื่องมือที่ใส่เข้ามาในตัวได้แก่ <a href=\"https://www.blognone.com/node/139887\">โมเดล Granite ของ IBM เอง</a>, InstructLab ชุดเครื่องมือพัฒนาแชตบอต, ไลบรารีสำหรับรันโมเดลปัญญาประดิษฐ์อื่นๆ ที่ระบุชื่อมาแล้วคือ PyTorch</p>\n<p>ลูกค้าสามารถซื้อไลเซนส์ได้บนเว็บพอร์ทัลของ Red Hat เพื่อนำอิมเมจไปรันในเซิร์ฟเวอร์ของตัวเอง อิมเมจนี้สามารถใช้งานได้บน AWS และ IBM Cloud สำหรับ Azure และ Google Cloud จะเปิดให้ใช้งานภายในสิ้นปีนี้</p>\n<p>ที่มา - <a href=\"https://www.redhat.com/en/about/press-releases/red-hat-enterprise-linux-ai-now-generally-available-enterprise-ai-innovation-production\">Red Hat</a></p>\n<p><img alt=\"No Description\" src=\"https://www.blognone.com/sites/default/files/externals/9092436195678474d8dff40ed2ad59e5.png\" /></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rhel\">RHEL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a75de35e2b57f46a7d902eb91180349ee64bc891908b187abcb4b2098bb7673f","category":"Thai"}