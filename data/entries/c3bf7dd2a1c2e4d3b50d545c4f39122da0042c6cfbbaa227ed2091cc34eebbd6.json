{"title":"เปิดตัว tvOS 18 เพิ่มฟีเจอร์ inSight, ปรับปรุงบทสนทนาและคำบรรยายในคอนเทนต์ที่ดู","link":"https://www.blognone.com/node/140283","date":1718048028000,"content":"<div><div><div><p>Apple ประกาศเปิดตัว tvOS 18 ที่คราวนี้ฟีเจอร์ใหม่มีไม่มากเพราะถูกรวบไปอยู่ในหมวด Home and Audio แต่ก็มีฟีเจอร์เด่นอย่าง InSight และการนำ Machine Learning เข้ามาปรับเสียงสนทนาและคำบรรยายมีรายละเอียดดังนี้</p>\n<p><img alt=\"No Description\" src=\"https://www.blognone.com/sites/default/files/externals/0a8621af3c12eaeaa319f458ed1d860c.png\" /></p>\n<p>ฟีเจอร์ <strong>InSight</strong> แสดงข้อมูลเกี่ยวกับนักแสดง ตัวละคร รวมถึงเพลงต่าง ๆ ในภาพยนตร์และรายการของ Apple TV+ บนหน้าจอแบบเรียลไทม์ผู้ใช้สามารถเลือกนักแสดงเพื่อดูหน้าประวัติและผลงานที่ผ่านมา หรือดูเพลงที่กำลังเปิดอยู่ในฉากนั้นแล้วเพิ่มลงในเพลย์ลิสต์ของ Apple Music ได้ นอกจากนี้ผู้ชมยังจะเห็นข้อมูล InSight บน iPhone เมื่อใช้เป็นรีโมทคอนโทรลของ Apple TV</p>\n<p><img alt=\"No Description\" src=\"https://www.blognone.com/sites/default/files/externals/26a417554a5c9de8484ff3551b4cc88d.jpeg\" /></p>\n<p>ฟีเจอร์<strong>ปรับเสียงสนทนา</strong> นำ Machine Learning มาใช้กับระบบเสียงเพื่อให้เสียงพูดชัดขึ้นใน Apple TV 4K แม้จะอยุ่ในฉากที่มีเสียงดนตรี, เสียงเอฟเฟค หรือเสียงรบกวนในเบื้องหลังแทรกเข้ามารองรับทั้ง HomePod,<br />\nลำโพงในตัวของโทรทัศน์, ลำโพงที่เชื่อมต่อผ่าน HDMI, AirPods และอุปกรณ์อื่น ๆ ที่ใช้ Bluetooth รวมถึงรองรับบน iPhone และ iPad ด้วย</p>\n<p><img alt=\"No Description\" src=\"https://www.blognone.com/sites/default/files/externals/adda5b06fbae02f13ea82a0512b5e5d4.png\" /></p>\n<p>ฟีเจอร์<strong>คำบรรยายหรือ Subtitles</strong> ใช้งานได้สะดวกยิ่งขึ้นและแสดงโดยอัตโนมัติในสถานการณ์ที่เหมาะสม เช่น ตอนที่ผู้ใช้ปิดเสียง หรือกดย้อนกลับไปดูอีกรอบ</p>\n<p><img alt=\"No Description\" src=\"https://www.blognone.com/sites/default/files/externals/3d72100073ee74d006430560cfa763aa.png\" /></p>\n<p>รองรับอัตราส่วน <strong>21:9</strong> สำหรับโปรเจ็กเตอร์และมี Screen Savers แบบใหม่ที่มีทั้งภาพถ่าย Portraits ทีวีและภาพยนตร์ หรือแม้กระทั่งสนูปี้ที่ออกมาโชว์ตัวแบบแอนิเมชั่นที่เคลื่อนไหวได้</p>\n<p>tvOS 18 Beta เปิดให้สมาชิก Developer Program ใช้งานได้ตั้งแต่วันนี้ ส่วนเวอร์ชัน Beta สำหรับบุคคลทั่วไปจะเปิดให้ลองใช้งานในเดือนหน้า และเวอร์ชันสมบูรณ์จะปล่อยให้อัปเดตภายในปีนี้</p>\n<p>ที่มา - <a href=\"https://www.apple.com/th/newsroom/2024/06/updates-to-the-home-experience-elevate-entertainment-and-bring-more-convenience/\">Apple</a></p>\n</div></div></div><div><div>Topics: </div><div><div><a href=\"/topics/tvos\">tvOS</a></div><div><a href=\"/topics/apple\">Apple</a></div><div><a href=\"/topics/apple-tv-plus\">Apple TV+</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3bf7dd2a1c2e4d3b50d545c4f39122da0042c6cfbbaa227ed2091cc34eebbd6","category":"Thai"}