{"title":"Windows ยุค AI เพิ่มฟีเจอร์รัน LLM ในตัวแบบ ollama รันฟีเจอร์ AI ได้ในเครื่องตัว, แอปวินโดวส์คุยกับ AI ผ่าน MCP","link":"https://www.blognone.com/node/146485","date":1747671058000,"content":"<span>Windows ยุค AI เพิ่มฟีเจอร์รัน LLM ในตัวแบบ ollama รันฟีเจอร์ AI ได้ในเครื่องตัว, แอปวินโดวส์คุยกับ AI ผ่าน MCP</span>\n\n  <div>\n    <div>Body</div>\n              <div><p>ไมโครซอฟท์ประกาศฟีเจอร์ใหม่ของ Windows โดยเน้นฟีเจอร์ด้านปัญญาประดิษฐ์อย่างหนัก เปลี่ยนชื่อไลบรารีจากเดิม Windows Copilot Runtime เป็น Windows AI Foundry มีฟีเจอร์เพิ่มเติม ได้แก่</p>\n<ul>\n<li>เรียกใช้โมเดลจาก Foundry Local, Ollama, และ NVIDIA NIM ได้โดยตรง หากโมเดลที่เลือก ทำงานร่วมกับส่วนเร่งความเร็วเช่น NPU หรือ GPU ได้ก็จะเลือกใช้ส่วนเร่งความเร็วไปด้วย โดยโมเดลเหล่านี้จะรันผ่าน Windows ML ที่รองรับชิป AMD, Intel, NVIDIA, และ Qualcomm</li>\n<li>API ด้าน AI  เข้าสู่สถานะเสถียร เช่น API สรุปข่อความ, แปลงภาพเป็นข้อความ, อ่านข้อความในภาพ, เพิ่มความละเอียดภาพ, หรือการแบ่งส่วนภาพ โมเดลทั้งหมดรันบนเครื่องโดยตรง</li>\n<li>รองรับ LoRA เมื่อรันโมเดล Phi Silica ในวินโดวส์ สามารถไปฝึกโมเดลเพิ่มเติมแล้วดาวน์โหลดมาเฉพาะ LoRA adapter เพื่อใช้งาน</li>\n<li>Semantic Search API: API ชุดใหม่ทำให้วินโดวส์รองรับการทำ RAG (Retrieval-Augmented-Generation) ได้ในตัว</li>\n<li>MCP: เพิ่มฟีเจอร์ให้แอปพลิเคชั่นบนวินโดวส์ให้เปิดเป็น MCP server ได้โดยตรง เปิดใทางให้ AI เข้ามาสั่งการข้อมูลในเครื่อง</li>\n</ul>\n<p>ฟีเจอร์ต่างๆ เน้นการพัฒนาแอปพลิเคชั่น AI ในตัว แต่แต่ละฟีเจอร์นั้นจะมีรอบปล่อยไม่ตรงกัน เช่น ฟีเจอร์ OCR, สรุปข้อความนั้น จะมาพร้อมกับ Windows App SDK 1.7.2 ที่ติดตั้งได้ทันที แต่ฟีเจอร์ fine-tune Phi แบบ LoRA จะมาใน Windows App SDK Experimental 2 ขณะที่ฟีเจอร์ Foundry Local ตอนนี้ต้องดาวน์โหลดแยกผ่าน Winget</p>\n<p>ที่มา - <a href=\"https://blogs.windows.com/windowsdeveloper/2025/05/19/advancing-windows-for-ai-development-new-platform-capabilities-and-tools-introduced-at-build-2025/\">Windows Blog</a></p>\n</div>\n          </div>\n<span><a href=\"https://www.blognone.com/user/lew\">lew</a></span>\n<span><time>Mon, 05/19/2025 - 23:10</time>\n</span>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5fa043addd27c3da0200376bde843ea8adfeb697d5a0349111c3cc94325388e","category":"Thai"}