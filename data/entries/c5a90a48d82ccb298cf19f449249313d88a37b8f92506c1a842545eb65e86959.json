{"title":"SEC อนุมัติการตั้ง ETF อ้างอิงราคา Ethereum แล้ว แต่ยังต้องรออนุมัติการให้ซื้อขายได้","link":"https://www.blognone.com/node/139932","date":1716502739000,"content":"<div><div><div><p>ก.ล.ต. สหรัฐ หรือ SEC ได้อนุมัติเอกสารไฟลิ่งที่เกี่ยวข้องกับการขอจัดตั้งกองทุน ETF ที่อิงกับราคาของ Ethereum (ETH) แล้ว โดยมีกองทุนที่ได้รับอนุมัติ 8 แห่ง ได้แก่ BlackRock, Fidelity, Grayscale, VanEck, Franklin Templeton, Ark/21Shares, Invesco/Galaxy และ Bitwise</p>\n<p>อย่างไรก็ตาม SEC อนุมัติเอกสาร 19b-4 สำหรับการจัดตั้งกองทุนเท่านั้น แต่ยังไม่ได้อนุมัติเอกสาร S-1 ซึ่งเป็นการขอนำสินทรัพย์นี้ให้นักลงทุนสามารถซื้อขายได้ในตลาด แต่ถือเป็นสัญญาณแรกว่า ETH น่าจะถูกซื้อขายในรูปแบบ ETF เร็ว ๆ นี้</p>\n<p>ผู้บริหารกองทุนบางแห่งที่ยื่นขอจัดตั้ง ETF เปิดเผยว่ารู้สึกประหลาดใจที่ SEC อนุมัติเร็วมาก จากที่คาดว่าต้องใช้เวลาหลายเดือนแบบตอนขอตั้ง <a href=\"https://www.blognone.com/node/137601\">ETF ที่อ้างอิงสินทรัพย์บิตคอยน์</a>เมื่อเดือนมกราคม</p>\n<p>ราคาซื้อขาย ETH ยังคงปรับเพิ่มต่อเนื่อง ล่าสุดอยู่ที่ประมาณ 3,800 ดอลลาร์ต่อ ETH</p>\n<p>ที่มา: <a href=\"https://www.coindesk.com/markets/2024/05/23/sec-approves-spot-ether-etf-listing-still-needs-to-approve-products/\">CoinDesk</a></p>\n<p><img src=\"https://www.blognone.com/sites/default/files/externals/210b3e9d955e00eacacea225058cdc26.jpg\" /></p>\n</div></div></div><div><div>Topics: </div><div><div><a href=\"/topics/ethereum\">Ethereum</a></div><div><a href=\"/topics/cryptocurrency\">Cryptocurrency</a></div><div><a href=\"/topics/sec\">SEC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5a90a48d82ccb298cf19f449249313d88a37b8f92506c1a842545eb65e86959","category":"Thai"}