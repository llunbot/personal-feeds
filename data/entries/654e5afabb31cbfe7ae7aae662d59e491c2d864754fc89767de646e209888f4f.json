{"title":"แอปเปิลเปิดตัวชิป M2 Ultra เป็น M2 Max สองตัวต่อกัน อัดแรมได้ 192GB สิ้นสุดการย้ายสู่ Apple Silicon","link":"https://www.blognone.com/node/134165","date":1685986468000,"content":"<div><div><div><p>แอปเปิลเปิดตัวชิปรุ่นใหม่ M2 Ultra ที่เป็น <a href=\"https://www.blognone.com/node/127531\">M2 Max สองตัวเชื่อมเข้าด้วยกันด้วยบัส UltraFusion เหมือน M1 Ultra</a> แต่ปรับปรุงประสิทธิภาพตามรอบของ M2 ทำให้สเปคเพิ่มขึ้น ได้แก่</p>\n<ul>\n<li>จำนวนทรานซิสเตอร์เพิ่มเป็น 134,000 ล้านตัว เพิ่มขึ้น 20,000 ล้านตัว</li>\n<li>รองรับหน่วยความจำ 192GB เพิ่มขึ้นจาก M1 Ultra 50%</li>\n<li>ซีพียูประสิทธิภาพสูงขึ้น 20% ส่วนกราฟิกประสิทธิภาพเพิ่มขึ้น 30%</li>\n<li>ซีพียูคอร์ประสิทธิภาพสูงยังคงเป็น 16 คอร์เท่าเดิม แต่คอร์ประหยัดพลังงานเพิ่มจาก 4 คอร์เป็น 8 คอร์</li>\n<li>ส่วนกราฟิกเพิ่มจาก 60 เป็น 76 คอร์ คอร์รุ่นใหม่ทำให้งานบางประเภทเร็วขึ้นมาก เช่นเอฟเฟกสามมิติบางอย่างประสิทธิภาพสูงขึ้นถึง 3 เท่า</li>\n<li>วงจรถอดรหัสภาพ ProRes ทำให้เล่นวิดีโอ ProRes 8K ได้พร้อมกันถึง 22 สตรีม</li>\n</ul>\n<p>แอปเปิลระบุว่า M2 Ultra เป็นจุดสิ้นสุดการย้ายจากชิป x86 มายัง Apple Silicon ที่เป็น Arm เต็มรูปแบบ</p>\n<p>ที่มา - <a href=\"https://www.apple.com/newsroom/2023/06/apple-introduces-m2-ultra/\">Apple</a></p>\n<p><img alt=\"No Description\" src=\"https://www.blognone.com/sites/default/files/externals/779952c5a0602998796f744225990215.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/a229435475fbbdaa081f8e403de3b70e.png\" /></p>\n</div></div></div><div><div>Topics: </div><div><div><a href=\"/topics/apple-m2\">Apple M2</a></div><div><a href=\"/topics/apple-silicon\">Apple Silicon</a></div><div><a href=\"/topics/wwdc23\">WWDC23</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"654e5afabb31cbfe7ae7aae662d59e491c2d864754fc89767de646e209888f4f","category":"Thai"}