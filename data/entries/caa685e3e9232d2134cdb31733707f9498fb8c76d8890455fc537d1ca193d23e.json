{"title":"[ลือ] FTC เตรียมฟ้องผูกขาด Amazon เป้าหมายคือศาลสั่งแยกหรือปรับโครงสร้างบริษัท","link":"https://www.blognone.com/node/135011","date":1690364757000,"content":"<div><div><div><p>เว็บไซต์ Politico รายงานอ้างอิงคนภายในหลายคนว่า FTC เตรียมจะยื่นฟ้อง Amazon ฐานผูกขาดในหลายธุรกิจ ซึ่งปลายทางอาจนำไปสู่คำสั่งศาลให้ Amazon แยกบริษัทหรือปรับโครงสร้างบริษัททั้งหมด</p>\n<p>การสืบสวน Amazon ผูกขาดของ FTC เริ่มมาตั้งแต่ยุครัฐบาลทรัมป์ แต่ตอนนั้นประธาน FTC คนเก่า Joe Simons โฟกัสไปที่บริษัทอย่าง <a href=\"https://www.blognone.com/node/120043\">Meta</a> เป็นหลัก แต่ประธานคนล่าสุด Lina Khan ที่เคยเขียนเปเปอร์เรื่องการผูกขาดของ Amazon หันมาโฟกัสที่บริษัทอีคอมเมิร์ซยักษ์ใหญ่ของโลกแทน โดยมีการสืบสวนจากทั้งคนในและคนนอก</p>\n<p>ธุรกิจที่ FTC เพ่งเล็งคือ Amazon Prime และ Amazon Ads ที่มองว่า Amazon มีอิทธิพลเหนือตลาดในการบีบให้พาร์ทเนอร์คู่ค้ามาใช้โลจิสติกส์และโกดังของตัวเอง รวมถึงจ่ายเงินโฆษณา เพื่อให้ได้การแสดงผลบนเว็บ Amazon ที่ดีกว่า โดยกรณีของ Prime ยังรวมถึงการบันเดิลบริการหนังสือ สตรีมมิ่งวิดีโอและเพลง ซึ่ง FTC มองว่าการบันเดิลเป็นความพยายามที่จะเพิ่มอำนาจเหนือตลาดของ Amazon เข้าไปอีก</p>\n<p>Politico ระบุว่า FTC น่าจะยื่นเรื่องต่อศาลภายในเดือนหน้า หลังเริ่มร่างคำฟ้องมาตั้งแต่ปลายปีที่แล้ว</p>\n<p>ที่มา - <a href=\"https://www.politico.com/news/2023/07/25/ftc-lawsuit-break-up-amazon-00108130\">Politic</a></p>\n<p><img src=\"https://www.blognone.com/sites/default/files/externals/45e982771e5542bc941b7aedbca5d337.jpg\" alt /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/ftc\">FTC</a></div><div><a href=\"/topics/lawsuit\">Lawsuit</a></div><div><a href=\"/topics/antitrust\">Antitrust</a></div><div><a href=\"/topics/amazon-prime\">Amazon Prime</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caa685e3e9232d2134cdb31733707f9498fb8c76d8890455fc537d1ca193d23e","category":"Thai"}