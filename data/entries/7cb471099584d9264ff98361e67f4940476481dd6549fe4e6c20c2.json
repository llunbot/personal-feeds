{"title":"Salesforce เปิดตัว Einstein GPT: AI สร้างเนื้อหาบนแพลตฟอร์ม และ ChatGPT ใน Slack","link":"https://www.blognone.com/node/132920","date":1678205513000,"content":"<div><div><div><p>Salesforce ประกาศเพิ่มเครื่องมือสำหรับช่วยสร้างสรรค์เนื้อหาแบบ Generative AI ในชื่อ Einstein GPT ซึ่งรองรับการเทรนเพื่อสร้างโมเดลจากข้อมูลสาธารณะและข้อมูลส่วนตัวสำหรับลูกค้าองค์กร</p>\n<p>Einstein GPT ทำงานโดยมีโมเดลของ OpenAI สนับสนุน มีความสามารถทำงานร่วมกับโมดูลต่าง ๆ ของ Salesforce ในแต่ละงาน เช่น ช่วยฝ่ายขายร่างอีเมล, บอตตอบลูกค้าอัตโนมัติ, สร้างสรรค์เนื้อหา-เว็บไซต์ สำหรับลูกค้า, ทำสรุปเนื้อหาเพื่อการนำเสนอ ไปจนถึงช่วยเขียนโค้ดได้ด้วย</p>\n<p>ส่วน Slack ก็ประกาศรองรับแอปย่อย ChatGPT สำหรับ Slack โดยเฉพาะ เป็นตัวช่วยสำหรับงานต่าง ๆ เช่น เขียนสรุปเนื้อหาจากในห้องแชต, ช่วยค้นหาคำตอบจากคำถามในการสนทนา และร่างจดหมายหรือข้อความที่จะใช้ตอบ</p>\n<p>ฟีเจอร์ใหม่ยังมีสถานะทดสอบ โดยจะเปิดให้กับลูกค้าทุกคนเร็ว ๆ นี้</p>\n<p>ที่มา: Salesforce <a href=\"https://www.salesforce.com/news/press-releases/2023/03/07/einstein-generative-ai/\">1</a>, <a href=\"https://www.salesforce.com/news/stories/chatgpt-app-for-slack/\">2</a></p>\n<p><img alt=\"No Description\" src=\"https://www.blognone.com/sites/default/files/externals/363084110fdcb744a7ac56e6001a4d53.png\" /></p>\n<p><img alt=\"No Description\" src=\"https://www.blognone.com/sites/default/files/externals/de443806329ddb4c4f9b4cb76d66d0f7.jpg\" /></p>\n</div></div></div><div><div>Topics: </div><div><div><a href=\"/topics/salesforce\">Salesforce</a></div><div><a href=\"/topics/slack\">Slack</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/crm\">CRM</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"7cb471099584d9264ff98361e67f4940476481dd6549fe4e6c20c2","category":"Thai"}