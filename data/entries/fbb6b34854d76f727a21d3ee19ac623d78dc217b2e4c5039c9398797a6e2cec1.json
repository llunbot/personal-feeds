{"title":"Steam เตรียมแสดงเครื่องหมายระดับการรองรับ Steam Deck บนหน้าปกเกม","link":"https://www.blognone.com/node/125351","date":1634632653000,"content":"<div><div><div><p>Valve เตรียมตรวจสอบเกมทั้งหมดบนร้านค้า Steam เพื่อแบ่งหมวดหมู่และแปะเครื่องหมายว่าเกมนั้นรองรับ Steam Deck ในระดับไหน และแปะเครื่องหมายไว้บนปกเกม เมื่อผู้ใช้ใช้งาน Steam บน Steam Deck โดยจะแบ่งเป็น 4 หมวด คือ</p>\n<ul>\n<li><strong>Verified</strong> ตรวจสอบแล้วว่ารองรับ</li>\n<li><strong>Playable</strong> เล่นได้แต่อาจต้องปรับเซ็ตติ้งเล็กน้อย</li>\n<li><strong>Unsupported</strong> เล่นไม่ได้</li>\n<li><strong>Unknown</strong> ยังไม่ได้ตรวจสอบ</li>\n</ul>\n<p><img src=\"https://www.blognone.com/sites/default/files/externals/4271d84e673c7da752e9120616b00a4b.png\" /></p>\n<p>เกมที่จะได้รับเครื่องหมาย <strong>Verified</strong> ต้องผ่านเกณฑ์ครบทั้ง 4 ข้อ ดังนี้</p>\n<ul>\n<li><strong>Input</strong> - รองรับจอยแบบเต็มรูปแบบ พิมพ์ข้อความผ่านคีย์บอร์ดบนจอได้</li>\n<li><strong>Display</strong> - รองรับความละเอียด 1280x800 และ 1280x720 ของ Steam Deck โดยผู้เล่นต้องอ่านตัวหนังสือในเกมได้</li>\n<li><strong>Seamlessness</strong> - ตัวเกมต้องไม่มีคำเตือนว่าไม่รองรับอุปกรณ์บางอย่างของ Steam Deck ถ้าตัวเกมมี Launcher ผู้เล่นต้องใช้งานเมนูด้วยจอยได้</li>\n<li><strong>System Support</strong> - ตัวเกมและระบบ Anti-Cheat ของเกมต้องรองรับการใช้งานผ่าน Proton (ระบบเล่นเกมของ Windows บน Linux)</li>\n</ul>\n<p>เกมอื่นๆ ที่ผ่านเป็นบางข้อ หรือมีปัญหาบ้างแต่ยังพอเล่นได้ ก็จะได้รับเครื่องหมาย Playable แต่ถ้าแย่ในระดับรับไม่ได้ก็จะถูกจัดเป็น Unsupported ไป รวมถึงจะมีรายละเอียดอื่นๆ เช่น ต้องใช้แว่น VR หรือมีปัญหาตรงจุดไหน บอกเพิ่มเติมในหน้า Store บน Steam Deck อย่างชัดเจนอีกด้วย</p>\n<p>ที่มา - <a href=\"https://www.steamdeck.com/en/verified\">Steam</a></p>\n</div></div></div><div><div>Topics: </div><div><div><a href=\"/topics/steam-deck\">Steam Deck</a></div><div><a href=\"/topics/steam\">Steam</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbb6b34854d76f727a21d3ee19ac623d78dc217b2e4c5039c9398797a6e2cec1","category":"Thai"}