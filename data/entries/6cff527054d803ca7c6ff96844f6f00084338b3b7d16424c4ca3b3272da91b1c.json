{"title":"Apple เผยแพร่งานวิจัยทำให้หุ่นยนต์หลอดไฟตั้งโต๊ะ แสดงความรู้สึกและอารมณ์กับผู้ใช้งานได้","link":"https://www.blognone.com/node/144575","date":1739145719000,"content":"<div><div><div><p>ก่อนหน้านี้มี<a href=\"https://www.blognone.com/node/139052\">ข่าวลือ</a>ว่าแอปเปิลกำลังพัฒนาโครงการใหม่เป็นหุ่นยนต์ผู้ช่วยส่วนตัวในบ้าน ที่สามารถเคลื่อนที่ติดตามผู้ใช้งานได้ ล่าสุดแอปเปิลเผยแพร่รายละเอียดงานวิจัยของบริษัทซึ่งน่าจะยืนยันข่าวนี้ และทำให้เห็นแนวทางที่แอปเปิลสนใจ</p>\n<p>งานวิจัยนี้เรียกชื่อว่า ELEGNT ย่อมาจาก Expressive and Functional Movement Design for Non-Anthropomorphic Robot หรือการออกแบบการทำงานแสดงความรู้สึกให้หุ่นยนต์ที่ไม่ได้มีรูปร่างแบบคน ซึ่งแอปเปิลสาธิตผ่านหุ่นยนต์รูปร่างเหมือนหลอดไฟตั้งโต๊ะ Luxo Jr. สัญลักษณ์ของสตูดิโอ Pixar ที่สตีฟ จ็อบส์เป็นหนึ่งในผู้ถือหุ้น</p>\n<p>ELEGNT เพิ่มการแสดงออกด้วยท่าทาง การขยับ เพื่อทำให้หุ่นยนต์ดูเหมือนมีความรู้สึกตลอดการทำงานตามเป้าหมายนั้น แตกต่างจากหุ่นยนต์แบบดั้งเดิมที่เน้นทำงานให้สำเร็จตามคำสั่งอย่างเดียว</p>\n<p>แอปเปิลไม่ได้บอกว่าจะนำงานวิจัยนี้ไปพัฒนาด้านใดต่อ แต่บอกว่าแนวทางพัฒนาหุ่นยนต์แบบนี้ทำให้หุ่นยนต์ในฟอร์แมตใดก็ตาม มีปฏิสัมพัทธ์มากขึ้น สามารถดูคลิปสาธิตและเอกสารงานวิจัยได้จากที่มา</p>\n<p>ที่มา: <a href=\"https://machinelearning.apple.com/research/elegnt-expressive-functional-movement\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/18fce259af4cf4a9d2b7715742453546.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/research\">Research</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6cff527054d803ca7c6ff96844f6f00084338b3b7d16424c4ca3b3272da91b1c","category":"Thai"}