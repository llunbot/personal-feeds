{"title":"[ลือ] สเป็ก iPhone SE 4 - ประเดิมโมเด็ม 5G ที่ Apple ออกแบบเอง, กล้องแบบ iPhone 15, ชิป A18","link":"https://www.blognone.com/node/142405","date":1728125120000,"content":"<div><div><div><p>9to5Mac รายงานข้อมูลรายละเอียดสเป็กฮาร์ดแวร์ของ iPhone SE 4 ซึ่งเป็น iPhone SE รุ่นราคาถูกตัวใหม่ที่มีรายงานว่าจะ<a href=\"https://www.blognone.com/node/142313\">ออกมาต้นปีหน้า</a> ซึ่งแหล่งข่าวนี้ให้ข้อมูลตรงกันว่าบอดี้เครื่องจะเป็น iPhone 14 มีติ่งรอยบากด้านบน เปลี่ยนมาใช้ Face ID แทนปุ่มโฮม</p>\n<p>ส่วนข้อมูลเพิ่มเติมเกี่ยวกับฮาร์ดแวร์ภายใน iPhone SE 4 ซึ่งชิปเป็น A18 และเพื่อให้รองรับ Apple Intelligence เลยได้แรมเป็น 8GB ส่วนกล้องหลังเป็นกล้องไวด์ 48MP และกล้องหน้า 12MP เหมือน iPhone 15 แต่กล้องหลังจะได้ตัวเดียว ไม่มีเลนส์อัลตร้าไวด์หรือเลนส์เทเลโฟโต้ โดยแอปเปิลจะใช้จุดขายการซูมออปติคัล 2X แทน</p>\n<p>นอกจากนี้ iPhone SE 4 จะเป็น iPhone รุ่นแรกที่ได้<s>ทดลอง</s>ใช้โมเด็ม 5G ซึ่งแอปเปิลออกแบบพัฒนาต่อจากการ<a href=\"https://www.blognone.com/node/111040\">ซื้อกิจการโมเด็ม 5G จากอินเทล</a>ตั้งแต่ปี 2019 และมีข่าวก่อนหน้านี้ว่าแอปเปิล<a href=\"https://www.blognone.com/node/141487\">ใช้เวลาพัฒนานานกว่าแผน</a>ที่วางไว้</p>\n<p>โมเด็ม 5G นี้ แอปเปิลพัฒนาด้วยโค้ดเนมภายใน Centauri นอกจากรองรับการเชื่อมต่อ 5G แล้ว ยังจัดการระบบไร้สายทั้ง Wi-Fi, บลูทูธ และจีพีเอส จบในตัวเดียว</p>\n<p>ที่มา: <a href=\"https://9to5mac.com/2024/10/03/iphone-se-4-modem-a18-camera/\">9to5Mac</a></p>\n<p><img src=\"https://www.blognone.com/sites/default/files/externals/ff8689d0b53d17e980425e248770721a.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-se\">iPhone SE</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"428ecdbefde790170b44542f64dfe076d543cbc5700479e6e8239278cd038d11","category":"Thai"}