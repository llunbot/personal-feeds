{"title":"รู้จัก \"แบ่งเบา\" แพลตฟอร์มอีคอมเมิร์ซ B2B ไทย เปิดตัวมีนาคมนี้","link":"https://www.blognone.com/node/145464","date":1742898478000,"content":"<div><div><div><p>ทำความรู้จักแพลตฟอร์มอีคอมเมิร์ซ สำหรับ B2B ชื่อ \"แบ่งเบา\" (Bangbow Platform) เตรียมเปิดตัวให้ใช้งานได้ในเดือนมีนาคมนั้ หลังทดลองระบบกับผู้ประกอบการ SMEs มาปีกว่า ด้วยการตลาดแบบไฮบริด คือการใช้ทั้งช่องทางออนไลน์และออฟไลน์ เพื่อเชื่อมต่อผู้ประกอบการไทย และตัวแทนทั่วประเทศ</p>\n<p>ผู้ก่อตั้งแพลตฟอร์มระบุว่าจะไม่เก็บค่า GP กับผู้ประกอบการตลอดชีพ แต่จะคิดเงินจากค่าพื้นที่สำหรับวางสินค้าบนแพลตฟอร์ม โดยจะเก็บค่าบริการเพื่อวางสินค้า 5 หน่วยขึ้นไป เดือนละ 2,500 บาท หรือปีละ 10,000 บาท</p>\n<p>การทำงานของแพลตฟอร์มแบ่งเบา แบ่งได้ ดังนี้</p>\n<p>เริ่มจากให้ร้านค้าหรือผู้ประกอบการนำสินค้ามาขายบนแพลตฟอร์ม เพื่อให้ตัวแทนซื้อสินค้าผ่านแพลตฟอร์ม และนำไปขายต่อ โดยจะเน้นลูกค้าที่อยู่ในพื้นที่/ตำบลของผู้ประกอบการนั้น ๆ ซึ่งจะมีระบบ CRM เพื่อดูว่าตัวแทนอยากขายอะไร ต้องการสินค้าประเภทไหน และมีความกังวลอะไรบ้าง</p>\n<p>ตอนนี้กลุ่มลูกค้าเป็นพวกร้านอาหาร ร้านโชว์ห่วย ตามชุมชนในพื้นที่ของตัวแทน ซึ่งได้ตระเวนคอยแวะเวียนไปหา และความต้องการของลูกค้าอยู่เสมอ โดยปัจจุบันมีผู้ประกอบการ SMEs ประมาณ 10 กว่าราย และตัวแทน 20 กว่ารายแล้ว</p>\n<p>ทั้งนี้ แพลตฟอร์มแบ่งเบาตั้งเป้าปี 2025 มีจำนวนผู้ประกอบการ 50 ราย จำนวนตัวแทน 80 ราย และช่วยให้ตัวแทนมีรายได้ต่อเดือนไม่ต่ำกว่า 5,000 บาท ส่วน 3-5 ปีข้างหน้า ตั้งเป้าเพิ่มผู้ประกอบการให้แตะระดับ 100 ราย และคาดว่าจะมีตัวแทนทั่วประเทศเพิ่มขึ้นต่อเนื่อง</p>\n<p>ที่มา: งาน MEET THE PRESS รับฟังวิสัยทัศน์และทิศทางธุรกิจ “แบ่งเบา แพลตฟอร์ม” B2B อีคอมเมิร์ซของคนไทย</p>\n<p><img alt=\"alt=&quot;Bangbow&quot;\" src=\"https://www.blognone.com/sites/default/files/externals/06180547c28e643188b855aa1878b53f.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/e-commerce\">E-commerce</a></div><div><a href=\"/topics/platform\">Platform</a></div><div><a href=\"/topics/bangbow\">Bangbow</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd81b1d7db3b0a6ff2f2c2f711ad4f1f7d599e6ee9d743be372bfb06a061fdab","category":"Thai"}