{"title":"การแข่งรถ F1 จะนำ AI กับ Computer Vision มาช่วยลดจำนวนการรายงานปัญหา Track Limit","link":"https://www.blognone.com/node/136925","date":1700805404000,"content":"<div><div><div><p>FIA ผู้จัดการแข่งขันรถ F1 เปิดเผยว่าจะทดสอบการนำ AI มาช่วยในการตัดสิน Track Limit หรือปัญหารถขับออกนอกเส้นแทร็กสนาม โดยจะนำมาใช้ในการแข่งขันรายการอาบูดาบี กรังด์ปรีซ์ ซึ่งเป็นสนามสุดท้ายของฤดูกาลที่จะแข่งในสุดสัปดาห์นี้</p>\n<p>เทคโนโลยีที่นำมาใช้คือ Computer Vision ทำงานร่วมกับ AI พิจารณาว่ารถแข่งขันออกนอกเส้นแทร็กสนามหรือที่ระดับพิกเซล เมื่อตรวจพบรถที่ขับออกนอกแทร็กทั้ง 4 ล้อ ระบบจะส่งรายงานให้ Steward หรือกรรมการดูแลการแข่งขันพิจารณาความผิดอีกครั้ง</p>\n<p>การนำ AI มาช่วยตัดสินปัญหามีสาเหตุหนึ่งจากการแข่งขันรายการออสเตรียน กรังด์ปรีซ์ ในปีนี้ เนื่องจากมีการรายงานปัญหาเข้ามามากกว่า 1,200 เคส แต่กรรมการตรวจสอบมีเพียง 4 คน ซึ่งทำให้พิจารณาความผิดไม่ทัน การนำ AI มาใช้งาน ไม่ได้นำมาช่วยตัดสิน แต่เพื่อตัดลดจำนวนเคสที่ไม่มีความผิดอย่างชัดเจนออกไป ให้เหลือเฉพาะเคสที่ต้องพิจารณาจริง ๆ เท่านั้น แนวทางที่ FIA ต้องการคือให้คนมีส่วนร่วมตัดสินต่อไป AI เพียงเข้ามาช่วยงานบางส่วน</p>\n<p>ที่มา: <a href=\"https://www.reuters.com/sports/motor-sports/formula-one-trials-ai-tackle-track-limits-breaches-2023-11-23/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/823a4a9cd49bd6bd83907c14047905e7.jpg\" /></p>\n</div></div></div><div><div>Topics: </div><div><div><a href=\"/topics/f1\">F1</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/sport\">Sport</a></div><div><a href=\"/topics/computer-vision\">Computer Vision</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1dd6ac236ba7a03659e9b49da25060dffbf37902b9f561b89940551d12ad8e9f","category":"Thai"}