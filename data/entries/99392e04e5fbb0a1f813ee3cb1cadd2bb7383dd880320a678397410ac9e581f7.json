{"title":"SoftBank ลงทุนใน OpenAI เพิ่มเติมอีก 1.5 พันล้านดอลลาร์ ผ่านการซื้อหุ้นของพนักงาน","link":"https://www.blognone.com/node/143355","date":1732705217000,"content":"<div><div><div><p>CNBC รายงานการซื้อหุ้น OpenAI เพิ่มเติมของ SoftBank เป็นมูลค่ารวมประมาณ 1,500 ล้านดอลลาร์ ผ่านการให้ข้อเสนอกับพนักงาน OpenAI นำหุ้นบริษัทที่ได้รับจัดสรรมาขายเพื่อเปลี่ยนเป็นเงินสด โดยพนักงานมีเวลาตัดสินใจถึงวันที่ 24 ธันวาคมนี้</p>\n<p>ปัจจุบัน SoftBank ลงทุนใน OpenAI อยู่แล้วเป็นมูลค่า 500 ล้านดอลลาร์ ผ่านการ<a href=\"https://www.blognone.com/node/142340\">เพิ่มทุนรอบล่าสุด</a>เมื่อเดือนตุลาคม</p>\n<p>ถึงแม้ดีลนี้จะไม่ได้เป็นการเพิ่มเงินสดให้กับ OpenAI แต่เป็นการจัดการผลประโยชน์ของพนักงานที่มีหุ้นซึ่งครบกำหนดที่สามารถขายออกมาได้ แต่ก็สะท้อนว่า SoftBank น่าจะต้องการถือหุ้นใน OpenAI มากกว่าจำนวนที่ถืออยู่ปัจจุบัน ตามยุทธศาสตร์ที่บริษัทต้องการลงทุนในบริษัทปัญญาประดิษฐ์เป็นหลัก โดยบริษัทอื่นที่ SoftBank ลงทุนเช่น Glean, Perplexity และ Poolside</p>\n<p>ทั้งนี้ OpenAI และ SoftBank ไม่ได้ออกมาให้ความเห็นต่อรายงานดังกล่าว</p>\n<p>ที่มา: <a href=\"https://www.cnbc.com/2024/11/26/openai-gets-1point5-billion-investment-from-softbank-in-tender-offer.html\">CNBC</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/openai\">OpenAI</a></div><div><a href=\"/topics/investment\">Investment</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99392e04e5fbb0a1f813ee3cb1cadd2bb7383dd880320a678397410ac9e581f7","category":"Thai"}