{"title":"หญิงไทยแพ้อาหารเสียชีวิตใน Walt Disney World แต่ฟ้องไม่ได้เพราะรับเงื่อนไข Disney+","link":"https://www.blognone.com/node/141499","date":1724047586000,"content":"<div><div><div><p>เจฟฟรีย์ พิกโคโล ฟ้องร้องดิสนีย์และเจ้าของร้านอาหารใน Walt Disney World ในข้อหาทำให้ผู้อื่นเสียชีวิตโดยมิชอบ เนื่องจากภรรยาของเขา แพทย์หญิงกนกพร แต่งสวน เสียชีวิตจากอาการแพ้อาหารอย่างรุนแรง</p>\n<p>อย่างไรก็ตาม ดิสนีย์อ้างว่า เจฟฟรีย์ พิกโคโล เคยสมัครทดลอง Disney+ เป็นเวลา 1 เดือน ในปี 2019 และได้ยอมรับเงื่อนไขในการลงทะเบียนว่า <strong>จะไกล่เกลี่ยกับดิสนีย์นอกศาลในทุกข้อขัดแย้ง</strong></p>\n<p>การเสียชีวิตของแพทย์หญิงชาวไทยเกิดขึ้นในเดือนตุลาคม ปี 2023 เมื่อเธอและสามีเข้าใช้บริการของ Walt Disney World และได้รับประทานอาหารในร้านอาหารภายในสวนสนุก สุดท้ายเธอเกิดอาการแพ้จนเสียชีวิต แม้จะมีการแจ้งล่วงหน้าและย้ำอีกหลายครั้งกับทางร้านอาหารว่าเธอแพ้นมและถั่วอย่างรุนแรง</p>\n<p>ที่มา:  <a href=\"https://www.bbc.com/news/articles/c8jl0ekjr0go\">bbc</a></p>\n<p><img alt=\"alt=&quot;Disney+&quot;\" src=\"https://www.blognone.com/sites/default/files/externals/20450f9f3fbf7bc6104b835894a8f007.jpeg\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/streaming\">Streaming</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a16e78d84dd3de8e1e3b279e6a965d3ba9d0057844cd8cf6f1d9ae7a0eb8f5d8","category":"Thai"}