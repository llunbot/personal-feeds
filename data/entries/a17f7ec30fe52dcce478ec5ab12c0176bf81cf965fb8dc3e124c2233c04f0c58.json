{"title":"นับถอยหลัง 29 วัน ศาลปฎิเสธคำขอทุเลาของแอปเปิล ต้องเปิดให้แอปแสดงปุ่มรับเงินตรงภายในวันที่ 9 ธันวา","link":"https://www.blognone.com/node/125768","date":1636536179000,"content":"<div><div><div><p>ผู้พิพากษา Yvonne Gonzalez จากศาลแคลิฟอร์เนียร์ปฎิเสธคำขอทุเลาคำสั่งศาลที่บังคับให้แอปเปิลต้องเปิดให้แอปแสดงลิงก์หรือปุ่มรับเงินจากภายนอกระบบ In-App Purchase (IAP) ของแอปเปิลเองภายในวันที่ 9 ธันวาคมนี้</p>\n<p>คำสั่งนี้เป็นผลมาจากคดี Epic Games v. Apple ที่เริ่มจากทาง <a href=\"https://www.blognone.com/node/118196\">Epic ฝ่าทางตันรับเงินโดยตรงผ่านบัตรเครดิตจากในเกม Fortnite</a> ผลจากคดีนี้มีคำสั่งศาลออกมาหลายคำสั่ง และส่วนใหญ่ให้ Epic แพ้คดี แต่คำสั่งหนึ่งคือแอปเปิลต้องเปิดทางให้ผู้ผลิตแอป<a href=\"https://www.blognone.com/node/124697\">สามารถแสดงลิงก์เพื่อรับเงินตรงจากในแอปได้</a> และแอปเปิลก็<a href=\"https://www.blognone.com/node/125229\">ยื่นขอทุเลาคำสั่งไปเมื่อเดือนตุลาคมที่ผ่านมา</a></p>\n<p>Gonzalez ระบุในหนังสือปฎิเสธคำขอทุเลาว่าแอปเปิลไม่มีเหตุผลเพียงพอ และการรองรับระบบจ่ายเงินหลายระบบก็เป็นเรื่องทำได้อยู่แล้ว ในแง่ความปลอดภัย การกดลิงก็เข้าเว็บจากแอปก็เป็นเรื่องปกติที่แอปจำนวนมากทำกัน</p>\n<p>ที่มา - <a href=\"https://www.theverge.com/2021/11/9/22773082/epic-apple-fortnite-lawsuit-ruling-injunction-stay-app-store-anti-steering-rules\">The Verge</a></p>\n<p><img src=\"https://www.blognone.com/sites/default/files/externals/b3b3756ecc420b6187abf7268c6ef2b0.jpg\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/epic-games\">Epic Games</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a17f7ec30fe52dcce478ec5ab12c0176bf81cf965fb8dc3e124c2233c04f0c58","category":"Thai"}