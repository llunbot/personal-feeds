{"title":"[ลือ] ไมโครซอฟท์ยอมหยุดแถมพ่วง Teams กับ Office เลี่ยงการสอบสวนผูกขาดจาก EU","link":"https://www.blognone.com/node/133543","date":1682381753000,"content":"<div><div><div><p>Financial Times รายงานข่าวว่า ไมโครซอฟท์จะหยุดแถม Teams ไปกับ Office เพื่อแลกกับการที่ EU จะไม่เข้ามาสืบสวนข้อหาผูกขาด หลังจาก<a href=\"https://www.blognone.com/node/117603\">คำร้องเรียนของคู่แข่ง Slack ตั้งแต่ปี 2020</a></p>\n<p>ตามข่าวบอกว่าผู้ซื้อไลเซนส์ Office จะสามารถเลือกได้ว่าจะเอา Teams ด้วยหรือไม่ แต่ยังไม่มีรายละเอียดเรื่องวิธีการเลือก และคาดว่าจะมีผลเฉพาะพื้นที่ของสหภาพยุโรปเท่านั้น</p>\n<p>ในอดีตปี 2009 <a href=\"https://www.blognone.com/node/12535\">ไมโครซอฟท์เคยมีข้อตกลงลักษณะคล้ายกันกับ EU คือ Windows ที่ให้เลือกเบราว์เซอร์ได้</a> ซึ่งภายหลัง<a href=\"https://www.blognone.com/node/41744\">ไมโครซอฟท์ไม่ปฏิบัติตามข้อตกลง และโดน EU สั่งปรับด้วย</a></p>\n<p>ที่มา - <a href=\"https://www.ft.com/content/be838956-7038-4179-8a1c-851b83048d5d\">Financial Times</a></p>\n<p><img src=\"https://www.blognone.com/sites/default/files/externals/3d6fcc6a4b8ee73e77f0b26c4f671242.jpg\" alt /></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft-office\">Microsoft Office</a></div><div><a href=\"/topics/eu\">EU</a></div><div><a href=\"/topics/antitrust\">Antitrust</a></div><div><a href=\"/topics/slack\">Slack</a></div><div><a href=\"/topics/rumors\">Rumors</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6145deebf0ff03efa1a57fffe22729490b2ea6ad8250b2dad3afb0eff62a7a3","category":"Thai"}