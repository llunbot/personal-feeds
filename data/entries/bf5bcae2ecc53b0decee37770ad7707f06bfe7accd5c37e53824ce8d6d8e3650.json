{"title":"กูเกิลเปิดบริการ NotebookLM แอปทำสรุปโน้ตพลัง Gemini นอกสหรัฐฯ คนไทยได้ใช้ด้วย","link":"https://www.blognone.com/node/140192","date":1717674498000,"content":"<div><div><div><p>กูเกิล<a href=\"https://notebooklm.google\">ขยายบริการ NotebookLM</a> แอปจดโน้ตพลัง Gemini 1.5 Pro ที่ช่วยผู้ใช้เขียนรายงานได้อย่างรวดเร็ว<a href=\"https://www.blognone.com/node/137167\">หลังจากเปิดตัวเฉพาะในสหรัฐฯ ช่วงปลายปี 2023</a> โดยตอนนี้ใช้ Gemini 1.5 Pro ทำให้รองรับการอ่านรูปภาพ สามารถอ้างอิงข้อมูลในภาพของเอกสารที่ใส่เข้าไปได้</p>\n<p>แนวทางการใช้งานสร้างเอกสาร เช่น การสร้างคำถามที่พบบ่อย, เอกสารสรุปย่อการประชุม, หรือบทเรียน โดยหลักๆ แล้ว NotebookLM เป็นการพูดคุยกับ Gemini โดยอาศัยเอกสารที่ผู้ใช้มอบให้เป็นหลัก ทำให้แน่ใจได้ว่าการพูดคุยนั้นอยู่ในประเด็นที่ต้องการ</p>\n<p>บริการนี้แยกออกจากตัว Gemini ปกติ ทำให้ฟีเจอร์ต่างกัน เช่น Gemini เองมีความสามารถในการวิเคราะห์ข้อมูลด้วยการเขียนโค้ด Python แล้ว แต่ยังไม่มีใน NotebookLM แต่ NotebookLM จะเน้นการอ้างอิงข้อความว่ามีที่มาจากที่ใดบ้าง</p>\n<p>การขยายบริการครั้งนี้ทำให้มีประเทศที่ใช้งาน NotebookLM ได้แล้วรวม 213 เขต/ประเทศ รองรับ 107 ภาษา</p>\n<p>ที่มา - <a href=\"https://thailand.googleblog.com/2024/06/notebooklm.html\">Google Blog</a></p>\n<p><img alt=\"No Description\" src=\"https://www.blognone.com/sites/default/files/externals/d4a5572fb9d8abdaca34ed69f5e3f47f.png\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google\">Google</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf5bcae2ecc53b0decee37770ad7707f06bfe7accd5c37e53824ce8d6d8e3650","category":"Thai"}