{"title":"Razer หยุดขายโน้ตบุ๊กในสหรัฐชั่วคราว หลังเจอปัญหาภาษีนำเข้าของ Trump","link":"https://www.blognone.com/node/145742","date":1744158371000,"content":"<div><div><div><p>Razer เป็นแบรนด์ล่าสุดที่ต้องชะลอการขายโน้ตบุ๊กในสหรัฐ หลังจากเจอสถานการณ์ภาษีนำเข้าของ Donald Trump</p>\n<p>Razer ไม่ได้ประกาศเหตุผลออกมาตรงๆ แต่ใช้วิธีปิดปุ่ม Buy หรือ Pre-order ของสินค้าฮาร์ดแวร์ทั้งหมดบนหน้าเว็บ Razer US เปลี่ยนปุ่มเป็น Notify Me แทน สินค้าที่มีขายบนหน้าเว็บ Razer US ตอนนี้มีเฉพาะสกินแปะตัวเครื่องโน้ตบุ๊ก และอุปกรณ์เสริมต่างๆ เท่านั้น</p>\n<p>เว็บไซต์ The Verge สอบถามไปยังโฆษกของ Razer และได้รับคำปฏิเสธขอไม่แสดงความเห็นในเรื่องภาษีนำเข้า</p>\n<p>เมื่อวานนี้เพิ่งมี <a href=\"https://www.blognone.com/node/145729\">Framework ประกาศหยุดขายโน้ตบุ๊กบางรุ่นในสหรัฐ</a> และคาดว่าแบรนด์อื่นๆ น่าจะทยอยใช้มาตรการลักษณะเดียวกันตามมา</p>\n<p>ที่มา - <a href=\"https://www.theverge.com/news/645276/razer-blade-gaming-laptops-sales-pause-us-tariffs\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/c5bca040145ea02f6df3fa422401ade4.jpeg\" /></p>\n</div></div></div><div><div>Topics: </div><div><div><a href=\"/topics/razer\">Razer</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"041429587c04ee9d468a5e8919afdce355ad29851cf604cdd517ffdcf9b68ce6","category":"Thai"}