{"title":"Apple เพิ่มลูกเล่นในเว็บไซต์หน้าแรก ยางลบ ลบโปสเตอร์โปรโมตงาน Let Loose","link":"https://www.blognone.com/node/139593","date":1714991924000,"content":"<div><div><div><p>แอปเปิลปรับปรุง<a href=\"https://www.apple.com/th/\">เว็บไซต์ Apple.com หน้าแรก</a> เพิ่มลูกเล่น<a href=\"https://www.blognone.com/node/139369\">โปรโมตงาน Let Loose</a> ที่กำหนดจัดคืนวันอังคารนี้ ซึ่งคาดว่าจะเปิดตัว iPad Pro และ iPad Air รุ่นใหม่</p>\n<p>ลูกเล่นที่ว่าคือการลบและวาด โลโก้แอปเปิลในแบบต่าง ๆ โดยสามารถลากเมาส์ผ่านเพื่อลบรูปวาดให้หมด จะปรากฎรูปโลโก้อันใหม่ขึ้นมาไปเรื่อย ๆ นั่นเอง</p>\n<p>ถึงแม้พรีวิวนี้จะไม่ได้บอกตรง ๆ ว่าแล้วแอปเปิลจะเปิดตัวสินค้าใด แต่จากภาพแรกที่ถือ Apple Pencil พร้อมกับลูกเล่นลบแล้ววาด ก็เป็นไปได้สูงที่อีกไฮไลท์ในงานเปิดตัวสินค้าพรุ่งนี้ ก็คือ Apple Pencil รุ่นใหม่ ซึ่ง<a href=\"https://www.blognone.com/node/139459\">รายงานล่าสุด</a>บอกว่ามีตัวตอบสนอง Haptic ด้วย ส่วนอีกรายงานก็บอกว่าแอปเปิลจะเปลี่ยนชื่อเรียกใหม่เลยเป็น Magic Pencil ให้สอดคล้องกับ Magic Keyboard</p>\n<p>ที่มา: <a href=\"https://9to5mac.com/2024/05/06/apple-homepage-interactive-ipad-event/\">9to5Mac</a></p>\n<p><img alt=\"No Description\" src=\"https://www.blognone.com/sites/default/files/externals/23071e9f015ed964ea15bea500ebd5b4.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-pencil\">Apple Pencil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7a17e2bb5d048d3c091a41a14d5e156e51072d18c880e19e04ad50ad2465918","category":"Thai"}