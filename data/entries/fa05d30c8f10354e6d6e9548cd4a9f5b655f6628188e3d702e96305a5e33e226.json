{"title":"จาก Comfort Zone สู่ Growth Zone: เรื่องราวการเติบโตของพนักงาน Arise by INFINITAS จากการก้าวข้ามความกลัวไปเผชิญหน้ากับความท้าทาย","link":"https://www.blognone.com/node/140696","date":1719977407000,"content":"<div><div><div><p>Comfort Zone ถูกมองว่าเป็นหนึ่งในหลุมพรางของโลกการทำงาน ที่ทำให้พนักงานติดหล่มอยู่กับงานและสภาพแวดล้อมเดิม ๆ ปิดประตูการพัฒนาตัวเอง ซึ่งจะส่งผลต่อองค์กรด้วยในท้ายที่สุด</p>\n<p>ปัจจุบันจึงมีหลายองค์กรที่พยายามสร้างวัฒนธรรมให้พนักงานได้เรียนรู้ พัฒนาตัวเอง และทดลองทำสิ่งใหม่ ๆ อยู่เสมอ หนึ่งในนั้นคือ Arise by INFINITAS ที่สนับสนุนการเรียนรู้และเติบโตของพนักงานอย่างเต็มที่ และเป็นหนึ่งในวิสัยทัศน์ของผู้บริหารและองค์กร ที่วางเป้าหมายของ Arise by INFINITAS เอาไว้ว่า การเติบโตของพนักงาน ไม่ได้เป็นประโยชน์กับแค่องค์กร แต่ยังเป็นประโยชน์กับประเทศ ในแง่การส่งมอบบุคลากรด้านเทคโนโลยีที่เก่ง ๆ ให้กับสังคม</p>\n<p><img alt=\"No Description\" src=\"https://www.blognone.com/sites/default/files/externals/3779de42875d69694cd8e1ff5b0d3cc0.jpeg\" /></p>\n<p><strong>###ก้าวที่สำคัญที่สุดคือ ก้าวแรกที่ก้าวข้ามความกลัว</strong></p>\n<p>Nelson Mandela เคยพูดเอาไว้ว่า “ผมได้เรียนรู้ว่า ความกล้า ไม่ใช่การปราศจากความกลัว แต่เป็นการเอาชนะมัน คนกล้า จึงไม่ใช่คนที่ไม่มีความรู้สึกหวาดกลัว แต่เป็นคนที่รู้วิธีก้าวข้ามมันไปต่างหาก” (อ้างอิง: <a href=\"https://www.britannica.com/list/nelson-mandela-quotes\">Encyclopedia Britannica</a>)</p>\n<p>เรื่องราวของทีม Starlight จาก Arise by INFINITAS เป็นภาพสะท้อนที่ดีของเรื่องนี้ เพราะทีม Starlight ได้เข้าร่วมแข่งขันใน รายการ <strong>Google GenAI Hackathon APAC Edition  2024</strong> การแข่งขันในระดับภูมิภาคเอเชียแปซิฟิก ประจำปี 2024 จากผู้เข้าร่วมแข่งขันกว่า 28,000 ทีม โดยทีม Starlight จาก Arise by INFINITAS ผ่านเข้ารอบ 10 ทีมสุดท้าย และสามารถคว้ารางวัล <strong>Best User Experience Award</strong> มาได้</p>\n<p>ผลงานที่ทีม Starlight นำไปแข่งคือแอปที่ชื่อว่า <strong>Starlight</strong> เป็น AI Vlog Trip Planner ที่ใช้เทคโนโลยี Generative AI มาช่วยลดเวลาและความยุ่งยากในการวางแผนการท่องเที่ยว ให้ผู้ใช้งานสามารถสร้างแผนเที่ยวได้ง่าย ๆ ตอบโจทย์ของคนรักการท่องเที่ยวที่อยากวางแผนการท่องเที่ยวตาม Influencer ในดวงใจ หรือ ตามสถานที่ท่องเที่ยวที่ได้รับชมผ่านทาง Youtubeซึ่งแอปนี้สามารถสรุปข้อมูลสำคัญและสถานที่ที่ปรากฏอยู่ในคลิปออกมาเป็นแผนการท่องเที่ยวที่สามารถปรับแต่งหรือบันทึกเก็บไว้ได้</p>\n<p><img alt=\"No Description\" src=\"https://www.blognone.com/sites/default/files/externals/01abb87e1bf0e9e4ff2915238f4e895e.jpeg\" /></p>\n<p>Comfort Zone ที่สมาชิกทีม Starlight ต้องก้าวข้ามออกมา คือการเรียนรู้เรื่องของ Generative AI ใหม่ทั้งหมด ตั้งแต่ระบบ Cloud, Architecture, API, โมเดล AI ที่ไม่คุ้นเคย รวมถึงการเตรียมความพร้อมในการทดสอบเทคโนโลยีใหม่ ๆ และการเขียนแอปขึ้นมาใหม่ภายในระยะเวลาที่จำกัด ไปจนถึงการทำงานร่วมกันเป็นทีมในสภาพแวดล้อมการแข่งขันที่มีแรงกดดันสูง ไปสู่การเอาชนะความไม่มั่นใจในการนำเสนอผลงานจนสามารถคว้ารางวัลมาได้ ซึ่งทั้งหมดนั้นไม่ใช่เรื่องบังเอิญ แต่เป็นผลมาจากการก้าวข้ามความกลัวที่ทำให้ทีม Starlight เติบโต</p>\n<p><em>“ถ้าไม่เริ่มเลย ก็เป็น 0 แต่ถ้าลงมือทำก็มีโอกาสที่จะชนะได้ ถึงจะไม่ 100% แต่ก็ไม่ใช่ 0”</em></p>\n<p>การก้าวข้ามความกลัว และการท้าทายตัวเองของทีม Starlight ได้พิสูจน์ว่า เมื่อทีมกล้าที่จะก้าวออกจาก Comfort Zone และมุ่งมั่นที่จะพัฒนาตนเอง ผลลัพธ์ที่ได้คือความสำเร็จที่ยิ่งใหญ่</p>\n<p><img alt=\"No Description\" src=\"https://www.blognone.com/sites/default/files/externals/196ecefaf6226f71e071205c535c8400.jpeg\" /></p>\n<p><strong>###3 สเต็ปสำคัญสำหรับหัวหน้าทีมในการสร้างรากฐาน ให้ทีมก้าวข้ามความกลัว</strong></p>\n<p>คงปฏิเสธไม่ได้ว่า Mindset ที่อยากพัฒนาตัวเอง ผ่านการก้าวออกจาก Comfort Zone ไม่ได้เกิดจากแค่ตัวตนของสมาชิกทีม Starlight แต่เกิดจากการวางรากฐานของ Arise by INFINITAS ที่ปลูกฝังให้กับพนักงานผ่านวัฒนธรรมองค์กรและกิจกรรมการเรียนรู้ 3 สเต็ป</p>\n<p><img alt=\"No Description\" src=\"https://www.blognone.com/sites/default/files/externals/7df00bce2c8f0a7fcae549431ef8a450.jpeg\" /></p>\n<p><strong>Step 1: Build Foundation</strong></p>\n<p>การมีพื้นฐานที่ดี เริ่มจากการพัฒนา Technical Skills และ Soft Skills รวมถึงการปรับเปลี่ยน Mindset ให้กับคนในทีม และเปิดโอกาสให้น้อง ๆ ได้ Experiment &amp; Play รวมทั้งมา Share Knowledge ให้กับคนอื่น ๆ ก็เป็นหนึ่งในสิ่งสำคัญในการพัฒนาทักษะใหม่ ๆ ให้เกิดขึ้นได้</p>\n<p><strong>Step 2: Grab Opportunity</strong></p>\n<p>การมองไปข้างหน้า และพิจารณาจุดแข็ง และจุดอ่อนของตนเองและทีม เป็นสิ่งสำคัญในการเตรียมตัวให้พร้อมสำหรับการเผชิญหน้ากับความท้าทายต่าง ๆ และโอกาสที่อาจเกิดขึ้น รวมทั้งการเปิดใจรับความคิดเห็นจากผู้อื่น และการมุ่งมั่นในการปรับปรุงตัวเองเป็นปัจจัยสำคัญที่ช่วยให้สามารถมองเห็น และคว้าโอกาสนั้นได้</p>\n<p><strong>Step 3: Provide Full Support</strong></p>\n<p>ทักษะ หรือ Mindset ของพนักงานแต่เพียงอย่างเดียว คงไม่สามารถทำให้พนักงานก้าวข้ามออกจากComfort Zone แล้วต่อยอดอะไรได้ ถ้าไม่ได้รับการสนับสนุนอย่างเต็มที่จากองค์กร อย่างในการแข่งขัน Hackathon ที่ผ่านมา Arise by INFINITAS มี Mentor ที่คอยให้คำแนะนำและกำลังใจตลอดการแข่งขัน พร้อมทั้งช่วยรีวิวและให้คำแนะนำในการ Pitching นอกจากนี้ยังมีการลดภาระงาน และยังช่วยบริหารจัดการปริมาณงานภายในทีมให้เหมาะสมในช่วงระหว่างการแข่งขัน เพื่อให้สมาชิกทีมสามารถโฟกัสกับการแข่งขันได้อย่างเต็มที่<br />\n<img alt=\"No Description\" src=\"https://www.blognone.com/sites/default/files/externals/58cbed77e6158eb0c0f7ea991df0fc82.jpeg\" /></p>\n<p>สุดท้ายนี้การพัฒนาตนเองและทีมไม่ใช่เรื่องง่าย แต่ด้วยความพยายาม ความกล้าหาญ และการสนับสนุนจากผู้ที่มีส่วนเกี่ยวข้อง ทุกคนสามารถก้าวข้ามอุปสรรค และประสบความสำเร็จได้</p>\n<p>“การเรียนรู้จากประสบการณ์ และการสร้างโอกาสใหม่ ๆ เป็นสิ่งที่ทำให้เราเติบโต และพร้อมที่จะเผชิญกับความท้าทายต่อไปในอนาคต”</p>\n</div></div></div><div><div>Topics: </div><div><div><a href=\"/topics/arise\">Arise</a></div><div><a href=\"/topics/arise-by-infinitas\">Arise by INFINITAS</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa05d30c8f10354e6d6e9548cd4a9f5b655f6628188e3d702e96305a5e33e226","category":"Thai"}