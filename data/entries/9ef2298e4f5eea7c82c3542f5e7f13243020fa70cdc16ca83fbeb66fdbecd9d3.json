{"title":"Thomas Kurtz ผู้สร้างภาษา BASIC เสียชีวิตด้วยวัย 96 ปี","link":"https://www.blognone.com/node/143176","date":1731895562000,"content":"<div><div><div><p>Thomas Kurtz นักคณิตศาสตร์ผู้บุกเบิกวงการคอมพิวเตอร์ปัจจุบัน และเป็นผู้ร่วมสร้างภาษา BASIC เสียชีวิตเมื่อวันที่ 12 พฤศจิกายนที่ผ่านมาด้วยวัย 96 ปี</p>\n<p>Kurtz ทำงานสร้างคอมพิวเตอร์ Dartmouth Timesharing System (DTSS) ในช่วงปี 1960 ขณะที่เขาเป็นอาจารย์มหาวิทยาลัย Dartmouth และต้องการภาษาโปรแกรมที่ง่ายพอสำหรับนักเรียนระดับปริญญาตรี จึงสร้างภาษา BASIC ขึ้นมา ร่วมกับ John Kemeny</p>\n<p>DTSS เป็นคอมพิวเตอร์ขนาดใหญ่ GE-225 มีหน้าจอ 20 หน้าจอให้ใช้งานทั่ววิทยาเขต หลังจากนั้นก็ได้รับความนิยมเป็นวงกว้าง ซอฟต์แวร์ตัวแรกของไมโครซอฟท์ คือ Microsoft BASIC บนเครื่อง Altair 8800 วางตลาดเมื่อปี 1975 ตัว Kurtz เองยังช่วยผลักดันมาตรฐานภาษา BASIC โดยทำงานเป็นประธาน ANSI BASIC ในช่วงปี 1974-1985</p>\n<p>ที่มา - <a href=\"https://computerhistory.org/blog/in-memoriam-thomas-e-kurtz-1928-2024/\">Computer History Museum</a></p>\n<p><img alt=\"No Description\" src=\"https://www.blognone.com/sites/default/files/externals/c8eb6e6dcca626d2595fd61dc3dfa637.png\" /></p>\n</div></div></div><div><div>Topics: </div><div><div><a href=\"/topics/person\">Person</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ef2298e4f5eea7c82c3542f5e7f13243020fa70cdc16ca83fbeb66fdbecd9d3","category":"Thai"}