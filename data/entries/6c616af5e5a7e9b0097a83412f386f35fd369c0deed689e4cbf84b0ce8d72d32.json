{"title":"Lyft ประกาศความร่วมมือกับบริษัทเทคโนโลยีรถยนต์ขับเคลื่อนอัตโนมัติหลายราย มาให้บริการบนแพลตฟอร์ม","link":"https://www.blognone.com/node/142989","date":1730982559000,"content":"<div><div><div><p>Lyft บริการแอปเรียกรถแท็กซี่ในอเมริกา ประกาศความร่วมมือกับบริษัทผู้พัฒนาเทคโนโลยีรถยนต์ขับเคลื่อนอัตโนมัติหลายราย ได้แก่ Mobileye, May Mobility และ Nexar เพื่อนำรถยนต์อัตโนมัติให้บริการบนแพลตฟอร์ม</p>\n<p>โดยส่วนของ May Mobility นั้น จะเริ่มให้บริการรถยนต์ขับเคลื่อนอัตโนมัติในเมืองแอตแลนตาภายในปี 2025 โดยใช้รถยนต์ Toyota Sienna และเตรียมขยายเมืองที่รองรับเพิ่มเติมในอนาคต ส่วน Nexar ที่เป็นผู้พัฒนากล้องติดรถยนต์อัจฉริยะ จะนำข้อมูลฟุตเทจวิดีโอมาร่วมพัฒนาระบบรถยนต์ขับเคลื่อนอัตโนมัติกับ Lyft</p>\n<p>Mobileye ซึ่งเป็นบริษัทพัฒนารถยนต์ขับเคลื่อนอัตโนมัติของอินเทล ก็จะร่วมมือนำรถมาให้บริการผ่าน Lyft เช่นกัน แต่ไม่ได้เปิดเผยรายละเอียดมากนัก</p>\n<p>ก่อนหน้านี้ Uber ซึ่งเป็นแพลตฟอร์มคู่แข่งหลักในอเมริกา ประกาศความร่วมมือกับผู้พัฒนารถยนต์ขับเคลื่อนอัตโนมัติหลายรายทั้ง <a href=\"https://www.blognone.com/node/141604\">Cruise</a> และ <a href=\"https://www.blognone.com/node/133966\">Waymo</a></p>\n<p>ที่มา: <a href=\"https://investor.lyft.com/news-and-events/news/news-details/2024/Lyft-Announces-New-Round-of-Autonomous-Partnerships/default.aspx\">Lyft</a></p>\n<p><img src=\"https://www.blognone.com/sites/default/files/externals/396f92c5f81ff6389a989d2585e0d5be.png\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/driverless-car\">Driverless Car</a></div><div><a href=\"/topics/mobileye\">Mobileye</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c616af5e5a7e9b0097a83412f386f35fd369c0deed689e4cbf84b0ce8d72d32","category":"Thai"}