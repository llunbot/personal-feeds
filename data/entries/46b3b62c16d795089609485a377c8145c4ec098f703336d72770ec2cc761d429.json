{"title":"เปิดตัว Snapdragon 8 Elite เรือธงปี 2024, เลิกนับ Gen, ใช้ซีพียู Oryon ตัวเดียวกับพีซี แรงขึ้น 45%","link":"https://www.blognone.com/node/142695","date":1729557284000,"content":"<div><div><div><p>Qualcomm เปิดตัวชิปเรือธงสำหรับมือถือรุ่นใหม่ของปีนี้คือ <strong>Snapdragon 8 Elite</strong> โดยเลิกนับเป็น Gen 4 ต่อจาก <a href=\"https://www.blognone.com/node/136384\">Snapdragon 8 Gen 3 รุ่นของปีที่แล้ว</a> เปลี่ยนมาใช้ระบบรุ่นเป็น Elite แบบเดียวกับ <a href=\"https://www.blognone.com/node/136385\">Snapdragon X Elite</a> ของฝั่งพีซี</p>\n<p>การเปลี่ยนแปลงสำคัญของ Snapdragon 8 Elite คือตัวซีพียู เปลี่ยนจากซีพียู Kryo ที่ใช้มายาวนานบนสมาร์ทโฟน มาใช้ซีพียู Oryon แบบเดียวกับ Snapdragon X บนพีซีแล้ว (พัฒนาโดย<a href=\"https://www.blognone.com/node/120584\">ทีม Nuvia อดีตทีมทำชิป Apple A Series ที่ Qualcomm ซื้อกิจการมาในปี 2021</a>)</p>\n<p>Oryon ตัวที่ใช้นี้นับเป็น Gen 2 ของ Oryon ด้วย (ใหม่กว่าเวอร์ชันบนพีซี) เมื่อเทียบกับ Kryo ของเดิม ประสิทธิภาพซีพียูจึงเพิ่มขึ้นอย่างก้าวกระโดด ตัวเลขของ Qualcomm บอกว่าซีพียูแรงขึ้น 45% ทั้งวัดผลแบบคอร์เดี่ยวและมัลติคอร์ เพิ่มคล็อคซีพียูสูงสุด 4.32GHz, แคชซีพียูขนาดรวม 24MB ใหญ่ที่สุดในอุตสาหกรรม, ประสิทธิภาพต่อพลังงานดีขึ้น 44%</p>\n<p>นอกจากตัวซีพียูแล้ว ของใหม่อย่างอื่นได้แก่</p>\n<ul>\n<li>จีพียู Adreno ประสิทธิภาพดีขึ้น 40%, ประสิทธิภาพต่อพลังงานดีขึ้น 40% ใช้สถาปัตยกรรมใหม่เรียกว่า sliced แยกชิ้นส่วนย่อยเป็น slice ที่มีแรมเฉพาะของตัวเอง</li>\n<li>NPU Hexagon ประสิทธิภาพดีขึ้น 45%, ประสิทธิภาพต่อพลังงานดีขึ้น 45%</li>\n<li>SoC โดยรวม ประหยัดพลังงานกว่าเดิม สูงสุด 27%</li>\n<li>ด้านเกมมิ่ง รองรับ Unreal Engine 5.3 ฟีเจอร์ Nanite ประมวลผลสภาพแวดล้อมความละเอียดสูง</li>\n<li>ประสิทธิภาพ Ray Tracing ดีขึ้น 35%</li>\n<li>ใช้กระบวนการผลิต 3 นาโนเมตร</li>\n<li>อัพเกรดโมเด็มเป็น  Snapdragon X80 5G Modem (รุ่นที่แล้วเป็น X75) อัตราดาวน์โหลดสูงสุด 10 Gbps</li>\n</ul>\n<p>แบรนด์สมาร์ทโฟนที่ประกาศใช้งาน Snapdragon 8 Elite แล้วได้แก่ ASUS, Honor, iQOO, OnePlus, OPPO, RealMe, Samsung, Vivo, Xiaomi</p>\n<p>ที่มา - <a href=\"https://www.qualcomm.com/news/releases/2024/10/qualcomm-unveils-snapdragon-8-elite-with-the-world-s-fastest-mob\">Qualcomm</a>, <a href=\"https://www.qualcomm.com/products/mobile/snapdragon/smartphones/snapdragon-8-series-mobile-platforms/snapdragon-8-elite-mobile-platform\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/858ab429fcb22d677bdb5cf080061ad2.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/cb7be2173c030260533dcfd425f3f1a4.jpeg\" /></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46b3b62c16d795089609485a377c8145c4ec098f703336d72770ec2cc761d429","category":"Thai"}