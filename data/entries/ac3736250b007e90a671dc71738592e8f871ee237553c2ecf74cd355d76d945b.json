{"title":"สู้จนถึงฝั่งฝัน No Man Sky คะแนนรีวิวรวมใน Steam อยู่ระดับ “mostly positive” หลังผ่านไป 5 ปี","link":"https://www.blognone.com/node/124616","date":1630986348000,"content":"<div><div><div><p>No Man’s Sky เปิดตัวเดือนสิงหาคม ปี 2016 ด้วยเสียงตอบรับที่ไม่ค่อยดีนัก จากการโปรโมตที่ยิ่งใหญ่เกินจริง และตัวเกมที่เร่งทำจนขาดความสมบูรณ์ แต่ Sean Murray ผู้สร้าง และ Hello Games ก็ทำงานกันอย่างหนักเพื่อซ่อมเกมให้เหมือนกับที่เคยโปรโมตไว้ และออก DLC เพิ่มเติมฟรีเรื่อยๆ</p>\n<p>ล่าสุดหลังออก DLC Frontiers เพิ่มเมืองและชุมชนตามดาวต่างๆ รวมถึงให้ผู้เล่นสร้างชุมชนได้เอง ตัวเกมก็มี<a href=\"https://store.steampowered.com/app/275850/No_Mans_Sky/\">คะแนนรีวิวรวมบน Steam</a> อยู่ระดับ “mostly positive” แล้ว หลังถูกคะแนนรีวิวช่วงแรกฉุดมานาน แม้คะแนนรีวิวช่วงหลังจะอยู่ในระดับ “very positive”</p>\n<p>ใครอยากย้อนอดีตว่าตัวเกมมีที่มาที่ไปอย่างไร ทำไมถึงเปิดตัวแล้วทำให้ผู้เล่นผิดหวัง รวมถึงประวัติการออก DLC ทั้งหมดจนถึงช่วงต้นปีที่ผ่านมา สามารถดูได้ในรายการ PlayTime ของ Blognone</p>\n<p>ถือว่าเป็นอีกเกมที่ทีมพัฒนาใส่ใจ จนเกมกลับมาเป็นที่นิยมได้ และกลายเป็นตำนานแห่งการกลับมาอีกเรื่องของวงการเกม ส่วนอีกเกมที่มีชะตากรรมคล้ายๆ กัน เช่น Cyberpunk 2077 คงต้องติดตามกันต่อไป ว่าจะเป็นอย่างไร และทีมพัฒนาจะซ่อมเกมจนกลับมาใกล้เคียง หรือเหนือกว่าที่เคยโฆษณาไว้ได้หรือไม่</p>\n<p>ที่มา - <a href=\"https://store.steampowered.com/app/275850/No_Mans_Sky/\">Steam</a></p>\n</div></div></div><div><div>Topics: </div><div><div><a href=\"/topics/no-mans-sky\">No Man's Sky</a></div><div><a href=\"/topics/hello-games\">Hello Games</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac3736250b007e90a671dc71738592e8f871ee237553c2ecf74cd355d76d945b","category":"Thai"}