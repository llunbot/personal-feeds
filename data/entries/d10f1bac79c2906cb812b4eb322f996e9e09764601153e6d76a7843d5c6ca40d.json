{"title":"AWS เพิ่ม Claude 2.1 เข้า Bedrock หลังเปิดตัวเพียงสัปดาห์เดียว","link":"https://www.blognone.com/node/137066","date":1701618497000,"content":"<div><div><div><p>AWS ประกาศเพิ่มบริการ Claude 2.1 ของทาง Anthropic ที่<a href=\"https://www.blognone.com/node/136880\">เพิ่งเปิดตัวสัปดาห์ที่ผ่านมา</a> เข้ามาให้บริการใน Amazon Bedrock นับว่าให้บริการตามผู้พัฒนาโมเดลหลักได้ค่อนข้างเร็ว</p>\n<p>Claude 2.1 เพิ่มฟีเจอร์สำคัญคือรองรับข้อมูลขนาดใหญ่มากจำนวน 200,000 โทเค็น หรือคิดเป็นเอกสาร 500 หน้ากระดาษ, ลดอัตราการหลอนลงครึ่งหนึ่ง, และรองรับ system prompt บอก AI ว่าให้ทำตัวอย่างไร</p>\n<p>ฟีเจอร์สำคัญอย่างหนึ่งที่มีใน Bedrock คือ function calling เปิดทางให้ Claude สามารถเรียก API หรือฐานข้อมูลต่างๆ ได้ด้วยตัวเอง ฟีเจอร์นี้คล้ายกับ Agents for Amazon Bedrock ที่เปิดตัวในงานเดียวกัน แต่ทาง AWS ระบุว่าต้องขอใช้งานล่วงหน้าจึงเข้าถึงฟีเจอร์นี้ได้</p>\n<p>ที่มา - <a href=\"https://aws.amazon.com/blogs/aws/amazon-bedrock-now-provides-access-to-anthropics-latest-model-claude-2-1/\">AWS</a></p>\n<p><img alt=\"No Description\" src=\"https://www.blognone.com/sites/default/files/externals/8ce2776142fb185fbc3802ce1492734f.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d10f1bac79c2906cb812b4eb322f996e9e09764601153e6d76a7843d5c6ca40d","category":"Thai"}