{"title":"แผ่นเกม Switch 2 ที่ขายในญี่ปุ่น ส่วนใหญ่ไม่มีไฟล์เกมในแผ่น มีแต่ Game-Key","link":"https://www.blognone.com/node/146029","date":1745483942000,"content":"<div><div><div><p>เว็บเกม Gematsu รายงานว่าหลัง Nintendo Switch 2 ที่เริ่มเปิดพรีออเดอร์ในญี่ปุ่น ทำให้เรารู้ว่าเกม third party ที่ไม่ใช่ของนินเทนโดเอง ใช้วิธีขาย<a href=\"https://www.blognone.com/node/145637\">แผ่นเกมแบบมีเฉพาะ game-key ไม่มีตัวไฟล์เกมจริงๆ อยู่ในแผ่น</a> กันเกือบหมดทุกเกม</p>\n<p>นินเทนโดให้วิธีแยกแยะแบบง่ายๆ โดยดูจากด้านล่างสุดของหน้าปกกล่องเกม หากมีไอคอนรูปกุญแจอยู่ด้านล่างแปลว่าเป็นแผ่นแบบ game-key ที่ต้องดาวน์โหลดไฟล์เกมจากอินเทอร์เน็ตอีกต่อหนึ่ง</p>\n<p>ทั้งนี้ยังมีบางเกมที่เป็นส่วนน้อย ที่ใช้แผ่นเกมบรรจุไฟล์เกมมาให้ครบถ้วน เช่น เกม Rune Factory: Guardians of Azuma (แต่เป็นไฟล์เกมเวอร์ชัน Switch 1 แล้วต้องอัพเกรดเป็นเวอร์ชัน Switch 2 ผ่านเน็ตอีกที) และ Cyberpunk 2077 ที่ประกาศชัดเจนว่ามีไฟล์เกมให้ครบทั้งหมด ถ้าเป็นเกมของนินเทนโดเองคือ <a href=\"https://www.blognone.com/node/145626\">Zelda ทั้งสองภาคที่อัพเกรดเป็น Switch 2 Edition</a></p>\n<p>ที่มา - <a href=\"https://www.videogameschronicle.com/news/every-physical-third-party-switch-2-game-seen-in-japan-so-far-is-a-game-key-card-requiring-a-download/\">VGC</a></p>\n<p><img src=\"https://www.blognone.com/sites/default/files/externals/58eba5146e7583ef5e4cac79d17352e1.jpg\" alt=\"\" /></p>\n<p><img alt=\"No Description\" src=\"https://www.blognone.com/sites/default/files/externals/8bd93fed9cacafcd317c70eaca1aee8b.jpg\" /></p>\n<blockquote><p>Switch 2 game pre-orders have been up in Japan for a few hours, revealing all physical third-party games (so far—except Cyberpunk 2077) that are not \"Nintendo Switch 2 Editions\" to be shipping on game-key cards (requires internet to download the full game). <a href=\"https://t.co/vof6GWOk4J\">pic.twitter.com/vof6GWOk4J</a></p>\n<p>— Gematsu (@gematsu) <a href=\"https://twitter.com/gematsu/status/1915117805499777329?ref_src=twsrc%5Etfw\">April 23, 2025</a></p></blockquote>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8adfe86970bd2d78d577ba815f8cc256f854e5e81fed227190f0ae451fe8cb1","category":"Thai"}