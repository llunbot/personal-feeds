{"title":"ตำรวจไซเบอร์ เตรียมปิดกั้นเกม FiveM และเอาผิดแก๊ง OREO","link":"https://www.blognone.com/node/144419","date":1738235346000,"content":"<div><div><div><p>กองบัญชาการตำรวจสืบสวนสอบสวนอาชญากรรมทางเทคโนโลยี หรือตำรวจไซเบอร์ เผย เตรียมเอาผิดแก๊ง OREO และปิดกั้นเกม FiveM</p>\n<p>ตามนโยบายของแพทองธาร ชินวัตร นายกรัฐมนตรีได้กำหนดนโยบายเร่งแก้ปัญหาอาชญากรรมออนไลน์ มิจฉาชีพ และอาชญากรรมข้ามชาติ เพื่อปกป้องผลประโยชน์ประชาชน</p>\n<p>ทางตำรวจไซเบอร์เตรียมเอาผิด “แก๊ง OREO” หลังพบว่า โพสต์ข้อมูลเชื่อมโยง การกระทำผิดหลายข้อหา</p>\n<p>จากกรณีที่มีกลุ่มวัยรุ่นเล่นเกม FiveM และมีพฤติกรรมรุนแรงในชีวิตจริง เกิดจากที่กลุ่มนี้เรียกตัวเองว่า Oreo นำพฤติกรรเกมมาสู่โลกจริง และมีการทำร้ายผู้อื่น บังคับให้เหยื่อทำสิ่งที่ไม่เหมาะสม เช่น แก้ผ้า กินหญ้า เคี้ยวก้นบุหรี่ และบันทึกวิดีโอเผยแพร่บนโซเชียลเพื่อความสนุกส่วนบุคคล</p>\n<p>ทำให้ ทีมสายตรวจไซเบอร์ของ บช. สอท. ได้สืบค้นโซเชียลมีเดียผู้มีส่วนเกี่ยวข้องทั้งหมดย้อนหลัง จนพบวิดีโอคลิปที่มีลักษณะกระทำความรุนแรง มีความเกี่ยวข้องกับอาวุธปืน เว็บพนัน สื่อลามกอนาจาร</p>\n<p>ทาง ผบช. สอท. สั่งการให้กลุ่มงานต่อต้านการล่วงละเมิดทางเพศต่อเด็กทางอินเทอร์เน็ต บก.ตอท. หรือ ชุด TICAC ร่วมกับเจ้าหน้าที่ตำรวจ บก.สอท.2 เร่งสืบส่วนกรณีดังกล่าวทุกมิติ เนื่องจากเป็นเหตุการณ์ที่อาจเป็นตัวอย่างที่ไม่ดีแก่เด็กและเยาวชน</p>\n<p>ทาง บก.ตอท. ได้นำชุดสืบสวนร่วมดำเนินการ ได้ทยอยรวบรวมพยานหลักฐานต่าๆ ไว้แล้ว เพื่อเตรียมดำเนินคดี</p>\n<p>รายละเอียดพบว่า มีวิดีโอคลิปที่อาจเข้าข่ายเป็นความผิดตาม พ.ร.บ. คอมพิวเตอร์ฯ, พ.ร.บ. การพนัน และความผิดอื่นๆ ที่มีหลักฐานเผยแพร่ตาม Platform ต่างๆ จึงดำเนินการสืบสวนเชิงลึกเพื่อพิสูจน์ทราบการกระทำความผิดต่อไป</p>\n<p>ตำรวจไซเบอร์ขอแจ้งเตือนผู้ที่เล่นเกมในลักษณะที่มีการใช้ความรุนแรง อย่านำพฤติกรรมจากเกมมาใช้ในชีวิตจริงเด็ดขาด อาจเป็นความผิดทางอาญาถึงจำคุกได้</p>\n<p>ที่มา - <a href=\"https://www.facebook.com/CybercopTH/posts/pfbid0u6h627xgF2NFcDsmHJY6DisRYNR5yACjmL2ppBYfSBPJgr6XPYPFEks7jA3zmPmLl\">ตำรวจไซเบอร์</a></p>\n<p><img alt=\"No Description\" src=\"https://www.blognone.com/sites/default/files/externals/0e2a8aec62674cc76e52df1440213403.jpeg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/game-online\">Game online</a></div><div><a href=\"/topics/cyber-security\">Cyber Security</a></div><div><a href=\"/topics/fivem\">FiveM</a></div><div><a href=\"/topics/oreo\">Oreo</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44f518875eaf372445a0f4bfdb7d8d68fd5a6f0bb7a71538ba429c2310b30f73","category":"Thai"}