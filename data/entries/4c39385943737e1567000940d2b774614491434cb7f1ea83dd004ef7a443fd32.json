{"title":"เปิดตัว TikTok for Artists ให้ศิลปินเข้าถึงข้อมูลเชิงลึกของเพลง สำหรับวางแผนโปรโมตผลงานใน TikTok","link":"https://www.blognone.com/node/146774","date":1749003747000,"content":"<span>เปิดตัว TikTok for Artists ให้ศิลปินเข้าถึงข้อมูลเชิงลึกของเพลง สำหรับวางแผนโปรโมตผลงานใน TikTok</span>\n\n  <div>\n    <div>Body</div>\n              <div><p>TikTok เปิดตัว TikTok for Artists แพลตฟอร์มจัดการข้อมูลเพลงสำหรับศิลปิน ใช้สำหรับติดตามผลงานและวิเคราะห์ข้อมูลเชิงลึกเกี่ยวกับเพลงของตนเองบน TikTok เช่น จำนวนโพสต์ที่ใช้เพลง สัดส่วนประเภทคอนเทนต์ที่นำเพลงไปใช้ ข้อมูลของคนฟัง และอื่น ๆ เพื่อวางแผนโปรโมตเพลงบนแพลตฟอร์มได้เหมาะสม</p>\n<p>TikTok บอกว่าเครื่องมือนี้จะช่วยสานสัมพันธ์ระหว่างศิลปินและคนฟังบน TikTok ได้ดีขึ้น หนึ่งในฟีเจอร์ที่น่าสนใจคือฟีเจอร์สร้างแคมเปญก่อนปล่อยเพลง (pre-release campaign) ที่ศิลปินจะแจ้งให้แฟน ๆ รู้ล่วงหน้าได้ว่าจะปล่อยเพลงตอนไหน และกดเพิ่มเพลงล่วงหน้าไปที่ Spotify และ Apple Music ได้โดยตรง</p>\n<p>ปีที่ผ่านมา TikTok มีบทบาทในอุตสาหกรรมเพลงค่อนข้างมาก โดยเพลงบนชาร์ต Billboard 200 ในปีที่ผ่านมา มีถึง 84% ที่เริ่มฮิตจาก TikTok ก่อน</p>\n<p>ที่มา: TikTok (<a href=\"https://artists.tiktok.com\">1</a>)(<a href=\"https://newsroom.tiktok.com/en-us/tiktok-and-luminate-release-latest-music-impact-report\">2</a>)</p>\n</div>\n          </div>\n<span><a href=\"https://www.blognone.com/user/sanitrachata\">sanitrachata</a></span>\n<span><time>Wed, 04/06/2025 - 09:22</time>\n</span>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c39385943737e1567000940d2b774614491434cb7f1ea83dd004ef7a443fd32","category":"Thai"}