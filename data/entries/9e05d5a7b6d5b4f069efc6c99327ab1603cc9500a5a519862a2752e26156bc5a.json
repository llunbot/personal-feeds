{"title":"ไม่ได้แค่ปลอดภัยกว่า ผลทดสอบไลบรารี PNG ที่เขียนด้วย Rust ประสิทธิภาพดีกว่า C ถึง 1.8 เท่า","link":"https://www.blognone.com/node/143553","date":1733801535000,"content":"<div><div><div><p>การเกิดขึ้นของภาษา Rust ที่เป็น memory-safety ทำให้เราค่อยๆ เห็น<a href=\"https://www.blognone.com/node/138888\">กระบวนการเปลี่ยนผ่านไลบรารีหรือเครื่องมือพื้นฐานที่เดิมเขียนด้วย C/C++ มาเป็น Rust</a> ซึ่งเหนือกว่าด้วยเหตุผลด้านความปลอดภัย และบางครั้งอาจมีประสิทธิภาพเพิ่มขึ้นด้วย</p>\n<p><a href=\"https://github.com/Shnatsel\">Sergey Davidoff หรือ Shnatsel นักพัฒนาภาษา Rust</a> ได้ทดสอบไลบรารีถอดรหัสไฟล์ภาพ PNG แบบดั้งเดิม (libpng, spng, stb_image) กับไลบรารียุคใหม่ที่เขียนด้วย Rust  (png ในชุด image-rs, zune-png, wuffs) พบว่าไลบรารียุคใหม่มีประสิทธิภาพดีกว่ายุคก่อนถึง 1.8 เท่า (x86) และ 1.5 เท่า (Arm)</p>\n<p>เหตุผลที่ไลบรารี Rust ให้ประสิทธิภาพดีกว่า มาจากการเป็นไลบรารียุคใหม่ๆ มีเทคนิคด้านอัลกอริทึมที่มีประสิทธิภาพมากกว่า ทำให้สามารถคลาย (deflate) และใส่ฟิลเตอร์ (filtering) ภาพจากการบีบอัดแบบ PNG ได้เร็วกว่า รายละเอียดอ่านได้จากที่มา</p>\n<p>ไลบรารีภาพ Rust ทั้งสามตัวถูกใช้งานในระดับโปรดักชันมาพอสมควรแล้ว และน่าจะแพร่หลายขึ้นเรื่อยๆ ในอีกไม่ช้า</p>\n<p>ที่มา - <a href=\"https://www.reddit.com/r/rust/comments/1ha7uyi/memorysafe_png_decoders_now_vastly_outperform_c/\">Reddit</a> via <a href=\"https://www.phoronix.com/news/Rust-PNG-Outperforms-C-PNG\">Phoronix</a></p>\n<p><img alt=\"No Description\" src=\"https://www.blognone.com/sites/default/files/externals/188ff15b8d1a8792896f587b2f27e140.png\" /></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/library\">Library</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e05d5a7b6d5b4f069efc6c99327ab1603cc9500a5a519862a2752e26156bc5a","category":"Thai"}