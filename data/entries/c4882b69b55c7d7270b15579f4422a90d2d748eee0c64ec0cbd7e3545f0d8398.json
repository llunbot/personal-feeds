{"title":"Clubhouse ประกาศทำฟีเจอร์ Replays ฟังย้อนหลังได้, Clips ตัดเสียงไปแชร์ต่อได้","link":"https://www.blognone.com/node/125047","date":1633094675000,"content":"<div><div><div><p>Clubhouse ประกาศทำฟีเจอร์สำคัญที่เรียกร้องกันมานานคือ Replays ที่เปิดให้ฟังการสนทนาย้อนหลังได้ ตอนนี้ยังไม่มีภาพหน้าจอออกมาให้ดู แต่ Clubhouse บอกว่าเจ้าของห้องสามารถตั้งค่าได้ว่าจะให้ฟังย้อนหลังได้หรือไม่ ฟีเจอร์นี้จะเปิดให้ทดสอบในอีกไม่กี่สัปดาห์ข้างหน้า</p>\n<p>ฟีเจอร์อีกตัวที่เปิดให้ใช้งานแล้วคือ Clips เป็นการตัดเสียงสนทนาไม่เกิน 30 วินาที (เฉพาะห้อง public room) โดยจะมีไอคอนรูปกรรไกรเพิ่มเข้ามา คลิปที่ตัดแล้วสามารถแชร์ไปยังช่องทางใดๆ ก็ได้ เช่น Facebook, Twitter, Instagram</p>\n<p>อีกสองฟีเจอร์ที่ประกาศพร้อมกันคือ Universal Search ค้นหาได้ทุกอย่างไม่ว่าจะเป็นห้องหรือคน และ Spatial Audio for Android <a href=\"https://www.blognone.com/node/124494\">ตามหลังเวอร์ชัน iOS ที่ได้ไปก่อนแล้ว</a></p>\n<p>ที่มา - <a href=\"https://blog.clubhouse.com/clips-replay-search-clubhouse/\">Clubhouse</a></p>\n<p><img src=\"https://www.blognone.com/sites/default/files/externals/67bac1d304400fa8d6319468d3b6532c.jpg\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4882b69b55c7d7270b15579f4422a90d2d748eee0c64ec0cbd7e3545f0d8398","category":"Thai"}