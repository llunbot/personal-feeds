{"title":"[ลือ] Apple เตรียมขึ้นราคา iPhone 17 ปีนี้ แต่บอกเพราะมีฟีเจอร์และดีไซน์ใหม่ ไม่เกี่ยวกับภาษีนำเข้า","link":"https://www.blognone.com/node/146370","date":1747092248000,"content":"<span>[ลือ] Apple เตรียมขึ้นราคา iPhone 17 ปีนี้ แต่บอกเพราะมีฟีเจอร์และดีไซน์ใหม่ ไม่เกี่ยวกับภาษีนำเข้า</span>\n\n  <div>\n    <div>Body</div>\n              <div><p>The Wall Street Journal อ้างแหล่งข่าวที่เกี่ยวข้องเปิดเผยว่าแอปเปิลกำลังพิจารณา \"ขึ้นราคา\" iPhone รุ่นใหม่ที่เตรียมเปิดตัวปลายปีนี้ อย่างไรก็ตามก่อนจะบอกว่าเป็นเพราะการขึ้นภาษีนำเข้าสินค้าของสหรัฐ แอปเปิลให้เหตุผลว่าเนื่องจากมีการเพิ่มฟีเจอร์ใหม่ และโทรศัพท์ได้รับการออกแบบใหม่ ซึ่งไม่เกี่ยวกับเรื่องภาษีนำเข้าสินค้า</p>\n<p>ทั้งนี้สหรัฐอเมริกาเพิ่งทำข้อตกลงระงับการเก็บภาษีนำเข้าเพิ่มเติมสำหรับสินค้าจากจีนเป็นเวลา 90 วัน ซึ่งเป็นประโยชน์กับแอปเปิลเช่นกัน เพราะ iPhone รุ่น Pro และ Pro Max ยังคงผลิตจากโรงงานในประเทศจีนเป็นหลัก</p>\n<p>รายงานบอกว่าภาษีนำเข้าเพิ่มเติมนั้นกระทบกับอัตรากำไรของแอปเปิลแน่นอน ทำให้ต้องคิดต้นทุนเพิ่มเติมนี้ที่ราคา iPhone แต่แอปเปิลต้องการลดผลกระทบจึงไม่ต้องบอกว่าเป็นเพราะประเด็นภาษี แต่จะพูดถึงสิ่งใหม่ที่เพิ่มเข้ามาใน iPhone นี้แทนนั่นเอง</p>\n<p>ที่มา: <a href=\"https://www.wsj.com/tech/apple-iphone-price-increase-2eaebb14\">The Wall Street Journal</a></p>\n<p><img src=\"https://i.imgur.com/vFfL605.jpg\" alt=\"\" /></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 05/13/2025 - 06:24</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"785693154df93eee5ff0b851d18ce8a660b7fb4ac1acd47ffc61464f64657db1","category":"Thai"}