{"title":"BioWare ปรับโครงสร้างสตูดิโอ เหลือแต่ทีมแกนหลักทำ Mass Effect, โยกพนักงานไปช่วยทีมอื่นใน EA","link":"https://www.blognone.com/node/144404","date":1738201575000,"content":"<div><div><div><p>สตูดิโอ BioWare ประกาศปรับโครงสร้างภายในใหม่ หลัง <a href=\"https://www.blognone.com/node/142921\">Dragon Age: The Veilguard วางขายเรียบร้อย เหลือเกม Mass Effect เพียงเกมเดียวที่กำลังพัฒนาอยู่</a></p>\n<p>ประเด็นสำคัญคือ BioWare จะลดจำนวนพนักงานลง เหลือเฉพาะทีมงานหลัก (core team) จำนวนหนึ่งรับหน้าที่พัฒนา Mass Effect ภาคใหม่ โดยเป็นทีมที่เคยสร้าง Mass Effect ไตรภาคแรก ที่ระบุชื่อคือ Mike Gamble, Preston Watamaniuk, Derek Watts, Parrish Ley</p>\n<p>BioWare บอกว่าสถานะของ Mass Effect ยังอยู่ในช่วง pre-production ยังไม่เข้าสถานะการผลิตเต็มรูปแบบ (full production) จึงไม่จำเป็นต้องใช้คนจำนวนมาก สิ่งที่ BioWare ทำในช่วงหลายเดือนที่ผ่านมาคือส่งทีมออกไปอยู่กับโครงการอื่นของ EA ตามความเหมาะสมของพนักงานแต่ละคน</p>\n<p>นัยสำคัญของประกาศนี้คงเป็นสถานะของ Mass Effect ภาคใหม่ (ถือเป็นภาคที่ 5 แต่ยังไม่มีชื่อภาคชัดเจน) ที่คงต้องใช้เวลาอีกหลายปีกว่าจะได้เห็นเกมจริงๆ กัน</p>\n<p>ที่มา - <a href=\"https://blog.bioware.com/2025/01/29/bioware-studio-update/\">BioWare</a></p>\n<p><img src=\"https://www.blognone.com/sites/default/files/externals/04e5ec8a7a41b1a6bcbb249dd636deec.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/bioware\">BioWare</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/mass-effect\">Mass Effect</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b2153986d892ddbc0d2953c66d0c1025e8911d4656f0c5ef5d9f1f4caf99175","category":"Thai"}