{"title":"บัตรโดยสาร Suica และ Pasmo ที่ญี่ปุ่น ขยายเวลาหยุดขายออกไปไม่มีกำหนด ปัญหาชิปขาดแคลนยังไม่ดีขึ้น","link":"https://www.blognone.com/node/135091","date":1690956393000,"content":"<div><div><div><p>ก่อนหน้านี้ในเดือนมิถุนายน บริษัทเดินรถไฟในญี่ปุ่น East Japan Railway (JR East) ประกาศหยุดการขายบัตรโดยสารแบบเติมเงิน Suica ชั่วคราว รวมถึง Pasmo ผู้ให้บริการบัตรโดยสารเติมเงินอีกรายก็ประกาศในแนวทางเดียวกัน มีผลเฉพาะบัตรที่ไม่ต้องลงทะเบียนข้อมูลส่วนตัว ซึ่งบอกว่ามาจากปัญหาชิปขาดแคลน กระทบต่อการผลิตบัตร แต่ล่าสุดสถานการณ์ยังไม่ดีขึ้น</p>\n<p>JR East ประกาศว่าการหยุดขายบัตร Suica และ Pasmo ได้ต่อเวลาออกไปไม่มีกำหนด และรวมถึงบัตรประเภทลงทะเบียนข้อมูลส่วนตัวด้วย มีผลตั้งแต่วันที่ 2 สิงหาคม 2023 เป็นต้นไป เนื่องจากสถานการณ์ชิปขาดแคลนยังไม่ดีขึ้น</p>\n<p>สำหรับนักท่องเที่ยวไม่เคยมีบัตร Suica หรือ Pasmo มาก่อน แนวทางตอนนี้คือซื้อบัตรรุ่นสำหรับนักท่องเที่ยวโดยเฉพาะ (Welcome Suica หรือ Pasmo Passport) ซึ่งบัตรมีอายุการใช้งาน 1 เดือน และซื้อได้เฉพาะบางสถานีเท่านั้น หรือสมัครบัตรแบบออนไลน์ผูกกับแอปมือถือแทน</p>\n<p>ที่มา: <a href=\"https://soranews24.com/2023/08/02/sales-of-japans-most-convenient-train-ticket-shopping-payment-cards-suspended-indefinitely/\">SoraNews24</a></p>\n<p><img src=\"https://www.blognone.com/sites/default/files/externals/d4f1a824a6c7f4e624ad30483b1cd70d.png\" alt /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/card\">Card</a></div><div><a href=\"/topics/transportation\">Transportation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d62ec2120037e89528709f8c4b3077a699823ef9e4aac5d0797275911ad09d0e","category":"Thai"}