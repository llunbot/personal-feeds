{"title":"Google ยกเลิกโครงการสร้างพื้นที่สำนักงานใหม่ 4 แห่ง มูลค่า 15,000 ล้านดอลลาร์ แล้ว","link":"https://www.blognone.com/node/136569","date":1699054933000,"content":"<div><div><div><p>กูเกิลยืนยันการระงับโครงการก่อสร้างพื้นที่สำนักงานแห่งใหม่ 4 แห่ง อย่างเป็นทางการแล้ว โดยออกเป็นแถลงการร่วมกับ Lendlease บริษัทพัฒนาอสังหาริมทรัพย์ที่เป็นผู้ดูแลโครงการนี้ ซึ่งทาง Lendlease จะได้รับเงินชดเชยจากการร่วมออกแบบพัฒนาโครงการ</p>\n<p>ตามแผนงานเดิม กูเกิลจะสร้างแคมปัสใหม่ 4 แห่ง ได้แก่ โครงการ Downtown West ในเมือง San Jose, Moffett Park ในเมือง Sunnyvale, Middlefield Park กับ North Bayshore ใน Mountain View ซึ่งส่วนโครงการ Downtown West มี<a href=\"https://www.blognone.com/node/133520\">รายงานออกมาก่อนหน้านี้</a>แล้วว่ากูเกิลได้สั่งระงับการก่อสร้างไป</p>\n<p>ตัวแทนของกูเกิลบอกว่า บริษัทตัดสินใจปรับขนาดโครงการพัฒนาอสังหาริมทรัพย์ตลอดจนการลงทุน โดยพิจารณาทางเลือกใหม่ที่เหมาะสม ซึ่งรวมถึงโครงการบ้านพักอาศัยด้วย ส่วนสาเหตุนั้นกูเกิลประเมินจากสภาพตลาดจึงตัดสินใจหยุดดำเนินโครงการไปก่อน</p>\n<p>โครงการพัฒนาอสังหาริมทรัพย์ 4 แห่งนี้ เริ่มดำเนินการในปี 2019 ด้วยเงินลงทุนประมาณ 15,000 ล้านดอลลาร์ ใช้ระยะเวลาก่อสร้างประมาณ 10-15 ปี เงื่อนไขหนึ่งคือการสร้างบ้านพักอาศัยให้คนในพื้นที่ 15,000 หลัง โดยยืนยันว่า 25% ในนั้นจะมีราคาที่เหมาะสม</p>\n<p>ที่มา: <a href=\"https://www.cnbc.com/2023/11/02/google-ends-agreement-with-lead-developer-of-four-california-campuses.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/59f1f97a41329b5e3cbe433845879f05.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/alphabet\">Alphabet</a></div><div><a href=\"/topics/real-estate\">Real Estate</a></div><div><a href=\"/topics/california\">California</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ba512a57d06a13bdd969ac77834146285287379db87c65f3dee9b9b050b4dc1","category":"Thai"}