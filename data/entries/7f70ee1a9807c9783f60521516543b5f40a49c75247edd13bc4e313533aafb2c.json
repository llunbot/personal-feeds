{"title":"แบงค์ชาติจีนเตรียมออกกฎใหม่ ผู้ให้บริการรับชำระเงินต้องรายงานการเปิดตัวผลิตภัณฑ์ใหม่และการเพิ่มทุนล่วงหน้า","link":"https://www.blognone.com/node/124541","date":1630503088000,"content":"<div><div><div><p>ธนาคารกลางประเทศจีนหรือ PBOC กำลังเตรียมออกคำสั่งใหม่ที่กำหนดให้ผู้ให้บริการระบบชำระเงินจะต้องรายงานเหตุการณ์ที่มีนัยสำคัญทางธุรกิจให้ทางธนาคารกลางรับทราบล่วงหน้าด้วย</p>\n<p>สำหรับเหตุการณ์ที่มีนัยสำคัญต่อธุรกิจ ในเบื้องต้นระบุว่ามีทั้ง IPO, เพิ่มทุน, เปิดตัวผลิตภัณฑ์หรือบริการใหม่ ไปจนถึงการร่วมเป็นพาร์ทเนอร์กับบริษัทที่ไม่ใช่บริษัทจีนเพื่อให้บริการชำระเงินระหว่างประเทศ ทั้งหมดนี้จะต้องรายงานภายใน 5 หรือ 30 วันล่วงหน้า ขึ้นกับการตัดสินใจทางธุรกิจ ส่วนถ้าเป็นเหตุการณ์อย่างข้อมูลรั่วไหลหรือการฟอกเงินจะต้องรายงานภายใน 2 หรือ 24 ชั่วโมง ขึ้นกับว่าพบเหตุการณ์ครั้งแรกเมื่อไรและเป็นเหตุการณ์ลักษณะอย่างไร ถ้าบริษัทไม่สามารถทำตามได้จะถูกปรับโดย PBOC</p>\n<p>ประเทศจีนมีกฎหมายเกี่ยวกับบริการชำระเงินสำหรับผู้ให้บริการที่ไม่ใช่ธนาคารมาแล้วตั้งแต่ปี 2010 แต่ช่วงหลังฟินเทคพัฒนารวดเร็วมาก และผู้ให้บริการชำระเงินรายใหญ่อย่าง Alipay หรือ WeChat Pay ก็มีบทบาทต่อการชำระเงินประเทศจีนค่อนข้างสูงจนทำให้บางร้านปฏิเสธการรับเงินสดไปแล้ว ดังนั้นธนาคารกลางจีนจึงออกกฎให้เข้มงวดขึ้น ซึ่งเป็นไปตามทิศทางเดียวกับการทดสอบ<a href=\"https://www.blognone.com/node/120283\">หยวนดิจิทัล</a> คือพยายามดึงความสามารถในการควบคุมระบบการเงินออกจากเอกชนมาอยู่กับ PBOC เพื่อรักษาเสถียรภาพภายในระบบการเงินของประเทศจีน</p>\n<p>ที่มา - <a href=\"https://asia.nikkei.com/Business/China-tech/China-orders-Alipay-and-other-payment-apps-to-report-business-moves\">Nikkei Asian Review</a></p>\n<p><img src=\"https://www.blognone.com/sites/default/files/externals/4c1faefb8be650a8d109c460974f00b9.jpg\" /><br />\nภาพจาก <a href=\"https://commons.wikimedia.org/wiki/File:Alipay_and_WeChat_pay_signs_in_BurgerKing_ZBAA_(20170309123855).jpg\">Wikimedia Commons</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/payment\">Payment</a></div><div><a href=\"/topics/alipay\">Alipay</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f70ee1a9807c9783f60521516543b5f40a49c75247edd13bc4e313533aafb2c","category":"Thai"}