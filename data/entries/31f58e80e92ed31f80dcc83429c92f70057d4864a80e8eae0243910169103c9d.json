{"title":"คณะกรรมการยุโรปจะเริ่มสอบสวนการแข่งขันในตลาด Generative AI - กระทบ Microsoft และ OpenAI","link":"https://www.blognone.com/node/137575","date":1704843556000,"content":"<div><div><div><p>คณะกรรมการยุโรป (European Commission) ประกาศว่าหน่วยงานจะเริ่มการสืบสวน ว่าตลาดด้านเทคโนโลยีสองอย่างได้แก่ Virtual Worlds หรือโลกเสมือน และ Generative AI หรือปัญญาประดิษฐ์สร้างเนื้อหา มีการแข่งขันในตลาดที่เป็นปกติหรือไม่ หรือต้องใช้กฎหมายเข้ามากำกับดูแลการแข่งขันเพิ่มเติม</p>\n<p>ในแถลงการณ์นี้มีการระบุชื่อบริษัทเพียงกรณีเดียวคือ Microsoft และ OpenAI ซึ่งคณะกรรมการยุโรปจะสืบสวนเพิ่มเติมว่าความร่วมมือนี้ส่งผลให้ตลาดเป็นของผู้เล่นรายใหญ่หรือไม่ และอาจเข้าข่ายต้องใช้กฎหมายการควบรวมกิจการขนาดใหญ่ (ปัจจุบัน Microsoft <a href=\"https://www.blognone.com/node/136815\">ถือหุ้นหลัก</a>ใน OpenAI ส่วนธุรกิจ For-Profit)</p>\n<p>คณะกรรมการยุโรปบอกว่าได้ส่งคำขอข้อมูลเพิ่มเติมกับผู้ให้บริการรายใหญ่ในธุรกิจกลุ่มนี้ และมีกำหนดรับคำชี้แจงภายใน 11 มีนาคม</p>\n<p>ที่มา: <a href=\"https://www.cnbc.com/2024/01/09/microsoft-investment-in-openai-may-face-eu-merger-probe.html\">CNBC</a></p>\n<p><img src=\"https://www.blognone.com/sites/default/files/externals/c26a0ed8eba58cd0b5a9a35e6930b771.png\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/metaverse\">Metaverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31f58e80e92ed31f80dcc83429c92f70057d4864a80e8eae0243910169103c9d","category":"Thai"}