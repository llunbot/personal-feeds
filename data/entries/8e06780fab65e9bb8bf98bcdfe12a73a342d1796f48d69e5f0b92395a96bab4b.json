{"title":"Fedora ประกาศทำ Atomic Desktops ดิสโทรเดสก์ท็อปแบบแก้ไขแพ็กเกจไม่ได้","link":"https://www.blognone.com/node/138152","date":1707618571000,"content":"<div><div><div><p>Fedora ประกาศแบรนด์ Fedora Atomic Desktops ดิสโทรย่อยที่ใช้ระบบแพ็กเกจแบบแก้ไขภายหลังไม่ได้ (immutable) โดยใช้ระบบจัดการแพ็กเกจ <a href=\"https://coreos.github.io/rpm-ostree/\">rpm-ostree</a> ที่มองแพ็กเกจทั้งหมดในอิมเมจเป็นแผนภูมิต้นไม้</p>\n<p>Project Atomic ของ Fedora เริ่มขึ้นตั้งแต่ปี 2014 (<a href=\"https://www.blognone.com/node/87556\">Blognone รายงานครั้งแรกในปี 2016</a>) โดยเริ่มจากการเป็นอิมเมจเพื่อใช้บนคลาวด์อย่างเดียว (ตอนหลังกลายเป็น <a href=\"https://www.blognone.com/node/114590\">Fedora CoreOS</a>) แล้วขยายมายังตลาดเวิร์คสเตชันในชื่อ <a href=\"https://www.blognone.com/node/116670\">Fedora Silverblue</a></p>\n<p>Fedora Atomic Desktops ประกอบด้วยดิสโทรย่อย (spin) จำนวน 4 ตัว แยกตามระบบเดสก์ท็อปดังนี้</p>\n<ul>\n<li>Fedora Silverblue (GNOME)</li>\n<li>Fedora Kinoite (KDE Plasma)</li>\n<li>Fedora Sway Atomic</li>\n<li>Fedora Budgie Atomic</li>\n</ul>\n<p>Fedora บอกว่าในอนาคตเราอาจได้เห็น spin ที่ใช้ระบบเดสก์ท็อปตัวอื่นเพิ่มเข้ามาอีก เช่น Xfce</p>\n<p>ที่มา - <a href=\"https://fedoramagazine.org/introducing-fedora-atomic-desktops/\">Fedora</a></p>\n<p><img alt=\"No Description\" src=\"https://www.blognone.com/sites/default/files/externals/ad24036fe231051c91ddd87d7610fa2f.jpeg\" /></p>\n</div></div></div><div><div>Topics: </div><div><div><a href=\"/topics/fedora\">Fedora</a></div><div><a href=\"/topics/linux\">Linux</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e06780fab65e9bb8bf98bcdfe12a73a342d1796f48d69e5f0b92395a96bab4b","category":"Thai"}