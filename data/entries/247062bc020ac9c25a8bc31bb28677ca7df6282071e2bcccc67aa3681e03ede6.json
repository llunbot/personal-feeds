{"title":"Nintendo ยืนยัน คอนโซลรุ่นใหม่จะรองรับการเล่นเกมจาก Nintendo Switch ออริจินัลด้วย","link":"https://www.blognone.com/node/142962","date":1730871868000,"content":"<div><div><div><p>Shuntaro Furukawa ประธานนินเทนโด ให้ข้อมูลเพิ่มเติมผ่านบัญชี X ของบริษัท บอกว่าเครื่องเกมคอนโซลรุ่นถัดจาก Nintendo Switch นั้น เกมจาก Nintendo Switch จะสามารถนำไปเล่นบนคอนโซลใหม่ได้ทั้งหมด</p>\n<p>นินเทนโดยังบอกว่าบริการ Nintendo Switch Online จะสามารถเล่นบนเครื่องคอนโซลรุ่นใหม่ได้เช่นกัน และอุปกรณ์เสริมต่าง ๆ รวมทั้ง Joy-Con จะใช้งานกับคอนโซลรุ่นใหม่ได้</p>\n<p>ในเอกสารที่นำเสนอนักลงทุน นินเทนโดระบุแนวทางเรื่องการรองรับเกมจากเครื่องรุ่นเก่า (backward compatibility) ว่าเป็นสิ่งสำคัญมาก เพราะบัญชีนินเทนโดที่สร้างฐานไว้มากกว่า 100 ล้านบัญชีบน Nintendo Switch คือกุญแจสำคัญที่จะต่อยอดความสำเร็จไปยังคอนโซลรุ่นใหม่</p>\n<p>ที่มา: <a href=\"https://www.polygon.com/nintendo/449313/switch-2-backward-compatible-games-accessories\">Polygon</a></p>\n<p><img src=\"https://www.blognone.com/sites/default/files/externals/27e4a5b8133d42071edde7f414b0fbeb.jpg\" /></p>\n<blockquote><p>This is Furukawa. At today's Corporate Management Policy Briefing, we announced that Nintendo Switch software will also be playable on the successor to Nintendo Switch. Nintendo Switch Online will be available on the successor to Nintendo Switch as well. Further information about…</p>\n<p>— 任天堂株式会社（企業広報・IR） (@NintendoCoLtd) <a href=\"https://twitter.com/NintendoCoLtd/status/1853972163033968794?ref_src=twsrc%5Etfw\">November 6, 2024</a></p></blockquote>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"247062bc020ac9c25a8bc31bb28677ca7df6282071e2bcccc67aa3681e03ede6","category":"Thai"}