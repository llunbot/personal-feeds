{"title":"Motorola เปิดตัวมือถือฝาพับ Razr 60 เพิ่มรุ่น Ultra สเปกแรง ฝาหลังไม้, มีแอพ Perplexity ในตัว","link":"https://www.blognone.com/node/146069","date":1745634268000,"content":"<div><div><div><p>Motorola เปิดตัวมือถือฝาพับแนวตั้ง Razr ประจำปี 2025 โดยรอบนี้เพิ่มตัวเลขรุ่นมาเป็น Razr 60 แล้ว (บางประเทศจะใช้ชื่อ Razr 2025 ทำตลาดแทน)</p>\n<p>Motorola Razr รุ่นปี 2025 มีทั้งหมด 3 รุ่นย่อยคือ Razr, Razr+, Razr Ultra รอบนี้เพิ่มรุ่น Ultra เข้ามาเป็นรุ่นย่อยที่สาม จากเดิมที่มีแค่ Razr+ และ Razr</p>\n<p>รุ่นเรือธง Motorola Razr 60 Ultra มีจุดเด่นคือการอัดสเปกรุ่นท็อปหลายอย่างเข้ามาในมือถือทรงฝาพับ เช่น ชิป Snapdragon 8 Elite, แรม 16GB, ชาร์จเร็ว 68W, ขยายหน้าจอด้านในเพิ่มเป็น 7 นิ้ว, กล้องหลังเป็น 50MP main + 50MP ultrawide</p>\n<p>ฝั่งการดีไซน์ของ Razr 60 Ultra มีจุดน่าสนใจคือมีตัวเลือก \"ฝาหลังไม้\" ย้อน<a href=\"https://www.blognone.com/node/51765\">อดีตวันวานยุค Moto X ปี 2013</a> รวมถึงวัสดุอื่นอีก 3 ประเภทคือ Alcantara, วัสดุแบบผ้าซาติน และวัสดุแบบหนัง ทุกสีที่มีให้เลือกเป็นการร่วมพัฒนากับบริษัทสี Pantone</p>\n<p>ส่วนรุ่นย่อย Razr+ และ Razr มีสเปกลดหลั่นลงมา โดย Razr+ ใช้ Snapdragon 8s Gen 3 และ Razr ตัวธรรมดาใช้ MediaTek Dimensity 7400X</p>\n<p><img alt=\"No Description\" src=\"https://www.blognone.com/sites/default/files/externals/b9d8ae4d36ef583c1dfeb2b27bc1a2e4.jpeg\" /></p>\n<p>ซอฟต์แวร์ของ Razr 60 ตามยุคสมัยกับ Moto AI ที่เป็นชุดฟีเจอร์ AI หลายอย่าง มีผู้ช่วยส่วนตัว Gemini ตามมาตรฐาน Android แต่ที่ไม่ธรรมดาคือ <a href=\"https://www.perplexity.ai/hub/blog/announcing-our-global-partnership-with-motorola\">Motorola จับมือกับ Perplexity</a> พรีโหลดแอพ Perplexity ค้นหาข้อมูลด้วยพลัง AI มาให้ด้วยเช่นกัน ถือเป็นดีลแรกของ Perplexity ในการบุกเข้ามายังตลาดสมาร์ทโฟน</p>\n<blockquote><p>Starting today, Perplexity will come pre-installed on all new Motorola phones.Users will have direct access to search and assistant features across the <a href=\"https://twitter.com/Moto?ref_src=twsrc%5Etfw\">@Moto</a> ecosystem, including a 3-month Pro subscription. <a href=\"https://t.co/2VuITn1NUT\">pic.twitter.com/2VuITn1NUT</a></p>\n<p>— Perplexity (@perplexity_ai) <a href=\"https://twitter.com/perplexity_ai/status/1915438723870941319?ref_src=twsrc%5Etfw\">April 24, 2025</a></p></blockquote>\n<p>ราคาเปิดตัว</p>\n<ul>\n<li>Razr เริ่มต้นที่ 700 ดอลลาร์</li>\n<li>Razr+ เริ่มต้นที่ 1,000 ดอลลาร์</li>\n<li>Razr Ultra เริ่มต้นที่ 1,300 ดอลลาร์</li>\n</ul>\n<p>ที่มา - <a href=\"https://motorolanews.com/the-new-generation-of-motorola-razr-is-here-with-the-most-powerful-flip-phone-in-the-world-elevating-every-experience-with-moto-ai/\">Motorola</a>, <a href=\"https://www.androidpolice.com/moto-razr-plus-ultra-2025-announcement/\">Android Police</a>, <a href=\"https://www.theverge.com/gadgets/654846/motorola-razr-ultra-2025-specs-screen-price\">The Verge</a></p>\n<blockquote><p><a href=\"https://twitter.com/hashtag/MakeItIconic?src=hash&amp;ref_src=twsrc%5Etfw\">#MakeItIconic</a> with our new <a href=\"https://twitter.com/hashtag/razr?src=hash&amp;ref_src=twsrc%5Etfw\">#razr</a> family featuring motorola razr ultra, motorola razr - 2025, and motorola razr+ 2025 ✨ Click the link to sign up for updates: <a href=\"https://t.co/rfF0Nrxhsv\">https://t.co/rfF0Nrxhsv</a> <a href=\"https://t.co/CdEHpaFgNB\">pic.twitter.com/CdEHpaFgNB</a></p>\n<p>— motorolaus (@MotorolaUS) <a href=\"https://twitter.com/MotorolaUS/status/1915442147509096565?ref_src=twsrc%5Etfw\">April 24, 2025</a></p></blockquote>\n</div></div></div><div><div>Topics: </div><div><div><a href=\"/topics/motorola\">Motorola</a></div><div><a href=\"/topics/razr\">RAZR</a></div><div><a href=\"/topics/perplexity\">Perplexity</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73043ed9199b8a2cccf6037de7bc3d5b2a7561363ec74cd391bb88866da682e2","category":"Thai"}