{"title":"Meta เผย กำลังพัฒนาโมเดล AI ขนาดใหญ่ เพื่อแนะนำคอนเทนต์วิดีโอโดยเฉพาะ รองรับทุกแพลตฟอร์มในเครือ","link":"https://www.blognone.com/node/138592","date":1709858002000,"content":"<div><div><div><p>Tom Alison หัวหน้าทีม Facebook ให้ข้อมูลในงานสัมมนาด้านเทคโนโลยีที่จัดโดย Morgan Stanley บอกว่า Meta มีแผนงานด้านเทคโนโลยีหนึ่งโดยภายในปี 2026 จะพัฒนาโมเดล AI แนะนำคอนเทนต์ เพื่อรองรับคอนเทนต์แบบวิดีโอทั้งหมดในทุกแพลตฟอร์ม ซึ่งรวมทั้ง Reels บริการวิดีโอสั้น ไปจนถึงวิดีโอขนาดยาว</p>\n<p>เขาบอกว่าปัจจุบัน Meta ใช้โมเดลแยกกันสำหรับแต่ละผลิตภัณฑ์ Reels มีโมเดลหนึ่ง, Facebook Groups มีอีกโมเดล, หน้าฟีดหลัก Facebook ก็ใช้อีกโมเดล</p>\n<p>สถานะโครงการนี้ Alison บอกว่าอยู่ในระยะที่ 3 แล้ว โดยในระยะแรกนั้น Meta เริ่มด้วยการย้ายระบบ AI คัดเลือกแนะนำเนื้อหา จากที่ใช้เซิร์ฟเวอร์แบบเดิม มาเป็นเซิร์ฟเวอร์ GPU ทั้งหมด เพื่อให้ประสิทธิภาพการประมวลผลดีขึ้น เบื้องต้นพบว่าการชม Reels ที่ระดับผู้ใช้งานจะนานขึ้น 8-10% และการเรียนรู้ข้อมูลทำได้เร็วมากขึ้น ส่วนระยะที่ 3 ปัจจุบันคือการปรับโครงสร้างระบบใหม่ ให้สามารถใช้เทคโนโลยีหลักร่วมกันในทุกแพลตฟอร์มได้ โครงการนี้จึงไม่ได้โฟกัสที่ Reels เท่านั้น</p>\n<p>ส่วนการพัฒนาด้าน Generative AI นั้น Alison บอกว่าเป็นการสร้างเครื่องมือแชทที่มีโอกาสมากมาย ตัวอย่าง หากผู้ใช้งานได้โพสต์แนะนำเกี่ยวกับ Taylor Swift ก็สามารถเปิดกล่องแชทบอกให้คัดเนื้อหามาแสดงเพิ่มได้ หรือนำแชทบอตไปใส่ในแชทแบบกลุ่ม เพื่อช่วยออกความคิดเห็นหากต้องการไอเดีย เป็นต้น</p>\n<p>ที่มา: <a href=\"https://www.cnbc.com/2024/03/06/facebook-working-on-single-ai-model-to-power-all-video-recommendations.html\">CNBC</a></p>\n<p><img src=\"https://www.blognone.com/sites/default/files/externals/51b697524d323142c30b7ebfae83ecf7.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/reels\">Reels</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce283af6b86cdfe0892732a9d4c3bc61a9c804774cd17b1219a262f681db6c61","category":"Thai"}