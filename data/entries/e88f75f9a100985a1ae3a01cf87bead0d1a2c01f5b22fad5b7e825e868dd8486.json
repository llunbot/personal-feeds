{"title":"ไมโครซอฟท์ส่งโครงการ Dapr เข้า CNCF Incubator","link":"https://www.blognone.com/node/125658","date":1635963615000,"content":"<div><div><div><p>โครงการ Dapr ระบบรันไทม์สำหรับสร้าง microservice เข้าเป็นโครงการของ CNCF Foundation มูลนิธิที่ทำหน้าที่ดูแลโครงการ Kubernetes และโครงการแวดล้อมอื่นๆ โดยเข้าเป็นโครงการระดับ incubating ที่แสดงว่าโครงการเริ่มมีการใช้งานหลากหลาย</p>\n<p>แม้โครงการ Dapr จะเริ่มต้นโดยไมโครซอฟท์ แต่ในกรรมการดูแลโครงการตอนนี้ก็มีตัวแทนจาก อาลีบาบา, อินเทล, และไมโครซอฟท์ ดูแลร่วมกัน โดยไมโครซอฟท์<a href=\"https://www.blognone.com/node/112583\">เปิดตัวโครงการนี้เมื่อปี 2019</a> แม้ชื่อโครงการจะบอกว่าเป็น runtime แต่แอปพลิเคชั่นจะเชื่อมต่อกับบริการต่างๆ ของ Dapr ผ่านทาง HTTP หรือ gRPC เท่านั้น โดยตัวบริการช่วยให้แอปพลิเคชั่นสามารถเรียกใช้บริการต่างๆ เช่น message queue, จัดการสถานะ, ไปจนถึงการทำ tracing</p>\n<p>โครงการในระดับ Incubator แสดงความเป็นโครงการกลางที่ไม่ผูกติดกับผู้ผลิตรายใดรายหนึ่งแล้ว โครงการระดับเดียวกันในกลุ่ม เช่น Argo, CNI, Contour, Flux, gRPC, KEDA, Natary เป็นต้น</p>\n<p>บริการ <a href=\"https://www.blognone.com/node/125632\">Azure Container Apps</a> ของไมโครซอฟท์ที่เพิ่งเปิดบริการไปเมื่อวานนี้ก็เป็นบริการที่อาศัย Dapr อย่างหนัก</p>\n<p>ที่มา - <a href=\"https://www.cncf.io/blog/2021/11/03/dapr-distributed-application-runtime-joins-cncf-incubator/\">CNCF</a>, <a href=\"https://www.cncf.io/blog/2021/11/03/dapr-distributed-application-runtime-joins-cncf-incubator/\">Dapr</a></p>\n<p><img src=\"https://www.blognone.com/sites/default/files/externals/651ff5ee24db17557be6d92982784070.png\" /></p>\n</div></div></div><div><div>Topics: </div><div><div><a href=\"/topics/cncf\">CNCF</a></div><div><a href=\"/topics/microsoft\">Microsoft</a></div><div><a href=\"/topics/microservice\">microservice</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e88f75f9a100985a1ae3a01cf87bead0d1a2c01f5b22fad5b7e825e868dd8486","category":"Thai"}