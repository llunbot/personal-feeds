{"title":"[ลือ] AirPods Pro และ iPad Pro ดีไซน์ใหม่ จะออกมาในปีหน้า","link":"https://www.blognone.com/node/124827","date":1632067623000,"content":"<div><div><div><p>จดหมายข่าว Power On โดย Mark Gurman แห่ง Bloomberg สัปดาห์นี้ ว่าด้วยข่าวลือของสินค้าแอปเปิลตัวใหม่ ๆ ที่ยังไม่ได้เปิดตัวในงานเมื่อสัปดาห์ที่ผ่านมา โดยเขายังมองว่าอีเวนต์ที่แอปเปิลจะจัดในเดือนหน้า หรือภายในปีนี้ แอปเปิลจะประกาศ AirPods และ MacBook Pro รุ่นใหม่ แต่ไม่ใช่รุ่นที่เป็นดีไซน์ใหม่</p>\n<p>ส่วนสินค้าที่เป็นดีไซน์ใหม่ Gurman มองว่าจะมีออกมาในปีหน้า เช่น AirPods Pro ใหม่ เพิ่มฟีเจอร์ฟิตเนส ขนาดที่เล็กลง และรองรับการชาร์จแบบไร้สาย โดยวางที่ด้านหลัง iPad Pro ซึ่งจะมีรุ่นใหม่ออกมา ที่ปรับปรุงกระจกด้านหลังให้รองรับฟีเจอร์ชาร์จไร้สายนี้ นอกจากนี้ยังคาดว่าแอปเปิลจะพรีวิวแว่นตา AR ในปีหน้า แต่ตัวสินค้าจะวางขายได้จริงใน 2-4 ปี ข้างหน้า</p>\n<p>ส่วนข่าวลือก่อนหน้านี้ที่เป็นจริงเป็นจัง แต่สุดท้ายไม่มาจริงอย่าง <a href=\"https://www.blognone.com/node/124488\">iPhone 13 รองรับสัญญาณดาวเทียม</a> Gurman ยืนยันข้อมูลว่าแอปเปิลกำลังพัฒนาฟีเจอร์นี้จริง แต่อาจจะยังไม่พร้อมตอนนี้</p>\n<p>ที่มา: <a href=\"https://www.macrumors.com/2021/09/19/new-airpods-pro-and-ipad-pro-2022-gurman/\">MacRumors</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/airpods\">AirPods</a></div><div><a href=\"/topics/rumors\">Rumors</a></div><div><a href=\"/topics/ipad-pro\">iPad Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78b7282930ab44487966c6d0d096d9e6add1a9b94e53253c78515be45051563b","category":"Thai"}