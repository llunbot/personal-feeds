{"title":"SCB ชูความเป็นธนาคาร AI-First ใช้ AI ทั้งการทำงานในธนาคารและผลิตภัณฑ์ทางการเงิน","link":"https://www.blognone.com/node/139805","date":1715931867000,"content":"<div><div><div><p>ธนาคารไทยพาณิชย์เปิดเผยแนวทางการพัฒนาบริการดิจิทัลแบงค์กิ้ง โดยการนำ AI มาใช้ทั้งในแง่การให้บริการ, ยกระดับกระบวนการทำงาน ไปจนถึงพัฒนาทักษะของพนักงานธนาคาร</p>\n<p>คุณกฤษณ์ จันทโนทก ซีอีโอ ธนาคารไทยพาณิชย์เล่าให้ฟังถึงเทรนด์ในอุตสาหกรรมการเงินโลกปีนี้ว่า ลูกค้ามากกว่า 80% จะต้องการนวัตกรรมทางการเงินใหม่ๆ ขณะที่ตัวธนาคารเอง ก็ต้องปรับปรุงประสบการณ์ลูกค้า และป้องกันมิจฉาชีพ ไปจนถึงแข่งขันกับผู้ให้บริการหน้าใหม่ๆ จากอุตสาหกรรมอื่น ที่มีเทคโนโลยีที่มันสมัยกว่า โดยที่ธนาคารไทยพาณิชย์เอง ก็มีเป้าหมายเพิ่มรายได้จากดิจิทัลให้ได้สัดส่วน 25% จากรายได้ทั้งหมดภายในปี 2025 โดยปัจจุบันอยู่ที่ 9.9%</p>\n<p><img alt=\"No Description\" src=\"https://www.blognone.com/sites/default/files/externals/0929a8a787fe5aab14f6fad0e15c27c3.jpeg\" /></p>\n<p>ดังนั้นเทคโนโลยีอย่าง AI จึงตอบโจทย์ทั้งหมดและจะเป็น New S-Curve ของธนาคาร โดย ณ ตอนนี้แนวทาง AI-First Bank ของไทยพาณิชย์จะแบ่งเป็น 2 แกนหลักๆ คือแกน Disruptive นำเสนอนวัตกรรมใหม่ๆ กับลูกค้า ซึ่งที่เปิดตัวล่าสุดคือบริการในฝั่งการลงทุนอย่าง <strong>AI Advisory Chatbot</strong> ที่คอยแนะนำกองทุนของ SCB ผ่านทาง SCB Connect และ <strong>AI Daily Monitoring</strong> หรือ <strong>My Alert</strong> ที่จะเอาข้อมูลพอร์ตการลงทุนของลูกค้า ไปเชื่อมโยงกับบทวิเคราะห์จาก CIO House View รายวัน เมื่อตลาดมีการเปลี่ยนแปลง ก็จะแจ้งเตือนพร้อมแนะนำการซื้อขายให้ตลอดเวลา</p>\n<p><img alt=\"No Description\" src=\"https://www.blognone.com/sites/default/files/externals/5f76aa76e51a2b50f114fd41579573d6.jpeg\" /></p>\n<p>ของใหม่อีกส่วนหนึ่งของแกน Disruptive คือการเอา AI มาใช้พิจารณาและอนุมัติสินเชื่อรายย่อย (SSME) ทั้งหมด 100% ถ้าหากใช้บัญชี SCB อยู่แล้ว ก็จะช่วยลดเวลาเรื่องการส่งเอกสาร การอนุมัติก็เร็วภายใน 10 นาที รวมถึงอัตราดอกเบีี้ย ก็จะสอดคล้องกับความเสี่ยงของแต่ละคน สุดท้ายคือการนำเอา AI มาช่วยในกระบวนการตามหนี้ เช่น ลูกค้าแต่ละคนควรใช้วิธีไหนก่อนหลังและเมื่อไหร่</p>\n<p>อีกแกนคือ Daily การใช้งานของพนักงานธนาคาร ที่จะเอามาเพิ่มประสิทธิภาพการทำงาน เช่นเรื่อง CRM, ให้ Legal สรุปสัญญาให้พนักงานฝ่ายอื่น ฯลฯ ไปจนถึงมีเป้าหมายให้พนักงานทั้งหมด 19,000 คนของธนาคารเรียนรู้และใช้ AI เป็น ต่อยอดให้เกิดประโยชน์ได้</p>\n<p><img alt=\"No Description\" src=\"https://www.blognone.com/sites/default/files/externals/f68e4c1eaf4202c0f0b5164bedc7a256.jpeg\" /></p>\n</div></div></div><div><div>Topics: </div><div><div><a href=\"/topics/scb\">SCB</a></div><div><a href=\"/topics/artificial-intelligence\">Artificial Intelligence</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa65e86c8914d550c54a2849e3069ba32238664d771b3f4922a91f21c7999733","category":"Thai"}