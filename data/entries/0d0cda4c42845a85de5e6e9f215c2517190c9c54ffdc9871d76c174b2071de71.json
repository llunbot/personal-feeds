{"title":"[ลือ] กูเกิลขาย Pixel ได้มากถึง 10 ล้านเครื่องในปี 2023, ตั้งเป้าเท่ากันในปี 2024","link":"https://www.blognone.com/node/138382","date":1708745323000,"content":"<div><div><div><p>Nikkei Asia รายงานข่าวว่า Google Pixel ทำยอดขายรวมได้ถึง 10 ล้านเครื่องในปี 2023 ถือเป็นครั้งแรกที่กูเกิลขาย Pixel ได้เยอะขนาดนี้ และทำให้กูเกิลตั้งเป้ายอดขาย 10 ล้านเครื่องต่อเนื่องในปี 2024 ด้วย</p>\n<p>ตัวเลขของ Nikkei ไม่ได้แยกชัดว่า Pixel แต่ละรุ่นย่อยขายได้เท่าไรกันแน่ เพราะปีที่แล้วมีสินค้าวางขายทั้ง Pixel 7, Pixel 7 Pro, Pixel 6a, Pixel 7a, Pixel 8 และ Pixel 8 Pro ช่วงปลายปี</p>\n<p>Nikkei ยังบอกว่ากูเกิลเตรียมเริ่มผลิต Pixel 8 ในอินเดียแล้ว <a href=\"https://www.blognone.com/node/136323\">ตามที่เคยประกาศไว้ในเดือนตุลาคม 2023</a> เพื่อกระจายความเสี่ยงจากซัพพลายเชนในจีนและเวียดนาม โดย Pixel 8 Pro จะเริ่มผลิตก่อนในไตรมาส 2 และ Pixel 8 ตัวธรรมดาเริ่มผลิตช่วงกลางปี</p>\n<p>ที่มา - <a href=\"https://asia.nikkei.com/Spotlight/Supply-Chain/Google-plans-to-begin-Pixel-phone-production-in-India-in-Q2#\">Nikkei</a>, <a href=\"https://9to5google.com/2024/02/22/pixel-2023/\">9to5google</a></p>\n<p><img src=\"https://www.blognone.com/sites/default/files/externals/6819d0478372fe9de5b3912c7a1db508.jpeg\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/google\">Google</a></div><div><a href=\"/topics/india\">India</a></div><div><a href=\"/topics/rumors\">Rumors</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d0cda4c42845a85de5e6e9f215c2517190c9c54ffdc9871d76c174b2071de71","category":"Thai"}