{"title":"ธนาคารสิงคโปร์เริ่มเปิดให้เด็ก 7 ขวบใช้บัญชีออนไลน์พร้อมบัตรเดบิต แต่ผู้ปกครองเข้าดูธุรกรรมได้","link":"https://www.blognone.com/node/141832","date":1725499311000,"content":"<div><div><div><p>ธนาคาร OCBC ในสิงคโปร์เปิดบริการ OCBC MyOwn Account ให้บริการเด็กอายุ 7-15 ปี เพื่อให้สามารถจ่ายเงินผ่านการสแกนหรือบัตรเดบิตได้</p>\n<p>บัญชีธนาคารเป็นชื่อเด็กเหมือนบัญชีปกติ แต่จากเดิมที่ตัวเด็กจะเปิดบัญชีออนไลน์และทำบัตรเดบิตได้ต้องมีอายุ 16 ปีขึ้นไป บริการใหม่นี้จะเปิดให้ผู้ปกครองอนุญาตให้เด็กทำธุรกรรมอิเล็กทรอนิกส์ทั้งการสแกนจ่ายผ่าน QR และการจ่ายผ่านบัตรได้ด้วย โดยที่ฝั่งผู้ปกครองจะมีความสามารถดูรายการธุรกรรมทั้งหมด, จำกัดวงเงิน, ได้รับแจ้งเตือนเมื่อเด็กจ่ายเงิน, และสามารถรีเซ็ตรหัสบัตรหรือแจ้งบัตรหายได้จากฝั่งผู้ปกครองเอง</p>\n<p>หลังจากนี้ทาง OCBC ระบุว่าจะออกโครงการสร้างความรู้ทางการเงินสำหรับ Gen Alpha เพิ่มเติม ทั้งการทำงบประมาณ, การติดตามการใช้จ่าย, และการจัดการทางการเงิน ตลอดจนอาจจะมีการสอนลงทุนตั้งแต่เด็ก</p>\n<p>ที่มา - <a href=\"https://www.ocbc.com/group/media/release/2024/ocbc-brings-digital-banking-to-generation-alpha-with-launch-of-ocbc-myown-account.page\">OCBC</a></p>\n<p><img alt=\"No Description\" src=\"https://www.blognone.com/sites/default/files/externals/3acdd51e4ac1d339ebac827b66f2f531.jpg\" /></p>\n</div></div></div><div><div>Topics: </div><div><div><a href=\"/topics/ocbc\">OCBC</a></div><div><a href=\"/topics/banking\">Banking</a></div><div><a href=\"/topics/singapore\">Singapore</a></div><div><a href=\"/topics/mobile-banking\">Mobile Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2786589b6b6bacb51d51650d5b14f3c499d0edb01f46a4c566ca8944c22b1eb","category":"Thai"}