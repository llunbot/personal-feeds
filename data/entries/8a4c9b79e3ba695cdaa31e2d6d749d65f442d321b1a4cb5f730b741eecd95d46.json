{"title":"กลุ่มศิลปินและเจ้าของสถานที่จัดคอนเสิร์ตในอเมริกา บอยคอตการใช้เทคโนโลยีสแกนหน้าในคอนเสิร์ต","link":"https://www.blognone.com/node/134658","date":1688391877000,"content":"<div><div><div><p>Fight for the Future กลุ่มผู้สนับสนุนสิทธิดิจิทัล เรียกร้องให้แบนการใช้เทคโนโลยีสแกนหน้าในงานคอนเสิร์ตต่าง ๆ ซึ่งมีศิลปินและสถานที่จัดคอนเสิร์ตในสหรัฐอเมริกากว่า 100 รายร่วม<a href=\"https://www.banfacialrecognition.com/venues/\">ลงชื่อ</a>สนับสนุนการเรียกร้องในครั้งนี้ด้วย เพราะมองว่าเป็นการละเมิดความเป็นส่วนตัวและเลือกปฏิบัติ</p>\n<p>นักรณรงค์ของ Fight for the Future ให้เหตุผลว่า ปัญหาของเทคโนโลยีสแกนหน้า คือการขาดความแม่นยำ และความผิดพลาดทางเทคนิคต่าง ๆ หรือในอีกแง่หนึ่ง หากเทคโนโลยีนี้แม่นยำ 100% ก็เท่ากับว่าสังคมจะไม่มีความเป็นส่วนเหลืออยู่อีกเลย เราจะถูกระบุตัวตน ติดตามและจับตาจากทุกที่ที่ไป</p>\n<p>อย่างไรก็ดี การใช้เทคโนโลยีสแกนหน้าก็มีประโยชน์ในด้านความปลอดภัยเช่นกัน อย่างกรณีของ <a href=\"https://www.rollingstone.com/music/music-news/taylor-swift-facial-recognition-concerts-768741/\">Taylor Swift</a> ในทัวร์คอนเสิร์ต Reputation ก็ใช้การสแกนหน้าเพื่อป้องกันคนที่สะกดรอยตามเธอ (Stalker)</p>\n<p>ก่อนหน้านี้ ในปี 2022 เคยมีการประท้วงจากเหล่าศิลปินและ Fight for the Future ให้<a href=\"https://www.rollingstone.com/tv-movies/tv-movie-news/red-rocks-amazon-palm-scanning-technology-protest-1319447/\">ยกเลิกใช้เทคโนโลยีสแกนฝ่ามือของ Amazon</a> ในการแสดงที่ Red Rocks เมืองเดนเวอร์ รัฐโคโลราโด ด้วยเช่นกัน</p>\n<p>ที่มา: <a href=\"https://www.rollingstone.com/music/music-features/tom-morello-zack-de-la-rocha-facial-recognition-concerts-boycott-1234775909/\">Rolling Stone</a></p>\n<p><img alt=\"alt=&quot;Ban_Facial_Recognition&quot;\" src=\"https://www.blognone.com/sites/default/files/externals/12cbffa19c94d5b6fbdcffc4053c9e03.png\" /><em>ภาพจาก Ban Facial Recognition</em></p>\n</div></div></div><div><div>Topics: </div><div><div><a href=\"/topics/facial-recognition\">Facial Recognition</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a4c9b79e3ba695cdaa31e2d6d749d65f442d321b1a4cb5f730b741eecd95d46","category":"Thai"}