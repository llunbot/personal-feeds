{"title":"กูเกิลเตรียมเปิดเครือข่าย Find My Device ค้นหาอุปกรณ์โดยไม่ต่อเน็ต เริ่ม 7 เมษายน 2024","link":"https://www.blognone.com/node/139078","date":1712281479000,"content":"<div><div><div><p>เมื่อเดือนพฤษภาคม 2023 <a href=\"https://www.blognone.com/node/133786\">กูเกิลประกาศบริการ Find My Device ตามหาอุปกรณ์ต่างๆ แบบออฟไลน์</a> โดยใช้พลังเครือข่าย Bluetooth ของอุปกรณ์ Android ทั่วโลก ลักษณะเดียวกับ <a href=\"https://www.blognone.com/node/110148\">Find My ของแอปเปิล</a></p>\n<p>อย่างไรก็ตาม <a href=\"https://www.blognone.com/node/135068\">แผนการของกูเกิลถูกเลื่อนออกไป</a> เพราะต้องการร่วมมือกับแอปเปิล ทำระบบรักษาความเป็นส่วนตัว ป้องกันผู้ใช้จากการถูกตามรอย (unwanted tracker detection) ได้ด้วย (ฝั่ง Android มีแต่แรกแล้ว ต้องรอฝั่ง iOS รองรับก่อน)</p>\n<p>การที่ต้องรอแอปเปิลเพิ่มระบบป้องกันตามรอยของตัวเอง ทำให้ Find My Device ของกูเกิลเลื่อนออกมายาวนานจนหลายคนลืมไปแล้ว ล่าสุดหลังเวลาผ่านมาเกือบปี กูเกิลเริ่มส่งอีเมลแจ้งผู้ใช้ว่าจะเปิดเครือข่าย Find My Devices ในวันที่ 7-8 เมษายน 2024 โดยผู้ใช้ที่ไม่ต้องการเข้าร่วมเครือข่าย Find My Device สามารถเลือก Opt out ได้เองตามต้องการ</p>\n<p>ที่มา - <a href=\"https://9to5google.com/2024/04/04/google-android-find-my-device-network-launch-date/\">9to5google</a></p>\n<p><img src=\"https://www.blognone.com/sites/default/files/externals/42bdb7e8a75950bbaeecb78bfb3d83bf.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/bluetooth\">Bluetooth</a></div><div><a href=\"/topics/mobile\">Mobile</a></div><div><a href=\"/topics/privacy\">Privacy</a></div><div><a href=\"/topics/location-based-service\">Location-Based Service</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17e81b5bdcfd5e1ce0b7318034933a109bbf443c3e3cf7c237d406f88a96ff49","category":"Thai"}