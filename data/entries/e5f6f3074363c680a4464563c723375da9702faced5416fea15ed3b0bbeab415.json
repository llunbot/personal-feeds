{"title":"Mac Studio อัปเดต มีรุ่น M4 Max และ M3 Ultra เป็น Mac ทรงพลังที่สุดที่เคยมีมา","link":"https://www.blognone.com/node/145102","date":1741188386000,"content":"<div><div><div><p>แอปเปิลอัปเดต Mac Studio รุ่นใหม่ แบ่งเป็นสองรุ่นย่อยชิป M4 Max และ M3 Ultra ตรงตาม<a href=\"https://www.blognone.com/node/145079\">ข่าวลือ</a>ที่ออกมาก่อนหน้านี้</p>\n<p>ชิป M4 Max มีออกมาก่อนหน้านี้แล้วใน <a href=\"https://www.blognone.com/node/142857\">MacBook Pro</a> สำหรับ Mac Studio ก็ได้ซีพียูสูงสุด 16 คอร์ และจีพียู 40 คอร์ เช่นกัน แรมสูงสุด 128GB</p>\n<p>ส่วนรุ่นชิป M3 Ultra ซึ่งเป็นชิปใหม่เปิดตัวครั้งแรก แอปเปิลบอกว่าทำงานเร็วกว่า M4 Max เกือบสองเท่าในเวิร์กโหลดที่ต้องใช้ซีพียูและจีพียูสูงสุด จำนวนซีพียูสูงสุด 32 คอร์ จีพียู 80 คอร์ มากที่สุดที่เคยมีมาในชิป Apple silicon รวมทั้งมี Neural Engine อีก 32 คอร์ สำหรับงาน AI แรมปรับได้สูงสุด 512GB สตอเรจ 16TB ซึ่งแอปเปิลบอกว่าเก็บวิดีโอ ProRes 8K ได้มากกว่า 12 ชั่วโมง</p>\n<p>Mac Studio ยังอัปเกรดรองรับพอร์ต Thunderbolt 5 โดยให้มา 4 พอร์ต สำหรับรุ่น M4 Max และ 6 พอร์ตในรุ่น M3 Ultra สามารถต่อจอ Pro Display XDR ความละเอียด 6K ได้สูงสุด 8 จอ</p>\n<p>Mac Studio ใหม่ ราคาเริ่มต้น 69,900 บาท ถ้าเลือกแบบสเป็กเต็มพิกัด M3 Ultra จีพียู 80 คอร์ 512GB/16TB ราคาอยู่ที่ 493,400 บาท สินค้ายังไม่กำหนดวันขายในไทย</p>\n<p>ที่มา: <a href=\"https://www.apple.com/newsroom/2025/03/apple-unveils-new-mac-studio-the-most-powerful-mac-ever/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/dc400b545beb6459e70a4e32b1d3c818.jpg\" /></p>\n</div></div></div><div><div>Topics: </div><div><div><a href=\"/topics/mac-studio\">Mac Studio</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e5f6f3074363c680a4464563c723375da9702faced5416fea15ed3b0bbeab415","category":"Thai"}