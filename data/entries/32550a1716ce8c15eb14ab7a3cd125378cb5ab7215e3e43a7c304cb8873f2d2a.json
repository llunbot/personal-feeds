{"title":"GitHub Copilot เปิดตัว Agent mode แก้โค้ดจนเสร็จแล้วค่อยส่ง อนาคตผู้ใช้เปิด issue แล้วรอตรวจโค้ดได้เลย","link":"https://www.blognone.com/node/144543","date":1738894763000,"content":"<div><div><div><p>GitHub Copilot เพิ่มฟีเจอร์ทดลองใหม่ Agent mode ที่ทำงานแบบ agentic มากขึ้น โดยมันสามารถแก้โค้ดและรอดูผลลัพธ์และแก้ไขเป็นรอบๆ จนสำเร็จตามที่ได้รับมอบหมายจึงส่งงาน</p>\n<p>ในกรณีที่ต้องรันคำสั่งในเทอร์มินัลเพิ่มเติม Copilot จะร้องขอผู้ใช้ให้รันเป็นรอบๆ ก่อนจะแก้ไขโค้ดต่อ</p>\n<p>ผู้ใช้ต้องเปิดฟีเจอร์นี้ด้วยตัวเองก่อน และเมื่อเปิดใช้งานแล้วการแชตแต่ละรอบที่แชตถามก็ต้องเลือกตัวเลือกการทำงานแบบ Agent อีกรอบ โดยยังเลือกโมเดลที่ต้องการได้เหมือนเดิม</p>\n<p>นอกจากการเพิ่มฟีเจอร์ Agent แล้ว GitHub Copilot ยังปรับปรุงการแก้ไขโค้ดจากแชต หรือ Copilot Edits ที่รับเอาคำสั่งและโค้ดต้นทางมาให้โมเดลต่างๆ ปรับแก้ จากนั้นทาง GitHub จะมีระบบทำนายการแก้ไขให้แทรกโค้ดเข้าไปในไฟล์ได้แม่นยำขึ้น</p>\n<p>แนวทางการทำงานแบบ Agentic ได้รับความสนใจมากขึ้นเรื่อยๆ ในช่วงหลัง ทาง GitHub Copilot ก็โชว์โครงการ Padawan ที่ผู้ใช้แค่เปิด issue แล้วสั่ง Copilot ให้มารับงานไป จากนั้น Copilot จะทำจนเสร็จแล้วค่อยขอให้คนมาตรวจงาน คาดว่าจะเปิดให้ใช้งานได้ในปีนี้</p>\n<p>ที่มา - <a href=\"https://github.blog/news-insights/product-news/github-copilot-the-agent-awakens/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/fb5d42a465140f60097a2f65cacace51.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32550a1716ce8c15eb14ab7a3cd125378cb5ab7215e3e43a7c304cb8873f2d2a","category":"Thai"}