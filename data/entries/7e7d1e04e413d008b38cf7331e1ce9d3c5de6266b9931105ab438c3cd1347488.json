{"title":"Uber ไตรมาส 3/2023 รายได้ยังเติบโตดี มีกำไรสุทธิ 221 ล้านดอลลาร์","link":"https://www.blognone.com/node/136623","date":1699369136000,"content":"<div><div><div><p>Uber รายงานผลประกอบการของไตรมาสที่ 3 ปี 2023 โดย Gross Bookings หรือปริมาณเงินที่มีการใช้จ่ายบนแพลตฟอร์มรวมเพิ่มขึ้น 21% จากช่วงเดียวกันในปีก่อนเป็น 35,281 ล้านดอลลาร์ คิดเป็นรายได้ของ Uber 9,292 ล้านดอลลาร์ เพิ่มขึ้น 11% มีกำไรจากการดำเนินงาน 394 ล้านดอลลาร์ และมีกำไรสุทธิ 221 ล้านดอลลาร์</p>\n<p>ตัวเลข Gross Bookings ของ Uber มีการเติบโตในทั้งสองธุรกิจหลัก โดยธุรกิจรถโดยสารเพิ่มขึ้น 31% เป็น 17,903 ล้านดอลลาร์ และธุรกิจส่งอาหารเพิ่มขึ้น 18% เป็น 16,094 ล้านดอลลาร์ ส่วนธุรกิจขนส่งสินค้าลดลง 27% เป็น 1,286 ล้านดอลลาร์ ซึ่งซีอีโอ Dara Khosrowshahi บอกว่าธุรกิจนี้ยังมีความท้าทายสูงหลังหมดการระบาดของโควิด</p>\n<p>ข้อมูลอื่นที่ Uber รายงานเป็นดังนี้ จำนวนผู้ใช้งานเพิ่มขึ้นเป็น 142 ล้านบัญชี จำนวนเที่ยวที่มีการเรียกใช้งาน (Trips) เพิ่มเป็น 2,441 ล้านครั้ง</p>\n<p>ที่มา: <a href=\"https://investor.uber.com/news-events/news/press-release-details/2023/Uber-Announces-Results-for-Third-Quarter-2023/default.aspx\">Uber</a> และ <a href=\"https://www.cnbc.com/2023/11/07/uber-earnings-report-q3-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/0b770e42b56a8fc872a9af266ad5c9de.png\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e7d1e04e413d008b38cf7331e1ce9d3c5de6266b9931105ab438c3cd1347488","category":"Thai"}