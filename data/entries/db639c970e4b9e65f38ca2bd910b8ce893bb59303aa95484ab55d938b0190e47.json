{"title":"ญี่ปุ่นหยุดออกบัตรประกันสุขภาพ ผลักดันการใช้บัตรประชาชน แต่ยังไม่บังคับ","link":"https://www.blognone.com/node/143407","date":1733121098000,"content":"<div><div><div><p>รัฐบาลญี่ปุ่นหยุดออกบัตรประกันสุขภาพเป็นครั้งแรก โดยผู้ถือบัตรเดิมสามารถใช้งานต่อไปได้ หรือใช้บัตรประชาชน My Number แทนที่</p>\n<p>บัตรประชาชนหรือบัตร My Number ของญี่ปุ่นเพิ่งเริ่มออกมาตั้งแต่ปี 2015 พร้อมกับการระบุเลขประจำตัว 12 หลัก โดยเป็นหมายเลขจริง 11 หลัก และหลักที่ 12 เป็นค่า checksum ลดความผิดพลาด</p>\n<p>ญี่ปุ่นนั้นมีการจัดทำทะเบียนประชากรมานาน แต่เพิ่งมีการออกบัตรประจำตัวเมื่อปี 2003 เท่านั้น และการออกบัตรก็เป็นไปตามความสมัครใจในกรณีที่ต้องการหลักฐานยืนยันตัวตน และตัวเลขประจำตัวก็ไม่รวมศูนย์ทำให้อ้างอิงถึงตัวบุคคลได้ยาก กระบวนการออกบัตร My Number ที่ใช้เลข 12 หลักอ้างอิงได้ทุกบริการเพิ่งเริ่มเมื่อปี 2015 และมีบัตรชิปเมื่อปี 2021 ทำให้สามารถใช้บัตร My Number แทนบัตรประกันสุขภาพได้ จนถึงเดือนตุลาคม 2023 <a href=\"https://www.digital.go.jp/assets/contents/node/basic_page/field_ref_resources/b9dd81e2-93ec-4e4e-bea7-df9718390785/9e31ef07/20231113_globalsite_mynumbercard_outline_01.pdf\">มีผู้ถือบัตร My Number คิดเป็น 77.4% ของประชากรทั้งประเทศ</a></p>\n<p>หลักจากนี้รัฐบาลญี่ปุ่นจะหยุดออกบัตรประกันสุขภาพโดยสามารถบัตรเดิมไปจนหมดอายุหรือใช้บัตรประชาชน แต่หากประชาชนคนใดยังไม่สมัครบัตร My Number อีกก็จะออกเอกสารรับรองสิทธิ์การรักษาให้แทน โดยตัวเลขเมื่อเดือนตุลาคมที่ผ่านมา ผู้ป่วยในญี่ปุ่นใช้บัตรประชาชนแสดงสิทธิ์การรักษาเพียง 15.7% เท่านั้น</p>\n<p>ที่มา - <a href=\"https://www.japantimes.co.jp/news/2024/12/01/japan/explainer/my-number-insurance-card-explainer/\">The Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/f2faaad50013f973c4618daa417fea6b.jpg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db639c970e4b9e65f38ca2bd910b8ce893bb59303aa95484ab55d938b0190e47","category":"Thai"}