{"title":"Qualcomm เปิดตัว Snapdragon 7 Gen 4 ซีพียูแรงขึ้น 27%, จีพียูแรงขึ้น 30%","link":"https://www.blognone.com/node/146440","date":1747391063000,"content":"<span>Qualcomm เปิดตัว Snapdragon 7 Gen 4 ซีพียูแรงขึ้น 27%, จีพียูแรงขึ้น 30%</span>\n\n  <div>\n    <div>Body</div>\n              <div><p>Qualcomm เปิดตัวชิป <strong>Snapdragon 7 Gen 4 Mobile Platform</strong> ระดับรองเรือธง นับเป็น Gen 4 ลำดับที่สองถัดจาก <a href=\"https://www.blognone.com/node/144638\">Snapdragon 6 Gen 4</a> ที่เปิดตัวเมื่อเดือนกุมภาพันธ์ 2025</p>\n<p>ตลาดหลักของ Snapdragon 7 Gen 4 ย่อมเป็นสมาร์ทโฟนเกมมิ่ง ถึงแม้ Qualcomm ไม่ยอมบอกรายละเอียดของซีพียู Kryo และจีพียู Adreno มากนัก แต่ให้ข้อมูลว่าซีพียูแรงขึ้น 27%, จีพียูแรงขึ้น 30%, ชิป NPU สำหรับ AI แรงขึ้น 65% รองรับการรัน Stable Diffusion 1.5 และโมเดล LLM ยอดนิยม (ตัวเลขทั้งหมดเทียบกับ Snapdragon 7 Gen 3)</p>\n<p>ของใหม่อย่างอื่นได้แก่ รองรับ Expanded Personal Area Network (XPAN) ที่ใช้เชื่อมต่ออุปกรณ์เสริมอย่างหูฟัง ถือเป็นชิป Snapdragon ตัวแรกที่ไม่ใช่ซีรีส์ 8 (เรือธง) ที่รองรับ XPAN, รองรับ Wi-Fi 7 และ Bluetooth 6.0</p>\n<p>แบรนด์สมาร์ทโฟนที่ประกาศใช้งาน Snapdragon 7 Gen 4 แล้วคือ Honor, Vivo, Realme ซึ่งจะเปิดตัวสินค้าภายในเดือนนี้</p>\n<p>ที่มา - <a href=\"https://www.qualcomm.com/news/releases/2025/05/qualcomm-unveils-the-snapdragon-7-gen-4-mobile-platform--a-multi\">Qualcomm</a></p>\n<blockquote><p>Game longer. Game smoother. <a href=\"https://twitter.com/hashtag/Snapdragon?src=hash&amp;ref_src=twsrc%5Etfw\">#Snapdragon</a> 7 Gen 4 means superior gaming power efficiency—plus <a href=\"https://twitter.com/hashtag/AI?src=hash&amp;ref_src=twsrc%5Etfw\">#AI</a> smarts, camera magic, and Wi-Fi 7. <a href=\"https://t.co/ljfLXKkswc\">pic.twitter.com/ljfLXKkswc</a></p>\n<p>— Snapdragon (@Snapdragon) <a href=\"https://twitter.com/Snapdragon/status/1923030928063926690?ref_src=twsrc%5Etfw\">May 15, 2025</a></p></blockquote>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Fri, 05/16/2025 - 17:24</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e90cb7c7172803ecf6e9817df92f5851db022fec6e78e4fd288d88d003ec9e04","category":"Thai"}