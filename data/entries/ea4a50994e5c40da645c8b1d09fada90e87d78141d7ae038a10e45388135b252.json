{"title":"เข็นไม่ขึ้น เกม MultiVersus ประกาศอัพเดตเนื้อหาชุดสุดท้าย เตรียมเปลี่ยนเป็นเกมออฟไลน์","link":"https://www.blognone.com/node/144467","date":1738499857000,"content":"<div><div><div><p>MultiVersus เกมต่อสู้ที่ใช้ตัวละครของค่าย Warner Bros. <a href=\"https://www.blognone.com/node/129975\">ที่เปิดตัวได้สวยงามในปี 2022 มีผู้เล่นมากถึง 20 ล้านคน</a> กลับเสื่อมความนิยมอย่างรวดเร็วจนต้อง<a href=\"https://www.blognone.com/node/133184\">ปิดตัวชั่วคราวในปี 2023</a> เพื่อปรับปรุงระบบ <a href=\"https://www.blognone.com/node/143031\">เมื่อกลับมาอีกครั้งในปี 2024 กระแสก็หายไปแล้ว</a></p>\n<p>ล่าสุด Warner Bros. ประกาศออกเนื้อหาอัพเดตสุดท้ายของเกมที่นับเป็น Season 5 เพิ่มตัวละครอีกสองตัวคือ Aquaman และ Lola Bunny จาก Looney Tunes โดยจะเปิดให้เล่นออนไลน์จนถึง 30 พฤษภาคม 2025 จากนั้นเกมจะเปลี่ยนเป็นเกมออฟไลน์ สามารถเล่นต่อสู้กับเพื่อนได้ในเครื่องเดียวกัน หรือต่อสู้กับ AI เท่านั้น</p>\n<p>ประเด็นที่น่าสนใจคือตอน MultiVersus ออกใหม่ๆ ช่วงปี 2022 มีการขาย Founder's Pack ชุดคอนเทนต์พรีเมียมราคา 100 ดอลลาร์ ซึ่งลูกค้าที่ซื้อชุดคอนเทนต์ราคาแพงๆ นี้ไปย่อมไม่พอใจที่เกมปิดตัวลง และมองว่าถูกหักหลังเพราะไม่ได้คอนเทนต์พรีเมียมเยอะอย่างที่ควรจะเป็น (<a href=\"https://www.blognone.com/node/140501\">กรณีคล้ายๆ กับเกม Redfall ที่สุดท้าย Bethesda ยอมคืนเงิน</a>)</p>\n<p>ที่มา - <a href=\"https://multiversus.com/en/news/multiversus-update\">MultiVersus</a>, <a href=\"https://www.eurogamer.net/multiversus-players-who-bought-100-founders-pack-feel-scammed-by-games-closure\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/b43b9134f9babdb6d41e69e752abaa36.jpg\" /></p>\n</div></div></div><div><div>Topics: </div><div><div><a href=\"/topics/multiversus\">MultiVersus</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea4a50994e5c40da645c8b1d09fada90e87d78141d7ae038a10e45388135b252","category":"Thai"}