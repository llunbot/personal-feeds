{"title":"[ไม่ยืนยัน] OpenAI มีแผนเปิด App Store ให้นักพัฒนาขายโมเดลหรือเครื่องมือ AI","link":"https://www.blognone.com/node/134451","date":1687279403000,"content":"<div><div><div><p>มีรายงานจาก <a href=\"https://www.theinformation.com/articles/openai-considers-creating-an-app-store-for-ai-software\">The Information</a> อ้างแหล่งข่าวที่เกี่ยวข้องบอกว่า OpenAI มีแผนเปิดมาร์เกตเพลสให้นักพัฒนา สามารถขายโมเดล AI หรือเครื่องมือที่สร้างต่อยอดจาก AI ของ OpenAI ได้ ลักษณะจะคล้ายกับ App Store</p>\n<p>รายงานบอกว่า OpenAI พบว่าลูกค้าองค์กรที่ใช้ ChatGPT ต่างต้องการปรับแต่งเทคโนโลยีนี้ ให้เข้ากับความต้องการเฉพาะตามลักษณะธุรกิจ จึงเป็นโอกาสที่นักพัฒนาภายนอกอาจสร้างเครื่องมือเฉพาะ แล้วนำไปเผยแพร่ขายผ่านช่องทางของ OpenAI นั่นเอง</p>\n<p>ในรายงานยังพูดถึงสองบริษัทคือ Aquant บริษัทพัฒนาซอฟต์แวร์ AI ผู้ช่วย สำหรับงานซ่อมบำรุง และ Khan Acedemy แพลตฟอร์มด้านการศึกษา ซึ่งได้พูดคุยกับ OpenAI และสนใจที่จะพัฒนาเครื่องมือและโมเดล AI เพื่อขายผ่านมาร์เกตเพลสนี้</p>\n<p>ที่มา: <a href=\"https://www.reuters.com/technology/openai-plans-app-store-ai-software-information-2023-06-20/\">Reuters</a></p>\n<p><img src=\"https://www.blognone.com/sites/default/files/externals/bd20374223f29d4d268fc7c4f4aef044.png\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1d850894e892f264d86bd654c9373894d2c1cd9f2ccf2aaadea36bb708fe7f1","category":"Thai"}