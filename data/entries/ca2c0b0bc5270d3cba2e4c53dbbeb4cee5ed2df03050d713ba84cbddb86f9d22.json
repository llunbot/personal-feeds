{"title":"กูเกิลเลิกทำ Jamboard กระดานไวท์บอร์ดอัจฉริยะ ปิดแอพปี 2024, ออกกระดานตัวใหม่กับพาร์ทเนอร์แทน","link":"https://www.blognone.com/node/135986","date":1695943439000,"content":"<div><div><div><p>ลงสุสานกูเกิลไปอีกราย กูเกิลประกาศปิดบริการ<a href=\"https://play.google.com/store/apps/details?id=com.google.android.apps.jam\">แอพ Jamboard</a> ที่ใช้คู่กับ<a href=\"https://www.blognone.com/node/86663\">กระดานไวท์บอร์ดอัจฉริยะ Jamboard 55 (เปิดตัวตั้งแต่ปี 2016)</a> โดยตัวฮาร์ดแวร์จะอัพเดตให้จนถึงเดือนกันยายน 2024</p>\n<p>กระดานอัจฉริยะ Jamboard เป็นหน้าจอขนาด 55\" 4K ติดกล้องและไมโครโฟนมาให้ในตัว เขียนกระดานไป ประชุมกันไป เรียกเอกสารจาก G Suite มาขึ้นบนจอได้ (ตอนนั้นยังไม่เปลี่ยนชื่อเป็น Google Workspace ด้วยซ้ำ) ตัวกระดานตั้งราคาขายชุดละ 4,999 ดอลลาร์ และมีค่าธรรมเนียมใช้งานอีกปีละ 600 ดอลลาร์</p>\n<p>ฝั่งของแอพจดบันทึก JamBoard นั้น กูเกิลแนะนำให้ย้ายไปใช้แอพจดบันทึกตัวอื่น เช่น FigJam ของ Figma, Lucidspark และ Miro แทน โดยบอกว่ามีฟีเจอร์มากกว่าแอพ Jamboard มากแล้ว และจะช่วยย้ายข้อมูลจากแอพ Jamboard ไปยังแอพเหล่านี้ด้วย</p>\n<p><img alt=\"No Description\" src=\"https://www.blognone.com/sites/default/files/externals/ad7afebec9c11c2426ff0b0cf8c0569a.jpg\" /></p>\n<p>แต่การเลิกซัพพอร์ตฮาร์ดแวร์ Jamboard 55 ไม่ได้แปลว่ากูเกิลถอนตัวจากตลาดนี้ทั้งหมด เพราะเปลี่ยนวิธีมาออกฮาร์ดแวร์กระดานตัวใหม่ผ่านพาร์ทเนอร์คือ Avocor แทน ฮาร์ดแวร์กระดานรุ่นใหม่ชื่อว่า <a href=\"https://www.avocor.com/products/google-series-one-board-65/\">Series One Board 65</a> ยังเป็นกระดานติดกล้องเหมือนเดิม ขนาดใหญ่ขึ้นเป็น 65\" และออกแบบร่วมกับกูเกิลให้ประชุมผ่าน Google Meet ได้เป็นอย่างดี</p>\n<p><img alt=\"No Description\" src=\"https://www.blognone.com/sites/default/files/externals/a3a8cd0c73f1b00f1210998d8f98c366.jpg\" /></p>\n<p>ที่มา - <a href=\"https://workspace.google.com/blog/product-announcements/next-phase-digital-whiteboarding\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hardware\">Hardware</a></div><div><a href=\"/topics/google-meet\">Google Meet</a></div><div><a href=\"/topics/google-workspace\">Google Workspace</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca2c0b0bc5270d3cba2e4c53dbbeb4cee5ed2df03050d713ba84cbddb86f9d22","category":"Thai"}