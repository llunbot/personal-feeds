{"title":"Facebook ไตรมาสล่าสุด รายได้เติบโต 56% จากธุรกิจโฆษณา","link":"https://www.blognone.com/node/123944","date":1627519207000,"content":"<div><div><div><p>Facebook รายงานผลประกอบการของไตรมาสที่ 2 ปี 2021 มีรายได้รวม 29,077 ล้านดอลลาร์ เพิ่มขึ้น 56% เทียบกับช่วงเวลาเดียวกันในปีก่อน และมีกำไรสุทธิ 10,394 ล้านดอลลาร์</p>\n<p>จำนวนผู้ใช้งานบนแพลตฟอร์ม แบ่งเป็นเฉพาะ Facebook มีผู้ใช้งานเป็นประจำทุกวัน (DAUs) 1,908 ล้านคน (+7%) เป็นประจำทุกเดือน (MAUs) 2,895 ล้านคน (+7%) และมีจำนวนผู้ใช้งานรวมทุกบริการในเครือ 3.51 พันล้านคน (+12%)</p>\n<p>Dave Wehner ซีเอฟโอ Facebook ให้ข้อมูลเพิ่มเติมว่ารายได้โฆษณาที่เพิ่มขึ้น มาจากราคาเฉลี่ยต่อโฆษณาที่เพิ่มขึ้น 47% และจำนวนโฆษณารวมที่มากขึ้น 6% ส่วนในไตรมาสที่ 3 ปัจจุบัน น่าจะเห็นผลกระทบที่ชัดเจนขึ้นจากการปรับนโยบาย Ad Targeting บน iOS</p>\n<p>ในช่วงแถลงผลประกอบการ ซีอีโอ Mark Zuckerberg กล่าวว่าตอนนี้วิดีโอเป็นคอนเทนต์ที่คนใช้เวลาเกือบครึ่งหนึ่งของเวลาทั้งหมดบน Facebook ส่วน Reels ซึ่งเป็นฟีเจอร์คลิปวิดีโอแนวตั้งบน Instagram เป็นส่วนสำคัญที่สุดของการเติบโตด้าน Engagement นอกจากนี้เขายังพูดถึงวิสัยทัศน์ที่จะยกระดับ Facebook ไปสู่บริษัทด้านโลกเสมือน Metaverse ที่<a href=\"https://www.blognone.com/node/123906\">ประกาศไปเมื่อวันก่อน</a>อีกด้วย</p>\n<p>ที่มา: <a href=\"https://investor.fb.com/investor-news/press-release-details/2021/Facebook-Reports-Second-Quarter-2021-Results/default.aspx\">Facebook</a> และ <a href=\"https://www.engadget.com/facebook-q2-2021-earnings-214311750.html\">Engadget</a></p>\n<p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"948a3ae2822431b407a0f900caaa3c4d189eb7b9f4f74e5b968caeecc253f7d0","category":"Thai"}