{"title":"X ต้องจ่าย 25 ล้านบาทให้พนักงานที่โดนเลิกจ้าง เพราะไม่ตอบอีเมลของ Elon Musk ที่ให้เลือกทำงานหนักหรือลาออก","link":"https://www.blognone.com/node/141436","date":1723711209000,"content":"<div><div><div><p>Workplace Relations Commission (WRC) องค์กรกึ่งตุลาการด้านแรงงานของไอร์แลนด์มีคำสั่งให้ <strong>X จ่ายเงินชดเชยให้กับ Gary Rooney อดีตพนักงานของ X กว่า 550,000 ปอนด์</strong> หรือเกือบ 25 ล้านบาท เพราะมองว่าการส่งอีเมลของ Elon Musk เพื่อให้พนักงานว่าจะทำงานในโหมดฮาร์ดคอร์หรือจะลาออกและรับเงินชดเชยเข้าข่ายการเลิกจ้างที่ไม่เป็นธรรม</p>\n<p>หลังจาก Elon Musk ซื้อ Twitter ในช่วงปลายปี 2022 เขา<a href=\"https://www.blognone.com/node/131525\">ร่อนอีเมล</a>หาพนักงานทั้งบริษัทเพื่อแจ้งว่า “พนักงานจะต้องทำงานอย่างดุเดือดยาวนานหลายชั่วโมงภายใต้ความกดดันอย่างสูง” พร้อมยื่นคำขาดให้พนักงานกด ‘ยอมรับ’ ภายใน 24 ชั่วโมง หรือเพิกเฉยอีเมลแล้วโดนเลิกจ้างพร้อมรับเงินชดเชย 3 เดือน</p>\n<p>เจ้าหน้าที่ของ WRC ตัดสินว่าเส้นตายเพียง 24 ชั่วโมงของ Elon Musk ไม่ใช่การแจ้งเตือนล่วงหน้าในระยะเวลาที่สมเหตุสมผล และมองว่าการเพิกเฉยต่ออีเมลไม่ส่งผลให้เกิดการลาออก</p>\n<p>ที่มา: <a href=\"https://www.engadget.com/big-tech/x-ordered-to-pay-600k-to-fired-employee-who-didnt-click-yes-on-email-ultimatum-220130483.html?src=rss\">engadget</a></p>\n<p><img src=\"https://www.blognone.com/sites/default/files/externals/4fe2948b8e7e0a3017083cf4bc3aebf6.jpg\" alt=\"Elon Musk\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/lawsuit\">Lawsuit</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ed1c83ccf578a2114970509dc8ab007c0114e9de6c9e00053e8734ad51393337","category":"Thai"}