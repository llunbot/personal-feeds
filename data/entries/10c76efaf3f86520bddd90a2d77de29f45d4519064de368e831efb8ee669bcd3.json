{"title":"กินไม่ได้แต่เท่ นักเรียนมัธยมพอร์ตลินุกซ์ลง \"ไฟล์ PDF\" สำเร็จ","link":"https://www.blognone.com/node/144462","date":1738423207000,"content":"<div><div><div><p>ผู้ใช้ GitHub บัญชี ading2210 เปิดโครงการ linuxpdf พอร์ตลินุกซ์ทั้งก้อนไปรันในไฟล์ PDF ซึ่งทำได้เพราะไฟล์ PDF มีฟีเจอร์จาวาสคริปต์ในตัว ทำให้สามารถคอมไพล์โค้ดภาษา C ไปรันเป็นจาวาสคริปต์ได้</p>\n<p>แม้จาวาสคริปต์จะเป็นฟีเจอร์ของไฟล์ PDF แต่แต่ละอิมพลีเมนต์ก็มีฟีเจอร์ต่างกันมาก โดย Acrobat Reader มีฟีเจอร์จำนวนมาก สามารถเข้าถึง API 3 มิติหรือดึงข้อมูลจากอินเทอร์เน็ตได้ แต่เอนจินอื่นๆ ที่ใช้งานในเบราว์เซอร์มักอิมพลีเมนต์เพียงฟีเจอร์พื้นฐาน</p>\n<p>การพอร์ตครั้งนี้อาศัยการคอมไพล์ลินุกซ์ให้เป็น asm.js โดยคอมไพล์โครงการ TinyEMU ที่จำลองการทำงานของชิป RISC-V ก่อน แล้วค่อยคอมไพล์ลินุกซ์ขึ้นมารัน คนทั่วไปสามารถทดลองได้ทันทีเพียง<a href=\"https://linux.doompdf.dev/linux.pdf\">เปิดไฟล์ PDF ขึ้นมาใช้ดูในเบราว์เซอร์</a></p>\n<p>ตัว ading2210 ทำโครงการน่าสนใจมาก่อนหน้านี้หลายโครงการ เช่น DoomPDF รันเกม Doom ใน PDF แบบเดียวกัน หรือ WISP protocol สำหรับการพรอกซี่ TCP/UDP ผ่าน WebSocket</p>\n<p>ที่มา - <a href=\"https://github.com/ading2210/linuxpdf\">LinuxPDF</a></p>\n<p><img alt=\"No Description\" src=\"https://www.blognone.com/sites/default/files/externals/ae21507356bfacc86bb9d9e56387d109.png\" /></p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/pdf\">PDF</a></div><div><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10c76efaf3f86520bddd90a2d77de29f45d4519064de368e831efb8ee669bcd3","category":"Thai"}