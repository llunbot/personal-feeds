{"title":"คิวบาเริ่มบล็อคโซเชียลมีเดียในช่วงการประท้วงรัฐบาลครั้งใหญ่สุดในรอบหลายทศวรรษ","link":"https://www.blognone.com/node/123712","date":1626274908000,"content":"<div><div><div><p>คิวบาเริ่มจำกัดการเข้าถึงแพลตฟอร์มโซเชียลเน็ตเวิร์คและแพลตฟอร์มส่งข้อความหลายอย่าง รวมถึงมีการตัดสัญญาณอินเทอร์เน็ตมือถือในบางพื้นที่ ในช่วงที่มีการประท้วงรัฐบาลคิวบาครั้งใหญ่ที่สุดในรอบหลายทศวรรษ</p>\n<p>การประท้วงครั้งนี้เป็นการเรียกร้องให้ประธานาธิบดี Miguel Diaz-Canel ลาออก ซึ่งแหล่งข่าวของ Reuters ระบุว่าในเมืองหลวงของคิวบาเริ่มมีปัญหาใช้งานไม่ได้มาตั้งแต่ช่วงวันอาทิตย์ที่ผ่านมา และ NetBlocks รายงานว่า ทั้ง Facebook, Instagram, WhatsApp และ Telegram ถูกบล็อคเป็นบางส่วนแล้ว</p>\n<p>NetBlocks ให้ความเห็นว่า ลักษณะการบล็อคของคิวบามีเป้าหมายคือเพื่อจำกัดการไหลของข้อมูล เนื่องจากแพลตฟอร์มเหล่านี้ถูกใช้เป็นเครื่องมือในการจัดการและแชร์ข่าวเกี่ยวกับการประท้วงแบบเรียลไทม์</p>\n<p>ที่มา - <a href=\"https://www.reuters.com/world/americas/cuba-curbs-access-facebook-messaging-apps-amid-protests-internet-watchdog-2021-07-13/\">Reuters</a>, <a href=\"https://www.engadget.com/cuba-blocks-internet-access-220656055.html\">Engadget</a></p>\n<p><img src=\"https://www.blognone.com/sites/default/files/externals/13a480ff31e383491483c2243a7016b4.jpg\" /><br />\nภาพจาก <a href=\"https://pixabay.com/photos/cuban-flag-havana-cuba-flag-1911649/\">paulbr75/Pixabay</a></p>\n</div></div></div><div><div>Topics: </div><div><div><a href=\"/topics/cuba\">Cuba</a></div><div><a href=\"/topics/protesting\">Protesting</a></div><div><a href=\"/topics/internet-censorship\">Internet Censorship</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/whatsapp\">WhatsApp</a></div><div><a href=\"/topics/telegram\">Telegram</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bcf2c9eb5eb3eaa95bb4e96e38ddfe8ceb870f05d9b7b0111d78e7a971a06e4","category":"Thai"}