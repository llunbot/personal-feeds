{"title":"Yoshinori Kitase บอก FF7 Rebirth ยอดขายน่าพอใจ, ยอมรับว่าทำเกมเอ็กซ์คลูซีฟไม่ได้แล้ว","link":"https://www.blognone.com/node/143860","date":1735532817000,"content":"<div><div><div><p>ผู้บริหารของ Square Enix สองคนคือ Naoki Hamaguchi ผู้กำกับ FF7 Rebirth และ Yoshinori Kitase ผู้กำกับ FF7 ภาคต้นฉบับ ไปให้สัมภาษณ์กับ IGN Brasil ของบราซิล มีข้อมูลที่น่าสนใจดังนี้</p>\n<ul>\n<li>Kitase บอกว่ายอดขาย FF7 Rebirth นั้น \"น่าพอใจ\" (satisfactory and safe) ซึ่งขัดแย้งกับ<a href=\"https://www.blognone.com/node/142081\">ข้อมูลในงบการเงินของ Square Enix ว่ายอดขาย Rebirth ทำกำไรพลาดเป้า</a> จึงอาจตีความได้ว่า หลังจากนั้นยอดขายของ Rebirth ตีตื้นขึ้นมาได้บ้าง</li>\n<li>Kitase ยกกรณีของงาน PlayStation Partners Awards ของโซนี่ ที่มอบรางวัลเกมขายดีให้พาร์ทเนอร์ 3 เกมคือ FF7 Rebirth, Elden Ring: Shadow of the Erdtree และ Black Myth: Wukong เป็นตัวบ่งชี้ว่ายอดขาย Rebirth ดีในระดับหนึ่ง (a certain level) แม้ไม่ได้เปิดเผยตัวเลขเป็นจำนวนเต็มก็ตาม</li>\n<li>Kitase ยอมรับว่ายุคของ Final Fantasy ในฐานะเกมเอ็กซ์คลูซีฟของคอนโซล PlayStation ใกล้จบลงแล้ว เขาบอกว่าในอุตสาหกรรมเกมยุคใหม่ การเป็นเอ็กซ์คลูซีฟกับแพลตฟอร์มเดียวเป็นสิ่งที่ทำไม่ได้แล้ว เราต้องนำเสนอเกมไปยังผู้เล่นให้มากที่สุดเท่าที่จะทำได้</li>\n</ul>\n<p><a href=\"https://www.blognone.com/node/143635\">FF7 Rebirth มีกำหนดขายเวอร์ชันพีซี วันที่ 23 มกราคม 2025</a> แม้ตอนนี้ยังไม่ข่าวของเวอร์ชัน Xbox รวมถึงเวอร์ชัน Nintendo Switch 2 ซึ่งอาจมีความเป็นไปได้เช่นกัน</p>\n<p>ที่มา - <a href=\"https://br.ign.com/final-fantasy-vii-rebirth/134307/news/nao-podemos-ser-exclusivos-de-um-unico-console-diretor-de-final-fantasy-7-rebirth-diz-que-numeros-de\">IGN Brasil</a> via <a href=\"https://www.windowscentral.com/gaming/square-enix-final-fantasy-vii-rebirth-cannot-be-exclusive-to-one-console-again-implying-an-eventual-xbox-launch\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/56270e3db3ce71a955903e0aff4de58e.jpg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7e19e546d6eeac903c9b06bc4732992bb435de2cd065b1f033bd8badf1e7251","category":"Thai"}