{"title":"Apple Fitness+ ร่วมมือกับ Strava ให้บันทึกข้อมูลจากเซสชันได้ละเอียดมากขึ้น","link":"https://www.blognone.com/node/143919","date":1735961679000,"content":"<div><div><div><p>Apple Fitness+ <a href=\"https://www.blognone.com/node/118454\">บริการด้านฟิตเนสที่ต้องจ่ายเงินรายเดือนเพิ่มของแอปเปิล</a> ประกาศความร่วมมือกับ Strava แอปบันทึกข้อมูลการออกกำลังกาย โดยสามารถแชร์เซสชันออกกำลังกายใน Fitness+ ไปยัง Strava พร้อมกับข้อมูลที่ละเอียดมากขึ้น ทำให้การบันทึกข้อมูลออกกำลังกายบน Strava ครบถ้วนกว่าเดิม</p>\n<p>ในความร่วมมือนี้ลูกค้าที่เป็นสมาชิก Strava ยังสามารถสมัครทดลองใช้งาน Fitness+ ได้ฟรี 3 เดือน รวมทั้ง Fitness+ จะจัดเซสชันพิเศษที่ได้นักกีฬาชื่อดังที่อยู่ในชุมชนของ Strava มาร่วมเป็นเทรนเนอร์ด้วย</p>\n<p>แอปเปิลยังประกาศเพิ่มเนื้อหาออกกำลังกายใหม่ใน Fitness+ เช่น คอร์สสร้างกล้ามเนื้อในเวลา 3 สัปดาห์, คอร์สออกกำลังกาย Pickleball, การฝึก Peak Poses ของโยคะ ส่วนการเชื่อมต่อกับ Apple Music ก็มีเซตลิสต์เพลงจากศิลปิน และรายการพอดคาสต์ที่มีความยาวเหมาะกับระยะเวลาเดิน เป็นต้น</p>\n<p>Apple Fitness+ ยังให้บริการจำกัดใน 21 ประเทศ และยังไม่มีประเทศไทย</p>\n<p>ที่มา: <a href=\"https://www.apple.com/newsroom/2025/01/apple-fitness-plus-unveils-an-exciting-lineup-of-new-ways-to-stay-active-in-2025/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/3a4b59998e36d8fa57bc20b5c749bbcc.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/fitness\">Fitness</a></div><div><a href=\"/topics/strava\">Strava</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abd6fd96b79ce3684732932d0fe8ebd24c4d096db6de8280913ede16725624fa","category":"Thai"}