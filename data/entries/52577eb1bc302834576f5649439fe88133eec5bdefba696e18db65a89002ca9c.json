{"title":"VirusTotal เผลออัปโหลดข้อมูลลูกค้า VirusTotal ขึ้นไปแชร์บน VirusTotal","link":"https://www.blognone.com/node/134959","date":1690007350000,"content":"<div><div><div><p>VirusTotal เป็นบริการสำหรับตรวจสอบไฟล์และ URL ที่อาจเป็นอันตราย โดยผู้ใช้สามารถส่งค่า hash ของไฟล์ต้องสงสัยขึ้นไปตรวจสอบ หรือจะอัปโหลดตัวไฟล์ขึ้นไปเพื่อวิเคราะห์ก็ได้ โดยไฟล์ที่ถูกอัปโหลดขึ้นไปจะมีการแชร์ให้กับบริษัทแอนติไวรัสหรือนักวิเคราะห์ที่สมัครบริการ VirusTotal แบบ Premium ทำให้หนึ่งในข้อควรตระหนักในการใช้งาน VirusTotal คือไม่ควรอัปโหลดไฟล์ที่มีข้อมูลสำคัญที่เป็นความลับ เนื่องจากอาจส่งผลให้ข้อมูลรั่วไหลได้</p>\n<p>เมื่อวันที่ 21 กรกฎาคม 2566 ทาง VirusTotal ได้ออกแถลงการณ์ว่าพนักงานของ VirusTotal เผลออัปโหลดไฟล์ CSV ที่มีข้อมูลของผู้ใช้งาน VirusTotal แบบ Premium ขึ้นไปบน VirusTotal ส่งผลให้ไฟล์ดังกล่าวถูกแชร์ออกไปยังหน่วยงานภายนอก โดยเนื้อหาในไฟล์ CSV มีข้อมูลผู้ใช้งานประมาณ 5,600 รายการ ซึ่งมีชื่อบริษัทและอีเมลของหน่วยงานด้านความมั่นคงรวมอยู่ด้วย</p>\n<p>อ้างอิงข้อมูลจากทาง VirusTotal ความผิดพลาดนี้เกิดขึ้นเมื่อวันที่ 29 มิถุนายน 2566 ถูกรายงานครั้งแรกเมื่อประมาณวันที่ 17 กรกฎาคม 2566 โดยทาง VirusTotal ระบุว่าได้ลบไฟล์ CSV ดังกล่าวออกจากระบบภายในไม่กี่ชั่วโมงหลังจากได้รับแจ้ง</p>\n<p>ที่มา - <a href=\"https://www.bleepingcomputer.com/news/security/virustotal-apologizes-for-data-leak-affecting-5-600-customers/\">Bleeping Computer</a>, <a href=\"https://blog.virustotal.com/2023/07/apology-and-update-on-recent-accidental.html\">VirusTotal</a>, <a href=\"https://borncity.com/win/2023/07/17/data-leak-exposes-data-of-registered-virustotal-customers/\">Born City</a></p>\n<p><img alt=\"No Description\" src=\"https://www.blognone.com/sites/default/files/externals/4428db7604e798e44e0ec01ac9783474.png\" /></p>\n</div></div></div><div><div>Topics: </div><div><div><a href=\"/topics/virustotal\">VirusTotal</a></div><div><a href=\"/topics/data-breach\">Data Breach</a></div><div><a href=\"/topics/antivirus\">Antivirus</a></div><div><a href=\"/topics/security\">Security</a></div></div></div>","author":"Bigta","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52577eb1bc302834576f5649439fe88133eec5bdefba696e18db65a89002ca9c","category":"Thai"}