{"title":"Notion เปิดตัวฟีเจอร์ Q&A ใช้ AI อ่านโน้ตทั้งหมดของทีมแล้วตอบคำถามได้ทันที","link":"https://www.blognone.com/node/136741","date":1700004555000,"content":"<div><div><div><p>แอพจดโน้ตชื่อดัง Notion เปิดตัวฟีเจอร์ใหม่ Q&amp;A ใช้ AI ช่วยอ่านสารพัดโน้ตที่เราจดไว้ (แล้วอาจลืมเอง หรือเป็นโน้ตที่จดแชร์กันในทีม) แล้วช่วยตอบคำถามจากคลังข้อมูลของเราได้</p>\n<p>วิธีการใช้งาน Q&amp;A คล้ายกับการค้นหาโน้ตหรือแชทบ็อต AI ยี่ห้ออื่น คือให้กดปุ่ม Search ในแอพ Notion (หรือเรียกจากช็อตคัต Cmd + shift + K บนแมค Ctrl + shift + K บนวินโดวส์) แล้วพิมพ์ถาม AI ในเรื่องต่างๆ ได้ทันที</p>\n<p>Notion บอกว่าฟีเจอร์นี้ช่วยให้เราเข้ามาเรียนรู้ข้อมูลจากคลังเอกสารของโปรเจคได้เร็วขึ้น ตัวอย่างเช่น เป็นสมาชิกใหม่ที่เข้ามาในโปรเจคที่มีอยู่ก่อนแล้ว ยังไม่ค่อยรู้อะไรมากนัก ไม่รู้จะถามใคร ก็มาคุยกับ AI ใน Notion เพื่อเรียนรู้ข้อมูลของโปรเจคแทนการไล่อ่านเอกสารทั้งหมด</p>\n<p>Notion บอกคร่าวๆ ว่าฟีเจอร์ Q&amp;A ใช้โมเดลภาษาของค่าย Anthropic และ OpenAI แต่ไม่ให้รายละเอียดว่าใช้งานอย่างไร และยืนยันว่าข้อมูลของลูกค้าไม่ได้ถูกนำไปเทรน AI</p>\n<p>ฟีเจอร์นี้รวมอยู่ในชุดฟีเจอร์ AI พรีเมียมแบบเสียเงินชื่อ AI Add-On ที่มีอยู่ก่อนแล้ว หากจ่ายเงินให้ Notion อยู่แล้วต้องซื้อ add-on เพิ่มในราคา 8 ดอลลาร์/เดือน แต่ถ้าใช้ Notion แบบฟรี ก็ซื้อได้ในราคา 10 ดอลลาร์/เดือน</p>\n<p>ที่มา - <a href=\"https://www.notion.so/blog/introducing-q-and-a\">Notion</a></p>\n<p><img alt=\"No Description\" src=\"https://www.blognone.com/sites/default/files/externals/94980079771c3ba4df84b7bdab8c5e33.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/350d10b27befc0bbe18760a53c3d7aff.png\" /></p>\n</div></div></div><div><div>Topics: </div><div><div><a href=\"/topics/notion\">Notion</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f935241b8e10e6061ed7ba6ce7fa0e4595abbb18fad728c9207624c00ac04a8a","category":"Thai"}