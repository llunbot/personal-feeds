{"title":"โจ ไบเดน วิจารณ์แพลตฟอร์มโซเชียลฆ่าคนทางอ้อม ปล่อยให้มีข้อมูลเท็จวัคซีน","link":"https://www.blognone.com/node/123760","date":1626489338000,"content":"<div><div><div><p>นักข่าวสหรัฐไปถามประธานาธิบดีโจ ไบเดน ว่าคิดอย่างไรกับข้อมูลเท็จเกี่ยวกับ COVID-19 บนแพลตฟอร์มโซเชียลอย่างเฟซบุ๊ก คำตอบของไบเดนคือ \"ทำให้คนตาย\" (they're killing people)</p>\n<p>ไบเดนบอกว่าตอนนี้สหรัฐอเมริกาเจอปัญหาโรคระบาดในกลุ่มคนที่ไม่ได้ฉีดวัคซีน (unvaccinated) ดังนั้นข่าวปลอมเหล่านี้ (ที่ชักจูงคนไม่ให้ฉีดวัคซีน) จึงถือเป็นการฆ่าคนทางอ้อม</p>\n<p>ท่าทีของทำเนียบขาวก็ไปในทางเดียวกับไบเดน โดย Jen Psaki โฆษกของทำเนียบขาวก็ให้สัมภาษณ์ก่อนหน้านี้ว่า ทุกคนมีหน้าที่ต้องกระจายข้อมูลที่ถูกต้อง บริษัทโซเชียลเหล่านี้ต้องพยายามเพิ่มมาตการต่อต้านข่าวปลอมให้มากกว่าที่เป็นอยู่ โดยยกตัวอย่างข่าวปลอมว่า วัคซีนโควิดทำให้คนเป็นหมัน</p>\n<p>ฝั่งโฆษกของเฟซบุ๊กก็ตอบโต้ว่า บริษัทเผยแพร่ข้อมูลที่ถูกต้องของโควิดและวัคซีนอยู่แล้ว มีคนอ่านข้อมูลเหล่านี้มากกว่า 2 พันล้านคน ซึ่งเยอะกว่าโซเชียลอื่นๆ บนอินเทอร์เน็ต</p>\n<p>ที่มา - <a href=\"https://www.cnbc.com/2021/07/16/white-house-says-facebook-needs-to-do-more-to-fight-vaccine-misinformation.html\">CNBC</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/facebook\">Facebook</a></div><div><a href=\"/topics/social-media\">Social Media</a></div><div><a href=\"/topics/covid-19\">COVID-19</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"784704deb39802adf7c6f6f53ec3ec50e33c8cc4878c42ac1238033feecb244b","category":"Thai"}