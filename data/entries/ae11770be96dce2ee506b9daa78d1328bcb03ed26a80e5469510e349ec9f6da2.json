{"title":"Foursquare ประกาศปลดพนักงาน 105 คน เพื่อลดค่าใช้จ่ายบริษัท","link":"https://www.blognone.com/node/139951","date":1716548101000,"content":"<div><div><div><p>Foursquare แพลตฟอร์มชื่อดังยุค Web 2.0 ที่ให้ผู้ใช้งานเช็กอินสถานที่ต่าง ๆ แต่ปัจจุบันแอปไหนก็มีฟีเจอร์นี้จึงเปลี่ยนรูปแบบธุรกิจ มาให้บริการข้อมูลพิกัดสถานที่สำหรับลูกค้าองค์กรมากขึ้น และได้<a href=\"https://www.blognone.com/node/115659\">รวมกิจการกับ Factual</a> เมื่อปี 2020 เป็นบริษัทเทคโนโลยีรายล่าสุดที่ประกาศแผนปลดพนักงาน</p>\n<p>โดยซีอีโอ Gary Little ได้ส่งอีเมลแจ้งว่าจะมีพนักงานถูกปลดออกจำนวน 105 คน ด้วยเหตุผลเพื่อให้บริษัทมีสถานะการเงินที่ยั่งยืนมากขึ้น ตัวเลขที่ไม่เป็นทางการบอกว่าคิดเป็นจำนวน 25% ของพนักงานทั้งหมด</p>\n<p>อีเมลระบุว่าฝ่ายที่ได้รับผลกระทบมีทั้งส่วนบริการ Visits, OCF และ Foursquare City Guide นอกจากนี้บริษัทยังสั่งระงับโครงการใหม่ที่อยู่ในขั้นตอนพัฒนาหลายโครงการอีกด้วย</p>\n<p>ที่มา: <a href=\"https://techcrunch.com/2024/05/23/foursquare-just-laid-off-105-employees/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/5c2d6c479a2bc81edf9744d22729bfdc.jpeg\" /></p>\n</div></div></div><div><div>Topics: </div><div><div><a href=\"/topics/foursquare\">Foursquare</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae11770be96dce2ee506b9daa78d1328bcb03ed26a80e5469510e349ec9f6da2","category":"Thai"}