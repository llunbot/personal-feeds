{"title":"Google ออก Accessibility ใหม่ช่วยผู้พิการหลายรายการให้กับ Google Maps","link":"https://www.blognone.com/node/136289","date":1697628716000,"content":"<div><div><div><p>Google ออกฟีเจอร์ Accessibility ใหม่ ๆ ช่วยผู้พิการหลายรายการให้กับ Google Maps ใน Android, iOS และแพลตฟอร์มอื่น ๆ โดยมีบางฟีเจอร์ที่ถูกปล่อยออกมาแล้ว และมีบางฟีเจอร์จะปล่อยภายในปีนี้</p>\n<p><img alt=\"No Description\" src=\"https://www.blognone.com/sites/default/files/externals/9c6ec8521363b4a971342f6deb46b398.jpg\" /></p>\n<ul>\n<li><strong>ระบุตัวตนของธุรกิจต่าง ๆ ในหน้า Maps และ Search</strong> ซึ่ง Google เพิ่มตัวเลือกให้เจ้าของธุรกิจระบุว่าธุรกิจนี้เหมาะสำหรับชุมชนผู้พิการได้ หรืออย่างเช่น การระบุร้านอาหารนี้เป็นมิตรกับ LGBT หรือมีเจ้าของเป็นเอเชียเป็นต้น</li>\n<li><strong>การอ่านหน้าจอใน Lens in Maps</strong> ฟีเจอร์ที่ช่วยให้คนที่ตาบอด หรือคนที่สายไม่ดีเปิดฟังก์ชันนี้โดยใช้ AI และ AR ในกล้องโทรศัพท์ช่วยวิเคราะห์ และอ่านข้อมูลในจอภาพให้ผู้ใช้งานฟังได้ โดยฟีเจอร์นี้สามารถใช้ได้แล้วใน iOS ส่วน Android จะได้ฟีเจอร์นี้ภายในปีนี้</li>\n<li><strong>เพิ่มตัวเลือกเส้นทางสำหรับผู้ใช้รถเข็น</strong> ที่จะแสดงเส้นทางการเดินทางที่ผู้ใช้รถเข็นในแผนที่ได้ ฟีเจอร์จะปล่อยให้ผู้ใช้ iOS และ Android พร้อมกันทั่วโลก</li>\n</ul>\n<p>นอกจากนี้ Google กำลังนำข้อมูลเกี่ยวกับสถานที่สำหรับผู้ใช้เก้าอี้รถเข็นบนแผนที่ไปยังหน้าธุรกิจ และหน้าสถานที่สำหรับ Android Auto ในการค้นหาสถานที่ใน Google Maps และการคลิกสถานที่นั้น ๆ จะแสดง ไอคอนรถเข็น หากจุดหมายปลายทางมีทางเข้าไม่มีที่ขั้น, ห้องน้ำ, ที่จอดรถ หรือที่นั่งสำหรับผู้พิการ เป็นต้น</p>\n<p>ที่มา - <a href=\"https://blog.google/outreach-initiatives/accessibility/making-daily-tasks-accessible/\">Google</a> via <a href=\"https://www.phonearena.com/news/google-maps-new-accessibility-features_id151697\">Phone Arena</a></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div><div><a href=\"/topics/accessibility\">Accessibility</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92de50f8d0482e624c4900b3d7efd5603b00839f47f3b8758191525dbc3af597","category":"Thai"}