{"title":"Oracle เปิดตัวเซิร์ฟเวอร์ Exadata X11M อัพเกรดมาใช้ AMD Epyc รุ่นใหม่","link":"https://www.blognone.com/node/144071","date":1736664225000,"content":"<div><div><div><p>Oracle เปิดตัวฮาร์ดแวร์เซิร์ฟเวอร์ฐานข้อมูล Exadata รุ่นใหม่ X11M (นับเป็นรุ่นที่ 13 ของ Exadata แล้ว) อัพเกรดซีพียูมาใช้ AMD Epyc รุ่นล่าสุด ประสิทธิภาพต่อคอร์สูงขึ้น 25% ใส่ได้สูงสุด 96 คอร์ต่อเซิร์ฟเวอร์, เครื่องแบบ on-premise ใส่แรมได้สูงสุด 512GB ต่อเซิร์ฟเวอร์ ถ้าเป็นเครื่องบนคลาวด์ใส่แรมได้สูงสุด 2800GB</p>\n<p>Oracle Exadata 11M ยังมีรุ่นย่อย High Capacity (HC) ที่ใส่สตอเรจได้มากๆ สูงสุด 264TB ต่อเซิร์ฟเวอร์ (ฮาร์ดดิสก์ 22TB x 12 ตัว) และรุ่นย่อย Extreme Flash (EF) ปรับแต่งสตอเรจแฟลชให้ส่งข้อมูลได้เยอะขึ้น 2.2 เท่า บนสถาปัตยกรรม PCIe 5.0 รองรับสตอเรจรวม 122.88 TB ต่อเซิร์ฟเวอร์</p>\n<p>นอกจากนี้ Exadata X11M ยังออกรุ่นย่อยไซส์เล็ก X11M-Z ใช้ซีพียู AMD Epyc ตัวเดียว 32 คอร์, แรมสูงสุด 1.25TB, สตอเรจสูงสุด 768GB สำหรับรันแบบ on premise ด้วย</p>\n<p>ฝั่งซอฟต์แวร์รัน <a href=\"https://www.blognone.com/node/139570\">Oracle Database 23ai</a> เทียบประสิทธิภาพกับเครื่องรุ่นเก่า Exadata 10M แล้ว งานด้าน vector search เร็วขึ้นสูงสุด 55%, งาน online transaction processing (OLTP) เร็วขึ้นสูงสุด 25%, งานวิเคราะห์ข้อมูลเร็วขึ้นสูงสุด 25%</p>\n<p>ที่มา - <a href=\"https://www.oracle.com/news/announcement/oracle-introduces-exadata-x11m-platform-2025-01-07/\">Oracle</a>, <a href=\"https://blogs.oracle.com/exadata/post/exadata-x11m\">Oracle</a></p>\n<p><img alt=\"No Description\" src=\"https://www.blognone.com/sites/default/files/externals/a58d917fb4a3b44958e318301c620844.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/server\">Server</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c7955960e37dc1df77ca25b3e9ec020c1228e790750016078c1cd7f69f5f390","category":"Thai"}