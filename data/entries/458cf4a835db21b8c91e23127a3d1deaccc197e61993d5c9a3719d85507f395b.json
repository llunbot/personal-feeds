{"title":"LG เผยตัวเลขฮาร์ดแวร์ webOS ในตลาด 200 ล้านเครื่อง, ตั้งเป้าเป็น 300 ล้านเครื่องใน 3 ปี","link":"https://www.blognone.com/node/135877","date":1695357905000,"content":"<div><div><div><p>LG ประกาศวิสัยทัศน์ในงาน webOS Partner Summit 2023 ว่าต้องการดันตัวเองเป็นบริษัทแพลตฟอร์มด้านความบันเทิง (media and entertainment platform company) โดยประกาศว่าตอนนี้มีทีวี webOS ในตลาด 200 ล้านเครื่อง และตั้งเป้าขยับตัวเลขฮาร์ดแวร์ที่ใช้ webOS เป็น 300 ล้านเครื่องในอีก 3 ปีข้างหน้า</p>\n<p><a href=\"https://www.blognone.com/node/123711\">LG เริ่มเปิด webOS ให้พาร์ทเนอร์รายอื่นใช้งานมาตั้งแต่ปี 2021</a> ซึ่งมีผู้ผลิตสมาร์ททีวีบางแบรนด์เริ่มนำไปใช้งาน (ส่วนใหญ่เป็นแบรนด์เล็กทำตลาดเฉพาะบางประเทศ ในบ้านเรามี <a href=\"https://www.aconatic.com/aconatic/cantegory/TV/WebOS%20TV\">Aconatic</a>) บริษัทยังประกาศว่าจะขยาย webOS ไปยังอุปกรณ์ชนิดอื่นๆ ด้วย เช่น โปรเจคเตอร์, ป้ายดิจิทัล, ระบบความบันเทิงในรถยนต์</p>\n<p>นอกจากตัวระบบปฏิบัติการ webOS แล้ว LG ยังสร้างบริการด้านคอนเทนต์เพิ่มด้วย เช่น webOS Hub, บริการสตรีมมิ่ง LG Channels 3.0, บริการโฆษณา เป็นต้น</p>\n<p>ที่มา - <a href=\"https://www.lgnewsroom.com/2023/09/lg-presents-its-vision-to-become-media-and-entertainment-platform-company/\">LG</a></p>\n<p><img alt=\"No Description\" src=\"https://www.blognone.com/sites/default/files/externals/1ff1744e627a323a0e52fb679a9327f2.jpg\" /></p>\n</div></div></div><div><div>Topics: </div><div><div><a href=\"/topics/webos\">webOS</a></div><div><a href=\"/topics/lg\">LG</a></div><div><a href=\"/topics/smart-tv\">Smart TV</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"458cf4a835db21b8c91e23127a3d1deaccc197e61993d5c9a3719d85507f395b","category":"Thai"}