{"title":"Mark Gurman สรุปรายการสินค้าที่ Apple จะเปิดตัวในงาน It's Glowtime สัปดาห์หน้า","link":"https://www.blognone.com/node/141877","date":1725666802000,"content":"<div><div><div><p>Mark Gurman แห่ง Bloomberg สรุปรายละเอียดสินค้าใหม่ที่แอปเปิลจะเปิดตัวในงานแถลงข่าว <a href=\"https://www.blognone.com/node/141643\">It's Glowtime</a> ซึ่งตรงกับเที่ยงคืนวันที่ 10 กันยายนนี้ ตามเวลาในไทย (คืนวันจันทร์ที่ 9)</p>\n<p>ในภาพรวมนั้นสินค้าที่ Gurman บอกว่าจะเปิดตัวในงานแน่นอนยังเป็นเซตเดิมคือ iPhone 16, AirPods ใหม่ และ Apple Watch โดยมีรายละเอียดเพิ่มเติมดังนี้</p>\n<h4>iPhone 16 Pro</h4>\n<ul>\n<li>ขอบหน้าจอมีขนาดเล็กลง 33% จากรุ่น 15 Pro ทำให้พื้นที่หน้าจอเพิ่มขึ้นอีก รุ่น Pro เพิ่มจาก 6.1 นิ้วเป็น 6.3 นิ้ว และ Pro Max เพิ่มจาก 6.7 นิ้ว เป็น 6.9 นิ้ว</li>\n<li>เพิ่มสีทอง แทนที่สีน้ำเงินใน 15 Pro</li>\n<li>มีปุ่มใหม่ที่มุมล่างขวา <a href=\"https://www.blognone.com/node/141362\">Capture Button</a> สำหรับถ่ายรูป คล้ายชัตเตอร์ในกล้องถ่ายรูป</li>\n</ul>\n<h4>iPhone 16</h4>\n<ul>\n<li>เพิ่มสีขาว แทนที่สีเหลืองใน iPhone 15 นอกจากนี้สีเขียว ชมพู และฟ้า จะเป็นเฉดสีใหม่</li>\n</ul>\n<h4>AirPods</h4>\n<ul>\n<li>AirPods 4 เปิดตัวเป็น<a href=\"https://www.blognone.com/node/141489\">สองรุ่นย่อย</a> รุ่นพื้นฐาน และรุ่นราคาแพงกว่าเพิ่มระบบตัดเสียงรบกวน ANC</li>\n<li>AirPods จะมีซอฟต์แวร์ใหม่เป็นอุปกรณ์ช่วยการฟัง แต่จะอัปเดตในภายหลัง</li>\n</ul>\n<h4>Apple Watch</h4>\n<ul>\n<li>Apple Watch Ultra 3 ใช้ดีไซน์เดิม ปรับปรุงสเป็กฮาร์ดแวร์</li>\n<li>Apple Watch Series 10 <a href=\"https://www.blognone.com/node/140434\">ดีไซน์ใหม่</a> หน้าปัดขนาดใหญ่ขึ้น ตัวเครื่องบางลง ยังไม่มีฟีเจอร์วัดความดันเลือด</li>\n<li>Apple Watch SE เปิดตัวรุ่นใหม่เช่นกัน</li>\n<li>Apple Watch จะมีจุดขายด้าน AI เช่นกัน แต่ไม่ถึงกับได้ Apple Intelligence โดยมาเป็นฟีเจอร์คำแนะนำสุขภาพ</li>\n</ul>\n<p>Gurman ยังให้ข้อมูลสินค้าอื่นที่แอปเปิลจะเปิดตัวในอนาคต ไม่ได้เปิดตัวในงานสัปดาห์หน้าดังนี้</p>\n<ul>\n<li><strong>iPad mini</strong> ปรับปรุงสเป็ก เพิ่มตัวเลือกสี คาดเปิดตัวในงานเดือนตุลาคมพร้อมกับกลุ่ม Mac ชิป M4</li>\n<li><strong>iPhone SE</strong> หน้าจอ OLED ตอนนี้อยู่ในขั้นทดสอบ เปิดตัวเร็วที่สุดต้นปีหน้า</li>\n<li><strong>AirTag</strong> แอปเปิลกำลังพัฒนารุ่นใหม่ เปิดตัวเร็วที่สุดปีหน้าเช่นกัน</li>\n</ul>\n<p>ที่มา: <a href=\"https://www.bloomberg.com/news/articles/2024-09-06/apple-sept-9-event-preview-iphone-16-apple-intelligence-airpods-and-watches\">Bloomberg</a></p>\n<p><img src=\"https://www.blognone.com/sites/default/files/externals/e814e5d0f85ed8116c42fbabd74fdda3.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone-16-pro\">iPhone 16 Pro</a></div><div><a href=\"/topics/iphone-16\">iPhone 16</a></div><div><a href=\"/topics/apple-watch\">Apple Watch</a></div><div><a href=\"/topics/airpods\">AirPods</a></div><div><a href=\"/topics/ipad-mini\">iPad mini</a></div><div><a href=\"/topics/iphone-se\">iPhone SE</a></div><div><a href=\"/topics/airtag\">AirTag</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a4a727e4c13bb5971cd0f7a1b150a7dafdc25d440fe1c92d1f6d336a23d321b","category":"Thai"}