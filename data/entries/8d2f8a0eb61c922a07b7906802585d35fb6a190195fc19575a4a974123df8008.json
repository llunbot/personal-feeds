{"title":"ชายชาวอเมริกันยื่นฟ้อง Canon 5 ล้านดอลลาร์สหรัฐ เหตุปรินเตอร์สแกนไม่ได้หากหมึกหมด","link":"https://www.blognone.com/node/125325","date":1634540435000,"content":"<div><div><div><p>ปรินเตอร์เป็นอุปกรณ์ไอทีเจ้าปัญหาติดอันดับตลอดกาล เพราะเมื่อเรารีบก็มักจะมีปัญหาเสมอ หรือไม่ยอมพิมพ์เอกสารขาวดำให้ถ้าหมึกสีหมด ล่าสุดมีชายชาวอเมริกันยื่นฟ้อง Canon เพราะปรินเตอร์ของเขาไม่ยอมสแกนเอกสารให้หากหมึกใกล้หมด</p>\n<p>David Leacraft ยื่นฟ้อง Canon USA ที่ศาลแขวง New York โดยระบุว่าเขาซื้อปรินเตอร์ออลอินวันรุ่น PIXMA MG2522 มาจากร้าน Walmart เมื่อเดือนมีนาคม 2021 แล้วพบว่ามันไม่ยอมสแกนหรือส่งแฟ็กซ์หากหมึกหมดหรือใกล้หมด พร้อมบอกว่าเขาจะไม่ซื้อปรินเตอร์เครื่องนี้เด็ดขาดหากทราบเรื่องนี้ก่อน</p>\n<p>การฟ้องนี้เป็นการฟ้องแบบกลุ่ม โดยคาดว่าจะมีผู้เสียหายกว่า 100 ราย และหวังจะได้ค่าเสียหายกว่า 5 ล้านดอลลาร์สหรัฐหรือกว่า 167 ล้านบาท</p>\n<p>Leacraft ระบุว่ามีผู้ใช้เข้าไปโพสต์เรื่องนี้ในเว็บบอร์ดของ Canon ตั้งแต่ปี 2015 และ Canon เคยมาตอบว่าไม่มีวิธีแก้ไขใดๆ</p>\n<p>ที่มา - <a href=\"https://markets.businessinsider.com/news/stocks/canon-printers-class-action-lawsuit-filed-over-printers-2021-10\">Market Insider</a></p>\n<p><img src=\"https://www.blognone.com/sites/default/files/externals/160810f1307644bc0f6a71352907c05b.jpg\" /><em>Canon PIXMA MG2522 | ภาพโดย Canon</em></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/lawsuit\">Lawsuit</a></div><div><a href=\"/topics/printer\">Printer</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d2f8a0eb61c922a07b7906802585d35fb6a190195fc19575a4a974123df8008","category":"Thai"}