{"title":"GitHub เจอปัญหาแฮ็กเกอร์สร้าง repository ปลอมเป็นหลักแสน แอบฝังมัลแวร์ ล่อให้ดาวน์โหลด","link":"https://www.blognone.com/node/138465","date":1709198023000,"content":"<div><div><div><p>บริษัทความปลอดภัย Apiiro รายงานปัญหาว่า GitHub กำลังถูกโจมตีด้วยวิธีการสร้าง repository ปลอมที่ฝังมัลแวร์เอาไว้ มีจำนวนมากกว่า 100,000 repository</p>\n<p>รูปแบบการโจมตีเป็นการโคลน repository ของจริง ฝังไฟล์มัลแวร์ไว้ แล้วอัพโหลดกลับเข้า GitHub โดยใช้ชื่อ repository เดียวกันเป๊ะ (แต่อยู่ในคนละบัญชีโครงการ) แล้วนำไปโปรโมทตามเว็บบอร์ดและโซเชียลต่างๆ พยายามทำให้นักพัฒนาซอฟต์แวร์สับสน (repo confusions) เพื่อหลอกให้ดาวน์โหลดโค้ดมัลแวร์ไปรันต่อ</p>\n<p>Apiiro บอกว่าระบบตรวจจับอัตโนมัติของ GitHub สามารถลบ repository ปลอมได้เป็นจำนวนมาก แต่ก็ยังมีหลุดรอดไปได้เยอะเช่นกัน กระบวนการสร้าง repository ปลอมรอบนี้เกิดมาตั้งแต่ช่วงปลายปี 2023 และยังดำเนินอยู่ ตอนนี้ยังไม่มีข้อมูลว่าแฮ็กเกอร์กลุ่มใดอยู่เบื้องหลังการโจมตีนี้</p>\n<p>ที่มา - <a href=\"https://apiiro.com/blog/malicious-code-campaign-github-repo-confusion-attack/\">Apiiro</a> via <a href=\"https://arstechnica.com/security/2024/02/github-besieged-by-millions-of-malicious-repositories-in-ongoing-attack/\">Ars Technica</a></p>\n<p><img alt=\"No Description\" src=\"https://www.blognone.com/sites/default/files/externals/07e719360d9359e1ae76c327304715e8.png\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/cybersecurity\">Cybersecurity</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76c48e5fd218b94799809fb63e6d8c4436b7f0675d6e6e4c03469b477e8d495d","category":"Thai"}