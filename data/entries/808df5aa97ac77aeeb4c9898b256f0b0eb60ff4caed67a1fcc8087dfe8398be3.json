{"title":"อิตาลีสั่งถอด DeepSeek ออกจาก App Store, Play Store ชั่วคราว เพื่อตรวจสอบการปกป้องข้อมูลส่วนตัว","link":"https://www.blognone.com/node/144395","date":1738195892000,"content":"<div><div><div><p>ข่าว DeepSeek ประจำวันนี้ หน่วยงานกำกับดูแลการป้องกันข้อมูลของอิตาลีหรือ Garante ได้สั่งให้ App Store ของแอปเปิล และ Play Store ของกูเกิล ถอดแอป DeepSeek ออกจากสโตร์ชั่วคราว ทำให้ตอนนี้ผู้ใช้งานในอิตาลีไม่สามารถดาวน์โหลดแอปได้</p>\n<p>Garante บอกว่าทางหน่วยงานมีความกังวลเรื่องการจัดเก็บข้อมูลและปกป้องความเป็นส่วนตัวผู้ใช้งานของ DeepSeek จึงได้ส่งคำถามหลายข้อไปยังผู้พัฒนาเพื่อให้ตอบรายละเอียดกลับมาภายใน 20 วัน ทางการจะตรวจสอบเพิ่มเติมด้วยว่า DeepSeek ปฏิบัติตามกฎหมายการปกป้องข้อมูลส่วนตัว GDPR ของสหภาพยุโรปหรือไม่</p>\n<p>นอกจากอิตาลีแล้ว หน่วยงานกำกับดูแลข้อมูลของไอร์แลนด์ก็เริ่มตรวจสอบการเก็บข้อมูลของ DeepSeek เช่นเดียวกับสหรัฐอเมริกา ที่<a href=\"https://www.blognone.com/node/144376\">กำลังตรวจสอบ</a>ว่า DeepSeek ใช้ข้อมูลใดฝึกฝนโมเดลปัญญาประดิษฐ์</p>\n<p>ที่มา: <a href=\"https://www.neowin.net/news/deepseek-gets-removed-from-apple-and-google-app-stores-in-italy-amid-gdpr-and-privacy-probe/\">Neowin</a></p>\n<p><img src=\"https://www.blognone.com/sites/default/files/externals/8775d6905a034e7d045e2445c66d8bc0.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/italy\">Italy</a></div><div><a href=\"/topics/deepseek\">DeepSeek</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"808df5aa97ac77aeeb4c9898b256f0b0eb60ff4caed67a1fcc8087dfe8398be3","category":"Thai"}