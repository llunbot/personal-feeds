{"title":"Meta ไตรมาส 3/2023 รายได้โฆษณาทำสถิติสูงสุด, Metaverse ขาดทุนมากขึ้น, Threads ผู้ใช้งานแตะ 100 ล้าน","link":"https://www.blognone.com/node/136404","date":1698278325000,"content":"<div><div><div><p>Meta รายงานผลประกอบการประจำไตรมาสที่ 3 ปี 2023 รายได้รวมเพิ่มขึ้น 23% จากช่วงเดียวกันในปีก่อนเป็น 34,146 ล้านดอลลาร์ กำไรสุทธิก็เพิ่มขึ้นเป็น 11,583 ล้านดอลลาร์ ปัจจัยหลักจากรายได้ที่เพิ่มสูง และค่าใช้จ่ายที่ลดลง 7% เป็นผลจากการ<a href=\"https://www.blognone.com/node/133006\">ปลดพนักงาน</a>ชุดใหญ่</p>\n<p>รายได้เฉพาะส่วนธุรกิจโฆษณาสะท้อนการเติบโตได้สูงอยู่ที่ 33,643 ล้านดอลลาร์ เพิ่มขึ้น 24% และเป็นสถิติใหม่สูงสุดของบริษัท นับจากสถิติสูงสุดเดิมในไตรมาส 4 ปี 2021</p>\n<p>จำนวนผู้ใช้งานเฉพาะ Facebook แบบเป็นประจำทุกเดือน (MAUs) เพิ่มเป็น 3,049 ล้านบัญชี ส่วนจำนวนผู้ใช้งานรวมทุกแอปในเครือเป็นประจำทุกเดือน (Family Monthly Active People - MAP) มี 3.96 พันล้านคน</p>\n<p>ข้อมูลอื่นเพิ่มเติมที่น่าสนใจในช่วงแถลงผลประกอบการมีดังนี้</p>\n<ul>\n<li>ซีอีโอ Mark Zuckerberg บอกว่าเวลาใช้งานในแอปเฉลี่ยต่อคน Facebook เพิ่ม 7% Instagram เพิ่ม 6% เป็นผลจากระบบแนะนำโพสต์</li>\n<li>AI จะเป็นการลงทุนหลักส่วนใหญ่ในปี 2024 ของ Meta</li>\n<li>ซีเอฟโอ Susan Li บอกว่ารายได้โฆษณาที่เพิ่มสูง ปัจจัยหลักมาจากลูกค้ากลุ่มขายสินค้าออนไลน์</li>\n<li>กลุ่มธุรกิจ Reality Labs หรือ Metaverse รายได้ 210 ล้านดอลลาร์ ลดลง 26% ขาดทุนเฉพาะส่วนนี้มากขึ้นเป็น 3,742 ล้านดอลลาร์</li>\n<li>Meta บอกว่าธุรกิจ Reality Labs ที่ขาดทุนมากขึ้นเป็นสิ่งที่ประเมินไว้อยู่แล้ว เพราะสะท้อนว่าบริษัทยังคงลงทุนส่วนนี้เพิ่มขึ้นตลอด</li>\n<li>Threads มีผู้ใช้งานเป็นประจำทุกเดือน (MAUs) เกือบ 100 ล้านบัญชี</li>\n</ul>\n<p>ที่มา: <a href=\"https://investor.fb.com/investor-news/press-release-details/2023/Meta-Reports-Third-Quarter-2023-Results/default.aspx\">Meta</a> และ <a href=\"https://www.cnbc.com/2023/10/25/meta-earnings-q3-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/185786f6485d325b3e1dbfccc74721a3.jpg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/financial-report\">Financial Report</a></div><div><a href=\"/topics/threads\">Threads</a></div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"85fbcdc1b81864ee596ce01a7f8d05f827fd986667a7c148c1d329c8f3528303","category":"Thai"}