{"title":"Sam Altman บอก AI Superintelligence จะมีให้เห็นใน \"ไม่กี่พันวัน\" ข้างหน้า","link":"https://www.blognone.com/node/142167","date":1727186749000,"content":"<div><div><div><p>Sam Altman ซีอีโอและหนึ่งในผู้ร่วมก่อตั้ง OpenAI โพสต์เนื้อหาลงบล็อกส่วนตัว พูดถึงความก้าวหน้าของการพัฒนาปัญญาประดิษฐ์หรือ AI สิ่งที่เขาคาดว่าโลกจะได้เห็นในอนาคตไม่นานจากนี้ รวมถึงผลกระทบต่อผู้คนที่เกิดขึ้น</p>\n<p>โพสต์นี้มีหัวข้อว่ายุคสมัยแห่งปัญญา (The Intelligence Age) ซึ่งต้องการนำเสนอว่า AI ไม่ใช่กระแสทางเทคโนโลยี แต่เป็นสิ่งที่เข้ามาเปลี่ยนการใช้ชีวิตผู้คนได้อย่างถาวร</p>\n<p>ตัวอย่างประเด็นที่ Altman พูดถึงเช่น</p>\n<ul>\n<li>AI จะช่วยแก้ปัญหาที่ยากมากให้ผู้คนได้ ทำให้เราค้นพบสิ่งใหม่ที่ไม่เคยมีมาก่อน</li>\n<li>การทำงานโดยมี AI เป็นเครื่องมือ จะได้ผลลัพธ์มากกว่าการไม่มี AI</li>\n<li>เราสามารถสร้างทีมผู้ช่วยซึ่งเป็น AI ทั้งหมดจะทำงานร่วมกันในแบบที่เราไม่เคยนึกถึงมาก่อน</li>\n<li>เด็กรุ่นใหม่จะมีติวเตอร์เสมือน สอนได้ทุกวิชา ทุกภาษา ยากง่ายตามที่ต้องการ</li>\n<li>หากเราไม่มีโครงสร้างพื้นฐานขนาดใหญ่มารองรับ AI จะยังเป็นของที่เฉพาะคนมีเงินเท่านั้นที่เข้าถึงได้</li>\n<li>AI จะเปลี่ยนรูปแบบตลาดแรงงานแน่นอน งานที่ไม่เคยคิดว่าเป็นงานได้จะกลายเป็นงานแทน</li>\n<li>AI ที่สามารถทำได้ทุกอย่างรอบด้าน (Superintelligence) จะมีให้เห็นในไม่กี่พันวันข้างหน้า (few thousand days)</li>\n<li>ทั้งหมดเป็นไปได้เพราะการเรียนรู้เชิงลึก (Deep Learning) ทำได้ดีมากขึ้น สเกลมากขึ้น และมีทรัพยากรรองรับมากขึ้น</li>\n</ul>\n<p>ถึงตรงนี้ก็คงแล้วแต่มุมมองของแต่ละคนว่าจะคล้อยตาม Altman หรือไม่นั่นเอง</p>\n<p>ที่มา: <a href=\"https://ia.samaltman.com/\">Sam Altman</a> ผ่าน <a href=\"https://techcrunch.com/2024/09/23/sam-altman-catapults-past-founder-mode-into-god-mode-with-latest-ai-post/\">TechCrunch</a></p>\n<p><img src=\"https://www.blognone.com/sites/default/files/externals/5f23031b3132493b0bc5dcb18f335abf.jpg\" /></p>\n</div></div></div><div><div>Topics: </div><div><div><a href=\"/topics/sam-altman\">Sam Altman</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f27d951b93eb4cdd5b37ad3d88646c1733b1011dce0b82d6c4437217902f3559","category":"Thai"}