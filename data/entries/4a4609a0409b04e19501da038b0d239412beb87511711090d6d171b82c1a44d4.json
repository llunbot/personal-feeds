{"title":"Reddit ปิดบริการแอพวิดีโอสั้น Dubsmash ให้ไปใช้ในแอพหลัก Reddit แทน","link":"https://www.blognone.com/node/126015","date":1637844622000,"content":"<div><div><div><p>เมื่อประมาณหนึ่งปีที่แล้ว <a href=\"https://www.blognone.com/node/120096\">Reddit เข้าซื้อ Dubsmash แพลตฟอร์มวิดีโอสั้น คู่แข่ง TikTok ในสหรัฐ</a> และได้รับความนิยมอย่างสูงในกลุ่มครีเอเตอร์คนดำ</p>\n<p>ล่าสุด Reddit ประกาศปิดบริการ Dubsmash ในฐานะแอพแยกเฉพาะแล้ว เพราะผนวกฟีเจอร์ของ Dubsmash เข้ามายังแอพหลักของ Reddit เสร็จเรียบร้อยแล้ว โดย Reddit บอกว่าในปี 2021 ที่ผ่านมาเกือบทั้งปี มียอดรับชมวิดีโอทั้งหมดบนแพลตฟอร์มเพิ่มขึ้นเกือบ 70% และถ้านับเฉพาะวิดีโอสั้น ยอดรับชมเพิ่มขึ้น 50%</p>\n<p>Reddit บอกว่าพื้นฐานของตัวเองคือชุมชนที่แข็งแกร่ง คุยกันได้ทุกเรื่อง ส่วน Dubsmash ก็เก่งเรื่องวิดีโอที่กำลังเป็นเทรนด์ขาขึ้นในตอนนี้ ซึ่งผู้ใช้ Reddit สามารถใช้เครื่องมือตัดต่อและตกแต่งวิดีโอสั้นของ Dubsmash ได้ทั้งหมดแล้ว</p>\n<p>Dubsmash จะเปิดให้บริการถึง 22 กุมภาพันธ์ 2022</p>\n<p><img src=\"https://www.blognone.com/sites/default/files/externals/2d2d2249c4de4c93eb32985d84eb5ef6.jpg\" /></p>\n<p>ที่มา - <a href=\"https://www.redditinc.com/blog/bringing-more-of-dubsmash-to-reddit-by-launching-new-video-features\">Reddit</a></p>\n</div></div></div><div><div>Topics: </div><div><div><a href=\"/topics/reddit\">Reddit</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a4609a0409b04e19501da038b0d239412beb87511711090d6d171b82c1a44d4","category":"Thai"}