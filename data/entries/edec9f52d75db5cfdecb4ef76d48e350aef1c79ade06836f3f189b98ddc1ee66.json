{"title":"Tesla พรีวิวฟีเจอร์บริการเรียกรถแท็กซี่ไร้คนขับ ที่จะออกมาในอนาคต","link":"https://www.blognone.com/node/139400","date":1714004347000,"content":"<div><div><div><p>ในแถลง<a href=\"https://www.blognone.com/node/139374\">ผลประกอบการของ Tesla</a> ไตรมาสที่ผ่านมา Tesla ได้เปิดเผยรายละเอียดเพิ่มเติมของ<a href=\"https://www.blognone.com/node/139096\">บริการรถแท็กซี่ไร้คนขับ</a> (Robotaxi) ที่ซีอีโอ Elon Musk เคยบอกว่ากำหนดเปิดตัววันที่ 8 สิงหาคม</p>\n<p>โดย Tesla นำเสนอภาพหน้าจอภายในแอป Tesla ซึ่งเป็นฟีเจอร์บริการเรียกรถไร้คนขับ ที่จะออกมาในอนาคต ภาพแรกเป็นปุ่มเรียกรถเขียนว่า \"Summon\", ภาพที่สอง เป็นภาพแผนที่เส้นทาง 3D บอกเส้นทางและเวลาไปรับรถตามตำแหน่ง, ภาพที่สาม ตั้งค่าอุณหภูมิภายในรถที่ต้องการ, ภาพที่สี่ รายละเอียดคำสั่งเรียกรถ และภาพสุดท้ายเป็นรายละเอียดขณะเดินทาง ซึ่งมีฟังก์ชันเล่นเพลงด้วย</p>\n<p>Elon Musk กล่าวเพิ่มเติมว่า Tesla จะมีหน้าที่ดำเนินงานดูแลจัดการกลุ่มรถแท็กซี่นี้ ทำให้ Tesla มีลักษณะคล้าย Airbnb ผสมกับ Uber โดย Tesla จะเป็นเจ้าของรถจำนวนหนึ่ง และอีกส่วนหนึ่งเป็นของผู้ซื้อทั่วไป ซึ่งสามารถปิดเปิดฟีเจอร์เข้าร่วมกลุ่มรถแท็กซี่นี้ได้เอง ซึ่งเป็นแนวคิดที่ Musk เสนอมานานแล้ว ว่าเจ้าของรถ Tesla สามารถสร้างรายได้เมื่อไม่ได้ใช้งานรถ เช่น ขณะทำงานหรือพักร้อนอยู่ ทำให้เกิดประโยชน์สูงสุด</p>\n<p>ที่มา: <a href=\"https://www.theverge.com/2024/4/23/24138580/tesla-robotaxi-ride-hail-app-preview-earningsq1-2024\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/c573d259787bd707bd3434709cdf8e7b.png\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/robotaxi\">Robotaxi</a></div><div><a href=\"/topics/ride-hailing\">Ride-Hailing</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"edec9f52d75db5cfdecb4ef76d48e350aef1c79ade06836f3f189b98ddc1ee66","category":"Thai"}