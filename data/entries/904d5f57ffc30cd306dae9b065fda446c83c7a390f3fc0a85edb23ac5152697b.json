{"title":"ซีอีโอ Naver เผย กำลังพิจารณาว่าจะขายหุ้นใน LY Corp บริษัทแม่ของ LINE และ Yahoo Japan หรือไม่","link":"https://www.blognone.com/node/139562","date":1714715428000,"content":"<div><div><div><p>Choi Sooyeon ซีอีโอ Naver บริษัทอินเทอร์เน็ตรายใหญ่ในเกาหลีใต้ เปิดเผยในการแถลงผลประกอบการประจำไตรมาส ว่าบริษัทกำลังพิจารณาว่าจะลดสัดส่วนการถือหุ้นหรือขายหุ้นทั้งหมดใน LY Corp บริษัทโฮลดิ้งที่เป็นเจ้าของ LINE และ Yahoo Japan หรือไม่</p>\n<p>ก่อนหน้านี้มีรายงานว่ามีการหารือกันระหว่างทางการของญี่ปุ่นและเกาหลีใต้ จากเหตุการณ์<a href=\"https://www.blognone.com/node/136965\">ข้อมูลรั่วไหลของ LY Corporation เมื่อปลายปีที่แล้ว</a> โดยทางญี่ปุ่นต้องการให้ Naver ลดสัดส่วนหรือขายหุ้นใน LY Corp ออกมา ซึ่งทางการของเกาหลีใต้ก็ได้พูดคุยกับ Naver เมื่อสัปดาห์ที่ผ่านมา อย่างไรก็ตาม Choi ให้ความเห็นว่าคำร้องขอนี้มองว่าไม่ใช่เรื่องปกตินัก แต่บริษัทจะประเมินในระยะกลาง-ยาว อิงกับกลยุทธ์บริษัท และตัดสินใจว่าจะทำอย่างไรต่อไป</p>\n<p><a href=\"https://www.blognone.com/node/135976\">LY Corp</a> เป็นบริษัทโฮลดิ้งที่จัดตั้งขึ้น โดยมี A Holdings บริษัทร่วมทุนระหว่าง SoftBank บริษัทใหญ่ของญี่ปุ่น และ Naver เป็นผู้ถือหุ้นใหญ่ ซึ่งเกิดจากการ<a href=\"https://www.blognone.com/node/113813\">รวมกิจการระหว่าง LINE และ Yahoo Japan</a></p>\n<p>ที่มา: <a href=\"https://www.channelnewsasia.com/business/south-koreas-naver-undecided-about-future-ly-corp-stake-4310371\">Channel News Asia</a></p>\n<p><img alt=\"No Description\" src=\"https://www.blognone.com/sites/default/files/externals/705d13c0a1926460d2ca267aa40dcc19.png\" /></p>\n</div></div></div><div><div>Topics: </div><div><div><a href=\"/topics/naver\">Naver</a></div><div><a href=\"/topics/line\">LINE</a></div><div><a href=\"/topics/softbank\">SoftBank</a></div><div><a href=\"/topics/ly-corporation\">LY Corporation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"904d5f57ffc30cd306dae9b065fda446c83c7a390f3fc0a85edb23ac5152697b","category":"Thai"}