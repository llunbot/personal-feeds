{"title":"ผ้าป่าไม่คว่ำแต่ก็ไม่ได้ว้าว Starfield ได้คะแนนรวม 88/100","link":"https://www.blognone.com/node/135544","date":1693553043000,"content":"<div><div><div><p>Starfield เกม RPG เรือธงจาก Bethesda Softworks จากผู้สร้าง Skyrim และ Fallout ที่เป็นหนึ่งเกมที่น่าจับตามองที่สุดของปีนี้มีคะแนนรีวิวออกมาแล้ว โดยสามารถทำคะแนนรวมใน Opencritic ได้ 88/100 ส่วนใน Metacritic ได้ 87/100</p>\n<p>คะแนนรีวิวจากสื่อใหญ่หลายแห่งอย่าง IGN, PC Gamer, Gamespot ที่ให้คะแนนเฉลี่ยอยู่ที่ 7/10 ในขณะที่เจ้ารอง ๆ อย่าง GamesRadar+, Destructoid, Forbes, GamingTrend ให้เฉลี่ยอยู่ที่ 9-10 คะแนน</p>\n<p>รีวิวจากสื่อต่าง ๆ ในด้านดีบอกว่า Starfield ได้ยกระดับเกม RPG Open World ให้สูงขึ้นไปอีกขั้น และมีเนื้อเรื่องที่สนใจ ส่วนข้อสังเกตตัวเกมขาดความทะเยอทะยาน และทำได้ไม่ดีเท่ากับ Skyrim และ Fallout 4 ที่เป็นผลงานมาสเตอร์พีชของ Bathesda เกมมีจักรวาลที่กว้างขวาง แต่ขาดความลึก โดยมีตัวอย่างการรีวิวจากสื่อต่าง ๆ ดังนี้</p>\n<p><strong>PC Gamer</strong> ให้ 75/100 กล่าวว่า ตัวเกมมี DNA ของ Skyrim และ Fallout 4 อย่างเต็มเปี่ยมแต่กลับทำได้ไม่ดีเท่า 2 เกมที่ว่ามา แต่ถึงจะไม่ได้ถึงขั้นรักแต่ก็พูดเต็มปากได้ว่าชอบเกมนี้ ผู้รีวิวเล่นมา 90 ชั่วโมงแล้ว และจะต่อไปอีก 90 ชั่วโมง</p>\n<p><strong>Gamespot</strong> ให้ 7/10 กล่าวว่า Starfield มีช่วงเวลาที่น่าประทับใจ การต่อสู้ที่น่าพึงพอใจ และภารกิจรองที่คุ้มค่า แต่มีระบบ RPG ตื้น ๆ และวิสัยทัศน์ของจักรวาลที่ไม่ได้จุดประกายให้เดินทางต่อ ทำให้การเดินทางที่มีความกว้างหนึ่งไมล์ แต่มีความลึกเพียงนิ้วเดียว</p>\n<p><strong>Destructoid</strong> ให้ 10/10 กล่าวว่า Bethesda ได้ยกระดับเกม Sandbox ให้สูงขึ้นไปอีกขั้น และ Starfield เป็นเกมที่กำหนดมาตรฐานใหม่ให้กับเกมแนว RPG Open World ด้วยจักรวาลที่สวยงาม เรื่องราวที่น่าหลงไหล และรูปแบบการเล่นที่สนุกสนาน และน่าติดตามตลอดทาง</p>\n<p><strong>Game Informer</strong> ให้ 8.5/10 กล่าวว่า Starfield เป็นผจญภัยอันกว้างไกล ที่มีความน่าดึงดูดใจของเรื่องราวที่เกี่ยวพันกันมากมาย เราเข้าไปโดยคาดหวังว่าจะใช้เวลาสักพักกว่าจะค้นพบจุดยืนของการเล่นเกมในจักรวาลอันกว้างใหญ่ และเกมมีจักรวาลที่คุ้มค่าแก่การค้นหา</p>\n<p><strong>PC Mag</strong> ให้ 58/100 กล่าวว่า Starfield เป็นเกม RPG แนวอวกาศขนาดมหึมาที่มีเนื้อหามากมายให้สำรวจ แต่ก็ขาดความทะเยอทะยานอย่างน่าประหลาดใจ</p>\n<p>เกม Starfield วางจำหน่ายใน Xbox Series X/S และ PC โดยจะวางจำหน่ายในวันที่ 6 กันยายนนี้ แต่สำหรับคนที่ซื้อตัวเกมแบบ Premuim Edtion สามารถเข้าไปเล่นได้แล้ววันนี้</p>\n<p><img alt=\"No Description\" src=\"https://www.blognone.com/sites/default/files/externals/4b2a56d89c5cfb1ca2e114b9460b4bfc.jpg\" /></p>\n<p>ที่มา - <a href=\"https://opencritic.com/game/14907/starfield/reviews\">Opencritic</a>, <a href=\"https://www.metacritic.com/game/xbox-series-x/starfield/critic-reviews\">Metacritic</a></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/xbox-series-x\">Xbox Series X</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ba058435504b3b421edf1c7446b0279f65e9825f174d0dae6608bd0e002b03c","category":"Thai"}