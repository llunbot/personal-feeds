{"title":"อย.สหรัฐฯ รับรองวัคซีน COVID-19 ของ Pfizer-BioNTech เต็มรูปแบบ","link":"https://www.blognone.com/node/124371","date":1629727876000,"content":"<div><div><div><p>องค์การอาหารและยาสหรัฐฯ (FDA) ประกาศรับรองวัคซีน Comirnaty (BNT162b2) ที่พัฒนาร่วมกันระหว่าง Pfizer-BioNTech นับเป็นวัคซีนตัวแรกที่ได้รับการรับรองแบบเต็มรูปแบบ โดยช่วงเวลาเกือบหนึ่งปีที่ผ่านมาวัคซีนทั้งหมดที่ใช้งานกันเป็นการรับรองฉุกเฉินเท่านั้น ทาง FDA ระบุว่าการรับรองเต็มรูปแบบนี้น่าจะช่วยสร้างความมั่นใจให้คนที่ยังลังเลให้ไปรับวัคซีนได้</p>\n<p>แถลงการอนุญาตใช้งานเต็มรูปแบบนี้ระบุว่าวัคซีน Comirnaty เพิ่มความเสี่ยงอาการกล้ามเนื้อหัวใจอักเสบ (myocarditis) และเยื่อหุ้มหัวใจอักเสบ (pericarditis) โดยเฉพาะในช่วงเจ็ดวันแรกหลังฉีดเข็มที่สอง โดยความเสี่ยงในชายอายุต่ำกว่า 40 ปีจะสูงกว่ากลุ่มอื่น และสูงสุดในกลุ่มชายอายุ 12-17 ปี ส่วนใหญ่อาการนี้จะหายไปเอง มีเพียงบางคนที่ต้องได้รับการรักษาเป็นพิเศษ</p>\n<p>การรับรองครั้งนี้อนุญาตให้ใช้งานเฉพาะในผู้อายุเกิน 16 ปี และรับรองสำหรับการใช้งานสองเข็มแรกเท่านั้น สำหรับการใช้วัคซีนในเด็กอายุ 12 ปีขึ้นไป และการใช้งานเป็นเข็มที่สามยังอาศัยการอนุญาตแบบฉุกเฉินอยู่</p>\n<p>ที่มา - <a href=\"https://www.fda.gov/news-events/press-announcements/fda-approves-first-covid-19-vaccine\">FDA</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /></p>\n</div></div></div><div><div>Topics: </div><div><div><a href=\"/topics/pfizer\">Pfizer</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ca9e93b3f90cd28a7683434d3e2ead9684d27f4ab542b4b22ef9e3d0a7519a6","category":"Thai"}