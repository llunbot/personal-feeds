{"title":"OpenAI เปิดโมเดล o3-mini ให้ใช้บน ChatGPT แล้ว มาแทน o1-mini ตอบดีกว่า เร็วกว่า","link":"https://www.blognone.com/node/144453","date":1738371425000,"content":"<div><div><div><p>OpenAI ประกาศปล่อยโมเดล o3-mini <a href=\"https://www.blognone.com/node/144179\">ตามที่เคยสัญญาไว้</a></p>\n<p><a href=\"https://www.blognone.com/node/143771\">OpenAI เปิดตัวโมเดลตระกูล o3 มาตั้งแต่เดือนธันวาคม 2024</a> ถือเป็นเวอร์ชันพัฒนาขึ้นจากโมเดล o1 เดิม (<a href=\"https://www.blognone.com/node/143774\">ข้าม o2 ไปด้วยเหตุผลเรื่องเครื่องหมายการค้ากับโอเปอเรเตอร์ O2</a>) มีประสิทธิภาพตอบคำถามด้านคณิตศาสตร์-วิทยาศาสตร์ (STEM) ได้ดีกว่า ตอบเร็วกว่า o1-mini โดยยังคงต้นทุนในการรันระดับเดียวกับ o1-mini</p>\n<p>ผู้ใช้สามารถสั่ง o3-mini ให้ \"คิดนานๆ\" 3 ระดับคือ low, medium, high เพื่อตอบสนองสถานการณ์ที่ต่างกัน เลือกได้ระหว่างความเร็วกับเหตุผล จากชาร์ทที่ OpenAI นำมาโชว์ จะเห็นว่า o3-mini ชนะ o1-mini เกือบทุกกรณี และหากเลือก o3-mini (high) จะชนะ o1 ตัวเต็มในบางกรณีด้วย</p>\n<p>ข้อจำกัดของ o3-mini คือไม่รองรับอินพุตภาพ (vision) ถ้าต้องการใช้งานจำเป็นต้องใช้โมเดล o1 ตัวเต็มไปก่อน (คาดว่าจะมาใน o3 ตัวเต็ม ซึ่งยังไม่ปล่อยในตอนนี้)</p>\n<p>ตอนนี้โมเดล o3-mini เปิดให้ใช้แล้วสำหรับลูกค้า ChatGPT Plus, Team, Pro ส่วนเวอร์ชัน Enterprise จะตามมาในเดือนกุมภาพันธ์ โดยโมเดล o3-mini จะมาแทนโมเดล o1-mini เดิมเลย ส่วนผู้ใช้แพ็กเกจ ChatGPT ฟรีก็จะมีให้ลองใช้งานด้วย</p>\n<p>ที่มา - <a href=\"https://openai.com/index/openai-o3-mini/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/e771f88f5a4634ee5b28b304b7b2c679.png\" /></p>\n<p><img alt=\"No Description\" src=\"https://www.blognone.com/sites/default/files/externals/4d879d64a0a26aa7c0bdac4f78a3a10f.png\" /></p>\n<p><img alt=\"No Description\" src=\"https://www.blognone.com/sites/default/files/externals/3da4729bbe7b33344ecb463d684b71a4.png\" /></p>\n<p><img alt=\"No Description\" src=\"https://www.blognone.com/sites/default/files/externals/96d73782822b76df8115258b64b7dc1b.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3f1c59c0fecfb5f2856472d9fa1aeade61e05aab3194b1c6fe4ee19e3f15cf3","category":"Thai"}