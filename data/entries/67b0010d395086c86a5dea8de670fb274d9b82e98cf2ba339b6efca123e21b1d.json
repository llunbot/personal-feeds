{"title":"เผยสาเหตุที่ Apple ให้ iMessage รองรับ RCS เป็นเพราะคำสั่งจากหน่วยงานในจีน","link":"https://www.blognone.com/node/138249","date":1708160872000,"content":"<div><div><div><p>เมื่อปลายปีที่แล้ว แอปเปิลประกาศว่า iMessage <a href=\"https://www.blognone.com/node/136787\">จะรองรับ RCS</a> ภายในปี 2024 ซึ่งเป็นเรื่องเซอร์ไพรส์เพราะไม่มีท่าทีนี้ออกมาก่อน ทำให้หลายคนเดาว่ามีอะไรที่ทำให้แอปเปิลจู่ ๆ ประกาศแบบนี้ ซึ่งเรื่องที่หลายคนเดากันคือกฎหมายดิจิทัล DMA ของสหภาพยุโปร ที่ให้แพลตฟอร์มต้องเปิดให้แอปภายนอกเชื่อมต่อได้</p>\n<p>อย่างไรก็ตามประกาศล่าสุดของ EU ที่บอกว่า <a href=\"https://www.blognone.com/node/138188\">iMessage ไม่เข้าเกณฑ์</a>ที่ต้องเปิดแพลตฟอร์มให้ภายนอกเชื่อมต่อ เพราะมีผู้ใช้งานไม่ถึงจำนวน 45 ล้านคน ก็เป็นคำถามว่าในเมื่อแอปเปิลน่าจะรู้อยู่แล้วว่า EU จะไม่บังคับ ทำไมยังเลือกรองรับ RCS ซึ่งผิดสไตล์แอปเปิล</p>\n<p>บล็อกเกอร์สายแอปเปิล John Gruber ให้ข้อมูลว่า เป็นเพราะแอปเปิลถูกทางการจีนบังคับต่างหาก</p>\n<p>Gruber อ้างรายละเอียดกฎหมายของจีนฉบับใหม่ ระบุว่าเงื่อนไขการรับรองอุปกรณ์สมาร์ทโฟน 5G เพื่อขายในประเทศ จะต้องรองรับ RCS ในการรับส่งข้อความด้วย เขาจึงมั่นใจว่าที่แอปเปิลประกาศรองรับ RCS ใน iMessage นั้น ไม่ได้มีอะไรมากกว่าเป็นเพราะจีน อย่างไรก็ตามด้วยโปรตอคอลของ RCS ที่รองรับการเข้ารหัสแบบ end-to-end ก็เป็นคำถามตามมาว่ารัฐบาลจีนทำไมถึงกำหนดเงื่อนไขนี้เข้ามา</p>\n<p>ที่มา: <a href=\"https://daringfireball.net/2024/02/eu_rcs_imessage\">John Gruber</a></p>\n<p><img alt=\"No Description\" src=\"https://www.blognone.com/sites/default/files/externals/4f1421dccc2c194ac4dcb34a78c39b5d.png\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/rcs\">RCS</a></div><div><a href=\"/topics/china\">China</a></div><div><a href=\"/topics/rumors\">Rumors</a></div><div><a href=\"/topics/apple\">Apple</a></div><div><a href=\"/topics/instant-messenger\">Instant Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67b0010d395086c86a5dea8de670fb274d9b82e98cf2ba339b6efca123e21b1d","category":"Thai"}