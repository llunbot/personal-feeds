{"title":"Google Cloud เพิ่มฟีเจอร์ใช้งาน AI ในฐานข้อมูล AlloyDB","link":"https://www.blognone.com/node/135512","date":1693388227000,"content":"<div><div><div><p>Google Cloud ประกาศเพิ่มฟีเจอร์ AlloyDB AI ทำให้สามารถใช้ฟีเจอร์ด้านปัญญาประดิษฐ์จากในฐานข้อมูลได้ง่ายขึ้น โดยมีสองฟีเจอร์สำคัญ คือ</p>\n<ol>\n<li><strong>เรียกใช้โมเดลปัญญาประดิษฐ์ได้จาก SQL โดยตรง</strong>: มีทั้งโมเดลที่อยู่ใน AlloyDB โดยตรงทำให้เรียกใช้งานได้รวดเร็ว และเรียกโมเดลที่ซับซ้อนขึ้นจาก Vertex AI</li>\n<li><strong>เร่งความเร็วคิวรี Vector</strong>: จากเดิมที่ Cloud SQL รองรับส่วนขยาย pgvector ใน PostgreSQL ตอนนี้ AlloyDB เพิ่มเทคนิค ScaNN ของกูเกิลเอง ที่รองรับขนาดมิติของ vector ได้มากขึ้นสี่เท่าตัว (ประกาศไม่ระบุเพดานจำนวนมิติ) แต่ขนาดสตอเรจลดลงสามเท่า</li>\n</ol>\n<p>นอกจากสองส่วนแล้วยังเตรียมช่องทางเรียกใช้ Vertex AI หรือ LangChain เพิ่มเติม ฟีเจอร์เหล่านี้สามารถใช้งานได้โดยคิดค่าใช้งานเท่า AlloyDB ตามปกติ</p>\n<p>ที่มา - <a href=\"https://cloud.google.com/blog/products/databases/helping-developers-build-gen-ai-apps-with-google-cloud-databases\">Google Cloud Blog</a></p>\n<p><img alt=\"No Description\" src=\"https://www.blognone.com/sites/default/files/externals/524abe31207277926329d9ce072aa29e.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb17d5b042a72a8c99bae330913ed0a345949ac92635767b62f8418ee85ac115","category":"Thai"}