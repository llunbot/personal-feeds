{"title":"เราคือเพื่อนกัน ซีอีโอ Volkswagen เชิญ Elon Musk ไปพูดให้พนักงานตัวเองฟัง","link":"https://www.blognone.com/node/125307","date":1634443661000,"content":"<div><div><div><p>ในแง่บริษัท Volkswagen ถือเป็นคู่แข่งกับ Tesla ในตลาดรถยนต์ไฟฟ้า โดยเฉพาะในยุโรปที่ยอดขายของ VW ID.3 และ Tesla Model 3 ตีคู่กันมาตลอด</p>\n<p>แต่ก็ไม่มีเหตุผลที่ผู้บริหารจากทั้งสองบริษัทจะคุยกันฉันมิตรไม่ได้ ล่าสุด Herbert Diess ซีอีโอของ Volkswagen จัดงานประชุมผู้บริหารระดับสูง 200 คน โดยเชิญแขกสำคัญคือ Elon Musk วิดีโอคอลล์เข้ามาพูดคุย เล่าเรื่องวัฒนธรรมองค์กรของ Tesla ว่าสามารถสร้างนวัตกรรมอย่างต่อเนื่องได้อย่างไร</p>\n<p>เว็บไซต์ Electrek รายงานว่า Diess พูดบนเวทีว่าวิศวกรซอฟต์แวร์ของ Tesla เก่งมาก เมื่อเจอปัญหาชิปบางรุ่นขาดตลาด ก็เปลี่ยนรุ่นชิปที่ใช้ และปรับซอฟต์แวร์ตามภายในเวลาไม่กี่สัปดาห์เท่านั้น</p>\n<p>Diess ยังระบุว่าเขาเตรียมตัวไปเยี่ยม Musk ที่<a href=\"https://www.blognone.com/node/117488\">โรงงาน Gigfactory ของ Tesla ที่เมือง Grünheide ใกล้กับเบอร์ลิน</a>ในเร็วๆ นี้ด้วย</p>\n<p><img src=\"https://www.blognone.com/sites/default/files/externals/ab919af73c50d2cac03e6ac636763903.jpg\" /></p>\n<blockquote><p>With a new mindset &amp; a revolution in our headquarter Wolfsburg we can succeed the new competition.Good meeting with 200 top managers in Alpbach. Big responsibility at a crucial point for our company. Thx for joining <a href=\"https://twitter.com/ErinMeyerINSEAD?ref_src=twsrc%5Etfw\">@ErinMeyerINSEAD</a> &amp; <a href=\"https://twitter.com/elonmusk?ref_src=twsrc%5Etfw\">@elonmusk</a>,we will visit you soon in Grünheide <a href=\"https://t.co/dwYyXZnBT8\">pic.twitter.com/dwYyXZnBT8</a></p>\n<p>— Herbert Diess (@Herbert_Diess) <a href=\"https://twitter.com/Herbert_Diess/status/1449333401048293378?ref_src=twsrc%5Etfw\">October 16, 2021</a></p></blockquote>\n<p>ที่มา - <a href=\"https://electrek.co/2021/10/16/vw-ceo-herbert-diess-invites-elon-musk-to-talk-on-how-tesla-innovates-quickly/\">Electrek</a></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/elon-musk\">Elon Musk</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9ff848c57f713dba6acb7668cc08981bc298358c5c0f8a45a1f000bbfbcbb9a","category":"Thai"}