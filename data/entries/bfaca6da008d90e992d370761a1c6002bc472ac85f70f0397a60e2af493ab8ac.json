{"title":"ProtonMail ชี้แจงว่าต้องเก็บข้อมูลผู้ใช้เป็นรายคน หากทางการสวิสเซอร์แลนด์สั่ง","link":"https://www.blognone.com/node/124611","date":1630948680000,"content":"<div><div><div><p>ในบรรดาบริการอีเมลฟรีนั้น ProtonMail นับเป็นบริการที่ชูจุดเด่นของการคุ้มครองความเป็นส่วนตัวขั้นสูงสุดด้วยการเข้ารหัสอีเมลทั้งหมด พร้อมกับยืนยันว่าไม่เก็บข้อมูลผู้ใช้ อย่างไรก็ตามสัปดาห์ที่ผ่านมากลับมีข่าวว่า ProtonMail ส่งข้อมูลผู้ใช้ให้ทางการสวิสเซอร์แลนด์ ล่าสุด Andy Yen ซีอีโอบริษัทก็ออกมายอมรับเรื่องนี้</p>\n<p>Yen ระบุว่าภายใต้กฎหมายสวิสเซอร์แลนด์ทางการสามารถบังคับให้บริษัทเก็บข้อมูลผู้ใช้บางคนเพื่อการสอบสวนคดีได้ อย่างไรก็ดี ProtonMail ไม่เก็บข้อมูลผู้ใช้เป็นค่าเริ่มต้น แต่เก็บต่อเมื่อได้รับคำสั่งทางกฎหมายเท่านั้น พร้อมกับยืนยันว่าคำสั่งนั้นต้องเป็นไปตามมาตรฐานกฎหมายสวิสเซอร์แลนด์ หากบริษัทมีทางโต้ดแย้งคำสั่งได้ก็จะพยายามโต้แย้ง</p>\n<p>Yen ระบุว่าที่ผ่านมาบริษัทโต้แย่งคำสั่งทางกฎหมายมากกว่า 700 คำสั่ง แต่บางคำสั่งก็โต้แย้งไม่สำเร็จ อย่างไรก็ดีกฎหมายสวิสเซอร์แลนด์สำหรับบริการอีเมลนั้นต่างจาก VPN ทำให้บริการ ProtonVPN นั้นไม่ถูกสั่งให้เก็บข้อมูลผู้ใช้ และโดยทั่วไปแล้วกฎหมายสวิสเซอร์แลนด์ก็มีมาตรฐานค่อนข้างสูงมาก โดยเฉพาะตัวผู้ต้องสงสัยเองจะได้รับแจ้งว่าทางการได้รับข้อมูลไปแล้ว</p>\n<p>ที่มา - <a href=\"https://protonmail.com/blog/climate-activist-arrest/\">ProtonMail</a></p>\n<p><img src=\"https://www.blognone.com/sites/default/files/externals/26ffd62d5c539239c3f9c8e5278c3f96.png\" /></p>\n</div></div></div><div><div>Topics: </div><div><div><a href=\"/topics/protonmail\">ProtonMail</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfaca6da008d90e992d370761a1c6002bc472ac85f70f0397a60e2af493ab8ac","category":"Thai"}