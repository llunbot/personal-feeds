{"title":"Microsoft ชี้แจง ได้ติดต่อช่วยเหลือสายการบิน Delta จากปัญหา CrowdStrike เช่นกัน แต่ถูกปฏิเสธ","link":"https://www.blognone.com/node/141281","date":1722992581000,"content":"<div><div><div><p>ประเด็นผลกระทบของสายการบิน Delta จากเหตุการณ์ <a href=\"https://www.blognone.com/node/140972\">Windows จอฟ้า</a> เพราะอัปเดตของ CrowdStrike ที่สายการบินเตรียม<a href=\"https://www.blognone.com/node/141186\">เรียกค่าเสียหาย</a> 500 ล้านดอลลาร์ และ CrowdStrike ได้<a href=\"https://www.blognone.com/node/141250\">ออกมาตอบโต้</a> ยังมีเรื่องราวต่อไป คราวนี้มาจากฝั่งไมโครซอฟท์</p>\n<p>โดยทนายตัวแทนของไมโครซอฟท์ ได้ทำจดหมายถึงสายการบิน Delta และเผยแพร่จดหมายนี้กับสื่อ ระบุว่าไมโครซอฟท์ได้เสนอความช่วยเหลือแล้วแต่ทาง Delta ปฏิเสธ ไมโครซอฟท์ได้ตรวจสอบเบื้องต้นพบว่าโครงสร้างพื้นฐานไอทีของ Delta ไม่ทันสมัยทั้งระบบสำหรับลูกค้าและส่วนการทำงานของลูกเรือ ไมโครซอฟท์ยังเตรียมตรวจสอบเพิ่มเติมว่าทำไมสายการบินอื่นอย่าง American Airlines และ United Airlines จึงสามารถกู้ระบบกลับคืนมาได้เร็วกว่า</p>\n<p>ในจดหมายนี้ไมโครซอฟท์ยังระบุว่า Satya Nadella ซีอีโอไมโครซอฟท์ ได้อีเมลตรงหาซีอีโอ Delta ถึงการให้ความช่วยเหลือ แต่ไม่ได้รับการตอบสนอง</p>\n<p>ตัวแทนของสายการบิน Delta ออกแถลงการณ์ตอบโต้ บอกว่าตั้งแต่ปี 2016 บริษัทได้ลงทุนเป็นเงินหลายพันล้านดอลลาร์ด้านโครงสร้างพื้นฐานไอที และมีค่าใช้จ่ายการดำเนินงานอีกปีละหลายพันล้านดอลลาร์ เพื่อความปลอดภัย ในการให้บริการกับลูกค้าและพนักงานของเรา</p>\n<p>ที่มา: <a href=\"https://www.crn.com/news/security/2024/microsoft-delta-likely-refused-help-because-of-outdated-it-systems\">CRN</a></p>\n<p><img src=\"https://www.blognone.com/sites/default/files/externals/9822f56118f539957226e10a185fc9f2.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/microsoft\">Microsoft</a></div><div><a href=\"/topics/delta-air-lines\">Delta Air Lines</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22feb77376ea56741236e57e4dc95dac994d58a96ff410a58b4c1f4427e22ac0","category":"Thai"}