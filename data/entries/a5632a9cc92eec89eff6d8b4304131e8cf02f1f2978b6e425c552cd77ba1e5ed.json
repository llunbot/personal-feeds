{"title":"ผลประกอบการไตรมาสล่าสุด Sony รายได้รวมโตจากธุรกิจ เกม เพลง และ Sony Pictures","link":"https://www.blognone.com/node/125542","date":1635432432000,"content":"<div><div><div><p>โซนี่รายงานผลประกอบการประจำไตรมาส สิ้นสุดเดือนกันยายน 2021 ยอดขายรวม 2.37 ล้านล้านเยน เพิ่มขึ้น 13% จากช่วงเดียวกันในปีก่อน ปัจจัยหลักจากธุรกิจเกม Sony Pictures และเพลง กำไรสุทธิ 2.83 แสนล้านเยน</p>\n<p>เกมเป็นกลุ่มธุรกิจที่มีรายได้สูงสุดในไตรมาสนี้ 6.45 แสนล้านเยน PS5 ขายได้อีก 3.3 ล้านเครื่อง แต่เฉพาะส่วนของ PS5 นั้น <a href=\"https://www.blognone.com/node/125539\">โซนี่ยอมรับว่าขาดทุนในการขายแต่ละเครื่อง</a></p>\n<p>ธุรกิจเพลงรายได้เพิ่มขึ้น 18% โดยส่วนใหญ่เป็นรายได้จากสตรีมมิ่งที่เพิ่มขึ้น ขณะที่ธุรกิจภาพยนตร์ Sony Pictures รายได้เพิ่มขึ้น 40% จากผลงานที่ผลิตออกมามากขึ้น รายได้ที่เพิ่มขึ้นจากการซื้อกิจการ Crunchyroll และรายได้จากโฆษณาในประเทศอินเดีย</p>\n<p>กลุ่มธุรกิจอิเล็กทรอนิกส์ รายได้เพิ่มขึ้น 9% จากอัตราแลกเปลี่ยนและยอดขายสมาร์ทโฟนที่เพิ่มขึ้น ขณะที่ธุรกิจผลิตชิ้นส่วนกล้อง รายได้ลดลง 9% โดยแม้มีจำนวนส่งมอบเพิ่มขึ้น แต่ราคาต่อหน่วยลดลง</p>\n<p>ที่มา: <a href=\"https://www.sony.com/en/SonyInfo/IR/library/presen/er/pdf/21q2_sonypre.pdf\">โซนี่</a> (pdf)</p>\n<p><img src=\"https://www.blognone.com/sites/default/files/externals/13fac4a5f00d6bb4b31683e310042004.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5632a9cc92eec89eff6d8b4304131e8cf02f1f2978b6e425c552cd77ba1e5ed","category":"Thai"}