{"title":"เปิดตัว No Rest for the Wicked เกมใหม่แนว Action RPG ของผู้สร้าง Ori","link":"https://www.blognone.com/node/137144","date":1702000667000,"content":"<div><div><div><p>Moon Studios ผู้สร้างเกม  Ori and the Blind Forest และ Ori and the Will of the Wisps เปิดตัวเกมใหม่ชื่อ <strong>No Rest for the Wicked</strong> รอบนี้เปลี่ยนแนวมาเป็นเกม Action RPG แทน เกมมีกำหนดออกแบบ Early Access บน Steam ในไตรมาสแรกของปี 2024 ส่วนเวอร์ชันคอนโซลจะตามมาในภายหลัง</p>\n<p>No Rest for the Wicked ใช้ฉากเป็นโลกแฟนตาซี-เวทมนตร์ มีธีมค่อนข้างมืดหม่น มีการต่อสู้บนเรือแนวโจรสลัดเข้ามาร่วมด้วย งานภาพยังเป็นสไตล์สวยงาม มีรายละเอียดด้านแสงเงา แบบเดียวกับที่สร้างชื่อในเกม Ori</p>\n<p>Thomas Mahler ผู้ก่อตั้ง Moon Studio บอกว่าได้รับแรงบันดาลใจมาจาก Diablo 2 และมองว่าบริษัทสามารถทำเกมแนว ARPG ได้เช่นกัน เขาเปรียบเทียบเกม Ori ว่าเหมือนกับ Mario ส่วนเกม No Rest for the Wicked คือการสร้างเกม Zelda</p>\n<p>เกมจะเผยรายละเอียดเพิ่มเติมในวันที่ 1 มีนาคม 2024</p>\n<p>ที่มา - <a href=\"https://www.gameinformer.com/the-game-awards-2023/2023/12/07/ori-team-moon-studios-reveals-action-rpg-no-rest-for-the-wicked\">GameInformer</a>, <a href=\"https://news.xbox.com/en-us/2023/12/07/no-rest-for-wicked-moon-studios-ori-game-awards/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/4031cf0b7185df0e3bd25cd8132fcd0d.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/01c896a18d777dc0f9ce54b5ba0fa3a5.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d999d1a115fa9d5f6b4a20db6d34fec5.jpg\" /></p>\n</div></div></div><div><div>Topics: </div><div><div><a href=\"/topics/moon-studios\">Moon Studios</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c2dc343213ba6530e84dfeb586df5e584a4551e11cf2eb85c355bccf34d10e6","category":"Thai"}