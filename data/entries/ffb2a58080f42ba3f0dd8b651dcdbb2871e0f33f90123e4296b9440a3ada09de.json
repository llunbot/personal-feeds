{"title":"บริษัทประกันรถยนต์ GEICO เริ่มย้ายหนีจาก VMware มาใช้ OpenStack","link":"https://www.blognone.com/node/141729","date":1724941844000,"content":"<div><div><div><p>The Register อ้างว่าได้เห็นเอกสารของมูลนิธิ Open Infrastructure Foundation (ชื่อใหม่ของ OpenStack Foundation หลังเปิดรับโครงการอื่นๆ ด้วย) ว่า GEICO บริษัทประกันภัยรถยนต์ในสหรัฐอเมริกา (โลโก้รูปจิ้งจกถ้าใครเคยเห็นโฆษณา) กำลังย้ายระบบไอทีของตัวเองจาก VMware มาเป็น OpenStack</p>\n<p>เอกสารนี้อ้าง Tad Van Fleet ทีมงานด้านสถาปัตยกรรมระบบของ GEICO ว่าการย้ายจาก VMware มาเป็น OpenStack มีเหตุผลเพื่อไม่ต้องการผูกกับผู้ขายซอฟต์แวร์รายใด (vendor lock-in) เปิดให้บริษัทปรับแต่งระบบไอทีได้ตามต้องการ และเชื่อมกับเครื่องมือโอเพนซอร์สตัวอื่นๆ ซึ่งเป็นสิ่งที่ไม่สามารถทำได้ในยุค VMware</p>\n<p>GEICO ปฏิเสธไม่แสดงความเห็นต่อเอกสารฉบับนี้ แต่<a href=\"https://geico.wd1.myworkdayjobs.com/External?q=OpenStack\">ในหน้าเว็บของ GEICO มีประกาศรับสมัครงานด้าน OpenStack</a> อยู่ 25 ตำแหน่งในตอนนี้</p>\n<p><a href=\"https://www.blognone.com/node/139284\">การเปลี่ยนนโยบายของ VMware ในยุคเจ้าของใหม่ Broadcom</a> ส่งผลให้ลูกค้าองค์กรหลายรายเริ่มย้ายไปใช้ซอฟต์แวร์ตัวอื่น เช่น <a href=\"https://www.blognone.com/node/137848\">Proxmox</a> และ <a href=\"https://www.blognone.com/node/139978\">Nutanix AHV</a></p>\n<p>ที่มา - <a href=\"https://www.theregister.com/2024/08/28/geico_vmware_openstack_migration/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/07431ab064e76ec9942d4ab43f2a9a3f.jpeg\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/openstack\">OpenStack</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffb2a58080f42ba3f0dd8b651dcdbb2871e0f33f90123e4296b9440a3ada09de","category":"Thai"}