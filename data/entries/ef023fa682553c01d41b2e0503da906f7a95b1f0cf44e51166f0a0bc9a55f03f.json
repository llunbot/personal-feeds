{"title":"Booking Holdings ซื้อกิจการ Etraveli Group ผู้ให้บริการแพลตฟอร์มจองตั๋วเครื่องบิน","link":"https://www.blognone.com/node/126058","date":1638228414000,"content":"<div><div><div><p>Booking Holdings ประกาศบรรลุข้อตกลงเพื่อซื้อกิจการ Etraveli Group ผู้ให้บริการแพลตฟอร์มการจองเที่ยวบินโดยสาร โดยได้รับเงินทุนจาก CVC Capital Partners มูลค่าดีลราว 1,630 ล้านยูโร</p>\n<p>ปัจจุบัน Etraveli เป็นพาร์ทเนอร์ด้านระบบจองเที่ยวบินโดยสาร บนแพลตฟอร์มของ Booking อยู่แล้ว ผู้บริหารระบุว่าหลังสถานการณ์โควิด 19 ทำให้ Booking มองเห็นโอกาสเติบโตในธุรกิจนี้ หลังดีลนี้สิ้นสุดแบรนด์ต่าง ๆ ในเครือของ Etraveli จะยังคงดำเนินงานอิสระต่อไปภายใต้แบรนด์เดิม</p>\n<p>Booking Holdings เป็นเจ้าของแบรนด์ด้านการท่องเที่ยวออนไลน์ ได้แก่ Booking.com, Priceline, Agoda, Rentalcars.com, KAYAK และ OpenTable ส่วน Etraveli Group เป็นเจ้าของแบรนด์จองเที่ยวบินโดยสารอย่าง Gotogate, Mytrip, Flightnetwork รวมทั้งเป็นพาร์ทเนอร์ด้านการหาเที่ยวบินให้ Google Flights, Skyscanner, Kayak และ Booking.com</p>\n<p>ที่มา: <a href=\"https://ir.bookingholdings.com/news-releases/news-release-details/booking-holdings-enters-agreement-cvc-capital-partners-acquire\">Booking Holdings</a> ภาพ <a href=\"https://pixabay.com/images/id-1666084/\">Pixabay</a></p>\n<p><img src=\"https://www.blognone.com/sites/default/files/externals/2bd763117f90f38711ed98eeb805b438.jpg\" /></p>\n</div></div></div><div><div>Topics: </div><div><div><a href=\"/topics/bookingcom\">Booking.com</a></div><div><a href=\"/topics/acquisition\">Acquisition</a></div><div><a href=\"/topics/travel\">Travel</a></div><div><a href=\"/topics/flight\">Flight</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef023fa682553c01d41b2e0503da906f7a95b1f0cf44e51166f0a0bc9a55f03f","category":"Thai"}