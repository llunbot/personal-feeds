{"title":"ผู้กำกับ Horizon Forbidden West ยืนยัน ไม่ทำภาคเสริมลง PS4 เพราะต้องการพลัง PS5","link":"https://www.blognone.com/node/133053","date":1679070039000,"content":"<div><div><div><p>Horizon Forbidden West เป็นเกมเด่นของโซนี่ในปี 2022 โดยมีให้เล่นทั้งเวอร์ชัน PS4/PS5 แต่มีประเด็นดราม่าขึ้นมาหลังจาก<a href=\"https://www.blognone.com/node/131803\">ภาคเสริม Burning Shores จะมีแค่เวอร์ชัน PS5 เท่านั้น</a> (กำหนดขาย 19 เมษายน 2023)</p>\n<p>Mathijs de Jonge ผู้กำกับเกมให้สัมภาษณ์กับ PlayStation Blog ให้เหตุผลว่าการที่ Burning Shores มีแค่บน PS5 เป็นเพราะสมรรถนะของเครื่องที่เหนือกว่า ทั้งซีพียู แรม และ SSD ที่เร็วมาก ลดเวลาโหลดฉากลงได้มาก การที่โฟกัสกับ PS5 แพลตฟอร์มเดียวทำให้ทีมพัฒนาสามารถออกแบบเกมโดย \"ใส่สุด\" ได้ไม่ต้องกังวล เหมือนกับการทำเกมภาคหลักที่ต้องคำนึงถึง PS4 ด้วย ผลคือเกมเมอร์จะได้ประสบการณ์ที่ยอดเยี่ยมกว่าเดิม เห็นรายละเอียดของกราฟิกที่สมบูรณ์กว่าภาคหลัก และไม่มีปัญหาเรื่องเฟรมเรตด้วย</p>\n<p>ที่มา - <a href=\"https://blog.playstation.com/2023/03/14/ps5-creators-how-horizon-forbidden-west-burning-shores-will-harness-the-power-of-ps5/\">PlayStation Blog</a>, <a href=\"https://www.eurogamer.net/horizon-forbidden-west-developer-tries-to-explain-why-burning-shores-dlc-is-playstation-5-only\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/cb69caffaf355c5b22c73f114a058de1.jpg\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/ps5\">PS5</a></div><div><a href=\"/topics/ps4\">PS4</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/guerrilla-games\">Guerrilla Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c1370f1fb9f7f19a6d8d0a5e89f5620a662afd7215fae6bc14f865d6f53344f","category":"Thai"}