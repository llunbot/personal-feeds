{"title":"[ไม่ยืนยัน] สหภาพยุโรปเตรียมคุม 3 เว็บโป๊ใหญ่ Xvideos, Pornhub, Stripchat","link":"https://www.blognone.com/node/137351","date":1703178580000,"content":"<div><div><div><p>ArsTechnica อ้างแหล่งข่าวไม่เปิดเผยตัว ระบุว่าสหภาพยุโรปเตรียมจัดเว็บโป๊ 3 เว็บ ได้แก่ Xvideos, Pornhub, และ Stripchat ว่าเข้าข่ายแพลตฟอร์มขนาดใหญ่มาก (very large online platform) ที่จะถูกมาตรการกำกับดูแลเพิ่มเติมตามกฎหมาย <a href=\"https://www.blognone.com/node/129250\">Digital Services Act (DSA)</a></p>\n<p>ตามเกณฑ์ของ DSA แพลตฟอร์มที่เข้าข่ายแพลตฟอร์มขนาดใหญ่มากนี้ต้องมีผู้ใช้เกิน 45 ล้านคน ที่ผ่านมาเว็บขนาดใหญ่ถูกกำกับด้วยมาตรการนี้ เช่น Facebook, Wikipedia, TikTok ในกรณีของเว็บโป๊เหล่านี้จะถูกบังคับให้มีมาตรการตรวจสอบอายุผู้ใช้, มาตรการลบเนื้อหาผิดกฎหมาย รวมถึงภาพโป๊ที่ไม่ได้รับความยินยอม</p>\n<p>Xvideos นั้นได้รับความนิยมอย่างสูงในสหภาพยุโรป มีผู้ใช้ถึงเดือนละ 160 ล้านคน ขณะที่ Pornhub นั้นระบุว่ามีผู้ใช้จากสหภาพยุโรปเพียง 33 ล้านคนต่อเดือน และน่าจะไม่เข้าข่ายถูกกำกับตาม DSA ส่วน Stripchat ยังไม่แสดงท่าทีอะไร</p>\n<p>ที่มา - <a href=\"https://arstechnica.com/tech-policy/2023/12/eu-will-hold-3-major-porn-sites-to-same-regulations-as-meta-x/\">ArsTechnica</a></p>\n<p><img src=\"https://www.blognone.com/sites/default/files/externals/4bbeb9c5c0b6e7c0ab30f3341d001924.jpg\" /></p>\n<p>ภาพจาก <a href=\"https://www.europarl.europa.eu/news/en/press-room/press-tool-kit\">European Parliament</a></p>\n</div></div></div><div><div>Topics: </div><div><div><a href=\"/topics/europe\">Europe</a></div><div><a href=\"/topics/eu\">EU</a></div><div><a href=\"/topics/pornhub\">Pornhub</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40ae786158c16728636b9996160d0373150f3dd7611a7e699e0df134ef792606","category":"Thai"}