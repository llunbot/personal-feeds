{"title":"Apple ตั้งค่า Date Format ผิด AirTag เลยอัปเดตเฟิร์มแวร์พร้อมกัน จากปกติทยอยอัปเดต","link":"https://www.blognone.com/node/138879","date":1711250451000,"content":"<div><div><div><p>มีประเด็นเล็ก ๆ เมื่อสัปดาห์ที่ผ่านมา โดยแอปเปิลได้ออกอัปเดตเฟิร์มแวร์ AirTag อุปกรณ์บลูทูธไว้ติดตามสิ่งของ เป็นเวอร์ชันล่าสุด 2A73 (2.0.73) ซึ่งแอปเปิลมีการอัปเดตเฟิร์มแวร์นี้เป็นระยะอยู่แล้ว ทำงานแบบเบื้องหลังเมื่อมี iPhone อยู่ใกล้กับ AirTag ผู้ใช้งานจึงไม่ต้องทำอะไร</p>\n<p>อย่างไรก็ตามการอัปเดตเฟิร์มแวร์ AirTag แอปเปิลใช้วิธีทยอยอัพเดต โดยเริ่มจากกลุ่มแรกประมาณ 1% ก่อน แล้วค่อย ๆ ขยายจำนวนในวัดถัดไป เพื่อเป็นการทดสอบและไม่เพิ่มโหลดที่ระบบ แต่กรณีของเฟิร์มแวร์เวอร์ชันล่าสุด พบว่า AirTag ทั้งหมดถูกอัปเดตพร้อมกันในวันเดียว ซึ่งก็มีที่มา</p>\n<p>iSoftware Updates พบว่าแอปเปิลไปตั้งค่าวันให้ดีพลอยเฟิร์มแวร์ เปลี่ยนจากเดิมเป็นฟอร์แมต m/d/2024 (m = เดือน, d = วัน) มาเป็น m/d/24 ทำให้ระบบเข้าใจว่าเฟิร์มแวร์นี้ต้องถูกดีพลอยในปีค.ศ. (00)24 หรือมีผลทันที จึงทำให้ AirTag ถูกอัปเดตพร้อมกันนั่นเอง</p>\n<p>ผู้ใช้งาน AirTag สามารถตรวจสอบเวอร์ชันเฟิร์มแวร์ได้โดยไปที่ Find My เลือก Items เลือกอุปกรณ์ แล้วแตะที่ชื่อ AirTag จะแสดงเวอร์ชันเฟิร์มแวร์</p>\n<p>ที่มา: <a href=\"https://www.phonearena.com/news/every-airtag-in-the-world-received-update-at-same-time_id156586\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/84a5f1c8d9940f544a683fc08bd21c45.jpeg\" /></p>\n<blockquote><p>Looks like Apple accidentally set the deployment dates for the 2.0.73 AirTag firmware to \"m/d/24\" instead of \"m/d/2024\" that has used in previous versions and which the AirTag update system uses as date format. As a result, AirTags think the deployment dates are in the year 24… <a href=\"https://t.co/dH5s0FrgTy\">pic.twitter.com/dH5s0FrgTy</a></p>\n<p>— iSoftware Updates (@iSWUpdates) <a href=\"https://twitter.com/iSWUpdates/status/1770901451159556487?ref_src=twsrc%5Etfw\">March 21, 2024</a></p></blockquote>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a1fd0a695ae544d7ebd93dbff35ad8206fce4107964fa0ffe770adb6e85c84f","category":"Thai"}