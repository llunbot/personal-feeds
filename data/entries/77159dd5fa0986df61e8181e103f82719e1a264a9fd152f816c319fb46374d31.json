{"title":"Oppo เปิดตัวชิปประมวลผลภาพ MariSilicon X ที่มีชิป AI ในตัว ใช้กับ Find X รุ่นหน้า","link":"https://www.blognone.com/node/126323","date":1639536123000,"content":"<div><div><div><p>Oppo เปิดตัวชิปประมวลผลภาพที่ออกแบบเอง ใช้ชื่อว่า MariSilicon X ซึ่งจะใช้ในมือถือเรือธงรุ่นหน้า Find X Series เปิดตัวในไตรมาส 1/2022</p>\n<p>MariSilicon X เป็นชิปลูกผสมที่มีทั้งหน่วยประมวลผลภาพ (ISP) หน่วยประมวลผล AI (NPU) และหน่วยความจำในชิปตัวเดียว (Oppo นิยามมันว่าเป็น \"imaging NPU\") จุดเด่นของสถาปัตยกรรมแบบผสม ทำให้ประมวลผลภาพถ่ายจากกล้อง แล้วนำมาประมวลผลภาพต่อด้วยอัลกอริทึมได้ทันที</p>\n<p>ชิปฝั่ง ISP รองรับการจับภาพที่ระยะแสงกว้าง 20-bit HDR 120db (สูงกว่าที่ใช้ใน Oppo Find X3 Pro เรือธงรุ่นปัจจุบัน 3 เท่า) อัตราคอนทราสต์ 1,000,000:1, รองรับการประมวลผลภาพ RAW แบบเรียลไทม์</p>\n<p>ชิปฝั่ง NPU มีสมรรถนะ 18 TOPS (trillion operations per second) แถมประหยัดพลังงาน มีอัตราการใช้พลังงานที่ 11.6 TOPS ต่อวัตต์</p>\n<p>การมีหน่วยความจำในตัวทำให้ไม่ต้องย้ายไฟล์ภาพไปมาระหว่างสตอเรจและหน่วยประมวลผล แถมยังใช้แรม DDR แบนด์วิธ 8.5 GBps ไม่มีปัญหาเรื่องคอขวดข้อมูล</p>\n<p>Oppo คุยว่า MariSilicon X สามารถประมวลผลอัลกอริทึมลด noise ได้สูงกว่า Oppo Find X3 Pro ถึง 20 เท่า และสามารถถ่ายวิดีโอกลางคืนแบบ 4K โดยปรับคุณภาพของภาพทุกเฟรมได้แบบเรียลไทม์</p>\n<p><img src=\"https://www.blognone.com/sites/default/files/externals/5dd587faca8179b9753dcbe6105d53e7.jpg\" /></p>\n<p><img src=\"https://www.blognone.com/sites/default/files/externals/7940ec54bb4cb168c87398b09aec25bb.jpg\" /></p>\n<p><img src=\"https://www.blognone.com/sites/default/files/externals/68949d565f08bf4796f7f61df768a417.jpg\" /></p>\n<p>ที่มา - <a href=\"https://www.oppo.com/en/newsroom/press/oppo-imaging-npu-marisilicon-x/\">Oppo</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/soc\">SoC</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77159dd5fa0986df61e8181e103f82719e1a264a9fd152f816c319fb46374d31","category":"Thai"}