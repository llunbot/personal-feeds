{"title":"Microsoft ประกาศตั้งแผนกวิศวกรรมใหม่ CoreAI เพื่อรวมการพัฒนา AI Stack ทั้งหมดเข้าด้วยกัน","link":"https://www.blognone.com/node/144103","date":1736851536000,"content":"<div><div><div><p>Satya Nadella ซีอีโอไมโครซอฟท์ประกาศตั้งแผนกวิศวกรรมใหม่ชื่อว่า <strong>CoreAI</strong> รับผิดชอบการพัฒนาแพลตฟอร์มและเครื่องมือปัญญาประดิษฐ์ทั้งหมดของไมโครซอฟท์ มี Jay Parikh เป็นรองประธานฝ่ายบริหาร</p>\n<p>Nadella บอกว่าแผนก CoreAI นี้เป็นการสะท้อนทิศทางของแพลตฟอร์ม AI ในอุตสาหกรรม เพราะโมเดล AI จะมีบทบาทมากขึ้นในทุกส่วนของแอพพลิเคชันใช้งาน ทุกเลเยอร์จึงได้รับผลกระทบไม่ว่าจะเป็น GUI, เซิร์ฟเวอร์ หรือฐานข้อมูล</p>\n<p>ผู้บริหารไมโครซอฟท์ที่จะขึ้นตรงกับ Parikh ในฝ่าย CoreAI นี้มีทั้ง Erik Boyd ที่ดูแล AI Platform, Jason Taylor ซีทีโอ AI Infrastructure, Julia Liuson ประธานฝ่าย Developer Division, Tim Bozarth ฝ่าย Developer Infrastructure รวมทั้งพนักงานบางส่วนที่ดูแล Microsoft Office</p>\n<p>ที่มา: <a href=\"https://www.geekwire.com/2025/microsoft-creates-new-ai-platform-and-tools-division-led-by-former-facebook-engineering-chief-jay-parikh/\">GeekWire</a> และ <a href=\"https://blogs.microsoft.com/blog/2025/01/13/introducing-core-ai-platform-and-tools/\">ไมโครซอฟท์</a></p>\n<p><img src=\"https://www.blognone.com/sites/default/files/externals/bb665e7b2862f6ac83bd5af4f4a869ae.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/satya-nadella\">Satya Nadella</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09efc381ad3a7138815794b451d658a943afb71a74f48801ff520c7eb1a49606","category":"Thai"}