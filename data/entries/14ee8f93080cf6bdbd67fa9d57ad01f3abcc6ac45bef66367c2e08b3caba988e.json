{"title":"Dell Technologies รายงานผลประกอบการ กลุ่มเซิร์ฟเวอร์ทำสถิติสูงสุด จากความต้องการโซลูชันด้าน AI","link":"https://www.blognone.com/node/141742","date":1724994685000,"content":"<div><div><div><p>Dell Technologies รายงานผลประกอบการของไตรมาสที่ 2 ตามปีการเงินบริษัท 2025 สิ้นสุดวันที่ 2 สิงหาคม รายได้รวม 25,026 ล้านดอลลาร์ เพิ่มขึ้น 9% จากช่วงเดียวกันในปีก่อน และมีกำไรสุทธิตามบัญชี GAAP 841 ล้านดอลลาร์</p>\n<p>ไฮไลท์ของผลประกอบการไตรมาสนี้คือกลุ่มธุรกิจ Infrastructure Solutions (ISG) โดยมีรายได้เพิ่มขึ้น 38% เป็น 11,646 ล้านดอลลาร์ เป็นสถิติสูงสุดของบริษัท เฉพาะเซิร์ฟเวอร์และเนตเวิร์กรายได้เพิ่มขึ้น 80% เป็นสถิติสูงสุดเช่นกันที่ 7,672 ล้านดอลลาร์ ส่วนสตอเรจอยู่ที่ 3,974 ล้านดอลลาร์</p>\n<p>Dell บอกว่ารายได้ที่เพิ่มสูงนี้มาจากทั้งความต้องการด้าน AI ตลอดจนเซิร์ฟเวอร์แบบดั้งเดิม โดยซีโอโอ Jeff Clarke บอกว่าลูกค้าองค์กรมีความสนใจซื้อโซลูชัน AI เพิ่มขึ้นต่อเนื่องทุกไตรมาส ก่อนหน้านี้แบ็คล็อกอยู่ที่ 3.8 พันล้านดอลลาร์ และยังมีแนวโน้มเพิ่มขึ้น</p>\n<p>ส่วนรายได้ในกลุ่มธุรกิจ Client Solutions ลดลง 4% เป็น 12,414 ล้านดอลลาร์ โดยกลุ่ม Consumer ลดลง 22% เป็น 1,858 ล้านดอลลาร์ ส่วนกลุ่มหลัก Enterprise รายได้ 10,556 ล้านดอลลาร์ ใกล้เคียงกับปีก่อน</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-delivers-second-quarter-fiscal-2025-financial\">Dell Technologies</a></p>\n<p><img src=\"https://www.blognone.com/sites/default/files/externals/68a1a70b4c8d2e27d8b03af70be37781.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/cbf9dda198c81152ea6bc55c43ae065c.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14ee8f93080cf6bdbd67fa9d57ad01f3abcc6ac45bef66367c2e08b3caba988e","category":"Thai"}