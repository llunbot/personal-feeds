{"title":"Godot มีจำนวนผู้บริจาคเพิ่มขึ้นกว่า 170% หลังจาก Unity เปลี่ยนวิธีคิดเงินค่าเอนจินเกม","link":"https://www.blognone.com/node/135787","date":1695023859000,"content":"<div><div><div><p>ผ่านมาเพียง 6 วันหลังจากที่ <a href=\"https://www.blognone.com/node/135724\">Unity เปลี่ยนวิธีคิดเงินค่าเอนจินเกม</a> จำนวนผู้บริจาคเงินให้โครงการเอนจินโอเพนซอร์ส Godot เพิ่มขึ้นถึง 170% และจำนวนยอดบริจาคต่อเดือนเพิ่มขึ้นถึง 40%</p>\n<p>เมื่อวันที่ 11 กรกฎาคมที่ผ่านมา Godot เปลี่ยนวิธีการบริจาคผ่านเว็บไซต์ <a href=\"https://www.patreon.com/godotengine\">patreon</a> มาผ่านการบริจาคผ่าน <a href=\"https://fund.godotengine.org/\">Godot Development Fund</a> หลังเวลาผ่านมา 2 เดือนทำให้ Godot ได้รับยอดบริจาค 25,000 ดอลลาร์ต่อเดือน จากสมาชิกกว่า 400 คน ซึ่งจำนวนยอดบริจาคนี้ก็มากกว่าระบบเดิมถึง 2 เท่าแล้ว</p>\n<p>แต่หลังจากประกาศของ Unity ในวันที่ 12 ก.ย. จำนวนผู้บริจาคของ Godot ก็เพิ่มสูงขึ้นอย่างรวดเร็ว เพียง 6 วันมีผู้บริจาคเพิ่มขึ้นกว่า 700 คน ทำให้ตอนนี้ Godot มียอดบริจาคต่อเดือนมากกว่า 47,000 ดอลลาร์ต่อเดือน ซึ่งมากกว่ายอดบริจาคต่อเดือนในระบบ patreon เกือบ 4 เท่าตัว</p>\n<p><img alt=\"No Description\" src=\"https://www.blognone.com/sites/default/files/externals/dcd0137b212b821697cd58f71f0f2e04.jpg\" /></p>\n<p>ที่มา: <a href=\"https://fund.godotengine.org/\">Godot Development Fund</a>, <a href=\"https://godotengine.org/article/godot-developer-fund/\">Godot Blog</a></p>\n</div></div></div><div><div>Topics: </div><div><div><a href=\"/topics/godot\">Godot</a></div><div><a href=\"/topics/game-engine\">Game Engine</a></div><div><a href=\"/topics/open-source\">Open Source</a></div></div></div>","author":"ohmini","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e97676c3c136315681f645a6684839e76646cf7d69d01bc460b5037ec42957dc","category":"Thai"}