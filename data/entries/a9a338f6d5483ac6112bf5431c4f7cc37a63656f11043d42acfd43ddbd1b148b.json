{"title":"วงการโอเพนซอร์สกำลังเผชิญปัญหา มีรายงานช่องโหว่ความปลอดภัยที่ใช้ AI แต่ไม่มีคุณภาพ เพิ่มมากขึ้น","link":"https://www.blognone.com/node/143587","date":1733923502000,"content":"<div><div><div><p>Seth Larson นักพัฒนาที่รับผิดชอบส่วนความปลอดภัยของโครงการ Python Software Foundation <a href=\"https://sethmlarson.dev/slop-security-reports\">โพสต์บล็อก</a>แสดงความกังวลต่อการรายงานปัญหาความปลอดภัยในซอฟต์แวร์โอเพนซอร์ส โดยพบจำนวนการแจ้งปัญหาบั๊กที่คุณภาพต่ำ เป็นสแปม เนื่องจากเป็นรายงานที่ออกมาจากปัญญาประดิษฐ์ LLM เพิ่มมากขึ้น</p>\n<p>เขาบอกว่าการตรวจสอบยืนยันปัญหาความปลอดภัยในซอฟต์แวร์โอเพนซอร์ส ต้องใช้ผู้เชี่ยวชาญและสิ่งเหล่านี้คือต้นทุนทั้งแรงงานและเวลา หากแนวโน้มการส่งรายงานปัญหาด้วย AI LLM ไม่มีคุณภาพแบบนี้มีมากขึ้น อาจกระทบต่อคนทำงานให้รู้สึกมีภาระเพิ่มแต่ไม่เกิดประโยชน์ สามารถมองเป็นภัยคุกคามอย่างหนึ่งของชุมชนโอเพนซอร์สได้</p>\n<p>Larson บอกว่าในตอนนี้จำนวนรายงานบั๊กจาก LLM ที่มีข้อบกพร่องนั้นอยู่ในระดับน้อยกว่า 10 รายงานต่อเดือน แต่สิ่งเหล่านี้ควรถูกป้องกันแต่เนิ่น ๆ ซึ่งเขาเสนอแนวทางป้องกันไว้หลายแบบ เช่น การป้องกันการส่งแบบสแปม, การเพิ่มระบบเปิดเผยชื่อผู้รายงาน ให้มีความรับผิดชอบมากขึ้น หรือระบบการให้เครดิตผู้รายงาน เป็นต้น</p>\n<p>สุดท้าย Larson แนะนำนักล่าบั๊กที่ส่งรายงานความปลอดภัย ให้หยุดการใช้ AI LLM ค้นหาช่องโหว่ เพราะระบบปัจจุบันยังไม่สามารถเข้าใจโค้ด และพฤติกรรมใช้งานของคนได้สมบูรณ์ และต้องใช้คนทำการตรวจสอบช่องโหว่ที่พบซ้ำอีกครั้งก่อนส่งรายงาน เหล่านี้น่าจะช่วยบรรเทาปัญหาที่เกิดขึ้นได้</p>\n<p>ที่มา: <a href=\"https://www.theregister.com/2024/12/10/ai_slop_bug_reports/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/808725ce1fedf5cb246bc87beb8fb677.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/open-source\">Open Source</a></div><div><a href=\"/topics/llm\">LLM</a></div><div><a href=\"/topics/security\">Security</a></div><div><a href=\"/topics/bug-bounty\">Bug Bounty</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9a338f6d5483ac6112bf5431c4f7cc37a63656f11043d42acfd43ddbd1b148b","category":"Thai"}