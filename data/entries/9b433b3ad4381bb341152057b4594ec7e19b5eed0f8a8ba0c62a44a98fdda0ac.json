{"title":"อีเมลจากคดี Elon Musk ฟ้อง OpenAI พบปัญหาความไม่ไว้วางใจกันของผู้บริหาร เกิดขึ้นนานแล้ว","link":"https://www.blognone.com/node/143155","date":1731726665000,"content":"<div><div><div><p>มีเอกสารที่ถูกเผยแพร่จากส่วนหนึ่งของการไต่ส่วนคดีที่ <a href=\"https://www.blognone.com/node/141263\">Elon Musk ฟ้อง OpenAI</a> ในประเด็นผิดข้อตกลงการก่อตั้งบริษัท มีการโฆษณาเกินจริง และประเด็นความสัมพันธ์กับไมโครซอฟท์ ซึ่งเป็นอีเมลที่โต้ตอบกันระหว่าง Elon Musk, Sam Altman ซีอีโอ OpenAI และผู้บริหารอีกหลายคน ทำให้เห็นความขัดแย้งภายใน OpenAI โดยเฉพาะความไว้ใจในผู้บริหาร</p>\n<p>อีเมลนี้มาจากปี 2017 ซึ่งมีการถกเถียงว่าใครควรเป็นซีอีโอ OpenAI และบริษัทควรก่อตั้งหน่วยงานแสวงหากำไร For-Profit หรือไม่ ซึ่งต่อมาข้อสรุปคือ Elon Musk <a href=\"https://www.blognone.com/node/100036\">ลาออก</a>ปี 2018, Altman เป็นซีอีโอ และ OpenAI ตั้ง <a href=\"https://www.blognone.com/node/108595\">For-Profit</a> ปี 2019</p>\n<p>Greg Brockman ประธาน OpenAI ปัจจุบัน<a href=\"https://www.blognone.com/node/143083\">ยังอยู่ในตำแหน่ง</a> และ Ilya Sutskever อดีตหัวหน้าทีมนักวิทยาศาสตร์ OpenAI ที่ร่วมโหวตไล่ออก Altman ปัจจุบัน<a href=\"https://www.blognone.com/node/140496\">ลาออกไปตั้งบริษัทใหม่</a>แล้ว อีเมลหา Altman บอกว่าทั้งสองคนไม่เชื่อสนิทใจว่า Altman จะบริหาร OpenAI ได้ดี เพราะ Altman ดูยึดติดกับการได้ชื่อตำแหน่งซีอีโอมาก และดูเหมือนข้อเรียกร้องที่ผ่านมา ไม่สอดคล้องกับเป้าหมายองค์กรที่ต้องการสร้าง AI ความสามารถรอบด้านหรือ AGI</p>\n<p><img src=\"https://www.blognone.com/sites/default/files/externals/a8dcb898d809d87b9561730a358f58a4.jpg\" /></p>\n<p>ขณะเดียวกันทั้งสองคนก็แสดงความกังวลกับ Musk ว่าเวลาหนึ่งบอกว่าไม่ควรมีใครควบคุม AGI แต่อีกเวลาก็บอกว่าการให้เขาควบคุมทุกอย่างคือเรื่องสำคัญ แต่ผลคือ Musk ให้คนสนิทแจ้งกับทั้งสองว่าเขาสูญเสียความไว้ใจหมดแล้ว และมองว่าพวกเขาต้องเลือกว่าจะรับ OpenAI ไปดูแลต่อกันเองหรือไม่</p>\n<p>ในเอกสารที่เผยแพร่นั้นยังมีอีเมลที่ส่งจาก Elon Musk และ Sam Altman ซึ่งสรุปมุมมองช่วงเวลานั้นหลายอย่างเช่น</p>\n<ul>\n<li>Musk กังวลว่า DeepMind จะสร้าง AGI สำเร็จ ทำให้กลายเป็นเผด็จการยึดครองทุกอย่าง</li>\n<li>Musk ไม่ไว้ใจที่ไมโครซอฟท์มาขอร่วมลงทุนใน OpenAI</li>\n<li>Altman เคยเสนอไอเดียออกเหรียญคริปโตเพื่อหาทุนสำหรับ OpenAI แต่ Musk ไม่เห็นด้วย</li>\n</ul>\n<p><img src=\"https://www.blognone.com/sites/default/files/externals/d7f756bb27aefed8e468090d0bfb71b6.jpeg\" /></p>\n<p>ที่มา: <a href=\"https://www.transformernews.ai/p/openai-emails-altman-trust\">Transformer News</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/elon-musk\">Elon Musk</a></div><div><a href=\"/topics/lawsuits\">Lawsuits</a></div><div><a href=\"/topics/greg-brockman\">Greg Brockman</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/ilya-sutskever\">Ilya Sutskever</a></div><div><a href=\"/topics/sam-altman\">Sam Altman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b433b3ad4381bb341152057b4594ec7e19b5eed0f8a8ba0c62a44a98fdda0ac","category":"Thai"}