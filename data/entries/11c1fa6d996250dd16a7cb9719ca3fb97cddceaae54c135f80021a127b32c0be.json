{"title":"Google เริ่มจำกัดการเข้าถึงอินเทอร์เน็ตในคอมพิวเตอร์พนักงาน ลดปัญหาการโจมตีทางไซเบอร์","link":"https://www.blognone.com/node/134900","date":1689727177000,"content":"<div><div><div><p>CNBC รายงานโดยอ้างเอกสารภายในกูเกิลที่ส่งให้กับพนักงาน พูดถึงโปรแกรมทดสอบที่มีผลกับพนักงานจำนวนหนึ่ง โดยคอมพิวเตอร์สำหรับทำงานจะตัดการเข้าถึงอินเทอร์เน็ตภายนอก มีพนักงานกลุ่มแรกประมาณ 2,500 คน ซึ่งพนักงานสามารถเลือกไม่เข้าร่วมโปรแกรมนี้ได้ (opt-out)</p>\n<p>คอมพิวเตอร์ของพนักงานกลุ่มนี้ยังสามารถเข้าถึงบริการบนเว็บที่ใช้ภายในบริษัท ตลอดจนบริการต่าง ๆ ที่เป็นของกูเกิล เช่น Google Drive, Gmail ได้ตามปกติ</p>\n<p>กูเกิลให้เหตุผลของการทดสอบโปรแกรมดังกล่าว ว่าพนักงานของกูเกิลทุกคนเป็นเป้าหมายของการโจมตีทางไซเบอร์อยู่บ่อยครั้ง การปิดการเข้าถึงบนอินเทอร์เน็ตในอุปกรณ์ของพนักงานจะช่วยลดความเสี่ยง หากอุปกรณ์พนักงานถูกเจาะเข้าถึง</p>\n<p>ตัวแทนของกูเกิลยืนยันแผนงานนี้ โดยบอกว่าการปกป้องความปลอดภัยของบริการและผู้ใช้งาน เป็นเรื่องที่กูเกิลให้ความสำคัญสูง และบริษัทได้มองหาแนวทางใหม่อยู่เสมอเพื่อป้องกันการถูกโจมตีทางไซเบอร์</p>\n<p>ที่มา: <a href=\"https://www.cnbc.com/2023/07/18/google-restricting-internet-access-to-some-employees-for-security.html\">CNBC</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/cybersecurity\">Cybersecurity</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11c1fa6d996250dd16a7cb9719ca3fb97cddceaae54c135f80021a127b32c0be","category":"Thai"}