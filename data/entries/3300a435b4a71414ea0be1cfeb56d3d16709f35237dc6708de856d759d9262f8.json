{"title":"เปิดตัว Dying Light: The Beast พร้อมการกลับมาของ Kyle Crane ตัวเอกจากเกมภาคแรก","link":"https://www.blognone.com/node/141538","date":1724211218000,"content":"<div><div><div><p>Techland ประกาศเปิดตัวเกม <strong>Dying Light: The Beast</strong> เกมภาคใหม่ในแฟรนไชส์ Dying Light ที่ผู้เล่นจะได้รับบทเป็น Kyle Crane ตัวเอกจาก Dying Light และ Dying Light: The Following ตัวเกมเป็นแบบขายแยกเดี่ยว (Standalone) ความยาวประมาณ 20 ชั่วโมง</p>\n<p>เนื้อเรื่องของเกมจะดำเนินเรื่องอยู่ในป่า Castor Woods ที่มีทั้งซอมบี้ และสัตว์กลายพันธุ์ชนิดอื่น ๆ โดย Kyle Crane จะมีสกิลใหม่เพิ่มเข้ามาเนื่องจากถูกจับไปทดลองหลายปีทำให้ DNA ของซอมบี้และเขาเชื่อมโยงกัน</p>\n<p>ตัวเกมยังคงมีระบบกลางวันน่าค้นหากลางคืนน่าวิ่งหนี มีโหมด Co-op เล่นด้วยกันได้สูงสุด 4 คน ยังไม่มีกำหนดวางจำหน่าย แต่จะลงให้กับ PlayStation, Xbox (ไม่ระบุรุ่นไหน) และ PC โดยผู้เล่นที่ซื้อ Dying Light 2 Stay Human แบบ Ultimate Edition จะได้รับเกมภาคนี้ไปเลยโดยไม่ต้องจ่ายเงินเพิ่ม</p>\n<p><img alt=\"No Description\" src=\"https://www.blognone.com/sites/default/files/externals/3f3e0784991634087dffc819df4b215f.jpeg\" /><img alt=\"No Description\" src=\"https://www.blognone.com/sites/default/files/externals/27d8c74c90465f8e0c09f73dd08726d3.jpeg\" /><img alt=\"No Description\" src=\"https://www.blognone.com/sites/default/files/externals/512f53ee2b49729d051987df8bf91a5e.jpeg\" /></p>\n<p>ที่มา - <a href=\"https://store.steampowered.com/app/3008130/Dying_Light_The_Beast/\">Steam</a></p>\n</div></div></div><div><div>Topics: </div><div><div><a href=\"/topics/dying-light\">Dying Light</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3300a435b4a71414ea0be1cfeb56d3d16709f35237dc6708de856d759d9262f8","category":"Thai"}