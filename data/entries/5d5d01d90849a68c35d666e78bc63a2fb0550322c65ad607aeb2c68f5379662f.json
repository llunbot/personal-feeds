{"title":"เว็บไซต์ฮาร์ดแวร์ AnandTech ประกาศปิดตัวหลังอยู่มา 27 ปี","link":"https://www.blognone.com/node/141755","date":1725023157000,"content":"<div><div><div><p>เว็บไซต์ฮาร์ดแวร์ AnandTech ประกาศปิดตัว หลังเปิดมานาน 27 ปี (ก่อตั้งปี 1997)</p>\n<p>AnandTech ก่อตั้งในปี 1997 โดย Anand Lal Shimpi ชาวอเมริกันเชื้อสายอินเดีย ตอนนั้นเขามีอายุเพียง 15 ปี โดยเปิดเว็บไซต์เพื่อรีวิวเมนบอร์ดและชิ้นส่วนคอมพิวเตอร์ต่างๆ เขาทำงานกับ AnandTech จนถึงปี 2014 แล้วหันไปทำงานสายฮาร์ดแวร์กับแอปเปิล ออกจากวงการสื่อไป คนที่มารับช่วงเป็นบรรณาธิการต่อคือ Ryan Smith ซึ่งทำงานมาจนถึงปัจจุบัน และเป็นคนประกาศปิดเว็บไซต์</p>\n<p>เจ้าของปัจจุบันของ AnandTech คือ Future PLC บริษัทสื่อจากอังกฤษ (ซึ่งเป็นเจ้าของสื่อออนไลน์อื่นๆ ด้วย เช่น Tom's Hardware, Android Central, PC Gamer, TechRadar) ตัดสินใจปิด AnandTech โดยไม่อธิบายสาเหตุแน่ชัด แต่ก็ยืนยันว่าจะเก็บรักษาเนื้อหาทั้งหมดของเว็บไซต์ให้อยู่บนอินเทอร์เน็ตต่อไป และยังเปิดบริการฟอรั่มพูดคุยต่อไปด้วยเช่นกัน ส่วนเว็บไซต์คู่แข่งในเครือเดียวกันคือ Tom's Hardware ยังได้ไปต่อ</p>\n<p>ช่วงต้นเดือนนี้เพิ่งมีข่าว <a href=\"https://www.blognone.com/node/141226\">นิตยสารเกม GameInformer ปิดตัวหลังอยู่มา 33 ปี และถอดเนื้อหาทั้งหมดออกจากอินเทอร์เน็ตด้วย</a></p>\n<p>ที่มา - <a href=\"https://www.anandtech.com/show/21542/end-of-the-road-an-anandtech-farewell\">AnandTech</a></p>\n<p><img alt=\"No Description\" src=\"https://www.blognone.com/sites/default/files/externals/a56a6532122bd1ef2edf7b4c0ba21783.jpg\" /></p>\n<blockquote><p>AnandTech will stay online so readers can continue to access articles from our archive, and the forums will remain active to serve our community. Our sister site Tom's Hardware, will also continue to publish all the latest news, reviews and more from the PC world. Thank you all <a href=\"https://t.co/Y8kCpUbeNN\">pic.twitter.com/Y8kCpUbeNN</a></p>\n<p>— AnandTech (@anandtech) <a href=\"https://twitter.com/anandtech/status/1829489697384706555?ref_src=twsrc%5Etfw\">August 30, 2024</a></p></blockquote>\n</div></div></div><div><div>Topics: </div><div><div><a href=\"/topics/hardware\">Hardware</a></div><div><a href=\"/topics/digital-media\">Digital Media</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d5d01d90849a68c35d666e78bc63a2fb0550322c65ad607aeb2c68f5379662f","category":"Thai"}