{"title":"EverQuest เกมออนไลน์ MMORPG ยุคแรก ฉลองครบ 25 ปี ยังให้บริการต่อเนื่องถึงปัจจุบัน","link":"https://www.blognone.com/node/138740","date":1710725210000,"content":"<div><div><div><p>EverQuest เกมออนไลน์ MMORPG แบบ 3D ยุคแรกๆ เปิดให้บริการต่อเนื่องมาครบ 25 ปีแล้ว (เริ่มให้บริการครั้งแรก 16 มีนาคม 1999) โดยตัวละครที่ถูกสร้างขึ้นในวันแรกของเกมจำนวน 84 ตัว ยังแอคทีฟอยู่จนถึงวันนี้</p>\n<p>ถ้านับระยะเวลาให้บริการเป็นวัน เกม EverQuest ให้บริการมาแล้ว 9,132 วัน ตัวละครที่เล่นมานานที่สุดในเกมชื่อว่า Kiith เล่นมาแล้ว 8,331 วัน อาชีพที่ได้รับความนิยมสูงสุดคือ Warrior และเผ่าที่นิยมสูงสุดคือ Human ปัจจุบันเกมยังมีให้บริการด้วย 24 เซิร์ฟเวอร์ น่าจะสะท้อนถึงความนิยมในเกมที่ยังคงอยู่ได้เป็นอย่างดี</p>\n<p>Daybreak แจกโบนัสในเกมให้ผู้เล่นทุกคนได้ค่าประสบการณ์เพิ่มจากปกติ 50% จนถึงวันที่ 1 เมษายน และมงกุฎ Royal Silver Crown ให้ตัวละครในเกม</p>\n<p>ผู้ให้บริการ EverQuest คือบริษัท Daybreak Game Company หรือ Sony Online Entertainment เดิม (<a href=\"https://www.blognone.com/node/65338\">โซนี่ขายออกมาปี 2015</a>, <a href=\"https://www.blognone.com/node/119907\">เจ้าของปัจจุบันคือ EG7 จากสวีเดน</a>) ตอนนี้ Daybreak Game ยังมีทั้ง EverQuest และ EverQuest II (ออกปี 2004) ให้บริการคู่ขนานกันโดยไม่เคยต้องปิดเซิร์ฟเวอร์เลย</p>\n<p>อย่างไรก็ตาม EverQuest ยังไม่ใช่เกมออนไลน์ที่เปิดให้บริการมานานที่สุด ซึ่งตำแหน่งนี้เป็นของเกม Tibia และ Ultima Online ที่เปิดมาตั้งแต่ปี 1997 และยังให้บริการจนถึงปัจจุบัน (Tibia เก่ากว่าเพราะเปิดก่อนเป็นหลักเดือน)</p>\n<p>ที่มา - <a href=\"https://www.everquest.com/news/eq-25th-anniversary-2024\">EverQuest</a>, <a href=\"https://venturebeat.com/games/everquest-marks-its-25th-anniversary-84-original-characters-are-still-playing-the-game/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/9825b5db8fb150e5ee41fc63ca3e62e9.jpeg\" /></p>\n</div></div></div><div><div>Topics: </div><div><div><a href=\"/topics/everquest\">EverQuest</a></div><div><a href=\"/topics/mmorpg\">MMORPG</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c435c24c4977f01b0600698701c1bdb4f91efe82f91f1c28f8469c224cc6cf2","category":"Thai"}