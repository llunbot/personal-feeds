{"title":"ไมโครซอฟท์เปิดตัว Windows 10 v21H2 อัพเดตเล็กสำหรับครึ่งหลังปี 2021","link":"https://www.blognone.com/node/125410","date":1634867229000,"content":"<div><div><div><p>หลังจากเปิดตัว Windows 11 ไปเรียบร้อยแล้ว ฝั่งของ Windows 10 ก็มีอัพเดตรอบปลายปีตามสัญญา (จะยังมีอัพเดตไปจนถึงปี 2025) โดยใช้ชื่อว่า <strong>Windows 10 November 2021 Update (21H2)</strong></p>\n<p>อย่างไรก็ตาม ของใหม่ใน Windows 10 v21H2 มีเพียงนิดเดียว (เหมือนกับ Windows 10 อัพเดตสองตัวล่าสุด) ได้แก่</p>\n<ul>\n<li>รองรับการเข้ารหัส Wi-Fi แบบ WPA3 H2E</li>\n<li>Windows Hello for Business รองรับการดีพลอยแบบใหม่ cloud trust</li>\n<li>รองรับการประมวลผลด้วยจีพียูบน WSL สำหรับงาน machine learning</li>\n</ul>\n<p>ตอนนี้ไมโครซอฟท์เปิดให้ดาวน์โหลดไฟล์ ISO สำหรับกลุ่ม Insider แล้ว และกำลังเริ่มปล่อยอัพเดตผ่าน Windows Update ให้ผู้ทดสอบกลุ่ม Release Preview Channel ก่อน ส่วนการปล่อยอัพเดตให้ผู้ใช้ทั่วไปคงต้องรอประกาศอีกครั้งหนึ่ง</p>\n<p>ที่มา - <a href=\"https://blogs.windows.com/windows-insider/2021/10/21/preparing-the-windows-10-november-2021-update-for-release/\">Microsoft</a>, <a href=\"https://www.windowscentral.com/microsoft-confirms-windows-10-version-21h2-will-launch-november\">Windows Central</a></p>\n<p><img src=\"https://www.blognone.com/sites/default/files/externals/b9281d2c076e93c5d3d14087a10bd0b3.png\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd1fa4d394c650b82921fcff28ec9bcb0bdda31ac07b3cdaeff4058a1e329ed9","category":"Thai"}