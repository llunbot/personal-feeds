{"title":"Instagram เพิ่มของเล่นใหม่ ใส่เพลงในหน้าโปรไฟล์ ให้คนที่มาส่องได้กดฟัง","link":"https://www.blognone.com/node/141585","date":1724340793000,"content":"<div><div><div><p>Instagram <a href=\"https://www.threads.net/@instagram/post/C--dZwLp7mX\">ประกาศ</a>เพิ่มฟีเจอร์ใหม่ ผู้ใช้งานสามารถ<strong>เพิ่มเพลง</strong>ในหน้าโปรไฟล์ได้แล้ว ฟีเจอร์นี้อาจจะไม่ใช่ของใหม่ โดยเฉพาะถ้าใครเคยใช้โซเชียลยุค เอ่อ... Hi5 ก็ได้... อาจจะคุ้นกับการเพิ่มเพลงในหน้าโปรไฟล์</p>\n<p>เพลงที่เพิ่มจะอยู่ในส่วน Bio ของหน้าโปรไฟล์ โดยเพลงจะคงอยู่ไปตลอดจนกว่าจะไปเปลี่ยนเพลงหรือนำเพลงออก การแก้ไขเพลงทำได้โดยไปที่หน้า Edit Profile อย่างไรก็ตามเพลงในโปรไฟล์จะไม่ได้เล่นอัตโนมัติ แต่คนที่เข้ามาส่องหน้าโปรไฟล์ต้องกดปุ่มเล่นเพลงก่อน เพลงจะถูกเล่นเป็นระยะเวลา 30 วินาที คลังเพลงที่มีให้เลือกเหมือนกับเวลาโพสต์ Reels หรือโพสต์อื่น</p>\n<p>Instagram ได้ฉลองเปิดตัวฟีเจอร์นี้โดยร่วมมือกับ Sabrina Carpenter เจ้าของเพลง Espresso ปล่อยตัวอย่างเพลงใหม่ \"Taste\" ที่จะออกมาวันศุกร์นี้ โดยสามารถฟังตัวอย่างเพลง Taste ได้จาก<a href=\"https://www.instagram.com/sabrinacarpenter/\">หน้าโปรไฟล์ของ Carpenter</a> นั่นเอง</p>\n<p>ที่มา: <a href=\"https://www.theverge.com/2024/8/22/24225247/instagram-song-on-profile-myspace-sabrina-carpenter-teaser\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/cd76da8ec9a5b6ef7b7bcb2304e1047f.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fdce44625248ce6f7f430e00a3a32ec37eeb4c9bac74bab481f9f132a3c71b7","category":"Thai"}