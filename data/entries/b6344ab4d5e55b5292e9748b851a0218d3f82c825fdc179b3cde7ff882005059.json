{"title":"NVIDIA แซง Amazon เป็นบริษัทมูลค่ากิจการใหญ่ลำดับที่ 4 ในอเมริกา อย่างเป็นทางการแล้ว","link":"https://www.blognone.com/node/138189","date":1707868781000,"content":"<div><div><div><p>หลังจากเมื่อวันก่อน<a href=\"https://www.blognone.com/node/138181\">แซงได้ในช่วงเวลาหนึ่ง</a> ในวันนี้หลังปิดตลาดหุ้นสหรัฐ มูลค่ากิจการของ NVIDIA ตามราคาหุ้น ก็สูงกว่ามูลค่ากิจการของ Amazon อย่างเป็นทางการแล้ว โดย NVIDIA ราคาหุ้นลดลง 0.17% มูลค่ากิจการอยู่ที่ 1.782 ล้านล้านดอลลาร์ ส่วน Amazon ลดลง 2.15% มูลค่ากิจการ 1.752 ล้านล้านดอลลาร์</p>\n<p>มูลค่ากิจการของ NVIDIA ตอนนี้จึงเป็นบริษัทที่มูลค่ากิจการมากที่สุดลำดับที่ 4 ในตลาดหุ้นสหรัฐ โดยอันดับ 3 คือ Alphabet บริษัทแม่ของกูเกิล (ส่วน<a href=\"https://www.blognone.com/node/137885\">อันดับ 1-2</a> นั่นก็เพิ่งแซงกัน) ที่มีมูลค่ากิจการล่าสุด 1.812 ล้านล้านดอลลาร์ ต่างกันไม่ถึง 2% อย่างไรก็ตามด้วยเปอร์เซ็นต์ที่ห่างกันไม่มาก จึงมีโอกาสเห็นอันดับ 3-4-5 สลับกันในช่วงระยะสั้นนี้</p>\n<p>NVIDIA มีกำหนดรายงานผลประกอบการไตรมาสในสัปดาห์หน้า ซึ่งนักวิเคราะห์คาดว่ารายได้จะทำสถิติใหม่สูงสุดอีกครั้ง ตามความต้องการฮาร์ดแวร์สำหรับงานประมวลผล AI ซึ่งยังมีปัญหาสินค้าไม่พอต่อความต้องการในตลาด</p>\n<p>ที่มา: <a href=\"https://www.morningstar.com/news/marketwatch/20240213801/nvidia-closes-with-a-market-cap-above-amazons-for-first-time-since-2002\">Morningstar</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/amazon\">Amazon</a></div><div><a href=\"/topics/alphabet\">Alphabet</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6344ab4d5e55b5292e9748b851a0218d3f82c825fdc179b3cde7ff882005059","category":"Thai"}