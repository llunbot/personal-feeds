{"title":"[อัพเดต: ประกาศจาก รพ.เพชรบูรณ์] คนร้ายวางขายข้อมูลส่วนตัวผู้ป่วยและโรงพยาบาล กว่า 16 ล้านรายการ ระบุมาจากกระทรวงสาธารณสุขไทย","link":"https://www.blognone.com/node/124609","date":1630931098000,"content":"<div><div><div><p>ผู้ที่ใช้ชื่อว่า Inanimate บนเว็บบอร์ด Raidforums ลงขายข้อมูลในรูปแบบไฟล์ SQL ที่อ้างว่านำมาจากระบบของกระทรวงสาธารณสุขประเทศไทย ขนาด 3.75GB กว่า 16 ล้านรายการ ระบุวันที่ล่าสุดของฐานข้อมูล วันอาทิตย์ที่ 5 กันยายน 2021 ที่ผ่านมา</p>\n<p>ข้อมูลประกอบด้วย ชื่อผู้ป่วย ที่อยู่ เบอร์โทร หมายเลขประจำตัวประชาชน วันเกิด ชื่อโรงพยาบาล แพทย์ประจำตัว รหัสเข้าใช้ระบบโรงพยาบาล และอื่นๆ โดยลงขายในราคาเพียง 500 ดอลลาร์ หรือราว 16,300 บาทเท่านั้น (แต่ระบุเป็นราคาพิเศษช่วงสองวันแรก)</p>\n<p><img src=\"https://www.blognone.com/sites/default/files/externals/17c75635fdc02a924466fdecc3d07ae6.jpg\" /></p>\n<p>ที่มา - Raidforums</p>\n<p><strong>อัพเดตเพิ่มเติม:</strong></p>\n<p>วันที่ 7 กันยายน โรงพยาบาลเพชรบูรณ์ออกประกาศฉบับที่ 1 เรื่องเหตุภัยคุกคามทางไซเบอร์ ยืนยันเหตุการณ์ ระบุว่าโรงพยาบาลเพชรบูรณ์ได้รับรายงานการประกาศขายข้อมูลของโรงพยาบาลเพชรบูรณ์ในอินเทอร์เน็ต เมื่อวันที่ 5 กันยายน 2554 เวลา 13.30 น. ขนาด 3.75 GB จํานวน 16 ล้าน records จากฐานข้อมูล จํานวน 146 ฐานข้อมูล ในราคา 500 เหรียญสหรัฐอเมริกา</p>\n<p>ข้อมูลที่มีการเผยแพร่ในอินเทอร์เน็ตแสดงข้อมูลทั่วไปของประชาชนที่มารับบริการ และเจ้าหน้าที่บางส่วน โรงพยาบาลได้ดําเนินการปิดกั้นการเข้าถึงอินเทอร์เน็ตจากภายนอก ตรวจสอบความเสียหายระบบภายในโรงพยาบาล มีการตรวจสอบความปลอดภัยด้านไซเบอร์ ตรวจสอบระบบที่ข้อมูลรั่ว ไม่ให้มีแฮกเกอร์อยู่ในระบบ ผลการตรวจสอบไม่พบความเสียหายกับระบบปฏิบัติการที่ใช้ในการดูแลรักษาผู้ป่วย ระบุข้อมูลที่หลุดมีดังนี้</p>\n<ul>\n<li>ข้อมูลรายชื่อเวชระเบียนผู้ป่วยใน 10,095 ราย ใช้ในการตรวจสอบระบบเวชระเบียน (ไม่มีรายละเอียดการดูแลรักษา)</li>\n<li>ข้อมูลรายชื่อผู้ป่วยนอกที่นัดรับการรักษา ประมาณ 7,000 ราย</li>\n<li>ข้อมูลตารางเวรแพทย์ มีเลข 13 หลักของแพทย์ผู้รักษา 39 ราย เพื่อใช้ในการเข้าถึงฐานข้อมูล</li>\n<li>ข้อมูลรายชื่อผู้ป่วยในการคํานวณค่าใช้จ่ายในการผ่าตัด 692 ราย</li>\n<li>ข้อมูลผู้ป่วยโรงพยาบาลสนาม 795 ราย หมายเหตุ</li>\n</ul>\n<p>ซึ่งข้อมูลส่วนใหญ่เป็นรูปภาพ งานเอกสาร และตาราง ทําให้ไฟล์ข้อมูลมีขนาดใหญ่</p>\n<p><img src=\"https://www.blognone.com/sites/default/files/externals/bce6374b0405dcebf9861736047cf7d3.jpg\" /></p>\n<p>ที่มาอัพเดต - <a href=\"https://www.thairath.co.th/news/society/2187423\">Thairath Online</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/thailand\">Thailand</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a055b4d0b6e80a6e6649e31ed4a425c8ffc3c455f22e753807b4aa81ca0db023","category":"Thai"}