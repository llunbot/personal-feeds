{"title":"Trump ออกคำสั่งเลื่อนการแบน TikTok ในสหรัฐออกไป 75 วัน และให้หาทางออกในช่วงเวลานี้","link":"https://www.blognone.com/node/144231","date":1737428355000,"content":"<div><div><div><p>ประธานาธิบดี Donald Trump ออกคำสั่งทางบริหารหรือ Executive Order ให้หยุดการบังคับใช้กฎหมายแบน TikTok และแอปในเครือเป็นระยะเวลา 75 วัน โดยให้เหตุผลว่าเพื่อเพิ่มเวลาหาทางออกที่สามารถปกป้องความมั่นคงของประเทศ ไปพร้อมกับการรักษาแพลตฟอร์มที่มีผู้ใช้งานชาวอเมริกา 170 ล้านคน</p>\n<p>Trump แถลงหลังจากลงนามคำสั่งนี้ว่า TikTok มีทางเลือกคือขายกิจการในอเมริกาออกมาหรือปิดบริการไปเลย ซึ่งขั้นตอนนี้อาจต้องได้รับการอนุมัติจากรัฐบาลจีนด้วย แต่เขามั่นใจว่าจีนจะอนุมัติ ส่วนประเด็นการตั้งบริษัทร่วมทุนถือหุ้นฝ่ายละ 50% ที่เคยเสนอก่อนหน้านี้ Trump มั่นใจว่าจะมีคนสนใจเข้าร่วมจำนวนมาก</p>\n<p>ผลจากคำสั่งจะทำให้ TikTok สามารถเปิดให้บริการได้ทันที จากก่อนหน้านี้มี<a href=\"https://www.blognone.com/node/144213\">รายงานว่า TikTok ใช้งานได้บางพื้นที่</a> เพราะผู้ให้บริการตัดสินใจเปิดการเข้าถึงอีกครั้งหลังจาก Trump ให้คำมั่นว่าจะ<a href=\"https://www.blognone.com/node/144204\">ออกคำสั่ง</a>เลื่อนการบังคับใช้กฎหมายทันทีที่รับตำแหน่ง แต่แอปเปิลและกูเกิลก็เลือกไม่นำแอปกลับเข้ามาที่สโตร์ทันที</p>\n<p>ที่มา: <a href=\"https://www.npr.org/2025/01/20/nx-s1-5268701/trump-executive-order-tiktok-ban\">NPR</a> และ <a href=\"https://www.whitehouse.gov/presidential-actions/2025/01/application-of-protecting-americans-from-foreign-adversary-controlled-applications-act-to-tiktok/\">The White House</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/usa\">USA</a></div><div><a href=\"/topics/donald-trump\">Donald Trump</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8e1499be5b97ed6aff7c1d8f978a2866708a0af2a2479a33128913cc5945cd6","category":"Thai"}