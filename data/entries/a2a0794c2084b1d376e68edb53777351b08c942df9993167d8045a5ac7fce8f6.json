{"title":"Alphabet ไตรมาสล่าสุด ธุรกิจคลาวด์เติบโตเด่น - CFO ไปรับตำแหน่งใหม่เน้นการลงทุน","link":"https://www.blognone.com/node/135001","date":1690330445000,"content":"<div><div><div><p>Alphabet บริษัทแม่ของกูเกิล รายงานผลประกอบการประจำไตรมาสที่ 2 ปี 2023 รายได้รวมเพิ่มขึ้น 7% จากช่วงเดียวกันในปีก่อนเป็น 74,604 ล้านดอลลาร์ และมีกำไรสุทธิตามบัญชี GAAP 18,368 ล้านดอลลาร์</p>\n<p>บริการ Google Cloud มีรายได้เติบโตเด่นในอีกไตรมาส โดยเพิ่มขึ้น 28% เป็น 8,031 ล้านดอลลาร์ เฉพาะส่วนธุรกิจนี้มีกำไรจากการดำเนินงาน 395 ล้านดอลลาร์ เป็นตัวเลขที่เพิ่มขึ้นหลัง<a href=\"https://www.blognone.com/node/133555\">ไตรมาสก่อนหน้า</a>เริ่มมีกำไรเป็นครั้งแรก</p>\n<p>รายได้โฆษณาบน YouTube เพิ่มขึ้นเล็กน้อย 4% เป็น 7,665 ล้านดอลลาร์ ขณะที่กลุ่มธุรกิจใหม่ Other Bets มีรายได้ 285 ล้านดอลลาร์ โดยขาดทุนเฉพาะส่วนนี้ 813 ล้านดอลลาร์</p>\n<p>Alphabet ยังแจ้งว่า Ruth Porat ซีเอฟโอของบริษัท จะลาออกจากตำแหน่งหัวหน้าฝ่ายการเงินที่อยู่มา 8 ปี เพื่อรับตำแหน่งใหม่ประธานและหัวหน้าฝ่ายการลงทุนของ Alphabet เน้นไปที่การลงทุนในธุรกิจ Other Bets โดยระหว่างการสรรหาซีเอฟโอคนใหม่ Porat จะยังอยู่ในตำแหน่งซีเอฟโอต่อไป</p>\n<p>ที่มา: <a href=\"https://www.abc.xyz/assets/20/ef/844a05b84b6f9dbf2c3592e7d9c7/2023q2-alphabet-earnings-release.pdf\">Alphabet</a> (pdf)</p>\n<p><img alt=\"No Description\" src=\"https://www.blognone.com/sites/default/files/externals/05028c747f4ab52688b3f3b7e04f179a.png\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/financial-report\">Financial Report</a></div><div><a href=\"/topics/youtube\">YouTube</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2a0794c2084b1d376e68edb53777351b08c942df9993167d8045a5ac7fce8f6","category":"Thai"}