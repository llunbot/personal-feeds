{"title":"รวมข่าวลือ iPad รุ่นใหม่ - คาดเปิดตัว 26 มีนาคม - iPad Air ย้ายตำแหน่งกล้องหน้า","link":"https://www.blognone.com/node/138797","date":1710890037000,"content":"<div><div><div><p>หลังจากแอปเปิลเปิดตัว <a href=\"https://www.blognone.com/node/138529\">MacBook Air ชิป M3</a> ไป แต่อีกสินค้าที่มีข่าวลือมายาวนานก่อนหน้านี้ว่าจะเปิดตัวในช่วงต้นปีเช่นกันอย่าง iPad Pro และ iPad Air รุ่นใหม่ ก็ยังไม่ออกมา ล่าสุดมีข่าวลือรายงานมาหลายเรื่อง รวบรวมมาไว้ที่เดียวดังนี้</p>\n<ul>\n<li>บัญชีผู้ใช้งาน Instant Digital โพสต์ใน Weibo ว่า แอปเปิลจะเปิดตัว iPad รุ่นใหม่ วันที่ 26 มีนาคม <a href=\"https://www.blognone.com/node/138519\">ไม่มีการจัดงานแถลงข่าว</a></li>\n<li>Instant Digital เช่นกัน บอกว่าตอนนี้ iPad Air รุ่นใหม่ได้จัดส่งออกจากโรงงานไปประจำตามคลังสินค้าทั่วโลก รอการเปิดตัวจากแอปเปิลแล้ว</li>\n<li>Ross Young ที่ปรึกษาด้านซัพพลายเชน บอกว่าแอปเปิลจะเริ่ม<strong>จัดส่ง</strong> iPad รุ่นใหม่ในเดือนเมษายน สอดคล้องกับข้อมูลก่อนหน้าของ Mark Gurman แห่ง Bloomberg ว่าแอปเปิลเปิดตัว iPad แน่<a href=\"https://www.blognone.com/node/138620\">ในช่วงมีนาคม-เมษายน</a></li>\n</ul>\n<p>สุดท้ายว่าด้วยสเป็ก โดยรายงานล่าสุดบอกว่า iPad Air รุ่นใหม่ จะย้ายตำแหน่งกล้องหน้ามาอยู่ที่แนวยาว ทำให้กล้องหน้าอยู่ด้านบน เมื่อวางเครื่องแนวนอนแบบ iPad 10th Gen (<a href=\"https://www.blognone.com/node/137879\">iPad Pro ก็มีข่าวลือแบบนี้ก่อนหน้า</a>)</p>\n<p>ที่มา: MacRumors <a href=\"https://www.macrumors.com/2024/03/18/new-ipads-march-26-launch-date-rumor/\">[1]</a>, <a href=\"https://www.macrumors.com/2024/03/19/new-ipad-air-shipping-from-china/\">[2]</a>, <a href=\"https://www.macrumors.com/2024/03/18/new-ipads-likely-to-begin-shipping-in-april/\">[3]</a>, <a href=\"https://www.macrumors.com/2024/03/18/ipad-air-landscape-front-camera-rumor/\">[4]</a></p>\n<p><img alt=\"No Description\" src=\"https://www.blognone.com/sites/default/files/externals/25c6ea137fde8feeee3ac7fcf21db66f.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad-air\">iPad Air</a></div><div><a href=\"/topics/ipad-pro\">iPad Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f270ee1ff10174e6b0717a23cdb1e7620818684a9a531cb2892eb59d55a59a2","category":"Thai"}