{"title":"OpenSea ยกเลิกระบบแบ่งค่าธรรมเนียมซื้อขาย NFT กลับไปหาครีเอเตอร์ เหตุตลาดไม่ตอบรับแนวคิด","link":"https://www.blognone.com/node/135353","date":1692382180000,"content":"<div><div><div><p>OpenSea ผู้ให้บริการมาร์เกตเพลส NFT รายใหญ่ ประกาศการเปลี่ยนแปลงสำคัญ โดยจะยกเลิกระบบที่ผู้สร้างสรรค์ผลงาน สามารถกำหนดให้มีค่าธรรมเนียมในการซื้อขายผลงานต่อ (Operator Filter) แล้วเปลี่ยนมาเป็นระบบที่ผู้ซื้อผลงานแล้วขายต่อ สามารถกำหนดได้เองว่าจะให้มีการจ่ายส่วนแบ่งการขาย กลับไปหาผู้สร้างสรรค์ผลงานหรือไม่ จากเดิมที่ OpenSea กำหนดให้มีการจ่ายส่วนแบ่งกลับเสมอเมื่อเกิดการขายต่อ ตอนนี้สามารถเลือกไม่จ่ายก็ได้</p>\n<p>การเปลี่ยนแปลงนี้จะมีผลตั้งแต่ 31 สิงหาคม 2023 เป็นต้นไป คาดว่าสาเหตุที่ OpenSea ตัดสินใจเช่นนี้ เนื่องจากคู่แข่ง Blur ซึ่งตั้งค่าธรรมเนียมซื้อขาย NFT ต่ำมาก เข้ามาแย่งส่วนตลาดจนขึ้นเป็นเบอร์หนึ่งแทน OpenSea มาระยะหนึ่งแล้ว</p>\n<p>OpenSea ยังอธิบายว่าเหตุผลที่โมเดล NFT แบบกำหนดค่าธรรมเนียมและจ่ายส่วนแบ่งกลับไปหาครีเอเตอร์เสมอ เมื่อเกิดการซื้อขายต่อ ไม่ประสบความสำเร็จ เพราะทั้งวงการ NFT ต้องใช้โมเดลคิดค่าธรรมเนียมซื้อขายร่วมกัน แต่มีผู้เล่นหลายรายเช่น Blue, Dew และ LooksRare เลือกตัดค่าธรรมเนียมส่วนนี้ OpenSea รายเดียวจึงไม่สามารถกำหนดทั้งตลาดได้</p>\n<p>นอกจากนี้ยังมีเหตุผลอื่น เช่น โมเดลจ่ายส่วนแบ่งกลับไปต้นทาง ขัดกับความรู้สึกแบบนักสะสม (Collector) เพราะทำให้ไม่มีความเป็นเจ้าของที่สมบูรณ์ และครีเอเตอร์เองก็มีรายได้หลายทางอยู่แล้ว ไม่ได้พึ่งพาส่วนแบ่งค่าธรรมเนียมเป็นหลัก</p>\n<p>ที่มา: <a href=\"https://opensea.io/blog/articles/creator-fees-update\">OpenSea</a></p>\n<p><img alt=\"No Description\" src=\"https://www.blognone.com/sites/default/files/externals/4976f54a8d9aafe9b67c699659df07b7.png\" /></p>\n</div></div></div><div><div>Topics: </div><div><div><a href=\"/topics/opensea\">OpenSea</a></div><div><a href=\"/topics/nft\">NFT</a></div><div><a href=\"/topics/web3\">Web3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"587afb67d06ac93544cfb05b4f6a54a1149ca82c9b47e02081ce66219bfe98ea","category":"Thai"}