{"title":"Firefox 136 เพิ่มฟีเจอร์แท็บแนวตั้ง Vertical Tab แล้ว","link":"https://www.blognone.com/node/145125","date":1741320909000,"content":"<div><div><div><p>Mozilla ออก Firefox 136 มีของใหม่ที่สำคัญคือ Vertical Tab การแสดงแท็บแนวตั้งใน sidebar ด้านข้าง แบบเดียวกับที่เว็บเบราว์เซอร์ค่ายอื่นๆ มีมาได้สักพักแล้ว</p>\n<p>แถบ sidebar ด้านข้างยังเพิ่มตัวเลือกให้ปรับแต่งง่ายขึ้นจาก sidebar โดยตรง ต้องเปิดตัวเลือกนี้ครั้งแรกจากหน้า Settings &gt; General &gt; Browser Layout หลังจากนั้นก็กดเลือกว่าให้แสดงผลอะไรบ้างใน sidebar ได้เลย</p>\n<p>ของใหม่อย่างอื่นใน Firefox 136</p>\n<ul>\n<li>หน้า Clear browsing data and cookies สามารถกดเลือกเคลียร์ saved forms แยกจากส่วนอื่นๆ ได้แล้ว</li>\n<li>รองรับการถอดรหัสวิดีโอด้วยจีพียู​ AMD บนลินุกซ์</li>\n<li>รองรับการถอดรหัสวิดีโอแบบ HEVC ด้วยฮาร์ดแวร์บน macOS</li>\n<li>เพิ่มไบนารีของสถาปัตยกรรม ARM64 (AArch64) บนลินุกซ์​</li>\n<li>ย้ายแท็บที่รันในแบ็คกราวด์ไปไว้ในซีพียูคอร์ประหยัดพลังงาน บน macOS</li>\n</ul>\n<p>ที่มา - <a href=\"https://www.mozilla.org/en-US/firefox/136.0/releasenotes/\">Mozilla</a></p>\n<p><img alt=\"No Description\" src=\"https://www.blognone.com/sites/default/files/externals/381cc04fab3228e106ce2f157845a826.png\" /></p>\n<p><img alt=\"No Description\" src=\"https://www.blognone.com/sites/default/files/externals/a4d549fea58ef3c5446c341f564ac231.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c9c52c30260c986cccb58c1300a6cb7f4d8f14174a93168978cae4991ae6e0d","category":"Thai"}