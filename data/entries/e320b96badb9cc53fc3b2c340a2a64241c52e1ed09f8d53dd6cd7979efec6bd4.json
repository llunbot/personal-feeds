{"title":"กูเกิลทดลอง Gemini Nano บน  Chrome ข้อมูลไม่หลุดจากเครื่อง รองรับโมเดล fine-tune","link":"https://www.blognone.com/node/139777","date":1715830592000,"content":"<div><div><div><p>กูเกิลเปิดโครงการทดลอง Built-in AI เตรียมนำ Gemini Nano มารันใน Chrome โดยตรง เปิดทางให้เบราว์เซอร์มี API ในกลุ่ม LLM เพิ่มเติม</p>\n<p>ฟีเจอร์ที่เว็บไซต์จะสามารถใช้งาน LLM บนเว็บได้ เช่น การช่วยสรุป หรือถามตอบคำถามในเนื้อหาบนเว็บเอง ไปจนถึงการเป็นตัวช่วยผู้ใช้เขียนเนื้อหา หรือตรวจคำผิด</p>\n<p>ทุกวันนี้เว็บไซต์หลายแห่งรันโมเดลปัญญาประดิษฐ์บนเว็บอยู่แล้ว แต่การใช้งานแบบทุกวันนี้ทำให้ผู้ใช้ต้องดาวน์โหลดไฟล์ขนาดนับร้อยเมกะไบต์ทุกเว็บ และอาจใช้งานฟีเจอร์ต่างๆ ของเครื่องเช่น GPU หรือ NPU ได้จำกัด การที่เบราว์เซอร์มี API โดยตรงให้เลยจะทำให้ออปติไมซ์ได้ดีขึ้น</p>\n<p>ตอนนี้ API การใช้ AI บน Chrome ยังเป็นเพียงการทดลองเพื่อหา API ที่เหมาะสม คาดว่าจะเปิด Prompt API สำหรับการใช้งานปกติ และ Fine-tuning API เพื่อนำโมเดลเฉพาะทางมาใช้งาน</p>\n<p>ที่มา - <a href=\"https://developer.chrome.com/docs/ai/built-in\">Chrome for Developers</a></p>\n<p><img alt=\"No Description\" src=\"https://www.blognone.com/sites/default/files/externals/9541fc3b2bdcef6937f3c46dde47b966.jpg\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/llm\">LLM</a></div><div><a href=\"/topics/gemini\">Gemini</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e320b96badb9cc53fc3b2c340a2a64241c52e1ed09f8d53dd6cd7979efec6bd4","category":"Thai"}