{"title":"Meta เปิดตัว AI Sandbox เครื่องมือสร้างสรรค์โฆษณา ปรับ Text เปลี่ยนพื้นหลัง ครอปรูป ด้วย Generative AI","link":"https://www.blognone.com/node/133823","date":1683969022000,"content":"<div><div><div><p>Meta เปิดตัว AI Sandbox สำหรับผู้ลงโฆษณา เพื่อช่วยสร้างสรรค์รูปแบบโฆษณาด้วย Generative AI หรือ AI สร้างเนื้อหา ทั้ง ข้อความ พื้นหลัง และการครอปรูปภาพในฟอร์แมตต่าง ๆ สำหรับใช้ลงโฆษณาใน Facebook กับ Instagram</p>\n<p>Meta บอกว่าเครื่องมือนี้เริ่มทดสอบใช้งานแล้วกับผู้ลงโฆษณากลุ่มเล็ก โดยจะนำผลตอบรับมาปรับปรุงผลิตภัณฑ์ให้ดีขึ้น ในเดือนกรกฎาคมจะขยายไปยังผู้ลงโฆษณามากขึ้น และเพิ่มฟีเจอร์ต่าง ๆ ภายในปีนี้</p>\n<p>ตัวอย่างเครื่องมือ เช่น การสร้างข้อความ (ก๊อปปี้) ของโฆษณาในแบบที่ต่างกันตามกลุ่มเป้าหมาย แต่ยึดคอนเซปต์หลักที่ต้องการสื่อสารไว้, การสร้างพื้นหลังแบบต่าง ๆ ทำให้ได้ชุดงานหลากรูปแบบในแคมเปญ และฟีเจอร์ครอปรูปภาพ สำหรับการโพสต์ลงแต่ละรูปแบบที่ต้องการฟอร์แมตแตกต่างกัน</p>\n<p>Meta บอกว่าการนำ AI มาใช้สำหรับงานโฆษณาในแพลตฟอร์ม เป็นโอกาสที่ใหญ่มาก ซึ่งให้ประสบการณ์ที่ดีทั้งกับผู้ลงโฆษณาและผู้ชมโฆษณา</p>\n<p>ที่มา: <a href=\"https://www.facebook.com/business/news/introducing-ai-sandbox-and-expanding-meta-advantage-suite\">Meta</a> ผ่าน <a href=\"https://techcrunch.com/2023/05/11/meta-announces-generative-ai-features-for-advertisers/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/a2398a18f3d3d9becd1da6f868e6b01c.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9271bf6e58936148f23732509eb66b408789eb12a8d1537491757102b815d0ff","category":"Thai"}