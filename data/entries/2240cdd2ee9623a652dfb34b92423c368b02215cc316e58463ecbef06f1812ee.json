{"title":"เกือบหลับแต่กลับมาได้ NASA รายงานวิทยุ Voyager 1 ดับไป วิทยุสำรองที่ปิดไว้ 43 ปีกลับมาทำงาน","link":"https://www.blognone.com/node/142891","date":1730439783000,"content":"<div><div><div><p>NASA รายงานถึงเหตุความผิดปกติของยาน Voyager 1 เมื่อวันที่ 16 ตุลาคมที่ผ่านมา หลังทีมงานสั่งเปิดฮีตเตอร์เพื่ออุ่นระบบแต่กลับทำให้ระบบป้องกันความผิดพลาดทำงาน และสัญญาณก็หายไป ทีมงานรู้ว่ามีปัญหาแน่นอนในวันที่ 18 ตุลาคม เมื่อหาสัญญาณตอบกลับไม่พบ แต่ก็พบว่าที่จริงยานยังส่งสัญญาณอยู่ แต่ส่งในแบนวิดท์ต่ำมากๆ ในโหมดฉุกเฉิน แต่เมื่อหาสัญญาณได้เพียงวันเดียวก็หายไปอีก</p>\n<p>ทีมงานคาดว่าระบบป้องกันทำงานซ้ำอีกสองรอบจนทำให้ระบบปิดวิทยุ X-band ความถี่หลักไปเลย แล้วไปเปิดวิทยุสำรอง S-band ที่ใช้พลังงานต่ำกว่า โมดูลนี้ใช้งานครั้งสุดท้ายในปี 1981 หรือ 43 ปีที่แล้ว (ตอนนั้นยานออกจากโลกไปแล้ว 4 ปี) ที่ผ่านมาทีมงานไม่เคยรู้ว่า S-band ใช้สื่อสารทางไกลขนาดนี้ได้หรือไม่ แต่หลังจากส่งคำสั่งกลับไป ตอนนี้ก็ยืนยันแล้วว่ายังสื่อสารกันได้อยู่</p>\n<p>ตอนนี้ทีมงานตัดสินใจสำรวจความผิดปกติและสื่อสารด้วย S-band ไปก่อน และจะตัดสินใจอีกครั้งว่าจะทำอย่างไรให้ยานกลับมาทำงานปกติอีกครั้ง</p>\n<p>ที่มา - <a href=\"https://blogs.nasa.gov/voyager/2024/10/28/after-pause-nasas-voyager-1-communicating-with-mission-team/\">NASA</a></p>\n<p><img src=\"https://www.blognone.com/sites/default/files/externals/ab84e3df9e69067eb6fede53813aceeb.png\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2240cdd2ee9623a652dfb34b92423c368b02215cc316e58463ecbef06f1812ee","category":"Thai"}