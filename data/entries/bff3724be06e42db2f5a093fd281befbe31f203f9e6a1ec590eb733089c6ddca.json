{"title":"กูเกิลเปิดโครงการพนักงานสมัครใจลาออก หลังรวมทีม Pixel, Android, Chrome เข้าด้วยกัน","link":"https://www.blognone.com/node/144432","date":1738292313000,"content":"<div><div><div><p>เว็บไซต์ 9to5google อ้างบันทึกภายในของกูเกิล ที่เขียนโดย Rick Osterloh รองประธานอาวุโสฝ่าย Platforms and Devices เสนอแพ็กเกจให้พนักงานในฝ่ายสามารถสมัครใจลาออกเองได้</p>\n<p>นโยบายนี้มาจาก <a href=\"https://www.blognone.com/node/139294\">การปรับปรับโครงสร้างองค์กรในปี 2024</a> ที่รวมเอาฝ่ายฮาร์ดแวร์ Pixel และฝ่ายซอฟต์แวร์ Android/Chrome เข้าด้วยกันเป็น Platforms and Devices Group ทำให้ต้องออกแพ็กเกจสมัครใจลาออกเพื่อลดพนักงานที่อาจซ้ำซ้อนหรือมีมากเกินไป รวมถึงมีเสียงเรียกร้องจากพนักงานที่อาจหาตำแหน่งได้ไม่ถูกใจตัวเองมากนักหลังการรวมฝ่าย</p>\n<p>โครงการสมัครใจลาออกมีผลเฉพาะในสหรัฐอเมริกา มีผลเฉพาะ Platforms and Devices Group เท่านั้น พนักงานที่สมัครใจลาออกจะได้แพ็กเกจชดเชย (ยังไม่มีข้อมูลว่ากี่เดือน) โดยจะประกาศเพิ่มเติมเป็นการภายในต่อไป</p>\n<p>ที่มา - <a href=\"https://9to5google.com/2025/01/30/pixel-android-voluntary-exit-employees/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/240893edd1b8816bf0213d9be4559cdf.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/google-pixel\">Google Pixel</a></div><div><a href=\"/topics/chrome\">Chrome</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bff3724be06e42db2f5a093fd281befbe31f203f9e6a1ec590eb733089c6ddca","category":"Thai"}