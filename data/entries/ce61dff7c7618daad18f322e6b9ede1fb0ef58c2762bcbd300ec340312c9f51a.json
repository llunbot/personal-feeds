{"title":"Stability AI เปิดตัว Stable Cascade โมเดลสร้างรูปภาพแบบใหม่ ที่ละเอียดมากขึ้นและทำงานเร็วขึ้น","link":"https://www.blognone.com/node/138218","date":1707993593000,"content":"<div><div><div><p>Stability AI เปิดตัวโมเดลสร้างรูปภาพจากข้อความ <strong>Stable Cascade</strong> ที่สถานะตอนนี้ยังเป็นงานวิจัย สามารถนำไปใช้งานได้ในงานที่ไม่ใช่เชิงพาณิชย์ สามารถดูรายละเอียดเพิ่มเติมได้ที่ <a href=\"https://github.com/Stability-AI/StableCascade\">GitHub</a></p>\n<p>Stable Cascade เป็นโมเดลสร้างรูปภาพที่มีขั้นตอนการทำงานต่างไปจาก Stable Diffusion ที่เป็นเครื่องมือสร้างรูปภาพหลักของ Stability AI โดยประกอบด้วย 3 โมเดลย่อยบนสถาปัตยกรรม Würstchen ขั้นตอนแรกเรียกว่า Stage C เป็นการสร้างรายละเอียดย่อยในภาพ (Latent Generator) แล้วส่งต่อไป Stage B และ Stage A เพื่อปรับแต่งความละเอียดรูปภาพให้ออกมาคมชัด ผลลัพธ์ที่ได้นอกจากภาพที่ละเอียดมากกว่า ยังใช้เวลาในการสร้างรูปภาพที่สั้นกว่าโมเดลเดิมด้วย</p>\n<p>เนื่องจาก Stable Cascade ใช้การสร้างรูปภาพจากส่วนประกอบย่อย การแก้ไขภาพเฉพาะส่วนจึงทำได้อย่างรวดเร็วมากกว่า จึงเหมาะกับการใช้งานแบบตัดต่อรูปภาพ หรือสร้างรูปภาพจากแบบร่าง</p>\n<p>ที่มา: <a href=\"https://stability.ai/news/introducing-stable-cascade\">Stability AI</a></p>\n<p><img alt=\"No Description\" src=\"https://www.blognone.com/sites/default/files/externals/ea62f00f5bbbd585dd549f7ef52c0c9a.jpeg\" /></p>\n</div></div></div><div><div>Topics: </div><div><div><a href=\"/topics/stability-ai\">Stability AI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce61dff7c7618daad18f322e6b9ede1fb0ef58c2762bcbd300ec340312c9f51a","category":"Thai"}