{"title":"Windows 11 ออกอัพเดตฟีเจอร์รอบต้นปี 2024, Copilot เพิ่มปลั๊กอินเชื่อมต่อแอพภายนอก","link":"https://www.blognone.com/node/138513","date":1709436498000,"content":"<div><div><div><p>ไมโครซอฟท์ประกาศออกอัพเดต<strong>ฟีเจอร์</strong>ให้ Windows 11 รุ่นเสถียร (22H2 และ 23H2) โดยเป็นการอัพเดตแยกจากเวอร์ชันของตัวแกนระบบปฏิบัติการ (ยังไม่ใช่ 24H1)</p>\n<p>ฟีเจอร์หลายตัวเคยประกาศและทดสอบกับกลุ่ม Insider ไปแล้ว โดยไมโครซอฟท์จะทยอยปล่อยฟีเจอร์แต่ละตัวไม่พร้อมกัน และปล่อยอัพเดตให้ผู้ใช้ทีละกลุ่มไปจนครบในเดือนเมษายน</p>\n<ul>\n<li><a href=\"https://www.blognone.com/node/138319\">เพิ่มฟีเจอร์ให้ Copilot สั่งงานระบบได้มากขึ้น</a> เช่น ดูข้อมูลไอพี, สถานะแบตเตอรี่, สั่งทิ้งขยะใน recycle bin, เปิดฟีเจอร์ accessibility</li>\n<li>เพิ่มปลั๊กอินให้ Copilot เชื่อมต่อกับบริการภายนอก เช่น OpenTable, Shopify, Kayak, Klarna, Instacart (เช่น สั่งให้ Copilot จองโต๊ะผ่าน OpenTable) รวมถึงแอพ Power Automate ของไมโครซอฟท์เพื่อไปสั่ง workflow ของแอพตระกูล Office ได้อีกต่อ</li>\n<li><a href=\"https://www.blognone.com/node/138370\">แอพ Windows Photos เพิ่มฟีเจอร์ Generative Erase</a> ลบวัตถุออกจากรูปด้วยพลัง AI</li>\n<li>แอพตัดต่อวิดีโอ Clipchamp เพิ่มฟีเจอร์ silence removal ลบช่วงเสียงเงียบออก ซึ่งเป็นงานที่พบบ่อยในการตัดต่อวิดีโอ</li>\n<li>Voice Shortcuts ฟีเจอร์อัดเสียงคำสั่งของเราไว้ แล้วสั่งให้ระบบทำงานอัตโนมัติเมื่อได้ยินเสียงคำสั่งนี้</li>\n<li><a href=\"https://www.blognone.com/node/138481\">นำมือถือแอนดรอยด์มาเป็นเว็บแคมให้พีซี</a></li>\n<li><a href=\"https://www.blognone.com/node/138380\">Windows Hotpaching</a> ลดการรีบูตเมื่ออัพเดตแพตช์ความปลอดภัยรายเดือน</li>\n<li><a href=\"https://www.blognone.com/node/138262\">Widget Board จัดหมวดหมู่บอร์ดได้แล้ว</a></li>\n</ul>\n<p>ที่มา - <a href=\"https://blogs.windows.com/windowsexperience/2024/02/29/microsoft-copilot-improvements-for-windows-11/\">Microsoft</a></p>\n<p>หน้าจอแสดงปลั๊กอินของ Copilot</p>\n<p><img alt=\"No Description\" src=\"https://www.blognone.com/sites/default/files/externals/c1213a72a7c4a63788778136a466236d.jpeg\" /></p>\n</div></div></div><div><div>Topics: </div><div><div><a href=\"/topics/microsoft-copilot\">Microsoft Copilot</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7f47f73e31b1e384b81010bffb1c1180f86410e4d96366fad35e4c8f1effd43","category":"Thai"}