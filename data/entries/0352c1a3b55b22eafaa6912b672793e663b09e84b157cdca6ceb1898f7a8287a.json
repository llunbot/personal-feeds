{"title":"สหรัฐอเมริกาสั่งห้ามใช้หลอดไฟแบบมีไส้แล้ว ให้ใช้หลอดแบบใหม่ๆ ที่ประหยัดพลังงานกว่า","link":"https://www.blognone.com/node/135124","date":1691118066000,"content":"<div><div><div><p>กฎหมายมาตรฐานหลอดไฟ (<a href=\"https://www1.eere.energy.gov/buildings/appliance_standards/standards.aspx?productid=4\">General Service Lamps</a>) ของสหรัฐอเมริกา มีผลบังคับใช้แล้วในเดือนกรกฎาคมที่ผ่านมา ทำให้หลอดไส้ (incandescent light bulb) แบบดั้งเดิมไม่สามารถใช้งานได้ต่อไป เพราะไม่ผ่านมาตรฐานด้านการประหยัดพลังงาน</p>\n<p>กฎหมายมาตรฐานหลอดไฟไม่ได้บังคับหลอดไส้ตรงๆ แต่กำหนดมาตรฐานหลอดไฟประหยัดพลังงาน ต้องมีอัตราความสว่าง 55 lumens/watt ส่งผลให้ร้านค้าปลีกต่างๆ จะไม่สามารถขายหลอดไฟแบบเก่าได้อีก โดยมีข้อยกเว้นสำหรับการใช้งานเฉพาะทางบางประเภทให้</p>\n<p><a href=\"https://www.energy.gov/articles/biden-administration-implements-new-cost-saving-energy-efficiency-standards-light-bulbs\">กฎหมายฉบับนี้ออกมาตั้งแต่เดือนเมษายน 2022</a> แต่เพิ่งมีผลบังคับใช้ เป้าหมายของกระทรวงพลังงานสหรัฐคือต้องการประหยัดพลังงานได้ 3 พันล้านดอลลาร์ต่อปี ซึ่งเป็นผลดีต่อบิลค่าไฟของประชาชนโดยตรง สหรัฐอเมริกายังมีแผนขยับมาตรฐานนี้ขึ้นไปเป็น 120 lumens/watt ในอนาคตด้วย</p>\n<p>ที่มา - <a href=\"https://www.cnbc.com/2023/08/02/biden-rule-banning-incandescent-light-bulbs-now-fully-in-effect.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/f315374f245f43566b6f6520bc69c744.jpg\" /></p>\n<p>ภาพโดย <a href=\"https://www.pexels.com/photo/selective-focus-photography-of-turned-on-light-bulb-2177473/\">Wilson Vitorino / Pexels</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/energy-saving\">Energy Saving</a></div><div><a href=\"/topics/energy\">Energy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0352c1a3b55b22eafaa6912b672793e663b09e84b157cdca6ceb1898f7a8287a","category":"Thai"}