{"title":"LinkedIn ประกาศปลดพนักงาน 716 คน - ปิดแอป InCareer ในจีน","link":"https://www.blognone.com/node/133750","date":1683624534000,"content":"<div><div><div><p>LinkedIn ประกาศปรับโครงสร้างองค์กร ในส่วนของฝ่ายที่ดูแลธุรกิจทั่วโลก และส่วนธุรกิจในจีน โดยให้เหตุผลเรื่องสภาพตลาดและพฤติกรรมลูกค้าที่เปลี่ยนแปลงอย่างรวดเร็ว ทำให้ต้องปลดพนักงานที่อยู่ในสองส่วนนี้รวม 716 คน</p>\n<p>ผลจากการปรับโครงสร้างนี้ ทำให้ LinkedIn จะปิดให้บริการ <a href=\"https://www.blognone.com/node/126318\">InCareer แอปหางานที่ทำตลาดเฉพาะในจีน</a> เปลี่ยนมาโฟกัสการให้บริการบริษัทที่ดำเนินงานหลายสาขาทั่วโลกและมีสาขาในจีน ทั้งส่วนของการจ้างงานและฝึกอบรม ส่วนกลุ่มที่ดูแลธุรกิจทั่วโลก จะปรับลดจำนวนทีม ลดจำนวนพนักงานฝ่ายบริหาร และว่าจ้างเวนเดอร์มาช่วยดำเนินงานหลายส่วนแทนพนักงานประจำ</p>\n<p>LinkedIn ระบุว่าการเปลี่ยนแปลงนี้แม้มีการลดตำแหน่งบางส่วน แต่ก็เพิ่มตำแหน่งงานใหม่ขึ้นมา 250 ตำแหน่ง เช่น ฝ่ายดำเนินงาน ฝ่ายธุรกิจใหม่ และฝ่ายดูแลลูกค้า ซึ่งพนักงานที่ถูกปลดไปที่เข้าคุณสมบัติก็สามารถสมัครตำแหน่งเหล่านี้ได้</p>\n<p>ที่มา: <a href=\"https://news.linkedin.com/2023/may/a-message-from-linkedin-s-ceo\">LinkedIn</a></p>\n<p><img src=\"https://www.blognone.com/sites/default/files/externals/ef799f641bf77a7bffe79bc96ac0a453.jpg\" alt /></p>\n</div></div></div><div><div>Topics: </div><div><div><a href=\"/topics/linkedin\">LinkedIn</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a5a733450d600430b643e81a8f8f1079455eef0ebd6158aa4fde453d462f617","category":"Thai"}