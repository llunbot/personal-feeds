{"title":"T-Mobile เปิดให้ผู้ใช้มือถือในสหรัฐทุกค่าย ทดสอบบริการส่งข้อความผ่าน Starlink ฟรี","link":"https://www.blognone.com/node/144583","date":1739163291000,"content":"<div><div><div><p>T-Mobile ซื้อโฆษณาในการแข่งขัน Super Bowl ประกาศข่าวการเปิดทดสอบ <a href=\"https://www.blognone.com/node/144377\">บริการมือถือผ่านดาวเทียม T-Mobile Starlink</a> แบบ public beta กับลูกค้าทั่วไปในสหรัฐอเมริกา ซึ่งลูกค้าค่ายอื่นก็สามารถใช้ได้ด้วย</p>\n<ul>\n<li>ลูกค้า T-Mobile ทั้งหมดจะใช้งาน T-Mobile Starlink ฟรีไปจนถึงเดือนกรกฎาคม 2025 หลังจากนั้น:<p></p>\n<ul>\n<li>ลูกค้าที่ใช้แพ็กเกจ Go5G Next ขึ้นไป จะได้ใช้บริการฟรีรวมในแพ็กเกจ</li>\n<li>ลูกค้าที่ใช้แพ็กเกจอื่นๆ สามารถซื้อเป็นบริการเสริมในราคา 15 ดอลลาร์ต่อเดือน ถ้าสมัครตอนนี้ให้ราคาพิเศษ 10 ดอลลาร์ต่อเดือน</li>\n</ul>\n</li>\n<li>ลูกค้าโอเปอเรเตอร์รายอื่นๆ เช่น AT&amp;T หรือ Verizon สามารถใช้บริการฟรีจนถึงเดือนกรกฎาคม หลังจากนั้นสมัครใช้ในราคา 20 ดอลลาร์ต่อเดือน</li>\n</ul>\n<p>บริการ Direct-to-Cell หรือการใช้สมาร์ทโฟน 4G/5G เชื่อมต่อผ่านดาวเทียม Starlink โดยตรง ช่วยแก้ปัญหาเรื่องพื้นที่อับสัญญาณโทรศัพท์ ตอนนี้ระบบของ T-Mobile รองรับการส่งข้อความอย่างเดียว ส่วนบริการอื่นๆ เช่น การส่งข้อความแบบแนบภาพ, data/voice จะตามมาในระยะถัดไป</p>\n<p>ที่มา - <a href=\"https://www.t-mobile.com/news/network/t-mobile-starlink-beta-open-for-all-carriers\">T-Mobile</a></p>\n<p><img alt=\"No Description\" src=\"https://www.blognone.com/sites/default/files/externals/d7e20420c9e39750ee8381e232e4bfef.jpeg\" /></p>\n</div></div></div><div><div>Topics: </div><div><div><a href=\"/topics/t-mobile\">T-Mobile</a></div><div><a href=\"/topics/satellite\">Satellite</a></div><div><a href=\"/topics/telecom\">Telecom</a></div><div><a href=\"/topics/starlink\">Starlink</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a636890aacc70268e7c70cd7e46325fcc21de3bda9d986fc280dd208f55277ef","category":"Thai"}