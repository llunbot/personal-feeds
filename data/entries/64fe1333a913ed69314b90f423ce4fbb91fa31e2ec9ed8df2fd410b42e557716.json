{"title":"[ไม่ยืนยัน] Amazon ทำข้อตกลงใช้งาน Microsoft 365 มูลค่าไลเซนส์รวมกว่า 1 พันล้านดอลลาร์","link":"https://www.blognone.com/node/136288","date":1697628283000,"content":"<div><div><div><p>Business Insider อ้างเอกสารภายในของ Amazon ระบุว่าบริษัทเตรียมทำสัญญาซื้อไลเซนส์ใช้งานบริการคลาวด์ Microsoft 365 กับไมโครซอฟท์ โดยมูลค่าที่ Amazon จ่ายนั้นมากกว่า 1 พันล้านดอลลาร์ เป็นระยะเวลามากกว่า 5 ปี</p>\n<p>ก่อนหน้านี้ Amazon ใช้ไลเซนส์ Microsoft Office แบบติดตั้งกับเครื่องหรือ On-premise แต่ในแผนโครงการนี้ Amazon ต้องการเปลี่ยนมาใช้ Microsoft 365 บนคลาวด์แทน โดยคาดจะเริ่มทดสอบใช้งานในเดือนพฤศจิกายน และย้ายพนักงานทั้งหมดไป Microsoft 365 ได้ในต้นปี 2024</p>\n<p>เรื่องนี้เป็นประเด็นเล็ก ๆ เพราะ Amazon กับไมโครซอฟท์ถือเป็นคู่แข่งสำคัญของการให้บริการคลาวด์ ที่ผ่านมา Amazon มีแนวทางเลี่ยงการใช้ Microsoft 365 มาตลอด เพราะมองว่าเป็นการนำข้อมูลของบริษัทไปเก็บไว้บนคลาวด์ของคู่แข่ง</p>\n<p>Amazon เองก็มีโซลูชันสำหรับงาน Productivity เช่น <a href=\"https://www.blognone.com/node/65227\">WorkDocs</a> สำหรับเก็บไฟล์เอกสาร หรือ <a href=\"https://www.blognone.com/node/90048\">Chime</a> สำหรับการประชุมออนไลน์ แต่ไม่เป็นที่นิยมในตลาดลูกค้าภายนอกนักรวมถึงใน Amazon เองด้วย ทั้งนี้ Amazon และไมโครซอฟท์ ปฏิเสธที่จะแสดงความเห็นต่อรายงานดังกล่าว</p>\n<p>ที่มา: <a href=\"https://www.businessinsider.com/microsoft-prepares-amazon-customer-365-cloud-tools-2023-10\">Business Insider</a></p>\n<p><img src=\"https://www.blognone.com/sites/default/files/externals/3d6fcc6a4b8ee73e77f0b26c4f671242.jpg\" alt /></p>\n</div></div></div><div><div>Topics: </div><div><div><a href=\"/topics/microsoft-365\">Microsoft 365</a></div><div><a href=\"/topics/amazon\">Amazon</a></div><div><a href=\"/topics/microsoft\">Microsoft</a></div><div><a href=\"/topics/rumors\">Rumors</a></div><div><a href=\"/topics/microsoft-office\">Microsoft Office</a></div><div><a href=\"/topics/enterprise\">Enterprise</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64fe1333a913ed69314b90f423ce4fbb91fa31e2ec9ed8df2fd410b42e557716","category":"Thai"}