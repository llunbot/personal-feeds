{"title":"Boston Dynamics เปิดตัว Atlas รุ่นใหม่ ระบบไฟฟ้าทั้งหมด เตรียมขายเชิงพาณิชย์","link":"https://www.blognone.com/node/139264","date":1713396308000,"content":"<div><div><div><p>Boston Dynamics เปิดตัวหุ่นยนต์มนุษย์ Atlas รุ่นใหม่ ที่เป็นระบบไฟฟ้าทั้งหมด หลังจากก่อนหน้าหนึ่งวันบริษัทประกาศยุติ <a href=\"https://www.blognone.com/node/105837\">Atlas รุ่นเดิม</a>ที่เป็นระบบไฮดรอลิค พร้อมประกาศความพร้อมเพื่อพัฒนาและส่งมอบ Atlas สำหรับใช้งานในการพาณิชย์</p>\n<p>ก่อนหน้านี้ Boston Dynamics เริ่มขายหุ่นยนต์สำหรับใช้งานเชิงพาณิชย์มาแล้ว เช่น <a href=\"https://www.blognone.com/node/116953\">Spot</a> หุ่นยนต์สำรวจพื้นที่ซึ่งคนไม่สามารถเข้าถึงได้ หรือ <a href=\"https://www.blognone.com/node/127872\">Stretch</a> หุ่นยนต์สำหรับทำงานในโกดังสินค้า</p>\n<p>Boston Dynamics บอกว่านับตั้งแต่ Hyundai เข้ามาเป็นผู้ถือหุ้นหลักในบริษัท ทำให้บริษัทมีพื้นที่รองรับทั้งการผลิตหุ่นยนต์ในเชิงพาณิชย์ มีพื้นที่สำหรับทดสอบในสถานการณ์ต่าง ๆ ที่สะดวกมากขึ้น Atlas เวอร์ชันไฮดรอลิคก่อนหน้านี้ มีความสามารถยกเคลื่อนย้ายวัตถุได้หลากหลายชนิด ทั้งที่มีน้ำหนักมาก และที่มีรูปร่างไม่สมมาตร เมื่อเปลี่ยนมาใช้ระบบไฟฟ้าจะทำให้หุ่นยนต์แข็งแรง คล่องตัว ทำอะไรได้มากยิ่งกว่าเดิม</p>\n<p>อีกประเด็นที่ Boston Dynamics นำเสนอคือการออกแบบโครงสร้างของ Atlas ซึ่งแม้มีรูปร่างเลียนแบบมนุษย์ แต่การทำงานส่วนต่าง ๆ ในร่างกายจะออกแบบอย่างอิสระ เพื่อรองรับความสามารถที่มากกว่า ในสถานการณ์ต่าง ๆ ที่นำไปใช้งาน ดูคลิปตัวอย่างได้ท้ายข่าว</p>\n<p>ที่มา: <a href=\"https://bostondynamics.com/blog/electric-new-era-for-atlas/\">Boston Dynamics</a></p>\n<p><img alt=\"No Description\" src=\"https://www.blognone.com/sites/default/files/externals/90e2b0524a7daa1d5fa15e4d2fa5a808.jpg\" /></p>\n</div></div></div><div><div>Topics: </div><div><div><a href=\"/topics/boston-dynamics\">Boston Dynamics</a></div><div><a href=\"/topics/robotics\">Robotics</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b11b31d544827e13dcac0eb4b0ea04c926abb573ae884ca91f7d46ea24fb9c8","category":"Thai"}