{"title":"EU อาจยุติการสอบสวนประเด็นผูกขาด หลัง Apple เปิดให้นักพัฒนาในยุโรปใช้ NFC บน iPhone ได้","link":"https://www.blognone.com/node/139316","date":1713587295000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องเผยว่า หน่วยงานกำกับดูแลการผูกขาดของ EU อาจอนุมัติที่แอปเปิลเตรียมเปิดให้<a href=\"https://www.blognone.com/node/137770\">แอป Mobile Payment ในภูมิภาคยุโรป สามารถใช้งาน NFC</a> ใน iPhone ได้ จากก่อนหน้านี้ <a href=\"https://www.blognone.com/node/128274\">EU จะดำเนินการสอบสวน</a>ในข้อหาผูกขาด</p>\n<p>หากการอนุมัติเกิดขึ้นจริง ซึ่งคาดว่าจะออกมาเป็นทางการในเดือนพฤษภาคม แอปเปิลจะไม่ต้องเข้าสู่กระบวนการสอบสวน ซึ่งมีโทษปรับสูงสุดถึง 10% ของรายได้รวมทั่วโลก</p>\n<p>EU ตั้งประเด็นสอบสวนแอปเปิลตั้งแต่สองปีที่แล้ว ว่า Apple Pay ผูกขาดบริการจ่ายเงินบน iPhone เนื่องจากไม่เปิดให้แอปจ่ายเงินรายอื่นสามารถเข้าถึง NFC ที่เป็นคุณสมบัติพื้นฐานได้ แต่ล่าสุดแอปเปิลได้หารือกับนักพัฒนาในภูมิภาคเพื่อเปิดให้เข้าถึง NFC ได้แล้ว</p>\n<p>ที่มา: <a href=\"https://www.reuters.com/technology/apples-offer-open-up-tap-and-go-tech-be-approved-by-eu-next-month-sources-say-2024-04-19/\">Reuters</a></p>\n<p><img src=\"https://www.blognone.com/sites/default/files/externals/e619650e44da9a522bdd333b87ac63a1.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-pay\">Apple Pay</a></div><div><a href=\"/topics/nfc\">NFC</a></div><div><a href=\"/topics/antitrust\">Antitrust</a></div><div><a href=\"/topics/eu\">EU</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af1e9a899f5dd125a7dadbf3a43e2b78db8f2a7cd139532fec1344299ecca36c","category":"Thai"}