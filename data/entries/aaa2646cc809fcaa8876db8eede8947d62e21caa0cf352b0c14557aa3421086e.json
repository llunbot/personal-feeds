{"title":"Apple หยุดผลิต Vision Pro เพิ่มแล้ว สินค้าในสต็อกมีพอขายจนถึงสิ้นปี","link":"https://www.blognone.com/node/143908","date":1735900622000,"content":"<div><div><div><p>มีรายงานเพิ่มเติมเกี่ยวกับการผลิต Apple Vision Pro ว่าตอนนี้แอปเปิลได้ให้หยุดสายการผลิตแล้ว <a href=\"https://www.blognone.com/node/142728\">ตามรายงานก่อนหน้านี้</a>ที่บอกว่าแอปเปิลได้เริ่มลดจำนวนผลิตมาตั้งแต่กลางปี และผลิตต่อไปจนถึงสิ้นปี 2024 เพราะสินค้าในสต็อกมีเพียงพอให้ขายไปจนถึงสิ้นปี 2025</p>\n<p>ไม่มีตัวเลขทางการว่าแอปเปิล<strong>ขาย</strong> Vision Pro ไปได้แล้วกี่เครื่อง แต่แหล่งข่าวจากซัพพลายเออร์บางรายบอกว่าชิ้นส่วนที่จัดส่งไปทั้งหมดนั้น เพียงพอสำหรับการผลิต Vision Pro ประมาณ 5-6 แสนเครื่อง</p>\n<p>มีข้อมูลจากฝั่ง Luxshare ซึ่งเป็นโรงงานหลักในการประกอบ Vision Pro ว่าตัวเลขการผลิตช่วงเดือนตุลาคมอยู่ที่ประมาณ 1,000 เครื่องต่อวัน ลดลงจากช่วงที่มีการผลิตสูงสูงประมาณ 2,000 เครื่อง อย่างไรก็ตามแอปเปิลได้แจ้ง Luxshare ว่ามีโอกาสที่จะสั่งผลิตเพิ่มเติมในอนาคตหากมีความต้องการสินค้าเพิ่มขึ้น</p>\n<p>แหล่งข่าวบอกว่าแอปเปิลได้สั่งหยุดแผนงานของ Vision Pro รุ่นที่ 2 ออกไปอย่างน้อยหนึ่งปี เพื่อพัฒนา Vision รุ่นราคาถูกออกมา และได้แจ้งตัวเลขชิ้นส่วนที่ต้องการกับซัพพลายเออร์ไปแล้ว แต่เป็นจำนวนที่ลดลงเมื่อเทียบกับ Vision Pro รุ่นแรก ทั้งนี้ตามรายงานข่าวลือล่าสุด แอปเปิลจะ<a href=\"https://www.blognone.com/node/143041\">เดินหน้าออก Vision Pro รุ่นที่ 2</a> ออกมาก่อน ใช้ดีไซน์เดิมแต่อัปเกรดฮาร์ดแวร์ภายใน ส่วน<a href=\"https://www.blognone.com/node/142922\">รุ่นราคาถูกนั้นจะออกมาในปี 2027</a></p>\n<p>ที่มา: <a href=\"https://www.macrumors.com/2024/12/31/vision-pro-may-be-out-of-production/\">MacRumors</a></p>\n<p><img src=\"https://www.blognone.com/sites/default/files/externals/11d38c3709113a697b587d6d9b5591ac.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aaa2646cc809fcaa8876db8eede8947d62e21caa0cf352b0c14557aa3421086e","category":"Thai"}