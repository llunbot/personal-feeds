{"title":"[ลือ] อินเทลยังไม่ยอมแพ้ เตรียมเปิดตัว Intel Arc B770 รุ่นท็อป ครึ่งหลังปี 2025","link":"https://www.blognone.com/node/146635","date":1748324121000,"content":"<span>[ลือ] อินเทลยังไม่ยอมแพ้ เตรียมเปิดตัว Intel Arc B770 รุ่นท็อป ครึ่งหลังปี 2025</span>\n\n  <div>\n    <div>Body</div>\n              <div><p>แม้สถานการณ์ของอินเทลช่วงหลังย่ำแย่ลงมาก ต้อง<a href=\"https://www.blognone.com/node/145705\">ปรับลดบางธุรกิจลง</a> <a href=\"https://www.blognone.com/node/145849\">ขายบางธุรกิจออก</a> <a href=\"https://www.blognone.com/node/146050\">ลดพนักงานลง</a> <a href=\"https://www.blognone.com/node/145941\">ปรับโครงสร้างองค์กร</a></p>\n<p>หน่วยธุรกิจหนึ่งที่โดนเก็งกันว่าไม่น่าจะรอดคือ จีพียู Intel Arc ที่ยังตามหลังคู่แข่งอยู่ไกล แม้ <a href=\"https://www.blognone.com/node/145849\">Intel Arc B-Series ที่เปิดตัวช่วงปลายปี 2024</a> ออก<a href=\"https://www.blognone.com/node/143666\">จีพียูตลาดล่าง B580/B570 แล้วทำผลงานได้ดี</a> <a href=\"https://www.blognone.com/node/143735\">ทำยอดขายได้ดี</a> แต่ก็ยังไม่ชัดเจนว่าอินเทลจะไปอย่างไรต่อในตลาดนี้</p>\n<p>ล่าสุดมีข่าวลือจากเว็บไซต์ Tweakers ของเยอรมนี ว่าอินเทลยังไม่ยอมแพ้ในตลาดนี้ง่ายๆ และเตรียมออกจีพียู Arc B770 ที่เป็นรุ่นท็อปของซีรีส์ (ตัวท็อปรุ่นก่อนหน้านี้คือ <a href=\"https://www.blognone.com/node/130648\">A770</a>) ในช่วงครึ่งหลังของปี 2025 โดยจะเปิดตัวไตรมาส 3 และวางขายจริงในไตรมาส 4</p>\n<p>ที่มา - <a href=\"https://www.blognone.com/node/143735\">Tweakers</a>, <a href=\"https://wccftech.com/intels-next-battlemage-gaming-gpu-the-arc-b770-is-still-expected-to-release-in-q4-2025/\">Wccftech</a></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Tue, 27/05/2025 - 12:35</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22d62db202dd185576c1cfe64e624804a91f1263a585163c51cfd35b03c05876","category":"Thai"}