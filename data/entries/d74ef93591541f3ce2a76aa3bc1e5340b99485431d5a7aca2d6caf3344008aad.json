{"title":"ก.ล.ต.สหรัฐฯ ตั้งข้อหาบริษัท NFT หลังพบว่าที่จริงเป็นหลักทรัพย์","link":"https://www.blognone.com/node/135484","date":1693279531000,"content":"<div><div><div><p>ก.ล.ต.สหรัฐฯ (SEC) ตั้งข้อหากับบริษัท Impact Theory LLC ที่ขาย NFT ในช่วงปลายปี 2021 ว่าเป็นการซื้อขายหลักทรัพย์โดยไม่ได้จดทะเบียน</p>\n<p>Impact Theory ขาย NFT ที่ชื่อว่า Founders' Key แต่กลับผูกผลตอบแทนของ Founders' Key เข้ากับความสำเร็จของบริษัทเอง ทำให้มีลักษณะเป็นสัญญาการลงทุน และการซื้อขายก็กลายเป็นการซื้อขายหลักทรัพย์</p>\n<p>ทางบริษัทยอมทำตามคำสั่งหยุดของ SEC โดยจ่ายค่าปรับ 6.1 ล้านดอลลาร์, เตรียมคืนเงินนักลงทุนทั้งหมด และทำลาย Founders' Key ที่ยังอยู่ก้บตัว รวมถึงยกเลิกการรับผลประโยชน์เมื่อมีการซื้อขาย Founders' Key</p>\n<p>ที่มา - <a href=\"https://www.sec.gov/news/press-release/2023-163\">SEC.gov</a></p>\n<p><img alt=\"No Description\" src=\"https://www.blognone.com/sites/default/files/externals/7354164f130072025f92fa33f1a94479.png\" /></p>\n</div></div></div><div><div>Topics: </div><div><div><a href=\"/topics/sec\">SEC</a></div><div><a href=\"/topics/nft\">NFT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d74ef93591541f3ce2a76aa3bc1e5340b99485431d5a7aca2d6caf3344008aad","category":"Thai"}