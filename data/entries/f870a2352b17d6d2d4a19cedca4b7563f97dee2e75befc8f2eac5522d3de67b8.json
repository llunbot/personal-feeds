{"title":"เผย Microsoft เคลียร์พื้นที่สำนักงานพร้อมเซต MacBook รอรับพนักงาน OpenAI แต่สุดท้ายก็ไม่เกิดขึ้น","link":"https://www.blognone.com/node/136896","date":1700656893000,"content":"<div><div><div><p>มีรายงานเล็ก ๆ สืบเนื่องจากที่ Sam Altman ประกาศกลับไปเป็นซีอีโอ OpenAI หลังจากมีการเปลี่ยนแปลงกรรมการบอร์ด ซึ่งก่อนหน้านี้เขาเพิ่งตอบรับไปร่วมงานกับไมโครซอฟท์มา</p>\n<p>ไมโครซอฟท์นั้นก็จริงจังรอต้อนรับ Sam และทีมงาน OpenAI ที่<a href=\"https://www.blognone.com/node/136849\">เตรียมลาออกตาม</a> โดยรายงานบอกว่าไมโครซอฟท์ได้สั่งให้จัดเตรียมพื้นที่ในสำนักงานของ LinkedIn ที่ซานฟรานซิสโก ซึ่งขับรถจากสำนักงานใหญ่ OpenAI เพียง 10 นาที</p>\n<p>ในคำสั่งนั้นยังบอกให้เตรียม MacBook และเอกสารสำหรับอบรมพนักงานใหม่ เนื่องจากคาดว่าจะให้เริ่มงานโดยเร็วที่สุด พร้อมกับบอกให้ทั้งฝ่ายบุคคลและฝ่ายกฎหมายของไมโครซอฟท์เตรียมพร้อมรับพนักงานชุดนี้</p>\n<p>อย่างไรก็ตามทั้งหมดก็ไม่เกิดขึ้นเพราะ Sam <a href=\"https://www.blognone.com/node/136887\">ตัดสินใจกลับไปเป็นซีอีโอ</a> OpenAI ซึ่งพนักงานทั้งหมดก็คงไม่ลาออกกันแล้วนั่นเอง</p>\n<p>ที่มา: <a href=\"https://www.businessinsider.com/microsoft-prepared-san-francisco-offices-for-openai-employees-2023-11\">Business Insider</a></p>\n<p><img alt=\"No Description\" src=\"https://www.blognone.com/sites/default/files/externals/59352d63d4cc6b8760c651c729a9921f.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f870a2352b17d6d2d4a19cedca4b7563f97dee2e75befc8f2eac5522d3de67b8","category":"Thai"}