{"title":"Huawei เปิดตัว Pura X มือถือจอพับ Flip Phone แต่พับแนวนอน ยังขายเฉพาะในจีน","link":"https://www.blognone.com/node/145384","date":1742527112000,"content":"<div><div><div><p>Huawei เปิดตัวมือถือจอพับได้ทรงฝาพับ (clamshell) รุ่นใหม่ Huawei Pura X มีจุดเด่นตรงที่เป็นการพับแนวนอน แทนการพับแนวตั้งแบบที่เราคุ้นกันในมือถือแบบ flip phone (แบบ Galaxy Z Fip หรือ Moto Razr)</p>\n<p>หน้าจอด้านนอกของ Huawei Pura X มีขนาด 3.5\" เมื่อกางออกมาแล้ว จอด้านในมีขนาด 6.3\" สัดส่วน 16:10 ด้วยสัดส่วนจอแบบนี้จะคล้ายๆ กับ <a href=\"https://www.blognone.com/node/133781\">Pixel Fold รุ่นแรก</a> แต่ความสูงจะสั้นกว่า และเลือกวางตำแหน่งกล้องหลักไว้ที่ด้านหน้าคู่กับจอหน้า</p>\n<p>ตอนนี้ยังไม่มีข้อมูลว่า Huawei Pura X ใช้ชิปอะไร, สเปกอื่นคือ หน้าจอ LTPO OLED 120Hz 2500 nits, กล้องหลัก 50MP, กล้องอัลตร้าไวด์ 40MP, กล้องเทเล 8MP, กล้องด้านใน 10MP, แบตเตอรี่ 4,720 mAh รองรับชาร์จเร็ว 66W, ระบบปฏิบัติการเป็น HarmonyOS 5.0 (ยังเป็น Android) ไม่ใช่ HarmonyOS Next</p>\n<p>สินค้ายังขายเฉพาะในจีน ราคาเริ่มต้น 7,499 หยวน (ประมาณ 35,000 บาท) สำหรับรุ่น 12/256GB</p>\n<p>ที่มา - <a href=\"https://consumer.huawei.com/cn/phones/pura-x/\">Huawei China</a>, <a href=\"https://www.gsmarena.com/huawei_pura_x_arrives_with_a_revolutionary_foldable_design-news-67036.php\">GSM Arena</a></p>\n<p><img alt=\"No Description\" src=\"https://www.blognone.com/sites/default/files/externals/6fd611735b9e835859c6bf7cb954bde3.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb49c97a0c6f9ccac77130654daa815fc6a7c51024db3ba36ace89c1692086ae","category":"Thai"}