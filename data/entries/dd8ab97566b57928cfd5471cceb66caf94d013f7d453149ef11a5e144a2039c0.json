{"title":"อินเทลยกเลิกชิป Falcon Shores ลูกผสม CPU+GPU ข้ามไปออกชิป Jaguar Shores เลย","link":"https://www.blognone.com/node/144438","date":1738299195000,"content":"<div><div><div><p>Michelle Johnston Holthaus ซีอีโอรักษาการ (ร่วม) ของอินเทล ให้ข้อมูลใน<a href=\"https://www.blognone.com/node/144427\">งานแถลงผลประกอบการไตรมาส 4/2024</a> ว่าบริษัทตัดสินใจยกเลิกการออก<a href=\"https://www.blognone.com/node/127236\">ชิป Falcon Shores ที่เป็นชิป XPU (CPU+GPU) ฝั่งเซิร์ฟเวอร์ตัวแรกของบริษัท</a></p>\n<p>Holthaus ยอมรับว่าอินเทลยังทำได้ไม่ดีนักในตลาดเซิร์ฟเวอร์ AI แม้เป็นผู้นำฝั่งซีพียูเซิร์ฟเวอร์ก็ตาม บริษัทมีชิปเร่งความเร็ว AI คือ Gaudi แต่ก็ยังถือว่าเพิ่งเริ่มต้นในตลาดนี้ หลังจากวิเคราะห์สภาพตลาดแล้ว จึงตัดสินใจไม่วางขายชิป Falcon Shores และข้ามไปออกชิป Jaguar Shores นับเป็น XPU รุ่นที่สองที่เป็นชิประดับ rack-scale แทน ส่วน Falcon Shores จะมีสถานะเหลือแค่ชิปทดสอบภายในบริษัทเองเท่านั้น</p>\n<p>คู่แข่งในตลาดชิป CPU+GPU สำหรับงาน AI มีทั้ง<a href=\"https://www.blognone.com/node/137120\">จากฝั่ง AMD คือ Instinct MI300A</a> (ถ้าเป็นรุ่นลงท้ายด้วย X มีแต่จีพียู) และ <a href=\"https://www.blognone.com/node/128640\">NVIDIA มี Grace Hopper/Blackwell</a></p>\n<p>ที่มา - <a href=\"https://download.intel.com/newsroom/2025/5m3dd8h6/Earnings-Call-Comment-4Q-FY-2024-013025.pdf\">Intel (PDF)</a>, <a href=\"https://www.tomshardware.com/tech-industry/artificial-intelligence/intel-cancels-falcon-shores-gpu-for-ai-workloads-jaguar-shores-to-be-successor\">Tom's Hardware</a></p>\n<p><img src=\"https://www.blognone.com/sites/default/files/externals/77a939ba0d7465120d37904a6e38bb47.jpg\" alt=\"\" /></p>\n<p><img src=\"https://www.blognone.com/sites/default/files/externals/8625da3762693e4e4b218453d2149770.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/cpu\">CPU</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd8ab97566b57928cfd5471cceb66caf94d013f7d453149ef11a5e144a2039c0","category":"Thai"}