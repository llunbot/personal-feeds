{"title":"Orbix เปิดตัวแอปฯ Orbix INVEST ผู้ช่วยลงทุนคริปโต แบ่งเป็นธีมกลยุทธ์มีผู้เชี่ยวชาญช่วยบริหารเงินลงทุน","link":"https://www.blognone.com/node/140824","date":1720598905000,"content":"<div><div><div><p>ยูนิต้า แคปิทัล บริษัทลูกในกลุ่มธุรกิจทางการเงินธนาคารกสิกรไทยเปิดตัวแอปฯ Orbix INVEST ผู้ช่วยลงทุนคริปโต ในรูปแบบธีมกลยุทธ์การลงทุนให้เลือกลงทุน โดยมีผู้เชี่ยวชาญด้านการลงทุนสินทรัพย์ดิจิทัลที่จะช่วยคัดเลือกสินทรัพย์ บริหารกลยุทธ์การลงทุน และจัดการความเสี่ยงตามนโยบายการลงทุน</p>\n<p><img alt=\"No Description\" src=\"https://www.blognone.com/sites/default/files/externals/f1094481bc371041ea5d6047846eb2b4.png\" /></p>\n<p><img alt=\"No Description\" src=\"https://www.blognone.com/sites/default/files/externals/194eba00243842e0d5735c8cab0a7fb4.png\" /></p>\n<p>Orbix INVEST แบ่งธีมกลยุทธ์การลงทุนเป็น 4 กลยุทธ์ โดยมี 2 กลยุทธ์ที่ลงทุนในสินทรัพย์เดียว และมี 2 กลยุทธ์ที่ลงทุนในหลายสินทรัพย์ซึ่งบริหารจัดการโดยทีมผู้เชี่ยวชาญ คือ</p>\n<ul>\n<li>Orbix BTC Flagship: ลงทุนในสินทรัพย์ Bitcoin 80% และ Cash 2%</li>\n<li>Orbix ETH Evolution: ลงทุนในสินทรัพย์ Ethereum 80% และ Cash 2%</li>\n<li>Orbix Ultimate 10: เหมาะสำหรับนักลงทุนที่ต้องการกระจายความเสี่ยง โดยลงทุนในสินทรัพย์ดิจิทัลที่มีขนาดใหญ่ และมีปัจจัยพื้นฐานดี ตามกรอบการลงทุนของบริษัท</li>\n</ul>\n<p><img alt=\"No Description\" src=\"https://www.blognone.com/sites/default/files/externals/3779dd479d8e90601f775b726cfbe131.png\" /></p>\n<ul>\n<li>Orbix Large-Cap Value Select เหมาะสำหรับนักลงทุนที่ต้องการเน้นลงทุนในสินทรัพย์ดิจิทัลประเภท Large-cap ไม่น้อยกว่าร้อยละ 75 ของมูลค่าลงทุนสุทธิ และเพิ่มโอกาสรับผลตอบแทนที่มากขึ้นด้วยสัดส่วนที่มีการปรับเปลี่ยนตามเทรนด์ของตลาดในแต่ละขณะที่อาจมีความเสี่ยงสูงขึ้น โดยบริหารกลยุทธ์แบบเชิงรุก</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d9bb4204aeded7e4ea2af1d47a1a7064.png\" /></p>\n<p><img alt=\"No Description\" src=\"https://www.blognone.com/sites/default/files/externals/f3505ecaf58c440df1fd0a897eeb7bc8.png\" /></p>\n<p>ดร.ธนภูมิ ดำรักษ์ กรรมการผู้จัดการ บริษัท ออร์บิกซ์ อินเวสท์ จำกัดเปิดเผยว่า ตลาดสินทรัพย์ดิจิทัลมีการเติบโตอย่างต่อเนื่อง โดยในปี 2556 มูลค่าตลาดสินทรัพย์ดิจิทัลอยู่ที่ 1.6 พันล้านเหรียญสหรัฐ จนถึงปีปัจจุบัน 2567 มูลค่าตลาดสินทรัพย์สินทรัพย์ดิจิทัล อยู่ที่ระดับ 2.3 ล้านล้านเหรียญสหรัฐ อัตราการเติบโตอยู่ที่ 140,000% (อ้างอิงข้อมูลมูลค่าตลาดสินทรัพย์สินทรัพย์ดิจิทัลทั้งหมดจาก CoinGecko)</p>\n<p>ถ้าเมื่อเทียบกับปีที่แล้ว 2566 มูลค่าการเติบโตอยู่ที่ 35% ซึ่งเป็นผลมาจากการที่ ก.ล.ต. สหรัฐฯ ประกาศอนุมัติกองทุน Bitcoin ETF และ Ethereum ETF ทำให้สินทรัพย์ดิจิทัลได้รับการยอมรับในวงกว้าง มีวอลุ่มซื้อขายสูงขึ้นตามการเข้าซื้อของกองทุนขนาดใหญ่</p>\n<p>การเปลี่ยนผ่านของ Technology จากยุค Internet สู่ Web 3 ซึ่งถือเป็น The Next Era of the Internet ที่ระบบต่างๆจะมีความเป็นอัจฉริยะมากขึ้น เป็นปัจจัยสำคัญที่จะสร้างโอกาสให้กับธุรกิจและการลงทุนใหม่ๆ ได้อย่างก้าวกระโดด โดยในปี 2030 มีการคาดการณ์ว่าตลาดสินทรัพย์ดิจิทัลจะมีมูลค่าแตะ 10 ล้านล้านเหรียญสหรัฐ และสำหรับประเทศไทย มีผู้ที่ลงทุนสินทรัพย์ดิจิทัลมากกว่า 4 ล้านราย และยังมีโอกาสในการเติบโตที่เพิ่มขึ้น ซึ่งจากการทำวิจัยอย่างต่อเนื่อง พบว่าผู้ที่ต้องการลงทุนในสินทรัพย์กลุ่มนี้มีประเด็นที่ให้ความสำคัญ 2 เรื่องหลัก คือ ความรู้ความเข้าใจในสินทรัพย์ดิจิทัลที่จะลงทุน และการลงทุนกับผู้ให้บริการที่มีความน่าเชื่อถือและเชื่อใจได้</p>\n<p><img alt=\"No Description\" src=\"https://www.blognone.com/sites/default/files/externals/0beb7f9508175ab9a74e2695231e4502.png\" /></p>\n<p><img alt=\"No Description\" src=\"https://www.blognone.com/sites/default/files/externals/db153cbfef4080a72695328ceca365a7.png\" /></p>\n<p>ทุกแผนกลยุทธ์การลงทุนผ่านแอปพลิเคชัน orbix INVEST เริ่มต้นการลงทุนด้วยเงินขั้นต่ำ เพียง 5,000 บาท สามารถเปิดบัญชีและยืนยันตัวตนได้ง่าย ๆ โดยใช้ K PLUS และรับโปรโมชันพิเศษเพียงเปิดบัญชีและลงทุนครบ 20,000 บาท รับ Cash Back เข้าบัญชี 200 บาท สูงสุดถึง 1,000 บาท หากลงทุนระหว่างวันที่ 10 – 31 ก.ค. 67 โดยจำกัด 1,000 สิทธิ์</p>\n<p>Orbix INVEST  เปิดให้ดาวน์โหลดแล้วบน App Store <a href=\"https://apps.apple.com/th/app/orbix-invest/id6462402528\">Orbix INVEST</a> ส่วน Google Play เร็วนี้ๆ</p>\n<p><img alt=\"No Description\" src=\"https://www.blognone.com/sites/default/files/externals/a4fb0047bda76c2ee92f8f71a51afa68.png\" /></p>\n<p>ที่มา: ข่าวประชาสัมพันธ์ออร์บิกซ์ อินเวสท์</p>\n</div></div></div><div><div>Topics: </div><div><div><a href=\"/topics/orbix\">orbix</a></div><div><a href=\"/topics/kasikorn-bank\">Kasikorn Bank</a></div><div><a href=\"/topics/unita-capital\">Unita Capital</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a785b0f0854ad37881174dd2ed62bd22790c3cc34be3569232fe38087ea73e43","category":"Thai"}