{"title":"ธนาคารกรุงไทย เริ่มเก็บค่าธรรมเนียมถอนเงินสดไม่ใช้บัตร ครั้งละ 10 บาท มีผล 1 พ.ค. 66","link":"https://www.blognone.com/node/133263","date":1680359019000,"content":"<div><div><div><p>ธนาคารกรุงไทย ประกาศว่าจะเริ่มเก็บค่าธรรมเนียมการถอนเงินสดจากตู้เอทีเอ็มแบบไม่ใช้บัตร ครั้งละ 10 บาท มีผลตั้งแต่วันที่ 1 พฤษภาคม 2566 เป็นต้นไป โดยจะยกเว้นค่าธรรมเนียมนี้ให้ 1 ครั้งต่อเดือน ในช่วงเดือนพฤษภาคมถึงเดือนกรกฎาคม 2566</p>\n<p>หลายปีที่ผ่านมาธนาคารพาณิชย์ต่างยกเว้นค่าธรรมเนียมในการทำธุรกรรมที่อดีตเคยมีค่าธรรมเนียม ซึ่งที่เด่นชัดคือค่าธรรมเนียมการโอนเงินแบบข้ามเขต และข้ามธนาคาร ทำให้เกิดการรับ-จ่ายเงินผ่านช่องทางดิจิทัลมากขึ้น และมีการใช้เงินสดน้อยลง ทั้งนี้ธนาคารกรุงไทยได้<a href=\"https://www.blognone.com/node/101039\">ยกเว้นการเก็บค่าธรรมเนียมมาตั้งแต่ปี 2561</a> หรือ 5 ปีที่แล้ว</p>\n<p>ไทยพีบีเอสอ้างอิงข้อมูลจากธนาคารแห่งประเทศไทย พบว่าปริมาณการถอนเงินสดของคนไทยลดลง 30.9% เมื่อเทียบตัวเลขปี 2565 กับปี 2561 ขณะเดียวกันธนาคารพาณิชย์ต่างเพิ่มบริการถอนเงินสดโดยไม่ใช้บัตร ทำให้ธุรกรรมประเภทดังกล่าวคิดเป็น 32% ของการถอนเงินสดทั้งหมด</p>\n<p><strong>อัพเดต:</strong> <a href=\"https://www.blognone.com/node/133271\">ธนาคารกรุงไทยประกาศเลื่อนการเก็บค่าธรรมเนียมนี้ออกไปก่อน</a></p>\n<p>ที่มา: <a href=\"https://krungthai.com/th/krungthai-update/announcement-detail/2510\">ธนาคารกรุงไทย</a> ผ่าน <a href=\"https://www.thaipbs.or.th/news/content/326207\">Thai PBS</a></p>\n<p><img alt=\"No Description\" src=\"https://www.blognone.com/sites/default/files/externals/95793d315928f5d9e43592f424b3d0fe.png\" /></p>\n</div></div></div><div><div>Topics: </div><div><div><a href=\"/topics/ktb\">KTB</a></div><div><a href=\"/topics/banking\">Banking</a></div><div><a href=\"/topics/mobile-banking\">Mobile Banking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3841f4d5737b9510bb570cf8e4279e6ec57ee3720fde945a28e85b09fafa182a","category":"Thai"}