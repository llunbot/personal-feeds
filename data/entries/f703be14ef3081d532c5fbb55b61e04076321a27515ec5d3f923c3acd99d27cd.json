{"title":"เจ้าของ Tesla เริ่มขายรถทิ้ง ขายหุ้นด้วย แม้อดีตเป็นแฟนบอย บอกไม่อยากยุ่งกับนาซี","link":"https://www.blognone.com/node/145029","date":1740968728000,"content":"<div><div><div><p>The Guardian มีบทสัมภาษณ์เจ้าของรถยนต์ Tesla รายหนึ่งชื่อว่า Filipos อาศัยอยู่ที่เมืองฟิลาเดลเฟีย เขาบอกว่าตัวเองเป็น \"แฟนบอย Tesla ที่แท้จริง\" เป็นเจ้าของ Model 3 Performance และจอง Cybertruck ด้วย</p>\n<p>ตอนนี้สถานการณ์เปลี่ยนไปแล้ว Filipos เปลี่ยนใจไปซื้อรถกระบะไฟฟ้า Ford F-150 Lightning และขาย Model 3 เปลี่ยนไปใช้ Honda Acura แทน ด้วยเหตุผลว่าไม่ต้องการขับรถที่เป็นสัญลักษณ์ของสิ่งเลวร้าย (something so awful) อย่างการสนับสนุนนาซี การขับรถแบรนด์นี้ถือเป็นการโฆษณาให้บริษัทไปโดยปริยาย</p>\n<p>Filipos ถือเป็นตัวแทนคนหนึ่งของกลุ่มผู้ขับ Tesla ที่ตอนนี้เปลี่ยนใจ ขายรถ เลิกเช่า ขายหุ้นทิ้ง ฯลฯ ซึ่งจุดเปลี่ยนของทุกคนคล้ายๆ กันคือ Elon ทำท่านาซี</p>\n<p><img alt=\"No Description\" src=\"https://www.blognone.com/sites/default/files/externals/e64df564d1dd9fe0846122c7d6c42e01.jpg\" /></p>\n<p>หมายเหตุ: เนื่องจากเราสนับสนุนมุมมองที่แตกต่าง <a href=\"https://www.blognone.com/node/144926#cid-1334475\">สมาชิก Blognone บางราย</a>เสนอว่า Elon เองไม่ได้ยอมรับว่าทำท่านาซี ดังนั้นการกล่าวหาว่า Elon ทำท่านาซีน่าจะเป็นการใส่ร้ายป้ายสี ก็ขอนำเสนอมุมมองด้านอื่นๆ บ้างนะครับ</p>\n<p><img alt=\"No Description\" src=\"https://www.blognone.com/sites/default/files/externals/cc48fbe7ae7147586b0dcfec56e41572.png\" /></p>\n<p>นอกจากการประท้วงตามโชว์รูม Tesla แล้ว ผู้ขับรถ Tesla บางรายยังเริ่มเจอการพ่นสีบนรถยนต์เป็นเครื่องหมายสวัสดิกะของนาซี</p>\n<blockquote><p>Seen today in Lower Manhattan... <a href=\"https://t.co/9a92yfAm2Y\">pic.twitter.com/9a92yfAm2Y</a></p>\n<p>— Molly Ploofkins (@Mollyploofkins) <a href=\"https://twitter.com/Mollyploofkins/status/1893363837962748218?ref_src=twsrc%5Etfw\">February 22, 2025</a></p></blockquote>\n<p>ในขณะที่ผู้ขับขี่ Tesla หลายๆ คนต้องป้องกันตัวเองด้วยการแปะสติ๊กเกอร์ว่า \"I bought this before Elon went crazy.\" เพื่อป้องกันตัว</p>\n<p>เจ้าของรถรายหนึ่งชื่อ Rebekkah ให้สัมภาษณ์กับ Guardian ว่าเธอรู้สึกอับอายที่ต้องขับ Tesla ต้องเดินลงจากรถ Tesla ไปไหนมาไหน เพราะความรู้สึกของคนอื่นอาจมองว่า \"เธอสนับสนุน Elon\" ทั้งที่เธอซื้อ Tesla ในปี 2020 เพราะต้องการสนับสนุนเรื่องสิ่งแวดล้อม ตอนนี้เธอรู้สึกแย่กับเรื่องนี้ เพราะย่าของเธอคือหนึ่งในผู้รอดชีวิตจากการฆ่าล้างเผ่าพันธุ์ของนาซี สุดท้สยเธอจึง \"ขายรถนาซีคันนี้ออกไป\" (“I’m selling the Nazi mobile.”) และเปลี่ยนไปจอง Rivian แทน</p>\n<blockquote><p>I had to get one for my 2021 Tesla Model 3: I Bought this before Elon went crazy <a href=\"https://twitter.com/elonmusk?ref_src=twsrc%5Etfw\">@elonmusk</a> <a href=\"https://twitter.com/hashtag/Elon?src=hash&amp;ref_src=twsrc%5Etfw\">#Elon</a> <a href=\"https://twitter.com/Tesla?ref_src=twsrc%5Etfw\">@Tesla</a> <a href=\"https://twitter.com/hashtag/UK?src=hash&amp;ref_src=twsrc%5Etfw\">#UK</a> <a href=\"https://t.co/WMfQX0CUtM\">pic.twitter.com/WMfQX0CUtM</a></p>\n<p>— Paul (@pdjenkins54) <a href=\"https://twitter.com/pdjenkins54/status/1886097631794926030?ref_src=twsrc%5Etfw\">February 2, 2025</a></p></blockquote>\n<blockquote><p>Tesla owner: “I bought this before we knew Elon was crazy”. <a href=\"https://t.co/KCL8cZdcjU\">pic.twitter.com/KCL8cZdcjU</a></p>\n<p>— Scott Thuman (@ScottThuman) <a href=\"https://twitter.com/ScottThuman/status/1894853515052286307?ref_src=twsrc%5Etfw\">February 26, 2025</a></p></blockquote>\n<p>ที่มา - <a href=\"https://www.theguardian.com/technology/ng-interactive/2025/mar/02/tesla-owners-selling-musk\">Guardian</a></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-car\">Electric Car</a></div><div><a href=\"/topics/elon-musk\">Elon Musk</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f703be14ef3081d532c5fbb55b61e04076321a27515ec5d3f923c3acd99d27cd","category":"Thai"}