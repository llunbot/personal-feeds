{"title":"SAP รายงานผลประกอบการไตรมาส เติบโตสูงจากธุรกิจคลาวด์ และคลาวด์ ERP","link":"https://www.blognone.com/node/141020","date":1721683407000,"content":"<div><div><div><p>SAP รายงานผลประกอบการประจำไตรมาสเดือนมิถุนายน รายได้รวมเพิ่มขึ้น 10% จากไตรมาสเดียวกันในปีก่อนเป็น 8,288 ล้านยูโร และมีกำไรสุทธิตามบัญชี IFRS 918 ล้านยูโร</p>\n<p>Christian Klein ซีอีโอ SAP กล่าวว่าโมเมนตัมการเติบโตในธุรกิจคลาวด์ยังคงแข็งแกร่งในไตรมาส บริษัทได้ทำข้อตกลงทางธุรกิจที่เกี่ยวกับ AI ตามเป้าหมายการเป็นผู้นำบริการด้าน AI สำหรับธุรกิจ มองแนวโน้มการเติบโตนี้จะดีต่อเนื่องไปจนถึงปี 2027</p>\n<p>รายได้กลุ่มคลาวด์และซอฟต์แวร์คิดเป็น 7,175 ล้านยูโร เพิ่มขึ้น 10% ถ้าดูเฉพาะคลาวด์รายได้เป็น 4,153 ล้านยูโร เพิ่มขึ้น 25% ส่วนคลาวด์ ERP อยู่ที่ 3,414 ล้านยูโร เพิ่มขึ้น 33%</p>\n<p>SAP รายงานความคืบหน้า<a href=\"https://www.blognone.com/node/137827\">แผนปรับโครงสร้างองค์กร</a>ที่ให้พนักงานเลือกระหว่างสมัครใจลาออก หรือรีสกิลปรับทักษะให้รองรับแผนงานด้าน AI ของบริษัทที่กระทบพนักงานประมาณ 9,000-10,000 คน โดยยังคงดำเนินตามแผนต่อไปจนถึงปี 2025</p>\n<p>ที่มา: <a href=\"https://www.sap.com/docs/download/investors/2024/sap-2024-q2-statement.pdf\">SAP</a> (pdf)</p>\n<p><img src=\"https://www.blognone.com/sites/default/files/externals/7ebcdd63e3db9d9f93161ac3384eed39.jpg\" /></p>\n</div></div></div><div><div>Topics: </div><div><div><a href=\"/topics/sap\">SAP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f41bb02cc0aafacfb020e9851ecab3fe5c2fdf4c2bb13aa54b891595f04a4dd","category":"Thai"}