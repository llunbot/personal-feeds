{"title":"Rozy อินฟลูเอนเซอร์สาวเกาหลี สร้างโดย AI มีงานโฆษณาเข้าแล้วกว่า 100 ชิ้น","link":"https://www.blognone.com/node/124740","date":1631607434000,"content":"<div><div><div><p>Baek Seung Yeop ซีอีโอของ Sidus Studio X บริษัทจากเกาหลี เปิดเผยว่า <a href=\"https://www.instagram.com/rozy.gram/\">Rozy</a> อินฟลูเอนเซอร์ที่สร้างโดย AI และคอมพิวเตอร์กราฟฟิกของบริษัท ปัจจุบันทำกำไรถึงเป้าที่ตั้งไว้แล้ว แถมยังระบุว่ามีงานโฆษณาเข้ามาอีกกว่า 100 ชิ้น ที่บริษัทกำลังประเมิณอยู่ และเธออาจทำรายได้ถึง 1 พันล้านวอน (ราว 28.1 ล้านบาท) ภายในสิ้นปีนี้</p>\n<p>Baek Seung Yeop ระบุว่า Rozy สร้างขึ้นมาจากภาพลักษณ์ความงามในอุดมคติของคนในรุ่น MZ (Millenials + Gen Z) ที่แม้จะไม่ซ่อนความไม่เพอร์เฟ็กต์ของรูปลักษณ์ แต่ก็ไม่ได้เปิดเผยความไม่เพอร์เฟกต์เหล่านี้จนเกินไป และเป็นภาพลักษณ์ความงามที่ไม่ได้ทำตามบิวตี้สแตนดาร์ดจากประเทศตะวันตก</p>\n<p><img src=\"https://www.blognone.com/sites/default/files/externals/e59db036cb137190cba53cfe56d080a4.jpg\" /><img src=\"https://www.blognone.com/sites/default/files/externals/c5d429ea31cf138465de69c76a4236ff.jpg\" /><br />\nภาพจาก <a href=\"https://www.instagram.com/rozy.gram/\">@rozy.gram</a></p>\n<p>Seung Yeop ระบุเพิ่มเติมว่าข้อได้เปรียบของอินฟลูเอนเซอร์ที่สร้างโดย AI คือเธอจะมีอายุ 22 ปีไปตลอดกาล ไม่ต้องมากังวลกับดราม่า ไม่เจ็บไม่ป่วย ไม่ต้องกลัวการบุลลี่ในโลกออนไลน์ หรือข่าวฉาวข่าวหลุดใดๆ รวมถึงการเซ็ตฉาก ถ่ายทำโฆษณาสถานที่ต่างๆ ก็ทำได้ง่ายจากคอมพิวเตอร์กราฟฟิก และเธอก็จะสามารถทำงานได้ตลอดไป</p>\n<p>ที่มา - <a href=\"https://www.allkpop.com/article/2021/09/social-media-influencer-model-created-from-artificial-intelligence-lands-100-sponsorships\">AllKpop</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/ai\">AI</a></div><div><a href=\"/topics/virtual-influencers\">Virtual Influencers</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae1b5c6f7dd9251d9a9af1576346f129c563f32ad73c61b64045f4dd6feeb685","category":"Thai"}