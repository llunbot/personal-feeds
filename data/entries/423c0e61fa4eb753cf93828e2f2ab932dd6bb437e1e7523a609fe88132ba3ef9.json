{"title":"รองหัวหน้าพรรคเพื่อไทยระบุ  Digital Wallet จะทำแอปใหม่แต่ต่อยอดเป๋าตังค์ คนไม่มีโทรศัพท์ใช้บัตรประชาชนและสแกนใบหน้า","link":"https://www.blognone.com/node/136719","date":1699892900000,"content":"<div><div><div><p>หลัง<a href=\"https://www.blognone.com/node/136680\">นายกรัฐมนตรีแถลงข่าวถึงโครงการ Digital Wallet</a> เมื่อวันศุกร์ที่ผ่านมา วันนี้คุณเผ่าภูมิ โรจนสกุล เลขานุการรัฐมนตรีว่าการกระทรวงการคลัง และรองหัวหน้าพรรคเพื่อไทย ให้สัมภาษณ์กับ The Standard ว่าแม้จะพัฒนาต่อจากเป๋าตังค์เดิมและผู้พัฒนาคือธนาคารกรุงไทย แต่ Digital Wallet ก็จะเป็นแอปพลิเคชั่นใหม่ เมื่อถูกถามว่าเป๋าตังค์มีข้อจำกัดอะไร คุณเผ่าภูมิระบุเหตุผลว่า “ทุกอย่างต้องพัฒนาต่อไป เดินไปข้างหน้า ไม่ใช่การย่ำอยู่กับที่”</p>\n<p>แม้จะให้เหตุผลไว้แปลกเสียหน่อย แต่คุณเผ่าภูมิก็ระบุว่าแอปใหม่นี้จะเป็นบล็อคเชน และใช้ฐานข้อมูลเดิมของระบบเป๋าตังค์ที่มีการลงทะเบียนไว้แล้ว และในอนาคตแอปพลิเคชั่นใหม่นี้ก็จะมีฟีเจอร์อื่นๆ เช่น ข้อมูลโฉนดที่ดิน, ข้อมูลรายได้, หรือแม้แต่ NFT</p>\n<p>สำหรับผู้ไม่มีโทรศัพท์มือถือ คุณเผ่าภูมิระบุว่าจะมีมาตรการรองรับ โดยคาดว่าจะอาศัยบัตรประชาชน รวมกับการสแกนใบหน้า หรืออาจจะต้องใช้รหัสผ่าน (PIN) ร่วมกัน แต่ประเด็นนี้ยังไม่แน่นอน อาจจะไม่ต้องใช้รหัสผ่านก็ได้</p>\n<p>ที่มา - <a href=\"https://www.youtube.com/watch?v=6F1Y-wVgJ7I&amp;t=554s\">YouTube: The Standard</a></p>\n<p><img alt=\"No Description\" src=\"https://www.blognone.com/sites/default/files/externals/d55acac0e0d32aacb8eab43f3e7c6eee.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/blockchain\">Blockchain</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"423c0e61fa4eb753cf93828e2f2ab932dd6bb437e1e7523a609fe88132ba3ef9","category":"Thai"}