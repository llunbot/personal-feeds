{"title":"Procreate เปิดตัวแอพใหม่ Dreams ทำแอนิเมชัน 2D บน iPad โดยใช้ปากกาควบคุม","link":"https://www.blognone.com/node/135666","date":1694402929000,"content":"<div><div><div><p>Procreate แอพวาดภาพชื่อดังบน iPad เปิดตัวแอพใหม่ <strong>Procreate Dreams</strong> ต่อยอดจากงานวาดภาพมาสู่การทำแอนิเมชัน 2D</p>\n<p>แนวทางของ Procreate Dreams ยังคงเป็นการใช้ปากกาเพื่อวาดภาพบนหน้าจอแท็บเล็ต แต่เพิ่มฟีเจอร์ด้านการทำแอนิเมชั่น ไทม์ไลน์เข้ามาด้วย จุดเด่นของมันคือ UI ที่เอื้อให้นิ้วสัมผัสหรือใช้ปากกาควบคุมไทม์ไลน์ บวกกับการแสดงผลลัพธ์แบบเรียลไทม์ ทำให้โฟลว์การทำงาน วาดรูปไป สั่งให้เคลื่อนไหวไปด้วยนั้นลื่นไหล</p>\n<p>ฟีเจอร์อย่างอื่นสำหรับงานแอนิเมชันอย่างเอฟเฟคต์ ใส่เสียงประกอบ ฟอนต์ ก็มีครบถ้วน ไฟล์ผลลัพธ์ที่ได้จะเซฟเป็น .dream แล้วซิงก์ลง iCloud ให้อัตโนมัติ รายการฟีเจอร์ทั้งหมดดูได้จาก <a href=\"https://procreate.com/dreams\">Procreate Dreams</a></p>\n<p>Procreate Dreams จะเริ่มวางขายวันที่ 22 พฤศจิกายน 2023 ในราคา 19.99 ดอลลาร์ จ่ายทีเดียวซื้อสิทธิขาดเลย</p>\n<p>ที่มา - <a href=\"https://procreate.com/insight/2023/procreate-dreams-reveal\">Procreate</a></p>\n<p><img alt=\"No Description\" src=\"https://www.blognone.com/sites/default/files/externals/c901187ffade1db1621135f25ddc4d0b.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/ea7687e4760a32884a3395986ffec95a.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/4b30bfd1d980297588f46c26b7f68987.jpg\" /></p>\n<blockquote><p>Introducing Procreate Dreams, the all-new animation app for iPad. Available November 22, 2023.<a href=\"https://t.co/aySWvvjnm2\">https://t.co/aySWvvjnm2</a> ⚡️ <a href=\"https://t.co/rZ4yXMMIcm\">pic.twitter.com/rZ4yXMMIcm</a></p>\n<p>— Procreate (@Procreate) <a href=\"https://twitter.com/Procreate/status/1700167610372169824?ref_src=twsrc%5Etfw\">September 8, 2023</a></p></blockquote>\n</div></div></div><div><div>Topics: </div><div><div><a href=\"/topics/procreate\">Procreate</a></div><div><a href=\"/topics/mobile-app\">Mobile App</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5abab13ccaa1e9a92bebdd68ea483d700b719dece5168114e8dbff6013ae0789","category":"Thai"}