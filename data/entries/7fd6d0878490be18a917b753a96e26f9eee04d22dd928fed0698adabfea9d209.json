{"title":"Google Arts & Culture อัพเดต Art Selfie 2 แปลงรูปภาพเป็นธีมงานศิลปะด้วยพลัง GenAI","link":"https://www.blognone.com/node/137850","date":1706110231000,"content":"<div><div><div><p>Google Arts &amp; Culture ประกาศอัพเดตฟีเจอร์ Art Selfie ที่แปลงรูปถ่ายเซลฟี่ให้เป็นภาพงานศิลปะหรือฉากอื่น ๆ โดยเวอร์ชันใหม่ <strong>Art Selfie 2</strong> นี้ เป็นการแปลงภาพถ่ายด้วยพลัง Generative AI มีทั้งทำให้เป็นภาพฉากหลังเขาเอเวอเรสต์, บรรยากาศใน Monet's Garden และอื่น ๆ ซึ่งตอนนี้มีให้เลือกมากกว่า 25 รูปแบบ และจะเพิ่มเติมอีกในอนาคต</p>\n<p>สามารถไปลองเล่นได้ที่แอป Google Arts &amp; Culture ซึ่งมีทั้งใน <a href=\"https://apps.apple.com/th/app/google-arts-culture/id1050970557\">iOS</a> และ <a href=\"https://play.google.com/store/apps/details?id=com.google.android.apps.cultural\">Android</a> โดย Art Selfie 2 ยังให้ข้อมูลเกี่ยวข้องสำหรับภาพที่สร้างอิงรูปแบบจากงานศิลปะชื่อดัง เพื่อให้ผู้ใช้งานได้เรียนรู้รายละเอียดเพิ่มเติม</p>\n<p>นอกจากนี้กูเกิลยังมีเครื่องมือชื่อ <a href=\"https://artsandculture.google.com/experiment/2gFc5DkygEURfw\">Art Remix</a> ให้สามารถใส่ Prompt สำหรับ AI เพื่อทดสอบการสร้างรูปภาพในสไตล์ศิลปะ</p>\n<p>ที่มา: <a href=\"https://blog.google/outreach-initiatives/arts-culture/art-selfie-is-back-this-time-with-generative-ai/\">กูเกิล</a></p>\n</div></div></div><div><div>Topics: </div><div><div><a href=\"/topics/google-arts-culture\">Google Arts &amp; Culture</a></div><div><a href=\"/topics/google\">Google</a></div><div><a href=\"/topics/arts\">Arts</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fd6d0878490be18a917b753a96e26f9eee04d22dd928fed0698adabfea9d209","category":"Thai"}