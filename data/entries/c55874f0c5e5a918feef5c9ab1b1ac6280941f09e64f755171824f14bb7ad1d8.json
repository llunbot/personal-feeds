{"title":"SoftBank ซื้อกิจการ Ampere Computing บริษัทออกแบบชิปสำหรับ AI มูลค่าดีล 6.5 พันล้านดอลลาร์","link":"https://www.blognone.com/node/145362","date":1742429155000,"content":"<div><div><div><p>SoftBank ประกาศซื้อกิจการ Ampere Computing บริษัทออกแบบชิปบนสถาปัตยกรรม Arm สำหรับใช้งานในเซิร์ฟเวอร์ประสิทธิภาพสูงและสำหรับงาน AI ตามที่<a href=\"https://www.blognone.com/node/144008\">มีข่าว</a>ออกมาก่อนหน้านี้ โดยดีลนี้ SoftBank จ่ายเป็นเงินสด 6,500 ล้านดอลลาร์ หลังดีลเสร็จสิ้น Ampere จะมีสถานะเป็นบริษัทลูกของ SoftBank Group โดยไม่มีการเปลี่ยนชื่อบริษัท</p>\n<p>ข้อตกลงนี้ SoftBank จะซื้อหุ้นทั้งหมดของ Ampere จากผู้ถือหุ้นเดิมรวมทั้ง Carlyle และ Oracle ซึ่งเป็นบริษัทที่ร่วมลงทุนอยู่ก่อนหน้านี้</p>\n<p>Masayoshi Son ซีอีโอ SoftBank บอกว่าอนาคตของ AI ต้องการพลังการประมวลผลที่สูงมากขึ้น โดยประสบการณ์ของ Ampere ในการออกแบบพัฒนาชิปประมวลผลประสิทธิภาพสูง จะสามารถเติมเต็มวิสัยทัศน์นี้ให้กับ SoftBank ได้</p>\n<p>ที่มา: <a href=\"https://amperecomputing.com/press/softbank-group-to-acquire-ampere-computing\">Ampere Computing</a></p>\n<p><img src=\"https://www.blognone.com/sites/default/files/externals/5239b19c2f68832deb450159920330de.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/ampere-computing\">Ampere Computing</a></div><div><a href=\"/topics/acquisition\">Acquisition</a></div><div><a href=\"/topics/softbank\">SoftBank</a></div><div><a href=\"/topics/arm\">Arm</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c55874f0c5e5a918feef5c9ab1b1ac6280941f09e64f755171824f14bb7ad1d8","category":"Thai"}