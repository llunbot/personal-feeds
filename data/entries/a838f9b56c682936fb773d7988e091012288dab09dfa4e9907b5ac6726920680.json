{"title":"ซัมซุงเปิดตัว Galaxy A15 และ A25 ใช้ดีไซน์ใหม่ Key Island ขอบปูดตรงปุ่ม Volume/Power","link":"https://www.blognone.com/node/137222","date":1702527813000,"content":"<div><div><div><p>ซัมซุงเปิดตัว Galaxy A15 และ A25 มือถือระดับล่างของ A-series รุ่นของปี 2024 โดยเลือกเปิดตัวที่ประเทศเวียดนามเป็นที่แรกในโลก</p>\n<p>ประเด็นที่น่าสนใจคือ Galaxy A15 และ A25 ปรับดีไซน์ไปจากรุ่นก่อนๆ เล็กน้อยตรงตำแหน่งปุ่ม Volume/Power ด้านข้างเครื่อง ที่ของเดิมแบนราบตามแนวเครื่อง กลายเป็นมี \"เกาะ\" ปูดขึ้นมา ซัมซุงเรียกมันว่า Key Island โดยให้เหตุผลว่าทำให้จับมือถือได้มั่นคงขึ้น ไม่ลื่นง่าย</p>\n<p><img alt=\"No Description\" src=\"https://www.blognone.com/sites/default/files/externals/4cb21916139dec0efcf83ae55c3b45cf.jpg\" /></p>\n<p>สเปกอย่างอื่นไม่มีอะไรพิเศษ ตามสไตล์มือถือรุ่นล่างของปี</p>\n<ul>\n<li>หน้าจอ 6.5\" Super-AMOLED Infinity-U โดยรุ่น A15 รีเฟรช 90Hz สว่าง 800 nits, รุ่น A25 รีเฟรช 120Hz สว่าง 1000 nits</li>\n<li>กล้องหลัง 3 ตัว กล้องหลัก 50MP F1.8 (A25 มี OIS), อัลตร้าไวด์ และมาโคร</li>\n<li>กล้องหน้า 13MP</li>\n<li>แบตเตอรี่ 5000 mAh ชาร์จเร็ว 25W</li>\n<li>One UI 6.0</li>\n</ul>\n<p>มือถือทั้งหมดมี 3 รุ่นย่อยได้แก่</p>\n<ul>\n<li><strong>Galaxy A15 LTE</strong> ชิป MediaTek Helio G99 ราคาเริ่มต้น 4,990,000 ด่อง (7,300 บาท)</li>\n<li><strong>Galaxy A15 5G</strong> ชิป MediaTek Dimensity 6100+ ราคาเริ่มต้น 6,290,000 ด่อง (9,100 บาท)</li>\n<li><strong>Galaxy A25 5G</strong> ชิป Exynos 1280 ราคาเริ่มต้น 6,590,000 ด่อง (9,600 บาท)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/67c092c8adaf00268489c3d7d8ba99fc.jpg\" /></p>\n<p>ที่มา - <a href=\"https://news.samsung.com/vn/samsung-galaxy-a15-va-galaxy-a25-5g-ra-mat-voi-thiet-ke-vien-noi-key-island-moi-va-man-hinh-super-amoled-muot-ma\">Samsung Vietnam</a> via <a href=\"https://9to5google.com/2023/12/13/samsung-key-island-galaxy-a25-a15/\">9to5Google</a></p>\n</div></div></div><div><div>Topics: </div><div><div><a href=\"/topics/galaxy-a\">Galaxy A</a></div><div><a href=\"/topics/samsung-galaxy\">Samsung Galaxy</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a838f9b56c682936fb773d7988e091012288dab09dfa4e9907b5ac6726920680","category":"Thai"}