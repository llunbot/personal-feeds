{"title":"เปิดตัว Mega 95 เครื่องเล่นเกมตลับแท้ของ Sega Genesis/Mega Drive แบบพกพา","link":"https://www.blognone.com/node/137614","date":1704961841000,"content":"<div><div><div><p>Hyperkin ผู้ผลิต และจัดจำหน่ายอุปกรณ์เสริมวิดีโอเกมเปิดตัว Mega 95 เครื่องเล่นเกมตลับแท้ของ Sega Genesis/Mega Drive ซึ่งเป็นสินค้ารุ่นพกพาของ MegaRetroN HD เครื่องเกมคอนโซลสำหรับเล่นตลับเกม Mega Drive ที่อัพสเกลความละเอียดของภาพเป็น 720p ที่ Hyperkin เคยผลิต และจัดจำหน่ายมาก่อน</p>\n<p>Mega 95 มีหน้าจอขนาด 5 นิ้วสามารถปรับอัตราส่วนระหว่าง 16:9 และ 4:3 ได้ ใช้งานได้สูงสุด 10 ชั่วโมงเมื่อชาร์จเต็ม ตัวเครื่องจะมาพร้อมอุปกรณ์ที่คล้ายกับ Dock ของ Nintendo Switch ที่ทำให้ผู้เล่นสามารถต่อออกไปเล่นบนทีวีได้แต่ต้องซื้อคอนโทรลเลอร์เพิ่มเติม</p>\n<p><img alt=\"No Description\" src=\"https://www.blognone.com/sites/default/files/externals/e586bbc3ecdabd5cfdffcf5d7a237a64.png\" /></p>\n<p>Hyperkin ยังไม่ระบุว่าจะขายราคาเท่าไหร่แต่คาดว่าคงไม่ห่างจากเครื่อง SupaBoy เครื่องเล่นเกม Super Famicom แบบพกพาที่ออกมาก่อนหน้านี้ที่ขายราคา 119.99 ดอลลาร์</p>\n<p>สำหรับ Hyperkin เคยผลิต และจัดจำหน่ายเครื่องเกมคอนโซลสำหรับเล่นเกมตลับแท้ยุคก่อนไม่ว่าจะเป็น Game Boy, Game Boy Advance, Famicom, Super Famicom, Mega Drive และ Master System โดยปัจจุบันออกสินค้ามาแล้ว 22 รุ่น</p>\n<p><img alt=\"No Description\" src=\"https://www.blognone.com/sites/default/files/externals/6fe0b40317e403c2c91ee6c99877de29.png\" /></p>\n<p>ที่มา - <a href=\"https://www.theverge.com/2024/1/9/24029916/sega-genesis-emulator-cartridges-handheld-hyperkin-95-mega-drive\">The Verge</a> via <a href=\"https://www.videogameschronicle.com/news/handheld-sega-genesis-mega-drive-that-plays-original-carts-announced/\">VGC</a></p>\n</div></div></div><div><div>Topics: </div><div><div><a href=\"/topics/mega-drive\">Mega Drive</a></div><div><a href=\"/topics/games\">Games</a></div><div><a href=\"/topics/handheld\">Handheld</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfd07e739f5b96c68fb0bef7c0c93bd0275649bf5e601667cdacbeb01ba6d0fb","category":"Thai"}