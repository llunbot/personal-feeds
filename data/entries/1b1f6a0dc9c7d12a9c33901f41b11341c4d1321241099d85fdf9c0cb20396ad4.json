{"title":"ซัมซุงเปิดตัว Eclipsa Audio ระบบเสียง 3D ที่พัฒนาร่วมกับกูเกิล ใช้ในทีวีปี 2025","link":"https://www.blognone.com/node/143917","date":1735957955000,"content":"<div><div><div><p>ซัมซุงเปิดตัว Eclipsa Audio เทคโนโลยีเสียงแบบ 3D (หรือบางคนเรียก spatial audio) แบบใหม่ที่ร่วมพัฒนากับกูเกิล โดยจะเริ่มใช้กับทีวีและซาวน์บาร์ของซัมซุงรุ่นปี 2025</p>\n<p>ตอนนี้ยังมีข้อมูลทางเทคนิคของ Eclipsa Audio ไม่เยอะนัก (น่าจะแถลงเพิ่มในสัปดาห์หน้าตอนงาน CES) บอกแค่ว่าเทคโนโลยีนี้จะปรับเสียงตามตำแหน่ง และความเข้มข้นของเสียง รวมถึงการสะท้อนตามพื้นที่ (spatial reflection) เพื่อให้ได้ประสบการณ์เสียง 3 มิติที่ครบถ้วน</p>\n<p>การที่ Eclipsa Audio ร่วมพัฒนากับกูเกิล ดังนั้น YouTube จะรองรับระบบเสียงแบบนี้ด้วย และซัมซุงกับกูเกิลจะทำโปรแกรมรับรองอุปกรณ์ที่ผ่านมาตรฐาน Eclipsa Audio ให้กับบริษัทอื่นๆ ต่อไป</p>\n<p>เทคโนโลยีระบบเสียงรอบทิศลักษณะเดียวกันที่เราคุ้นเคยชื่ออยู่แล้วคือ Dolby Atmos ที่บริษัทผู้ผลิตฮาร์ดแวร์ต้องจ่ายค่าไลเซนส์ให้ Dolby ต้องรอดูกันว่า Eclipsa Audio จะเข้ามาต่อสู้ได้แค่ไหน</p>\n<p>ที่มา - <a href=\"https://news.samsung.com/global/samsung-brings-eclipsa-audio-3d-technology-developed-with-google-to-2025-tvs-and-soundbars\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/fcaae9efd85399704fac0efe64ba64a1.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/audio\">Audio</a></div><div><a href=\"/topics/spatial-audio\">Spatial Audio</a></div><div><a href=\"/topics/google\">Google</a></div><div><a href=\"/topics/youtube\">YouTube</a></div><div><a href=\"/topics/eclipsa-audio\">Eclipsa Audio</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1b1f6a0dc9c7d12a9c33901f41b11341c4d1321241099d85fdf9c0cb20396ad4","category":"Thai"}