{"title":"เปิดตัว iOS 18: ปรับแต่งหน้าโฮม, Control Center, Shortcut หน้าล็อกและ Game Mode","link":"https://www.blognone.com/node/140278","date":1718042556000,"content":"<div><div><div><p>แอปเปิลเปิดตัว iOS 18 ใหม่แล้ว โดยการนำเสนอในงาน WWDC 24 ดูเป็นไปอย่างรีบๆ เหมือนเอาเวลาไปเน้นกับอะไรสำคัญกว่าที่จะตามมา โดยการเปลี่ยนแปลงหลักๆ น่าจะโดนแฟนแอนดรอยด์ล้อเลียนอยู่ไม่น้อย คือการปรับแต่งหน้าโฮม สามารถย้ายตำแหน่งแอปได้อิสระมากขึ้น รวมถึงปรับการแสดงผลสีของไอคอนแอป ตั้งแต่แบ็คกราวด์สีดำใน Dark Mode ไปจนถึงปรับสีของไอคอนแอปทั้งหมดแบบแอนดรอยด์</p>\n<p><img alt=\"No Description\" src=\"https://www.blognone.com/sites/default/files/externals/bad70526e19bf0e15535219767c018f9.png\" /></p>\n<p>เช่นเดียวกับ Control Center ที่เพิ่มการปรับแต่งได้มากขึ้นเช่นกัน ทั้งตำแหน่งการวางคำสั่งต่างๆ ไปจนถึงเพิ่มหน้าใน Control Center และเพิ่มการรองรับคำสั่งจากแอปโดยตรง นอกจากนี้ยังสามารถปรับแต่ง shortcut ในหน้าล็อกสกรีน ที่ตอนนี้บังคับเป็นไฟฉายและกล้อง ให้กลายเป็นคำสั่งอื่นๆ ได้</p>\n<p><img alt=\"No Description\" src=\"https://www.blognone.com/sites/default/files/externals/86bb7069fa76985b43b20cd72f40a595.png\" /></p>\n<p>อีกหนึ่งของใหม่ที่เพิ่มเข้ามาคือ Hidden Folder ที่เพิ่มโฟลเดอร์สำหรับซ่อนแอป โดยต้องยืนยันตัวตนผ่าน Face ID, Touch ID หรือกดรหัสผ่านก่อน</p>\n<p>นอกจากนี้ยังมี Game Mode ที่ลดการทำงานของแอปเบื้องหลัง เพื่อเพิ่มประสิทธิภาพในการประมวลผลเกม ไปจนถึงเพิ่มการตอบสนองต่ออุปกรณ์เสริมอย่างคอนโทรลเลอร์และ AirPods ตอนเล่นเกม</p>\n<p>ส่วนอัพเดตอื่นๆ ใน iOS 18 ก็มี</p>\n<ul>\n<li><strong>Photos</strong> ยกเครื่องดีไซน์แอปใหม่ เพิ่มฟิลเตอร์ไม่ให้แสดงผลสกรีนช็อต</li>\n<li><strong>Messages</strong> รองรับ RCS, ตั้งเวลาส่งข้อความ เพิ่มการใส่อีโมจิบนข้อความ เพิ่มการแสดงผลตัวเอียง, ขีดเส้นใต้, ตัวหนาข้อความ เพิ่มเอ็ฟเฟ็คใส่ข้อความ และรองรับการส่งข้อความผ่านดาวเทียม</li>\n<li><strong>Mail</strong> เพิ่มการฟิลเตอร์และจัดกลุ่มประเภทอีเมล (categorization)</li>\n<li><strong>Wallet</strong> รองรับ Tap to Cash รองรับการแสดงผลข้อมูล เช่น รายละเอียด Venue ใน</li>\n<li><strong>Maps</strong> รองรับการแสดงผล Topography และแสดงเส้นทางการเดินเขา</li>\n<li><strong>Journal</strong> รองรับจดบันทึกสภาพจิตใจ</li>\n</ul>\n</div></div></div><div><div>Topics: </div><div><div><a href=\"/topics/ios-18\">iOS 18</a></div><div><a href=\"/topics/apple\">Apple</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e41bbefb25da3bdf9ff1c1093bd9ea9a445ea66b4d6f08faa98afae2f70cb807","category":"Thai"}