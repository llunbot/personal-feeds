{"title":"Google Cloud เปิดทางให้ลูกค้ารัน Gemini แบบ On-Premise, ใช้เครื่อง Blackwell","link":"https://www.blognone.com/node/145819","date":1744461261000,"content":"<div><div><div><p>เก็บตกประกาศจากงาน Google Cloud Next '25 กูเกิลเปิดให้นำโมเดล Gemini ไปรันนอกคลาวด์ของกูเกิลเอง โดยลูกค้าองค์กรที่มีความต้องการรันโมเดลในศูนย์ข้อมูลตัวเองแบบ on premise (เช่น งานหน่วยงานภาครัฐหรือการทหาร ที่มีข้อกังวลเรื่องนำข้อมูลออก) สามารถรัน Gemini ผ่าน <a href=\"https://www.blognone.com/node/125232\">Google Distributed Cloud (GDC) บริการคลาวด์นอกศูนย์ข้อมูลกูเกิล</a> ได้</p>\n<p>กูเกิลมีบริการ Google Distributed Cloud (GDC) มาตั้งแต่ปี 2021 แต่ก่อนหน้านี้ยังจำกัดอยู่ที่บริการคลาวด์ทั่วๆ ไป พอเป็นงานรันโมเดล AI ที่มีความซับซ้อนสูง ต้องการฮาร์ดแวร์เฉพาะทาง กูเกิลจึงจับมือกับ NVIDIA และ Dell นำเซิร์ฟเวอร์ DGX B200 และ HGX B200 มาให้บริการกับลูกค้าที่ต้องการ</p>\n<p>นอกจาก Gemini แล้ว กูเกิลยังประกาศให้<a href=\"https://www.blognone.com/node/143648\">บริการค้นหาข้อมูลภายในองค์กร Agentspace</a> บน GDC ด้วยเช่นกัน บริการทั้งสองตัวจะเริ่มทดสอบแบบพรีวิวช่วงไตรมาส 3</p>\n<p>ที่มา - <a href=\"https://cloud.google.com/blog/products/ai-machine-learning/run-gemini-and-ai-on-prem-with-google-distributed-cloud?e=48754805\">Google Cloud</a></p>\n<p><img alt=\"No Description\" src=\"https://www.blognone.com/sites/default/files/externals/8f1ef619799281b45e0a2f6203347409.jpeg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/gemini\">Gemini</a></div><div><a href=\"/topics/enterprise\">Enterprise</a></div><div><a href=\"/topics/blackwell\">Blackwell</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3fccead6010828200535b9080d0e03e8d3954e13ce330912e85568b58a0475c","category":"Thai"}