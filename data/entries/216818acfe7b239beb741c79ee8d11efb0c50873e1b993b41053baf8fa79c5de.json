{"title":"WhatsApp เปิดตัว Private Processing เซิร์ฟเวอร์แยกสำหรับประมวลผล AI เพิ่มความเป็นส่วนตัว","link":"https://www.blognone.com/node/146138","date":1745968486000,"content":"<div><div><div><p>Meta ประกาศเทคโนโลยี \"Private Processing\" เพื่อนำ Meta AI มาใช้กับแอปแชท WhatsApp มากขึ้น โดยยังปกป้องความเป็นส่วนตัวให้ผู้ใช้งานได้</p>\n<p>Private Processing จะเป็นตัวเลือกที่ผู้ใช้งานต้องเปิดใช้งานเอง (opt-in) โดยนำ Meta AI มาเสริมความสามารถ เช่น การสรุปข้อความ หรือคำแนะนำการเขียนโต้ตอบ มีกระบวนการทำงานเพื่อปกป้องความเป็นส่วนตัว โดย Meta มีคลาวด์ที่เสริมความปลอดภัยแยกต่างหากสำหรับ Private Processing โดยเฉพาะ</p>\n<p>ข้อมูลที่ส่งเข้ามาในคลาวด์เฉพาะนี้จะถูกระบุเป็นตัวตนนิรนาม (anonymous) สร้างกุญแจเฉพาะและเข้ารหัสแบบ end-to-end ทำให้ Meta และ WhatsApp ไม่สามารถเห็นข้อความได้ ส่วนการประมวลผล Meta AI นี่จะแยกจากสภาพแวดล้อมอื่น ตั้งแต่ฮาร์ดแวร์จนถึงซอฟต์แวร์ ผลลัพธ์สุดท้ายที่ประมวลผลแล้วส่งกลับไปที่อุปกรณ์ เซิร์ฟเวอร์จะถูกตัดกุญแจทำให้ไม่สามารถเข้าถึงข้อมูลนั้นได้อีก นอกจากเจ้าของแชท</p>\n<p>WhatsApp ยังไม่ได้บอกว่า Private Processing จะเริ่มเปิดใช้งานเมื่อใด</p>\n<p>ที่มา: <a href=\"https://engineering.fb.com/2025/04/29/security/whatsapp-private-processing-ai-tools/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/50f91ff5236c8054b327ebaaa11ddfb6.png\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/security\">Security</a></div><div><a href=\"/topics/meta\">Meta</a></div><div><a href=\"/topics/meta-ai\">Meta AI</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"216818acfe7b239beb741c79ee8d11efb0c50873e1b993b41053baf8fa79c5de","category":"Thai"}