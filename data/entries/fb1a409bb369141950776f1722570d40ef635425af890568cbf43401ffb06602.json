{"title":"Grab ไตรมาส 1/2023 รายได้รวมโต 130% ธุรกิจรถโดยสารเติบโตจากการท่องเที่ยวและเปิดเมือง","link":"https://www.blognone.com/node/133899","date":1684418407000,"content":"<div><div><div><p>Grab Holdings รายงานผลประกอบการประจำไตรมาสเดือนมีนาคม 2023 รายได้รวมเติบโต 130% เมื่อเทียบกับช่วงเดียวกันในปีก่อนเป็น 525 ล้านดอลลาร์ จากยอดการใช้จ่ายบนแพลตฟอร์มสุทธิ (GMV) 4,958 ล้านดอลลาร์ เพิ่มขึ้น 7% โดยรายได้ที่เพิ่มขึ้นมาจากการปรับโครงสร้างผลตอบแทน และปรับรูปแบบธุรกิจเดลิเวอรีในประเทศหนึ่งที่ทำตลาด สุทธิแล้วขาดทุน 250 ล้านดอลลาร์ ซึ่ง Grab บอกว่าขาดทุนลดลง 43% จาก EBITDA ที่ดีขึ้น และดอกเบี้ยจ่ายที่ลดลง</p>\n<p>กลุ่มธุรกิจเดลิเวอรีมีรายได้เพิ่มขึ้น 203% เป็น 275 ล้านดอลลาร์ แต่ GMV ลดลง 9% เป็น 2,344 ล้านดอลลาร์ จากการผ่อนคลายของโควิด รวมถึงเดือนรอมฎอนที่เริ่มเร็วขึ้นจากปีก่อน และเทศกาลตรุษจีน Grab ยังระบุว่าแพ็คเกจ GrabUnlimited ช่วยกระตุ้นยอดซื้อได้ โดยพบว่าผู้สมัครมีการใช้จ่ายมากกว่าคนไม่สมัคร 3.7 เท่า</p>\n<p>กลุ่มธุรกิจรถโดยสาร มีรายได้ 194 ล้านดอลลาร์ เพิ่มขึ้น 72% จาก GMV 1,218 ล้านดอลลาร์ เพิ่มขึ้น 46% และกลุ่มธุรกิจการเงินมีรายได้ 38 ล้านดอลลาร์</p>\n<p>Anthony Tan ซีอีโอ Grab กล่าวว่ารายได้บริษัทเติบโตมากกว่าเท่าตัว ขณะที่ EBITDA ก็ขาดทุนลดลง 77% ซึ่งเป็นตัวเลขที่ดีขึ้นต่อเนื่องเป็นไตรมาสที่ห้า จึงยังเป็นแนวโน้มที่ดีที่จะเริ่มมีกำไรตามแผนภายในไตรมาสที่ 4 ของปีนี้ รวมทั้งเห็นเติบโตจากการท่องเที่ยวที่ฟื้นตัว และการบริโภคในประเทศ</p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p>ที่มา: <a href=\"https://investors.grab.com/news-releases/news-release-details/grab-reports-first-quarter-2023-results\">Grab</a></p>\n<p><img alt=\"No Description\" src=\"https://www.blognone.com/sites/default/files/externals/043552f3ddd417cc1842f2f2194d2a5f.png\" /></p>\n<p><img alt=\"No Description\" src=\"https://www.blognone.com/sites/default/files/externals/1abf24fd19fdfd19d67a66bb5617e27e.png\" /></p>\n</div></div></div><div><div>Topics: </div><div><div><a href=\"/topics/grab\">Grab</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb1a409bb369141950776f1722570d40ef635425af890568cbf43401ffb06602","category":"Thai"}