{"title":"[ลือ] Apple ปรับแผนโครงการรถยนต์ไร้คนขับอีกครั้ง เป้าหมาย Level 2+, เลื่อนเป็นปี 2028","link":"https://www.blognone.com/node/137829","date":1706058043000,"content":"<div><div><div><p>Mark Gurman แห่ง Bloomberg รายงานข้อมูลล่าสุดภายในแอปเปิลเกี่ยวกับโครงการพัฒนารถยนต์ไร้คนขับ ซึ่งแอปเปิลได้พัฒนาและมีรายงาน<a href=\"https://www.blognone.com/node/120290\">ข่าว</a>ออก<a href=\"https://www.blognone.com/node/124628\">มา</a>นาน<a href=\"https://www.blognone.com/node/131753\">หลายปี</a>แล้ว อย่างไรก็ตามข้อมูลนี้บอกว่าแอปเปิลปรับแผนโครงการอีกครั้ง โดยลดฟีเจอร์ความสามารถลง</p>\n<p>ตามแผนเดิมนั้นแอปเปิลต้องการพัฒนารถยนต์อัตโนมัติที่ระดับ 4 ซึ่งสามารถขับเคลื่อนได้เองแบบจำกัดพื้นที่ แต่ตอนนี้แอปเปิลได้ปรับแผนพัฒนามาที่ระดับ 2+ ซึ่งเป็นเทคโนโลยีช่วยเหลือในการขับรถ คล้ายกับระบบปัจจุบันของ Tesla ที่ผู้ขับขี่ยังต้องดูถนนและคอยควบคุมรถ</p>\n<p>นอกจากปรับเป้าหมายระบบอัตโนมัติ เวลาก็เลื่อนออกไปด้วย จากแผนเดิมที่แอปเปิลต้องการเปิดตัวรถยนต์ไร้คนขับในปี 2026 ก็เลื่อนออกไปเร็วที่สุดในปี 2028 ซึ่งในเวลานั้นหากการพัฒนายังไม่ได้ตามแผน ผู้บริหารแอปเปิลอาจพิจารณาการเดินหน้าต่อของโครงการนี้ทั้งหมดอีกครั้ง</p>\n<p>ที่มา: <a href=\"https://www.bloomberg.com/news/articles/2024-01-23/apple-car-ev-set-to-debut-in-2028-with-limited-autonomous-driving\">Bloomberg</a></p>\n<p><img src=\"https://www.blognone.com/sites/default/files/externals/b305a1c68db2ef69e49766bcb940bc96.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/self-driving-car\">Self-Driving Car</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f82775940ed747cd06c884e54e499543f40b9c6a7b7039ee23cfc86790771683","category":"Thai"}