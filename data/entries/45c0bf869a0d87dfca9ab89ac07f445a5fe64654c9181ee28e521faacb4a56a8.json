{"title":"การเพิ่มคำอย่าง Please หรือ Thank You ตอนใช้ ChatGPT เพิ่มต้นทุนไฟฟ้าหลายสิบล้านดอลลาร์","link":"https://www.blognone.com/node/145970","date":1745240589000,"content":"<div><div><div><p>ประเด็นเรื่องการประมวลผลหรือใช้งาน AI มีการใช้พลังงานไฟฟ้าสูง เป็นสิ่งที่รับรู้กันมาระยะหนึ่งแล้ว แต่ในการสนทนากับแชทบอต AI นั้น บทสนทนาที่เพิ่มเติมเข้ามา แม้ทำให้ทุกอย่างดูสุภาพมีมารยาทขึ้น แต่ก็มองเป็นเรื่องเปลืองพลังงานได้</p>\n<p>เรื่องนี้มาจากผู้ใช้งาน X @tomieinlove <a href=\"https://x.com/tomieinlove/status/1912287012058722659\">โพสต์ลอย ๆ</a> ด้วยความสงสัยว่า OpenAI ต้องจ่ายค่าไฟไปเท่าไหร่ จากการที่ผู้ใช้งานพิมพ์ว่า please หรือ thank you ซึ่งทำให้มีส่วนคำที่ถูกนำไปประมวลผลเพิ่มขึ้น</p>\n<p>Sam Altman ซีอีโอ OpenAI มา<a href=\"https://x.com/sama/status/1912646035979239430\">ตอบโพสต์</a>นี้เองว่า \"รวมถึงตอนนี้ก็หลายสิบล้านดอลลาร์ คุณอาจไม่รู้กันมาก่อน\"</p>\n<p>การพิมพ์ข้อความเหล่านี้ทำให้การสนทนาดูสุภาพเหมือนเวลาคุยกันระหว่างคน แต่ส่วนที่เพิ่มเติมมาก็เป็นต้นทุนในการประมวลผลด้วย คูณกับจำนวนคนที่ใช้ ChatGPT ต่อวันจึงเป็นตัวเลขมหาศาลแบบที่ Altman บอกนั่นเอง</p>\n<p>มีผลการสำรวจคนอเมริกาพบว่า 67% บอกว่าพวกเขาคุยกับแชทบอต AI อย่างสุภาพแบบนี้ ซึ่งอาจเป็นแนวทางที่ถูกต้อง เพราะมีผลการศึกษาหลายครั้งว่าหากเราคุยกับแชทบอต AI แบบสั่งห้วน ๆ ต่อเนื่องยาวนาน ผลลัพธ์ที่ได้จะแย่ลงเรื่อย ๆ ก็อาจเป็นโจทย์ถัดไปของผู้พัฒนาว่าจะทำให้การสนทนาคงความสุภาพ แต่ต้นทุนประมวลผลไม่เพิ่มขึ้นอย่างไร</p>\n<p>ที่มา: <a href=\"https://www.digitaltrends.com/computing/your-politeness-to-chatgpt-is-powering-openais-electricity-bill/\">Digital Trend</a></p>\n<p><img alt=\"No Description\" src=\"https://www.blognone.com/sites/default/files/externals/076e3c58367febd3829af4d83e06b6bc.jpeg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div><div><a href=\"/topics/sam-altman\">Sam Altman</a></div><div><a href=\"/topics/energy\">Energy</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45c0bf869a0d87dfca9ab89ac07f445a5fe64654c9181ee28e521faacb4a56a8","category":"Thai"}