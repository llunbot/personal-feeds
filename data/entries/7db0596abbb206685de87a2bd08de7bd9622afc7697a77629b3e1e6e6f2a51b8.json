{"title":"Jitta เปิดตัว Jitta Card บัตร Virtual Card ที่ได้แคชแบ็คไปลงทุนอัตโนมัติ","link":"https://www.blognone.com/node/139635","date":1715147561000,"content":"<div><div><div><p>Jitta สตาร์ตอัปด้าน WealthTech ของไทยผู้ให้บริการบริหารจัดการพอร์ตโฟลิโอของนักลงทุน เปิดตัว Jitta Card แพลตฟอร์มที่ช่วย จ่าย-ออม-ลงทุน ใช้เทคโนโลยีมาออกแบบการลงทุนขนาดเล็ก (Micro Investment) ช่วยให้ทุกการใช้จ่ายมีเงินออมและส่งไปลงทุนอัตโนมัติ</p>\n<p>Jitta Card เป็นบัตร Visa Card ที่มาในรูปแบบ Virtual Card ร่วมมือกับ Xendit ผู้ให้บริการ Payment Gateway สามารถใช้จ่ายได้ทั่วโลกกับร้านค้าที่มีสัญลักษณ์ Visa</p>\n<p>เมื่อใช้จ่ายผ่าน Jitta Card เงินส่วนหนึ่งจะถูกเก็บแบบ Round up ปัดหน่วยให้เป็นเลขกลมๆ ไปไว้ในกระเป๋าเงินออม รวมถึงเป็น Cashback จากการช็อปเมื่อผู้ใช้ผูกกับแพลตฟอร์มร้านค้าที่เป็นพันธมิตรเช่น Lazada, Shopee, Gowabi, Traveloka และ Lineman เป็นต้น ซึ่งเงินออมเหล่านี้จะถูกส่งต่อไปยังกองทุนส่วนบุคคล Jitta Wealth ที่ผู้ใช้ได้เปิดบัญชีและเลือกรูปแบบการลงทุนไว้ เป็นอีกวิธีที่ช่วยสร้างวินัยการลงทุนอย่างสม่ำเสมอ</p>\n<p>ก่อนหน้ามีผลิตภัณฑ์เทคโนโลยีทางด้านการเงินได้แก่</p>\n<ul>\n<li>Jitta: Stock Analysis</li>\n</ul>\n<p>แพลตฟอร์มวิเคราะห์หุ้นแนวเน้นหาคุณค่า จากงบการเงินย้อนหลัง 10 ปี เพื่อหาบริษัทที่ดีในราคาเหมาะสม ตามแนวทางลงทุนแบบเน้นคุณค่า (Value Investing) โดยเทคโนโลยีของ Jitta มีการวิเคราะห์ข้อมูลงบการเงินของหุ้นร่วม 1,000 ล้านชุดข้อมูล รวมถึงมีเทคโนโลยี Proprietary Technology อย่าง Jitta Ranking ช่วยจัดอันดับหุ้นแข็งแกร่งและราคาถูกกว่ามูลค่าที่เหมาะสม</p>\n<ul>\n<li>Jitta Wealth: Automated Investment</li>\n</ul>\n<p>ขยายธุรกิจเปิดบริษัทหลักทรัพย์จัดการลงทุน Jitta WealthTech ช่วยบริหารจัดการกองทุนให้แก่นักลงทุนในประเทศไทย แต่ยังไม่มีความรู้ด้านการลงทุนให้เพียงพอ รวมถึงไม่มีเวลาบริหารจัดการพอร์ต โดยนำเทคโนโลยีมาใช้เป็นโครงสร้างหลักในการบริหารจัดการกองทุน ตั้งแต่เปิดบัญชี, ซื้อขาย, ปรับพอร์ตลงทุน, แสดงผลตอบแทนและการเพิ่มและถอนทุน</p>\n<p>Jitta Wealth นำอัลกอริทึม Jitta Ranking ที่ใช้ AI คัดเลือกหุ้นดีราคาถูกมากระจายความเสี่ยงจัดการลงทุนและปรับพอร์ตอัตโนมัติในหุ้นไทยและต่างประเทศ ที่ผ่านมาทำผลตอบแทนแซงหน้าดัชนีไปเกือบเท่าตัว เฉลี่ย +40.83% ในขณะที่ S&amp;P 500 ทำผลตอบแทนได้เพียง +24.73%</p>\n<p>Jitta Card เปิดให้ทดสอบใช้งานแล้วเวอร์ชั่น Beta สามารถลงชื่อเพื่อขอใช้งานได้ที่ <a href=\"https://www.jittacard.com/\">Jitta Card</a></p>\n<p><img alt=\"No Description\" src=\"https://www.blognone.com/sites/default/files/externals/2bba03cbc757397ef699e10a291fabb5.png\" /></p>\n<p>ที่มา: ข่าวประชาสัมพันธ์ Jitta</p>\n</div></div></div><div><div>Topics: </div><div><div><a href=\"/topics/jitta\">Jitta</a></div><div><a href=\"/topics/visa\">Visa</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7db0596abbb206685de87a2bd08de7bd9622afc7697a77629b3e1e6e6f2a51b8","category":"Thai"}