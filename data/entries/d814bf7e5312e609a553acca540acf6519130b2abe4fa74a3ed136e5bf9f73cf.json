{"title":"สวัสดีปีใหม่ 2024 - Steam หยุดรองรับ Windows 7, 8, 8.1 อย่างเป็นทางการแล้ว","link":"https://www.blognone.com/node/137450","date":1704162539000,"content":"<div><div><div><p>Steam หยุดรองรับ Windows 7, 8, 8.1 อย่างเป็นทางการในวันที่ 1 มกราคม 2024 ตาม<a href=\"https://www.blognone.com/node/133199\">ที่ประกาศไว้ล่วงหน้าเมื่อเดือนมีนาคม 2023</a> ด้วยเหตุผลว่า Steam ใช้เอนจิน Chrome ฝังในแอพเพื่อเรนเดอร์เว็บเพจ เมื่อ <a href=\"https://www.blognone.com/node/131121\">Chrome หยุดรองรับระบบปฏิบัติการเหล่านี้</a> ทำให้ Steam ต้องหยุดตามไปด้วย</p>\n<p>ไคลเอนต์ Steam จะยังใช้งานได้บน Windows 7, 8, 8.1 ดังเดิม แต่จะไม่มีอัพเดตใหม่ๆ ให้แล้ว ซึ่งรวมถึงอัพเดตแพตช์ความปลอดภัยด้วย ผู้ใช้ต้องรับความเสี่ยงเรื่องมัลแวร์เอาเอง อีกทั้ง Valve จะไม่การันตีว่า Steam จะไม่พังในอนาคต</p>\n<p>ข้อมูลจาก <a href=\"https://store.steampowered.com/hwsurvey/Steam-Hardware-Software-Survey-Welcome-to-Steam\">Steam Survey ประจำเดือนธันวาคม 2023</a> มีผู้ใช้งาน Steam บนระบบปฏิบัติการรุ่นเก่าทั้งสามตัวรวมกัน 0.89% ของผู้ใช้งานทั้งหมด โดยระบบปฏิบัติการยอดนิยมคือ Windows 10 ที่ 53.45% ตามด้วย Windows 11 ที่ 41.95%</p>\n<p>ที่มา - <a href=\"https://help.steampowered.com/en/faqs/view/4784-4F2B-1321-800A\">Steam</a>, <a href=\"https://www.xda-developers.com/steam-drops-support-windows-7-8-and-81/\">XDA</a></p>\n<p><img src=\"https://www.blognone.com/sites/default/files/externals/b36b80cc9304ce35d8fc71b1be04f2f9.jpg\" /></p>\n</div></div></div><div><div>Topics: </div><div><div><a href=\"/topics/steam\">Steam</a></div><div><a href=\"/topics/windows-7\">Windows 7</a></div><div><a href=\"/topics/windows-8\">Windows 8</a></div><div><a href=\"/topics/windows-81\">Windows 8.1</a></div><div><a href=\"/topics/valve\">Valve</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d814bf7e5312e609a553acca540acf6519130b2abe4fa74a3ed136e5bf9f73cf","category":"Thai"}