{"title":"OpenSSH เตรียมเพิ่มฟีเจอร์ล็อกเวลาส่งข้อมูลคีย์บอร์ดทุก 20ms ป้องกันการคาดเดาคำที่พิมพ์อยู่","link":"https://www.blognone.com/node/135529","date":1693462629000,"content":"<div><div><div><p>Damien Miller นักพัฒนาโครงการ OpenSSH ส่งโค้ดเพิ่มฟีเจอร์ <code>ObscureKeystrokeTiming</code> เพื่อล็อกห้วงเวลาส่งข้อมูลคีย์บอร์ด จากเดิมที่ส่งทันที ให้ส่งทุกห้วงเวลาที่กำหนด เช่น 20ms เท่านั้น นอกจากนี้ยังส่งข้อมูลคีย์ปลอมเพื่อสร้างความสับสนเพิ่มเติม</p>\n<p>แม้ว่า Secure Shell จะเข้ารหัสข้อมูลทั้งหมด แต่แนวทางการวิเคราะห์ระยะเวลาระหว่างการพิมพ์แต่ละตัวอักษรเพื่อคาดเดารหัสผ่านก็<a href=\"https://www.usenix.org/conference/10th-usenix-security-symposium/timing-analysis-keystrokes-and-timing-attacks-ssh\">มีรายงานมานานกว่า 20 ปีแล้ว</a> โดยแฮกเกอร์เห็นแค่ขนาดแพ็กเก็ตและช่วงเวลาที่ส่งข้อมูลเท่านั้น แต่เนื่องจากระยะเวลาในการพิมพ์บ่งบอกถึงตำแหน่งของตัวอักษร เช่น หากการพิมพ์ติดกันก็เป็นไปได้ว่าจะเป็นตัวอักษรที่พิมพ์ด้วยคนละมือ หรือหากห่างกันมากๆ มักจะเป็นการสลับไปพิมพ์ตัวเลขที่อยู่ในมือเดียวกัน เมื่อแฮกเกอร์วิเคราะห์ได้มากพอ ประกอบกับรหัสผ่านง่ายเกินไปก็จะเดารหัสผ่านได้</p>\n<p>ยังไม่แน่ชัดว่าฟีเจอร์ใหม่นี้จะทัน OpenSSH เวอร์ชั่นต่อไปหรือไม่ โดยทั่วไปแล้ว OpenSSH ออกเวอร์ชั่นใหม่ทุก 1-4 เดือน</p>\n<p>ที่มา - <a href=\"https://marc.info/?l=openbsd-cvs&amp;m=169319335902218&amp;w=2\">OpenBSD</a></p>\n<p><img alt=\"No Description\" src=\"https://www.blognone.com/sites/default/files/externals/4df12388d8684e5053fd38a56f2fc083.jpg\" /></p>\n<p>แผนภาพขนาดแพ็กเก็ตและห้วงเวลาระหว่างแพ็กเก็ตเมื่อผู้ใช้สั่ง su และพิมพ์รหัสผ่าน</p>\n</div></div></div><div><div>Topics: </div><div><div><a href=\"/topics/openssh\">OpenSSH</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b77eff4fa0e047611e76be4197a4a695d300a5055c53fa7b43a90c68854cab61","category":"Thai"}