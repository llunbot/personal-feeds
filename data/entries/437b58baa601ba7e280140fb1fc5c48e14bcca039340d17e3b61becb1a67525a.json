{"title":"Xbox Series ขายได้ 30-35 ล้าน? AMD บอกยอดขายคอนโซลเจ็นปัจจุบันแตะ 100 ล้านเครื่อง","link":"https://www.blognone.com/node/144579","date":1739152856000,"content":"<div><div><div><p>เป็นที่ทราบกันดีว่า ยอดขายฮาร์ดแวร์ Xbox Series X|S ของไมโครซอฟท์ไม่ดีนัก แต่บริษัทไม่เคยเปิดเผยตัวเลขมานานแล้วว่าขายได้เท่าไร (<a href=\"https://www.blognone.com/node/134638\">เคยมีหลุดมาในปี 2023 ว่าขายได้ 21 ล้านเครื่อง</a>) นักวิเคราะห์ในวงการเกมค่อนข้างเห็นตรงกันว่า <a href=\"https://www.blognone.com/node/132853\">สัดส่วนยอดขาย Xbox Series กับ PS5 อยู่ราวๆ 1:2</a> แต่เราไม่เคยมีตัวเลขจริงๆ กันอยู่ดี</p>\n<p>ล่าสุดมีข้อมูลจากงานแถลงผลประกอบการของบริษัทอื่นๆ ที่พอให้เราคาดเดายอดขายของ Xbox Series ได้มากขึ้น</p>\n<ul>\n<li><a href=\"https://www.blognone.com/node/144499\">AMD</a> บอกว่ายอดขายสะสมของคอนโซลเจ็นปัจจุบัน แตะ 100 ล้านเครื่อง (นับถึงสิ้นไตรมาส 4/2024)</li>\n<li><a href=\"https://www.blognone.com/node/144552\">Take-Two</a> บอกว่าผู้ผลิตฮาร์ดแวร์ Gen 9 ในปัจจุบัน ขายเครื่องได้ประมาณ 94 ล้านเครื่อง (ตัวเลขนับถึงเดือนพฤศจิกายน 2024)</li>\n</ul>\n<p>หากเราเอา<a href=\"https://www.blognone.com/node/143022\">ตัวเลขยอดขาย PS5 ล่าสุดที่ 65.5 ล้านเครื่อง</a> (นับถึงไตรมาส 3/2024) มาหักออกจากตัวเลขรวม ก็พอประเมินได้คร่าวๆ ว่ายอดขายของ Xbox Series X|S อยู่ราว 30-35 ล้านเครื่องนั่นเอง</p>\n<p>ที่มา - <a href=\"https://wccftech.com/amd-surpasses-100-million-gaming-consoles-this-generation/\">Wccftech</a>, <a href=\"https://www.theverge.com/news/606233/a\">The Verge</a>, <a href=\"https://www.thurrott.com/games/xbox/316957/microsoft-has-likely-sold-fewer-than-30-million-xbox-series-xs-consoles\">Thurrott</a></p>\n<p><img alt=\"No Description\" src=\"https://www.blognone.com/sites/default/files/externals/229568861ca95099dc30de0366595287.jpeg\" /></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/xbox-series-s\">Xbox Series S</a></div><div><a href=\"/topics/xbox\">Xbox</a></div><div><a href=\"/topics/amd\">AMD</a></div><div><a href=\"/topics/take-two-interactive\">Take-Two Interactive</a></div><div><a href=\"/topics/games\">Games</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"437b58baa601ba7e280140fb1fc5c48e14bcca039340d17e3b61becb1a67525a","category":"Thai"}