{"title":"Ubisoft อัปเดตแผนปรับโครงสร้างบริษัท บอกได้จ้างที่ปรึกษาทางการเงินแล้ว แต่ยังไม่มีข้อสรุป","link":"https://www.blognone.com/node/144040","date":1736509636000,"content":"<div><div><div><p>Ubisoft ออกแถลงการณ์รายงานความคืบหน้าการประเมินกลยุทธ์เกี่ยวกับอนาคตของบริษัท โดย<a href=\"https://www.blognone.com/node/142433\">บริษัทบอกเมื่อเดือนตุลาคมปีที่แล้ว</a>ว่ากำลังประเมินทางเลือกทั้งหมดที่เป็นไปได้ ซึ่งต่อมาก็<a href=\"https://www.blognone.com/node/143506\">มีรายงาน</a>ว่าตระกูล Guillemot ผู้ก่อตั้ง กำลังหารือกับ Tencent เพื่อประกาศความร่วมมือเสนอซื้อหุ้นคืนจากผู้ถือหุ้นทั้งหมด แล้วนำ Ubisoft ออกจากตลาดหุ้น</p>\n<p>แถลงการณ์รอบนี้ Ubisoft บอกว่าได้จ้างที่ปรึกษาทางการเงินเพื่อหากลยุทธ์ในการเปลี่ยนผ่าน ปรับโครงสร้างผู้ถือหุ้น เพื่อให้เกิดประโยชน์ดีที่สุดกับผู้ถือหุ้นปัจจุบัน เมื่อได้ข้อสรุปแล้วบริษัทจะรายงานต่อตลาดหุ้นอีกครั้ง</p>\n<p>Yves Guillemot ซีอีโอและผู้ร่วมก่อตั้ง Ubisoft บอกว่าเราได้รับแนวทางหลายแบบ เพื่อสร้างมูลค่าสูงสุดให้กับบริษัท ผู้ถือหุ้น สินทรัพย์ และแฟรนไชส์เกมที่มี รวมทั้งพูดถึงการ<a href=\"https://www.blognone.com/node/144020\">เลื่อนวันขาย Assassin’s Creed Shadows</a> ออกไปอีกหนึ่งเดือนว่าเพื่อให้เกมมีคุณภาพและศักยภาพสูงสุด</p>\n<p>ที่มา: <a href=\"https://staticctf.ubisoft.com/8aefmxkxpxwl/1wUjJWUQSIVMlZbKQ2707e/c0b1cd1c71ab30838e51d5e24764577f/Press_release_09_01_2025_vfinal.pdf\">Ubisoft</a> (pdf)</p>\n<p><img src=\"https://www.blognone.com/sites/default/files/externals/3e780f2feceb99bc7f0639de2aa0b4b9.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"414ffcfba2605725e1f8ad9ae955b02e306bba2d0b547116b33bac4eeb7ca956","category":"Thai"}