{"title":"Ernie แชตบอตจีน เซ็นเซอร์ตัวเองเมื่อถามถึงการเมืองและ Xi Jinping","link":"https://www.blognone.com/node/133153","date":1679640897000,"content":"<div><div><div><p>ในตอนนี้ทั่วโลกต่างให้ความสนใจต่อแชตบอตอัจฉริยะที่เกิดจาก AI กันจำนวนมาก บริษัทหลายแห่งต่างพยายามคิดค้นแชตบอตที่มีประสิทธิภาพออกมาหลายตัว อย่าง Ernie Bot ที่ถูกพัฒนาโดยบริษัท Baidu จากจีนและ ChatGPT ที่ถูกพัฒนาโดย Open AI สหรัฐอเมริกา</p>\n<p>นักข่าวจีนคนหนึ่งได้ทำการทดสอบประสิทธิภาพแอปฯ Ernie Bot และ Chat GPT โดยถามคำถามตั้งแต่เรื่องคณิตศาสตร์ไปจนถึงประวัติศาสตร์รวมไปถึงคำถามที่ละเอียดอ่อนอย่างเรื่องการเมืองด้วย</p>\n<p>ผลการทดสอบปรากฏว่าด้านการตอบคำถาม เมื่อนักข่าวถามเกี่ยวกับการเมืองหรือเกี่ยวกับประธานาธิบดีสี จิ้นผิง Ernie Bot ตอบว่า “I cannot answer that question.\" ซึ่งอาจเป็นไปได้ว่าถูกจำกัดเนื้อหาของคำตอบด้านการเมืองในประเทศจีน เพราะอาจจะส่งผลกระทบต่อบริษัท</p>\n<p>กลับกัน ChatGPT สามารถที่จะตอบคำถามด้านการเมืองหรือสถานการณ์สำคัญอย่าง สงครามยูเครน-รัสเซีย ได้ซึ่งคำตอบที่ได้ก็มีการพัฒนาคำตอบดียิ่งขึ้นเรื่อยๆ ถึงแม้ว่าคำตอบอาจจะยังไม่ถูกใจผู้ถามมากนัก แต่ ChatGPT ก็ยังสามารถพูดคุยต่อในประเด็นนี้ต่อได้อีก ซึ่งนักข่าวให้ความคิดเห็นว่า การที่ AI ตอบว่า “น่าจะ” ต่างกับการตอบว่า “ไม่ทำ” ตั้งแต่เริ่ม</p>\n<p>แต่เมื่อเปรียบเทียบคำถามด้านคณิตศาสตร์ทั้ง Ernie Bot และ ChatGPT สามารถทำออกมาได้ดีทั้งคู่ จะต่างกันตรงที่ตอนนี้ ChatGPT ยังไม่สามารถสร้างภาพได้ แต่ Ernie Bot สร้างภาพได้ตรงตามคำสั่งและออกมาดีมาก กลับกันถ้าให้แชตบอตทั้ง 2 วางแผนการเดินทางเที่ยวญี่ปุ่นในเดือนเมษายน คำตอบของ ChatGPT เหนือกว่าตรงที่สามารถเสนอเพิ่มเติมได้เช่น เดือนเมษายนเป็นช่วงเวลาที่ดีเนื่องจากเป็นช่วงที่ดอกซากุระกำลังบานสะพรั่ง แต่ฝั่ง Ernie Bot ไม่สามารถบอกคำตอบเหล่านี้ได้</p>\n<p>นักข่าวที่ทำการทดสอบให้บทสรุปว่า ChatGPT ได้เปรียบในเรื่องของภาษามากกว่า Ernie Bot อย่างไรก็ตามแชตบอตทั้งสองยังอยู่ในช่วงการปรับปรุงและพัฒนาให้ดียิ่งขึ้นในอนาคต</p>\n<p>ที่มา: <a href=\"https://asia.nikkei.com/Business/Technology/Testing-Ernie-How-Baidu-s-AI-chatbot-stacks-up-to-ChatGPT\">NikkeiAsia</a></p>\n<p><img src=\"https://www.blognone.com/sites/default/files/externals/4990c9f29bd6eec7ec6762a259ae67f4.png\" alt=\"Ernie\" /></p>\n</div></div></div><div><div>Topics: </div><div><div><a href=\"/topics/baidu\">Baidu</a></div><div><a href=\"/topics/chatbot\">Chatbot</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/chatgpt\">ChatGPT</a></div><div><a href=\"/topics/openai\">OpenAI</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b98aeb681dee490511b7b3f2a54f890a697364b132503611d16c3bcdede0d22d","category":"Thai"}