{"title":"สภาผู้บริโภค ยื่นฟ้องซัมซุงแบบกลุ่ม จากปัญหามือถือจอเป็นเส้นเขียวหลังอัพเดต One UI","link":"https://www.blognone.com/node/141735","date":1724983165000,"content":"<div><div><div><p>นายโสภณ หนูรัตน์ หัวหน้าฝ่ายคุ้มครองและพิทักษ์สิทธิผู้บริโภค สภาองค์กรของผู้บริโภค (สภาผู้บริโภค) เป็นตัวแทนผู้บริโภคจำนวน 119 ราย ยื่นฟ้องบริษัทซัมซุงประเทศไทยเป็นคดีแบบกลุ่ม (class action) จากอาการ<a href=\"https://www.blognone.com/node/139360\">สมาร์ทโฟนซัมซุงหลายรุ่นอัพเดต One UI แล้วเกิดเส้นสีชมพูหรือเขียวบนหน้าจอ</a> ที่เกิดขึ้นช่วงเดือนเมษายน 2567</p>\n<p>นายโสภณ บอกว่าได้รับการร้องเรียนจากผู้บริโภคเกือบ 250 ราย ที่ใช้สมาร์ทโฟนซัมซุงหลายรุ่น เช่น Note 20, S20, S21, S22 เมื่อเจ้าของมือถือเหล่านี้ติดต่อไปยังซัมซุงก็ได้คำตอบว่าเครื่องเสื่อมสภาพ และต้องจ่ายเงินซ่อมเองในราคา 7,000-15,000 บาท ทางสภาผู้บริโภคเคยติดต่อไปยังซัมซุงขอให้ชี้แจง แต่ไม่ได้รับความร่วมมือในการแก้ปัญหา จึงยื่นคำร้องดำเนินคดีแบบกลุ่มต่อศาลแพ่งกรุงเทพใต้ เมื่อวันที่ 27 สิงหาคม 2567 ที่ผ่านมา</p>\n<p>ที่มา - <a href=\"https://www.matichon.co.th/local/quality-life/news_4763315\">มติชน</a>, <a href=\"https://www.facebook.com/tccthailand/posts/pfbid02dHZsFGUsVeLTkZFe2bXtLTJLjhDjzjy8gahcPFGCJ2ZnBnJpWu6UGi3Tyix7NowWl\">Facebook สภาผู้บริโภค</a></p>\n<p><img alt=\"No Description\" src=\"https://www.blognone.com/sites/default/files/externals/143e05947997db9e2b161c7808a075da.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/lawsuits\">Lawsuits</a></div><div><a href=\"/topics/thailand\">Thailand</a></div><div><a href=\"/topics/consumer-protection\">Consumer Protection</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea2be8f6520dd61cdaf33d0934bddbe36fc0c25af7cc4a15084866ad8da48fb1","category":"Thai"}