{"title":"เทอร์ราไบท์ พลัส ไอพีโอเข้าตลาดหุ้นวันแรก ราคาปิดเพิ่มขึ้น 60%","link":"https://www.blognone.com/node/139392","date":1713960004000,"content":"<div><div><div><p>บริษัท เทอร์ราไบท์ พลัส จำกัด (มหาชน) ผู้ให้บริการโซลูชันด้านไอซีทีทั้งจำหน่าย ออกแบบ ติดตั้ง และให้บริการ นำบริษัทเข้าซื้อขายในตลาดหลักทรัพย์ฯ วันนี้วันแรก (24 เมษายน) โดยหุ้นของ เทอร์ราไบท์ พลัส ซื้อขายในตลาด mai ด้วยตัวย่อ TERA</p>\n<p>ราคาหุ้นของ TERA ปิดการซื้อขายวันแรกที่ 2.80 บาทต่อหุ้น เพิ่มขึ้น 60% จากราคาไอพีโอที่เสนอขาย 1.75 บาทต่อหุ้น</p>\n<p>เทอร์ราไบท์ พลัส เป็นพาร์ตเนอร์กับบริษัทเทคโนโลยีรายใหญ่ เช่น HPE (เป็น HPE HIT Platinum Partner), Dell Technologies, Microsoft, Cisco, Fortinet, Veeam, VMware, Palo Alto Networks และ Nutanix มีบริการ Local Cloud ภายใต้ชื่อ T.Cloud และเป็นพาร์ตเนอร์ Public Cloud ทั้ง Azure และ AWS มีบริษัทย่อยในเครือ 2 บริษัทคือ บริษัท คลัสเตอร์ ซิสเท็มส์ และบริษัท สกายฟร็อก</p>\n<p>ผลประกอบการในปี 2566 มีรายได้ 599.46 ล้านบาท และมีกำไรสุทธิ 28.96 ล้านบาท</p>\n<p>ที่มา: <a href=\"https://www.set.or.th/th/market/news-and-alert/newsdetails?id=88109301&amp;symbol=TERA\">ตลาดหลักทรัพย์ฯ</a> ภาพจาก Live ของตลาดหลักทรัพย์ฯ</p>\n<p><img alt=\"No Description\" src=\"https://www.blognone.com/sites/default/files/externals/f86ad61ce6e23b1d16e6e9ae2813acaa.jpeg\" /></p>\n</div></div></div><div><div>Topics: </div><div><div><a href=\"/topics/terabyte-plus\">Terabyte Plus</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b33ae01e1fad0822fe8fab103a524a9f5928e222dfb19d7573799128c9657b9","category":"Thai"}