{"title":"Motive Studio กำลังสร้างทีมใหม่เพื่อร่วมพัฒนาเกมแฟรนไชส์ Battlefield โดยเฉพาะ","link":"https://www.blognone.com/node/139166","date":1712743967000,"content":"<div><div><div><p>Motive Studio สตูดิโอพัฒนาเกมในเครือ EA ที่มีผลงานรีเมคเกม Dead Space และ Star Wars: Squadrons ประกาศว่าสตูดิโอกำลังสร้างทีมใหม่ที่มุ่งเน้นไปที่การพัฒนาเกมแฟรนไชส์ Battlefield โดยเฉพาะ</p>\n<p>Byron Beede ผู้จัดการทั่วไปของแฟรนไชส์ Battlefield ประกาศว่า Motive Studio สตูดิโอพัฒนาเกมที่มีผลงานรีเมค Dead Space และ Star Wars: Squadrons กำลังสร้างทีมงานใหม่ที่เน้นการพัฒนาเกม Battlefield โดยเฉพาะ</p>\n<p>Byron บอกว่า Motive เป็นสตูดิโอเกมที่เชี่ยวชาญการใช้งานเอนจิ้น Frostbite และการเล่าเรื่องที่โดดเด่น โดยจะทำงานร่วมกับ DICE, Criterion และ Ripple Effect เพื่อสร้างเกมในจักรวาล Battlefield ที่ครอบคลุมทั้งประสบการณ์ผู้เล่นหลายคนและคนเดียว</p>\n<p>ด้าน Patrick Klaus ผู้จัดการทั่วไปของ Motive Studio ก็ออกมาเผยรายละเอียดเพิ่มเติมว่า Philippe Ducharme ผู้อำนวยการสร้างฝ่ายบริหาร และ Roman Campos-Oriola ผู้กำกับฝ่ายสร้างสรรค์ ของเกม Dead Space Remake จะเป็นรับหน้าที่สร้างทีมใหม่เพื่อทำงานร่วมกับ Vince Zampella (ผู้จัดการทั่วไปของ Respawn และ Battlefield) และ Byron Beede</p>\n<p>ในขณะที่เกม Iron Man ที่ประกาศสร้างเมื่อปี 2022 ดำเนินการสร้างไปได้ด้วยดีได้ Olivier Proulx ที่มีผลงานอย่าง Deus Ex:Mankind Divided และ Marvel’s Guardians of the Galaxy เป็นผู้อำนวยการสร้างฝ่ายบริหาร</p>\n<p>เกม Battlefield ในช่วงหลัง ๆ ที่พัฒนาโดย DICE ประสบปัญหาด้านคุณภาพของตัวเกมติดต่อกันหลายภาคส่งผลให้ EA สั่งปรับแนวทางการพัฒนาเกม โดยการดึงสตูดิโอเกมอื่น ๆ ในเครือหลาย ๆ สตูดิโอมาร่วมพัฒนาเกมมากขึ้นคล้ายกับแนวทางการพัฒนาเกม Call of Duty ของ Activision ที่ใช้สตูดิโอเกมในเครือเกือบ 10 สตูดิโอมาช่วยพัฒนาเกม</p>\n<p><img alt=\"No Description\" src=\"https://www.blognone.com/sites/default/files/externals/150162b465d04cd1d32405b2f0521977.jpeg\" /></p>\n<p>ที่มา - <a href=\"https://www.ea.com/ea-studios/motive/news/motive-joins-battlefield-update-from-patrick-klaus-gm\">Motive Studio</a>, <a href=\"https://www.ea.com/games/battlefield/battlefield-2042/news/whats-ahead-2042\">EA</a> via <a href=\"https://gamingbolt.com/motive-studio-is-building-a-new-team-focused-on-the-battlefield-franchise\">Gamingbolt</a></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"443f44f4e0c62527b5c6e5a5ff6a0a75b63ba7ba52dfe79dd27bfda0c106ebe5","category":"Thai"}