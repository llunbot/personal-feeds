{"title":"อินเทลแถลงแล้ว ซีพียู Core 13th/14th Gen ไม่เสถียรเกิดจาก microcode, เตรียมออกแพตช์แก้","link":"https://www.blognone.com/node/141027","date":1721700286000,"content":"<div><div><div><p>ก่อนหน้านี้มีรายงานว่าซีพียู Core 13th/14th Gen (ซีรีส์ Raptor Lake) ของอินเทลมีปัญหาทำงานไม่เสถียร ซึ่งมีทฤษฎีต่างๆ มากมายสันนิษฐานว่าเกิดจากอะไรกันแน่</p>\n<p>ล่าสุดอินเทลออกมาแถลงอย่างเป็นทางการ ยอมรับว่าซีพียูบางตัวในกลุ่ม Core 13th/14th Gen มีปัญหาเสถียรภาพจริงๆ โดยเกิดจากศักย์ไฟฟ้า (operating voltage) สูงเกินไปในบางกรณี และสาเหตุมาจากอัลกอริทึมใน microcode ในซีพียูทำงานไม่ถูกต้องในการกำหนดศักย์ไฟฟ้าของซีพียู</p>\n<p>อินเทลบอกว่าแก้ปัญหานี้โดยออกแพตช์แก้ไข microcode โดยจะออกในช่วงกลางเดือนสิงหาคมนี้</p>\n<p>ที่มา - <a href=\"https://community.intel.com/t5/Processors/July-2024-Update-on-Instability-Reports-on-Intel-Core-13th-and/m-p/1617113\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/1962f9e2cd63c24166615a65e179f8f4.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/core\">Core</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f25e174aed82518614be1f90d8b67db812d0b5428f7c20a8cf1c9bb0afe39bd","category":"Thai"}