{"title":"Arm อัปเดตชุดเทคโนโลยีประมวลผลสำหรับยานยนต์ คาดรถรุ่นแรกที่ใช้งานออกมาในปี 2025","link":"https://www.blognone.com/node/138687","date":1710376186000,"content":"<div><div><div><p>Arm เปิดตัวชุดประมวลผลใหม่สำหรับยานยนต์ (Automotive Enhanced - AE) เพื่อรองรับความต้องการในการพัฒนาเทคโนโลยีสำหรับรถยนต์ โดยเฉพาะรถยนต์ไร้คนขับที่ต้องการการประมวลผล AI มากขึ้น</p>\n<p>เทคโนโลยีของ AE ออกแบบบนพื้นฐานของ Armv9 ร่วมกับแพลตฟอร์มการทำงานระดับเซิร์ฟเวอร์ Neoverse มาใส่ในยานยนต์เป็นครั้งแรก โดยผลิตภัณฑ์ที่ Arm เปิดตัวมีหลายรายการ อาทิ Arm Neoverse V3AE สำหรับงานประมวลผล AI และ ADAS, Arm Cortex-A720AE กับ Arm Cortex-A520AE ชิป SoC เน้นควบคุมการใช้พลังงานและความปลอดภัย, Arm Cortex-R82AE รองรับการประมวลผลประสิทธิภาพสูงเรียลไทม์ 64-bit</p>\n<p>Arm คาดว่าจะมียานยนต์ที่ทำงานบนชุดคำสั่งสำหรับยานยนต์ตัวแรกออกมาได้ภายในปี 2025 โดยตอนนี้มีพาร์ตเนอร์ทั้งส่วนการผลิตชิป เช่น Marvell, MediaTek, NVIDIA, NXP, Renesas, Telechips และ Texas Instruments ส่วนฝั่งซอฟต์แวร์และแพลตฟอร์มบนคลาวด์มีทั้ง AWS, Cadence, Corellium, Siemens, Autoware Foundation, BlackBerry QNX, Elektrobit, Kernkonzept, LeddarTech และอื่น ๆ</p>\n<p>ที่มา: <a href=\"https://newsroom.arm.com/news/new-automotive-technologies-2024\">Arm</a></p>\n<p><img alt=\"No Description\" src=\"https://www.blognone.com/sites/default/files/externals/fd96568ce03842c06719051ab62cbc0e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/e694049e73fbfb6c575dca88c0854985.png\" /></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/automobile\">Automobile</a></div><div><a href=\"/topics/electric-vehicles\">Electric Vehicles</a></div><div><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7f6e272b8ec1638b65464a2639059bb86d6d003fc7c0a990768d5df797b65ff","category":"Thai"}