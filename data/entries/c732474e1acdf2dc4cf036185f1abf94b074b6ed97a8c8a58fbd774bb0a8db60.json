{"title":"เลื่อน 1 ปีแล้วพลิกสถานการณ์ Halo Infinite คะแนนรีวิวออกมาดี คะแนนเฉลี่ย 86/100","link":"https://www.blognone.com/node/126227","date":1639024218000,"content":"<div><div><div><p>เมื่อกลางปีที่แล้ว <a href=\"https://www.blognone.com/node/117673\">Halo Infinite ถูกวิจารณ์หนักเรื่องคุณภาพกราฟิก</a> จน<a href=\"https://www.blognone.com/node/117915\">ต้องเลื่อนวันวางขาย 1 ปีเต็ม</a> ส่งผลให้ Xbox Series X|S ไม่มีเกมเรือธงของไมโครซอฟท์เองวางขายพร้อมกัน</p>\n<p>เวลาผ่านมา 1 ปี Halo Infinite วางขายอย่างเป็นทางการ (<a href=\"https://www.blognone.com/node/125849\">แบบ Multiplayer เพิ่งเปิดให้เล่นฟรีไปเมื่อเดือนที่แล้ว</a>) โดยโหมดเนื้อเรื่องได้คะแนนรีวิวออกมาค่อนข้างดี <a href=\"https://www.metacritic.com/game/xbox-series-x/halo-infinite\">คะแนนรีวิวเฉลี่ยบน Metacritic อยู่ที่ 86/100</a> มากกว่า Halo 5 (84/100) เล็กน้อย</p>\n<p><img src=\"https://www.blognone.com/sites/default/files/externals/026df8fabfa5762a668a1dcee61187f7.jpg\" /></p>\n<p><a href=\"https://www.ign.com/articles/halo-infinite-single-player-campaign-review-xbox-series-x-xbox-one-pc\">IGN</a> ให้คะแนน 9/10 โดยชมว่าเป็นการนำเกมเพลย์หลักของ Halo มาขยายผลเป็นโอเพนเวิลด์ได้ดีมาก ผู้เล่นมีอิสระในการสำรวจดาวโดยไม่ต้องเรียงตามภารกิจเป็นเส้นตรง เกมภาคนี้เนื้อเรื่องดี ตอบโจทย์ทั้งแฟนเก่าและแฟนใหม่ ถือเป็นภาคต่อที่ดีมากกว่า Halo 5</p>\n<p><a href=\"https://www.gamespot.com/reviews/halo-infinite-campaign-review-what-if-master-chief-was-daddy/1900-6417798/\">Gamespot</a> ให้คะแนน 9/10 ชื่นชมแนวทางโอเพนเวิลด์ที่ให้อิสระ, อาวุธใหม่ Grappleshot ที่เปลี่ยนรูปแบบเกมเพลย์, การเล่าเรื่องที่สร้างมิติให้ตัวเอก Master Chief มากขึ้น</p>\n<p><a href=\"https://www.gameinformer.com/review/halo-infinite/halo-infinite-review-a-return-to-form-and-something-new\">GameInformer</a> ให้ 9.25/10 ให้คะแนนเรื่องกราฟิกที่สวยงาม เสียงประกอบดี รูปแบบเกมเพลย์ให้อิสระสูง การต่อสู้ที่คล่องตัวรวดเร็ว และอัตราการเล่นซ้ำสูงจากโหมดมัลติเพลเยอร์ที่ดี แม้ยังมีปัญหาจุกจิกจากระบบมัลติเพลเยอร์อยู่บ้าง</p>\n<p><a href=\"https://www.dualshockers.com/halo-infinite-review-breaking-expectations/\">DualShocker</a> ให้ 9/10 บอกว่าเกมภาคนี้ทำได้ดีกว่าที่คาด เป็นการเปิดตัว Halo ภาคใหม่ที่ยิ่งใหญ่ที่สุดของซีรีส์ คุณภาพของเกมถือว่าสมศักดิ์ศรีกับศักยภาพของ Xbox Series X</p>\n<p><a href=\"https://kotaku.com/halo-infinite-the-kotaku-review-1848159022\">Kotaku</a> ไม่ได้ให้คะแนนเป็นตัวเลข แต่บอกว่าชอบทุกอย่างยกเว้นตัวละครฝ่ายร้ายที่ไม่ค่อยมีมิติ และการที่ยังไม่มีโหมด co-op ให้เล่น เพราะยังพัฒนาเสร็จไม่ทัน</p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c732474e1acdf2dc4cf036185f1abf94b074b6ed97a8c8a58fbd774bb0a8db60","category":"Thai"}