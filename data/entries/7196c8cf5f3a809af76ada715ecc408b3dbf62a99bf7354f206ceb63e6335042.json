{"title":"Meta เปิดตัว Imagine with Meta AI เครื่องมือสร้างรูปภาพจากข้อความด้วย AI ใช้ได้เฉพาะอเมริกาก่อน","link":"https://www.blognone.com/node/137126","date":1701923523000,"content":"<div><div><div><p>ถึงแม้กระแสเปิดตัวของใหม่ AI วันนี้จะอยู่ที่ <a href=\"https://www.blognone.com/node/137113\">Gemini ของกูเกิล</a> แต่ Meta ก็ประกาศของใหม่เกี่ยวกับ AI ด้วยเช่นกันนั่นคือ <strong>Imagine with Meta AI</strong> เครื่องสำหรับสร้างรูปภาพด้วย prompt ที่แยกออกมาใช้งานโดยเฉพาะ ไม่ได้ไปรวมกับบริการตัวอื่น ซึ่งเหมือนกัย DALL-E, Midjourney หรือ Stable Diffusion ทำงานบน<a href=\"https://www.blognone.com/node/136788\">โมเดล Emu</a> ที่ใช้สร้างรูปภาพ</p>\n<p>Imagine with Meta AI ยังเปิดให้ใช้งานแบบจำกัดเฉพาะผู้ใช้ในอเมริกาเท่านั้นผ่าน <a href=\"https://imagine.meta.com/\">imagine.meta.com</a></p>\n<p>Meta ยังประกาศความสามารถใหม่ด้าน AI ในผลิตภัณฑ์ของบริษัทเพิ่มเติมหลายรายการ ได้แก่ การเรียก @MetaAI ในแชทแบบกลุ่ม เพื่อสร้างบทสนทนา หรือใช้คำสั่งสร้างรูปภาพด้วย AI ซึ่งสมาชิกในกลุ่มแชทสามารถช่วยกันป้อน prompt ให้แก้ไขรูปภาพเพิ่มเติมได้ด้วย Meta AI ในแชทกลุ่มยังรองรับความสามารถค้นหา Reels ตามหัวข้อที่สนใจ เช่น เรียกดูคลิปรีวิวสถานที่น่าสนใจในโตเกียว</p>\n<p>ส่วน Facebook ก็มีฟีเจอร์ใหม่ด้าน AI เช่น ตัวช่วยสร้างข้อความสำหรับโพสต์ในโอกาสพิเศษ, ใช้ AI ช่วยตกแต่งหรือขยายรูปภาพเวลาลงสตอรี่</p>\n<p>ที่มา: <a href=\"https://about.fb.com/news/2023/12/meta-ai-updates/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/3efdb7901262be977fa2a9c20e4ea098.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/reels\">Reels</a></div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7196c8cf5f3a809af76ada715ecc408b3dbf62a99bf7354f206ceb63e6335042","category":"Thai"}