{"title":"Anduril Industries and Modern Defense Technology","link":"https://markpeak.net/anduril-industries/","date":1679979112000,"content":"<p>จากที่เขียนแตะๆ ไว้ใน<a href=\"https://markpeak.net/dull-dirty-and-dangerous/\">บล็อกเรื่อง Dull, Dirty, and Dangerous</a> ว่าได้ฟังสัมภาษณ์ Trae Stephens หนึ่งในผู้ร่วมก่อตั้ง Anduril Industries ในรายการของ Kara Swisher (<a href=\"https://open.spotify.com/episode/4LA4gDFDoI4c8i0gQAHb9g\">ลิงก์รายการบน Spotify</a>) ทำให้เริ่มสนใจข้อมูลของ Anduril มากขึ้น</p>\n<p>Anduril Industries เป็นสตาร์ตอัพด้านผลิตอาวุธ ที่ก่อตั้งโดย Palmer Luckey ผู้ก่อตั้ง Oculus ที่ขายให้ Facebook/Meta แล้ว<a href=\"https://www.blognone.com/node/91296\">ลาออกมาในปี 2017</a> หลังจากนั้นเขาก็มาก่อตั้ง Anduril ต่อในปีเดียวกัน</p>\n<blockquote>\n<p>“Within five years, I’m confident we’ll be employing hundreds of people in Australia &amp; manufacturing large numbers not only of submarines, but also air vehicles &amp; ground systems.\" <a href=\"https://twitter.com/PalmerLuckey?ref_src=twsrc%5Etfw\">@PalmerLuckey</a> on the cover of this month's <a href=\"https://twitter.com/manmonthly?ref_src=twsrc%5Etfw\">@manmonthly</a> sharing Anduril's plan for Australia <a href=\"https://twitter.com/hashtag/hiring?src=hash&amp;ref_src=twsrc%5Etfw\">#hiring</a> <a href=\"https://t.co/Jc07CpjhBq\">https://t.co/Jc07CpjhBq</a> <a href=\"https://t.co/XkvZwjVZGE\">pic.twitter.com/XkvZwjVZGE</a></p>\n<p>— Anduril Industries (@anduriltech) <a href=\"https://twitter.com/anduriltech/status/1583536822310690816?ref_src=twsrc%5Etfw\">October 21, 2022</a></p></blockquote>\n<p></p>\n<p>ด้วยความดังของ Palmer Luckey ทำให้คนมักมองข้ามว่า ผู้ร่วมก่อตั้ง Anduril คนอื่นๆ คืออดีตพนักงานจำนวน 4 คน (รวม Stephens ด้วย) ของ Palantir บริษัทวิเคราะห์ข้อมูลข่าวกรองของ Peter Thiel หนึ่งในผู้นำเครือข่าย PayPal Mafia และเป็นผู้นำทางความคิดของฝ่ายขวาใน Silicon Valley (ซึ่งมีน้อยมาก)</p>\n<p>เรื่อง Peter Thiel จะเขียนถึงในโอกาสถัดไป</p>\n<p><img loading=\"lazy\" src=\"https://markpeak.net/wp-content/uploads/2023/03/anduril-leaders.jpg\" alt width=\"1101\" height=\"992\" srcset=\"https://markpeak.net/wp-content/uploads/2023/03/anduril-leaders.jpg 1101w, https://markpeak.net/wp-content/uploads/2023/03/anduril-leaders-300x270.jpg 300w, https://markpeak.net/wp-content/uploads/2023/03/anduril-leaders-1024x923.jpg 1024w, https://markpeak.net/wp-content/uploads/2023/03/anduril-leaders-768x692.jpg 768w, https://markpeak.net/wp-content/uploads/2023/03/anduril-leaders-700x631.jpg 700w\" /></p>\n<p>ตัวชื่อบริษัท Anduril ยังเข้าชุดโค้ดเนม Lord of the Rings เช่นเดียวกับบริษัทอื่นของ Thiel (ซึ่งเป็นแฟน Lord of the Rings ตัวพ่อ) เช่น Valar Ventures, Mithril Capital, Rivendell LLC,  Arda Capital แม้ว่าตัวของ Thiel ไม่ได้เกี่ยวข้องโดยตรงก็ตาม</p>\n<p><a href=\"https://lotr.fandom.com/wiki/And%C3%BAril\">ชื่อ Anduril ในนิยายของโทลคีน</a> คือ Narsil ดาบศักดิ์สิทธิ์ของเผ่ามนุษย์ที่กษัตริย์ใช้รบกับฝ่ายมาร เป็นดาบที่ใช้ตัดนิ้วของ Sauron เพื่อแย่งแหวน One Ring มา แต่ก็ทำให้ดาบหักจนต้องนำมาตีใหม่ ผู้ครอบครองคนปัจจุบันคือ Aragorn ซึ่งตั้งชื่อว่า Anduril</p>\n<p>Trae Stephens บอกว่าเลือกชื่อนี้เพราะมีความหมายดีจากในนิยาย “defender of free people” เหมาะกับสิ่งที่บริษัทต้องการทำคือ สร้างอาวุธเพื่อปกป้องโลกเสรี</p>\n<p><img loading=\"lazy\" src=\"https://markpeak.net/wp-content/uploads/2023/03/Aragorn-Anduril.jpg\" alt width=\"1000\" height=\"1223\" srcset=\"https://markpeak.net/wp-content/uploads/2023/03/Aragorn-Anduril.jpg 1000w, https://markpeak.net/wp-content/uploads/2023/03/Aragorn-Anduril-245x300.jpg 245w, https://markpeak.net/wp-content/uploads/2023/03/Aragorn-Anduril-837x1024.jpg 837w, https://markpeak.net/wp-content/uploads/2023/03/Aragorn-Anduril-768x939.jpg 768w, https://markpeak.net/wp-content/uploads/2023/03/Aragorn-Anduril-572x700.jpg 572w\" /></p>\n<p>แนวคิดของ Anduril Industries ก็ง่ายๆ เลยว่าต้องการสร้างบริษัทผลิตอาวุธรุ่นใหม่ (modern defense firm) ที่ใช้แนวคิดจากโลกไอทีอย่าง software-defined hardware มาประยุกต์กับฮาร์ดแวร์ฝั่งอาวุธด้วย</p>\n<p><img loading=\"lazy\" src=\"https://markpeak.net/wp-content/uploads/2023/03/anduril-mission.png\" alt width=\"964\" height=\"647\" srcset=\"https://markpeak.net/wp-content/uploads/2023/03/anduril-mission.png 964w, https://markpeak.net/wp-content/uploads/2023/03/anduril-mission-300x201.png 300w, https://markpeak.net/wp-content/uploads/2023/03/anduril-mission-768x515.png 768w, https://markpeak.net/wp-content/uploads/2023/03/anduril-mission-700x470.png 700w\" /></p>\n<p>Stephens บอกว่าในช่วง 50 ปีหลังสงครามโลก วงการทหารขับเคลื่อนโดยงานวิจัยของบริษัทเอกชน (พวก Lockheed, Raytheon, Northrop ที่เราคุ้นๆ ชื่อกัน) มีงานวิจัยที่ใช้ได้จริงๆ อย่าง Radar, GPS ออกมาให้เห็นกัน แต่ในช่วง 25-30 ปีให้หลัง สงครามเย็นจบลงแล้ว คนเจ๋งๆ ในวงการเหล่านี้หันไปทำงานกับบริษัทเทคโนโลยีเชิงพาณิชย์กันหมด ทำให้ฝั่งอุตสาหกรรมการทหารขาดแคลนทรัพยากรบุคคลชั้นเลิศ</p>\n<p>ในอีกด้าน เทคโนโลยีสำคัญในโลกยุคหลังคือการใช้ซอฟต์แวร์แก้ปัญหา ไม่ใช่ฮาร์ดแวร์นำเหมือนในอดีต ซึ่งเป็นสิ่งที่บริษัทผลิตอาวุธยุคเก่ายังตามหลังอยู่มาก</p>\n<p><img loading=\"lazy\" src=\"https://markpeak.net/wp-content/uploads/2023/03/anduril-tech.png\" alt width=\"991\" height=\"730\" srcset=\"https://markpeak.net/wp-content/uploads/2023/03/anduril-tech.png 991w, https://markpeak.net/wp-content/uploads/2023/03/anduril-tech-300x221.png 300w, https://markpeak.net/wp-content/uploads/2023/03/anduril-tech-768x566.png 768w, https://markpeak.net/wp-content/uploads/2023/03/anduril-tech-700x516.png 700w\" /></p>\n<p>Anduril ต้องการแก้ปัญหานี้ โดยเอาความรู้จากโลกเทคโนโลยี มาใช้กับอุตสาหกรรมการทหาร ให้มีประสิทธิภาพมากขึ้น</p>\n<p>ธีมหลักของสิ่งที่ Anduril ทำคือคำว่า autonomous ทำอาวุธให้อัจฉริยะขึ้น อัตโนมัติขึ้น แทนที่จะใช้คนถือจอยควบคุมเครื่องบินรบจากระยะไกล เปลี่ยนมาเป็น mission manager คนควบคุนโดรนทั้งฝูงทำภารกิจแทน</p>\n<p></p>\n<p>ตัวอย่างผลิตภัณฑ์ของ Anduril ที่ออกมาแล้วคือ โดรน (ทั้งบนฟ้าและในน้ำ), อุปกรณ์ตรวจจับฝ่ายตรงข้าม (sentry) และหอคอยติดเซ็นเซอร์สำหรับไว้ตรวจสอบเรื่องลักลอบข้ามพรมแดนสหรัฐ-เม็กซิโก</p>\n<blockquote>\n<p>Our newly announced Mobile Sentry tower autonomously detects, classifies, and tracks potential threats by leveraging sensor fusion, AI, machine learning, and computer vision technology. Its mobile capabilities expand the reach of surveillance and reduce the necessity of manpower. <a href=\"https://t.co/JDLgLWxSci\">pic.twitter.com/JDLgLWxSci</a></p>\n<p>— Anduril Industries (@anduriltech) <a href=\"https://twitter.com/anduriltech/status/1579527833646698496?ref_src=twsrc%5Etfw\">October 10, 2022</a></p></blockquote>\n<p></p>\n<blockquote>\n<p>We are proud to announce that Anduril raised $1.48 billion in our Series E funding. This new funding will enable us to accelerate R&amp;D to bring new, cutting edge, autonomous defense capabilities to market &amp; continue to mature and scale our current business lines. <a href=\"https://t.co/1QwDUHge27\">pic.twitter.com/1QwDUHge27</a></p>\n<p>— Anduril Industries (@anduriltech) <a href=\"https://twitter.com/anduriltech/status/1598719011474141191?ref_src=twsrc%5Etfw\">December 2, 2022</a></p></blockquote>\n<p></p>\n<p>แต่แกนหลักของ Anduril จริงๆ ไม่ใช่ฮาร์ดแวร์ มันคือซอฟต์แวร์ ระบบปฏิบัติการ <a href=\"https://www.anduril.com/lattice/\">Lattice OS</a> ที่ใช้ดึงข้อมูลจากระบบอื่นๆ (รวมถึงระบบที่ไม่ใช่ของ Anduril) เข้ามาเพื่อวิเคราะห์และตัดสินใจ</p>\n<p>จาก<a href=\"https://www.ft.com/content/56d7d1ed-6b84-476a-9342-a47f94ce8f2a\">บทสัมภาษณ์ Palmer Luckey ใน Financial Times เมื่อเดือนธันวาคม 2022</a></p>\n<blockquote><p>Anduril is known mostly for <strong>autonomous systems</strong> such as drones, as well as surveillance towers used for border security. Most of its engineers work on its software platform Lattice, which pulls together data from many different surveillance and weapons systems, most of which are not built by the company.</p></blockquote>\n<p>หน้าตาของ Lattice ที่โชว์ในคลิปของ Anduril อันนี้ดูเป็นของโชว์ไปนิดนึง แต่ก็พอให้เห็นภาพ</p>\n<p><img loading=\"lazy\" src=\"https://markpeak.net/wp-content/uploads/2023/03/anduril-lattice.jpg\" alt width=\"991\" height=\"634\" srcset=\"https://markpeak.net/wp-content/uploads/2023/03/anduril-lattice.jpg 991w, https://markpeak.net/wp-content/uploads/2023/03/anduril-lattice-300x192.jpg 300w, https://markpeak.net/wp-content/uploads/2023/03/anduril-lattice-768x491.jpg 768w, https://markpeak.net/wp-content/uploads/2023/03/anduril-lattice-700x448.jpg 700w\" /></p>\n<p>โมเดลธุรกิจของ Anduril ไม่ต่างอะไรจากบริษัทผลิตอาวุธรุ่นเก่าๆ คือ ขายของให้รัฐบาลสหรัฐนั่นล่ะ ยิ่งในโลกยุคที่กลับมามีสงคราม รัสเซียบุกยูเครน ทำให้ Anduril เริ่มได้งานจากประเทศอื่นๆ ใน NATO ด้วย</p>\n<blockquote><p>In the strongest sign yet that the Pentagon is turning to the software and AI capabilities of newer defence companies, Anduril earlier this year won a contract from the US Special Operations Command worth nearly $1bn to act as a systems integrator on a counter-drone project.</p>\n<p>Along with a series of contracts with different branches of the US military, Luckey said the company works with “half a dozen Nato allies” and has “hundreds of millions” of dollars in annual revenue.</p></blockquote>\n<p>แน่นอนว่า Anduril และตัว Palmer ก็ไปปฏิบัติการในยูเครนเรียบร้อยแล้ว</p>\n<blockquote>\n<p>Керівник Офісу Президента України Андрій Єрмак провів зустріч з американським винахідником і підприємцем Палмером Лакі, який є засновником компанії Anduril Industries, що займається розробкою технологічних рішень в оборонній сфері.</p>\n<p>Деталі: <a href=\"https://t.co/8lSXNl5AMv\">https://t.co/8lSXNl5AMv</a> <a href=\"https://t.co/2lNNfcUaHT\">pic.twitter.com/2lNNfcUaHT</a></p>\n<p>— Офіс Президента (@APUkraine) <a href=\"https://twitter.com/APUkraine/status/1560157157626183681?ref_src=twsrc%5Etfw\">August 18, 2022</a></p></blockquote>\n<p></p>\n<p>ความโดดเด่นของ Anduril คือการนำของที่มีอยู่แล้วในโลกไอที Silicon Valley มาใช้กับอุตสาหกรรมอื่น แต่เคสนี้คือเป็นอุตสาหกรรมการทหาร ที่คนใน Silicon Valley รังเกียจ (แต่รัฐบาลสหรัฐต้องการ)</p>\n<blockquote><p>In an interview with the FT, Luckey said he had set out to build a large defence company based around new technologies such as AI and drones because many Silicon Valley companies, under pressure from their workers, had turned their back on the Pentagon.</p>\n<p>“The big tech companies in the US were largely refusing to work with the [Department of Defense],” he said. “You have all this incredible technology talent that’s just inaccessible to the DoD. There’s never been a point in US history where that’s how things were.”</p></blockquote>\n<p>ตอนนี้ Anduril ยังสามารถระดมเงินทุนได้เรื่อยๆ และ<a href=\"https://www.ft.com/content/56d7d1ed-6b84-476a-9342-a47f94ce8f2a\">มีมูลค่าบริษัทล่าสุดเกิน 7 พันล้านดอลลาร์แล้ว</a></p>\n<p>อีกประเด็นที่น่าสนใจคือ Anduril มีพนักงานจำนวนหนึ่งที่มาจากหน่วยงานภาครัฐ เช่น กระทรวงกลาโหม ฯลฯ (ตัว Stephens เองก็เคยทำงานในอยู่ในหน่วยข่าวกรอง ด้านการแปลภาษากลุ่มตะวันออกกลาง) ทำให้เข้าใจดีว่าฝ่ายผู้ซื้อ ฝ่ายผู้จ้าง เจ้าของงบประมาณต้องการอะไร มีวิธีการทำงานอย่างไร ตรงนี้อาจไม่ใช่เรื่องใหม่ในอุตสาหกรรมอาวุธ แต่ก็ถือเป็นเรื่องใหม่ในโลกไอทีของสหรัฐ</p>\n<p><img loading=\"lazy\" src=\"https://markpeak.net/wp-content/uploads/2023/03/anduril-team.png\" alt width=\"768\" height=\"532\" srcset=\"https://markpeak.net/wp-content/uploads/2023/03/anduril-team.png 768w, https://markpeak.net/wp-content/uploads/2023/03/anduril-team-300x208.png 300w, https://markpeak.net/wp-content/uploads/2023/03/anduril-team-700x485.png 700w\" /></p>\n<p>ผมคิดว่าจุดได้เปรียบของ Anduril คือหาตำแหน่งที่ว่างในการตลาดเจอ อีกทั้งเป็นบริษัทที่มีแนวคิดค่อนข้างเป็นฝ่ายขวา (Palmer Luckey เคยบริจาคเงินให้ Trump จนกลายเป็นดราม่าใหญ่ เพราะใน Facebook/Meta มีแต่ฝ่ายซ้าย) เวลาพูดเรื่องการทหาร การป้องกันประเทศ มันชัดเจนกว่า และสามารถผลักดันให้งานออกได้เร็วกว่าฝ่ายซ้ายที่ยังเถียงกันเรื่องนี้อยู่มาก (แม้ในบทสัมภาษณ์ของ Stephens เขาออกตัวว่าในกลุ่มผู้ก่อตั้ง Anduril เองก็มีแนวคิดการเมืองที่หลากหลายก็ตาม)</p>\n<p>ใน The New York Times ก็มีพูดเรื่องนี้ไว้เมื่อปี 2021</p>\n<div>\n\t\t\t<div>\n\t\t\t\t<a href=\"https://www.nytimes.com/2021/02/26/technology/anduril-military-palmer-luckey.html\">\n\t\t\t\t\t<img src=\"https://static01.nyt.com/images/2021/03/03/business/00luckeytech1/00luckeytech1-facebookJumbo.jpg?year=2021&amp;h=550&amp;w=1050&amp;s=b9acade89c4e10b0d7bbe9d0fb65185f574a00a8ff9a656afc5397ae568228db&amp;k=ZQJBKqZ0VN\" alt=\"Away From Silicon Valley, the Military Is the Ideal Customer (Published 2021)\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.nytimes.com/2021/02/26/technology/anduril-military-palmer-luckey.html\">\n\t\t\tAway From Silicon Valley, the Military Is the Ideal Customer (Published 2021)\t\t</a>\n\t</div>\n\t<div>\n\t\t<a href=\"https://www.nytimes.com/2021/02/26/technology/anduril-military-palmer-luckey.html\">\n\t\t\t<p>While much has been made of tech’s unwillingness to work with the Pentagon, start-ups are still plumbing the industry’s decades-long ties to the military.</p>\n\t\t</a>\n\t</div>\n\t<div>\n\t\t<img src=\"https://www.nytimes.com/vi-assets/static-assets/favicon-d2483f10ef688e6f89e23806b9700298.ico\" alt=\"www.nytimes.com\" />\t\twww.nytimes.com\t</div>\n</div>The post <a href=\"https://markpeak.net/anduril-industries/\">Anduril Industries and Modern Defense Technology</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"2039e7d3a405fc58eb7468c6a82c7129567a92494e6c782c0827a8a8848cf453","category":"Thai"}