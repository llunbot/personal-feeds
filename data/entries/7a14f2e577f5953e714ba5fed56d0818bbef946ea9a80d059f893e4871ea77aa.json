{"title":"พบบั๊ก Instagram เสียงในโพสต์วิดีโอหายไป เฉพาะคลิปเก่าระดับ 10 ปี","link":"https://www.blognone.com/node/137110","date":1701867069000,"content":"<div><div><div><p>มีรายงานเกี่ยวกับบั๊กใน Instagram พบว่าเสียงในคลิปวิดีโอที่โพสต์หายไป อย่างไรก็ตามเรื่องนี้อาจไม่เป็นปัญหากับผู้ใช้งานส่วนใหญ่ตอนนี้ เพราะปัญหานี้พบเฉพาะในคลิปวิดีโอที่เก่ามาก คือตั้งแต่มิถุนายน 2013 ถึงประมาณตุลาคม 2014 ซึ่งก็คือตั้งแต่<a href=\"https://www.blognone.com/node/45658\">เดือนแรกที่ Instagram เปิดให้โพสต์วิดีโอได้นั่นเอง</a></p>\n<p>ที่น่าสนใจคือปัญหานี้จะไม่พบหากคลิปนั้น embed บนเว็บไซต์อื่น แต่จะมีปัญหาเสียงหากเปิดดูผ่าน Instagram โดยตรง</p>\n<p>ตัวแทนของ Meta ยืนยันปัญหานี้ โดยบอกว่ากำลังแก้ไขอยู่ แต่ไม่ได้ระบุว่าจะแก้ไขเรียบร้อยเมื่อใด พร้อมขออภัยต่อปัญหาที่เกิดขึ้น</p>\n<p>ที่มา: <a href=\"https://www.theverge.com/2023/12/5/23987784/instagram-old-videos-missing-audio\">The Verge</a></p>\n<p><img src=\"https://www.blognone.com/sites/default/files/externals/429387aea511a6129ae6d3fa8f2dacf0.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/bug\">Bug</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a14f2e577f5953e714ba5fed56d0818bbef946ea9a80d059f893e4871ea77aa","category":"Thai"}