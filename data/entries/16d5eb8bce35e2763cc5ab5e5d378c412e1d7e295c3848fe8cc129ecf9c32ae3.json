{"title":"หลุดสเปก GeForce 5090 แรม 32GB, TGP 600W, ราคาอาจแพงขึ้นเป็น 2,200 ดอลลาร์","link":"https://www.blognone.com/node/143855","date":1735441177000,"content":"<div><div><div><p>รวมข่าวหลุดจีพียูใหม่ที่จะเปิดตัวในงาน CES 2025</p>\n<p>เริ่มต้นด้วย NVIDIA GeForce RTX 5090 ตัวแรงที่สุด มีข่าวว่าจะให้แรม DDR7 ขนาด 32GB, การใช้พลังงาน (TGP หรือ Total Graphics Power) 600W, ตัวบอร์ด PCB เป็นแบบ 14 เลเยอร์, พอร์ตเชื่อมต่อ PCIe 5.0</p>\n<p>5090 จะใช้ชิป GB202 ตัวสูงสุดของสถาปัตยกรรม Blackwell มีขนาดชิป 744 ตารางมิลลิเมตร ซึ่งใหญ่ขึ้นมาจากชิป AD102 ที่ใช้ใน 4090 ขนาด 608 ตารางมิลลิเมตร</p>\n<p>นอกจากนี้ยังมีเว็บจีนหลุดราคาของ 5090 ที่ 18,999 หยวน และ 5080 ที่ 9,999 หยวน หากตีกลับเป็นเงินดอลลาร์ตรงๆ จะอยู่ราว 2,600 ดอลลาร์ และ 1,350 ดอลลาร์ แต่ราคาจีนนั้นรวม VAT 13% มาแล้วด้วย ทำให้เว็บไซต์ Tom's Hardware ประเมินว่าราคาในสหรัฐ (ไม่รวมภาษี) จะอยู่ที่ราว 2,200 ดอลลาร์ และ 1,200 ดอลลาร์ (<a href=\"https://www.blognone.com/node/130512\">4090 เปิดตัวที่ 1,599 ดอลลาร์, 4080 เปิดตัวที่ 1,199 ดอลลาร์</a>)</p>\n<p>หากเราเทียบราคาเปิดตัวในจีนของ 5090/5080 กับจีพียูเจ็นก่อนหน้าคือ 4090/4080 (12,999 หยวน และ 9,499 หยวน) ราคาเพิ่มขึ้นมา 46% และ 5% น่าจะพอช่วยให้เห็นภาพว่าราคาของ 5090 น่าจะเพิ่มขึ้นแบบก้าวกระโดด ในขณะที่ตัวรอง 5080 ราคาเพิ่มไม่มากนัก</p>\n<p><img alt=\"No Description\" src=\"https://www.blognone.com/sites/default/files/externals/541540d34783e7bf030fd0391aaad898.jpg\" /></p>\n<p>ถัดมาคือ GeForce RTX 5080 ตัวรอง มีข้อมูลผลิตภัณฑ์จาก ASUS หลุดออกมาว่าจะได้แรม 16GB และ ASUS จะใช้แบรนด์ย่อยใหม่คือ ROG \"Astral\" ทำตลาด นอกเหนือจากแบรนด์ย่อย Strix และ Matrix ที่มีอยู่ก่อนแล้ว</p>\n<p>ส่วนค่ายแดง AMD Radeon มีข้อมูลจากฝั่ง ASUS ยืนยัน<a href=\"https://www.blognone.com/node/143805\">ข่าวก่อนหน้านี้ว่า RDNA 4 จะใช้ระบบเลขแบบใหม่</a> ใช้ซีรีส์ 9000 แทน 8000 และใช้ระบบตั้งชื่อรุ่นเหมือน NVIDIA คือ 9070 (ระดับความแรงเลข 7 อยู่ตรงรหัสหลักสิบ แทนของเดิมหลักร้อยแบบ 7700) โดย Radeon RX 9070 จะมีทั้งรุ่นปกติและรุ่น XT ได้แรม 16GB เท่ากัน</p>\n<blockquote><p>ROG-ASTRAL-RTX5080-O16G-GAMINGROG-ASTRAL-RTX5080-O16G-GAMINGPRIME-RTX5080-O16GTUF-RX9070XT-O16G-GAMINGTUF-RX9070-O16G-GAMINGPRIME-RX9070XT-O16GPRIME-RX9070-O16G</p>\n<p>— 188号 (@momomo_us) <a href=\"https://twitter.com/momomo_us/status/1873000640181620892?ref_src=twsrc%5Etfw\">December 28, 2024</a></p></blockquote>\n<p>ที่มา - <a href=\"https://videocardz.com/newz/nvidia-geforce-rtx-5090-to-feature-1667-power-design-and-14-layer-pcb\">Videocardz</a>, <a href=\"https://www.tomshardware.com/pc-components/gpus/rtx-5090-and-rtx-5080-listed-for-usd2-600-and-usd1-350-at-chinese-retailer-leaked-listing-suggests-blackwell-might-see-a-price-hike-at-least-in-china\">Tom's Hardware</a>, <a href=\"https://www.tomshardware.com/pc-components/gpus/nvidia-rtx-5080-and-amd-rx-9070-gpus-listed-ahead-of-launch-asus-is-reportedly-readying-a-new-astral-gpu-lineup\">Tom's Hardware</a></p>\n</div></div></div><div><div>Topics: </div><div><div><a href=\"/topics/geforce\">GeForce</a></div><div><a href=\"/topics/nvidia\">NVIDIA</a></div><div><a href=\"/topics/blackwell\">Blackwell</a></div><div><a href=\"/topics/gpu\">GPU</a></div><div><a href=\"/topics/rumors\">Rumors</a></div><div><a href=\"/topics/radeon\">Radeon</a></div><div><a href=\"/topics/asus\">ASUS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16d5eb8bce35e2763cc5ab5e5d378c412e1d7e295c3848fe8cc129ecf9c32ae3","category":"Thai"}