{"title":"Google Maps เน้นสถานที่ปลายทางให้เด่นชัดขึ้น บอกทางเข้าอาคาร, Waze เพิ่มการแจ้งเตือนรถติด ปิดถนน","link":"https://www.blognone.com/node/141199","date":1722520128000,"content":"<div><div><div><p>กูเกิลเพิ่มฟีเจอร์ใหม่ให้แอพนำทางทั้ง Google Maps และ Waze</p>\n<p>ฝั่ง Google Maps ได้ฟีเจอร์เน้นสีของสถานที่ปลายทางให้เด่นชัดขึ้น (จากภาพตัวอย่างจะเป็นสีส้มๆ ให้ต่างจากอาคารอื่นที่เป็นสีเทา) พร้อมทั้งแสดงทิศทางของประตูเข้าหรือลานจอดรถของสถานที่นั้นๆ เพื่ออำนวยความสะดวกให้ผู้ใช้ เวลาเดินทางไปยังสถานที่ที่ไม่เคยไปมาก่อน โดยเฉพาะอาคารสถานที่ขนาดใหญ่ที่มีทางเข้าออกหลายทาง</p>\n<p>ฟีเจอร์นี้ใช้ได้ทั้งบน Android, iOS, cars with Google Built-in, Android Auto, Apple CarPlay โดยจะทยอยปล่อยในอีกไม่กี่สัปดาห์ข้างหน้า</p>\n<p><img alt=\"No Description\" src=\"https://www.blognone.com/sites/default/files/externals/74586a44cf8a2d7ba282d84da2416b9b.png\" /></p>\n<p>ส่วน Waze ได้ฟีเจอร์แจ้งเตือนสภาพจราจรติดขัดแบบเรียลไทม์ เช่น มีขบวนพาเหรดผ่านจนต้องปิดถนน เราจะได้รับการแจ้งเตือนผ่าน notification ของระบบ ซึ่งสามารถกดแชร์ให้คนรู้จักรับทราบได้ (แทนที่จะแชร์เส้นทางอย่างเดียว ล่าสุดคือแชร์หน้าข้อมูลรถติดใน Waze ให้เพื่อนได้แล้ว)</p>\n<p>Waze ยังมีของใหม่อีกอย่างคือการแจ้งล่วงหน้าว่ามีกล้องจับความเร็ว หรือตรวจสอบว่ามีคนละเมิดเลน carpool หรือไม่ โดย Waze จะขึ้นแสดงไอคอนของกล้องประเภทนี้ให้เห็นชัดๆ ด้วย</p>\n<p><img alt=\"No Description\" src=\"https://www.blognone.com/sites/default/files/externals/3455b94034add972a4cd6a0b28763f98.png\" /></p>\n<p>ที่มา - <a href=\"https://blog.google/products/maps/maps-waze-new-features-information-on-the-go/\">Google</a></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/waze\">Waze</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"812dcb52f4452a4c420b99c8bf2a1a6d2c46e0f4fcaed197276e8a5957605930","category":"Thai"}