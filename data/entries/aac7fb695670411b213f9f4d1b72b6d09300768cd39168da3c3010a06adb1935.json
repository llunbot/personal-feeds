{"title":"ซีอีโอ ByteDance บอกพนักงานให้ทำงานเหมือนอยู่ในวิกฤต ตื่นกลัวตลอดเวลา","link":"https://www.blognone.com/node/137972","date":1706705640000,"content":"<div><div><div><p>มีรายงานว่า ByteDance ได้จัดการประชุมพนักงานใหญ่ประจำปีเมื่อวันอังคารที่ผ่านมา โดยซีอีโอ Liang Rubo ได้บอกความกังวลของเขาต่อพนักงานทุกคน ซึ่งเขารู้สึกว่าพนักงานกำลังขาดความรู้สึกทำงานแบบอยู่ใต้ภาวะวิกฤต ที่ตื่นกลัวตลอดเวลา เหมือนกับการทำสตาร์ทอัพ เขาจึงกลัวว่า ByteDance จะกลายเป็นบริษัทเทคโนโลยี \"ทั่ว ๆ ไป\" ไม่สามารถสร้างสิ่งใหม่สู่ตลาดได้</p>\n<p>ซีอีโอของบริษัทสตาร์ทอัพที่มีมูลค่าสูงสุดในโลกเจ้าของแพลตฟอร์ม TikTok ยังบอกเป้าหมายสำคัญในปีนี้ คือการให้พนักงานรู้สึกว่ากำลังทำสตาร์ทอัพวันแรกตลอดเวลา, สร้างความน่าเชื่อถือและไว้ใจกับชุมชนในแพลตฟอร์ม และเลือกโฟกัสเฉพาะสิ่งที่มีความสำคัญสูงกับบริษัท</p>\n<p>Liang บอกว่าตอนนี้บริษัทกำลังเผชิญปัญหา จากการที่บริษัทโตอย่างรวดเร็ว มีพนักงานจาก 1 หมื่นสู่ 1 แสน ในเวลาไม่กี่ปี จนทำให้พนักงานหลายคนมองว่า ByteDance กำลังกลายเป็นเหมือนองค์กรขนาดใหญ่ มากกว่าเป็นสตาร์ทอัพที่คล่องตัวและดำเนินการสิ่งต่าง ๆ ออกมาได้รวดเร็ว</p>\n<p>ที่มา: <a href=\"https://pandaily.com/bytedance-ceo-liang-rubo-expresses-concern-about-bytedance-becoming-mediocre/\">Pandaily</a></p>\n<p><img src=\"https://www.blognone.com/sites/default/files/externals/7da47fb3dcd91c950828ae8e8be5ce22.jpg\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aac7fb695670411b213f9f4d1b72b6d09300768cd39168da3c3010a06adb1935","category":"Thai"}