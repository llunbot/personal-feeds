{"title":"Apple Music ปล่อยฟีเจอร์ใหม่ของ Replay ดูสถิติการฟังเพลงย้อนหลังแบบรายเดือน","link":"https://www.blognone.com/node/138313","date":1708507948000,"content":"<div><div><div><p>Apple Music ปล่อยฟีเจอร์ใหม่ของ Replay ดูสถิติการฟังเพลงย้อนหลังแบบรายเดือนได้ ก่อนหน้านี้ Replay เป็นฟีเจอร์ทบทวนการฟังเพลงแบบรายปีของ Apple Music ที่คล้ายกับ Wrapped ของ Spotify คุณสมบัติใหม่ของ Replay ครั้งนี้จะทำให้ผู้ใช้งาน Apple Music จะเข้าถึงข้อมูลเชิงลึกในการฟังเพลงของตนได้มากขึ้น</p>\n<p>การใช้งาน Replay สามารถเข้าไปได้ที่ <a href=\"replay.music.apple.com\">replay.music.apple.com</a> แล้วเข้าสู่ระบบด้วย Apple ID ผู้ใช้งานสามารถดูเพลงยอดนิยม, อัลบั้ม, ศิลปิน และเหตุการณ์สำคัญประจำเดือนได้ หากผู้ใช้งานฟังเพลงมากพอที่ Apple Music จะสะสมสถิติได้ ซึ่งการแตะที่หมวดย่อยต่าง ๆ จะแสดง 5 อันดับแรกของหมวดนั้น ๆ</p>\n<p>นอกจากนี้ภายในแอป Apple Music ยังมี Replay Mix ที่รวมเพลงที่ผู้ใช้งานฟังบ่อย ๆ ไว้ใน Playlist เดียวซึ่งจะอัปเดตรายชื่อเพลงทุกสัปดาห์ปรับเปลี่ยนเพลงไปตามพฤติกรรมการใช้งาน</p>\n<p><img alt=\"No Description\" src=\"https://www.blognone.com/sites/default/files/externals/5cbd10d2eb7989ce74a2b6154e6b8f8b.png\" /></p>\n<p>ที่มา - <a href=\"https://www.cnet.com/tech/services-and-software/apple-music-launches-monthly-version-of-replay/\">CNET</a></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cf051c0f63fa5cae6dbafb768861afe85105c2e6fe896cdf185ecd2e2a8f748","category":"Thai"}