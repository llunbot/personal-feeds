{"title":"Threads เพิ่มการแสดง Insights ตัววัดผลประสิทธิภาพ ดูแยกของแต่ละโพสต์ได้แล้ว","link":"https://www.blognone.com/node/143500","date":1733491651000,"content":"<div><div><div><p>Threads โซเชียลเน้นตัวหนังสือของ Meta ยังคงประกาศฟีเจอร์ใหม่กันแบบรายวัน คราวนี้เป็นการปรับปรุง <a href=\"https://www.blognone.com/node/141451\">Insights</a> ตัววัดผลการติดตาม, การเข้าถึง, ประสิทธิภาพของโพสต์ในบัญชีนั้น</p>\n<p>โดยผู้ใช้งาน Threads สามารถดูตัววัดผล (Metric) แยกเป็นแต่ละโพสต์ของบัญชี Threads เลือกดูได้เป็นระยะเวลาย้อนหลัง (7, 14, 30 และ 90 วัน) ดูได้ว่าโพสต์ถูกมองเห็นจากคนที่ติดตาม-ไม่ได้ติดตาม จำนวนเท่าใด ซึ่ง Adam Mosseri หัวหน้าทีม Instagram และ Threads <a href=\"https://www.threads.net/@mosseri/post/DDNNKv2y3Pz\">บอกว่า</a>อัตราส่วนนี้เป็นค่าที่สำคัญเพราะสะท้อนหลังการ<a href=\"https://www.blognone.com/node/143270\">ปรับอัลกอริทึม</a> ให้แสดงโพสต์กับผู้ใช้งานแต่ละคนจากบัญชีที่กดติดตามเพิ่มมากขึ้น</p>\n<p>ผู้ใช้งานสามารถเข้าถึง Insights จากแอปมือถือได้ที่ปุ่มมุมบนขวาในหน้าโปรไฟล์ โดย Threads เริ่มทดสอบกับผู้ใช้งานจำนวนหนึ่งก่อน</p>\n<p>ที่มา: <a href=\"https://www.threads.net/@threads/post/DDNMBZgROnB\">Threads</a></p>\n<p><img alt=\"No Description\" src=\"https://www.blognone.com/sites/default/files/externals/ccf67d1e9e52a3e425ac1635ea44bddd.jpeg\" /></p>\n</div></div></div><div><div>Topics: </div><div><div><a href=\"/topics/threads\">Threads</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e40b3342b4618da3ba40a304e0031c5d01dcd13931c56b9eeea1392f05d46c02","category":"Thai"}