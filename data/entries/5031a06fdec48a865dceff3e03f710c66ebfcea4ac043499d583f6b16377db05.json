{"title":"Claude 3.5 Haiku เปิดให้ใช้งานแล้ว พร้อมราคาที่แพงกว่ารุ่นก่อนหน้า Claude 3 Haiku","link":"https://www.blognone.com/node/142948","date":1730787224000,"content":"<div><div><div><p>Anthropic ประกาศว่าโมเดลปัญญาประดิษฐ์ Claude 3.5 Haiku ที่เป็นรุ่นเล็กมีราคาถูก ตอนนี้เปิดให้ใช้งานแล้วผ่าน API และผ่านผู้ให้บริการคลาวด์ทั้ง Amazon Bedrock และ Vertex AI หลังจาก<a href=\"https://www.blognone.com/node/142707\">เปิดตัว</a>ไปเมื่อเดือนที่แล้วพร้อมกับ Sonnet 3.5 รุ่นปรับปรุง</p>\n<p>อย่างไรก็ตาม Haiku ที่เดิมชูจุดขายเรื่องเป็นโมเดลเล็กทำงานเร็วและราคาถูก ก็ได้เลือกปรับราคาขึ้น โดย Anthropic บอกว่าจากการทดสอบขั้นสุดท้าย พบว่า Haiku มีผลลัพธ์ที่เหนือกว่า <a href=\"https://www.blognone.com/node/138534\">Claude 3 Opus</a> ที่เป็นโมเดลเรือธงรุ่นก่อนหน้าเสียอีกบนราคาที่น้อยมาก เพื่อให้สะท้อนความสามารถนี้จึงตัดสินใจขึ้นราคาเป็น อินพุท 1 ดอลลาร์ต่อ 1 ล้านโทเค็น และเอาท์พุท 5 ดอลลาร์ต่อ 1 ล้านโทเค็น</p>\n<p>เนื่องจาก Claude 3.5 Haiku ยังขาดความสามารถการวิเคราะห์รูปภาพ ซึ่งเป็นหนึ่งในจุดเด่นของ <a href=\"https://www.blognone.com/node/138693\">Claude 3 Haiku</a> ทำให้โมเดล Claude 3 Haiku ยังมีให้เลือกใช้งานอยู่ต่อไปที่ราคาเดิมคือ อินพุท 0.25 ดอลลาร์ต่อ 1 ล้านโทเค็น และเอาท์พุท 1.25 ดอลลาร์ต่อ 1 ล้านโทเค็น</p>\n<p>ที่มา: <a href=\"https://techcrunch.com/2024/11/04/anthropic-hikes-the-price-of-its-haiku-model/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/e8938c150c48a1163496b6a3ff6d7963.png\" /></p>\n<blockquote><p>During final testing, Haiku surpassed Claude 3 Opus, our previous flagship model, on many benchmarks—at a fraction of the cost.As a result, we've increased pricing for Claude 3.5 Haiku to reflect its increase in intelligence: <a href=\"https://t.co/UWTd1RDRVE\">https://t.co/UWTd1RDRVE</a>.</p>\n<p>— Anthropic (@AnthropicAI) <a href=\"https://twitter.com/AnthropicAI/status/1853498270724542658?ref_src=twsrc%5Etfw\">November 4, 2024</a></p></blockquote>\n</div></div></div><div><div>Topics: </div><div><div><a href=\"/topics/claude\">Claude</a></div><div><a href=\"/topics/anthropic\">Anthropic</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5031a06fdec48a865dceff3e03f710c66ebfcea4ac043499d583f6b16377db05","category":"Thai"}