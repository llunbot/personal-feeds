{"title":"OpenAI เปิดตัวหนังโฆษณาช่วง Super Bowl พูดถึงนวัตกรรมของมนุษยชาติแต่ละยุคสมัย","link":"https://www.blognone.com/node/144577","date":1739149750000,"content":"<div><div><div><p>OpenAI เปิดตัวหนังโฆษณาในระหว่างการแข่งขันซูเปอร์โบวล์วันนี้ โดยโฆษณาความยาว 60 วินาที ที่คาดว่าค่าลงโฆษณาสูงถึง 14 ล้านดอลลาร์ เล่าเรื่องราวของนวัตกรรมที่สร้างความก้าวหน้าให้มนุษยชาติแต่ละยุคสมัย ตั้งแต่การค้นพบไฟในยุคหิน, อินเทอร์เน็ต, พันธุกรรม มาจนถึงปัญญาประดิษฐ์ที่สามารถช่วยทำงานต่าง ๆ ได้</p>\n<p>โฆษณานำเสนอด้วยการนำจุด (dot) มาสร้างเป็นรูปภาพเล่าเรื่องราวของแต่ละช่วงเวลา</p>\n<p>Kate Rouch หัวหน้าฝ่ายการตลาดของ OpenAI บอกว่าโฆษณาไม่ได้เล่าเรื่องของ AI ที่ซับซ้อนมาก เพราะต้องการให้คนทั่วไปรับรู้ว่า AI คืออะไร</p>\n<p>มาถึงประเด็นที่หลายคนคงคิด นั่นคือโฆษณานี้ทำจาก AI หรือไม่ Rouch บอกว่าวิดีโอต้นแบบสร้างขึ้นด้วย Sora จากนั้นจึงส่งต่อการผลิตที่ใช้คนทั้งหมด เพื่อเคารพต่องานสร้างสรรค์</p>\n<p>ชมโฆษณาได้ท้ายข่าว</p>\n<p>ที่มา: <a href=\"https://www.theverge.com/openai/608476/openai-super-bowl-chatgpt-commercial\">The Verge</a></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/advertising\">Advertising</a></div><div><a href=\"/topics/super-bowl\">Super Bowl</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce4789abea3c1c175a92ad4ddd9a45634d09548879fbd40d5e65898492850fde","category":"Thai"}