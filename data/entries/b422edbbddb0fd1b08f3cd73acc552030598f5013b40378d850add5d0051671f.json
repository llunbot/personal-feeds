{"title":"Mastodon จดทะเบียนบริษัทไม่แสวงหากำไรในอเมริกา หลังใบอนุญาตที่เยอรมนีถูกเพิกถอน","link":"https://www.blognone.com/node/139454","date":1714273268000,"content":"<div><div><div><p>Mastodon แพลตฟอร์มโซเชียลทางเลือกแบบกระจายศูนย์ สร้างเซิร์ฟเวอร์เองได้ ประกาศจดทะเบียนบริษัทแบบไม่แสวงหากำไรในสหรัฐอเมริกา เพื่อให้สามารถใช้เงินที่รับบริจาคลดหย่อนภาษีค่าใช้จ่ายได้</p>\n<p>แนวทางของ Mastodon นั้นออกแบบเป็นโครงการที่ไม่แสวงหากำไรตั้งแต่แรก เพื่อให้แพลตฟอร์มรักษาผลประโยชน์ผู้ใช้งานสูงสุด ไม่ใช่เพื่อผู้ถือหุ้น (หรือมหาเศรษฐีบางคน<a href=\"https://www.blognone.com/node/132046\">แบบที่ Eugen Rochko ผู้ก่อตั้งเคยบอก</a>) ที่ผ่านมา Mastodon จดทะเบียนในรูปแบบบริษัทไม่แสวงหากำไรในเยอรมนี แต่ล่าสุดสรรพากรของเยอรมนีได้เพิกถอนใบอนุญาตดำเนินงานรูปแบบดังกล่าวแล้ว แม้อุทธรณ์ไปก็ไม่เป็นผล จึงทำให้ต้องมาจดทะเบียนบริษัทแบบดังกล่าวในอเมริกาแทน</p>\n<p>Mastodon ยังประกาศแต่งตั้งบอร์ดบริษัท 5 คน สำหรับ Mastodon ในอเมริกานี้ ได้แก่ Esra’a Al Shafei บอร์ด Wikimedia Foundation, Karien Bezuidenhout นักเคลื่อนไหวด้าน social enterprise, Amir Ghavi ผู้เชี่ยวชาญด้านเทคโนโลยีใหม่รวมทั้ง quantum computing, Felix Hlatky ซีเอฟโอ Mastodon และที่น่าจะเป็นไฮไลท์คนสุดท้ายคือ Biz Stone หนึ่งในผู้ร่วมก่อตั้ง Twitter</p>\n<p>ที่มา: <a href=\"https://blog.joinmastodon.org/2024/04/mastodon-forms-new-u.s.-non-profit/\">Mastodon</a></p>\n<p><img alt=\"No Description\" src=\"https://www.blognone.com/sites/default/files/externals/a2677590786c8f5a36a4cbde507e4bd7.jpg\" /></p>\n</div></div></div><div><div>Topics: </div><div><div><a href=\"/topics/mastodon\">Mastodon</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b422edbbddb0fd1b08f3cd73acc552030598f5013b40378d850add5d0051671f","category":"Thai"}