{"title":"[ลือ] iPhone 17 จะเปลี่ยนมาใช้ชิป Wi-Fi และ Bluetooth ที่ออกแบบพัฒนาโดยแอปเปิลเอง","link":"https://www.blognone.com/node/142896","date":1730460624000,"content":"<div><div><div><p>Ming-Chi Kuo นักวิเคราะห์สินค้าใหม่แอปเปิลสายซัพพลายเชน รายงานข้อมูลเพิ่มเติมเกี่ยวกับการเปลี่ยนผ่านชิป Wi-Fi ในอุปกรณ์ต่าง ๆ จากปัจจุบันที่ใช้ชิปจาก Broadcom มาเป็น<a href=\"https://www.blognone.com/node/141487\">ชิปที่แอปเปิลพัฒนาออกแบบขึ้นเอง</a> คาดว่าจะเห็นการเปลี่ยนแปลงที่ชัดเจนในครึ่งหลังของปี 2025</p>\n<p>iPhone 17 คือสินค้าที่ Kuo <a href=\"https://x.com/mingchikuo/status/1851983650965053494\">บอกว่า</a>แอปเปิลจะใช้ชิป Wi-Fi และบลูทูธของแอปเปิลเองเป็นตัวแรก ชิปจะ<a href=\"https://x.com/mingchikuo/status/1852008307126571320\">ผลิตโดย TSMC</a> ด้วยกระบวนการ 7 นาโนเมตร รองรับมาตรฐาน Wi-Fi 7</p>\n<p>ก่อนหน้านี้มีรายงานว่า iPhone SE 4 ที่คาดว่าเปิดตัวต้นปีหน้า จะเป็น<a href=\"https://www.blognone.com/node/142405\">สินค้าแรกที่ใช้ชิป 5G ของแอปเปิลเอง</a> ซึ่ง Kuo ก็ยืนยันข้อมูลนี้ด้วย แต่การเปลี่ยนแปลงจะเกิดขึ้นเป็นส่วน ๆ กรณีของ iPhone SE 4 ยังใช้ชิป Wi-Fi และบลูทูธของ Broadcom เหมือนเดิมไปก่อน ขณะที่ชิป 5G นั้นมีแผนใช้กับ iPhone SE 4 และ <a href=\"https://www.blognone.com/node/142313\">iPad Air</a> ก่อน ยังไม่มีข้อมูลว่าจะใช้กับ iPhone 17 ด้วย</p>\n<p>Kuo บอกว่าตามแผนนั้นแอปเปิลจะเปลี่ยนผ่านชิปโมเด็มทั้งหมดมาเป็นชิปของแอปเปิลเองภายในเวลา 3 ปี</p>\n<p>ที่มา: <a href=\"https://9to5mac.com/2024/10/31/kuo-iphone-17-will-use-new-wi-fi-and-bluetooth-chip-made-in-house-by-apple/\">9to5Mac</a></p>\n<p><img src=\"https://www.blognone.com/sites/default/files/externals/caa6c2f3dac854c7f8a34d8839573311.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-17\">iPhone 17</a></div><div><a href=\"/topics/rumors\">Rumors</a></div><div><a href=\"/topics/iphone-se\">iPhone SE</a></div><div><a href=\"/topics/5g\">5G</a></div><div><a href=\"/topics/modem\">Modem</a></div><div><a href=\"/topics/broadcom\">Broadcom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4d30d171ea05b71a8ffa6f8817c4ae3d3f25963d2a1ece10163280722322d31","category":"Thai"}