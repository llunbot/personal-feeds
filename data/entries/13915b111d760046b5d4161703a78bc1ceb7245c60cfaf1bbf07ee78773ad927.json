{"title":"Linux Foundation ตั้งโครงการ Valkey แยกตัวจาก Redis โดยยังคงไลเซนส์ BSD แบบเดิม","link":"https://www.blognone.com/node/138962","date":1711679685000,"content":"<div><div><div><p>Linux Foundation ประกาศตั้งโครงการ <a href=\"https://github.com/valkey-io/valkey\">Valkey</a> ซึ่งเป็นการ fork โครงการ <a href=\"https://www.blognone.com/node/138839\">Redis ที่เพิ่งปรับเปลี่ยนไลเซนส์ซอฟต์แวร์จาก BSD มาเป็น SSPL</a> ตามแนวทางของบริษัท Redis Inc. ผู้พัฒนาหลักของโครงการ</p>\n<p>Valkey จะนำ Redis 2.7.4 เวอร์ชันสุดท้ายที่ยังใช้ไลเซนส์ BSD มาพัฒนาต่อ โดย Linux Foundation ให้เหตุผลว่า Redis เป็นฐานข้อมูล NoSQL ในหน่วยความจำที่ได้รับความนิยมสูงมาก ถือเป็นฐานข้อมูลยอดนิยมอันดับ 6 ของฐานข้อมูลทุกชนิด (<a href=\"https://survey.stackoverflow.co/2023/#most-popular-technologies-database-prof\">อ้างอิงผลสำรวจของ Stack Overflow ปี 2023</a>) การปรับเปลี่ยนไลเซนส์จึงสร้างผลกระทบในวงกว้าง โครงการ Valkey จึงตั้งใจรับช่วง Redis มาพัฒนาต่อโดยยังคงไลเซนส์แบบเดิม และใช้กระบวนการพัฒนาแบบเปิดที่ดูแลโดยหน่วยงานกลางอย่าง Linux Foundation</p>\n<p>สมาชิกที่เข้าร่วมพัฒนา Valkey ที่ระบุชื่อแล้วได้แก่ AWS, Google Cloud, Oracle, Ericsson, Snap โดยนักพัฒนาหลักของโครงการคือ Madelyn Olson อดีตหนึ่งในผู้ดูแล Redis และปัจจุบันเป็นวิศวกรอาวุโสที่ AWS</p>\n<p>ขื่อ Valkie ดัดแปลงมาจากคำว่า Valkyrie ตอนนี้มี <a href=\"https://github.com/valkey-io/valkey\">repository บน GitHub</a> เรียบร้อยแล้ว</p>\n<p>Valkey ไม่ใช่โครงการแรกที่ fork ซอร์สโค้ดของ Redis เดิม ก่อนหน้านี้<a href=\"https://www.blognone.com/node/138873\">มีนักพัฒนาอีกรายประกาศทำโครงการชื่อ Redict</a></p>\n<p>ที่มา - <a href=\"https://www.linuxfoundation.org/press/linux-foundation-launches-open-source-valkey-community\">Linux Foundation</a></p>\n<p><img alt=\"No Description\" src=\"https://www.blognone.com/sites/default/files/externals/dc33f5892a376132344fd0ad7179a209.png\" /></p>\n</div></div></div><div><div>Topics: </div><div><div><a href=\"/topics/redis\">Redis</a></div><div><a href=\"/topics/linux-foundation\">Linux Foundation</a></div><div><a href=\"/topics/open-source\">Open Source</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13915b111d760046b5d4161703a78bc1ceb7245c60cfaf1bbf07ee78773ad927","category":"Thai"}