{"title":"YouTube Premium ทดสอบโหลดวิดีโอดูออฟไลน์จากเว็บได้ จากเดิมที่ทำได้แค่ในมือถือ","link":"https://www.blognone.com/node/124892","date":1632360405000,"content":"<div><div><div><p>ปัจจุบัน YouTube Premium บนมือถือสามารถดาวน์โหลดเนื้อหาเพื่อดูออฟไลน์ได้ แต่ฟังก์ชันนี้อาจไม่มีประโยชน์เท่าไรเมื่อพิจารณาจากสถานการณ์ปัจจุบันที่คนยังใช้งานอินเทอร์เน็ตที่บ้าน ยังไม่สามารถเดินทางไปไหนมาไหนได้ แต่ล่าสุด YouTube กำลังทดสอบฟังชันนี้บนเว็บไซต์ สามารถดาวน์โหลดไว้ดูออฟไลน์แบบจอใหญ่ในคอมพิวเตอร์ได้</p>\n<p>สำหรับผู้ใช้งานที่ได้รับการทดสอบ จะมองเห็นปุ่มดาวน์โหลดล่างคลิป ตามคำอธิบายในหน้าแนะนำฟีเจอร์ระบุว่า รองรับการใช้งานใน Windows, MacOS และ Chrome OS โดยการทดสอบจะจบที่วันที่ 19 ตุลาคม และยังไม่มีรายละเอียดว่า YouTube จะเปิดให้ใช้งานโดยทั่วถึงเมื่อไร</p>\n<p>สามารถเลือกดาวน์โหลดในคุณภาพต่างๆ ได้สูงสุด 1080p หรือสามารถลบการดาวน์โหลดในเครื่องทั้งหมดออกจากแคชของเบราว์เซอร์</p>\n<p><img src=\"https://www.blognone.com/sites/default/files/externals/390068545d961b27423bb1f6e7be63eb.png\" /></p>\n<p>ที่มา - <a href=\"https://www.androidpolice.com/2021/09/22/youtube-gets-official-video-downloads-on-the-web-saving-you-from-using-some-very-sketchy-sites/\">Android Police</a></p>\n</div></div></div><div><div>Topics: </div><div><div><a href=\"/topics/youtube-premium\">YouTube Premium</a></div><div><a href=\"/topics/youtube\">YouTube</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44fa5bf1d5b3dd97926016605444ff58c5c267a8ce67d5aaa719ef7c8a2aa8e3","category":"Thai"}