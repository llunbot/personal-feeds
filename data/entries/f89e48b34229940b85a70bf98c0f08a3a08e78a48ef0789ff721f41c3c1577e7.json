{"title":"Apple ชี้แจงประเด็นเทรน AI ด้วยซับ YouTube บอกโมเดลนั้นไม่ได้ใช้กับ Apple Intelligence","link":"https://www.blognone.com/node/140934","date":1721265973000,"content":"<div><div><div><p>แอปเปิลชี้แจงหลังจาก<a href=\"https://www.blognone.com/node/140921\">มีรายงานว่า</a> ทั้งแอปเปิลและบริษัทเทคโนโลยีใหญ่อีกหลายแห่ง นำข้อมูลซับไตเติลวิดีโอใน YouTube มาเทรนโมเดล AI โดยไม่ได้รับอนุญาต ซึ่งกรณีของแอปเปิลถูกระบุว่านำมาใช้งานกับ<a href=\"https://www.blognone.com/node/139401\">โมเดล AI โอเพนซอร์ส OpenELM</a> ที่เผยแพร่เมื่อเดือนเมษายน</p>\n<p>โดยแอปเปิลชี้แจงประเด็นที่อาจทำให้คนสับสนกับบริการ <a href=\"https://www.blognone.com/node/140282\">Apple Intelligence</a> ยืนยันว่า OpenELM ไม่ได้ถูกนำมาใช้งานกับฟีเจอร์ AI หรือ Machine Learning ใด ๆ ของผลิตภัณฑ์ในแอปเปิลเลย ซึ่งรวมทั้ง Apple Intelligence ด้วย</p>\n<p>แอปเปิลบอกว่า OpenELM เป็นการสร้างโมเดลโอเพนซอร์สขึ้นมาสำหรับชุมชนนักวิจัยในการพัฒนาโมเดลใหม่เท่านั้น และตอนนี้แอปเปิลก็ไม่มีแผนจะออกอัปเดตใหม่ของ OpenELM ด้วย</p>\n<p>ก่อนหน้านี้แอปเปิลอธิบายว่า Apple Intelligence เทรนโมเดลด้วยข้อมูลที่ซื้อมาอย่างถูกต้อง</p>\n<p>ที่มา: <a href=\"https://9to5mac.com/2024/07/17/apple-intelligence-openelm-training-youtube/\">9to5Mac</a></p>\n<p><img src=\"https://www.blognone.com/sites/default/files/externals/a6f644758f8de2df5ce0bd65b130c97c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f89e48b34229940b85a70bf98c0f08a3a08e78a48ef0789ff721f41c3c1577e7","category":"Thai"}