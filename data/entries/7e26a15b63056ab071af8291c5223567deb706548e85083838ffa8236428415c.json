{"title":"Google Search หยุดการแสดงผลค้นหาแบบเลื่อนจอดูได้ต่อเนื่องยาว ๆ แล้ว","link":"https://www.blognone.com/node/140605","date":1719412073000,"content":"<div><div><div><p>Google Search ยืนยันการเปลี่ยนแปลงในหน้าผลการค้นหาสำหรับผู้ใช้งาน โดยจะเลิกแสดงผลรูปแบบที่สามารถเลื่อนดูต่อเนื่องยาว ๆ เริ่มมีผลสำหรับเดสก์ท็อปตั้งแต่วันนี้เป็นต้นไป และจะมีผลกับมือถือด้วยเช่นกัน โดยเมื่อเลื่อนไปสุดหน้า จะมีปุ่ม Next หรือ More results ที่ต้องกดต่อเพื่อดูเพิ่มเติม</p>\n<p>กูเกิลเริ่มเปลี่ยนการแสดงหน้าผลค้นหา เป็นแบบเลื่อนดูต่อเนื่องยาว ๆ ไม่มีแถบแสดงลำดับหน้า <a href=\"https://www.blognone.com/node/125283\">มาตั้งแต่ปี 2021</a> สำหรับการค้นหาบนมือถือ และขยายมายังเดสก์ท็อปในปี 2022 เท่ากับว่ารูปแบบแสดงผลนี้ถูกใช้งานประมาณ 2-3 ปีเท่านั้น</p>\n<p>กูเกิลบอกว่าการเปลี่ยนแปลงนี้ เพื่อให้การแสดงผลค้นหาทำได้เร็วมากขึ้น จากเดิมต้องโหลดผลค้นหาด้านล่างรอไว้ แล้วหลายครั้งผู้ใช้งานก็ไม่ได้เลื่อนลงไปถึง ผลการทดสอบก็พบว่าผู้ใช้งานไม่ได้พึงพอใจน้อยลงหากต้องกดปุ่ม Next หรือ More results</p>\n<p>ที่มา: <a href=\"https://searchengineland.com/google-dropping-continuous-scroll-in-search-results-443529\">Search Engine Land</a></p>\n<p><img src=\"https://www.blognone.com/sites/default/files/externals/2c7dd5e7dc2902ad380968f78705e9ca.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/ux\">UX</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e26a15b63056ab071af8291c5223567deb706548e85083838ffa8236428415c","category":"Thai"}