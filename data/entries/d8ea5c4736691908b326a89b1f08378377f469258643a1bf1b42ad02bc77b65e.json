{"title":"Hironobu Sakaguchi บอกเกมใหม่ที่ทำจะเป็นเกมสุดท้าย และเป็นเกมผู้สืบทอด FF6","link":"https://www.blognone.com/node/144391","date":1738155070000,"content":"<div><div><div><p>Hironobu Sakaguchi บิดาแห่งซีรีส์ Final Fantasy ที่เพิ่งมีผลงาน <a href=\"https://www.blognone.com/node/142187\">Fantasian Neo Dimension</a> ไปเมื่อปลายปี 2024 มีประเด็นน่าสนใจคือ <a href=\"https://www.blognone.com/node/136642\">พูดถึงเกมใหม่ที่เขาบอกว่ากำลังทำอยู่</a></p>\n<p>Sakaguchi บอกว่าตอนแรกเขาตั้งใจทำ Fantasian Neo Dimension เป็นเกมสุดท้าย แต่ระหว่างการพัฒนา เขาสนุกกับทีมพัฒนาโครงการนี้มาก เขาจึงตั้งใจทำเกมใหม่ร่วมกับทีมงานชุดนี้ ถึงแม้ไม่บอกชื่อเกม แต่ Sakaguchi ให้ข้อมูลว่าสไตล์ของเกมจะยังเหมือนผลงานที่ผ่านๆ มา และ<strong>อาจถือเป็นผู้สืบทอดของ Final Fantasy VI</strong> ด้วย เป้าหมายของทีมงานคือต้องการสร้างเกมที่ทั้งเก่าและใหม่ในเวลาเดียวกัน และเกมนี้ถือเป็น \"ภาคสอง\" ของการทำเกมสั่งลาของเขาด้วย</p>\n<p>ที่มา - <a href=\"https://www.theverge.com/2025/1/24/24350575/hironobu-sakaguchi-interview-fantasian-neo-dimension\">The Verge</a></p>\n<p><img src=\"https://www.blognone.com/sites/default/files/externals/e4657218032a95f922962c4d0ca4853e.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/mistwalker\">Mistwalker</a></div><div><a href=\"/topics/square-enix\">Square Enix</a></div><div><a href=\"/topics/fantasian\">Fantasian</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8ea5c4736691908b326a89b1f08378377f469258643a1bf1b42ad02bc77b65e","category":"Thai"}