{"title":"MySQL รองรับการรันโค้ด JavaScript จากในฐานข้อมูลโดยตรง ไม่ต้องย้ายข้อมูลก่อน","link":"https://www.blognone.com/node/137482","date":1704333013000,"content":"<div><div><div><p>เมื่อเดือนธันวาคมที่ผ่านมา MySQL ประกาศเพิ่มฟีเจอร์การรันโค้ดภาษา JavaScript จากในฐานข้อมูลโดยตรง (<a href=\"https://dev.mysql.com/doc/dev/mysql-server/latest/stored_programs.html\">stored programs</a>) ลักษณะเดียวกับที่ <a href=\"https://blogs.oracle.com/java/post/multilingual-engine-executing-javascript-in-oracle%C2%A0database\">Oracle Database ทำได้มาก่อนหน้านี้</a> (เวอร์ชัน 21c เป็นต้นมา)</p>\n<p>เหตุผลของการรันโค้ด JavaScript ในฐานข้อมูลโดยตรง มีเพื่อให้ไม่ต้องดึงข้อมูลออกมาจากฐานข้อมูลก่อน (minimize data movement) เหมาะสำหรับกรณีที่มีข้อมูลจำนวนมากๆ หรือแยกเก็บฐานข้อมูลอยู่คนละที่กับเซิร์ฟเวอร์ประมวลผล ช่วยลดทั้งเวลาและค่าใช้จ่ายในการดึงข้อมูลลง โดยเฉพาะการประมวลผลบนคลาวด์ที่มีค่าโอนย้ายข้อมูลราคาแพง</p>\n<p><img alt=\"No Description\" src=\"https://www.blognone.com/sites/default/files/externals/b30c8f14ea8f60a25280895c7dbf6a97.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/34d248189bd21b5258fdedf8a1e09f1c.jpg\" /></p>\n<p>โค้ด JavaScript จะถูกรันผ่าน GraalVM ซึ่งเป็นคอมไพเลอร์ของ Oracle ที่ใช้รันภาษาโปรแกรมได้หลายภาษา (เช่น JavaScript, Java, Ruby, Python, R) โดยจำเป็นต้องใช้ไลเซนส์ GraalVM Enterprise Edition เวอร์ชันเสียเงินเท่านั้น</p>\n<p>ตัวอย่างการรันโค้ดสามารถใช้ JavaScript จากคำสั่ง SQL ได้ และการที่ GraalVM รันอยู่ในสภาพแวดล้อม VM sandbox ทำให้โค้ดไม่สามารถไปยุ่งกับโมดูลอื่นๆ ของเซิร์ฟเวอร์ MySQL ช่วยเรื่องความปลอดภัยในภาพรวม</p>\n<p><img alt=\"No Description\" src=\"https://www.blognone.com/sites/default/files/externals/c5d2373c24536bf16bea5eb9834572ca.png\" /></p>\n<p><img alt=\"No Description\" src=\"https://www.blognone.com/sites/default/files/externals/daa369774b6a87006be42d5419f833cd.png\" /></p>\n<p>ที่มา - <a href=\"https://blogs.oracle.com/mysql/post/introducing-javascript-support-in-mysql\">Oracle</a>, <a href=\"https://www.infoworld.com/article/3711862/oracle-introduces-javascript-support-in-mysql.html#tk.rss_all\">InfoWorld</a></p>\n</div></div></div><div><div>Topics: </div><div><div><a href=\"/topics/mysql\">MySQL</a></div><div><a href=\"/topics/javascript\">JavaScript</a></div><div><a href=\"/topics/database\">Database</a></div><div><a href=\"/topics/oracle\">Oracle</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dd03d7ae93fb3521a25e6cc0590dd17bc9237863684509e95330eee09fa2274","category":"Thai"}