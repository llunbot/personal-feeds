{"title":"Football Managers in Suits","link":"https://markpeak.net/football-managers-in-suits/","date":1705721548000,"content":"<p><em>ภาพจาก Instagram <a href=\"https://www.instagram.com/p/COSLkXlprhz/\">@Josemourinho</a></em></p>\n<p>ผู้จัดการทีมฟุตบอลที่เท่ที่สุดตลอดกาล ยังไงต้องยกให้ Jose Mourinho ที่สมัยก่อนตั้งแต่ยุคคุมเชลซี ใส่สูทผูกเนกไทคุมทีมข้างสนาม หล่อเท่มีสไตล์ ชนิดที่ผู้ชายด้วยกันยังยอมรับ</p>\n<p>นัดชิง UCL ปี 2010 ใส่สูทรับถ้วย</p>\n<p></p>\n<p>ความเท่ของน้ามู เป็นที่ยอมรับกันในสื่ออังกฤษ ถึงขั้นมีบทความในสื่อใหญ่ๆ มากมายที่วิเคราะห์แฟชั่นของแกเลยนะครับ ตัวอย่าง <a href=\"https://www.theguardian.com/fashion/fashion-blog/2013/oct/14/jose-mourinho-guide-fashion\">The Guardian</a>, <a href=\"https://www.thetimes.co.uk/article/jose-mourinhos-greatest-style-hits-from-fine-knit-jumpers-to-classic-suits-9lpv6kk7g\">The Times</a>, <a href=\"https://www.gq-magazine.co.uk/article/gq-style-news-jose-mourinho-interview-manager-madrid-chelsea-inter-fashion-suits\">GQ</a> (แบรนด์สูทของแกคือ  Armani)</p>\n<p>ตัวแกเองยังไปเป็นพรีเซนเตอร์ของสินค้าหลายแบรนด์ เช่น ที่โกนหนวด Braun หรือนาฬิกา Hublot ด้วย</p>\n<p></p>\n<p></p>\n<p>อย่างไรก็ตาม ผมสังเกตว่าช่วงหลังๆ Mourinho แกปรับสไตล์การแต่งตัวไปเยอะพอสมควร จุดสำคัญคือไม่ใส่สูทคุมทีมแข่งแล้ว เปลี่ยนมาใส่ tracksuit (บ้านเราเรียกเสื้อวอร์ม) แทน ดูแนวสปอร์ตมากกว่า แม้ความเท่น้อยลงไปเยอะ</p>\n<div><img loading=\"lazy\" src=\"https://markpeak.net/wp-content/uploads/2024/01/mourinho-roma.webp\" width=\"900\" height=\"506\" srcset=\"https://markpeak.net/wp-content/uploads/2024/01/mourinho-roma.webp 900w, https://markpeak.net/wp-content/uploads/2024/01/mourinho-roma-300x169.webp 300w, https://markpeak.net/wp-content/uploads/2024/01/mourinho-roma-768x432.webp 768w, https://markpeak.net/wp-content/uploads/2024/01/mourinho-roma-700x394.webp 700w\" /><p><a href=\"https://www.asroma.com/en/news/69540/mourinho-we-were-a-team.-thanks-to-the-fans-for-their-support\">ภาพจากเว็บ AS Roma</a> ตุลาคม 2023</p></div>\n<p>นัดชิง Uefa Conference League ปี 22 เปลี่ยนมาใส่เสื้อยืดคอปกแทน</p>\n<p></p>\n<p>หลังจากหาข้อมูลเรื่องนี้ เลยพบว่าเป็น<a href=\"https://www.reddit.com/r/PremierLeague/comments/umivdf/what_happened_to_premier_league_managers_wearing/\">เทรนด์ของวงการฟุตบอลช่วงหลัง</a>ด้วยเหมือนกัน ที่ผู้จัดการทีมหรือโค้ชนิยมแต่งตัวลำลองกันมากขึ้น ถ้านับเฉพาะฝั่งฟุตบอลอังกฤษ ผู้จัดการทีมยุคใหม่ๆ ทั้ง Pep Guardiola และ Jurgen Klopp ต่างแต่งชุดลำลองกันอย่างชัดเจน (Pep มักแต่งสไตล์ smart casual คือใส่เสื้อยืดแต่ยังมีแจ็คเก็ตทับ แต่ Klopp นั้นใส่ tracksuit อย่างเดียวเลย)</p>\n<p><a href=\"https://www.planetsport.com/soccer/news/have-we-seen-the-last-suit-wearing-premier-league-manager-on-the-touchline\">เว็บไซต์ Planet Sport</a> ถึงขั้นมีรวมสถิติของผู้จัดการทีมในพรีเมียร์ลีกไว้ด้วย ว่าผู้จัดการคนสุดท้ายที่ใส่สูทแล้วได้ยกถ้วยแชมป์คือ Antonio Conte (ซีซัน 16/17) ส่วน Klopp คือผู้จัดการคนแรกที่ใส่ tracksuit แล้วชูถ้วยแชมป์ (19/20)</p>The post <a href=\"https://markpeak.net/football-managers-in-suits/\">Football Managers in Suits</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"e398877287277f3266daad59daf1460d2aa0fcc850221e3fc0374a6c3157e6e9","category":"Thai"}