{"title":"Gartner คาดทั่วโลกใช้จ่ายไอทีเพิ่ม 9.8% แม้ GenAI จะมีอิทธิพลกับการลงทุน แต่จะไม่ใช่เพื่อ GenAI โดยตรง","link":"https://www.blognone.com/node/144477","date":1738566370000,"content":"<div><div><div><p>Gartner คาดว่ามูลค่าใช้จ่ายไอทีทั่วโลกในปี 2025 จะเติบโตขึ้น 9.8% จากปีก่อน เป็น 5.61 ล้านล้านดอลลาร์ฯ โดย Generative AI จะมีอิทธิพลกับการลงทุนไอที แต่การใช้จ่ายจะไม่ได้ใช้สำหรับ Generative AI โดยตรง</p>\n<p><img alt=\"alt=&quot;Forecast&quot;\" src=\"https://www.blognone.com/sites/default/files/externals/650a996df75118d4cbcb6b060f6409bf.jpeg\" /></p>\n<p>สำหรับหมวดที่เติบโตมากที่สุดคือ ระบบดาต้าเซ็นเตอร์ (23.2%), ซอฟต์แวร์ (14.2%), และอุปกรณ์ดีไวซ์ (10.4%) ส่วนใหญ่เป็นเพราะการอัปเกรดฮาร์ดแวร์สำหรับ Generative AI แต่จะยังไม่เห็นความแตกต่างในแง่ของฟังก์ชันการทำงาน แม้จะมีฮาร์ดแวร์ใหม่ก็ตาม</p>\n<p><img alt=\"alt=&quot;Spending&quot;\" src=\"https://www.blognone.com/sites/default/files/externals/dbad40be7dc74d0d4a057b847b8d7b66.png\" /></p>\n<p>แม้ Generative AI จะได้รับความสนใจในแง่ของการลงทุน แต่ CIO มีความคาดหวังสำหรับการใช้งานจริงต่ำลง เช่น พีซีที่รองรับ AI รุ่นใหม่ยังไม่มีแอปพลิเคชันที่จำเป็นต้องมี ที่ใช้ประสิทธิภาพจากฮาร์ดแวร์ดังกล่าว</p>\n<p>นอกจากนี้ การลงทุนใน AI-Optimized Servers จะมีมูลค่า 2.02 แสนล้านดอลลาร์ฯ​ หรือสูงกว่าการลงทุน Traditional Servers สองเท่า ซึ่งจะเปลี่ยนแปลงตลาดธุรกิจดั้งเดิมในอีกไม่กี่ปีข้างหน้า</p>\n<p>ทั้งนี้ ตลาดประเทศไทยจะเห็นถึงการใช้จ่ายที่เพิ่มขึ้นเช่นกัน มูลค่าแตะเกือบ 9.96 แสนล้านบาท (ประมาณ 2.9 หมื่นล้านดอลลาร์ฯ) เพิ่มขึ้น 7.9% จากปีก่อนหน้า โดยหมวดที่จะเติบโตสูงสุดคือ ดาต้าเซ็นเตอร์ (เกือบ 17%) ตามมาด้วยซอฟต์แวร์ (16.1%)</p>\n<p>ที่มา: <a href=\"https://www.gartner.com/en/newsroom/press-releases/2025-01-21-gartner-forecasts-worldwide-it-spending-to-grow-9-point-8-percent-in-2025\">Gartner</a></p>\n<p><img alt=\"alt=&quot;Gartner&quot;\" src=\"https://www.blognone.com/sites/default/files/externals/c637550973e6f5eab42e82372ecb63c7.jpeg\" /></p>\n</div></div></div><div><div>Topics: </div><div><div><a href=\"/topics/gartner\">Gartner</a></div><div><a href=\"/topics/generative-ai\">Generative AI</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"908702bce14a8cb5cd518922cea2491c3d2ddc6287ffb979a83612e4faec9dc1","category":"Thai"}