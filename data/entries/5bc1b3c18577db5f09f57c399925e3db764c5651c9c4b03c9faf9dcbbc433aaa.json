{"title":"โปรดิวเซอร์ Arcane บอกว่ากำลังทำแอนิเมชัน League of Legends เพิ่มอีก 3 เรื่อง","link":"https://www.blognone.com/node/143309","date":1732528646000,"content":"<div><div><div><p>Christian Linke ผู้อำนวยการฝ่ายครีเอทีฟของ Riot Games และโปรดิวเซอร์ของซีรีส์ Arcane เปิดเผยในการสัมภาษณ์กับช่อง Twitch Necrit94 ว่าหลังจากซีรีส์ Arcane จบลงเรียบร้อยแล้ว ภารกิจการสร้างแอนิเมชันของเขายังไม่จบลง เพราะกำลังสร้างแอนิเมชันที่อิงจากเกม League of Legends ต่ออีก 3 เรื่อง โดยเนื้อเรื่องจะเกิดที่ภูมิภาค Noxus, Ionia, Demacia แยกกันไป</p>\n<p>ตอนนี้ยังไม่มีรายละเอียดใดๆ ของซีรีส์แอนิเมชันเหล่านี้ โดย Linke บอกแค่ว่ามีซีรีส์หนึ่งเรื่องที่เริ่มลงมือทำไปแล้วประมาณ 1 ปี</p>\n<p>Arcane เป็นการดัดแปลงตัวละครและเนื้อเรื่องของ League of Legends มาทำเป็นซีรีส์แอนิเมชัน 2 ซีซัน และประสบความสำเร็จอย่างสูง เนื้อเรื่องจับความพื้นที่เมือง Piltover และ Zaun ซึ่งเป็นเมืองแฝดที่อยู่ตรงทางเชื่อมทวีป แต่ในโลกของเกมที่เรียกว่า Runeterra ยังมีทวีปอื่นๆ และตัวละครที่มาจากถิ้นฐานเหล่านี้อีกมาก <a href=\"https://map.leagueoflegends.com/en_US\">แผนที่โลกอย่างเป็นทางการดูได้จากเว็บไซต์ของ League of Legends</a></p>\n<p>ที่มา - <a href=\"https://www.gamesradar.com/entertainment/animation-shows/arcane-may-be-over-but-a-new-league-of-legends-show-is-already-a-year-into-development/\">GamesRadar+</a></p>\n<p><img alt=\"No Description\" src=\"https://www.blognone.com/sites/default/files/externals/8736bfdd6acd7fd7610b1ebc49ac8268.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/154e74e086753133f792fe182539fff6.jpeg\" /></p>\n</div></div></div><div><div>Topics: </div><div><div><a href=\"/topics/league-of-legends\">League of Legends</a></div><div><a href=\"/topics/games\">Games</a></div><div><a href=\"/topics/riot-games\">Riot Games</a></div><div><a href=\"/topics/anime\">Anime</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5bc1b3c18577db5f09f57c399925e3db764c5651c9c4b03c9faf9dcbbc433aaa","category":"Thai"}