{"title":"เปิดตัว Plern สตรีมมิ่งเพลง จาก GMM Grammy เน้นฟังเพลงไทย และเพลงลูกทุ่งหลากหลายค่าย","link":"https://www.blognone.com/node/125840","date":1636970113000,"content":"<div><div><div><p>GMM Grammy เปิดตัว “Plern (เพลิน)” แอปพลิเคชันฟังเพลงไทย ที่รวบรวมเพลงจากหลากหลายค่าย เช่น บริษัท อาร์เอส จำกัด (มหาชน), เซิ้ง มิวสิก, Top Line Music, Sure Entertainment, เสียงสยาม แผ่นเสียง-เทป, ซาวด์มีแฮง เรคคอร์ด, BigLove Smile House, Solution One เป็นต้น โดยตัวแอปมีทั้งฟังก์ชันฟังฟรีและพรีเมียม</p>\n<p>ทางบริษัทระบุว่า Plern สามารถฟังเพลงได้โดยไม่ต้องลงทะเบียน ฟังเพลงแบบล็อกหน้าจอได้ กดข้ามเพลงได้แบบไม่จำกัดจำนวนครั้ง นอกจากนี้ยังมีสเตชันที่ดึงเอาวิธีการฟังเพลงแบบวิทยุกลับมา แต่ใช้การคัดเลือกเพลงโดยศิลปินและคนทำเพลง ฟังเพลงแบบออฟไลน์ บันทึกเพลงเก็บไว้ฟังแบบออฟไลน์ได้สูงสุด 350 เพลง</p>\n<p>สำหรับลูกค้า Plern Premium สามารถโหลดเพลงออฟไลน์ได้ไม่จำกัด สร้างเพลย์ลิสต์ได้ ฟังเพลงด้วยคุณภาพเสียงระดับสูง หรือ Lossless quality ได้ และยังสามารถเข้าถึง Exclusive Content อย่างเช่น สัมภาษณ์ศิลปิน</p>\n<p>บริการ  Plern Premium จะเปิดใช้งานในอนาคต  ราคาเริ่มต้นที่สัปดาห์ละ 29 บาท ในการพัฒนาแอป ทาง GMM Grammy ได้จับมือกับบริษัท Tuned Global เข้ามาช่วยพัฒนาแอปฯ และการออกแบบการใช้งานภายในแอปฯ</p>\n<p><img src=\"https://www.blognone.com/sites/default/files/externals/21b9e0bd8ddd3b7a71d2d7b7879b61fd.png\" /></p>\n<p>ที่มา - ข่าวประชาสัมพันธ์, <a href=\"https://plern.co/index\">Plern</a></p>\n</div></div></div><div><div>Topics: </div><div><div><a href=\"/topics/gmm-grammy\">GMM Grammy</a></div><div><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2846e47375c4b85cd01739d57f6424fb861f3b7f471bddc4a47a67f426371ac3","category":"Thai"}