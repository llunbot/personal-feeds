{"title":"NASA สร้างบ้านจำลองสถานีอวกาศบนดาวอังคาร ให้คนจริงอยู่อาศัยนาน 378 วัน","link":"https://www.blognone.com/node/140776","date":1720347474000,"content":"<div><div><div><p>เมื่อวันที่ 25 มิถุนายน 2023 มีอาสาสมัคร 4 คนเข้าร่วมภารกิจ Crew Health and Performance Exploration Analog (<a href=\"https://www.nasa.gov/humans-in-space/chapea/\">CHAPEA</a>) ของ NASA เป็นการอยู่อาศัยในบ้านจำลองที่สร้างด้วย 3D Printer และอยู่ในนั้นนานเกิน 1 ปี เพื่อจำลองวิถีชีวิตของนักบินอวกาศบนดาวอังคาร</p>\n<p>ล่าสุดเมื่อเช้ามืดวันนี้ (7 กรกฎาคม ตามเวลาบ้านเรา) การทดลองเสร็จเรียบร้อย ผู้ทดสอบทั้ง 4 คนได้แก่ Kelly Haston, Anca Selariu, Ross Brockwell, Nathan Jones ออกมาจากบ้านแล้ว ใช้เวลาอยู่ในพื้นที่ปิดทั้งสิ้น 378 วัน</p>\n<p>บ้านจำลองแห่งนี้ตั้งอยู่ภายในศูนย์วิจัยอวกาศ NASA Johnson Space Center ที่เมืองฮูสตัน ระหว่างการใช้ชีวิตอยู่ในบ้าน ทีมผู้ทดสอบได้ลองทำภารกิจต่างๆ เสมือนอยู่บนดาวอังคาร เช่น ซ่อมอุปกรณ์ ออกไปเดินในพื้นที่เสมือนว่าเป็นพื้นดินของดาวอังคาร หรือทดลองปลูกผัก (เหมือนในหนังเรื่อง The Martian) รวมถึงทดสอบสถานการณ์ที่มีความเครียดสูง เช่น การสื่อสารกลับโลกล่าช้าหรือมีปัญหา ทรัพยากรหมด หรือต้องอยู่ในภาวะโดดเดี่ยว เป็นต้น</p>\n<p>NASA มีแผนจะทดสอบภารกิจ CHAPEA อีกครั้งในอนาคต แต่ยังไม่ระบุช่วงเวลา</p>\n<p>ที่มา - <a href=\"https://www.nasa.gov/news-release/volunteer-crew-to-exit-nasas-simulated-mars-habitat-after-378-days/\">NASA</a>, <a href=\"https://www.engadget.com/volunteers-who-lived-in-nasas-mars-simulation-for-over-a-year-will-finally-emerge-today-192522497.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/f2ddb3312b26350093c757f292fbf6af.jpg\" /></p>\n<blockquote><p>CHAPEA's 4-person crew just exited their home after 378 days. ✅They simulated a Mars mission to help assess health and performance in relation to Mars-realistic resource limitations in isolation and confinement. The door is officially open and the mission is complete. Congrats… <a href=\"https://t.co/AbfaMrzw2n\">pic.twitter.com/AbfaMrzw2n</a></p>\n<p>— NASA's Johnson Space Center (@NASA_Johnson) <a href=\"https://twitter.com/NASA_Johnson/status/1809709743147217251?ref_src=twsrc%5Etfw\">July 6, 2024</a></p></blockquote>\n<p>ตัวอย่างต้นมะเขือเทศที่ลองปลูก</p>\n<p><img alt=\"No Description\" src=\"https://www.blognone.com/sites/default/files/externals/f5b29772e641ba134d7a2ac42c0a806f.jpg\" /></p>\n<p>ตัวอย่างบ้านที่พักอาศัยของภารกิจ CHAPEA</p>\n<p><img alt=\"No Description\" src=\"https://www.blognone.com/sites/default/files/externals/d052d5ef94ae11572a0a19288d15d823.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0d8ee46aba1484e50f5cf461745fe1f3.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/mars\">Mars</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"924d336d091f48d340a14084a3dd7cd5d9d165bf2a6219752faae77988557528","category":"Thai"}