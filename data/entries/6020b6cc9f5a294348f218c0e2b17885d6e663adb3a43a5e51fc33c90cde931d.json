{"title":"สิงคโปร์เปิดแพลตฟอร์ม COSMIC แจ้งเตือนบัญชีอาชญากร","link":"https://www.blognone.com/node/139099","date":1712386801000,"content":"<div><div><div><p>ธนาคารกลางสิงคโปร์ร่วมมือกับธนาคาร 6 แห่ง ได้แก่ DBS, OCBC, UOB, Citibank, HSBC, และ Standard Chartered Bank เปิดแพลตฟอร์ม COSMIC สำหรับการแชร์ข้อมูลบัญชีต้องสงสัย</p>\n<p>ธนาคารจะมีเงื่อนไขสำหรับผู้ใช้เอาไว้ล่วงหน้า (แถลงข่าวไม่บอกพารามิเตอร์ว่ามีเงื่อนไขอะไรบ้าง) และเมื่อบัญชีใดเข้าเงื่อนไขที่กำหนดไว้ล่วงหน้า โดยมุ่งแก้อาชญากรรม 3 กลุ่ม ได้แก่ การฟอกเงิน, การก่อการร้าย, และการหาทุนให้อาชญากรรม</p>\n<p>COSMIC เปิดให้ธนาคารที่พบบัญชีต้องสงสัย สามารถขอข้อมูลลูกค้าจากธนาคารอื่นๆ, แชร์ข้อมูลให้ธนาคารอื่น, และแจ้งเตือนหน่วยงานรัฐว่ามีบุคคลต้องสงสัย</p>\n<p>ปกติแล้วธนาคารไม่สามารถแชร์ข้อมูลลูกค้าได้ แต่สิงคโปร์แก้กฎหมายการเงินไปเมื่อปีที่แล้วเพื่อเป็นฐานอำนาจในการแชร์ข้อมูลเช่นนี้ และเพิ่งมีผลจึงเปิดใช้งานแพลตฟอร์ม โดยที่ผ่านมาสิงคโปร์มองการรับเปิดบัญชีม้าเป็นการฟอกเงิน กระบวนการนี้จึงน่าจะมีผลต่อบัญชีม้าด้วย</p>\n<p>สำหรับประเทศไทย มาตรา 6 ของ<a href=\"https://www.blognone.com/node/133055\">พระราชกำหนดมาตรการป้องกันและปราบปรามอาชญากรรมทางเทคโนโลยี</a> เปิดทางให้ธนาคารสามารถแลกเปลี่ยนข้อมูลบัญชีและระงับการโอนเงินได้เช่นกัน</p>\n<p>ที่มา - <a href=\"https://www.mas.gov.sg/news/media-releases/2024/mas-launches-cosmic-platform\">MAS</a></p>\n<p><img alt=\"No Description\" src=\"https://www.blognone.com/sites/default/files/externals/2fa92cd26f9c1da129ac5367352b3bad.jpeg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/banking\">Banking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6020b6cc9f5a294348f218c0e2b17885d6e663adb3a43a5e51fc33c90cde931d","category":"Thai"}