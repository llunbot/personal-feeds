{"title":"Counterpoint ชี้ซีพียู RISC-V จะกินส่วนแบ่งตลาด IoT ถึง 28% ภายในปี 2025","link":"https://www.blognone.com/node/124766","date":1631698992000,"content":"<div><div><div><p>บริษัทวิจัยตลาด Counterpoint รายงานถึงตลาดเซมิคอนดักเตอร์คาดการณ์ตลาดปี 2025 โดยคาดว่า RISC-V จะเริ่มมีส่วนแบ่งตลาดสูงในบางตลาด โดยเฉพาะตลาด IoT, คอมพิวเตอร์อุตสาหกรรม, และยานยนต์</p>\n<p>ตอนนี้ตลาดทรัพสินทางปัญญาของเซมิคอนดักเตอร์ (ที่ขายพิมพ์เขียวซีพียูรุ่นต่างๆ ให้ผู้ผลิต) มีมูลค่า 5.2 พันล้านดอลลาร์และคาดว่าจะเติบโตปีละ 11% จนเป็น 8.6 พันล้านดอลลาร์ในปี 2025 เบอร์หนึ่งในตลาดนี้ยังเป็น Arm ด้วยส่วนแบ่งถึง 37%</p>\n<p>Counterpoint ระบุว่าจุดเปลี่ยนสำคัญของ RISC-V คือสงครามการค้าระหว่างสหรัฐฯ และจีน ทำให้ตอนนี้สมาชิกของ RISC-V มาจากจีนถึง 70% แรงผลักดันจากจีนน่าจะทำให้มีอุตสาหกรรมมาสนับสนุนทั้งไลบรารีของวงจรต่างๆ และบริการรับออกแบบไอซีที่มาสนับสนุนการใช้ซีพียู RISC-V</p>\n<p>ที่มา - <a href=\"https://www.counterpointresearch.com/riscv-semiconductor-ip-market-2025/\">Counterpoint</a></p>\n<p><img src=\"https://www.blognone.com/sites/default/files/externals/36ba231c8d38e9418cb659f80cc2b242.png\" /></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5add529292e2993123dac6bc9a1b0f5511aac0f85c88d26d120374dcbce791d3","category":"Thai"}