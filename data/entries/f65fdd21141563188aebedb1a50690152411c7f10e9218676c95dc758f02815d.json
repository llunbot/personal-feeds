{"title":"Intel ลงนามข้อตกลง ขยายโรงงานในเยอรมนี เงินลงทุนมูลค่ากว่า 1.14 ล้านล้านบาท","link":"https://www.blognone.com/node/134430","date":1687218887000,"content":"<div><div><div><p>อินเทลประกาศลงนามข้อตกลงกับรัฐบาลเยอรมนี เพื่อลงทุนเพิ่มเติมขยายโรงงานในเมือง Magdeburg โดยจะสร้างอาคารผลิตชิปใหม่ 2 อาหาร ด้วยเงินลงทุนมากกว่า 3 หมื่นล้านยูโร หรือราว 1.14 ล้านล้านบาท</p>\n<p>โรงงานใหม่นี้คาดว่าจะเริ่มดำเนินการผลิตได้ใน 4-5 ปี ข้างหน้า โดยตอนนี้อยู่ในขั้นตอนการอนุมัติจากคณะกรรมาธิการยุโรป เนื่องจากเยอรมนีได้ให้เงินอุดหนุนส่วนหนึ่งในการลงทุนของอินเทล ทั้งนี้อินเทลคาดว่าการลงทุนจะสร้างงานในส่วนการก่อสร้าง 7,000 อัตรา ส่วนของผู้เชี่ยวชาญในอินเทล 3,000 อัตรา และงานที่เกี่ยวข้องอีกหลายหมื่นอัตรา</p>\n<p>Pat Gelsinger ซีอีโออินเทล กล่าวถึงข้อตกลงนี้ว่าเป็นการเชื่อมต่อซัพพลายเชนของการผลิตชิปในภูมิภาคยุโรป ต่อจากประกาศการลงทุนในเมือง Wrocław ประเทศโปแลนด์เมื่อสัปดาห์ที่แล้ว ส่วน Olaf Scholz นายกรัฐมนตรีเยอรมนีกล่าวว่าการลงทุนของอินเทลนี้ เป็นหนึ่งในการลงทุนจากบริษัทต่างประเทศที่ใหญ่ที่สุดในประวัติศาสตร์เยอรมนี ซึ่งเทคโนโลยีทั้งหมดจะส่งเสริมอุตสาหกรรมทั้งในเยอรมนี และภูมิภาคยุโรป</p>\n<p>ที่มา: <a href=\"https://www.intel.com/content/www/us/en/newsroom/news/intel-german-government-agree-magdeburg.html\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/db4f669693536ed0b7bfa4f93e2617d9.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/d2a1fedc5e04cc3bb28fc932d2ad877f.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/investment\">Investment</a></div><div><a href=\"/topics/semiconductor\">Semiconductor</a></div><div><a href=\"/topics/germany\">Germany</a></div><div><a href=\"/topics/pat-gelsinger\">Pat Gelsinger</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f65fdd21141563188aebedb1a50690152411c7f10e9218676c95dc758f02815d","category":"Thai"}