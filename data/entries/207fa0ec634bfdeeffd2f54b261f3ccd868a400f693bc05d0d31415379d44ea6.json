{"title":"Oppo ปิดทีมออกแบบชิป MariSilicon ของตัวเอง เนื่องจากปัญหาเศรษฐกิจโลก","link":"https://www.blognone.com/node/133820","date":1683934769000,"content":"<div><div><div><p>Oppo ประกาศปิดฝ่ายออกแบบชิปของตัวเอง เนื่องจากปัญหาสภาพเศรษฐกิจโลกทำให้ต้องลดค่าใช้จ่ายลง</p>\n<p>Oppo เริ่มพัฒนาชิปของตัวเองมาตั้งแต่ปี 2019 โดยใช้ชื่อทีมว่า Zeku มีพนักงานกระจายตัวอยู่หลายแห่งในจีน เช่น เซี่ยงไฮ้ ซีอาน ปักกิ่ง เฉิงตู มีผลงานอย่าง<a href=\"https://www.blognone.com/node/126323\">ชิปประมวลผลภาพ MariSilicon X</a> และ <a href=\"https://www.blognone.com/node/131917\">ชิปประมวลผลเสียงบลูทูธ MariSilicon Y</a> ใช้งานในมือถือ Oppo บางรุ่น โดย Nikkei รายงานว่าทีม Zeku กำลังพัฒนาชิปประมวลผลหลักของตัวเองอยู่ด้วย แต่โครงการนี้น่าจะแท้งไปจากการยุบทีม</p>\n<p>เหตุผลที่ Oppo ต้องปรับลดค่าใช้จ่ายลงนั้นชัดเจน เพราะ<a href=\"https://www.blognone.com/node/132410\">ยอดขายสมาร์ทโฟนปี 2022 ตกลงราว 15%</a> แม้ผู้ผลิตทุกแบรนด์มียอดขายลดลงถ้วนหน้า (แอปเปิลก็ลดราว 15%)  แต่แบรนด์ที่อิงกับตลาดจีนเป็นหลักก็กระทบเยอะกว่าหน่อยจากนโยบาย Covid-Zero ของปีที่แล้ว รวมถึงบริษัทขนาดใหญ่มากๆ และมีธุรกิจอื่นด้วยอย่างแอปเปิลกับซัมซุง ย่อมอดทนกับช่วงอุตสาหกรรมขาลงได้ดีกว่า</p>\n<p>ที่มา - <a href=\"https://www.bloomberg.com/news/articles/2023-05-12/oppo-closing-zeku-chip-design-arm-as-smartphone-industry-reels\">Bloomberg</a>, <a href=\"https://asia.nikkei.com/Business/Tech/Semiconductors/China-s-Oppo-to-cease-chip-development-amid-smartphone-gloom\">Nikkei</a></p>\n<p><img src=\"https://www.blognone.com/sites/default/files/externals/7940ec54bb4cb168c87398b09aec25bb.jpg\" alt /></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/semiconductor\">Semiconductor</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"207fa0ec634bfdeeffd2f54b261f3ccd868a400f693bc05d0d31415379d44ea6","category":"Thai"}