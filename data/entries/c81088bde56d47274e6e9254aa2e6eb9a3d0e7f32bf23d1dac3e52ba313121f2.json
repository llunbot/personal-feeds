{"title":"พบอีเมลหลอกหลวง Phishing นิยมแนบไฟล์ SVG ที่ฝัง HTML ไว้ข้างใน ตรวจจับยากขึ้น","link":"https://www.blognone.com/node/143174","date":1731894347000,"content":"<div><div><div><p>เว็บไซต์ความปลอดภัย BleepingComputer รายงานว่าพบอาชญากรไซเบอร์นิยมใช้ไฟล์ SVG เพื่อทำ phishing ผ่านอีเมลมากขึ้น โดยอาศัยความสามารถของ SVG ที่สามารถฝังไฟล์ HTML อยู่ข้างในอีกทีด้วยแท็ก </p>\n<p>ตัวอย่างการโจมตีคือแนบไฟล์ SVG มากับอีเมล ซึ่งตัวสแกนไวรัสมักไม่พบปัญหาอะไร เพราะมีแค่ข้อความกับรูปภาพ แต่เมื่อผู้ใช้เปิดไฟล์ SVG ขึ้นมาผ่านเว็บเบราว์เซอร์ จะเห็นภาพปลอมที่ทำเลียนแบบหน้าจอ Excel และช่องใส่รหัสผ่านของ Microsoft Account เพื่อเปิดไฟล์ หากผู้ใช้หลงเชื่อก็จะถูกขโมยรหัสผ่านไปทันที</p>\n<p>อีกตัวอย่างหนึ่งที่ BleepingComputer นำมาโชว์เป็นการสร้างเอกสารปลอมของทางราชการ ขอให้ผู้ใช้กรอกข้อมูลเพิ่มเติม และมีปุ่มดาวน์โหลดไฟล์ PDF ซึ่งกดแล้วจะเป็นการดาวน์โหลดมัลแวร์แทน</p>\n<p>BleepingComputer ชี้ว่าหน้าที่ในการตรวจจับคงขึ้นกับนโยบายของบริษัทแอนตี้ไวรัสแต่ละตัว แต่การส่งอีเมลแนบไฟล์ SVG ให้กันมักไม่ได้ทำกันบ่อยในโลกธุรกิจ ดังนั้นผู้รับอีเมลที่ได้ไฟล์ SVG ก็ควรตั้งข้อสงสัยไว้ก่อน</p>\n<p>ที่มา - <a href=\"https://www.bleepingcomputer.com/news/security/phishing-emails-increasingly-use-svg-attachments-to-evade-detection/\">BleepingComputer</a></p>\n<p><img alt=\"No Description\" src=\"https://www.blognone.com/sites/default/files/externals/10d1dcd531e7668f1cbb9cfce9ef5360.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c939080700310819a5a05ed00b82a1c2.jpg\" /></p>\n</div></div></div><div><div>Topics: </div><div><div><a href=\"/topics/svg\">SVG</a></div><div><a href=\"/topics/e-mail\">E-mail</a></div><div><a href=\"/topics/phishing\">Phishing</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c81088bde56d47274e6e9254aa2e6eb9a3d0e7f32bf23d1dac3e52ba313121f2","category":"Thai"}