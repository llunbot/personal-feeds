{"title":"ยืนยันแล้ว Samsung Galaxy Z จะมาพร้อม S Pen ที่ออกแบบเพื่อมือถือพับได้โดยเฉพาะ","link":"https://www.blognone.com/node/123903","date":1627353030000,"content":"<div><div><div><p>ก่อนหน้านี้มีข่าวหลุดว่า Samsung Galaxy Z Fold 3 รองรับปากกา S Pen ล่าสุดมีแถลงการณ์จากซัมซุงระบุว่า มือถือในซีรีส์ Galaxy Z ที่จะเปิดตัวในงาน Galaxy Unpacked  11 สิงหาคมนั้น จะได้เห็น S Pen รุ่นแรกที่ออกแบบมาสำหรับโทรศัพท์พับได้โดยเฉพาะ</p>\n<p>เนื่องจากปีนี้ไม่มีการเปิดตัวมือถือตระกูล Galaxy Note รุ่นใหม่ ซัมซุงจึงนำฟีเจอร์เด่นของ Note อย่างการรองรับปากกาเข้ามาใช้งานในมือถือตระกูลพับได้ อย่างไรก็ตาม ซัมซุงไม่ได้พูดถึงรายละเอียดเกี่ยวกับปากกาเพิ่มเติม แต่จากข่าวลือก่อนหน้าบอกว่า Galaxy Z Fold 3 จะไม่มีช่องใส่ปากกา</p>\n<p>ซัมซุงยังเผยด้วยว่าทำงานร่วมกับกูเกิลและพาร์ทเนอร์หลากหลายเพื่อสร้างบริการที่เข้ากันกับมือถือพับได้ Galaxy Z Flip จะมาพร้อมวัสดุที่ทนทานกว่าเดิม ด้าน  Z Fold จะเป็นการรวมกันของมือถือและแท็บเล็ตที่ดีที่สุด</p>\n<p><img src=\"https://www.blognone.com/sites/default/files/externals/15c860bb2f07ecbc7a9541e320c233e9.jpg\" /></p>\n<p>ที่มา - <a href=\"https://www.engadget.com/samsung-unpacked-august-2021-s-pen-foldables-galaxy-z-fold-3-z-flip-230006850.html?src=rss\">Engadget</a>, <a href=\"https://news.samsung.com/us/unfold-next-era-of-smartphone-innovation/?utm_source=pr_media&amp;utm_medium=email&amp;utm_campaign=unpck\">ซัมซุง</a></p>\n</div></div></div><div><div>Topics: </div><div><div><a href=\"/topics/samsung-galaxy\">Samsung Galaxy</a></div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/galaxy-z-flip\">Galaxy Z Flip</a></div><div><a href=\"/topics/mobile\">Mobile</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45abbbbe1aef4c49ef1458463dd9cae8b635340dffe6738b11c731533f7277fb","category":"Thai"}