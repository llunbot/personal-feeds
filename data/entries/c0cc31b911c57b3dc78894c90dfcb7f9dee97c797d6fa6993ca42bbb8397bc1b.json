{"title":"รัฐบาลจีนไล่ลบตัวตนดาราจีน \"เจ้าเหว่ย\" ทั้งบนแพลตฟอร์มสตรีมมิ่งและโซเชียล","link":"https://www.blognone.com/node/124806","date":1631864451000,"content":"<div><div><div><p>เจ้าเหว่ย (Zhao Wei) นักแสดงหญิงชาวจีน ที่คนไทยคุ้นเคยจากละครเรื่อง \"องค์หญิงกำมะลอ\" กลายเป็นประเด็นในวงการโซเชียลจีน</p>\n<p>ช่วงปลายทศวรรษ 2000s เจ้าเหว่ยผันตัวมาเป็นผู้กำกับภาพยนตร์ซึ่งก็ประสบความสำเร็จในเรื่องรายได้ เธอยังแต่งงานกับนักธุรกิจชาวจีน และไปลงทุนในธุรกิจอื่นๆ มากมาย (เช่น อสังหาริมทรัพย์ ไวน์ จิวเวลรี่) จนถือเป็นนักแสดงที่มีทรัพย์สินมากที่สุดคนหนึ่งของประเทศจีน</p>\n<p>แต่เมื่อปลายเดือนสิงหาคมที่ผ่านมา จู่ๆ ภาพยนต์และละครที่มีเจ้าเหว่ยร่วมแสดง กลับหายไปจากแพลตฟอร์มสตรีมมิ่งจีนทั้ง Tencent Video และ iQiyi โดยไม่มีคำอธิบาย รวมถึงบัญชีของเธอบนโซเชียลต่างๆ ในจีนด้วย</p>\n<p>หลังจากข้อมูลเกี่ยวกับเธอถูกลบออกจากอินเทอร์เน็ตจีน ก็มีคนไปพบเธอปรากฏตัวที่ร้านของโอเปเรเตอร์มือถือที่เมือง Wuhu บ้านเกิดของเธอ มีคนที่พบเธอถ่ายรูปเอาไว้และกลายเป็นไวรัลบนโซเชียลจีนอย่างรวดเร็ว อย่างไรก็ตาม ภาพเหล่านี้ก็ถูกลบออกจากโซเชียลจีนอย่างรวดเร็วเช่นกัน</p>\n<p><img src=\"https://www.blognone.com/sites/default/files/externals/d7f36bf1e8bcb37b8cac27ad0404b97a.jpg\" /></p>\n<p>ภาพจาก Instagram <a href=\"https://www.instagram.com/zhaoweiofficial/?hl=en\">Zhaoweiofficial</a> (บัญชียังอยู่เพราะเป็นโซเชียลอเมริกัน)</p>\n<p>ที่มา - <a href=\"https://www.globaltimes.cn/page/202108/1232631.shtml\">Global Times</a>, <a href=\"https://www.scmp.com/news/people-culture/china-personalities/article/3148877/zhao-wei-emerges-hometown-after-chinese\">SCMP</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/internet-censorship\">Internet Censorship</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0cc31b911c57b3dc78894c90dfcb7f9dee97c797d6fa6993ca42bbb8397bc1b","category":"Thai"}