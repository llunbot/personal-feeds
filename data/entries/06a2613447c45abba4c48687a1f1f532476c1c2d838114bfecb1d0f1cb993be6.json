{"title":"[ข่าวลือ] PS5 Pro ใช้โค้ดเนม Trinity, เริ่มพัฒนาต้นปี 2022, วางขายปลายปี 2024","link":"https://www.blognone.com/node/134961","date":1690014423000,"content":"<div><div><div><p>Tom Henderson นักข่าวสายเกมเจ้าของเว็บ InsiderGaming ที่เคยมีประวัติ<a href=\"https://www.blognone.com/node/133317\">ปล่อยข่าวเครื่องเล่นเกมพกพา Sony Project Q</a> <a href=\"https://www.blognone.com/node/133999\">ถูกต้อง</a> มาแล้ว ออกมาให้ข่าวของ PS5 Pro ที่หลายคนรอคอย โดยมีโค้ดเนมว่า Project Trinity</p>\n<p>Henderson บอกว่าโซนี่เคยใช้โค้ดเนมเป็นชื่อตัวละครจาก The Matrix มาก่อนแล้วในอดีต ได้แก่ Neo (PS4 Pro) และ Morpheus (PSVR1) การใช้โค้ดเนม Trinity กับ PS5 Pro จึงไม่ใช่เรื่องน่าแปลกใจนัก</p>\n<p>ข้อมูลของ Henderson บอกว่า Trinity เริ่มพัฒนามาตั้งแต่ต้นปี 2022, เครื่อง dev kit จะส่งให้สตูดิโอเกมต่างๆ ช่วงปลายเดือนพฤศจิกายน 2023 (<a href=\"https://www.blognone.com/node/133678\">ตามข่าวก่อนหน้านี้</a>), วางขายจริงพฤศจิกายน 2024</p>\n<p>ส่วนสเปกของ Trinity ยังมีรายละเอียดไม่เยอะนัก บอกเพียงว่าใช้ชิปโค้ดเนม Viola, แสดงผล 4K ที่เฟรมเรตสูงขึ้นกว่าเดิม, เล่นเกม 8K ได้แบบโหมด Performance, เรนเดอร์ภาพ ray tracing ได้ดีขึ้น</p>\n<p>Henderson ยังบอกว่าเขาไม่ได้ยินข่าวลือของ PS5 Slim แต่จะมี PS5 เวอร์ชันที่ถอดตัวอ่านดิสก์ได้ออกมาขายช่วงปลายปีนี้</p>\n<blockquote><p>I should have mentioned this, but the chip code is called \"Viola\" - Not sure if that means anything to anyone, but I know that name has floated about in the tech industry a bit.<a href=\"https://t.co/0LEbJfFjeO\">https://t.co/0LEbJfFjeO</a></p>\n<p>— Tom Henderson (@_Tom_Henderson_) <a href=\"https://twitter.com/_Tom_Henderson_/status/1682477848869629954?ref_src=twsrc%5Etfw\">July 21, 2023</a></p></blockquote>\n<p>ที่มา - <a href=\"https://keytogaming.com/2023/07/21/playstation-5-pro-project-trinity/\">KeyToGaming</a></p>\n<p><img alt=\"No Description\" src=\"https://www.blognone.com/sites/default/files/externals/8a3e1f81d19cb465a1511d767252668c.jpg\" /></p>\n<p>ภาพจาก <a href=\"https://www.warnerbros.com/movies/matrix\">Warner Bros.</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/rumors\">Rumors</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06a2613447c45abba4c48687a1f1f532476c1c2d838114bfecb1d0f1cb993be6","category":"Thai"}