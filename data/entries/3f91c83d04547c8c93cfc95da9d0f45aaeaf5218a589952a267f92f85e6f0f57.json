{"title":"Samsung รายงานผลประกอบการไตรมาส 3/2024 ธุรกิจชิปหน่วยความจำยังเติบโตสูง","link":"https://www.blognone.com/node/142867","date":1730354756000,"content":"<div><div><div><p>ซัมซุงรายงานผลประกอบการประจำไตรมาสที่ 3 ของปี 2024 ภาพรวมมีรายได้ 79.10 ล้านล้านวอน เพิ่มขึ้น 17% จาก<a href=\"https://www.blognone.com/node/136490\">ช่วงเดียวกันในปีก่อน</a> กำไรจากการดำเนินงาน 9.18 ล้านล้านวอน เพิ่มขึ้น 277% เป็นไปตามที่บริษัท<a href=\"https://www.blognone.com/node/142448\">ให้ข้อมูล</a>เมื่อต้นเดือน</p>\n<p>กลุ่มธุรกิจเซมิคอนดักเตอร์ของซัมซุง ซึ่งเป็นกลุ่มธุรกิจที่เติบโตและมีกำไรสูงในช่วงที่ผ่านมา ในไตรมาสนี้รายได้รวม 29.27 ล้านล้านวอน เพิ่มขึ้น 78% เฉพาะกลุ่มชิปหน่วยความจำ 22.27 ล้านล้านวอน เพิ่มขึ้น 112% กำไรจากการดำเนินงานรวม 3.86 ล้านล้านวอน ดีกว่าปีก่อนที่ขาดทุน แต่ลดลงเมื่อเทียบกับ<a href=\"https://www.blognone.com/node/141161\">ไตรมาสก่อนหน้านี้</a></p>\n<p>ซัมซุงบอกว่าธุรกิจหน่วยความจำยังเติบโตสูงจากความต้องการด้านทั้งสำหรับงาน AI และเซิร์ฟเวอร์ประมวลผล ที่บริษัทเทคโนโลยีต่างเพิ่มการลงทุน โดยมีผลกระทบด้านลบจากความต้องการสินค้าสำหรับสมาร์ทโฟน อย่างไรก็ตามซัมซุงมองว่าแนวโน้มความต้องการของ AI และเซิร์ฟเวอร์ ยังคงแข็งแกร่งในปี 2025</p>\n<p>ธุรกิจสมาร์ทโฟนรายได้ 29.98 ล้านล้านวอน เพิ่มขึ้น 3% ซึ่งซัมซุงมองว่าตลาดรวมมีการฟื้นตัวช้ากว่าที่คาด และการแข่งขันยังรุนแรง</p>\n<p>ที่มา: <a href=\"https://images.samsung.com/is/content/samsung/assets/global/ir/docs/2024_2Q_conference_eng.pdf\">ซัมซุง</a></p>\n<p><img src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f91c83d04547c8c93cfc95da9d0f45aaeaf5218a589952a267f92f85e6f0f57","category":"Thai"}