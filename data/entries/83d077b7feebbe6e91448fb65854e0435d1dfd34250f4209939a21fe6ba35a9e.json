{"title":"Huawei รายงานผลประกอบการปี 2023 ภาพรวมโต 9.6% ธุรกิจ Consumer กลับมาโตโดดเด่น","link":"https://www.blognone.com/node/138975","date":1711717833000,"content":"<div><div><div><p>Huawei รายงานผลการดำเนินงานของปี 2023 โดยผลภาพรวมออกมาเป็นไปตามที่บริษัทประเมินไว้ มีรายได้รวม 7.04 แสนล้านหยวน เพิ่มขึ้น 9.6% <a href=\"https://www.blognone.com/node/133257\">จากปี 2022</a> และมีกำไรสุทธิ 8.7 หมื่นล้านหยวน เพิ่มขึ้น 144.5%</p>\n<p>รายได้แยกตามกลุ่มธุรกิจเป็นดังนี้ กลุ่ม ICT infrastructure ที่เป็นธุรกิจหลักของบริษัท มีรายได้ 3.62 แสนล้านหยวน เพิ่มขึ้น 2.3%, กลุ่ม Consumer 2.52 แสนล้านหยวน เพิ่มขึ้น 17.3%, กลุ่มคลาวด์ 5.53 หมื่นล้านหยวน เพิ่มขึ้น 21.9%, กลุ่ม Digital power 5.26 หมื่นล้านหยวน เพิ่มขึ้น 3.5% และ Intelligent automotive solution 4.7 พันล้านหยวน เพิ่มขึ้น 128.1%</p>\n<p>การเติบโตสูงในธุรกิจ Consumer มีปัจจัยหลักคือสมาร์ทโฟนตระกูล Mate 60 ที่มียอดขายสูง ส่วนระบบปฏิบัติการ HarmonyOS 4 มีอุปกรณ์ที่ใช้งานรวมมากกว่า 800 ล้านเครื่องทั่วโลก</p>\n<p>ที่มา: <a href=\"https://www.huawei.com/en/news/2024/3/huawei-annual-report-2023\">Huawei</a> และ <a href=\"https://www.cnbc.com/2024/03/29/huaweis-profit-doubled-in-2023-as-smartphone-autos-business-picked-up.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/8af0b99f56f4dd9f21a60d9d3908b0f0.png\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83d077b7feebbe6e91448fb65854e0435d1dfd34250f4209939a21fe6ba35a9e","category":"Thai"}