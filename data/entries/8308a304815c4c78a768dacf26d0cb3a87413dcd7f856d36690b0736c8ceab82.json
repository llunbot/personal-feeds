{"title":"Baldur’s Gate 3 จะรองรับระบบ Cross-Play ระหว่างพีซีกับคอนโซล","link":"https://www.blognone.com/node/135610","date":1694075692000,"content":"<div><div><div><p>เกม Baldur’s Gate 3 กำลังพัฒนาระบบ Cross-play ทำให้ผู้เล่นใน PlayStation 5, PC และเวอร์ชัน Xbox ที่กำลังจะออกจะสามารถเข้ามาเล่นร่วมกันในโหมดออนไลน์ได้</p>\n<p>ระบบนี้ได้รับการคอนเฟิร์มจากคุณ <strong>Michael Douse</strong> ผู้ควมคุมการจัดจำหน่ายของ Larian Studio ผู้พัฒนาเกม โดยกล่าวว่า สตูดิโอตั้งใจจะใส่ระบบ Cross-Play ในตัวเกมมาโดยตลอด แต่ยังไม่พร้อมตอนวางจำหน่าย</p>\n<p>เกมเวอร์ชันของ PS5 รองรับการเล่นหลายคนในโหมดออนไลน์ และแบบแบ่งหน้าจอ อีกทั้งรองรับ Cross-Save จาก PC จากประสบการณ์ของผู้เล่นโดยรวมตัวเกมทำงานได้ค่อนข้างดีเหมือนกับเวอร์ชั่น PC แต่มีบางคนไม่ค่อยพอใจกับการเล่นแบบแบ่งหน้าจอ</p>\n<p>เพราะการแบ่งหน้าจอของ PS5 นั้นถูกล็อคเฟรมเรทไว้ที่ 30 และโหมดกราฟิก Quality Visual Mode ซึ่งผู้เล่นในโหมดปกติจะชอบ Performance Visual Mode ที่เฟรมเรทอยู่ที่ 60fps มากกว่า</p>\n<p>ทางด้าน Larian ก็ได้บอกนักวิจารณ์ตัวเกมเวอร์ชัน PS5 ตั้งแต่ก่อนวางจำหน่าย ว่าตัวเกมมีปัญหาด้านประสิทธิภาพใน Act สุดท้ายของเกม และทีมงานกำลังทำงานอย่างหนักเพื่อแก้ไขตัวเกมอยู่ ซึ่งใน PC ก็มีปัญหานี้ด้วยเช่นกัน แม้ว่าผู้เล่นส่วนใหญ่ของ PS5 อาจจะยังเล่นไม่ถึงส่วนนี้ แต่ผู้เล่นบางคนที่โอนเซฟมาจาก PC เพื่อเล่นต่อก็คงได้ประสบปัญหาประสิทธิภาพของตัวเกมกันบ้างแล้ว</p>\n<p><img src=\"https://www.blognone.com/sites/default/files/externals/cd9b2d57d32e072fa90e8ae1cd0a5072.jpg\" alt /></p>\n<p>ที่มา - <a href=\"https://www.eurogamer.net/pc-and-console-cross-play-is-on-the-roadmap-for-baldurs-gate-3\">Eurogamer</a></p>\n</div></div></div><div><div>Topics: </div><div><div><a href=\"/topics/baldurs-gate\">Baldur's Gate</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8308a304815c4c78a768dacf26d0cb3a87413dcd7f856d36690b0736c8ceab82","category":"Thai"}