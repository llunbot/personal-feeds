{"title":"Ninja Theory เชื่อว่าแฟนเกมของพวกเขาชอบเกมสั้นที่มีเนื้อหากระชับมากกว่าเกมที่เล่นได้ยาว ๆ","link":"https://www.blognone.com/node/139083","date":1712309057000,"content":"<div><div><div><p>Dom Matthews หัวหน้าของ Ninja Theory ให้สัมภาษณ์กับ IGN ในระหว่างที่กำลังพรีวิวเกม Senua's Saga: Hellblade II ว่าสิ่งที่ทีมงานตั้งใจจะทำคือการเล่าเรื่อง และความยาวของเกมให้เหมาะสม เพราะทีมงานได้ยินเสียงจากแฟน ๆ ว่าพวกเขาชอบเกมสั้น ๆ ที่ทุกย่างก้าวของการเดินทางมีความหมาย และมีเป้าหมายที่ชัดเจน</p>\n<p>Matthews กล่าวต่อว่าทีมงานของเขาไม่ต้องการจะสร้างเกมที่เล่นได้ยาว ๆ และเต็มไปด้วยเนื้อหาเสริมที่ไม่ค่อยเกี่ยวกับเนื้อเรื่องหลัก ทีมงานต้องการสร้างเกมที่ผู้เล่นจะจดจำและพูดคุยแลกเปลี่ยนความคิดกันได้หลังจากที่พวกเขาเล่นจบแล้ว ซึ่งตัวเขารู้สึกดีใจที่ได้รู้ว่ายังมีผู้เล่นอีกจำนวนไม่น้อยที่ชอบเล่นเกมสั้น ๆ</p>\n<p>Senua's Saga: Hellblade II มีกำหนดวางจำหน่ายในวันที่ 21 พฤษภาคม 2024 บน Xbox Series X/S และ PC วางขายแบบดิจิทัลเท่านั้นที่ราคา 49.99 ดอลลาร์ และใช้เวลาเล่นเกมประมาณ 7-8 ชั่วโมงก็สามารถจบเกมได้ ซึ่งใกล้เคียงกับความยาวของเกมภาคแรก</p>\n<p>สื่อหลาย ๆ เจ้าได้ลองเล่นตัวดังกล่าวแล้วพบว่าเป็นหนึ่งในเกมที่ให้ประสบการณ์เหมือนดูภาพยนตร์มากที่สุดเกมหนึ่งเนื่องจากเกมใช้ Unreal Engine 5 ผนวกกับเทคโนโลยี Metahuman ทำให้สีหน้า และอารมณ์ของตัวละครในเกมแสดงออกได้สมจริงมากขึ้น แต่ต้องแลกมากับการแสดงผลใน Xbox Series X/S ถูกล็อคไว้ที่ 30fps ซึ่งคล้ายกับภาพยนตร์ที่แสดงผลอยู่ที่ 24fps</p>\n<p><img alt=\"No Description\" src=\"https://www.blognone.com/sites/default/files/externals/b2d171efeea39fa370cd59c4928ea09a.jpeg\" /></p>\n<p>ที่มา - <a href=\"https://www.ign.com/articles/hellblade-2-developer-ninja-theory-says-its-fans-enjoy-shorter-games\">IGN</a>, <a href=\"https://www.gamepro.de/artikel/hellblade-2-senuas-saga-preview,3411190.html\">GamePro</a> via <a href=\"https://www.videogameschronicle.com/news/hellblade-2-studio-ninja-theory-thinks-its-fans-enjoy-shorter-focused-games/\">VGC</a></p>\n</div></div></div><div><div>Topics: </div><div><div><a href=\"/topics/ninja-theory\">Ninja Theory</a></div><div><a href=\"/topics/hellblade\">Hellblade</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf144de2f76374d8bd67fb4a6852f57af3c20b30f7c42012cb23d87886e55696","category":"Thai"}