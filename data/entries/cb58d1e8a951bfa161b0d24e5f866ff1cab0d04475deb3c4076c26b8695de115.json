{"title":"กลุ่มทนายชวนผู้ถือหุ้นร่วมฟ้อง CrowdStrike แบบกลุ่ม","link":"https://www.blognone.com/node/141207","date":1722565145000,"content":"<div><div><div><p>The Schall Law Firm บริษัทกฎหมายที่เน้นคดีผู้ถือหุ้น ออกหนังสือเชิญชวนผู้ถือหุ้น CrowdStrike ระหว่าง 29 พฤศจิกายน จนถึงวันที่ 29 กรกฎาคมที่ผ่านมา ร่วมฟ้องเรียกค่าเสียหายจากบริษัท โดยยังไม่ระบุมูลค่าความเสียหายที่เรียกร้อง</p>\n<p>หนังสือเชิญชวนระบุว่าบริษัทให้ข้อมูลแก่นักลงทุนอย่างผิดๆ ว่ามีการะบวนการควบคุมและทดสอบซอฟต์แวร์ก่อนส่งถึงมือลูกค้า แต่เหตุการณ์ระบบของลูกค้าล่มจำนวนมากแสดงว่าทดสอบไม่ดีพอ ส่งผลให้บริษัทเสี่ยงถูกฟ้องจากลูกค้า ต่อเนื่องจนหุ้นตกและมูลค่าบริษัทลดลง</p>\n<p>ตอนนี้คดียังไม่ได้รับอนุมัติเป็นทางการ แต่โฆษกของ CrowdStrike ระบุว่าจะสู้คดีเหล่านี้</p>\n<p>หุ้น CrowdStrike ลดลงต่อเนื่องหลังจากเกิดเหตุการณ์ระบบล่มทั่วโล ล่าสุดอยู่ที่ 224 ดอลลาร์ต่อหุ้น หรือลดลงกว่า 40% จากจุดสูงสุดของปีนี้</p>\n<p>ที่มา - <a href=\"https://www.bbc.com/news/articles/cy08ljxndr4o\">BBC</a>, <a href=\"https://www.prnewswire.com/news-releases/crwd-investors-have-opportunity-to-lead-crowdstrike-holdings-inc-securities-fraud-lawsuit-with-the-schall-law-firm-302212191.html\">PR Newswire</a></p>\n<p><img src=\"https://www.blognone.com/sites/default/files/externals/8afbf6df7728cc101d91478193a7ee3c.jpeg\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/lawsuits\">Lawsuits</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb58d1e8a951bfa161b0d24e5f866ff1cab0d04475deb3c4076c26b8695de115","category":"Thai"}