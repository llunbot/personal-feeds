{"title":"FCC อนุมัติควบรวม Verizon และ Tracfone บริการเติมเงิน เงื่อนไขคือ ลูกค้าเข้าถึงบริการราคาไม่แพงได้","link":"https://www.blognone.com/node/125955","date":1637624184000,"content":"<div><div><div><p>FCC หน่วยงานโทรคมนาคมในสหรัฐฯที่เทียบได้กับ กสทช. ในประเทศไทย โหวตให้การรับรองการควบรวมกิจการของ Verizon โอเปอเรเตอร์รายใหญ่ในสหรัฐฯ และ Tracfone บริษัทผู้ให้บริการระบบเติมเงินมือถือด้วยมูลค่าดีล 6 พันล้านดอลลาร์ ซึ่งประกาศเข้าซื้อกันในเดือนกันยายนที่ผ่านมา</p>\n<p>โดย FCC ให้เงื่อนไขผูกมัดในการควบรวมว่า บริการของ Tracfone จะต้องยังเข้าถึงได้โดยเฉพาะสำหรับผู้มีรายได้น้อย และต้องสร้างความมั่นใจแก่ลูกค้าที่มีอยู่เดิมของ Tracfone จะต้องไม่ถูกทอดทิ้งในช่วงการเปลี่ยนผ่าน FCC ระบุด้วยว่า Verizon ต้องคงไว้ซึ่งแพ็กเกจผลิตภัณฑ์และบริการ 5G ที่ราคาไม่แพงให้กับลูกค้า Tracfone ด้วย</p>\n<p><img src=\"https://www.blognone.com/sites/default/files/externals/d73d6c94d1025d2f1e004bef51a2a1e0.jpeg\" /></p>\n<p>Verizon จะต้องรายงานความคืบหน้าเรื่องเงื่นไขผูกมัดแก่ FCC อย่างสม่ำเสมอเป็นระยะเวลากว่า 7 ปี และต้องมีเจ้าหน้าที่ที่ปฏิบัติตามกฎระเบียบทั้งบุคคลภายในและบุคคลที่เป็นอิสระเพื่อให้แน่ใจว่ามีการปฏิบัติตามข้อผูกพันเหล่านี้</p>\n<p>ที่มา - <a href=\"https://www.cnet.com/tech/mobile/fcc-approves-verizon-tracfone-acquisition-demanding-strong-consumer-protections/\">CNET</a></p>\n</div></div></div><div><div>Topics: </div><div><div><a href=\"/topics/fcc\">FCC</a></div><div><a href=\"/topics/verizon\">Verizon</a></div><div><a href=\"/topics/acquisition\">Acquisition</a></div><div><a href=\"/topics/usa\">USA</a></div><div><a href=\"/topics/operator\">Operator</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d013518f19c628964631c37d19724007df7f7e41f3193f71c350e2ec61aa4332","category":"Thai"}