{"title":"กูเกิลเปิดตัว Project Green Light นำ AI วิเคราะห์สภาพจราจร แล้วคุมไฟแดงให้รถติดน้อยลง","link":"https://www.blognone.com/node/141213","date":1722591239000,"content":"<div><div><div><p>กูเกิลเปิดตัว Project Green Light โครงการนำ AI มาช่วยวิเคราะห์จังหวะไฟเขียว-ไฟแดง เพื่อลดปัญหาจราจรติดขัด และลดมลพิษจากการที่รถยนต์ต้องจอดติดไฟแดงนานๆ ไปด้วยในตัว</p>\n<p>โครงการนี้เริ่มมาจาก Google Research ที่พบปัญหาว่า การควบคุมไฟเขียวไฟแดงให้มีประสิทธิภาพ ต้องใช้ฮาร์ดแวร์ราคาแพง หรือใช้คนมานั่งนับจำนวนรถเอา ปัญหาลักษณะนี้สามารถใช้ AI มาช่วยวิเคราะห์ข้อมูลสภาพจราจร โดยดึงจากข้อมูลใน Google Maps แล้วเปลี่ยนเป็นสัญญาณไฟที่เหมาะสมได้</p>\n<p>Project Green Light เริ่มทดสอบแบบนำร่องมาตั้งแต่ปี 2021 และนำไปใช้งานจริงกับเมืองใหญ่หลายแห่งในโลก เช่น ริโอเดอจาเนโร, ซีแอทเทิล, เบงกาลูรู, บอสตัน ผลการใช้งานพบว่าช่วยลดการหยุดรถลงได้ 30% และลดการปลดปล่อยคาร์บอนที่แยกลงได้ 10% ซึ่งกูเกิลตั้งเป้าว่าจะขยายไปยังเมืองอื่นๆ ทั่วโลกต่อไป</p>\n<p>ที่มา - <a href=\"https://blog.google/outreach-initiatives/sustainability/google-ai-project-greenlight/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/317a88f59733eb44f283150199dd118b.jpeg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/traffic\">Traffic</a></div><div><a href=\"/topics/transportation\">Transportation</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92dbf8487bb8ab35203c3651d33e25e7e6c8572cfc5edd677f3ff05930d915d9","category":"Thai"}