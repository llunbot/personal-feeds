{"title":"Groq สตาร์ตอัพผู้สร้างชิปเร่งความเร็ว AI สามารถรัน Llama 3 ได้เร็ว 800 token ต่อวินาที","link":"https://www.blognone.com/node/139340","date":1713757282000,"content":"<div><div><div><p>Groq สตาร์ตอัพผู้สร้างชิปเร่งการประมวลผล AI (คนละบริษัทกับ <a href=\"https://www.blognone.com/node/136578\">Grok ที่เป็นของ Twitter/X</a>) สามารถรัน<a href=\"https://www.blognone.com/node/139291\">โมเดล Llama 3 ตัวใหม่ล่าสุดของ Meta</a> ด้วยความเร็วสูงถึง 800 token ต่อวินาที</p>\n<p>ถ้าดูจากสถิติเดิมเมื่อเดือนกุมภาพันธ์ปีนี้ <a href=\"https://www.blognone.com/node/138283\">Groq สามารถรัน Llama 2 70B ด้วยความเร็ว 240 token ต่อวินาที</a> ซึ่งถือว่าเร็วมากๆ แล้ว เมื่อเทียบกับตัวเลขของ GPT-4 หรือ Claude Opus ที่ทำได้ไม่ถึง 40 token ต่อวินาที</p>\n<p>ตัวเลข 800 token อาจยังไม่ใช่ตัวเลขอย่างเป็นทางการ เพราะทดสอบโดยบุคคลภายนอก Matt Shumer ซีอีโอของบริษัท HyperWrite AI โดยมี Dan Jakaitis วิศวกรของ Groq มาตอบว่าลองทดสอบผ่าน API ของ Meta แล้วยังไม่เร็วเท่ากับการรันบนฮาร์ดแวร์ตรง ซึ่งน่าจะเป็นปัญหาด้านซอฟต์แวร์มากกว่า</p>\n<p>ตัวเลขอย่างเป็นทางการที่ Groq โชว์ตอน Llama 3 เปิดตัววันแรก สามารถประมวลผลได้ 284 token ต่อวินาที</p>\n<p>ผู้ก่อตั้ง Groq คือ Jonathan Ross ซึ่งเคยอยู่ในทีมออกแบบ TPU รุ่นแรกของกูเกิล จากนั้นโยกไปอยู่ทีม Google X และลาออกมาเปิด Groq โดยเขาเรียกชิปของ Groq ว่าเป็น <a href=\"https://wow.groq.com/why-groq/\">Language Processing Unit (LPU)</a> ซึ่งมีจุดเด่นทั้งเรื่องความเร็วที่สูงกว่า และต้นทุนในการรันที่ถูกกว่าจีพียู NVIDIA</p>\n<p>ที่มา - <a href=\"https://wow.groq.com/12-hours-later-groq-is-running-llama-3-instruct-8-70b-by-meta-ai-on-its-lpu-inference-enginge/\">Groq</a>, <a href=\"https://venturebeat.com/ai/groqs-breakthrough-ai-chip-achieves-blistering-800-tokens-per-second-on-metas-llama-3/\">VentureBeat</a></p>\n<blockquote><p>We’ve been testing against their API a bit and the service is definitely not as fast as the hardware demos have shown. Probably more a software problem- still excited for groq to be more widely used.</p>\n<p>— Dan Jakaitis (@DanJakaitis) <a href=\"https://twitter.com/DanJakaitis/status/1781375785527361802?ref_src=twsrc%5Etfw\">April 19, 2024</a></p></blockquote>\n<p>/script&gt;</p>\n<p><img alt=\"No Description\" src=\"https://www.blognone.com/sites/default/files/externals/90bc94dac798e8e380a44f5272dffaed.jpeg\" /></p>\n</div></div></div><div><div>Topics: </div><div><div><a href=\"/topics/groq\">Groq</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div><div><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6247a2ce17612dcd05eeefe71734a20d03844df564472cdc9ac49876b5fcae2","category":"Thai"}