{"title":"Windows 11 เริ่มระบบ Hotpatching ลดการรีบูตหลังอัพเดตเหลือปีละ 4 ครั้ง, มีเฉพาะ Enterprise","link":"https://www.blognone.com/node/143295","date":1732413655000,"content":"<div><div><div><p>ปัญหายอดนิยมของระบบปฏิบัติการ Windows เรื่องการอัพเดตแพตช์ความปลอดภัยประจำเดือน แล้วบังคับต้องรีบูตเครื่องใหม่ เป็นสิ่งที่ผู้ใช้บ่นกันมายาวนาน</p>\n<p><a href=\"https://www.blognone.com/node/142121\">ฝั่งของ Windows Server เริ่มนำระบบ Hotpatching</a> หรือการออกแพตช์ประเภทที่ไม่จำเป็นต้องรีบูต ช่วยลดการรีบูตเหลือไตรมาสละ 1 ครั้ง (แพตช์ยังออกทุกเดือน แต่มีแพตช์ที่ต้องรีบูตแค่ 4 เดือน คือเดือนแรกของไตรมาส ได้แก่ มกราคม เมษายน กรกฎาคม ตุลาคม)</p>\n<p>ล่าสุดในงาน Ignite 2024 ไมโครซอฟท์ประกาศว่า Windows 11 Enterprise จะเริ่มนำระบบ Hotpatching มาใช้ด้วยเช่นกัน ลดการบูตเครื่องของฝั่งไคลเอนต์ลงได้</p>\n<p>ฟีเจอร์ Hotpatching จะใช้งานได้เฉพาะ Windows 11 <strong>Enterprise</strong> 24H2 ขึ้นไป ลูกค้าฝั่งองค์กรต้องสมัครสมาชิก Windows Enterprise E3/E5 หรือ Windows 365 Enterprise รวมถึงต้องมี Microsoft Intune ที่ใช้บริหารจัดการเครื่องด้วย</p>\n<p>ที่มา - <a href=\"https://techcommunity.microsoft.com/blog/windows-itpro-blog/hotpatch-for-client-comes-to-windows-11-enterprise/4302717\">Microsoft</a></p>\n<p><img src=\"https://www.blognone.com/sites/default/files/externals/60ad6d00416bf8d7378f29d1e9510bf7.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/enterprise\">Enterprise</a></div><div><a href=\"/topics/microsoft\">Microsoft</a></div><div><a href=\"/topics/security\">Security</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5756db720950b830d4a618c9de0088a3a96db0f04061dd0e02086b1e940c177d","category":"Thai"}