{"title":"สิงคโปร์จับกุมผู้ต้องหา ที่เกี่ยวข้องกับการส่งออกชิป NVIDIA ที่ไม่ถูกต้อง - หุ้น NVIDIA ร่วง 8%","link":"https://www.blognone.com/node/145066","date":1741086034000,"content":"<div><div><div><p>ทางการสิงคโปร์ได้ควบคุมตัวผู้ต้องหา 3 ราย ซึ่งเกี่ยวข้องกับกระบวนการส่งออกสินค้าเซิร์ฟเวอร์ที่เป็นของบริษัทสหรัฐอเมริกา ออกไปยังประเทศที่อยู่ในคำสั่งห้ามส่งออกส่งสินค้าเทคโนโลยีขั้นสูง ซึ่งเซิร์ฟเวอร์เหล่านั้นมีชิปรุ่นใหม่ของ NVIDIA ด้วย</p>\n<p>การจับกุมดังกล่าวเกิดขึ้นหลังจากกระทรวงพาณิชย์ของสหรัฐ <a href=\"https://www.blognone.com/node/144444\">ประกาศ</a>ตรวจสอบว่า DeepSeek โมเดลปัญญาประดิษฐ์ของจีนได้เข้าถึงการใช้งานชิป AI ในรุ่นที่อยู่ในคำสั่งห้ามหรือไม่ ซึ่งต่อมา NVIDIA <a href=\"https://www.blognone.com/node/144476\">ชี้แจง</a>หลังพบว่ายอดขายในประเทศสิงคโปร์สูงผิดปกติ ว่าเป็นผลจากการออกบิลตามสถานที่จดทะเบียนบริษัทของลูกค้าซึ่งมักเป็นสิงคโปร์ แต่ตัวเครื่องถูกส่งออกไปยังที่อื่น</p>\n<p>ทางการสิงคโปร์บอกว่าจากการตรวจสอบพบว่าเซิร์ฟเวอร์ส่วนใหญ่ถูกระบุว่าส่งไปที่มาเลเซีย ทำให้ต้องตรวจสอบเพิ่มเติมว่าเป็นปลายทางจริงหรือไม่</p>\n<p>NVIDIA ปฏิเสธที่จะให้ความเห็นต่อรายงานนี้ อย่างไรก็ตามหลังข่าวนี้ออกมาทำให้ราคาหุ้น NVIDIA ปรับลดลงถึง 8% รวมทั้งหุ้นบริษัทเซิร์ฟเวอร์ที่เกี่ยวข้องคือ Super Micro ลดลง 11% และ Dell ลดลง 6%</p>\n<p>ที่มา: <a href=\"https://www.cnbc.com/2025/03/03/nvidia-unofficial-exports-to-china-face-scrutiny-after-singapore-arrests.html\">CNBC</a> ภาพ <a href=\"https://pixabay.com/en/asia-sea-lion-core-zone-lion-1782429/\">Pixabay</a></p>\n<p><img src=\"https://www.blognone.com/sites/default/files/externals/152be7eca95a9ef038810df242b80c53.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/nvidia\">NVIDIA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1417feb4c6fb0d6747f422e94c73687091ec385e0de30fb43759dcccc8a731a6","category":"Thai"}