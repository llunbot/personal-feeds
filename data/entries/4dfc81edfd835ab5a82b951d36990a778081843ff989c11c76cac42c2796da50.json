{"title":"Phil Spencer ยืนยัน ตลาดคอนโซลไม่โตแล้ว Game Pass เน้นโตที่ฝั่งพีซีและคลาวด์","link":"https://www.blognone.com/node/145912","date":1744898631000,"content":"<div><div><div><p>Phil Spencer ซีอีโอ Microsoft Gaming ให้สัมภาษณ์กับ Variety ในโอกาส<a href=\"https://www.blognone.com/node/145711\">ภาพยนตร์ Minecraft Movie ออกฉาย</a></p>\n<p>ประเด็นอื่นที่น่าสนใจคือ Spencer ตอบคำถามเรื่อง Switch 2, อธิบายแนวคิดของ Xbox ในปัจจุบันที่ไปไกลกว่าคอนโซล และโมเดลธุรกิจของ Game Pass ให้ฟังอย่างละเอียด</p>\n<ul>\n<li>ไมโครซอฟท์จะออกเกมให้ Switch 2 <a href=\"https://www.blognone.com/node/144313\">ตามที่เคยประกาศไว้</a> โดย Spencer ให้เหตุผลว่า Switch มีฐานผู้เล่นกลุ่มที่ไม่ได้เล่นเกมบนพีซีหรือ Xbox ซึ่งจะช่วยให้ไมโครซอฟท์นำแฟรนไชส์เกมของตัวเองเข้าถึงคนจำนวนมากขึ้นได้</li>\n<li>เขามองว่า Switch 2 ไม่ได้ทับซ้อนกับคอนโซลในอนาคตของไมโครซอฟท์ และแต่ละค่ายเกมควรโฟกัสไปที่ชุมชนผู้เล่นของตัวเองมากกว่า</li>\n<li>ไมโครซอฟท์กำลังวิวัฒนาการนิยามใหม่ของคำว่า Xbox เพื่อให้เข้าถึงเกมเมอร์ 3 พันล้านคนทั่วโลก โดย Spencer ตื่นขึ้นมาทุกเช้าแล้วคิดว่าจะไปถึงเป้าหมายนี้ได้อย่างไร คำตอบคือไมโครซอฟท์จะขยายเกมและฟีเจอร์ของแพลตฟอร์มตัวเองให้ไกลที่สุดเท่าที่ทำได้</li>\n<li>Game Pass เป็นทางเลือกหนึ่ง (another option) ของการเล่นเกม ธุรกิจเกมในปัจจุบันมีทั้งเกม free-to-play, เกมเสียเงิน, เกมลดราคา ซึ่ง Game Pass ถือเป็นทางเลือกหนึ่งของผู้เล่น มันไม่ได้เหมาะกับทุกคน ถ้าปีนึงเล่นแค่ 1-2 เกมก็ไม่ใช่กลุ่มเป้าหมายของ Game Pass</li>\n<li>ตอนนี้ Game Pass หันมาเติบโตที่พีซีและคลาวด์ เพราะตลาดคอนโซลไม่เติบโตแล้ว แต่ก็ยังทำเงินได้ดี ส่วนผู้เล่นบนพีซีและคลาวด์เติบโตทั้งจำนวนและชั่วโมงที่เล่น</li>\n<li>ไมโครซอฟท์ดูสถิติของผู้เล่นบนคอนโซล Xbox ว่ามีชั่วโมงเล่นเกมในเครือไมโครซอฟท์เองเพิ่มขึ้นอย่างชัดเจน ถือเป็นตัวชี้วัดความสำเร็จของ Game Pass บนคอนโซล Xbox</li>\n</ul>\n<p>ที่มา - <a href=\"https://variety.com/2025/gaming/news/microsoft-phil-spencer-minecraft-movie-fallout-season-2-1236352653/\">Variety</a></p>\n<p><img alt=\"No Description\" src=\"https://www.blognone.com/sites/default/files/externals/d16f0396111eea416838b9f48a3502e1.jpg\" /></p>\n</div></div></div><div><div>Topics: </div><div><div><a href=\"/topics/phil-spencer\">Phil Spencer</a></div><div><a href=\"/topics/xbox\">Xbox</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dfc81edfd835ab5a82b951d36990a778081843ff989c11c76cac42c2796da50","category":"Thai"}