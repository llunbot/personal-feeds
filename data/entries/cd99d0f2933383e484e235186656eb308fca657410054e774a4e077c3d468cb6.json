{"title":"หุ้น Reddit ปิดการซื้อขายวันแรกปรับเพิ่ม 48% มูลค่ากิจการ 9.5 พันล้านดอลลาร์","link":"https://www.blognone.com/node/138845","date":1711063715000,"content":"<div><div><div><p>Reddit นำบริษัทเข้าซื้อขายวันแรกในตลาดหลักทรัพย์นิวยอร์กแล้วเมื่อคืนนี้ ด้วยตัวย่อในการซื้อขาย RDDT ราคาหุ้นวันแรกปรับเพิ่มขึ้น 48% จาก<a href=\"https://www.blognone.com/node/138826\">ราคาไอพีโอ</a> ปิดที่ 50.44 ดอลลาร์ต่อหุ้น มูลค่ากิจการอยู่ที่ประมาณ 9,500 ล้านดอลลาร์ โดยระหว่างวันของการซื้อขายราคาหุ้นปรับเพิ่มสูงสุดถึง 70%</p>\n<p>ผลประกอบการของ Reddit ในปี 2023 มีรายได้เติบโต 20% จากปี 2022 ที่ 804 ล้านดอลลาร์ ขาดทุนสุทธิ 90.8 ล้านดอลลาร์ ซึ่งเป็นตัวเลขที่ลดลงจากปี 2022 ประเด็นหลักของการเติบโตรายได้บริษัทปีนี้ มาจากการ<a href=\"https://www.blognone.com/node/138272\">ขายไลเซนส์</a>ใช้งานข้อมูล ที่มูลค่า 203 ล้านดอลลาร์ เป็นระยะเวลา 2-3 ปี นอกจากนี้ยังประกาศ<a href=\"https://www.blognone.com/node/138362\">ขยายความร่วมมือกับกูเกิล</a> ให้เข้าถึงข้อมูลเพื่อใช้เทรน AI อีกด้วย</p>\n<p>Reddit ก่อตั้งในปี 2005 โดย Alexis Ohanian และ Steve Huffman ซึ่งคนหลังปัจจุบันเป็นซีอีโอ ปัจจุบันบริษัทมี<a href=\"https://www.blognone.com/node/138358\">ผู้ถือหุ้นหลัก</a>คือกลุ่มสื่อสิ่งพิมพ์ Advance Publications ที่มาจากการซื้อกิจการในอดีต นอกจากนี้ยังมี Tencent และ Sam Altman ซีอีโอ OpenAI เป็นผู้ถือหุ้นรายสำคัญด้วย</p>\n<p>ที่มา: <a href=\"https://www.cnbc.com/2024/03/21/reddit-ipo-rddt-starts-trading-on-nyse.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/faffbe5e1d3829ab813691e5d86300fa.jpeg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/stock\">Stock</a></div><div><a href=\"/topics/ipo\">IPO</a></div><div><a href=\"/topics/social-media\">Social Media</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd99d0f2933383e484e235186656eb308fca657410054e774a4e077c3d468cb6","category":"Thai"}