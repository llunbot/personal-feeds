{"title":"Asus ROG Ally วางจำหน่ายในไทยแล้ว ราคา 24,990 บาท มีส่งด่วนใน 3 ชั่วโมง","link":"https://www.blognone.com/node/134940","date":1689912176000,"content":"<div><div><div><p>หลังจากที่เคยโผล่ในหน้า <a href=\"https://www.blognone.com/node/133991\">Asus Online Store Thailand</a> แบบเงียบ ๆ เมื่อหลายเดือนก่อน ในวันนี้ Asus ROG Ally ก็ได้วางขายในไทยอย่างเป็นทางการแล้ว ในราคา 24,990 บาท และสามารถรับสินค้าแบบส่งด่วนได้ภายใน 3 ชั่วโมงถึง 1 วัน โดยไม่มีค่าใช้จ่ายเพิ่มเติมในพื้นที่กรุงเทพฯ</p>\n<p>ROG Ally เป็นเครื่องเล่นเกมพกพาที่ใช้ชิป AMD Z1 Extreme มีหน้าจอขนาด 7 นิ้ว ความละเอียด 1080p 120Hz แรม 16GB แบบ LPDDR5 และความจุของ SSD แบบ PCIe 4.0 ที่ 512GB มาพร้อมความสว่างสูงสุด 500 nit รองรับ Wi-Fi 6E ตัวเครื่องรันด้วยระบบปฏิบัติการ Windows 11 พร้อมซอฟต์แวร์ที่ปรับแต่งมาโดยเฉพาะ อย่าง Asus Armoury Crate</p>\n<p><img src=\"https://www.blognone.com/sites/default/files/externals/b7aecdd71d8efb1ff0028a056fb64ef0.png\" alt /></p>\n<p>นอกจากนี้ทาง Asus ยังวางขาย ROG XG Mobile ที่มี e-GPU อย่าง GeForce RTX 4090 ที่จะช่วยเสริมประสิทธิภาพให้ ROG Ally ประสิทธิภาพดียิ่งขึ้น เมื่อเชื่อมต่อขึ้นจอมอนิเตอร์ ในราคา 69,990 บาท</p>\n<p>ที่มา - <a href=\"https://th.store.asus.com/rog/rog-ally-rc71l-nh001w.html\">Asus Online Store Thailand</a></p>\n</div></div></div><div><div>Topics: </div><div><div><a href=\"/topics/rog\">ROG</a></div><div><a href=\"/topics/games\">Games</a></div><div><a href=\"/topics/asus\">ASUS</a></div><div><a href=\"/topics/handheld\">Handheld</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9328c16076ac7e7a7692b5deef2a9d064d68d327469bbf02a39cdae33db76afd","category":"Thai"}