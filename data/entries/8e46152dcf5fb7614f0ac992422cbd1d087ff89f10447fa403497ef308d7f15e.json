{"title":"Supabase เพิ่มฟีเจอร์สตอเรจแบบ S3 เปิดทางใช้เครื่องมือยอดนิยมจัดการไฟล์","link":"https://www.blognone.com/node/139312","date":1713547594000,"content":"<div><div><div><p>Supabase ระบบ backend-as-a-service แบบโอเพนซอร์สประกาศฟีเจอร์ใหม่เพิ่มเติมคือระบบการเข้าถึงไฟล์ด้วยโปรโตคอล S3 จากเดิมที่มี API เฉพาะทางของตัวเอง</p>\n<p>Supabase Storage เป็นโครงการย่อยภายใต้กลุ่ม Supabase และเป็นหนึ่งในไม่กี่โครงการที่สามารถใช้โปรโตคอล S3 ได้ในตัว โดยก่อนหน้านี้ Minio เป็นโครงการยอดนิยม แต่ก็มีแนวทางของตัวเองที่จะเป็นระบบสตอเรจเต็มรูปแบบต้องการ etcd เพื่อเก็บ metadata ขณะที่ Supabase ต้องการใช้ PostgreSQL</p>\n<p>แม้จะใช้โปรโตคอล S3 แต่ API ที่รองรับก็จำกัดเฉพาะส่วนยอดนิยม เพื่อให้ใช้งานกับโปรแกรมต่างๆ เช่น rclone สำหรับการสำรองไฟล์, Cyberduck สำหรับการจัดการสตอเรจผ่านเดสก์ทอป ส่วนที่เพิ่มขึ้นมาคือการใช้งานกุญแจสามารถใช้แบบ S3 ปกติ หรือแบบ user-scoped โดยใช้ JWT token เป็น secret key เพื่อระบุตัวผู้ใช้ได้ด้วย</p>\n<p>เปิดให้ใช้งานแล้วทั้งแบบคลาวด์และ self-host แต่ยังอยู่ในสถานะ public-alpha เท่านั้น</p>\n<p>ที่มา - <a href=\"https://supabase.com/blog/s3-compatible-storage\">Supabase</a></p>\n<p><img alt=\"No Description\" src=\"https://www.blognone.com/sites/default/files/externals/4633515298c275637271f5ac6e6eebd8.png\" /></p>\n</div></div></div><div><div>Topics: </div><div><div><a href=\"/topics/supabase\">Supabase</a></div><div><a href=\"/topics/open-source\">Open Source</a></div><div><a href=\"/topics/storage\">Storage</a></div><div><a href=\"/topics/amazon-s3\">Amazon S3</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e46152dcf5fb7614f0ac992422cbd1d087ff89f10447fa403497ef308d7f15e","category":"Thai"}