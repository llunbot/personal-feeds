{"title":"แอสเฟียร์ อินโนเวชั่นส์ ซื้อหุ้น บิทคับ ออนไลน์ 9.22% มูลค่าดีล 600 ล้านบาท","link":"https://www.blognone.com/node/134643","date":1688344450000,"content":"<div><div><div><p>บริษัท แอสเฟียร์ อินโนเวชั่นส์ จำกัด (มหาชน) (AS) แจ้งต่อตลาดหลักทรัพย์ฯ  ว่าที่ประชุมคณะกรรมการบริษัท ได้มีมติอนุมัติการซื้อหุ้นสามัญในบริษัท บิทคับ ออนไลน์ จำกัด (Bitkub) จากบริษัท บิทคับ แคปปิตอล กรุ๊ป โฮลดิ้งส์ จำกัด จำนวน 4,149,000 หุ้น หรือคิดเป็นร้อยละ 9.22 ของทุนจดทะเบียน ในราคาซื้อขายรวม 600,000,000 บาท การซื้อขายจะเสร็จสมบูรณ์ภายในวันที่ 31 กรกฎาคม 2566</p>\n<p>AS ให้เหตุผลของการลงทุน โดยมองว่าบิทคับเป็นผู้ประกอบธุรกิจศูนย์ซื้อขายเงินคริปโตและโทเคนดิจิทัลอันดับหนึ่งของประเทศไทย มีส่วนแบ่งตลาดมากกว่า 90% และมีระบบนิเวศของบล็อกเชนและคริปโตที่ครบวงจร</p>\n<p>ชื่อ แอสเฟียร์ อินโนเวชั่นส์ มีชื่อเดิมคือ เอเชียซอฟท์ คอร์ปอเรชั่น โดยได้<a href=\"https://as.listedcompany.com/newsroom/080520231713550015T.pdf\">เปลี่ยนแปลงชื่อบริษัท</a>เมื่อวันที่ 11 พฤษภาคม ที่ผ่านมา</p>\n<p>ที่มา: <a href=\"https://as.listedcompany.com/newsroom/20230630-as-news1-th.pdf\">แอสเฟียร์ อินโนเวชั่นส์</a></p>\n<p><img alt=\"No Description\" src=\"https://www.blognone.com/sites/default/files/externals/98dae4d19ae99497bda3d449c0a2fe76.jpg\" /></p>\n</div></div></div><div><div>Topics: </div><div><div><a href=\"/topics/bitkub\">Bitkub</a></div><div><a href=\"/topics/asiasoft\">Asiasoft</a></div><div><a href=\"/topics/cryptocurrency\">Cryptocurrency</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81236ad8aa0708ccef1dc2013e0acfed875ca772017f8566498fb39f11781e10","category":"Thai"}