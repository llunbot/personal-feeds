{"title":"DeepMind สาธิตหุ่นยนต์ตีปิงปอง ผลทดสอบสามารถชนะผู้เล่นระดับกลางได้ถึง 55%","link":"https://www.blognone.com/node/141330","date":1723165747000,"content":"<div><div><div><p>DeepMind เผยแพร่งานวิจัยการพัฒนาหุ่นยนต์ตีปิงปองหรือเทเบิลเทนนิส ซึ่งสามารถแข่งขันกับมนุษย์ได้ โดยมีความท้าทายในการพัฒนาทั้งความเร็วของหุ่นยนต์ การระบุตำแหน่งที่แม่นยำ และการตัดสินใจวิธีตีตอบโต้ตามสถานการณ์</p>\n<p>ในการพัฒนาความสามารถหุ่นยนต์ DeepMind ใช้ 4 เทคนิค ได้แก่ การให้เข้าใจกติกาพื้นฐาน, เทรนข้อมูลวิธีตีลูกกลับ, การเรียนรู้สิ่งแวดล้อมจากคู่แข่งที่ไม่เคยเจอ และการเรียนรู้ปรับปรุงเพิ่มเติมจากวิธีการใหม่ที่ไม่เคยเจอมาก่อน</p>\n<p>หลังปรับปรุงทักษะให้หุ่นยนต์ตามวิธีการดังกล่าว ผลลัพธ์ที่ได้จากการทดสอบให้หุ่นยนต์แข่งปิงปองกับคนทั้งหมด 29 แมตช์ ซึ่งแต่ละคนมีความสามารถแตกต่างกันไป พบว่าหุ่นยนต์เอาชนะได้ 45% ของจำนวนแมตช์ และคิดเป็น 46% หากคิดเป็นจำนวนเกมที่แข่ง เมื่อแยกตามความสามารถของคน พบว่าผู้เล่นระดับมือใหม่ หุ่นยนต์สามารถเอาชนะได้ 100%, ผู้เล่นระดับปานกลาง เอาชนะได้ 55% และระดับมืออาชีพไม่สามารถเอาชนะได้เลย</p>\n<p>DeepMind บอกว่างานวิจัยนี้สามารถนำไปประยุกต์กับการทำงานที่มีรายละเอียดเล็กน้อยหลายอย่างได้ รวมทั้งเห็นโอกาสในการปรับปรุงหุ่นยนต์ ทั้งความเร็ว การตอบสนอง การจำแนกท่าตีโฟร์แฮนด์-แบ็กแฮนด์ การแยกลูกปั่น เป็นต้น</p>\n<p>ที่มา: <a href=\"https://sites.google.com/view/competitive-robot-table-tennis/home\">DeepMind</a> ผ่าน <a href=\"https://techcrunch.com/2024/08/08/google-deepmind-develops-a-solidly-amateur-table-tennis-robot/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/97dd362a412e4f1f07bee522d1b99b5e.png\" /></p>\n</div></div></div><div><div>Topics: </div><div><div><a href=\"/topics/deepmind\">DeepMind</a></div><div><a href=\"/topics/robotics\">Robotics</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/table-tennis\">Table Tennis</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26f22e794f42956bf33d34c974e46d68a349978c73ecdfe45d91fbb91d81a170","category":"Thai"}