{"title":"Ig Nobel ปี 2021 รางวัลสาขาชีวภาพมอบให้การแปลภาษาแมว, รางวัลสันติภาพให้กับผู้พบว่าหนวดมีไว้กันโดนต่อย","link":"https://www.blognone.com/node/124687","date":1631262602000,"content":"<div><div><div><p>รางวัล Ig Nobel มอบรางวัลให้กับนักวิจัยทั่วโลกจากแง่มุมความขำขันของงานวิจัย มีนี้มีงานวิจัยที่ได้รับรางวัล 10 สาขาวิชา ได้แก่</p>\n<ul>\n<li>สาขาชีววิทยา: มอบรางวัลให้กับนักวิจัยที่พยายามแปลภาษาแมวที่ร้องเสียงต่างๆ ทั้งร้องเหมียว, ร้องคราง, และหาว ผู้ได้รางวัลเป็นผู้ร่วมวิจัยในรายงาน 5 ฉบับ</li>\n<li>สาขานิเวศวิทยา: มอบให้งานวิจัยสำรวจระบบนิเวศของแบคทีเรียในหมากฝรั่งที่มีคนเคี้ยวแล้วแปะไว้ตามผนังทั่วโลก</li>\n<li>สาขาเคมี: มอบให้งานวิจัยสารเคมีในอาการที่เปลี่ยนไปในโรงภาพยนตร์เมื่อเนื้อเรื่องมีเนื้อหาทางเพศ, ความรุนแรง, การต่อต้านสังคม, การใช้ยาเสพติด, และคำหยาบ</li>\n<li>สาขาเศรษฐศาสตร์: มอบให้งานวิจัยที่ระบุว่านักการเมืองอ้วนมีความเกี่ยวข้องกับระดับการโกงกิน</li>\n<li>สาขาแพทย์ศาสตร์: มอบให้งานวิจัยที่แสดงว่าการถึงจุดสุดยอดระหว่างมีเพศสัมพันธ์ช่วยทำให้จมูกโล่ง หายใจสะดวก</li>\n<li>สาขาสันติภาพ: มอบให้งานวิจัยทดสอบว่าหนวดเคราของมนุษย์มีไว้เพื่อป้องกันการถูกต่อยหน้ากัน</li>\n<li>สาขาฟิสิกส์: มอบให้งานวิจัยโมเดลฟิสิกส์ของกลุ่มคนข้ามถนนโดยไม่เดินชนกัน</li>\n<li>สาขาจลนศาสตร์: มอบให้งานวิจัยศึกษากลุ่มคนข้ามถนนว่าทำไมเดินชนกัน</li>\n<li>สาขากีฏวิทยา: มอบให้การศึกษาวิธีการควบคุมแมลงสาปในเรือดำน้ำ</li>\n<li>สาขาคมนาคม: มอบให้การศึกษาการขนส่งแรด ว่าควรส่งแบบกลับหัวหรือไม่</li>\n</ul>\n<p>งานมอบรางวัลปีนี้เป็นแบบเว็บแคส สามารถชมงานได้<a href=\"https://www.youtube.com/watch?v=_Rr8NxPDzBM\">บน YouTube</a></p>\n<p>ที่มา - <a href=\"https://www.improbable.com/2021-ceremony/winners/#ig2021\">Ig Nobel</a></p>\n<p><img src=\"https://www.blognone.com/sites/default/files/externals/31079fb212398c8adf15cd6a14321eef.jpg\" /></p>\n</div></div></div><div><div>Topics: </div><div><div><a href=\"/topics/ig-nobel\">Ig Nobel</a></div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad68948f09e04c4c762958d670ab9fc0277a26d7405540ee6c2f2e44ca32776a","category":"Thai"}