{"title":"Starlink ลด latency เหลือ 33ms ตั้งเป้า 20ms","link":"https://www.blognone.com/node/140345","date":1718214391000,"content":"<div><div><div><p>Starlink ออกรายงานถึงความคืบหน้าในการลดความหน่วง (latency) ของระบบลงเรื่อยๆ จากเดิมที่ค่ากลาง (median/p50) จากเดิมอยู่ที่ 48.5ms เหลือ 33ms และ 99% (p99) เดิมอยู่ที่ 150ms เหลือ 65ms เท่านั้น พร้อมกับประกาศเป้าหมายว่าจะลดให้เหลือ 20ms</p>\n<p>แม้ว่า Starlink จะเป็นบริการดาวเทียมที่ความสูงถึง 500 กิโลเมตร แต่ในความเป็นจริงความหน่วงที่จากระยะทางที่คลื่นต้องเดินทางไปนั้นกินเวลาเพียงขาละ 1.8-3.6ms เท่านั้น โดยรวมสองขาไม่ถึง 10ms แต่จุดที่ทำให้เวลาหน่วงเพิ่มขึ้นคือ Fronthaul ที่ระบบเชื่อมต่อระหว่างดาวเทียมด้วยกันเองเพื่อส่งข้อมูลไปยังสถานีภาคพื้นดิน เมื่อข้อมูลวิ่งผ่านดาวเทียมไปเรื่อยๆ จะทำให้ความหน่วงเพิ่มขึ้น แถมระบบ buffer ในแต่ละ hop นั้นหลายจุดยังตั้ง buffer ไว้มากเกินไป</p>\n<p>ตอนนี้ Starlink มีลูกค้ามากกว่า 2.6 ล้านรายแล้ว และการใช้งานหนาแน่นในช่วงค่ำ 6 โมงเย็นถึง 3 ทุ่ม</p>\n<p>ที่มา - <a href=\"https://api.starlink.com/public-files/StarlinkLatency.pdf\">Starlink</a></p>\n<p><img alt=\"No Description\" src=\"https://www.blognone.com/sites/default/files/externals/25f662eb3f90f233efc5b0ced25c5920.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/0c369872236cdd3459e066b9d1c3d72c.jpeg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63e38c6912030f2025455459381d72284378d7b0dc59da75918111aa46a4fd3c","category":"Thai"}