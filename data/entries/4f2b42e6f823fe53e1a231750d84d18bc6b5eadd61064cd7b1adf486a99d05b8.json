{"title":"Firefox มีโฆษณาในแถบ Address Bar แล้ว แต่ยังสามารถปิดได้","link":"https://www.blognone.com/node/125209","date":1633954341000,"content":"<div><div><div><p>ของใหม่ใน <a href=\"https://www.blognone.com/node/125135\">Firefox 93</a> ที่เริ่มทดสอบกับผู้ใช้ในสหรัฐอเมริกาคือ Firefox Suggest หรืออธิบายง่ายๆ ว่าเป็นโฆษณาในแถบ Address Bar ของ Firefox</p>\n<p>ปกติแล้วเวลาเราพิมพ์คำค้นในช่อง Address Bar โดยยังไม่กด enter จะเห็นคำแนะนำจาก Firefox (อิงจากประวัติการท่องเว็บของเราเอง) หรือเอนจินค้นหาที่เลือก (เช่น Google)</p>\n<p>สิ่งที่เพิ่มเข้ามาคือ Firefox Suggest จะเพิ่มตัวเลือกแนะนำจากพาร์ทเนอร์ (จากภาพตัวอย่างคือ Lonely Planet) และ Wikipedia (ส่วนนี้ Firefox ไม่ได้เงิน) เข้ามาด้วย</p>\n<p>Mozilla บอกว่าผู้ใช้สามารถเลือก opt-in ส่งข้อมูลคำค้นและพิกัดเมืองที่อาศัยให้ Mozilla เพิ่มเติมเพื่อให้คำแนะนำแม่นยำกว่าเดิม (Contextual Suggestions) ข้อมูลนี้จะวิ่งผ่านพร็อกซีของ Mozilla ไปยังบริษัทโฆษณาชื่อ adMarketplace เพื่อเลือกโฆษณาที่เหมาะสมกับผู้ใช้ต่อไป</p>\n<p>ฟีเจอร์ Firefox Suggest สามารถปิดได้อย่างถาวรในหน้า Settings</p>\n<p><img src=\"https://www.blognone.com/sites/default/files/externals/7512c904292577d837b77df34ec3458e.png\" /></p>\n<p><img src=\"https://www.blognone.com/sites/default/files/externals/6363e22cd9eb48a1cb8073c77a60ac7a.png\" /></p>\n<p><img src=\"https://www.blognone.com/sites/default/files/externals/254c6fa5db38351dddcd2e5e0a4dfe67.png\" /></p>\n<p>ที่มา - <a href=\"https://support.mozilla.org/en-US/kb/navigate-web-faster-firefox-suggest\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/browser\">Browser</a></div><div><a href=\"/topics/advertising\">Advertising</a></div><div><a href=\"/topics/privacy\">Privacy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f2b42e6f823fe53e1a231750d84d18bc6b5eadd61064cd7b1adf486a99d05b8","category":"Thai"}