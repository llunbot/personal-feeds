{"title":"ข้อมูลปี 2018 พบ \"iPhone\" เป็นคำค้นหาที่ Google Search ทำเงินจากโฆษณาได้มากที่สุด","link":"https://www.blognone.com/node/136538","date":1698904565000,"content":"<div><div><div><p>การไต่สวนคดีที่กระทรวงยุติธรรมสหรัฐฯ ฟ้องกูเกิล เรื่องผูกขาดธุรกิจเสิร์ชเอ็นจินได้ดำเนินต่อในสัปดาห์นี้ และมีข้อมูลน่าสนใจหลายอย่างที่เผยแพร่ออกมา โดยมีเอกสารหนึ่งที่ผู้พิพากษา Amit Mehta สั่งให้เผยแพร่ต่อสาธารณะ คือคำค้นหา ที่สร้างรายได้จากโฆษณามากที่สุดให้กับเสิร์ชของกูเกิล</p>\n<p>ทั้งนี้กูเกิลเคยบอกว่ามีการค้นหาประมาณ 20% เท่านั้น ที่กูเกิลจะแสดงโฆษณาในผลลัพธ์ ซึ่งเป็นคำค้นหาที่สามารถต่อยอดประชาสัมพันธ์ขายสินค้าหรือบริการได้ ขณะที่คำค้นส่วนใหญ่ไม่ได้แสดง</p>\n<p>สิ่งที่เปิดเผยจากเอกสารนี้เป็น 20 อันดับคำค้นหาในเสิร์ชของกูเกิล ที่สร้าง<strong>รายได้</strong>มากที่สุด เป็นข้อมูลเก่าในสัปดาห์ของวันที่ 22 กันยายน 2018 และนับเฉพาะในอเมริกาเท่านั้น ข้อมูลอีกส่วนในเอกสารที่ไม่ได้เปิดเผยคือ 20 อันดับคำค้นหาที่มีจำนวนมากที่สุด</p>\n<p>20 อันดับคำค้นหาที่สร้างรายได้สูงสุดเป็นดังนี้</p>\n<ol>\n<li>iphone 8</li>\n<li>iphone 8 plus</li>\n<li>auto insurance</li>\n<li>car insurance</li>\n<li>cheap flights</li>\n<li>car insurance quotes</li>\n<li>direct tv</li>\n<li>online colleges</li>\n<li>at&amp;t</li>\n<li>hulu</li>\n<li>iphone</li>\n<li>uber</li>\n<li>spectrum</li>\n<li>comcast</li>\n<li>xfinity</li>\n<li>insurance quotes</li>\n<li>free credit report</li>\n<li>cheap car insurance</li>\n<li>aarp</li>\n<li>lifelock</li>\n</ol>\n<p>จะเห็นว่า iPhone ยึดพื้นที่ถึง 3 อันดับ จาก 20 และอยู่ในอันดับ 1-2 ด้วย ขณะเดียวกันหลายคำค้นก็น่าจะมาจากผู้ใช้งานเพียงต้องการเข้าเว็บไซต์นั้น แต่ไม่ได้พิมพ์ URL โดยตรง เช่น hulu, uber หรือ at&amp;t นั่นเอง</p>\n<p>ที่มา: <a href=\"https://www.theverge.com/2023/11/1/23941766/google-antitrust-trial-search-queries-ad-money\">The Verge</a></p>\n<p><img src=\"https://www.blognone.com/sites/default/files/externals/4755c9214614255ff0194f92831f4c7e.jpg\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25643837ddf51a3b0abf6e82765b65bf1580ce7dc4aba408c93feb4dcaef5645","category":"Thai"}