{"title":"มุ่งสู่ดิจิทัล FIFA 22 มียอดขายแบบแผ่นในอังกฤษลดลง 35% เทียบจาก FIFA 21","link":"https://www.blognone.com/node/125107","date":1633420378000,"content":"<div><div><div><p>บริษัท GfK รายงานยอดขายเกมแบบแผ่นในสหราชอาณาจักร พบว่า FIFA 22 เกมฟุตบอลภาคล่าสุดของ EA ที่เพิ่งวางขายสัปดาห์แรก มียอดขายแบบแผ่นลดลง 35% เมื่อเทียบกับ FIFA 21 ภาคก่อนหน้า</p>\n<p>เรื่องนี้ไม่ได้แปลว่า FIFA 22 มียอดขายรวมน้อยลง แต่อาจเป็นว่าคนเปลี่ยนไปซื้อเกมแบบดิจิทัลมากขึ้นแทน เพราะ FIFA 21 เองก็มียอดขายแบบแผ่นลดลงจาก FIFA 20 คิดเป็น 42% เช่นกัน ส่วนตัวเลขของ EA เองระบุว่า FIFA 21 มียอดขายแบบดิจิทัลเพิ่มขึ้น 31%</p>\n<p>หากดูส่วนแบ่งยอดขาย FIFA 22 ตามแพลตฟอร์ม อันดับหนึ่งยังเป็น PS4 ที่ 41%, Xbox One ที่ 27%, PS5 ที่ 23%, Switch ที่ 5% และ Xbox Series X|S ที่ 4%</p>\n<p>ที่มา - <a href=\"https://www.gamesindustry.biz/articles/2021-10-03-fifa-22s-boxed-launch-down-35-percent-over-fifa-21-uk-boxed-charts\">Gamesindustry</a></p>\n<p><img src=\"https://www.blognone.com/sites/default/files/externals/2d1c739da19c9e4b857cf8ea85b70e38.png\" /></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/games\">Games</a></div><div><a href=\"/topics/ea\">EA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bccdb1b285514f27efa53b58665a527e92641fd9cfc582ba0ac1b04a1d3952e2","category":"Thai"}