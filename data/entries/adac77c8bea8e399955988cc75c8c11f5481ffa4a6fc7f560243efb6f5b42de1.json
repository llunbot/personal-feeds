{"title":"ใช้จริง แอปเตือนเข้าใกล้ผู้ป่วย COVID-19 ในอังกฤษ แจ้งเตือนสัปดาห์ละหกแสนครั้งหลังเปิดเมือง","link":"https://www.blognone.com/node/123882","date":1627189044000,"content":"<div><div><div><p>หลังสหราชอาณาจักรปลดมาตรการ COVID-19 ออกแทบทั้งหมด แอปติดตามตัวผู้ป่วยอย่าง NHS Test and Trace ก็ยังทำหน้าที่เตือนให้ผู้เข้าใกล้ผู้ป่วย COVID-19 ต้องกักตัวเอง (self-isolate) ต่อไป โดยระหว่างวันที่ 8 ถึง 14 กรกฎาคมที่ผ่านมาตัวแอปแจ้งเตือนไปแล้ว 607,486 ครั้งเฉพาะในอังกฤษ และอีก 11,417 ครั้งในเวลส์ โดยเฉลี่ยแล้วแอปจะแจ้งเตือนผู้เข้าใกล้ผู้ป่วย 3.2 คนต่อผู้ป่วยที่พบ 1 คน</p>\n<p>อัตราการแจ้งเตือนสูงเช่นนี้ทำให้ธุรกิจหลายประเภทขาดคนทำงาน ทำให้ตัวมีเสียงเรียกร้องว่าควรปรับความไวของแอปให้ต่ำลง หรือเปลี่ยนมาตรการจากที่ต้องกักตัวมาเป็นการสั่งให้ผู้เข้าใกล้ไปตรวจ COVID-19 แทน</p>\n<p>ตอนนี้แอปออกแบบเงื่อนไขให้เตือนผู้ที่เข้าใกล้ผู้ป่วยระยะใกล้กว่า 2 เมตร เป็นเวลานาน 15 นาทีขึ้นไป เมื่อได้รับแจ้งเตือน ตัวแอปจะแนะนำให้ผู้เข้าใกล้ต้องกักตัวเองเป็นเวลา 10 วัน อย่างไรก็ดีมาตรการกักตัวนี้ไม่ได้เป็นการบังคับด้วยกฎหมายแต่อย่างใด</p>\n<p>ที่มา - <a href=\"https://www.bbc.com/news/technology-57929162\">BBC</a></p>\n<p><img src=\"https://www.blognone.com/sites/default/files/externals/cd1902a06b4eacbd13750aeca99f0964.jpg\" /></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/united-kingdom\">United Kingdom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adac77c8bea8e399955988cc75c8c11f5481ffa4a6fc7f560243efb6f5b42de1","category":"Thai"}