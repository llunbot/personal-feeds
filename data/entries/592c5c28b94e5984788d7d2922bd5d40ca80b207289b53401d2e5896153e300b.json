{"title":"ไม่ใช่แค่งานวิจัย กูเกิลจะนำโมเดล Generative AI จาก Google Research และ DeepMind ให้คนนอกใช้งาน","link":"https://www.blognone.com/node/133018","date":1678852391000,"content":"<div><div><div><p>กูเกิลประกาศนำเอาโมเดลสาย Generative AI ของตัวเองมาให้บริการลูกค้าผ่าน Google Cloud</p>\n<p>Google Cloud มีบริการชื่อ <a href=\"https://cloud.google.com/vertex-ai\">Vertex AI</a> สำหรับสร้างและใช้งานโมเดล AI อยู่แล้ว (<a href=\"https://www.blognone.com/node/132256\">ข่าวเก่า</a>) เพียงแต่โมเดลที่เปิดให้ใช้งานยังเป็นโมเดลทั่วไป เช่น data labeling, vision, prediction, translation ไม่ได้เป็นโมเดลทันสมัยเกาะกระแสแบบ generative หรือ LLM ที่กำลังฮิตกันในช่วงนี้</p>\n<p>โมเดล Generative AI ที่กูเกิลจะนำมาให้ใช้งานคือ <a href=\"https://www.blognone.com/node/133004\">PaLM API ตามที่ประกาศไป</a> (เพียงแต่ทดสอบแบบจำกัดวงเฉพาะ trusted partner เท่านั้น)  นอกจากนี้ยังบอกว่าจะนำโมเดลจาก Google Research และ DeepMind มาให้ใช้ด้วย แต่ยังไม่ระบุชัดว่ามีตัวไหนบ้างและจะเปิดให้ใช้เมื่อไร</p>\n<p>กูเกิลยังบอกว่าจะเปิด Vertex AI ให้เรียกใช้งานโมเดลจากบริษัทอื่นๆ (third party) และโมเดลที่เป็นโอเพนซอร์สด้วย ซึ่งจะทำให้ Vertex AI กลายเป็นบริการที่มีโมเดล AI ให้เลือกใช้งานมากที่สุด แต่ก็ยังไม่บอกเช่นกันว่าเมื่อไร</p>\n<p>คู่ต่อสู้ของ Vertex AI ที่เด่นชัดที่สุดในตอนนี้ย่อมหนีไม่พ้น <a href=\"https://www.blognone.com/node/132965\">Microsoft Azure OpenAI Service ที่ใช้โมเดลจากค่าย OpenAI มาให้บริการผ่านคลาวด์แก่ลูกค้าทั่วไปแล้ว</a></p>\n<p><img alt=\"No Description\" src=\"https://www.blognone.com/sites/default/files/externals/4e437f68fa7033c33fd949ec7c88eb54.jpg\" /></p>\n<p>ที่มา - <a href=\"https://cloud.google.com/blog/products/ai-machine-learning/generative-ai-for-businesses-and-governments\">Google Cloud Blog</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div><div><a href=\"/topics/deepmind\">DeepMind</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"592c5c28b94e5984788d7d2922bd5d40ca80b207289b53401d2e5896153e300b","category":"Thai"}