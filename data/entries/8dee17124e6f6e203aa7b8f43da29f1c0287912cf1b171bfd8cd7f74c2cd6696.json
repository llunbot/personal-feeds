{"title":"ยืนยันแล้ว กูเกิลไม่ทำสมาร์ทวอทช์แบรนด์ Fitbit รุ่นใหม่ มุ่งทำ Pixel Watch อย่างเดียว","link":"https://www.blognone.com/node/141517","date":1724123583000,"content":"<div><div><div><p>Sandeep Waraich ผู้บริหารในทีม Pixel Wearables ของกูเกิล ยืนกับ Engadget ว่าเราจะไม่เห็นสมาร์ทวอทช์แบรนด์ Fitbit ออกสินค้าใหม่อีกแล้ว เพราะตลาดสมาร์ทวอทช์จะเป็นของ Pixel Watch</p>\n<p>Waraich ยังบอกว่าสินค้าแบรนด์ Fitbit จะเหลือแต่สายรัดข้อมูล smart band / smart tracker แบรนด์ Fitbit Inspire ที่ใช้งานง่าย แบตเตอรี่อยู่ได้ยาวนาน ซึ่งทีมงาน Fitbit ภูมิใจกับสินค้ากลุ่มนี้</p>\n<p><a href=\"https://www.blognone.com/node/130017\">นาฬิกาสมาร์ทวอทช์รุ่นสุดท้ายของ Fitbit คือ Versa 4 และ Sense 2 เปิดตัวในปี 2022</a> ไล่เลี่ยกับ<a href=\"https://www.blognone.com/node/130793\">นาฬิกา Pixel Watch รุ่นแรกของกูเกิล ซึ่งได้ทีม Fitbit มาช่วยทำด้วย</a> โดยนาฬิกาของแบรนด์ Fitbit ยังมีขายต่อไปเรื่อยๆ ไม่มีกำหนดเลิกขาย</p>\n<p><img src=\"https://www.blognone.com/sites/default/files/externals/c3ab6882f185a38ac6e6864d2ee098b0.jpg\" /></p>\n<p>Waraich ยืนยันว่าการเข้าซื้อ Fitbit ของกูเกิลเป็นเรื่องที่เสริมกัน โดยกูเกิลนำความเชี่ยวชาญด้าน AI มาผสมรวมกับทีม Fitbit ที่เชี่ยวชาญการเก็บสถิติการเต้นของหัวใจจากเซ็นเซอร์ เกิดเป็นอัลกอริทึมที่แตกต่างไปจากคู่แข่งรายอื่นๆ ในตลาด</p>\n<p>หากเข้าหน้าเว็บของ Fitbit.com ในตอนนี้ สินค้าหลักที่โชว์ในหน้าแรกเป็น Pixel Watch 3 ที่เพิ่งเปิดตัวเมื่อสัปดาห์ก่อน</p>\n<p><img alt=\"No Description\" src=\"https://www.blognone.com/sites/default/files/externals/c5a8c348d79568ad28494b9e319657fe.jpeg\" /></p>\n<p>ที่มา - <a href=\"https://www.engadget.com/wearables/waiting-for-a-new-fitbit-smartwatch-google-says-thats-the-pixel-watch-3-202314838.html\">Engadget</a></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/pixel-watch\">Pixel Watch</a></div><div><a href=\"/topics/google\">Google</a></div><div><a href=\"/topics/wearable-computing\">Wearable Computing</a></div><div><a href=\"/topics/smart-watch\">Smart Watch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dee17124e6f6e203aa7b8f43da29f1c0287912cf1b171bfd8cd7f74c2cd6696","category":"Thai"}