{"title":"Airbnb เตรียมเพิ่มระบบ Co-hosting ให้คนมีที่พักแต่ไม่มีเวลาดูแล หาคนมาช่วย และเตรียมนำ Experiences กลับมา","link":"https://www.blognone.com/node/141282","date":1722996103000,"content":"<div><div><div><p>Airbnb รายงานผลประกอบการของไตรมาสที่ 2 ปี 2024 มีรายได้ 2,748 ล้านดอลลาร์ เพิ่มขึ้น 11% จากไตรมาสเดียวกันในปีก่อน และมีกำไรสุทธิ 555 ล้านดอลลาร์</p>\n<p>ตัววัดผลที่สำคัญของ Airbnb ได้แก่ จำนวนการจองและกิจกรรมบนแพลตฟอร์มรวม เพิ่มขึ้น 9% เป็น 125.1 ล้านคืน และมีมูลค่าการจองรวม 21.2 พันล้านดอลลาร์ เพิ่มขึ้น 11% ซึ่งเป็นสถิติสูงสุดสำหรับไตรมาสที่สอง การเติบโตโดดเด่นจากภูมิภาคเอเชียแปซิฟิก และลาตินอเมริกา</p>\n<p>Brian Chesky ซีอีโอ Airbnb ให้ข้อมูลเพิ่มเติมในช่วงแถลงผลประกอบการ ว่าบริษัทกำลังพิจารณาทางเลือกเพื่อสร้างการเติบโตของรายได้ โดยจะเพิ่มบริการใหม่ เช่น Co-hosting เพื่อจับคู่โฮสต์ คนที่มีบ้าน แต่ไม่มีเวลาจัดการให้เช่า กับคนที่ไม่มีบ้าน แต่สามารถมาช่วยดูแลจัดการให้ได้ ซึ่งจะเพิ่มโอกาสของห้องพักใหม่ ๆ ในแพลตฟอร์มได้ นอกจากนี้ Airbnb ยังมีแผนนำบริการ Experiences ที่ให้ผู้ใช้งานจองกิจกรรมทัวร์หรือสถานที่อื่นซึ่งไม่ใช่การเช่าห้องพัก ที่บริษัทเคยมีแต่ระงับไปเมื่อปีที่แล้ว กลับมาให้บริการอีกครั้ง</p>\n<p>ที่มา: <a href=\"https://investors.airbnb.com/press-releases/news-details/2024/Airbnb-Announces-Second-Quarter-2024-Results/default.aspx\">Airbnb</a> และ <a href=\"https://techcrunch.com/2024/08/06/airbnb-details-plans-to-expand-beyond-short-term-rentals-including-co-hosting-and-relaunching-experiences/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/9bc7029ec4b654ac02bf230c97e57629.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ec599a66b00bfde4de8c3d249ed332742502fdc4bdc48f158196cf440ee5518","category":"Thai"}