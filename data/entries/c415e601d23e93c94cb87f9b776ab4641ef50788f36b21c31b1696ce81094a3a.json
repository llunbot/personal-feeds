{"title":"ASUS เปิดตัว Vivobook S 15 และ ProArt PZ13 โน้ตบุ๊ก Copilot+ PC ชูจุดเด่นเรื่อง AI","link":"https://www.blognone.com/node/141868","date":1725607346000,"content":"<div><div><div><p>เอซุส (ประเทศไทย) เปิดตัวโน้ตบุ๊ก Copilot+ PC สองรุ่นใหม่ล่าสุด มาพร้อมโปรเซสเซอร์ Snapdragon X Plus ได้แก่ <strong>ASUS Vivobook S 15</strong> และ <strong>ProArt PZ13</strong> ส่งมอบประสบการณ์การใช้งาน AI สู่กลุ่มผู้ใช้ที่กว้างขึ้น</p>\n<p>Vivobook S 15 และ ProArt PZ13 เป็นโน้ตบุ๊กเครื่องแรกที่ใช้แพลตฟอร์ม Snapdragon X Plus นำเสนอฟีเจอร์ AI ขั้นสูงให้ผู้ใช้ได้เข้าถึงง่ายกว่าเดิม ซีพียู Qualcomm Oryon™แบบ 8 คอร์ พร้อมความสามารถในการประมวลผล AI ด้วย NPU กว่า 45 TOPS</p>\n<p><img alt=\"alt=&quot;ASUS&quot;\" src=\"https://www.blognone.com/sites/default/files/externals/83b2599e0d2190869ad3f98032375138.jpeg\" /></p>\n<p><strong>ASUS Vivobook S 15</strong></p>\n<p>ASUS Vivobook S 15 มาในความบาง 14.7 มม. น้ำหนัก 1.42 กก. ดีไซน์มินิมอล สามารถใช้งานได้นานกว่า 18 ชั่วโมง และพกไปทำงานนอกสถานที่ได้อย่างสะดวก</p>\n<p>มาพร้อมหน้าจอ ASUS Lumina OLED 15.6 นิ้ว ความละเอียด 3K (2880x1620) อัตราส่วน 16:9 120Hz ในตัวเครื่องอะลูมิเนียม สี Cool Silver พร้อมไฟคีย์บอร์ด RGB (1-Zone) และปุ่มลัด Copilot บนคีย์บอร์ด</p>\n<p>ตัวเครื่องรองรับฟีเจอร์ AI ที่ช่วยเพิ่มประสิทธิภาพการทำงาน เช่น Copilot สรุปเนื้อหาบทสนทนา, การประชุม และช่วยตอบคำถามของผู้ใช้, ฟีเจอร์ Live Captions ช่วยให้คำบรรยายแบบเรียลไทม์ได้อย่างแม่นยำมากกว่า 40 ภาษาทั่วโลก และฟีเจอร์ Paint Cocreator หรือเครื่องมือที่ช่วยให้ผู้ใช้สร้างภาพจากการวาดหรือคำอธิบายข้อความด้วยความช่วยเหลือของ AI</p>\n<p>ASUS Vivobook S 15 (S5507) มาพร้อม Windows 11 Home และ Microsoft Office Home and Student 2021 พร้อมใช้งาน พร้อมด้วย Microsoft 365 Basic ฟรี 12 เดือน เพิ่มพื้นที่เก็บข้อมูลบนระบบคลาวด์ขนาด 100 GB และ มาพร้อมการรับประกันบริการซ่อมถึงที่ 2 ปี (On-Site Service), ประกันระหว่างประเทศกว่า 80 ประเทศทั่วโลก 2 ปี และประกันอุบัติเหตุ 1 ปีแรก (Perfect Warranty) เปิดตัวในราคา 39,990 บาท</p>\n<p><img alt=\"alt=&quot;ASUS Vivobook S 15&quot;\" src=\"https://www.blognone.com/sites/default/files/externals/0e7f479c375ba5a4030c16d4a3680ad2.jpeg\" /></p>\n<p><strong>ProArt PZ13</strong></p>\n<p>ProArt PZ13 เป็นโน้ตบุ๊กถอดจอได้ที่รองรับการใช้งานหลายแบบทั้ง Portrait mode แนวตั้ง, Tablet mode ใช้งานเฉพาะตัวเครื่อง และ Laptop mode เชื่อมต่อคีย์บอร์ดเพื่อใช้งานแบบโน้ตบุ๊กทั่วไป เหมาะกับการพกพาสร้างสรรค์งานนอกสถานที่ มาในน้ำหนักเครื่อง 0.85 กก. และความบาง 9 มม. ผ่านการทดสอบมาตรฐานทางการทหาร พร้อมกล้องหน้า 5 MP + กล้อง IR และ กล้องหลัง 13 MP</p>\n<p>โน้ตบุ๊ก Copilot+ PC ตัวนี้มาพร้อมกับพอร์ตการเชื่อมต่อ USB-4 สองพอร์ต และ SD Card reader พร้อมแบตเตอรี่ขนาด 70 Wh สามารถเล่นวีดีโอ FHD ต่อเนื่องได้นาน 21 ชั่วโมง</p>\n<p>ProArt PZ13 ใช้หน้าจอสัมผัส ASUS Lumina OLED ขนาด 13.3 นิ้ว ความละเอียด 3K อัตราส่วน 16:10 ที่รองรับการใช้งานปากกาสไตลัส พร้อมแนะนำแอปพลิเคชันเอกสิทธิ์เฉพาะจากเอซุส StoryCube ที่จะช่วยจัดการข้อมูลด้วยการใช้เทคโนโลยี AI เข้ามาช่วยบริหารจัดการไฟล์ และ ProArt Cocreator Hub เพื่อเพิ่มประสิทธิภาพการทำงานของคนทำงานในสายงานสร้างสรรค์</p>\n<p>ProArt PZ13 มาพร้อม Windows 11 Home และ Microsoft Office Home and Student 2021 พร้อมใช้งาน พร้อมด้วย Microsoft 365 Basic ฟรี 12 เดือน เพิ่มพื้นที่เก็บข้อมูลบนคลาวด์ 100 GB และ มาพร้อมการรับประกันบริการซ่อมถึงที่ 3 ปี (On-Site Service), ประกันระหว่างประเทศกว่า 80 ประเทศทั่วโลก 3 ปี และประกันอุบัติเหตุ 1 ปีแรก (Perfect Warranty) เปิดตัวในราคา 45,990 บาท</p>\n<p>ProArt PZ13 มาพร้อม Magnetic stand เคสขาตั้ง ASUS Pen 2.0 ปากกาสไตลัส กระเป๋า ProArt Backpack พร้อม Adobe Creative Cloud ใช้งานฟรี 3 เดือน และ Capcut Pro ใช้งานฟรี 6 เดือน</p>\n<p><img alt=\"alt=&quot;ASUS ProArt PZ13&quot;\" src=\"https://www.blognone.com/sites/default/files/externals/245c9a452b3e631266ddb31e19465d91.jpeg\" /></p>\n<p>ที่มา: ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/laptop\">Laptop</a></div><div><a href=\"/topics/asus-vivo\">ASUS Vivo</a></div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c415e601d23e93c94cb87f9b776ab4641ef50788f36b21c31b1696ce81094a3a","category":"Thai"}