{"title":"AltStore แอพสโตร์ทางเลือกบน iOS เตรียมเปิดบริการในยุโรป ภายใต้กฎหมาย DMA","link":"https://www.blognone.com/node/139019","date":1712027678000,"content":"<div><div><div><p><a href=\"https://altstore.io/\">AltStore</a> โครงการแอพสโตร์ทางเลือกบน iOS เตรียมเปิดบริการในยุโรป หลังแอปเปิลยอมให้ทำได้ตามกฎหมาย igital Markets Act (DMA) ของยุโรป</p>\n<p>AltStore เป็นโครงการขวัญใจชาว sideload ที่มีมาก่อนนานแล้ว โครงการนี้ทำโดยนักพัฒนาอิสระสองคนคือ Riley Testut และ Shane Gill โดยมีแอพหลักคือ <a href=\"https://faq.deltaemulator.com/\">Delta</a> ซอฟต์แวร์อีมูเลเตอร์สำหรับเล่นเกมของนินเทนโดบน iOS</p>\n<p>หลัง<a href=\"https://www.blognone.com/node/138660\">แอปเปิลยอมทำตามกฎหมาย DMA และเปิด API สำหรับติดตั้งแอพจากนอกสโตร์ของตัวเอง</a> (ยังไม่ระบุช่วงเวลาชัดเจน) ฝั่งของ AltStore ก็พัฒนาตัวสโตร์รอฟีเจอร์นี้แล้ว โดยจะใช้ระบบจ่ายเงินของเว็บ Patreon ที่นักพัฒนาอิสระนิยมใช้กันอยู่แล้ว</p>\n<p>ในเบื้องต้น AltStore เวอร์ชันยุโรปจะมีแอพเพียง 2 ตัวคือ Delta (ใช้ฟรี) และ Clip แอพจัดการคลิปบอร์ด ขายราคา 1 ดอลลาร์บน Patreon แต่หลังจากนั้นจะเปิดให้นักพัฒนารายอื่นๆ ส่งแอพเข้ามาแจกจ่ายอีกที</p>\n<p>ที่มา - <a href=\"https://techcrunch.com/2024/04/01/the-altstore-an-alternative-app-store-coming-to-eu-will-offer-patreon-backed-apps/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/29bc4f33fd4e1fa269876dcdfb0c35ee.jpg\" /></p>\n<blockquote><p> <a href=\"https://www.threads.net/@rileytestut/post/C5BozsUuSsm\" target=\"_blank\"><br />\n<div>\n<div>\n </div>\n<div> Post by @rileytestut</div>\n<div> View on Threads</div>\n</div>\n<p></p></a></p></blockquote>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div><div><a href=\"/topics/europe\">Europe</a></div><div><a href=\"/topics/patreon\">Patreon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73e85d9c2a8e167022928fdba42f978cfda8e688656f955be1fa6fec4944df4b","category":"Thai"}