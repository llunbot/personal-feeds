{"title":"หลุดข้อมูลเกม Red Dead Redemption ภาครีมาสเตอร์ ในฐานข้อมูลเกมเกาหลีใต้","link":"https://www.blognone.com/node/134596","date":1688007583000,"content":"<div><div><div><p>เว็บไซต์จัดเรตติ้งเกมของเกาหลีใต้เป็นอีกแหล่งรวมข้อมูลเกมหลุดก่อนเปิดตัว (<a href=\"https://www.blognone.com/node/130623\">ตัวอย่างข่าวเก่าในอดีต</a>) ล่าสุดมีคนตาดีไปเจอชื่อเกม Red Dead Redemption อยู่ระหว่างขอจัดเรตติ้งเกมในเกาหลีแล้ว จึงถือเป็นการยืนยันกลายๆ ว่าเรากำลังจะได้เห็น Red Dead Redemption ภาคแรกถูกนำมารีมาสเตอร์ใหม่อีกครั้ง</p>\n<p>Red Dead Redemption ภาคแรกออกขายในปี 2010 บนเครื่อง Xbox 360 และ PS3 (แต่ไม่มีบนพีซี) ถือเป็นภาคที่สองในจักรวาลคาวบอย Red Dead ของค่าย Rockstar (ภาคแรกสุดคือ Red Dead Revolver เมื่อปี 2004) เกมภาคนี้ประสบความสำเร็จอย่างสูง คะแนนรีวิวเฉลี่ย 95/100 และมียอดขายรวมประมาณ 23 ล้านชุด (ยอดขายทั้งซีรีส์ 75 ล้านชุด)</p>\n<p>ตอนนี้ยังไม่มีข้อมูลว่า Red Dead Redemption ภาครีมาสเตอร์จะลงแพลตฟอร์มใดบ้าง แต่ก็น่าจะลงแพลตฟอร์มยุคใหม่เกือบทั้งหมด ซึ่งจะเป็นครั้งแรกที่เกมภาคแรกลงพีซีด้วย</p>\n<p>ที่มา - <a href=\"https://www.grac.or.kr/Statistics/Popup/Pop_GameHistory.aspx?078ec22db77637b1bd07ee29db115a17\">GRAC</a>, <a href=\"https://www.videogameschronicle.com/news/red-dead-redemption-has-been-rated-in-korea/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/46010bb2430988554d803a8ddf53a78c.jpg\" /></p>\n</div></div></div><div><div>Topics: </div><div><div><a href=\"/topics/red-dead-redemption\">Red Dead Redemption</a></div><div><a href=\"/topics/games\">Games</a></div><div><a href=\"/topics/rockstar\">Rockstar</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"703e96b217b467f18c5fe5ae12da4fae3ba0bc2add410f3b1b4a7f0a8262abd4","category":"Thai"}