{"title":"PS5 ขายได้ 65.5 ล้านเครื่อง แต่ยอดขายเริ่มตกลง, จะออกเกม AAA ของตัวเอง ปีละ 1 เกม","link":"https://www.blognone.com/node/143022","date":1731133158000,"content":"<div><div><div><p>เก็บตกประเด็นธุรกิจเกมของโซนี่ ใน<a href=\"https://www.blognone.com/node/143004\">งานแถลงผลประกอบการไตรมาส 3/2024</a></p>\n<ul>\n<li>ยอดขาย PS5 ในไตรมาสที่ผ่านมา 3.8 ล้านเครื่อง ลดลง 29% จากไตรมาสเดียวกันของปีก่อน</li>\n<li>ยอดขายรวม PS5 ขายได้ 65.5 ล้านเครื่อง หากเทียบจาก PS4 ในช่วงอายุเดียวกัน ขายได้ 67.5 ล้านเครื่อง</li>\n<li>ยอดขายเกม (นับรวม PS4/PS5) 77.7 ล้านชุด เพิ่มขึ้นจากไตรมาสเดียวกันของปีก่อน เกมเด่นในไตรมาสที่ผ่านมาคือ EA Sports College Football และ Black Myth Wukong</li>\n<li>ถ้านับเฉพาะเกม first party อยู่ที่ 5.3 ล้านชุด เติบโตจากไตรมาสเดียวกันของปีก่อนเช่นกัน</li>\n<li>จำนวนผู้ใช้งาน PlayStation Network 116 ล้านคน (นับ monthly active users) เพิ่มขึ้นจากไตรมาสเดียวกันของปีก่อนที่ 107 ล้านคน แต่เท่ากับไตรมาสก่อนหน้า 116 ล้านคน</li>\n<li>ทิศทางการขายเกมในอนาคตจะผสมผสานกันระหว่างเกมแบบเล่นคนเดียว และเกมมัลติเพลเยอร์</li>\n<li>จะออกเกมแบบเล่นคนเดียวที่เป็นเกมฟอร์มยักษ์สไตล์โซนี่ ประมาณปีละ 1 เกม โดย<a href=\"https://www.blognone.com/node/142174\">เกมใหญ่ของปีหน้าคือ Ghost of Yotei</a></li>\n<li>ยอมรับในความล้มเหลวของ Concord และบอกว่าจะพัฒนากระบวนการคัดกรองเกมที่ \"ผู้เล่นยอมรับ\" (accepted by the users) ให้แม่นยำขึ้น</li>\n</ul>\n<p>ที่มา - <a href=\"https://www.gamespot.com/articles/sony-reveals-new-ps5-sales-figures-says-a-mix-of-single-player-and-live-service-games-are-coming/1100-6527658/?ftag=CAD-01-10abi2f\">Gamespot</a>, <a href=\"https://venturebeat.com/games/as-ps5-hits-65m-consoles-sony-president-signals-return-to-single-player-games/\">VentureBeat</a></p>\n<p><img alt=\"No Description\" src=\"https://www.blognone.com/sites/default/files/externals/0eb0b7334a214268fa0f08334e0d081c.jpeg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12e635ef85eeff22a2bfc503d5937ca1327ff7713f9e7214c6461e4b99080d24","category":"Thai"}