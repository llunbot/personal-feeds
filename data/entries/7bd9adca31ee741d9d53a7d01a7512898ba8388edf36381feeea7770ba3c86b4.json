{"title":"Sony ไตรมาสล่าสุดรายได้รวมโต 48% จากธุรกิจเกม เซ็นเซอร์ภาพถ่าย และเพลง","link":"https://www.blognone.com/node/141287","date":1723014077000,"content":"<div><div><div><p>โซนี่รายงานผลประกอบการประจำไตรมาสเดือนมิถุนายน 2024 มียอดขายรวม 3.01 ล้านล้านเยน เพิ่มขึ้น 48% เมื่อเทียบกับไตรมาสเดียวกันในปีก่อน และมีกำไรสุทธิเพิ่มขึ้นเป็น 2.32 แสนล้านเยน</p>\n<p>รายได้และกำไรที่เติบโตสูงนั้น โซนี่บอกว่ามาจากยอดขายธุรกิจเกม และเซ็นเซอร์ภาพถ่าย ที่เพิ่มขึ้นอย่างมีนัยยะสำคัญ ส่วนธุรกิจเพลงก็มีรายได้ที่เพิ่มขึ้นสูง ขณะที่กลุ่มธุรกิจการเงินมีรายได้ลดลงมาก</p>\n<p>ธุรกิจเกมมีรายได้ 8.65 แสนล้านเยน เพิ่มขึ้น 12% กำไรจากการดำเนินงานเฉพาะส่วนเพิ่มขึ้น 33% จากยอดขายเกม First Party ที่มากขึ้น (<a href=\"https://www.blognone.com/node/139740\">Helldivers 2 ขายได้ 12 ล้านชุด</a> รวมพีซี) และรายได้ของ PlayStation Plus ถึงแม้จำนวนเครื่อง PS5 ที่ขายได้ 2.4 ล้านเครื่อง เป็นจำนวนที่ลดลง</p>\n<p>ธุรกิจเซ็นเซอร์ภาพถ่ายมีรายได้ 3.54 แสนล้านเยน เพิ่มขึ้น 21% มีกำไรจากการดำเนินงานเพิ่มขึ้น 188% จากยอดขายที่มากขึ้นโดยเฉพาะกลุ่มโทรศัพท์มือถือ รวมทั้งกล้องดิจิทัล และธุรกิจเพลงรายได้เพิ่มขึ้น 23% เป็น 4.42 แสนล้านเยน ผลจากทั้งรายได้สตรีมมิ่ง สินค้าที่ระลึก และการแสดงสด อัลบั้มเด่นได้แก่ Cowboy Carter ของ Beyoncé และ Science Fiction ของ Hikaru Utada</p>\n<p>ที่มา: <a href=\"https://www.sony.com/en/SonyInfo/IR/library/presen/er/\">โซนี่</a></p>\n<p><img src=\"https://www.blognone.com/sites/default/files/externals/01d077e2c990c45fa660137557b66048.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/financial-report\">Financial Report</a></div><div><a href=\"/topics/ps5\">PS5</a></div><div><a href=\"/topics/sony-music\">Sony Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bd9adca31ee741d9d53a7d01a7512898ba8388edf36381feeea7770ba3c86b4","category":"Thai"}