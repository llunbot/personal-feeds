{"title":"ไม่สะเทือน ตลาดโน้ตบุ๊กพรีเมียมยังเลือกใช้ซีพียูอินเทล ฝั่ง AMD, Qualcomm ยังเจาะไม่เข้า","link":"https://www.blognone.com/node/142292","date":1727709027000,"content":"<div><div><div><p>เว็บไซต์ XDA ตั้งข้อสังเกตว่า บรรดาผู้ผลิตโน้ตบุ๊กทั้งหลายยังเลือกใช้ซีพียูอินเทล ในโน้ตบุ๊กระดับพรีเมียมกันต่อไป แม้ในตลาดมีคู่แข่งทั้ง AMD Ryzen AI และ Qualcomm Snapdragon X ก็ตาม</p>\n<p>ตัวอย่างโน้ตบุ๊กระดับพรีเมียมของปี 2024 ได้แก่</p>\n<ul>\n<li>Lenovo: <a href=\"https://www.blognone.com/node/141886\">ThinkPad X1 Carbon Aura Edition</a> และ Yoga Series 9 มีแต่ซีพียูอินเทล</li>\n<li>Dell: <a href=\"https://www.blognone.com/node/141899\">XPS 13 มีทั้งรุ่น Core/Snapdragon</a> แต่พอเป็น XPS 14 และ XPS 16 มีแต่อินเทล</li>\n<li>HP: Omnibook Ultra Flip รุ่นจอพับ (Spectre x360 เดิม) มีแต่อินเทล</li>\n<li>ASUS: Zenbook S14 มีแต่อินเทล</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b87ea3dd184ea5e2baed1774c7d92ed3.jpg\" /></p>\n<p>XDA บอกว่าโน้ตบุ๊กรุ่นกลางๆ อาจมีซีพียูให้เลือกหลากหลาย แต่ถ้าต้องการโน้ตบุ๊กที่พรีเมียมที่สุดของแต่ละแบรนด์ ใช้วัสดุดีที่สุด มีเฉพาะซีพียูอินเทลเท่านั้น และยังไม่มีแนวโน้มว่าจะเปลี่ยนแปลงในอนาคตอันใกล้นี้</p>\n<p>เหตุผลที่ XDA ประเมินไว้คือ</p>\n<ul>\n<li>อินเทลไม่มีปัญหาเรื่องซัพพลายซีพียู ค่ายพีซีอยากได้เท่าไรมีให้ได้หมด ต่างจาก AMD ที่มีปัญหาเรื่องสต๊อกสินค้า</li>\n<li>ซีพียู x86 ไม่มีปัญหาเรื่องความเข้ากันได้แบบ Snapdragon โดยเฉพาะฝั่งเกม ลูกค้าซื้อโน้ตบุ๊กราคาแพงย่อมคาดหวังว่าใช้งานได้ดีที่สุด</li>\n<li><a href=\"https://www.blognone.com/node/141895\">ซีพียู Core Ultra 200V Lunar Lake ปิดจุดอ่อนต่างๆ ของซีพียูอินเทลเดิมได้หมด</a> ทั้งเรื่องประสิทธิภาพซีพียู, ประสิทธิภาพจีพียู และแบตเตอรี่</li>\n</ul>\n<p>ที่มา - <a href=\"https://www.xda-developers.com/intel-inside-premium-outside-top-laptop-makers-still-favor-intel-for-flagship-ultrabooks/\">XDA</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/laptop\">Laptop</a></div><div><a href=\"/topics/cpu\">CPU</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48063ed3dd7bcea4261388f2045e9930cdd6e228150f8ad4c15e7d039e8cfb77","category":"Thai"}