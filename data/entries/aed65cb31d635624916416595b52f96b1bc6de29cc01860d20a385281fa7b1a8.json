{"title":"ผู้สร้าง SQLite ระบุ ตอนเริ่มโครงการยังไม่ได้เรียนวิชาฐานข้อมูล เลยไม่รู้ว่ายาก","link":"https://www.blognone.com/node/139503","date":1714527561000,"content":"<div><div><div><p>D. Richard Hipp ผู้สร้าง SQLite ไปออกรายการ The Stack Overflow Podcast เล่าถึงช่วงเริ่มต้นของโครงการ โดยระบุว่าเขาสร้าง sqlite เพราะไปรับงานแล้วมีปัญหาว่าฐานข้อมูล Informix ไม่รันตอนเครื่องบูต ทำให้แอปมีปัญหาแม้เขาจะไม่ได้เป็นคนรับผิดชอบฐานข้อมูลก็ตาม สุดท้ายจึงตัดสินใจสร้างฐานข้อมูลเพื่อใช้งานในโครงการของตัวเองเพราะคิดว่าไม่น่ายากมาก</p>\n<p>Hipp เล่าถึงกระบวนการเรียนรู้ระหว่างการพัฒนา เช่น SQLite เวอร์ชั่นแรกใช้สตอเรจ GDBM ที่เป็น GPL ทำให้โครงการ SQLite กลายเป็น GPL ไปด้วย หลังจากนั้นก็เขียน B-tree ด้วยตัวเองเพราะต้องการฟีเจอร์ค้นหาเป็นช่วง ตอนนั้น SQLite ยังรองรับเฉพาะข้อความแบบ ASCII เท่านั้น ภายหลังมีบริษัทจ้างให้ Hipp ปรับให้ SQLite รองรับ binary blob จึงกลายเป็น SQLite 3 ในทุกวันนี้</p>\n<p>เขายังเล่าถึงความสำคัญของ SQL ว่าเป็นกระบวนการที่ทรงพลังมาก เพราะที่จริงแล้วทุกคำสั่ง SQL เป็นโปรแกรมในตัวเอง แต่เป็นโปรแกรมที่ผู้ใช้ไม่ต้องระบุอัลกอริทึมแต่บอกเพียงข้อมูลที่ต้องการ</p>\n<p>ที่มา - <a href=\"https://stackoverflow.blog/2024/04/26/supporting-the-world-s-most-used-database-engine-through-2050/\">Stack Overflow Blog</a></p>\n<p><img src=\"https://www.blognone.com/sites/default/files/externals/1245e9249560372a3f120990e7405798.png\" /></p>\n</div></div></div><div><div>Topics: </div><div><div><a href=\"/topics/sqlite\">SQLite</a></div><div><a href=\"/topics/open-source\">Open Source</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aed65cb31d635624916416595b52f96b1bc6de29cc01860d20a385281fa7b1a8","category":"Thai"}