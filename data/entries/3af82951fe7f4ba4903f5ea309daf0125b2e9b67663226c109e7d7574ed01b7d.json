{"title":"Bolt เปิดเผยมีรายได้ต่อปีมากกว่า 2 พันล้านยูโรแล้ว คาดไอพีโอเข้าตลาดหุ้นปีหน้า","link":"https://www.blognone.com/node/143127","date":1731588500000,"content":"<div><div><div><p>Bolt แอปเรียกรถแท็กซี่และส่งอาหารเดลิเวอรี เปิดเผยว่าบริษัทมีรายได้ย้อนหลัง 12 เดือน มากกว่า 2 พันล้านยูโรแล้ว</p>\n<p>Bolt เป็นสตาร์ทอัปจากเอสโตเนีย ปัจจุบันให้บริการมากกว่า 50 ประเทศ รวมทั้งประเทศไทย โดยส่วนใหญ่อยู่ในยุโรปและแอฟริกา</p>\n<p>Markus Villig ซีอีโอของ Bolt บอกว่ามากกว่า 20 ประเทศ ที่บริษัทดำเนินการมีส่วนแบ่งตลาดมากเป็นอันดับ 1 โดยปัจจุบันมีบริการทั้ง รถแท็กซี่, สกูตเตอร์, เช่าจักรยานไฟฟ้า, เดลิเวอรีทั้งอาหารและสินค้าซูเปอร์มาร์เก็ต เขายังให้ความเห็นของเทรนด์รถยนต์ขับเคลื่อนอัตโนมัติแบบไม่มีคนขับ ว่าเป็นโอกาสสำคัญของแอปเรียกรถแท็กซี่ เนื่องจากมีความเข้าใจในอุตสาหกรรมและการนำมาใช้งานมากกว่าคนอื่น</p>\n<p>Bolt ก่อตั้งในปี 2013 มูลค่ากิจการล่าสุดอยู่ที่ประมาณ 8 พันล้านดอลลาร์ รับเงินเพิ่มทุนครั้งล่าสุด 628 ล้านยูโร เมื่อ<a href=\"https://www.blognone.com/node/126654\">เดือนมกราคม 2022</a> ซึ่ง Villig บอกว่าบริษัทมีแผนไอพีโอเข้าตลาดหุ้นในปี 2025</p>\n<p>ที่มา: <a href=\"https://www.reuters.com/technology/uber-rival-bolts-annual-revenue-hits-2-billion-euros-2024-11-14/\">Reuters</a></p>\n<p><em>Disclaimer - Blognone เป็นบริษัทในเครือของ LINE MAN Wongnai</em></p>\n<p><img alt=\"No Description\" src=\"https://www.blognone.com/sites/default/files/externals/44b61876b3f9019730a9b8665c327495.jpg\" /></p>\n</div></div></div><div><div>Topics: </div><div><div><a href=\"/topics/bolt\">Bolt</a></div><div><a href=\"/topics/ride-hailing\">Ride-Hailing</a></div><div><a href=\"/topics/startup\">Startup</a></div><div><a href=\"/topics/estonia\">Estonia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3af82951fe7f4ba4903f5ea309daf0125b2e9b67663226c109e7d7574ed01b7d","category":"Thai"}