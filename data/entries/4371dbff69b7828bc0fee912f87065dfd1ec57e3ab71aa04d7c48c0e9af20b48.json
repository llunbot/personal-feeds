{"title":"Apple กำลังเจรจากับ Baidu, Alibaba เพื่อให้ Apple Intelligence ใช้งานในจีนได้","link":"https://www.blognone.com/node/140516","date":1718925749000,"content":"<div><div><div><p>แอปเปิลเปิดตัว <a href=\"https://www.blognone.com/node/140282\">Apple Intelligence</a> ระบบ AI อัจฉริยะสำหรับอุปกรณ์ทั้ง iPhone, iPad และ Mac ในงาน WWDC24 ที่ผ่านมา อย่างไรก็ตามเนื่องจาก Apple Intelligence มีการเชื่อมต่อการทำงานส่วนหนึ่งกับ <a href=\"https://www.blognone.com/node/140291\">ChatGPT ของ OpenAI</a> ย่อมทำให้ฟีเจอร์นี้มีข้อจำกัดในประเทศที่ ChatGPT ไม่มีให้บริการและเป็นตลาดสำคัญของแอปเปิลอย่างจีน</p>\n<p>The Wall Street Journal รายงานโดยอ้างแหล่งข่าวที่เกี่ยวข้อง เผยว่าแอปเปิลได้เจรจากับผู้ให้บริการแชทบอต AI ในจีนหลายรายทั้ง Baidu และ Alibaba ซึ่งได้รับใบอนุญาตจากทางการจีน โดยคาดว่าจะใช้ฟีเจอร์แชทบอตของผู้ให้บริการเหล่านี้กับ Apple Intelligence</p>\n<p>แอปเปิลเองก็ได้ยื่นขอใบอนุญาตให้โมเดล LLM ที่รันบนอุปกรณ์ของตนสามารถใช้งานได้ในจีน แต่จนถึงตอนนี้ทางการจีนก็ยังไม่ได้ให้ใบอนุญาตกับแอปเปิล ซึ่งมีผลกระทบกับแอปเปิลเพราะคู่แข่งรายอื่น เช่น Huawei ได้รับใบอนุญาตและมีฟีเจอร์ AI บนสมาร์ทโฟนแล้ว หรือกรณีซัมซุงก็ใช้<a href=\"https://www.blognone.com/node/137894\">แชทบอตของ Baidu ใน Galaxy S24</a> รุ่นที่ขายในจีนแล้ว</p>\n<p>ที่มา: <a href=\"https://www.wsj.com/tech/ai/for-apples-ai-push-china-is-a-missing-piece-7d2b0ec6\">The Wall Street Journal</a></p>\n<p><img src=\"https://www.blognone.com/sites/default/files/externals/1d88cff24ce079347d7d02d58179d3cf.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/china\">China</a></div><div><a href=\"/topics/baidu\">Baidu</a></div><div><a href=\"/topics/alibaba\">Alibaba</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4371dbff69b7828bc0fee912f87065dfd1ec57e3ab71aa04d7c48c0e9af20b48","category":"Thai"}