{"title":"โฆษณา iPad Pro ใหม่ ถูกวิจารณ์ จากฉากทำลายอุปกรณ์ศิลปะ","link":"https://www.blognone.com/node/139653","date":1715223775000,"content":"<div><div><div><p>แอปเปิลเปิดตัว iPad Pro รุ่นใหม่ ชิป M4 ซึ่งมาพร้อมกับหนังโฆษณาเปิดตัว แต่ดูเหมือนโฆษณาจะถูกวิจารณ์มาก เนื่องจากวิธีการนำเสนอทำให้มองได้หลายมุม</p>\n<p>โฆษณาตัวที่ว่านี้ชื่อ Crush ซึ่งเปิดตัวในงานแถลงข่าว Let Loose โดยนำเสนอว่า iPad Pro อันเดียว เป็นอุปกรณ์รวบรวมเครื่องมือสำหรับงานศิลปะความคิดสร้างสรรค์</p>\n<p>โดยโฆษณาเป็นฉากเครื่องบีบอัดไฮดรอลิก บดอุปกรณ์ศิลปะหลายอย่าง ทั้งเครื่องดนตรี เปียโน กีต้าร์ อุปกรณ์วาดภาพ จานสี ตู้เกม จนถึงงานศิลปะ โดยตอนท้าย ก็เปิดเผยว่าทุกอย่างรวมอยู่ใน iPad Pro ใหม่นี้</p>\n<p>อย่างไรก็ตาม โฆษณานี้ถูกวิจารณ์ในออนไลน์หลายด้าน ทั้งการทำลายสิ่งของ ซึ่งไม่ชัดเจนว่าเป็นของจริงหรือกราฟิก จนถึงข้อความที่ต้องการสื่อ ว่าหมายถึงเทคโนโลยีที่ทดแทนงานสร้างสรรค์ด้วย AI ซึ่งเป็นประเด็นใหญ่ในตอนนี้หรือไม่</p>\n<p>นักแสดง Hugh Grant <a href=\"https://x.com/hackedoffhugh/status/1788183871504204257\">บอกว่า</a>โฆษณานี้ย้ำการทำลายประสบการณ์ของมนุษย์ เช่นเดียวกับอีกหลายคนที่มองว่าโฆษณาให้ความรู้สึกที่ไม่ดีเมื่อดูจบ</p>\n<p>ที่มา: <a href=\"https://www.theverge.com/2024/5/8/24152236/apple-ipad-pro-commercial-artists-ai\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/98715f20c01d495f918ba9b59de5bf89.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div><div><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b3c0f3b763ecc068fd315454c3982626940daaf54775295231c64d15a2c7282","category":"Thai"}