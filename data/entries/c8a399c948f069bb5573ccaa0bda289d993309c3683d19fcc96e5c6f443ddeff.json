{"title":"เอเอ็มดีเปิดข้อมูลซีพียูคอร์ Zen 4 สองรุ่น ใช้แรม DDR5 พร้อม PCIe 5.0 สูงสุด 128 คอร์","link":"https://www.blognone.com/node/125734","date":1636399257000,"content":"<div><div><div><p>เอเอ็มดีรายงานความคืบหน้าการพัฒนาซีพียูสถาปัตยกรรม Zen 4 ตามแผนการพัฒนาที่เคยประกาศไว้ก่อนหน้านี้ ซีพียูที่อยู่ระหว่างการพัฒนามี 2 รุ่น ได้แก่</p>\n<ul>\n<li>Genoa: ซีพียูสถาปัตยกรรม Zen 4 ที่อยู่ในแผนการพัฒนามาแต่แรก เน้นประสิทธิภาพสูงสุด จำนวนคอร์สูงสุด 96 คอร์ต่อซ็อกเก็ต ใช้แรม DDR5 และเชื่อมต่อกับอุปกรณ์ภายนอกด้วย PCIe 5.0 พร้อมรองรับมาตรฐาน CXL สำหรับการขยายแรมเพิ่มเติมผ่าน PCIe ตอนนี้เริ่มส่งตัวอย่างให้ผู้ผลิตแล้ว คาดว่าจะวางขายจริงภายในปี 2022</li>\n<li>Bergamo: ซีพียูสถาปัตยกรรม Zen 4c ที่มีชุดคำสั่งเดียวกับ Zen 4 แต่การออกแบบภายในเน้นประสิทธิภาพต่อพลังงานเป็นหลัก ใช้แพลตฟอร์มเดียวกับ Genoa  จำนวนคอร์สูงสุด 128 คอร์ต่อซ็อกเก็ต คาดว่าจะส่งมอบได้ก่อนกลางปี 2023</li>\n</ul>\n<p>การเพิ่มสถาปัตยกรรม Zen 4c นับเป็นการตอบสนองต่อตลาดที่เริ่มเน้นประสิทธิภาพต่อพลังงานมากขึ้น หลังผู้ให้บริการคลาวด์เริ่มสนใจประสิทธิภาพในด้านนี้มากขึ้นเรื่อยๆ เช่น <a href=\"https://www.blognone.com/node/124000\">Cloudflare ออกมาวิจารณ์ว่าประสิทธิภาพต่อพลังงานของซีพียู x86 นั้นแพ้ Arm ชัดเจน</a> แม้ว่าซอฟต์แวร์ยังไม่ได้ออปติไมซ์</p>\n<p>ที่มา - <a href=\"https://www.amd.com/en/press-releases/2021-11-08-amd-unveils-workload-tailored-innovations-and-products-the-accelerated\">AMD</a></p>\n<p><img src=\"https://www.blognone.com/sites/default/files/externals/95153401c0d2dee00cb1abb8c6cbc5cb.jpg\" /></p>\n<p><img src=\"https://www.blognone.com/sites/default/files/externals/bd576382b1b575c62df546290809a7ad.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/zen\">Zen</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8a399c948f069bb5573ccaa0bda289d993309c3683d19fcc96e5c6f443ddeff","category":"Thai"}