{"title":"Apple อัปเดตเอกสารซัพพอร์ตแนวทางแก้ปัญหาลำโพง-ไมค์ของ Apple Watch ไม่ทำงานตามปกติ","link":"https://www.blognone.com/node/144673","date":1739509791000,"content":"<div><div><div><p>ก่อนหน้านี้มีรายงานจากผู้ใช้ Apple Watch Series 10 บางคน พบปัญหาไมโครโฟนและลำโพงของนาฬิกาไม่ทำงานตามปกติ ล่าสุด<a href=\"https://support.apple.com/en-us/108266\">แอปเปิลได้ปรับปรุงเนื้อหาในเอกสารซัพพอร์ต</a>เพื่อครอบคลุมปัญหานี้แล้ว</p>\n<p>โดยแอปเปิลให้แนวทางแก้ไขปัญหาเบื้องต้น ทั้งในกรณีที่ไมโครโฟน ลำโพง ไม่ทำงานตามปกติ รวมไปถึงเกิดเสียงแตก เสียงเพี้ยน เสียงที่ไม่ชัด ขาดหายด้วย ซึ่งขั้นตอนเริ่มตั้งแต่เรื่องพื้นฐานให้ทำความสะอาดส่วนลำโพงและไมโครโฟน รีสตาร์ทนาฬิกา และยกเลิกการจับคู่และจับคู่นาฬิกาใหม่อีกครั้ง</p>\n<p>แอปเปิลลงรายละเอียดปัญหาของลำโพงเพิ่มเติม ให้ตรวจสอบว่า Silent Mode กับ Do Not Disturb เปิดอยู่หรือไม่ รวมทั้งการตั้งค่าระดับเสียงเป็นอย่างไร</p>\n<p>แอปเปิลไม่ได้บอกว่ารายละเอียดทั้งหมดจะแก้ไขปัญหา Apple Watch Series 10 ที่มีรายงานหรือไม่ แต่วันที่อัปเดตเอกสารคือเมื่อวานนี้ก็อาจบอกได้ว่าคงเกี่ยวข้อง</p>\n<p>ที่มา: <a href=\"https://www.macrumors.com/2025/02/13/apple-watch-speaker-support-document/\">MacRumors</a></p>\n<p><img src=\"https://www.blognone.com/sites/default/files/externals/d9155073076812f0285e9ee83b0e1730.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5b6b322483407c4a2fba7a474c5f61361d0e1c11bca47ed0cfac2031aca774d","category":"Thai"}