{"title":"Android 14 Beta 2 ผนวก Health Connect เข้ามาเป็นส่วนหนึ่งของแพลตฟอร์ม","link":"https://www.blognone.com/node/133788","date":1683775807000,"content":"<div><div><div><p>กูเกิลเปิดตัว Android 14 Beta 2 ในงาน Google I/O 2023 ซึ่งเป็นธรรมเนียมที่กูเกิลเก็บฟีเจอร์เด่นของ Android ในปีนั้นมาเปิดตัวที่งาน Google I/O</p>\n<ul>\n<li>รองรับการถ่ายภาพแบบ 10-bit HDR และ<a href=\"https://developer.android.com/guide/topics/media/hdr-image-format\">ฟอร์แมตภาพแบบ Ultra HDR</a> ที่เข้ากันได้กับ JPEG เดิม</li>\n<li>เพิ่มส่วนขยาย Camera Extensions ให้แอพสั่งงานกล้องได้ละเอียดขึ้น รองรับการสั่งซูม โฟกัส และดูภาพพรีวิวหลังถ่าย (postview) ซึ่งจะได้ภาพตัวอย่างเร็วกว่า มาขึ้นจอให้เห็นก่อนได้ภาพสุดท้าย แอพจะพรีวิวภาพได้เร็วขึ้น</li>\n<li>รองรับการฟังเพลงแบบ Lossless ผ่านหูฟังที่ต่อสาย USB สำหรับชาว audiophile</li>\n<li>ฟีเจอร์ด้านวาดกราฟิก เพิ่มบัฟเฟอร์ฮาร์ดแวร์สำหรับเรนเดอร์ Canvas, รองรับ custom meshes สำหรับการเรนเดอร์ 3D</li>\n<li>ปรับการแสดงแอนิเมชันของปุ่ม Back และท่า Back gesture ให้เข้าใจง่ายขึ้น ตรงไปตรงมามากขึ้น</li>\n</ul>\n<p>นอกจากนี้ กูเกิลยังประกาศว่า<a href=\"https://www.blognone.com/node/128468\">แอพ Health Connect ที่ใช้เก็บข้อมูลสุขภาพและฟิตเนสในเครื่อง</a> เดิมทีเป็นแอพแยกบนสโตร์ แต่ตอนนี้จะถูกผนวกเข้ามาเป็นส่วนหนึ่งของแพลตฟอร์ม Android 14 โดยอัพเดตผ่าน Google Play ทำให้ไม่ต้องรอรอบการอัพเดต OS</p>\n<p><img alt=\"No Description\" src=\"https://www.blognone.com/sites/default/files/externals/c35aa64fc54fe690bb52f4158311d592.png\" /></p>\n<p>Android 14 Beta 2 ยังเปิดให้ทดสอบกับอุปกรณ์ยี่ห้ออื่นที่ไม่ใช่ Pixel แล้ว โดยมีพาร์ทเนอร์ฮาร์ดแวร์เข้าร่วมคือ  iQOO, Lenovo, Nothing, OnePlus, OPPO, Realme, Tecno, vivo, Xiaomi (<a href=\"https://developer.android.com/about/versions/14/devices\">รายละเอียด</a>)</p>\n<p><img alt=\"No Description\" src=\"https://www.blognone.com/sites/default/files/externals/8f8e07b8c72f76e1d4f641ddffcced0c.png\" /></p>\n<p>ที่มา - <a href=\"https://android-developers.googleblog.com/2023/05/android-14-beta-2.html\">Android Developers</a></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/google\">Google</a></div><div><a href=\"/topics/operating-system\">Operating System</a></div><div><a href=\"/topics/health\">Health</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aa32828cb0b98e62c979b7aa92d9af8a717664f5c10c5e7017843901198823e","category":"Thai"}