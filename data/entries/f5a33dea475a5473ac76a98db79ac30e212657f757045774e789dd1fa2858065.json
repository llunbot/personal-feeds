{"title":"TSMC ทำพิธีเปิดโรงงานชิปแห่งแรกในญี่ปุ่น - รัฐบาลญี่ปุ่นเตรียมให้เงินสนับสนุนโรงงานที่ 2 ต่อ","link":"https://www.blognone.com/node/138388","date":1708819442000,"content":"<div><div><div><p>TSMC บริษัทรับผลิตชิปจากไต้หวัน ได้ทำพิธีเปิดโรงงานแห่งแรกในประเทศญี่ปุ่นเมื่อวานนี้ (24 กุมภาพันธ์) โดยโรงงานตั้งอยู่ที่จังหวัด Kumamoto ในชื่อ JASM (Japan Advanced Semiconductor Manufacturing) เป็นบริษัทร่วมทุนที่ TSMC ถือหุ้นใหญ่ ร่วมด้วยบริษัทญี่ปุ่นคือ Sony Semiconductor และ Denso</p>\n<p>โรงงานแห่งนี้<a href=\"https://www.blognone.com/node/125284\">ประกาศโครงการ</a>ตั้งแต่ปี 2021 เริ่มก่อสร้างในปี 2022 โดยได้<a href=\"https://www.blognone.com/node/129066\">รับเงินสนับสนุน</a>เพิ่มเติมจากรัฐบาลญี่ปุ่น รองรับการผลิตชิปเทคโนโลยี 12/16/22/28 นาโนเมตร จะเป็นโรงงานผลิตชิปที่เทคโนโลยีก้าวหน้าที่สุดในญี่ปุ่น คาดว่าจะสร้างงานได้ 1,700 ตำแหน่ง เมื่อเริ่มการผลิตเต็มกำลังในสิ้นปีนี้</p>\n<p>เมื่อต้นเดือนที่ผ่านมา TSMC ได้<a href=\"https://www.blognone.com/node/138087\">ประกาศ</a>แผนก่อสร้างโรงงานแห่งที่สองใน Kumamoto เช่นกัน ซึ่ง JASM จะมี Toyota มาร่วมถือหุ้นเพิ่มเติม โรงงานแห่งที่สองคาดว่าจะเดินสายการผลิตได้ภายในสิ้นปี 2027 และรัฐบาลญี่ปุ่นก็ประกาศเตรียมให้เงินสนับสนุนถึง 7.3 แสนล้านเยน เพื่อรองรับการผลิตชิป สำหรับอุตสาหกรรมในประเทศ</p>\n<p>ที่มา: <a href=\"https://pr.tsmc.com/english/news/3113\">TSMC</a>, <a href=\"https://www.reuters.com/technology/tokyo-pledges-further-49-bln-help-tsmc-expand-japan-production-2024-02-24/\">Reuters</a> และ <a href=\"https://focustaiwan.tw/business/202402240008\">Focus Taiwan</a></p>\n<p><img alt=\"No Description\" src=\"https://www.blognone.com/sites/default/files/externals/44972a95736b8dc10674d5eb2e48dadb.jpeg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/japan\">Japan</a></div><div><a href=\"/topics/semiconductor\">Semiconductor</a></div><div><a href=\"/topics/chip\">Chip</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f5a33dea475a5473ac76a98db79ac30e212657f757045774e789dd1fa2858065","category":"Thai"}