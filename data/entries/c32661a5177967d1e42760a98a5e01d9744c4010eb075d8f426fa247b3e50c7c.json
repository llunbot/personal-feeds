{"title":"Sony หยุดสายการผลิตกล้อง ZV-E10 ชั่วคราว ผลจากชิปขาดแคลน","link":"https://www.blognone.com/node/126192","date":1638887027000,"content":"<div><div><div><p>Sony ประเทศญี่ปุ่นประกาศหยุดการผลิตกล้องรุ่น ZV-E10 เป็นการชั่วคราว โดยทางบริษัทจะหยุดรับออร์เดอร์และหยุดสายการผลิตชั่วคราว พร้อมระบุว่าผู้ที่สนใจผลิตภัณฑ์ตัวนี้ให้รอติดตามการกลับมาเปิดผลิตสินค้าอีกครั้ง</p>\n<p>Sony ZV-E10 เป็นกล้องเน้นถ่ายวิดีโอจับกลุ่มผู้ใช้ถ่าย vlog เพิ่งเปิดตัวเมื่อช่วง<a href=\"https://twitter.com/Bonusiie/status/1467911176143052813?s=20\">กลางปีที่ผ่านมา</a> ซึ่งการหยุดผลิตสินค้ารอบนี้ Sony ให้เหตุผลว่าเนื่องจากขาดแคลนชิ้นส่วนสำหรับผลิตภัณฑ์ โดยเป็นผลมาจากการขาดแคลนเซมิคอนดักเตอร์ทั่วโลก</p>\n<p>ปัญหาชิปขาดแคลนยังคงลุกลามไปทุกวงการ โดยกรณีของ Sony นั้นไม่ได้ระบุชัดเจนว่าขิ้นส่วนอะไรขาดแคลน แต่ทางบริษัทระบุว่าจะพยายามเร่งการส่งมอบสินค้าให้เร็วที่สุดเท่าที่จะเป็นไปได้</p>\n<p>ที่มา - <a href=\"https://www.dpreview.com/news/3172922224/another-one-bites-the-dust-sony-suspends-orders-of-its-zv-e10-camera-citing-chip-shortage\">dpreview</a></p>\n<p><img src=\"https://www.blognone.com/sites/default/files/externals/79260a10d13837e2eeff70878e6396a8.jpeg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c32661a5177967d1e42760a98a5e01d9744c4010eb075d8f426fa247b3e50c7c","category":"Thai"}