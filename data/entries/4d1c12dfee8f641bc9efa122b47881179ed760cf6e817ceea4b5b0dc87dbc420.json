{"title":"Google Assistant จะถูกอัพเกรดเป็น Gemini ภายในปี 2025","link":"https://www.blognone.com/node/145278","date":1742005508000,"content":"<div><div><div><p>เรารู้กันอยู่แล้วว่า Google Assistant จะถูกแทนด้วย Gemini สักวัน และวันนั้นก็ใกล้มาถึง กูเกิลประกาศอัพเกรด Google Assistant บนสมาร์ทโฟนเป็น Gemini <strong>ภายในปี 2025</strong> (ยังไม่ระบุเดือน) หลังจากนั้น Google Assistant จะไม่สามารถทำงานต่อได้</p>\n<p>สมาร์ทโฟนกลุ่มที่จะไม่ได้ไปต่อกับ Gemini คือ Android 9 ลงไป และมีแรมน้อยกว่า 2GB</p>\n<p>หลังจากรอบของสมาร์ทโฟนแล้ว กูเกิลบอกว่าจะอัพเกรด Google Assistant บนอุปกรณ์ประเภทอื่น เช่น แท็บเล็ต นาฬิกา หูฟัง รถยนต์ ในระยะถัดไป รวมถึงจะเพิ่มฟีเจอร์ Gemini ให้อุปกรณ์ในบ้าน เช่น ลำโพง หน้าจอ สมาร์ททีวีด้วย รายละเอียดเพิ่มเติมจะทยอยประกาศในอีกไม่กี่เดือนข้างหน้า</p>\n<p><a href=\"https://www.blognone.com/node/86103\">Google Assistant เปิดตัวครั้งแรกในปี 2016</a> ตอนแรกยังเป็นฟีเจอร์เฉพาะของ Pixel แต่ภายหลังก็ขยายมาสู่บริการอื่นๆ ของกูเกิลจำนวนมาก</p>\n<p>ตอนนี้ Gemini มีฟีเจอร์เกือบเทียบเท่า Google Assistant เดิมแล้ว <a href=\"https://support.google.com/gemini/answer/14579631?hl=en&amp;visit_id=638776019435818166-1297001395&amp;p=routines_gemini&amp;rd=1#routines\">อาจยังขาดไปบ้างนิดหน่อย</a> เช่น ฟีเจอร์การเล่นพ็อดแคสต์หรือเพลงจากบริการภายนอก และการแปลภาษา (interpreter mode)</p>\n<p>ที่มา - <a href=\"https://blog.google/products/gemini/google-assistant-gemini-mobile/\">Google</a></p>\n<p><img src=\"https://www.blognone.com/sites/default/files/externals/8defa4a880ab3000f691d40a82ae4add.png\" alt=\"\" /></p>\n</div></div></div><div><div>Topics: </div><div><div><a href=\"/topics/google-assistant\">Google Assistant</a></div><div><a href=\"/topics/google\">Google</a></div><div><a href=\"/topics/gemini\">Gemini</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d1c12dfee8f641bc9efa122b47881179ed760cf6e817ceea4b5b0dc87dbc420","category":"Thai"}