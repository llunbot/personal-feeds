{"title":"ใช้งานอินเทอร์เน็ตระดับองค์กรในราคาประหยัด ด้วยบริการ Business Fibre Fixed IP จาก AIS SME","link":"https://www.blognone.com/node/146347","date":1747278000000,"content":"<span>ใช้งานอินเทอร์เน็ตระดับองค์กรในราคาประหยัด ด้วยบริการ Business Fibre Fixed IP จาก AIS SME</span>\n\n  <div>\n    <div>Body</div>\n              <div><p>บริการอินเทอร์เน็ตบรอดแบนด์ในช่วงหลังมีราคาประหยัดลงมาก และเพียงพอต่อการใช้งานในสำนักงานขนาดเล็ก หรือสาขาย่อยขององค์กรได้สบายๆ แต่ข้อแตกต่างสำคัญของอินเทอร์เน็ตบรอดแบนด์ทั่วไป กับอินเทอร์เน็ตระดับองค์กร คือความสามารถในการใช้ Public IPv4 ที่ยังคงเป็นส่วนสำคัญในการคอนฟิกบริการต่างๆ ให้สามารถทำงานร่วมกับบริการที่มีอยู่เดิมในสาขาต่างๆ เช่น บริการ VPN หลายๆ ตัว หรือการเปิดเซิร์ฟเวอร์ข้อมูลในองค์กรให้ภายนอก ไม่ว่าจะเป็นการเชื่อมต่อสาขาต่างๆ หรือลูกค้าองค์กรอื่นเข้าถึงได้โดยไม่ต้องตั้งเซิร์ฟเวอร์บนคลาวด์</p>\n<p><img src=\"https://www.blognone.com/sites/default/files/files-2025/2025-05/image3.jpg\" alt=\"\" /></p>\n<h5>Fixed IPv4 เปิดแนวทางการใช้งานเพิ่มเติม</h5>\n<p>AIS SME เพิ่มตัวเลือกใหม่สำหรับธุรกิจ ทำให้สามารถใช้อินเทอร์เน็ตแบบไฟเบอร์ที่ราคาไม่แพง แต่ยังได้ Public IPv4 แบบถาวรเพื่อการใช้งานที่ครบถ้วน องค์กรสามารถบริหารจัดการ และเปิดบริการต่างๆ ได้อย่างครบถ้วน เช่น</p>\n<ul>\n<li>เว็บกล้องวงจรปิด : ที่สามารถเปิดให้ผู้ใช้ที่มีสิทธิ์เข้ามาตรวจสอบความปลอดภัยของสาขาได้ตลอดเวลา จากทุกที่ทั่วโลก โดยไม่จำเป็นต้องพึ่ง DynDNS (Dynamic DNS) ซึ่งอาจมีปัญหาในการทำงาน เนื่องจากสาเหตุต่างๆ เช่น การถูกโจมตีทางไซเบอร์เป็นต้น</li>\n<li>การทำ VPN : ที่บางโปรโตคอลและบางคอนฟิก อาจจะต้องการ Public IPv4 หรือหากพยายามใช้ NAT ก็จะเพิ่มความยุ่งยากขึ้นมาก การเลือกใช้ Public IPv4 ลดความยุ่งยากและเพิ่มความเสถียรในการเชื่อมต่อ</li>\n<li>การทำ remote access : โปรโตคอลต่างๆ ไม่ว่าจะเป็น RDP, SSH ที่จะทำให้ผู้ดูแลระบบเข้าถึงระบบย่อยของสาขาต่างๆ ได้ทันที โดยเฉพาะซอฟต์แวร์ ERP และ CRM หลายตัวที่ต้องเข้าถึงผ่านระบบ remote access</li>\n<li>เว็บ : บริษัทสามารถโฮสต์เว็บไซต์ด้วยตัวเอง ไม่ว่าจะเป็นการโฮสต์เว็บสำหรับบุคคลทั่วไป หรือเปิดเว็บให้พนักงาน หรือคู่ค้าเข้ามาจัดการข้อมูลต่างๆ ด้วยตัวเอง</li>\n<li>สำรองข้อมูลข้ามสาขา : การที่องค์กรเปิดเซิร์ฟเวอร์ให้บริการโดยตรงได้ ทำให้สามารถส่งข้อมูลจากสาขาอื่นๆ เข้ามาสำรองข้ามสาขาได้ต่อเนื่อง ลดความเสี่ยงในกรณีเกิดเหตุกับสาขาใดสาขาหนึ่ง</li>\n</ul>\n<p>บริการเหล่านี้ หลายคนอาจจะเคยใช้งานมาแล้วด้วยการซื้อแพ็กเกจที่มี Public IPv4 แบบ Dynamic แต่การมี Fixed IPv4 ก็ทำให้การเข้าถึงจากภายนอกทำได้สะดวกขึ้นมาก ไม่ต้องเซ็ตอัพบริการ Dynamic DNS และสามารถให้บริการได้ต่อเนื่องโดยไม่ต้องกังวลว่าจะถูกจัดสรร IP ใหม่เมื่อใด\n</p>\n<h5>บริการความปลอดภัยช่วยลดความเสี่ยง</h5>\n<p>ทุกธุรกิจ ไม่ว่าจะขนาดเล็กหรือใหญ่ ล้วนตกเป็นเป้าหมายของภัยคุกคามทางไซเบอร์ได้ โดยเฉพาะธุรกิจที่กำลังเติบโต ซึ่งอาจยังไม่มีทรัพยากรหรือทีมไอทีสำหรับดูแลความปลอดภัยระบบ AIS เข้าใจถึงความกังวลนี้ จึงมีบริการเสริมด้าน Security ช่วยลดความเสี่ยงจากการเชื่อมต่ออินเทอร์เน็ต ให้ลูกค้าใช้งานได้อย่างมั่นใจ ปลอดภัยยิ่งขึ้น เหมาะสมกับธุรกิจที่กำลังเติบโต</p>\n<p>บริการความปลอดภัย Advanced Security นี้ให้บริการสแกนข้อมูลขาเข้าทั้งการสแกนมัลแวร์ต่างๆ, ตรวจสอบการโจมตีด้วยระบบ Intrusion Prevention ช่วยลดความเสี่ยงในกรณีที่มีการโจมตีด้วยเทคนิคใหม่ๆ ไปจนถึงการใช้ช่องโหว่แบบ zero-day สำหรับการใช้งานอินเทอร์เน็ตจากในสำนักงานหรือสาขา บริการ Advanced Security ยังกรองเว็บไซต์ต่าง ๆ ที่อันตรายเช่น เวปแสปม เวปไซต์หลอกลวงข้อมูลด้วยอีกชั้นหนึ่ง</p>\n<p>นอกจากการปกป้องความปลอดภัยทั้งขาเข้าและขาออกแล้ว บริการ Advanced Security ยังมีรายงานปริมาณทราฟิกการส่งข้อมูลเข้าออกให้กับลูกค้าทุกสองสัปดาห์ ให้เห็นผู้ใช้ได้เห็นถึงปริมาณการใช้งานรวม และเห็นได้ว่ามีการใช้งานผิดปกติ เช่น ข้อมูลออกจากองค์กรนอกเหนือเวลาปกติหรือไม่อีกด้วย</p>\n<h5>บริการระดับองค์กรในราคาใกล้เคียงกับอินเทอร์เน็ตส่วนบุคคล</h5>\n<p><img src=\"https://www.blognone.com/sites/default/files/files-2025/2025-05/image2.jpg\" alt=\"\" /></p>\n<p>บริการ Business Fibre Fixed IP เปิดทางให้องค์กรใช้งานได้ครบถ้วนด้วยราคาเริ่มต้นเพียง 1,899 บาทต่อเดือน เพิ่มจากบริการอินเทอร์เน็ตบ้านไปไม่มากนัก แต่ AIS SME ยังให้บริการในรูปแบบองค์กรในระดับสูงขึ้นมา และอุปกรณ์ที่ติดตั้งก็เป็นอุปกรณ์ระดับองค์กรทั้งหมด เช่น Switch, Router, ตลอดจน Access Point อุปกรณ์เหล่านี้รองรับผู้ใช้ได้มากกว่า มีประสิทธิภาพการทำงานสูงแม้ใช้งานหนักต่อเนื่อง รองรับการจ่ายไฟแบบ PoE ทำให้ไม่ต้องกังวลเรื่องปลั๊กไฟฟ้า ตลอดจนมีรองรับการคอนฟิกที่ซับซ้อนกว่ามาก นอกจากนี้หากพื้นที่สำนักงานมีขนาดใหญ่ก็สามารถเพิ่ม Access Point เพิ่มเติมได้</p>\n<p>มาตรฐานการบริการของ Business Fibre Fixed IP ยกระดับเหนือกว่าการให้บริการอินเทอร์เน็ตรายบุคคล ด้วยหมายเลขโทรศัพท์ติดต่อสำหรับองค์กรโดยเฉพาะและมีมาตรฐานระยะเวลาแก้ปัญหาภายในเวลา 12 ชั่วโมง (กรณีไฟเบอร์เสีย เป็น 24 ชั่วโมง)</p>\n<p>Business Fibre Fixed IP จาก AIS SME นับเป็นบริการที่เหมาะกับการใช้งานระดับองค์กรที่กำลังเติบโตด้วยความเร็วเริ่มต้น 500/500Mbps รองรับการใช้งานทั้งอัพโหลดและดาว์นโหลดและสมัครเพิ่มไปได้ถึง 1000/1000Mbps ทำให้ส่งข้อมูลออกจากสำนักงานได้ต่อเนื่องทุกโปรโตคอลที่ต้องการใช้งานตามความต้องการของธุรกิจ</p>\n<p>สมัครบริการ Business Fibre Fixed IP ได้แล้ววันนี้ เริ่มต้นเพียง 1,899 บาทต่อเดือนพร้อมฟรีค่าติดตั้งและค่าอุปกรณ์ สามารถศึกษาข้อมูลเพิ่มเติมได้ที่ <a href=\"https://m.ais.co.th/9WHxwrrIG\">https://m.ais.co.th/9WHxwrrIG</a> หรือโทร 02-340-5555 เพื่อพูดคุยกับทีมงาน AIS SME</p>\n</div>\n          </div>\n<span><a href=\"https://www.blognone.com/user/sponsored\">sponsored</a></span>\n<span><time>Thu, 15/05/2025 - 10:00</time>\n</span>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5fb748faa5cf99d12a107f8f39e1845dbb745eee94e1b015e2d1c811e8d38f4","category":"Thai"}