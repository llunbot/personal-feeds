{"title":"Clockwork Revolution เกมใหม่จาก inXile เกมยิงในโลก Steampunk ที่ย้อนเวลาในเกมได้","link":"https://www.blognone.com/node/134302","date":1686575963000,"content":"<div><div><div><p>inXile entertainment สตูดิโอเกมในเครือไมโครซอฟท์ ที่เคยมีผลงานซีรีส์ Wasteland เปิดตัวเกมใหม่ Clockwork Revolution เป็นเกมยิงมุมมองบุคคลที่หนึ่งในโลกยุคเครื่องจักรไอน้ำ steampunk มีจุดเด่นเรื่องเกมเพลย์ที่ย้อนเวลาในเกมได้</p>\n<p>เนื้อเรื่องในเกม Clockwork Revolution เกิดขึ้นในเมืองอุตสาหกรรม Avalon ที่ใช้ธีมยุควิคตอเรีย ผู้ปกครองเมืองนี้คือ Lady Ironwood มีความสามารถย้อนเวลา ควบคุมประวัติศาสตร์ให้ตัวเองมีอำนาจได้ ผู้เล่นคือคนที่มีอุปกรณ์ย้อนเวลา Chronometer กลับไปแก้ไขอดีตเพื่อเปลี่ยนปัจจุบันให้เป็นอย่างที่เราต้องการ ทุกครั้งที่เปลี่ยนอดีต สภาพแวดล้อมในเมือง Avalon จะได้รับผลกระทบและเปลี่ยนไปจากเดิม</p>\n<p>เกมนี้ถือเป็นเกมแรกของ inXile ภายใต้แบรนด์ Xbox Game Studios ตอนนี้ยังไม่กำหนดวันวางขาย จะลงแพลตฟอร์ม Xbox Series X|S และ PC</p>\n<p><img alt=\"No Description\" src=\"https://www.blognone.com/sites/default/files/externals/8d6d99051454669f32305c314bc6a9c2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/0687d8e254a8c35270a475e34ae0b7ab.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/233b92611feacdcf24beaecf8832212f.jpg\" /></p>\n<p>ที่มา - <a href=\"https://news.xbox.com/en-us/2023/06/11/clockwork-revolution-trailer-deep-dive/\">Xbox</a></p>\n</div></div></div><div><div>Topics: </div><div><div><a href=\"/topics/inxile\">inXile</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db5d95b89f62da784af65fb4278954838a333e2fef4e56dec8687042569ef15a","category":"Thai"}