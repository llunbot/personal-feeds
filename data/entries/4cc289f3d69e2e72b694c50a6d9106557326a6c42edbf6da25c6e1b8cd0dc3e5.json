{"title":"มาอีก! OPPO แถลงกลางดึก ขออภัยผู้ใช้งานสมาร์ทโฟนอีกครั้ง พร้อมแผนดำเนินการแก้ไข","link":"https://www.blognone.com/node/144090","date":1736796217000,"content":"<div><div><div><p>ล่าสุด OPPO ออกแถลงการณ์กลางดึกอีกเป็นครั้งที่ 2 ในเวลา 02.02 น. พร้อมชูแผนดำเนินการเพื่อสร้างความมั่นใจกับผู้บริโภคว่าได้พยายามแก้ไขปัญหาโดยทันที ดังนี้</p>\n<p>OPPO ขออภัยอย่างยิ่งต่อความไม่สบายใจที่เกิดขึ้นกับผู้ใช้งานบางแอปพลิเคชันในช่วงที่ผ่านมา เราให้ความร่วมมือและทำงานอย่างใกล้ชิดกับสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) รวมถึงหน่วยงานที่เกี่ยวข้องอื่น ๆ เพื่อแก้ไขปัญหานี้อย่างมีประสิทธิภาพ โดยได้ดำเนินการทันทีดังนี้:</p>\n<p>ในช่วงเย็นวันที่ 13 มกราคม 2568 แอปพลิเคชัน Fineasy ได้ออกประกาศภายในแอปฯ เพื่อระงับการให้บริการแล้วเป็นที่เรียบร้อย</p>\n<p>ตั้งแต่วันที่ 14 มกราคม 2568 เป็นต้นไป โทรศัพท์ใหม่ที่ยังไม่ได้แก้ไขปัญหาการติดตั้งแอป Fineasy ล่วงหน้าจะไม่ถูกจำหน่ายอีกต่อไป</p>\n<p>ตั้งแต่วันที่ 16 มกราคม 2568 ผู้ใช้งานสมาร์ตโฟนจะได้รับการอัปเดต OTA (Over-the-Air) ซึ่งเป็นเวอร์ชันระบบใหม่ที่ไม่มีการติดตั้งแอปฯ Fineasy อีกต่อไป</p>\n<p>ตั้งแต่วันที่ 14 มกราคมเป็นต้นไป จะหยุดการติดตั้งแอปฯ ล่วงหน้าของแอปฯ สินเชื่อของบุคคลที่สามทั้งหมดในอุปกรณ์ของ OPPO</p>\n<p>ทั้งนี้ OPPO มุ่งมั่นที่จะพัฒนาและปรับปรุงประสบการณ์การใช้งานที่ดีเยี่ยมเพื่อผู้บริโภคอย่างต่อเนื่อง และยินดีให้ความร่วมมือกับหน่วยงานกำกับดูแลและคุ้มครองผู้บริโภค เราขอขอบคุณความไว้วางใจและการสนับสนุนจากผู้ใช้งานทุกท่านเป็นอย่างดีเสมอมา</p>\n<p>อ่านเนื้อหาเพิ่มเติม <a href=\"https://www.blognone.com/node/144072\">ตามหาเจ้าของ Fineasy และสินเชื่อความสุข</a>, <a href=\"https://www.blognone.com/node/144087\">กสทช. ร่วมกับ PDPC และ สกมช. สั่ง OPPO, realme งดจำหน่ายโทรศัพท์ที่มีการติดตั้งแอปฯ เงินกู้</a></p>\n<p>ที่มา - <a href=\"https://www.facebook.com/oppothai/posts/pfbid0yEQ5hoXmYNaRt8y8NEi37pidZZHF2RTibuF8hLJ3ud3678QY92FibWAPk5nEoXE4l\">OPPO</a></p>\n</div></div></div><div><div>Topics: </div><div><div><a href=\"/topics/oppo\">Oppo</a></div><div><a href=\"/topics/fineasy\">Fineasy</a></div></div></div>","author":"Porplaa","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cc289f3d69e2e72b694c50a6d9106557326a6c42edbf6da25c6e1b8cd0dc3e5","category":"Thai"}