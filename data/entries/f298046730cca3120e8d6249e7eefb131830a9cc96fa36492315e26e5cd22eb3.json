{"title":"SharePoint อัพเกรดฟีเจอร์ชุดใหญ่ เพิ่ม Copilot ใช้ AI สร้างเพจ, แก้เอกสารพร้อมกันหลายคน","link":"https://www.blognone.com/node/133688","date":1683158589000,"content":"<div><div><div><p>ไมโครซอฟท์ยังเดินหน้าเพิ่มฟีเจอร์ AI Copilot ใช้โมเดลภาษา LLM ช่วยสร้างเอกสารให้กับแอพในเครือต่อไป (ข่าวเก่า <a href=\"https://www.blognone.com/node/133000\">Edge</a>, <a href=\"https://www.blognone.com/node/132908\">Dynamics 365</a>, <a href=\"https://www.blognone.com/node/133044\">Microsoft 365</a>, <a href=\"https://www.blognone.com/node/133327\">OneNote</a>, <a href=\"https://www.blognone.com/node/133201\">Security Copilot</a>, <a href=\"https://www.blognone.com/node/133045\">Power Platform</a>, <a href=\"https://www.blognone.com/node/133137\">Loop</a> อีกไม่นานน่าจะไปถึง Notepad กับ Paint) ล่าสุดเป็นคิวของ SharePoint แพลตฟอร์มจัดการเอกสารภายในองค์กร</p>\n<p>SharePoint จะได้ฟีเจอร์ชุดใหญ่ตลอดปี 2023 โดยฟีเจอร์ใหญ่ Copilot จะเปิดให้ใช้งานช่วงปลายปี รูปแบบการใช้งานก็เหมือนแอพอื่นๆ ในชุด Office คือเพิ่มแถบ sidebar ด้านข้างให้กรอกสิ่งที่ต้องการ แล้ว AI จะช่วยร่างเอกสาร จัดเทมเพลต ใส่รูปภาพ มาเตรียมรอไว้ โดยเราสามารถปรับแก้ส่วนต่างๆ ในภายหลังได้เอง นอกจากนี้เรายังสามารถสั่งให้ Copilot อ่านไฟล์ Word/PowerPoint ที่มีอยู่เดิมแล้วแปลงเป็นเพจ SharePoint ได้เช่นกัน</p>\n<p>ตัวอย่างหน้าเพจ SharePoint ที่สร้างด้วย AI พิมพ์คำสั่งอย่างเดียวได้ออกมาเป็นหน้าเพจ</p>\n<p><img alt=\"No Description\" src=\"https://www.blognone.com/sites/default/files/externals/1624ec4424fd27bd2b0a726ba18df14c.jpg\" /></p>\n<p>ฟีเจอร์ใหม่อย่างอื่นของ SharePoint ได้แก่การแก้ไขหน้าเพจพร้อมกันกับเพื่อนร่วมงาน โดยใช้เอนจินของ <a href=\"https://www.blognone.com/node/125628\">Microsoft Loop ที่เปิดตัวมาสักพักแล้ว</a></p>\n<p><img alt=\"No Description\" src=\"https://www.blognone.com/sites/default/files/externals/cc22c729eef89e1dd95b6db5159786f1.jpg\" /></p>\n<p>ฟีเจอร์ Brand Center รวมโลโก้ ฟอนต์ ภาพประกอบ ที่เป็น corporate identity (CI) ของบริษัท ให้ทุกคนสามารถดึงไปใช้ได้ทันที ไม่ต้องมานั่งขอไฟล์โลโก้จากเพื่อนร่วมงานกันอีกต่อไป</p>\n<p><img alt=\"No Description\" src=\"https://www.blognone.com/sites/default/files/externals/3b6c3dddbdb54d603e83968c437911cd.jpg\" /></p>\n<p>ตัวแก้ไขภาพที่มีความสามารถมากขึ้น crop ได้ ใส่ฟิลเตอร์ได้ และเชื่อมต่อวิดีโอจาก <a href=\"https://www.blognone.com/node/93367\">Microsoft Stream</a></p>\n<p><img alt=\"No Description\" src=\"https://www.blognone.com/sites/default/files/externals/ea0cbe66ac7f0993c07911524093dc11.jpg\" /></p>\n<p>การฝังหน้าเพจ SharePoint ลงในอีเมล และแชร์ผ่าน Microsoft Teams หรือ <a href=\"https://www.blognone.com/node/121024\">Microsoft Viva</a> ให้คนในองค์กรเข้าถึงเนื้อหาอัพเดตได้เต็มที่ (ไม่เข้าเว็บ ฉันก็ส่งอีเมลให้เธออ่าน)</p>\n<p><img alt=\"No Description\" src=\"https://www.blognone.com/sites/default/files/externals/5a2c225f0ef046770452d099c80032ec.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/be61d8a00cdbbf39b93578b788ce9c19.jpg\" /></p>\n<p>ตารางการออกฟีเจอร์ใหม่ของ SharePoint</p>\n<p><img alt=\"No Description\" src=\"https://www.blognone.com/sites/default/files/externals/65244267ac4b408c4d6cbcce67f74c31.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-sharepoint-blog/sharepoint-in-the-ai-era-introducing-copilot-in-sharepoint-amp/ba-p/3806069\">Microsoft</a></p>\n</div></div></div><div><div>Topics: </div><div><div><a href=\"/topics/sharepoint\">SharePoint</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f298046730cca3120e8d6249e7eefb131830a9cc96fa36492315e26e5cd22eb3","category":"Thai"}