{"title":"มาตรฐาน SQL 2023 ออกตัวจริง รองรับ JSON เต็มรูปแบบ, Graph Query","link":"https://www.blognone.com/node/134164","date":1685959441000,"content":"<div><div><div><p>ISO ออกมาตรฐาน SQL 2023 ตัวจริงหลังจากมาตรฐานล่าสุดออกเมือปี 2016 โดยการปรับเปลี่ยนจำนวนมากเป็นการวางมาตรฐานกับจุดเล็กๆ น้อยๆ ที่ไม่ได้กำหนดพฤติกรรมไว้ก่อนหน้านี้ แต่ฟีเจอร์ชุดใหญ่ที่เพิ่มขึ้นมาคือการรองรับการคิวรีข้อมูลแบบ ​JSON และแบบ Graph</p>\n<p>การคิวรีแบบ JSON นั้นรองรับตั้งแต่กำหนดประเภทฟิลด์เป็น JSON, การเข้าถึงฟิลด์ต่างๆ มีการกำหนด simplified accessor ให้สามารถอ้างถึงฟิลด์ในออปเจกต์ เช่น <code>t.foo.bar</code> รวมถึงกำหนดฟังก์ชั่นที่ใช้กับ JSON  จำนวนมาก</p>\n<p>ฟีเจอร์อีกชุดคือ SQL/PGQ (Property Graph Queries) รองรับการกำหนดความสัมพันธ์แบบกราฟและคิวรีความสัมพันธ์กันได้โดยตรง</p>\n<p>ฟีเจอร์ด้าน JSON นั้นซอฟต์แวร์ฐานข้อมูลหลายตัวรองรับอยู่แล้ว อาจจะขาดไปแค่บางส่วน เช่น <a href=\"https://www.blognone.com/node/125029\">PostgreSQL นั้นมีระบบ accessor ของ JSON เป็นของตัวเอง</a>ที่ไม่ตรงกับมาตรฐานใหม่นี้ ส่วน <a href=\"https://pgql-lang.org\">PGQ นั้นผู้สนับสนุนหลักคือออราเคิล</a> ทำให้ฐานข้อมูลยี่ห้ออื่นๆ อาจจะต้องใช้เวลาอิมพลีเมนต์อีกพักใหญ่</p>\n<p>ที่มา - <a href=\"https://www.iso.org/standard/76584.html\">ISO</a>, <a href=\"http://peter.eisentraut.org/blog/2023/04/04/sql-2023-is-finished-here-is-whats-new\">Peter Eisentraut ผู้พัฒนา PostgreSQL ระดับ core team</a></p>\n<p><img alt=\"No Description\" src=\"https://www.blognone.com/sites/default/files/externals/5bbd88dfd56b04548c3ef71ae384eb04.png\" /></p>\n</div></div></div><div><div>Topics: </div><div><div><a href=\"/topics/sql\">SQL</a></div><div><a href=\"/topics/database\">Database</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27ed4738c261404b4b893ba4300102b610828a14ef23042af7c4d91b2661f360","category":"Thai"}