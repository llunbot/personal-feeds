{"title":"ยอดขายสมาร์ทวอทช์ทั่วโลกลดลงครั้งแรก โดยเฉพาะ Apple Watch ลดลง 19% ส่วน Xiaomi เพิ่มขึ้น 135%","link":"https://www.blognone.com/node/145301","date":1742184806000,"content":"<div><div><div><p>รายงานจาก Counterpoint Research พบยอดขายสมาร์ทวอทช์ทั่วโลกลดลงเป็นครั้งแรกในปี 2024 โดยมียอดจัดส่งลดลง 7% เทียบกับปีก่อน และลดลง 9% ในไตรมาสที่ 4/2024 เทียบกับปีก่อน ซึ่งลดลงต่อเนื่องสี่ไตรมาสติด</p>\n<p>หนึ่งปัจจัยที่ทำให้ยอดจัดส่งทั่วโลกลดลงมาจากยอดจัดส่ง Apple Watch ที่ลดลง 19% ส่วนหนึ่งมาจากการขาดฟีเจอร์ใหม่ ๆ, ไม่มีการเปิดตัวรุ่น Ultra 3 ตามที่คาดไว้, และการถูกแบนในสหรัฐฯ จากข้อพิพาทด้านสิทธิบัตร ทำให้รายได้ของ Apple Watch ลดลง 23% ในไตรมาสที่ 4/2024 เทียบกับปีก่อน และส่วนแบ่งลดลงจาก 25% เหลือ 22%</p>\n<p>นอกจากนี้ ตลาดในอินเดียยังเป็นอีกหนึ่งปัจจัยที่ทำให้ยอดจัดส่งลดลง เนื่องจากความต้องการอุปกรณ์ท้องถิ่นราคาถูกมากหดตัวลง ทำให้ส่วนแบ่งลดลงจาก 30% เหลือ 23%</p>\n<p>ถึงภาพรวมตลาดจะตกต่ำ แต่แบรนด์จีนอย่าง Xiaomi, Huawei, และ BBK (Imoo) ยังเติบโตได้ ด้วยส่วนแบ่งยอดขายทั่วโลกของจีนเพิ่มขึ้นจาก 19% เป็น 25% แซงหน้าอินเดียและอเมริกาเหนือเป็นครั้งแรก จากความนิยมสมาร์ทวอทช์เด็กที่เพิ่มขึ้น เห็นได้จากยอดจัดส่ง Imoo ซึ่งเชี่ยวชาญด้านสมาร์ทวอทช์เด็ก ที่เพิ่มขึ้น 22%</p>\n<p>ขณะที่ยอดจัดส่ง Xiaomi เพิ่มขึ้น 135% กลายเป็นแบรนด์ที่เติบโตเร็วที่สุดในห้าอันดับแรกในไตรมาสที่ 4/2024 ซึ่งได้รับความนิยมในภูมิภาคที่ไวต่อราคา เช่น ยุโรปตอนใต้ และยุโรปตะวันออก</p>\n<p>ทั้งนี้ Counterpoint คาดว่าตลาดสมาร์ทวอทช์จะฟื้นตัวเล็กน้อยในปี 2025 จากความก้าวหน้าในฟีเจอร์ AI และความสามารถในการติดตามข้อมูลสุขภาพที่ขยายตัว</p>\n<p>ที่มา: <a href=\"https://www.bbc.com/news/articles/cx20d3r7p5do\">BBC</a> via <a href=\"https://www.counterpointresearch.com/report/global-smartwatch-market-analysis-custom-report-q4-2024\">Counterpoint</a></p>\n<p><img alt=\"alt=&quot;Watch&quot;\" src=\"https://www.blognone.com/sites/default/files/externals/8343855949635f4aeadeacfcbcec4481.jpeg\" /></p>\n</div></div></div><div><div>Topics: </div><div><div><a href=\"/topics/smartwatch\">Smartwatch</a></div><div><a href=\"/topics/apple-watch\">Apple Watch</a></div><div><a href=\"/topics/xiaomi\">Xiaomi</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66312346efdac4cf2544ab41fbf1bede7779dd143b36d05a7ab66962bdfe7cd9","category":"Thai"}