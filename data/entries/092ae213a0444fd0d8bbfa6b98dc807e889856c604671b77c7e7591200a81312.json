{"title":"Apple ยอมถอดการเข้ารหัส end-to-end บน iCloud ในสหราชอาณาจักร ตามคำสั่งรัฐบาล","link":"https://www.blognone.com/node/144855","date":1740205794000,"content":"<div><div><div><p>แอปเปิลตัดสินใจถอดระบบปกป้องข้อมูลขั้นสูง (Advanced Data Protection - ADP) บน iCloud มีผลสำหรับลูกค้าในสหราชอาณาจักร ตามคำสั่งของรัฐบาล</p>\n<p>ADP เป็น<a href=\"https://support.apple.com/th-th/108756\">ระบบเข้ารหัสข้อมูลแบบ end-to-end บน iCloud</a> ให้ผู้ใช้งานเก็บข้อมูลเอกสารหรือรูปภาพ ซึ่งเป็นระบบที่ผู้ใช้งานต้องเปิดการทำงานเพิ่มเอง (opt-in) จากปกติข้อมูลบน iCloud มีการเข้ารหัสพื้นฐานอยู่แล้ว ที่ผ่านมาท่าทีของรัฐบาลสหราชอาณาจักรต้องการให้แอปเปิลถอดฟังก์ชันนี้ออกไป เพื่อให้รัฐบาลสามารถเข้าถึงข้อมูลได้หากมีการร้องขอ ซึ่งการตัดสินใจยอมถอดระบบนี้ออก ดูจะแปลกไปจากท่าทีของแอปเปิลที่ผ่านมา</p>\n<p>ผู้ใช้งานอุปกรณ์ที่เชื่อมต่อ iCloud ในสหราชอาณาจักรจะได้ข้อความว่า ADP ไม่มีให้บริการในประเทศแล้วหากพยายามเปิดใช้งานใหม่ ส่วนผู้ใช้งานปัจจุบันที่เปิด ADP อยู่แล้ว จะถูกปิดการทำงานในลำดับต่อไป</p>\n<p>แอปเปิลชี้แจงว่าบริษัทผิดหวังมากที่ไม่สามารถให้บริการระบบปกป้องข้อมูลขั้นสูงให้กับลูกค้าในสหราชอาณาจักรได้ และยืนยันว่าบริษัทไม่มีช่องทางพิเศษหรือกุญแจพิเศษในบริการที่ทำให้เข้าถึงข้อมูลได้</p>\n<p>ผู้เชี่ยวชาญด้านความปลอดภัยให้ความเห็นว่าเมื่อสหราชอาณาจักรสามารถกดดันแอปเปิลได้ ก็มีโอกาสสูงที่จะเห็นคำร้องขอแบบเดียวกันจากรัฐบาลประเทศอื่นด้วยในอนาคต</p>\n<p>ที่มา: <a href=\"https://www.bbc.com/news/articles/cgj54eq4vejo\">BBC</a></p>\n<p><img src=\"https://www.blognone.com/sites/default/files/externals/ba7ce76bd4e1ffeb074eaf03a4158a6a.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/apple\">Apple</a></div><div><a href=\"/topics/security\">Security</a></div><div><a href=\"/topics/icloud\">iCloud</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"092ae213a0444fd0d8bbfa6b98dc807e889856c604671b77c7e7591200a81312","category":"Thai"}