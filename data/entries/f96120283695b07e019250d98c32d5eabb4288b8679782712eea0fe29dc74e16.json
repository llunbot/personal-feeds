{"title":"[ลือ] Call of Duty ภาคใหม่ Black Ops อาจลง Xbox Game Pass","link":"https://www.blognone.com/node/139815","date":1715998727000,"content":"<div><div><div><p>มีรายงานจาก The Wall Street Journal อ้างแหล่งข่าวที่เกี่ยวข้องระบุว่าบริษัทมีแผนนำเกม <a href=\"https://www.blognone.com/node/138064\">Call of Duty ภาคใหม่ Black Ops</a> ลง Xbox Game Pass เป็นครั้งแรก โดยคาดว่าไมโครซอฟท์จะประกาศเรื่องนี้ในงาน <a href=\"https://www.blognone.com/node/139502\">Xbox Showcase</a> เดือนหน้า</p>\n<p>ที่ผ่านมา Call of Duty เป็นเกมที่ทำเงินได้สูงจากการขายเกมแยก หากนำมารวมอยู่ใน Game Pass ก็เป็นประโยชน์เพราะผู้เล่นจะใช้เงินที่น้อยลง ไมโครซอฟท์จึงมีการพูดคุยว่าจะใช้วิธีการใดระหว่าง ไม่นำเกมนี้ลง Game Pass หรือนำลง Game Pass แต่ใช้วิธีขึ้นราคาค่าสมาชิก ซึ่งอาจไม่ทำทันที แต่จะทำเมื่อเวลาผ่านไปเมื่อมีคนสมัครใช้งานเข้ามามากพอ เป็นต้น</p>\n<p>แนวทางนำเกมใหม่ ๆ มาลง Game Pass นั้นสะท้อนความสำเร็จให้ไมโครซอฟท์มาแล้ว อย่างน้อยล่าสุดก็คือ Starfield ที่สมาชิกยังยอมซื้อ<a href=\"https://www.blognone.com/node/135574\">แพ็คเกจอัปเกรด</a>กันเพื่อให้ได้เล่นเกมก่อนใคร</p>\n<p>ที่มา: <a href=\"https://www.wsj.com/tech/microsoft-call-of-duty-game-pass-53e8930c\">The Wall Street Journal</a></p>\n<p><img src=\"https://www.blognone.com/sites/default/files/externals/67e45e29c9f7cc20cea9d04e992aa7f7.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/activision-blizzard\">Activision Blizzard</a></div><div><a href=\"/topics/games\">Games</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f96120283695b07e019250d98c32d5eabb4288b8679782712eea0fe29dc74e16","category":"Thai"}