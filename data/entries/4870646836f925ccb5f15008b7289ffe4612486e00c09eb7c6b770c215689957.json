{"title":"Google Pixel ได้ฟีเจอร์ชุดใหม่: แตะหลังเครื่องเพื่อถ่าย Snapchat, แยกเสียงพูดจากเสียงรบกวน","link":"https://www.blognone.com/node/126180","date":1638847956000,"content":"<div><div><div><p>กูเกิลประกาศปล่อยฟีเจอร์ใหม่ให้มือถือตระกูล Pixel ตามแนวทางที่เรียกว่า Feature Drop ให้กับมือถือ Pixel 3a ขึ้นไป</p>\n<ul>\n<li>Quick Tap ฟีเจอร์แตะที่ตัวสแกนลายนิ้วมือด้านหลังเครื่อง Pixel เพื่อสั่งงาน รองรับการเปิด Snapchat ได้แม้ล็อคหน้าจอไว้อยู่ กูเกิลโฆษณาว่า Pixel เป็นมือถือที่เริ่มถ่าย Snap ได้เร็วที่สุดแล้ว</li>\n<li><a href=\"https://www.blognone.com/node/126106\">ฟีเจอร์ใช้มือถือเป็นกุญแจรถดิจิทัล</a> กับรถยนต์ BMW และมือถือ Pixel 6/Pixel 6 Pro</li>\n<li>แอพ Sound Amplifier เพิ่มโหมด Conversation ใช้ machine learning ช่วยฟังเสียงพูดในสภาพแวดล้อมที่มีเสียงกวนมากๆ แล้วตัดเสียงรบกวนออกไป ให้ฟังเสียงสนทนาชัดเจนขึ้น</li>\n<li>Now Playing ฟีเจอร์ที่ช่วยแยกแยะว่าเป็นเพลงชื่ออะไร สามารถกดเซฟเพลงที่ชอบได้แล้ว</li>\n<li>หูฟัง Pixel Buds A-Series เพิ่มการปรับเสียงเบสได้ละเอียดขึ้น ผ่านแอพ Pixel Buds</li>\n</ul>\n<p><img src=\"https://www.blognone.com/sites/default/files/externals/40167e038013c362a86bbe55648b7a6b.png\" /></p>\n<p>ที่มา - <a href=\"https://blog.google/products/pixel/snap-faster-hear-better-and-do-more-your-pixel/\">Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/snapchat\">Snapchat</a></div><div><a href=\"/topics/mobile\">Mobile</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4870646836f925ccb5f15008b7289ffe4612486e00c09eb7c6b770c215689957","category":"Thai"}