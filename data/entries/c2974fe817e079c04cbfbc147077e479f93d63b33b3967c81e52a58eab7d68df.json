{"title":"รัสเซียเดินหน้าพัฒนาซีพียู RISC-V จ้างบริษัทรัสเซียออกแบบซีพียูสำหรับพีซี-เซิร์ฟเวอร์","link":"https://www.blognone.com/node/123745","date":1626405936000,"content":"<div><div><div><p>กระแสความนิยมในซีพียูสถาปัตยกรรม RISC-V มาแรงขึ้นเรื่อยๆ โดยเฉพาะจากประเทศที่ไม่ใช่โลกตะวันตก เช่น <a href=\"https://www.blognone.com/node/118285\">อินเดีย</a> หรือ <a href=\"https://www.blognone.com/node/111057\">จีน</a></p>\n<p>ล่าสุดสื่อรัสเซียรายงานข่าวว่า Rostec บริษัทลงทุนด้านเทคโนโลยีของรัฐบาลรัสเซีย เซ็นสัญญากับบริษัทผู้ผลิตเซิร์ฟเวอร์สัญชาติรัสเซีย Yadro ให้พัฒนาซีพียู RISC-V สำหรับพีซีและเซิร์ฟเวอร์ของรัสเซียแล้ว มูลค่าโครงการอยู่ที่ 30,000 ล้านรูเบิล (ประมาณ 13,000 ล้านบาท) เป้าหมายคือการสร้างซีพียู 8 คอร์ รันที่ 2GHz และใช้กระบวนการผลิต 12 นาโนเมตร</p>\n<p>Yadro เป็นผู้ผลิตฮาร์ดแวร์เซิร์ฟเวอร์และสตอเรจของรัสเซีย อยู่ในเครือ ICS Holdings ซึ่งเป็นกลุ่มบริษัทไอทีรายใหญ่ของประเทศ และ<a href=\"https://yadro.com/en/syntacore-acquisition\">เพิ่งซื้อกิจการ Syntacore บริษัทออกแบบซีพียู RISC-V ของรัสเซียเมื่อปลายปี 2019</a> ทำให้ Yadro มีความพร้อมในการออกแบบซีพียูและผลิตฮาร์ดแวร์เอง</p>\n<p>เว็บไซต์ AnandTech ชี้ว่า รัฐบาลรัสเซียยังมีโครงการพัฒนาซีพียูสถาปัตยกรรมอื่นคือ MIPS32 และ Elbrus ที่เป็นสถาปัตยกรรมออกแบบเองด้วย</p>\n<p><img src=\"https://www.blognone.com/sites/default/files/externals/c9662177f7361b21030ed29c25792ec8.png\" /></p>\n<p>ที่มา - <a href=\"https://www.anandtech.com/show/16827/russia-to-build-riscv-processors-for-laptops-8core-2-ghz-12nm-2025\">AnandTech</a></p>\n</div></div></div><div><div>Topics: </div><div><div><a href=\"/topics/russia\">Russia</a></div><div><a href=\"/topics/risc-v\">RISC-V</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2974fe817e079c04cbfbc147077e479f93d63b33b3967c81e52a58eab7d68df","category":"Thai"}