{"title":"Amazon เตรียมถอดระบบ Just Walk Out จากร้านค้า เปลี่ยนมาใช้ Dash Smart แทน","link":"https://www.blognone.com/node/139031","date":1712097564000,"content":"<div><div><div><p>Amazon มีแผนถอด<a href=\"https://www.blognone.com/node/115080\">เทคโนโลยีระบบจัดการร้านค้าไม่มีแคชเชียร์</a> แบบที่ลูกค้าหยิบสินค้าและเดินออกจากร้านได้เลย ซึ่ง Amazon เรียกว่า <strong>Just Walk Out</strong> ออกจาก<a href=\"https://www.blognone.com/node/123217\">ร้านค้า Amazon Fresh</a></p>\n<p>รายงานจาก <a href=\"https://www.theinformation.com/articles/amazons-grocery-stores-to-drop-just-walk-out-checkout-tech\">The Information</a> บอกว่าแม้เทคโนโลยี Just Walk Out จะดูเป็นระบบอัตโนมัติ ใช้กล้องและเซ็นเซอร์ในร้านตรวจจับสินค้า และคิดเงินเมื่อนำสินค้าออกไป แต่เบื้องหลังนั้น Amazon ได้รับการร้องเรียนจากลูกค้าเรื่องการคิดเงินผิดบ่อยครั้ง อีกทั้งระบบหลังบ้านก็จ้างพนักงานราว 1,000 คน ที่อินเดีย เพื่อตรวจสอบซ้ำจากวิดีโอว่าการทำงานเป็นไปอย่างถูกต้อง รวมกับอุปกรณ์ที่ติดตั้งแล้ว ดูเหมือนว่าเทคโนโลยีนี้จะมีต้นทุนดำเนินงานที่สูงกว่าการใช้พนักงานอยู่ประจำร้านเสียอีก</p>\n<p>อย่างไรก็ตาม Amazon ไม่ได้ยกเลิก Just Walk Out ออกไปทั้งหมด บริษัทยังคงมีเทคโนโลยีนี้ใช้กับร้านค้าบางแห่งในอเมริกาและสหราชอาณาจักร แต่จะนำออกจากร้านค้าขนาดใหญ่ในเครือ แล้วนำเทคโนโลยีชื่อ Dash Smart มาใช้กับร้านค้าแทน ซึ่งมีสแกนเนอร์และหน้าจอขนาดเล็กติดที่รถเข็น ลูกค้าสามารถหยิบสินค้า สแกน ทำให้เห็นรายการสินค้าที่ซื้อได้ถูกต้อง แต่สามารถข้ามขั้นตอนการจ่ายเงินได้เช่นกัน ซึ่งร้านระบบนี้จะมีพนักงานในร้านจำนวนหนึ่งช่วยตรวจสอบอีกที</p>\n<p>ที่มา: <a href=\"https://www.engadget.com/amazon-just-walked-out-on-its-self-checkout-technology-191703603.html\">Engadget</a></p>\n<p>Just Walk Out</p>\n<p><img alt=\"No Description\" src=\"https://www.blognone.com/sites/default/files/externals/b3b9f62f9e4bd8bbe361a7aad7ac3ddd.jpeg\" /></p>\n<p>ระบบ Dash Smart ที่นำมาแทนที่</p>\n<p><img alt=\"No Description\" src=\"https://www.blognone.com/sites/default/files/externals/f4edf6102af6f5aac6ee0231699894ad.jpeg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-go\">Amazon Go</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dff94bb2881dee690bb1fb84c1f9cb3c27264738fd6782ea7ad4609a93d489b","category":"Thai"}