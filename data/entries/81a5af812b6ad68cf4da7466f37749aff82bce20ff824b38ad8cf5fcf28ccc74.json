{"title":"อินเทลเคยคิดซื้อ NVIDIA ในปี 2005 แต่บอร์ดไม่เห็นด้วย มองว่าราคาแพงไป","link":"https://www.blognone.com/node/142766","date":1729845201000,"content":"<div><div><div><p>The New York Times รายงานว่าเมื่อปี 2005 หรือประมาณ 19 ปีก่อน Paul Otellini ซีอีโอของอินเทล ณ​ตอนนั้น เคยคิดจะซื้อกิจการ NVIDIA ในราคา 2 หมื่นล้านดอลลาร์ แต่แนวคิดนี้ถูกบอร์ดของอินเทลปัดตกไป</p>\n<p>แนวคิดของ Otellini ในตอนนั้นคืออยากซื้อ NVIDIA เพื่อไปทำจีพียูสำหรับศูนย์ข้อมูล ซึ่งในเวลานั้นเพิ่งเริ่มต้น อย่างไรก็ตาม บอร์ดของอินเทลมองว่าราคา 2 หมื่นล้านดอลลาร์นั้นแพงไป และบอร์ดมองว่าควรพัฒนาจีพียูขึ้นเองมากกว่า ซึ่งก็คือ<a href=\"https://www.blognone.com/topics/larrabee\">โครงการ Larrabee</a> ที่นำทีมโดย Pat Gelsinger ซีอีโอคนปัจจุบันของอินเทล ก่อนที่เขาจะลาออกจากอินเทลในปี 2009</p>\n<p>มูลค่าของ NVIDIA ในปัจจุบันอยู่ราว 3.5 ล้านล้านดอลลาร์ แพงขึ้นจากราคา 2 หมื่นล้านดอลลาร์ไปมาก ส่วนมูลค่าของอินเทลตอนนี้อยู่ที่ 9.5 หมื่นล้านดอลลาร์ น้อยกว่า NVIDIA ประมาณ​ 30 เท่า</p>\n<p>ที่มา - <a href=\"https://www.nytimes.com/2024/10/24/technology/intel-ai-chips-mistakes.html?smid=nytcore-ios-share&amp;referringSource=articleShare\">The New York Times</a>, <a href=\"https://qz.com/intel-former-ceo-tried-buy-nvidia-ai-chips-openai-1851680111\">Quartz</a></p>\n<p><img alt=\"No Description\" src=\"https://www.blognone.com/sites/default/files/externals/c14f8d2dfb22b9869ece9cfdb4998eae.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/nvidia\">NVIDIA</a></div><div><a href=\"/topics/acquisition\">Acquisition</a></div><div><a href=\"/topics/larrabee\">Larrabee</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81a5af812b6ad68cf4da7466f37749aff82bce20ff824b38ad8cf5fcf28ccc74","category":"Thai"}