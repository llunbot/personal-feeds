{"title":"X ของ Elon Musk ถูกฟ้องเรื่องเครื่องหมายการค้าจากบริษัทเอเจนซี่ X Social Media","link":"https://www.blognone.com/node/136048","date":1696309655000,"content":"<div><div><div><p>X Corp. (ชื่อเดิม Twitter) ถูกฟ้องจากบริษัทเอเจนซี่ X Social Media ที่ศาลในฟลอริดา ข้อหาละเมิดเครื่องหมายการค้าที่มีตัวอักษร X ซึ่งอาจทำให้เกิดความสับสนกับลูกค้า</p>\n<p>X เป็นเครื่องหมายการค้าที่มีอยู่ในบริษัทหลายร้อยแห่ง รวมไปถึง Xbox ของ Microsoft และ Meta Platforms เมื่อเดือนที่แล้ว X Corp. ได้ยื่นขอเครื่องหมายการค้าในสหรัฐอเมริกา</p>\n<p>X Social Media ตั้งอยู่ในเมืองวินเดอร์เมียร์ รัฐฟลอริดา เป็นบริษัทเอเจนซี่ที่เน้นไปที่การทำโฆษณาให้กับโครงการสิทธิมนุษยชน, ช่วยผู้ประสบภัยหรือคดี Mass Tort litigation (เป็นการฟ้องร้องที่มีผู้เสียหายจำนวนมาก) โดยใช้ชื่อ \"X Social Media\" มาตั้งแต่ปี 2016 และเป็นเจ้าของเครื่องหมายการค้า มีการลงทุนมากถึง 400 ล้านเหรียฐสหรัฐเพื่อโฆษณาบน Facebook ให้เข้าถึงลูกค้า แต่การรีแบรนด์ใหม่ของ Twitter เป็น X ทำให้ลูกค้าเกิดความสับสนและบริษัทสูญเสียรายได้</p>\n<p>บริษัท X Social Media ยังบอกอีกว่า X Corp. ได้ใช้อิทธิพลของโซเชียลมีเดีย, ทรัพยากรด้านการตลาดและชื่อเสียงของตัวเอง เพื่อครอบงำการรับรู้ของผู้บริโภคต่อเครื่องหมาย X ทั้งนี้บริษัท X Social Media ขอให้ศาลบังคับให้ X Corp. หยุดใช้ชื่อ X และจ่ายค่าเสียหาย (ยังไม่มีระบุจำนวนเงิน)</p>\n<p><img alt=\"No Description\" src=\"https://www.blognone.com/sites/default/files/externals/c32e03638dd58131a8f673e16f192eb2.jpg\" /></p>\n<p>ที่มา: <a href=\"https://www.reuters.com/technology/elon-musks-x-hit-with-trademark-lawsuit-marketing-agency-2023-10-02/\">Reuters</a></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/twitter\">Twitter</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2672824e9c29fa36c2c7817a14f685b0fd8633d72c92211a3bf3fc62deba9fbf","category":"Thai"}