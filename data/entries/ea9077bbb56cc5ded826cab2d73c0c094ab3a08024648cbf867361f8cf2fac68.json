{"title":"หลุดข้อมูล Intel Core Ultra 200H, 200U และ Core 200H, 200U ที่จะเปิดตัวในงาน CES 2025","link":"https://www.blognone.com/node/143675","date":1734320374000,"content":"<div><div><div><p>ใกล้งาน CES 2025 ก็เริ่มมีข่าวหลุดของซีพียูชุดใหม่อินเทลที่จะเปิดตัวในงานออกมา ก่อนหน้านี้อินเทลได้เปิดตัวซีพียูในซีรีส์ Core Ultra 200 มาแล้ว 2 ชุดคือ <a href=\"https://www.blognone.com/node/141801\">ซีพียูโน้ตบุ๊ก Core Ultra 200V Lunar Lake</a> และ <a href=\"https://www.blognone.com/node/142507\">ซีพียูเดสก์ท็อป Core Ultra 200S Arrow Lake</a></p>\n<p>ข่าวลือของซีพียูชุดถัดๆ ไปที่จะเปิดตัวในงาน CES 2025 ได้แก่</p>\n<ul>\n<li><strong>Core Ultra 200H</strong> ซีพียูโน้ตบุ๊กพลังแรงสำหรับเกมเมอร์ สถาปัตยกรรม Arrow Lake-H มาพร้อมจีพียู Xe LPG+ จะมีทั้งแต่ Core Ultra 9 285H ลงไปจนถึง Core Ultra 5 225H</li>\n<li><strong>Core Ultra 200U</strong> ซีพียูโน้ตบุ๊กสายบางเบา ประหยัดพลังงาน คาดว่าจะเป็นสถาปัตยกรรม Meteor Lake ตัวเก่า (เหมือน <a href=\"https://www.blognone.com/node/137237\">Core Ultra 100U</a>) รุ่นบนสุดคือ Core Ultra 7 265U และรุ่นต่ำสุด Core Ultra 5 225U</li>\n<li><strong>Core 200U/200H</strong> ซีพียูกลุ่ม Core ธรรมดาไม่มี Ultra แปะมาด้วย จับตลาดโน้ตบุ๊กราคาถูก (รุ่นก่อนหน้าคือ <a href=\"https://www.blognone.com/node/137562\">Core Series 1</a>) คาดว่าจะใช้สถาปัตยกรรม Raptor Lake-H Refresh วนกลับมาใช้ใหม่สำหรับกลุ่ม Core 200H</li>\n</ul>\n<p>ที่มา - <a href=\"https://www.notebookcheck.net/Massive-leak-reveals-nearly-every-Intel-Core-Ultra-200H-Core-Ultra-200U-and-Core-200H-U-member-ahead-of-CES-2025.932919.0.html\">Notebookcheck</a></p>\n<p><img alt=\"No Description\" src=\"https://www.blognone.com/sites/default/files/externals/0267cd76e88eb7176d81af3b248a06c1.jpg\" /></p>\n</div></div></div><div><div>Topics: </div><div><div><a href=\"/topics/core-ultra\">Core Ultra</a></div><div><a href=\"/topics/core\">Core</a></div><div><a href=\"/topics/intel\">Intel</a></div><div><a href=\"/topics/cpu\">CPU</a></div><div><a href=\"/topics/leaks\">Leaks</a></div><div><a href=\"/topics/ces\">CES</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea9077bbb56cc5ded826cab2d73c0c094ab3a08024648cbf867361f8cf2fac68","category":"Thai"}