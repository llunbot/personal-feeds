{"title":"[ลือ] OpenAI กำลังศึกษาแนวทางพัฒนาชิปประมวล AI ขึ้นเอง เพื่อใช้กับ ChatGPT","link":"https://www.blognone.com/node/136117","date":1696569478000,"content":"<div><div><div><p>Reuters อ้างแหล่งข่าวที่เกี่ยวข้องระบุว่า OpenAI บริษัทผู้พัฒนา ChatGPT กำลังศึกษาแนวทางการสร้างชิปสำหรับงานด้าน AI ขึ้นเอง โดยรวมถึงพิจารณาหากต้องซื้อกิจการบริษัทด้านนี้ด้วย</p>\n<p>อย่างไรก็ตาม OpenAI ยังไม่มีข้อสรุปว่าจะลงมาทำชิปสำหรับ AI นี้หรือไม่ แต่ไอเดียนี้เริ่มเกิดขึ้นตั้งแต่ปีที่แล้ว เพื่อแก้ปัญหาชิปขาดแคลนและมีราคาสูง ซึ่งนอกจากแนวทางทำชิปเองแล้ว OpenAI ก็มีแนวคิดอื่นด้วย เช่น ไปร่วมมือกับผู้ผลิตชิปรายอื่น หรือแม้แต่เปิดการเจรจาพิเศษกับ NVIDIA ซึ่งเป็นผู้ผลิตชิปประมวลผล AI รายใหญ่ที่สุดในตลาด</p>\n<p>ปัจจุบันโมเดล AI ของ OpenAI ประมวลผลบนเซิร์ฟเวอร์ของไมโครซอฟท์ ที่มีรายงานว่าใช้จีพียูมากกว่า 10,000 ตัว ซึ่งทำให้คิวรีของ ChatGPT เป็นต้นทุนที่สูงประมาณ 4 เซนต์ต่อครั้ง นักวิเคราะห์ประเมินว่าหาก ChatGPT มีจำนวนคิวรีที่ระดับ 1 ใน 10 ของกูเกิล จะเป็นต้นทุนจีพียูประมาณ 16,000 ล้านดอลลาร์ต่อปี แนวทางพัฒนาชิปขึ้นมาเองจึงน่าสนใจมากขึ้น แต่ก็ต้องใช้เงินลงทุนสูงในช่วงแรกเช่นกัน</p>\n<p>หลายบริษัทเทคโนโลยีก็เริ่มแนวทางพัฒนาชิปสำหรับงาน AI เช่น Meta มีชิปชื่อ MTIA v1 หรือไมโครซอฟท์เองก็ทดสอบชิป AI ด้วยเช่นกัน</p>\n<p>OpenAI ปฏิเสธที่จะให้ความเห็นต่อรายงานนี้</p>\n<p>ที่มา: <a href=\"https://www.reuters.com/technology/chatgpt-owner-openai-is-exploring-making-its-own-ai-chips-sources-2023-10-06/\">Reuters</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/processor\">Processor</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b1bb2b8b8dc5fc045c3cb64f1affdc6331469b70ebb86bd2cda2d3a0c6428f2","category":"Thai"}