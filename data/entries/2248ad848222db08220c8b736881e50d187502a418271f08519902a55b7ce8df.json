{"title":"TweetDeck พบปัญหาไม่สามารถโหลดทวีตบางคอลัมน์ได้ อาจเกี่ยวกับการลิมิตทวีตต่อวัน","link":"https://www.blognone.com/node/134661","date":1688398883000,"content":"<div><div><div><p>ปัญหาการใช้งาน Twitter ยังคงไม่ราบรื่นนัก ล่าสุดมีรายงานจากผู้ใช้ TweetDeck โดยในหลายคอลัมน์ เช่น Notifications หรือเสิร์ชคีย์เวิร์ด ไม่สามารถโหลดทวีตมาแสดงได้ และขึ้น Loading วนไป โดยถึงตอนนี้ Twitter ยังไม่ได้ชี้แจงปัญหาที่เกิดขึ้น</p>\n<p>ผู้ใช้ Twitter @molly0xFFF ชี้ให้เห็นปัญหาว่า TweetDeck จะพยายามเรียกข้อมูลซ้ำไปเรื่อย ๆ แม้ได้ผลลัพธ์ 404 เหมือนกับ DDoS ตัวเองไปไม่สิ้นสุด ซึ่งอาจเกี่ยวกับการลิมิตจำนวนทวีตที่แสดงผลก่อนหน้านี้</p>\n<p>TweetDeck เป็นแอปที่ Twitter ออกแบบมาให้สำหรับผู้ใช้งานระดับ Power User และมี<a href=\"https://www.blognone.com/node/127871\">แผนยกเครื่องครั้งใหญ่</a> แต่ก็ไม่มีความคืบหน้าใด ๆ ออกมา หลังจาก Elon Musk ซื้อกิจการไป อนาคตของ TweetDeck จึงไม่ชัดเจนนัก ซึ่งคงต้องลุ้นว่า Twitter จะทำอะไรสักอย่างกับ TweetDeck แบบที่<a href=\"https://www.blognone.com/node/134622\">บล็อกการดูทวีตที่ไม่ล็อกอิน</a> และ<a href=\"https://www.blognone.com/node/134636\">ลิมิตทวีต</a>ที่ดูได้สูงสุดต่อวัน อีกหรือไม่</p>\n<p>ที่มา: <a href=\"https://techcrunch.com/2023/07/03/tweetdeck-suffers-as-musk-enforces-read-limits-on-twitter/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/707cda1f74dc9c890edcf6a39a63afbd.png\" /></p>\n<blockquote><p>this is the page after it's been open for a few minutesit's just repeatedly retrying 404s lol <a href=\"https://t.co/oAlHUKY8Rv\">pic.twitter.com/oAlHUKY8Rv</a></p>\n<p>— Molly White (@molly0xFFF) <a href=\"https://twitter.com/molly0xFFF/status/1675556732125208576?ref_src=twsrc%5Etfw\">July 2, 2023</a></p></blockquote>\n</div></div></div><div><div>Topics: </div><div><div><a href=\"/topics/tweetdeck\">TweetDeck</a></div><div><a href=\"/topics/twitter\">Twitter</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2248ad848222db08220c8b736881e50d187502a418271f08519902a55b7ce8df","category":"Thai"}