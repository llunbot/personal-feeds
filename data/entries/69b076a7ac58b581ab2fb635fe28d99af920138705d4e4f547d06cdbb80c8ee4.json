{"title":"ทีมงาน FFVII Rebirth เผยหากจะรีเมค FFVI อาจต้องใช้เวลาเป็น 2 เท่าถึงจะสร้างเสร็จครบทุกพาร์ท","link":"https://www.blognone.com/node/137925","date":1706519165000,"content":"<div><div><div><p>Naoki Hamaguchi และ Yoshinori Kitase ผู้กำกับ และโปรดิวเซอร์ของเกม Final Fantasy VII Rebirth ให้สัมภาษณ์กับช่องยูทูบ Julien Chièze ความยาวกว่า 45 นาทีเป็นภาษาฝรั่งเศส มีช่วงหนึ่งของการสัมภาษณ์พูดถึงเกม Final Fantasy VI ว่าหากจะนำมาสร้างใหม่อาจต้องใช้เวลาเป็น 2 เท่าของโปรเจกต์ Final Fantasy VII Remake</p>\n<p>Yoshinori Kitase เล่าว่าช่วงที่เดินสายโปรโมทเกมในต่างประเทศนั้น ๆ มักจะได้ยินแฟนเกมบอกว่ารัก Final Fantasy VI และอยากให้หยิบเกมภาคนี้มาสร้างใหม่ ซึ่ง Kitase บอกในรายการว่าหากจะนำ Final Fantasy VI กลับมาสร้างใหม่ให้ได้คุณภาพเดียวกับ Final Fantasy VII Remake อาจต้องใช้เวลาเป็น 2 เท่า ในขณะที่ Final Fantasy VII Remake แบ่งเป็น 3 ภาคใช้เวลาสร้างกว่า 10 ปีก็ยังไม่เสร็จ</p>\n<p><img alt=\"No Description\" src=\"https://www.blognone.com/sites/default/files/externals/2cd6a2c2e5fe56a0ce212730a033d6b8.png\" /><em>ภาพของ Locke และ Terra ตัวเอกของ FFVI จากเกม Dissidia Final Fantasy NT</em></p>\n<p>สาเหตุที่อาจต้องใช้เวลาเป็น 2 เท่าเพราะ Final Fantasy VI เป็นภาคที่มีตัวละครเยอะ และมีเนื้อหาที่ยาวกว่า Final Fantasy VII ซึ่งถ้าจะนำมาสร้างใหม่จริง ๆ Kitase ก็ยังนึกภาพไม่ออกว่ามันจะออกมาเป็นแบบไหน แม้ว่าในบริษัทมีทีมงานหลายคนอยากสร้าง Final Fantasy VI Remake แต่ Kitase ก็เสียใจ และเสียดายที่ไม่สามารถทำตามความต้องการนั้นได้</p>\n<p>ที่มา - <a href=\"https://www.youtube.com/watch?v=5aKJFzIPitY\">Julien Chièze</a> via <a href=\"https://noisypixel.net/final-fantasy-vi-remake-would-take-20-years/?fbclid=IwAR3uG1MNHSi8gK1WAqcDReqALvqwmHRvckIUjwhxCOA22clTBnHretoJ3yQ\">Noisy Pixel</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69b076a7ac58b581ab2fb635fe28d99af920138705d4e4f547d06cdbb80c8ee4","category":"Thai"}