{"title":"Facebook เข้าร่วม GitHub Secret Scanning ช่วยตรวจหา Access Token ที่ฝังในซอร์สโค้ด","link":"https://www.blognone.com/node/125804","date":1636684132000,"content":"<div><div><div><p>ปัญหาการฝังรหัสผ่านหรือคีย์ไว้ในซอร์สโค้ด ถือเป็นช่องโหว่ความปลอดภัยที่มักพลาดกันบ่อยๆ ทำให้บริการฝากซอร์สโค้ดอย่าง GitHub มีฟีเจอร์ชื่อ Secret Scanning คอยไล่ตรวจว่าในโค้ดมีการฝังคีย์ลักษณะนี้หรือไม่  (บังคับเฉพาะโค้ดแบบ public ส่วนโค้ดแบบ private เป็นฟีเจอร์แบบเสียเงิน และต้องเลือกเปิดเอง)</p>\n<p>วิธีการคือ GitHub ร่วมกับบริษัทดังๆ หลายเจ้า เช่น AWS, Azure, Google Cloud, Dropbox, Slack, Stripe, Shopify, Twilio (<a href=\"https://docs.github.com/en/code-security/secret-scanning/about-secret-scanning\">รายชื่อทั้งหมด</a>) เพื่อตรวจสอบแพทเทิร์นคีย์ของบริษัทเหล่านี้ และแจ้งเตือนบริษัทผู้ออกคีย์ให้ถอนคีย์ออก หากพบว่ามีคีย์ถูกเผยแพร่ในที่สาธารณะ</p>\n<p>ล่าสุด บริษัทใหญ่อย่าง Meta ประกาศเข้าร่วมกับ GitHub เพื่อสแกนหา Facebook Access Token ในซอร์สโค้ดแล้ว</p>\n<p>เนื่องจากแอพหรือเว็บในปัจจุบันมีฟีเจอร์ด้านโซเชียลกันเป็นมาตรฐาน และ Facebook Access Token ถือเป็นคีย์ที่ถูกใช้งานอย่างแพร่หลาย การเข้าร่วมของ Meta ย่อมทำให้ปัญหาคีย์หลุดในซอร์สโค้ดลดลงได้บ้าง</p>\n<p><img src=\"https://www.blognone.com/sites/default/files/externals/15950f624bb012f04c29e1e09a9c9ada.png\" /></p>\n<p>ที่มา - <a href=\"https://developers.facebook.com/blog/post/2021/11/09/meta-joins-github-secret-scanning-program-as-partner/\">Meta</a>, <a href=\"https://docs.github.com/en/code-security/secret-scanning/about-secret-scanning\">GitHub</a></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/facebook\">Facebook</a></div><div><a href=\"/topics/security\">Security</a></div><div><a href=\"/topics/meta\">Meta</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1686ecb029e496ce88a4fdef54865e051316c02c03c700240102fe5f5a00e2e6","category":"Thai"}