{"title":"ที่ปรึกษาอย. จีนสนับสนุนให้รับรองวัคซีน Pfizer/BioNTech คาดนำมาฉีดเป็นเข็มสามให้ประชาชนฟรี","link":"https://www.blognone.com/node/123729","date":1626339691000,"content":"<div><div><div><p>คณะกรรมการที่ปรึกษา (advisory panel) ของหน่วยงานกำกับดูแลสินค้าทางการแพทย์แห่งชาติจีน (National Medical Products Administration - NMPA) เห็นชอบให้รับรองวัคซีน BNT162b2  ให้ใช้งานในจีน หาก NMPA อนุญาตตามคำแนะนำของที่ปรึกษาก็จะนับเป็นวัคซีน mRNA ตัวแรกที่จะได้อนุญาตให้ใช้งานในจีน</p>\n<p>Shanghai Fosun Pharmaceutical Group ผู้ถือสิทธิ์จำหน่ายวัคซีนตัวนี้ในแถบจีน (Greater China <a href=\"https://www.blognone.com/node/123662\">รวมไต้หวัน</a>และฮ่องกง)  แถลงเรื่องนี้ในงานประชุมผู้ถือหุ้นระบุว่ากระบวนการตรวจสอบเป็นไปด้วยความราบลื่น และทาง NMPA กำลังเร่งตรวจสอบข้อมูล</p>\n<p><a href=\"https://www.caixinglobal.com/2021-07-15/china-vaccine-panel-clears-fosun-biontech-mrna-shot-101740413.html\">นิตยสาร Caixin Global</a> อ้างแหล่งข่าวไม่เปิดเผยตัว ระบุว่ารัฐบาลจีนน่าจะสั่งวัคซีนตัวนี้มาใช้เป็นเข็มสามให้กับประชาชนที่ได้รับวัคซีนเชื้อตายไปแล้วสองเข็ม และน่าจะเป็นฉีดฟรี</p>\n<p>Fosun  ร่วมทุนกับ BioNTech กำลังตั้งโรงงานผลิตวัคซีน mRNA ในจีนเองมูลค่า 200 ล้านดอลลาร์หรือ 6,500 ล้านบาท เริ่มเดินสายการผลิตได้ช่วงสิ้นปีนี้ โดยจะมีกำลังผลิตปีละ 1 พันล้านโดส</p>\n<p>ที่มา - <a href=\"https://www.scmp.com/news/china/science/article/3141228/biontech-track-become-first-foreign-covid-19-vaccine-approved\">South China Morning Post</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b752d0302ef1d809e248f388f9072b050be1ee73988ded6fe3ca436bf6e260d1","category":"Thai"}