{"title":"นิตยสาร Game Informer คืนชีพด้วยทีมงานชุดเดิม เจ้าของใหม่ซื้อมาอยากให้ทำต่อ","link":"https://www.blognone.com/node/145481","date":1742973540000,"content":"<div><div><div><p>อีกหนึ่งเรื่องสุดเซอร์ไพร์สของสื่อสายเกม เมื่อ <a href=\"https://www.blognone.com/node/141226\">นิตยสาร Game Informer ที่ปิดตัวไปเมื่อเดือนสิงหาคม 2024</a> คืนชีพกลับมาได้แบบเหลือเชื่อ พร้อมด้วยทีมงานชุดเดิมทั้งหมด  ที่ไม่ธรรมดาคือไม่ได้กลับมาเฉพาะออนไลน์ เพราะนิตยสารฉบับพิมพ์ก็เตรียมกลับมาด้วย</p>\n<p>เหตุผลเป็นเพราะเจ้าของ Game Informer ถูกเปลี่ยนมือจากเครือร้ายขายเกม GameStop มาสู่เจ้าของใหม่ <a href=\"https://gunzillagames.com/en/\">Gunzilla Games</a> ผู้สร้างเกมยิง Off the Grid ซึ่งอยากให้นิตยสาร-เว็บไซต์ Game Informer กลับมาทำต่อในแนวทางเดิม ทำให้ทีมงานเดิมกลับมารวมตัวกันอีกครั้ง</p>\n<p>ตอนนี้<a href=\"https://www.gameinformer.com/\">เว็บไซต์​ Game Informer และช่องทางโซเชียลต่างๆ กลับมาให้บริการอีกครั้ง</a> พร้อมกับคอนเทนต์เก่าๆ ทั้งหมดที่ทำสะสมมาตั้งแต่ปี 1991 ส่วนฉบับนิตยสารจะประกาศรายละเอียดตามมา</p>\n<p>ที่มา - <a href=\"https://www.gameinformer.com/letter-from-the-editor/2025/03/25/game-informer-is-back\">Game Informer</a>, <a href=\"https://gunzillagames.com/en/news/63-Gunzilla-Games-Acquires-Game-Informer\">Gunzilla Games</a></p>\n<p><img alt=\"No Description\" src=\"https://www.blognone.com/sites/default/files/externals/34a924728a90ef3be452651753385aa2.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/34266eae6ac2dfea024e6d18410709fe.png\" /></p>\n</div></div></div><div><div>Topics: </div><div><div><a href=\"/topics/game-informer\">Game Informer</a></div><div><a href=\"/topics/gamestop\">GameStop</a></div><div><a href=\"/topics/magazine\">Magazine</a></div><div><a href=\"/topics/digital-content\">Digital Content</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c6a7d501316e4e1dd3f2860f13296dde25fbb0bc6a31a8b40f722837b0bae89","category":"Thai"}