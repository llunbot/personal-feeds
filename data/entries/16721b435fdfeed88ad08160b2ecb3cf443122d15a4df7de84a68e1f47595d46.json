{"title":"X เริ่มอัปเดตเงื่อนไข ให้บัญชีที่โดนบล็อก ยังส่องโพสต์ได้ แต่โต้ตอบไม่ได้ ตามที่ประกาศก่อนหน้านี้","link":"https://www.blognone.com/node/142932","date":1730708777000,"content":"<div><div><div><p>X ประกาศเริ่มทยอย<a href=\"https://help.x.com/en/using-x/blocking-and-unblocking-accounts\">อัปเดตเงื่อนไขการใช้งานใหม่</a> ส่วนของระบบการบล็อกบัญชี ซึ่งเคย<a href=\"https://www.blognone.com/node/142143\">ประกาศเป็นทางการเมื่อเดือนกันยายน</a> โดยบัญชีที่ถูกบล็อก ยังสามารถเข้ามาดูโพสต์ต่าง ๆ ได้ หากโพสต์ของบัญชีนั้นเปิดเป็นสาธารณะ รวมทั้งดูรายชื่อบัญชีที่ติดตาม-กดติดตามได้ด้วย ที่ทำไม่ได้คือการโต้ตอบกับโพสต์นั้นไม่ว่าจะเป็นรีพลาย, โควท, กดถูกใจ ไปจนถึงระดับบัญชี DM, เพิ่มบัญชีในลิสต์ หรือแท็ก</p>\n<p>การบล็อกในแบบเดิมนั้น ผู้ใช้งานที่โดนบล็อกจะไม่สามารถดูโพสต์หรือข้อมูลอื่นของบัญชีที่บล็อกได้เลย ทำให้การเปลี่ยนแปลงนี้ของ X ถูกมองว่าเป็นการบล็อกที่ไม่น่าเรียกว่าบล็อกตามชื่อได้อีก</p>\n<p>อย่างไรก็ตาม X เคยอธิบายวิธีคิดเรื่องนี้ว่าเป็นการเพิ่มความโปร่งใสบนแพลตฟอร์มในการใช้งาน</p>\n<p>ที่มา: <a href=\"https://techcrunch.com/2024/11/03/x-updates-block-feature-letting-blocked-users-see-your-public-posts/\">TechCrunch</a></p>\n<p><img src=\"https://www.blognone.com/sites/default/files/externals/fcf0a7fb33b5fd2e06b98e108f1a08cb.png\" /></p>\n<blockquote><p>We’re starting to launch the block function update <a href=\"https://t.co/qNYIudCrqb\">https://t.co/qNYIudCrqb</a></p>\n<p>— Engineering (@XEng) <a href=\"https://twitter.com/XEng/status/1852934762144698736?ref_src=twsrc%5Etfw\">November 3, 2024</a></p></blockquote>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16721b435fdfeed88ad08160b2ecb3cf443122d15a4df7de84a68e1f47595d46","category":"Thai"}