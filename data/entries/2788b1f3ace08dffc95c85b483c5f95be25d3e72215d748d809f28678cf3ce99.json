{"title":"Pixel อัพเดตฟีเจอร์: Simple View โหมดฟอนต์ใหญ่, Pixel Fold ใช้จอหน้าพรีวิวภาพถ่าย","link":"https://www.blognone.com/node/143498","date":1733488096000,"content":"<div><div><div><p>กูเกิลออก Pixel Feature Drop รอบเดือนธันวาคม 2024 ให้กับอุปกรณ์ตระกูล Pixel โดยมีส่วนเพิ่มมาจาก<a href=\"https://www.blognone.com/node/143491\">ฟีเจอร์สำหรับ Android ทั่วไปรอบเดือนธันวาคม 2024</a> ดังนี้</p>\n<ul>\n<li>Simple View โหมดการแสดงหน้าจอแบบใหม่ เพิ่มขนาดฟอนต์ เพิ่มระดับการสัมผัสหน้าจอ เพื่อให้อ่านและควบคุมการใช้งานมือถือได้ง่ายขึ้น (คล้ายกับ Easy Mode ของซัมซุง)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/bffa6ba7a55e6321a5b975a277b97460.jpeg\" /></p>\n<ul>\n<li>ฝั่งแท็บเล็ต Pixel Tablet เพิ่มหน้าจอรวม widget ด้วยการปัดขวาที่หน้าล็อคสกรีน เพื่อให้ควบคุมบ้านสมาร์ทโฮม นาฬิกาจับเวลา แอพเปิดเพลงได้จากหน้าล็อคสกรีนเลย</li>\n<li>Pixel Tablet รองรับ Google VPN ที่แถมมากับ Google One แล้ว เดิมทีรองรับเฉพาะบนมือถือ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/617d3e8eb48e34c2163f9f75d694efeb.jpeg\" /></p>\n<ul>\n<li>Identity Check ฟีเจอร์ด้านความปลอดภัยอันใหม่ เพิ่มเข้ามาจาก Theft Protection หากมือถือของเราถูกนำไปใช้ในสถานที่ใหม่ๆ ที่ไม่เคยใช้งานมาก่อน (เช่น ถูกขโมยตอนไปเที่ยวที่จังหวัดหรือประเทศอื่น) และถ้าจะเปลี่ยนค่าคอนฟิกบางอย่างในมือถือ (เช่น เปลี่ยนรหัสผ่านหรือ PIN) ระบบจะให้ยืนยันตัวตนด้วยใบหน้าหรือลายนิ้วมือก่อน เพื่อยืนยันว่าเป็นตัวเราจริงๆ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f3174e80e8940d05c373bc260f0f2299.jpeg\" /></p>\n<ul>\n<li><a href=\"https://www.blognone.com/node/138244\">Call Screening</a> ฟีเจอร์ AI ช่วยคุยกับสายปลายทาง ตอนนี้ใช้โมเดล Gemini Nano เพิ่มเมนูให้เลือกว่าอยากตอบคู่สนทนาว่าอะไร เช่น ถ้ามีพัสดุมาส่ง ก็มีปุ่มขึ้นมาให้เลือกเลยว่าให้วางไว้นอกบ้าน ในบ้าน ที่ล็อบบี้</li>\n<li>Call Screening ยังจะแสดง live transcript ข้อความสนทนาระหว่าง AI กับปลายสาย เพื่อดูว่าคุยกันไปถึงไหนแล้ว เผื่อว่าอยากเข้าไปคุยเองแทน</li>\n</ul>\n<p><img alt=\"No Description\" src=\"https://www.blognone.com/sites/default/files/externals/4fce08cc567185b0835b310441c73fcc.png\" /></p>\n<ul>\n<li><a href=\"https://www.blognone.com/node/141569\">Pixel Studio</a> ฟีเจอร์ใช้ AI สร้างภาพสติ๊กเกอร์ ไปอยู่ใน Gboard สามารถสร้างสติ๊กเกอร์ในแชทได้เลย</li>\n<li><a href=\"https://www.blognone.com/node/140708\">Pixel Screenshot</a> ฟีเจอร์ค้นหาภาพหน้าจอที่เซฟไว้ด้วย AI สามารถแยกหมวดภาพหน้าจอให้ได้แล้ว อ่านข้อมูลในภาพให้อัตโนมัติ และนำเสนอคำที่เกี่ยวข้องกับภาพให้ เช่น ที่อยู่ใน Google Maps, ถ้าบันทึกภาพตั๋วหรือบัตรเครดิต ก็จะบันทึกลง Google Wallet ให้เลย</li>\n<li><a href=\"https://www.blognone.com/node/113518\">Pixel Recorder</a> แอพอัดเสียง เพิ่มฟีเจอร์ตัดเสียงรบกวนด้วย AI กดเปิดใช้จากฟีเจอร์ Clear voice</li>\n</ul>\n<p><img alt=\"No Description\" src=\"https://www.blognone.com/sites/default/files/externals/0865bc42b36a48715943b77e79e449dd.jpeg\" /></p>\n<ul>\n<li>อุปกรณ์จอพับทั้ง Pixel Fold และ Pixel 9 Pro Fold จะใช้จอด้านหน้าเป็นพรีวิวภาพถ่ายให้บุคคลในภาพมองเห็นตัวเอง ต้องถ่ายด้วย Portrait Mode</li>\n<li>Made You Look ฟีเจอร์ของ Pixel จอพับที่เอาไว้หลอกล่อเด็กๆ ให้มองกล้องตอนถ่ายภาพ เพิ่มคาแรกเตอร์ Joy จากเรื่อง Inside Out</li>\n</ul>\n<p><img alt=\"No Description\" src=\"https://www.blognone.com/sites/default/files/externals/8010fd5610ca1cf9387f88b2904dfce7.jpeg\" /></p>\n<ul>\n<li>รองรับการถ่ายภาพ <a href=\"https://www.blognone.com/node/142849\">Ultra HDR (UHDR)</a> และแชร์ลง Instagram Feed (<a href=\"https://www.blognone.com/node/138536\">เมื่อต้นปีรองรับ HDR ธรรมดา รอบนี้ Ultra</a>)</li>\n</ul>\n<p>ที่มา - <a href=\"https://blog.google/products/pixel/pixel-drop-december-2024/\">Google</a></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/google-pixel-tablet\">Google Pixel Tablet</a></div><div><a href=\"/topics/google-pixel-fold\">Google Pixel Fold</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2788b1f3ace08dffc95c85b483c5f95be25d3e72215d748d809f28678cf3ce99","category":"Thai"}