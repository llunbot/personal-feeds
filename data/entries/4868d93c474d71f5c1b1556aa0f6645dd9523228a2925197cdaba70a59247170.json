{"title":"กูเกิลเริ่มวางขาย Refurbished Pixel บนหน้าเว็บตัวเอง ราคาถูกลงกว่าเครื่องใหม่ 40%","link":"https://www.blognone.com/node/142819","date":1730169307000,"content":"<div><div><div><p>ค่ายอื่นอาจทำกันมานานแล้ว แต่กูเกิลเพิ่งประกาศโครงการ Certified Refurbished Phone สำหรับมือถือแบรนด์ Pixel เป็นครั้งแรก โดยเครื่องที่เป็น refurbished จะวางขายผ่านหน้าเว็บ Google Store ในราคาถูกกว่าเครื่องใหม่ 40%</p>\n<p>กูเกิลบอกว่ามือถือที่นำกลับมาขายใหม่ ผ่านการรับรองมาตรฐานคุณภาพจากกูเกิลเอง หากจำเป็นต้องเปลี่ยนอะไหล่ ก็จะใช้แต่อะไหล่แท้เท่านั้น อัพเดตซอฟต์แวร์เป็นรุ่นล่าสุดให้ จัดแพ็กเกจลงในกล่องใหม่ และแถมที่ชาร์จมาให้ในกล่องด้วย ฮาร์ดแวร์เหล่านี้จะได้รับประกัน 1 ปี และบริการหลังขายเหมือนซื้อ Pixel รุ่นใหม่ทุกประการ</p>\n<p>ตัวอย่างบนหน้าเว็บของกูเกิล มีมือถือ Pixel รุ่นที่ซ่อมแล้วนำกลับมาวางขายใหม่ คือ Pixel 6, Pixel 6 Pro, Pixel 6a, Pixel 7, Pixel 7 Pro ยังไม่มี Pixel 8 หรือ Pixel 7a รุ่นของปี 2023 แต่อย่างใด ส่วนราคาขายนั้น ถูกที่สุดคือ Pixel 6a ขาย 249 ดอลลาร์ ลดลงครึ่งหนึ่งจากราคาตอนเปิดตัว 499 ดอลลาร์, ส่วน Pixel 7 Pro ขายที่ 629 ดอลลาร์ เทียบกับราคาเต็มตอนเปิดตัว 899 ดอลลาร์</p>\n<p>โครงการ Certified Refurbished Pixel ยังมีเฉพาะในสหรัฐอเมริกาเท่านั้น</p>\n<p>ที่มา - <a href=\"https://blog.google/products/pixel/refurbished-pixel-phones-google-store/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/63ee1919c5d0032a5fedee1bb8bc2255.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a05d78d55a80f2d754de078578d0573c.jpeg\" /></p>\n</div></div></div><div><div>Topics: </div><div><div><a href=\"/topics/google-pixel\">Google Pixel</a></div><div><a href=\"/topics/mobile\">Mobile</a></div><div><a href=\"/topics/google\">Google</a></div><div><a href=\"/topics/environment\">Environment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4868d93c474d71f5c1b1556aa0f6645dd9523228a2925197cdaba70a59247170","category":"Thai"}