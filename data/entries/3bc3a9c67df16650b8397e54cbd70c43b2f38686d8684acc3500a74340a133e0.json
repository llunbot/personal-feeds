{"title":"ซัมซุงปล่อยอัพเดต One UI 6.1 แล้ว Galaxy AI รองรับหลายรุ่นมากขึ้น","link":"https://www.blognone.com/node/139863","date":1716264482000,"content":"<div><div><div><p>ซัมซุงเริ่มปล่อยอัพเดต One UI 6.1 ให้กับสมาร์ทโฟนและแท็บเล็ตรุ่น Galaxy S23 ซีรีส์, Galaxy S 22 ซีรีส์, Galaxy S23 FE, Galaxy Z Flip5, Galaxy Z Flip4, Galaxy Z Fold5,  Galaxy Z Fold4, Galaxy Tab S9 Series (5G/Wi-Fi) และ Galaxy Tab S8 Series (5G/Wi-Fi)</p>\n<p>การอัพเดต One UI 6.1 ทำให้สมาร์ทโฟนและแท็บเล็ตรุ่นข้างต้นจะได้ <a href=\"https://www.blognone.com/node/137720\">Galaxy AI</a> เหมือน S24 ด้วยแล้ว ทว่าในแต่ละรุ่นจะไม่ได้รองรับทุกฟีเจอร์ของ Galaxy AI โดยรายละเอียดมีดังนี้</p>\n<p><img alt=\"No Description\" src=\"https://www.blognone.com/sites/default/files/externals/c13eaf2ce8221226604d5c89752531f0.jpeg\" /></p>\n<ul>\n<li><strong>Chat Assist</strong> ตัวช่วยแก้ไขข้อความเพื่อปรับภาษา เช่น ต้องการให้ข้อความสุภาพ, เป็นทางการ, หรือสั้นลง - ได้ทุกรุ่น</li>\n<li><strong>Live Translate</strong> แปลภาษาระหว่างโทรแบบเรียลไทม์ - รุ่นที่ไม่ได้ Galaxy Tab S9 (Wi-Fi) และ Galaxy Tab S8 (Wi-Fi)</li>\n<li><strong>Circle to Search</strong> ค้นหาข้อมูลจากภาพที่ระบุบนหน้าจอ - ได้ทุกรุ่น</li>\n<li><strong>Note Assist</strong> สรุปข้อความ จัดระเบียบ หรือแปลงเสียงเป็นข้อความสรุปประชุมใน Samsung Note - ได้ทุกรุ่น</li>\n<li><strong>Transcript Assist</strong> แปลงเสียงและข้อความ ถอดความและสรุปย่อ - ได้ทุกรุ่น</li>\n<li><strong>Browsing Assist</strong> สรุปย่อบทความบนในหน้าเว็บบน Samsung Browser - ได้ทุกรุ่น</li>\n<li><strong>Photo Assist Generative Edit</strong> เติมภาพหรือลบวัตถุในภาพ - รุ่นที่ไม่ได้ Galaxy S23 FE, Galaxy S22 ซีรีส์, Galaxy Z Flip4, Galaxy Z Fold4 และ Galaxy Tab S8 Series (5G/Wi-Fi)</li>\n<li><strong>Instant Slow-Mo</strong> เพิ่มเฟรมภาพในวิดีโอ ให้กลายเป็นวิดีโอสโลวโมชัน - รุ่นที่ไม่ได้ Galaxy S23 FE, Galaxy S22 ซีรีส์, Galaxy Z Flip4, Galaxy Z Fold4 และ Galaxy Tab S8 Series (5G/Wi-Fi)</li>\n</ul>\n<p>ที่มา - อีเมลประชาสัมพันธ์</p>\n</div></div></div><div><div>Topics: </div><div><div><a href=\"/topics/one-ui\">One UI</a></div><div><a href=\"/topics/samsung\">Samsung</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bc3a9c67df16650b8397e54cbd70c43b2f38686d8684acc3500a74340a133e0","category":"Thai"}