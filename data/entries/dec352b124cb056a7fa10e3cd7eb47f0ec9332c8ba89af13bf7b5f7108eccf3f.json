{"title":"Google แจ้งนักพัฒนาแอป Android เตรียมบังคับใช้ Photo Picker เพื่อไม่ต้องเข้าถึงคลังรูปภาพทั้งหมด","link":"https://www.blognone.com/node/142694","date":1729556975000,"content":"<div><div><div><p>มีรายงานว่ากูเกิลเริ่มแจ้งนักพัฒนาแอป Android ให้ใช้งาน Photo Picker API สำหรับการขอเข้าถึงไฟล์สื่อรวมทั้งรูปภาพและวิดีโอในโทรศัพท์ผู้ใช้งาน ซึ่งสามารถจำกัดและควบคุมการเข้าถึงไฟล์ได้ ไม่ต้องเข้าถึงทั้งหมด</p>\n<p>กูเกิลเริ่มให้นักพัฒนาใช้งาน Photo Picker API มาตั้งแต่ Android 13 ในปี 2022 และให้มีผลย้อนหลังไปถึงเวอร์ชันก่อนหน้าด้วย ซึ่งปัจจุบันแอปยอดนิยมส่วนใหญ่ใช้ Photo Picker อยู่แล้ว แต่ยังมีอีกหลายแอปที่ขอสิทธิเข้าถึงคลังรูปภาพทั้งหมดแม้ไม่มีความจำเป็นเลยก็ตาม</p>\n<p>ที่ผ่านมาการใช้ Photo Picker API เป็นการร้องขอให้นักพัฒนาใช้ แต่คาดว่ากูเกิลจะรวมเรื่องนี้เป็นเงื่อนไขสำหรับการอนุมัติแอปขึ้น Play Store ในปีหน้า ตลอดจนประเมินว่าการทำงานหลักของแอปจำเป็นต้องเข้าถึงคลังรูปภาพทั้งหมดหรือไม่ หากไม่จำเป็นก็จะไม่ให้สิทธิเข้าถึงแบบทั้งหมดด้วย</p>\n<p>ที่มา: <a href=\"https://www.phonearena.com/news/google-to-start-restricting-apps-that-request-access-to-all-your-photos-for-no-reason_id163933\">Phone Arena</a></p>\n<p><img alt=\"No Description\" src=\"https://www.blognone.com/sites/default/files/externals/3dfe998a4ccc81b00d6384b26d555cc7.png\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/developer\">Developer</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dec352b124cb056a7fa10e3cd7eb47f0ec9332c8ba89af13bf7b5f7108eccf3f","category":"Thai"}