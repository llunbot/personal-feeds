{"title":"Perplexity ซื้อกิจการ Read.cv โซเชียลสำหรับคนทำงานแนว LinkedIn","link":"https://www.blognone.com/node/144198","date":1737217856000,"content":"<div><div><div><p>Perplexity ยืนยันการซื้อกิจการ Read.cv โซเชียลมีเดียสำหรับคนทำงานสไตล์ LinkedIn โดยไม่เปิดเผยมูลค่ากิจการที่เข้าซื้อ ส่วนผู้ใช้งาน Read.cv สามารถดาวน์โหลดข้อมูลออกมาได้จนถึงวันที่ 16 พฤษภาคม</p>\n<p>Aravind Srinivas ซีอีโอ Perplexity บอกว่าทีมงานของ Read.cv มีผลงานเด่นในการออกแบบและสร้างประสบการณ์โซเชียลให้ผู้ใช้งาน ตอนนี้พวกเราพร้อมทำงานบนทิศทางหลายอย่างที่น่าสนใจต่อไป</p>\n<p>Read.cv ก่อตั้งเมื่อปี 2021 โดย Andy Chung อดีตนักออกแบบผลิตภัณฑ์ที่ Facebook, Mozilla และ <a href=\"https://www.blognone.com/node/47036\">Quip</a> ที่ตอนนี้เป็นของ <a href=\"https://www.blognone.com/node/84071\">Salesforce</a> ปัจจุบันมีพนักงาน 3 คน ดีลนี้จึงน่าจะเป็นการซื้อตัวทีมงานมากกว่า ทั้งนี้จุดเด่นของ Read.cv คือให้ผู้ใช้งานอัปโหลดเรซูเม่และสนทนากับเครือข่ายในอุตสาหกรรมเดียวกัน เป้าหมายแพลตฟอร์มเพื่อให้บริษัทที่ต้องการหาทีมงานสามารถค้นหาคนที่น่าสนใจได้ง่ายขึ้น</p>\n<p>ที่มา: <a href=\"https://techcrunch.com/2025/01/17/perplexity-acquires-read-cv-a-social-media-platform-for-professionals/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/c2899f67ce5872b64d4c01548114fc80.jpeg\" /></p>\n</div></div></div><div><div>Topics: </div><div><div><a href=\"/topics/perplexity\">Perplexity</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a0a7dc8bedec9e29ed0ad8653bd26ffe6fd5225422df5630b6acdb5ea364a36","category":"Thai"}