{"title":"World Poker Tour จะใช้ AI มาพากย์เสียงอัตโนมัติ เพื่อเจาะตลาดคนดูในลาตินอเมริกา","link":"https://www.blognone.com/node/138937","date":1711553538000,"content":"<div><div><div><p>World Poker Tour หรือ WPT ผู้จัดการแข่งขันไพ่โป๊กเกอร์รายใหญ่ของโลก ประกาศความร่วมมือกับ Papercup บริษัท AI ที่เชี่ยวชาญการพัฒนาระบบพากย์เสียงทับอัตโนมัติ ที่ยังคงจังหวะคำพูดและน้ำเสียงไว้ได้เหมือนต้นฉบับ โดยจะนำบันทึกการแข่งขันโป๊กเกอร์มาพากย์เสียง เพื่อเจาะกลุ่มผู้ชมในลาตินอเมริกา</p>\n<p>Papercup บอกว่าคอนเทนต์การแข่งขัน World Poker Tour ที่จะนำมาแปลและพากย์เสียงนี้มีทั้งหมด 184 ตอน ตอนละ 44 นาที รวมกว่า 140 ชั่วโมง โดยจะพากย์เสียงในภาษาโปรตุเกสแบบบราซิล</p>\n<p>ก่อนหน้านี้กระบวนการพากย์เสียงทั้งหมด ใช้เวลาประมาณ 6 เดือน แต่ Papercup บอกว่าระยะเวลาในการใส่เสียงด้วย AI จะสั้นลงมาก ทำให้คอนเทนต์การแข่งขัน สามารถเผยแพร่ไปยังต่างประเทศในช่องทางต่าง ๆ ด้วยภาษาท้องถิ่นเร็วมากขึ้นกว่าเดิม</p>\n<p>ปัจจุบันลูกค้าของ Papercup เป็นบริษัทผู้ผลิตรายการอาทิ Fremantle, Bloomberg, Sky News, Fuse Media และ The Jamie Oliver Group ซึ่งกลุ่ม Sky ก็เป็นผู้ร่วมลงทุนในบริษัทนี้ด้วย</p>\n<p>ที่มา: <a href=\"https://www.hollywoodreporter.com/business/business-news/world-poker-tour-ai-dubbing-tournaments-latin-america-1235857354/\">The Hollywood Reporter</a></p>\n<p><img alt=\"No Description\" src=\"https://www.blognone.com/sites/default/files/externals/65156391c9ebdc05a4717765b46d33f2.jpeg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/digital-content\">Digital Content</a></div><div><a href=\"/topics/video\">Video</a></div><div><a href=\"/topics/translation\">Translation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7257eb9cbcaf20a1a047b12777b9dd4891ff9df09fc90707b943ce88f767833","category":"Thai"}