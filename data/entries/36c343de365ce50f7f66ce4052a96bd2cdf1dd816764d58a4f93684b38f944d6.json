{"title":"ซัมซุงใช้ Galaxy S24 Ultra ติดเรือทุกลำ ถ่ายทอดสดพิธีเปิดโอลิมปิก 2024 ที่ปารีส","link":"https://www.blognone.com/node/140446","date":1718675792000,"content":"<div><div><div><p>ซัมซุง ในฐานะสปอนเซอร์ของการแข่งขันโอลิมปิก 2024 ที่ปารีส ประกาศว่าจะถ่ายทอดสดพิธีเปิดโอลิมปิกด้วย Galaxy S24 Ultra จำนวนกว่า 200 ตัว</p>\n<p>พิธีเปิดโอลิมปิก 2024 รอบนี้เกิดขึ้นนอกสนามกีฬา โดยใช้ขบวนเรือพานักกีฬา 10,500 คนล่องตามแม่น้ำแซนกลางกรุงปารีสเป็นระยะทาง 6 กิโลเมตรแทน จึงเป็นโอกาสให้ซัมซุงได้โชว์ความสามารถของ S24 Ultra โดยจะนำมือถือเหล่านี้ติดไว้บนเรือแต่ละลำ รวมถึงขอบรั้วหรือเสาริมแม่น้ำ เพื่อให้ได้ภาพพิธีเปิดจากหลากหลายมุมมองที่สุดเท่าที่จะทำได้</p>\n<p>มือถือ Galaxy S24 Ultra เหล่านี้จะถ่ายวิดีโอเป็น HDR แล้วส่งผ่านเครือข่าย Private 5G ของ Orange (ซึ่งเป็นสปอนเซอร์โอลิมปิกเช่นกัน) ที่มาติดตั้งเสา 5G ตลอดริมแม่น้ำด้วย</p>\n<p>นอกจากการถ่ายทอดพิธีเปิดแล้ว ซัมซุงยังจะใช้ Galaxy S24 Ultra ติดตั้งกับเรือพายทุกลำในการแข่งเรือที่เมือง Marseille เพื่อให้ได้บรรยากาศของการแข่งขันที่ใกล้ชิด ราวกับเป็นนักกีฬาในเรือแต่ละลำจริงๆ</p>\n<p>ที่มา - <a href=\"https://news.samsung.com/global/samsung-galaxy-s24-ultra-set-to-enhance-and-open-up-the-olympic-broadcast-and-viewer-experience-like-never-before-at-the-olympic-games-paris-2024\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/b54fcb862453d7b721ab160d5a265d29.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/3c62ce7c63f4e6318235e2a889c2df0f.jpg\" /></p>\n</div></div></div><div><div>Topics: </div><div><div><a href=\"/topics/olympic\">Olympic</a></div><div><a href=\"/topics/samsung\">Samsung</a></div><div><a href=\"/topics/galaxy-s24\">Galaxy S24</a></div><div><a href=\"/topics/broadcast\">Broadcast</a></div><div><a href=\"/topics/paris\">Paris</a></div><div><a href=\"/topics/france\">France</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"36c343de365ce50f7f66ce4052a96bd2cdf1dd816764d58a4f93684b38f944d6","category":"Thai"}