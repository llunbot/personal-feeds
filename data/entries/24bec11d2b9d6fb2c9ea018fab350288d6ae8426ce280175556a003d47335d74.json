{"title":"Apple อาจออก iPhone 17 รุ่นใหม่ปี 2025: เครื่องบาง, กล้องหลังอยู่ตรงกลาง, แพงกว่า Pro Max","link":"https://www.blognone.com/node/139817","date":1716008671000,"content":"<div><div><div><p>ปีนี้ 2024 คาดว่า iPhone รุ่นใหม่คือ iPhone 16 แต่ข่าวนี้จะข้ามไปปี 2025 เลย โดยเป็นรายงานจาก The Information บอกว่าแอปเปิล<strong>อาจ</strong>ออก iPhone 17 ที่เป็นรุ่นย่อยตัวใหม่ ดีไซน์ใหม่ เป็นรุ่นที่วางตำแหน่งสูงกว่า Pro Max แต่ยังไม่มีชื่อเรียก ซึ่งอาจเป็น iPhone 17 Ultra หรืออะไรก็ตามแต่</p>\n<p>รายงานบอกว่า iPhone รุ่นใหม่นี้จะเปิดตัวด้วยดีไซน์ใหม่ การออกแบบตำแหน่งต่าง ๆ แบบใหม่ ในรูปแบบการนำเสนอเหมือนตอน <a href=\"https://www.blognone.com/node/95438\">iPhone X เมื่อปี 2017</a> ที่ตอนนั้นเป็น iPhone ตัวแรกที่ไร้ขอบ ไม่มีปุ่มโฮม ใช้สแกนหน้าปลดล็อกเครื่อง แล้วแอปเปิลก็มี iPhone 8 กับ iPhone 8 Plus เป็นรุ่นหลักประจำคู่กัน</p>\n<p>ข้อมูลสเป็กของ iPhone 17 รุ่นพิเศษตัวใหม่มีดังนี้</p>\n<ul>\n<li>ขนาดหน้าจออยู่ในช่วง 6.12-6.69 นิ้ว (รุ่นปกติกับ Pro Max)</li>\n<li>บอดี้อลูมิเนียม เครื่องบางลงชัดเจนมาก</li>\n<li>กล้องหลัง ย้ายตำแหน่งจากมุมบนซ้าย เป็นกลาง-บน</li>\n<li>แพงกว่า Pro Max (ปัจจุบัน iPhone 15 Pro Max เริ่มต้น 48,900 บาท)</li>\n<li>กล้องหน้าปรับปรุงใหม่ดีขึ้นมาก พื้นที่ Dynamic Island เล็กลง</li>\n<li>ชิป A19</li>\n</ul>\n<p>ดูเหมือนว่าหาก iPhone รุ่นใหม่นี้ออกมาจริง นอกจากเครื่องที่บางเป็นจุดขาย การย้ายตำแหน่งกล้องหลังอาจเป็นประเด็นที่พูดถึงได้อีกยาว เพราะ iPhone วางตำแหน่งกล้องหลังที่มุมบนซ้ายมาโดยตลอด</p>\n<p>ในรายงานนี้ยังพูดถึง iPhone รุ่นย่อย Plus ที่ดูเป็นเทียร์ที่<a href=\"https://www.blognone.com/node/132059\">มีปัญหามานาน</a>ของแอปเปิล เพราะเดิมเป็นรุ่น Mini แต่<a href=\"https://www.blognone.com/node/120401\">ขายไม่ดี</a> พอออก Plus จอใหญ่ขึ้นมาแทนที่ ตั้งแต่ <a href=\"https://www.blognone.com/node/130275\">iPhone 14</a> ก็ยังขายไม่ดีอีก โดยแอปเปิลอาจเลิกขายรุ่น Plus ไปเลยใน iPhone 17</p>\n<p>ที่มา: <a href=\"https://www.theinformation.com/articles/apple-plans-a-thinner-iphone-in-2025\">The Information</a></p>\n<p><img alt=\"No Description\" src=\"https://www.blognone.com/sites/default/files/externals/96d8a224f1967878436fda5366ddd709.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone\">iPhone</a></div><div><a href=\"/topics/iphone-17\">iPhone 17</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24bec11d2b9d6fb2c9ea018fab350288d6ae8426ce280175556a003d47335d74","category":"Thai"}