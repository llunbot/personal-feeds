{"title":"[ลือ] Apple จะออกแว่นตาอัจฉริยะภายในปีหน้า การทำงานคล้ายแว่น Ray-Ban ของ Meta","link":"https://www.blognone.com/node/146568","date":1747958827000,"content":"<span>[ลือ] Apple จะออกแว่นตาอัจฉริยะภายในปีหน้า การทำงานคล้ายแว่น Ray-Ban ของ Meta</span>\n\n  <div>\n    <div>Body</div>\n              <div><p>ข่าวลือแอปเปิลประจำวันนี้โดย Mark Gurman แห่ง Bloomberg คนเดิม เป็นข้อมูลล่าสุดเรื่องแว่นตาอัจฉริยะ โดยเขาบอกว่าแอปเปิลเดินหน้าแผนพัฒนาเพื่อให้ขายทันภายในปลายปีหน้า 2026 โดยเริ่มผลิตตัวต้นแบบออกมาภายในปีนี้</p>\n<p>รายละเอียดฮาร์ดแวร์ของแว่นตาอัจฉริยะนี้ Gurman บอกว่ามีกล้อง ไมโครโฟน ฟีเจอร์ AI สามารถถ่ายรูปภาพ วิดีโอ แปลภาษา แนะนำเส้นทาง เปิดเพลง โทรศัพท์ จนถึงให้ข้อมูลสิ่งที่อยู่ตรงหน้าด้วย AI โดยส่วนแสดงผลไม่มี AR เขาบอกว่าพนักงานแอปเปิลที่ได้พูดคุยบอกว่าแว่นตานี้คล้ายกับ <a href=\"https://www.blognone.com/node/135975\">Ray-Ban Meta Smart Glasses</a> แต่ทำออกมาดูดีกว่า</p>\n<p>รายงานยังพูดถึง Apple Watch ที่<a href=\"https://www.blognone.com/node/145429\">เดิมแอปเปิลมีแผนเพิ่มกล้อง</a> ว่าแอปเปิลยกเลิกแผนพัฒนา Apple Watch ในรูปแบบนี้แล้ว</p>\n<p>ที่มา: <a href=\"https://www.bloomberg.com/news/articles/2025-05-22/apple-plans-glasses-for-2026-as-part-of-ai-push-nixes-watch-with-camera\">Bloomberg</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 23/05/2025 - 07:07</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7eeed18760fc575d7790a84080784500c14cd746d919e0c17fca1a6763e2dd93","category":"Thai"}