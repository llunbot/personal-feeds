{"title":"[ลือ] AirPods ใหม่ปี 2026 มีเซ็นเซอร์กล้องอินฟาเรด, iPhone 16 แบตเตอรีใหญ่ขึ้น","link":"https://www.blognone.com/node/140664","date":1719791675000,"content":"<div><div><div><p>ข้อมูลนี้มาจาก Ming-Chi Kuo นักวิเคราะห์สายซัพพลายเชนคนเดิม โดยให้ข้อมูลเพิ่มเติมเกี่ยวกับ AirPods รุ่นใหม่ และแบตเตอรีของ iPhone 16 รายละเอียดดังนี้</p>\n<p>เริ่มที่ AirPods เขาบอกว่าจากข้อมูลซัพพลายเชนที่มีพบว่า แอปเปิลมีแผนผลิต AirPods ที่เพิ่มชิ้นส่วนกล้องด้วยในปี 2026 กล้องที่ติดเพิ่มนี้เป็นกล้องอินฟาเรด คล้ายกับกล้องหน้า Face ID ใน iPhone โดยไม่ได้ใช้ถ่ายรูป แต่ใช้ตรวจจับวัตถุ</p>\n<p>Kuo บอกว่า ฟีเจอร์กล้องอินฟาเรด AirPods คาดว่าจะนำมาใช้เสริมการทำงานกับ Vision Pro หรือเฮดเซตอื่นในอนาคต เพิ่มความสามารถการตรวจจับสภาพแวดล้อมผู้ใช้งาน เช่น คนเดินเข้ามาใกล้ หรือสามารถใช้พัฒนาเป็นฟีเจอร์ควบคุมอุปกรณ์ด้วยท่าทางมือ เป็นต้น ซึ่งกรณีหลังนั้น แอปเปิลได้จดสิทธิบัตรไว้แล้วด้วย</p>\n<p>ก่อนหน้านี้ Mark Gurman แห่ง Bloomberg ก็เคยระบุว่า AirPods Pro รุ่นใหม่ จะ<a href=\"https://www.blognone.com/node/138748\">มีกล้องความละเอียดต่ำ</a>สำหรับจับสภาพแวดล้อม</p>\n<p>นอกจากนี้ Kuo ยัง<a href=\"https://x.com/mingchikuo/status/1807432542934732953\">โพสต์ข้อมูลใน X</a> เพิ่มเติมเกี่ยวกับแบตเตอรี iPhone 16 รุ่นใหม่ปีนี้ โดยเสริมกับรายงานที่มีออกมาว่าแบตเตอรี iPhone จะ<a href=\"https://www.blognone.com/node/140645\">เปลี่ยนมาใช้เคสโลหะ</a> เพื่อให้ถอดชิ้นส่วนออกมาง่ายขึ้นตามกฎหมายใหม่ของ EU เขาบอกว่าผลจากการปรับวัสดุเคส ทำให้แอปเปิลเพิ่มความจุแบตเตอรีได้อีก 5-10% โดยยังอยู่ในมาตรฐานความปลอดภัย จึงได้ผลลัพธ์สองอย่างในคราวเดียว</p>\n<p>ที่มา: <a href=\"https://medium.com/@mingchikuo/%E9%85%8D%E5%82%99ir%E7%9B%B8%E6%A9%9F%E7%9A%84%E6%96%B0%E6%AC%BEairpods%E5%8F%AF%E6%9C%9B%E6%8F%90%E5%8D%87%E4%BA%BA%E6%A9%9F%E4%BA%A4%E4%BA%92%E9%AB%94%E9%A9%97%E8%88%87%E5%BC%B7%E5%8C%96apple%E7%A9%BA%E9%96%93%E9%9F%B3%E8%A8%8A-%E7%A9%BA%E9%96%93%E9%81%8B%E7%AE%97%E7%94%9F%E6%85%8B-new-ir-camera-equipped-airpods-to-enhance-2daa96913d7f\">Ming-Chi Kuo</a></p>\n<p><img src=\"https://www.blognone.com/sites/default/files/externals/f408c4d30b5a06bc79f7c0a335615fa2.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/airpods\">AirPods</a></div><div><a href=\"/topics/iphone-16\">iPhone 16</a></div><div><a href=\"/topics/battery\">Battery</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5491bc40c2dfecad818ba1b08e6e11c032fb86ef5c491399949ab5411b55a03c","category":"Thai"}