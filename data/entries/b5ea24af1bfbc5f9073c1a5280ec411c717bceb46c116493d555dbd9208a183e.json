{"title":"Snowflake ซื้อกิจการ Crunchy Data ผู้พัฒนาเทคโนโลยีบน Postgres","link":"https://www.blognone.com/node/146756","date":1748916446000,"content":"<span>Snowflake ซื้อกิจการ Crunchy Data ผู้พัฒนาเทคโนโลยีบน Postgres</span>\n\n  <div>\n    <div>Body</div>\n              <div><p>บริษัทซอฟต์แวร์วิเคราะห์ข้อมูล Snowflake ประกาศซื้อกิจการ Crunchy Data บริษัทผู้ให้บริการเทคโนโลยีบนฐานข้อมูล Postgres และผลิตภัณฑ์ที่เกี่ยวข้อง โดยดีลนี้ไม่เปิดเผยมูลค่าอย่างเป็นทางการแต่ CNBC ระบุว่าอยู่ที่ประมาณ 250 ล้านดอลลาร์</p>\n<p>Snowflake บอกว่าเทคโนโลยีของ Crunchy Data จะนำมาเสริมกับผลิตภัณฑ์ Snowflake Postgres ตลอดจนบริการอื่นเพื่อรองรับการเป็นฐานข้อมูลสำหรับ AI Cloud ที่มาตรฐานการใช้งานระดับองค์กร</p>\n<p>ที่น่าสนใจคือเมื่อเดือนที่แล้ว Databricks บริษัทซอฟต์แวร์ฐานข้อมูลสำหรับองค์กรที่เป็นคู่แข่ง Snowflake ก็<a href=\"https://www.blognone.com/node/146411\">ซื้อกิจการ Neon</a> ที่พัฒนาเทคโนโลยีบน Postgres เหมือนกัน โดย Snowflake บอกว่า PostgreSQL ยังเป็นฐานข้อมูลที่นักพัฒนานิยมกันมากที่สุด ตัวเลขคือ 49%</p>\n<p>ที่มา: <a href=\"https://www.cnbc.com/2025/06/02/snowflake-to-buy-crunchy-data-250-million.html\">CNBC</a> และ <a href=\"https://www.snowflake.com/en/news/press-releases/snowflake-acquires-crunchy-data-to-bring-enterprise-ready-postgres-offering-to-the-ai-data-cloud/\">Snowflake</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Tue, 03/06/2025 - 09:07</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5ea24af1bfbc5f9073c1a5280ec411c717bceb46c116493d555dbd9208a183e","category":"Thai"}