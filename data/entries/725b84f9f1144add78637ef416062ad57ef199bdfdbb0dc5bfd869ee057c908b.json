{"title":"Mark Zuckerberg ตอบซ้ำอีกครั้ง Meta Quest ดีกว่า Vision Pro เกือบทุกอย่าง ไม่ใช่แค่ของที่ใกล้เคียงกัน","link":"https://www.blognone.com/node/138608","date":1710045489000,"content":"<div><div><div><p>Mark Zuckerberg ซีอีโอ Meta ออกมาพูดถึงเฮดเซต Vision Pro ของแอปเปิลอีกครั้ง <a href=\"https://www.blognone.com/node/138192\">จากก่อนหน้านี้</a>เขาทำคลิปเล่าประสบการณ์ใช้งาน โดยบอกว่า Meta Quest เหนือกว่าแทบทุกอย่าง ด้วยราคาที่ถูกกว่ามาก</p>\n<p>คราวนี้เขาตอบ<a href=\"https://www.threads.net/@benedictevans/post/C4QdA5xOjXr\">ผู้ใช้งาน Threads</a> ที่บอกว่าเขาไม่เห็นด้วยกับคำพูดคน Meta ที่ว่า Quest นั้นพื้นฐานแล้วเหมือนกับ Vision Pro เพราะความจริงคือแอปเปิลขายของบนสเป็กที่ Meta อยากไปให้ถึงใน 3-5 ปี ขณะที่ Quest ขายของราคาที่แอปเปิลอยากไปให้ถึงใน 3-5 ปี</p>\n<p>Zuckerberg <a href=\"https://www.threads.net/@zuck/post/C4Rrh9wrbU0\">ตอบประเด็นนี้</a>โดยย้ำว่าเขาไม่ได้บอกว่าของสองอย่างเหมือนกัน แต่เขาบอกเลยว่า <strong>Quest ดีกว่า</strong> ถ้าหากเราทำให้เฮดเซตนี้หนักได้เท่า Vision Pro, มี Motion Blur, มีอินพุทที่ไม่แม่นยำ ใน 3-5 ปี อันนี้แปลว่าเราลดคุณภาพลงไปเท่ากันแน่ สิ่งที่ Vision Pro เหนือกว่าคือความละเอียดภาพ แต่ต้องแลกกับราคาสูงมากเท่านี้ ขณะที่อย่างอื่นไม่ดีเท่า แบบนี้ไม่ใช่สิ่งที่เราอยากทำ</p>\n<p>ที่มา: <a href=\"https://www.theverge.com/2024/3/8/24095068/mark-zuckerberg-has-more-to-say-about-the-vision-pro-and-how-much-worse-it-is-than-his-quest-headset\">The Verge</a></p>\n<p><img src=\"https://www.blognone.com/sites/default/files/externals/dfe06972647e425c0cf1960fcf672ce0.jpeg\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/meta-quest\">Meta Quest</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/virtual-reality\">Virtual Reality</a></div><div><a href=\"/topics/mixed-reality\">Mixed Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"725b84f9f1144add78637ef416062ad57ef199bdfdbb0dc5bfd869ee057c908b","category":"Thai"}