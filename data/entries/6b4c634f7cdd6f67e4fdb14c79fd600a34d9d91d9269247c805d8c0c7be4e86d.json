{"title":"Apple ประกาศผู้ชนะรางวัล App Store Award ประจำปี 2023 ChatGPT ยังไม่ชนะแม้จะเป็นแอปแนะนำ","link":"https://www.blognone.com/node/137018","date":1701341385000,"content":"<div><div><div><p>Apple ประกาศผู้ชนะรางวัล App Store Award ประจำปี 2023 มีทั้งหมด 14 แอปและเกม จากนักพัฒนาทั่วโลกที่เข้ารอบสุดท้ายเกือบ 40 ราย คัดเลือกโดยทีมบรรณาธิการ App Store โดยแบ่งเป็นสาขา และผู้ชนะดังนี้</p>\n<p><img alt=\"No Description\" src=\"https://www.blognone.com/sites/default/files/externals/c86fda45fd72e5ef9d0f168a4069d838.jpg\" /><em>รูปภาพจาก Apple</em></p>\n<p>หมวดแอป iPhone แห่งปี</p>\n<ul>\n<li>AllTrails</li>\n<li>Duolingo</li>\n<li>Flighty</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/alltrails-hike-bike-run/id405075943\">AllTrails</a> แอปที่รวมเส้นทางการเดินเขาและการออกสำรวจรอบโลก</p>\n<p><img alt=\"No Description\" src=\"https://www.blognone.com/sites/default/files/externals/219ee3939eb45a4e161563c2e0c39459.png\" /></p>\n<p>หมวดเกม iPhone แห่งปี</p>\n<ul>\n<li>Afterplace</li>\n<li>Honkai: Star Rail</li>\n<li>Vampire Survivors</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/honkai-star-rail/id1599719154\">Honkai: Star Rail</a> เกม RPG ของ miHoYo ที่พาผู้เล่นท่องไปในเรื่องราวที่เต็มไปด้วยตัวละครซับซ้อนและกลยุทธ์การต่อสู้ที่แพรวพราว</p>\n<p><img alt=\"No Description\" src=\"https://www.blognone.com/sites/default/files/externals/74498e96e22300aeaeb45adc69942aa2.jpg\" /></p>\n<p>หมวดแอป iPad แห่งปี</p>\n<ul>\n<li>Concepts</li>\n<li>DaVinci Resolve</li>\n<li>Prêt-à-Makeup</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/pr%C3%AAt-%C3%A0-makeup/id1434594204\">Prêt-à-Makeup</a> เป็นแอปแผ่นสเก็ตช์งานเมคอัพบน iPad สำหรับศิลปินมืออาชีพและผู้ใช้ทั่วไป</p>\n<p><img alt=\"No Description\" src=\"https://www.blognone.com/sites/default/files/externals/72af7f35454d4a2432e8688fc6f60f8a.jpg\" /></p>\n<p>หมวดเกม iPad แห่งปี</p>\n<ul>\n<li>Eggy Party</li>\n<li>Lost in Play</li>\n<li>Pocket City 2</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/lost-in-play/id6449434958\">Lost in Play</a> ที่ให้ผู้เล่นได้สัมผัสโลกแห่งจินตนาการผจญภัยในแบบ Point and Click</p>\n<p><img alt=\"No Description\" src=\"https://www.blognone.com/sites/default/files/externals/659bcf4a98c955c577537e8a5ee93f63.jpg\" /></p>\n<p>หมวดแอป Mac แห่งปี</p>\n<ul>\n<li>Linearity Curve</li>\n<li>Photomator</li>\n<li>Portal</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/photomator-by-pixelmator-team/id1444636541\">Photomator</a> ที่มาพร้อมเครื่องมือที่ใช้การเรียนรู้ของระบบเพื่อทำให้งานปรับแต่งภาพกลายเป็นเรื่องง่าย</p>\n<p><img alt=\"No Description\" src=\"https://www.blognone.com/sites/default/files/externals/f4f5a6f006998aefdc6d31903ddc0b50.jpg\" /></p>\n<p>หมวดเกม Mac แห่งปี</p>\n<ul>\n<li>ELEX II</li>\n<li>Lies of P</li>\n<li>Return to Monkey Island</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/lies-of-p/id6459738231?mt=12\">Lies of P</a> เกมแนว Soul-like ที่ให้เราได้รับบทเป็นพลิน็อคคิโอผจญภัยในโลกที่มีอาร์ตสไตล์แบบโกธิคพัฒนาโดย NEOWIZ</p>\n<p><img alt=\"No Description\" src=\"https://www.blognone.com/sites/default/files/externals/16b5694b15cae2558957a295ba13d460.jpg\" /></p>\n<p>หมวดแอป Apple Watch แห่งปี</p>\n<ul>\n<li>Planny</li>\n<li>SmartGym</li>\n<li>Tide Guide</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/smartgym-gym-home-workouts/id922744883\">SmartGym</a> แอปที่มีคลังการออกกำลังกายและรูทีนที่ครบถ้วนรวมถึงรายงานความฟิตของผู้ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/c2f57d23f0662b3e6b5c619c9fb848c4.jpg\" /></p>\n<p>หมวดแอป Apple TV แห่งปี</p>\n<ul>\n<li>Bugsnax</li>\n<li>FitOn</li>\n<li>MUBI</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/mubi-stream-great-cinema/id626148774\">MUBI</a> แอปที่รวมภาพยนตร์อินดี้และสารคดีจากต่างประเทศเข้าไว้ด้วยกัน</p>\n<p><img alt=\"No Description\" src=\"https://www.blognone.com/sites/default/files/externals/2b58ed5ad085d632a4636638b23ce966.jpg\" /></p>\n<p>หมวดเกม Apple Arcade แห่งปี</p>\n<ul>\n<li>Cityscapes</li>\n<li>Hello Kitty Island Adventure</li>\n<li>stitch.</li>\n</ul>\n<p>ผู้ชนะในหมวดนี้คือ <a href=\"https://apps.apple.com/us/app/hello-kitty-island-adventure/id1553505132\">Hello Kitty Island Adventure</a> เกมที่พาบรรดาตัวละครจากซานริโอ้มาติดเกาะ และผจญภัยในรูปแบบต่าง ๆ (คล้ายกับซีรี่ส์ Animal Crossing ของ Nintendo)</p>\n<p><img alt=\"No Description\" src=\"https://www.blognone.com/sites/default/files/externals/bed78c39eed8ccaef7a939c4994332d1.jpg\" /></p>\n<p>หมวด Cultural Impact</p>\n<ul>\n<li>balance</li>\n<li>Copilot</li>\n<li>Endling</li>\n<li>Finding Hannah</li>\n<li>How to Say Goodbye</li>\n<li>Pok Pok</li>\n<li>Proloquo</li>\n<li>Rebel Girls</li>\n<li>Too Good To Go</li>\n<li>Unpacking</li>\n</ul>\n<p>ผู้ชนะในหมวดนี้มี 5 รายได้แก่ <a href=\"https://apps.apple.com/us/app/pok-pok-montessori-preschool/id1550204730\">Pok Pok</a>, <a href=\"https://apps.apple.com/us/app/proloquo/id1521978238\">Proloquo</a>, <a href=\"https://apps.apple.com/ca/app/too-good-to-go-end-food-waste/id1060683933\">Too Good To Go</a>, <a href=\"https://apps.apple.com/us/app/unpacking/id6450058135\">Unpacking</a> และ <a href=\"https://apps.apple.com/ro/app/finding-hannah/id1617252957\">Finding Hannah</a> ซึ่ง Apple บอกว่าทั้ง 5 แอปสามารถผลักดันให้เกิดการเปลี่ยนแปลงในเชิงบวกผ่านแอปและเกม  โดยสนับสนุนให้ผู้ใช้ได้เรียนรู้และเติบโตในพื้นที่ที่เปิดกว้างด้านความแตกต่างและเข้าถึงได้สำหรับทุกคน</p>\n<p><img alt=\"No Description\" src=\"https://www.blognone.com/sites/default/files/externals/7afd368bcf9ceb6ebaa4332e21c17471.png\" /></p>\n<p>นอกจากนี้ Apple ยังสรุปเทรนด์แห่งปี โดยบอกว่า Generative AI เป็นสิ่งที่สะท้อนวิวัฒนาการของ AI ที่เกิดขึ้นในปัจจุบัน และตลอดปีที่ผ่านมามีการนำ AI เข้ามาใช้งานในแอปหลากหลายรูปแบบ ถึงแม้คุณสมบัติหลายอย่างจะยังคงอยู่ในระยะเริ่มแรก แต่ก็เป็นการเปิดโอกาสให้ผู้ใช้ได้เห็นเทคโนโลยีนี้ทำงานจริงๆ และสามารถหาข้อสรุปเกี่ยวกับประโยชน์และความเสี่ยงได้ด้วยตัวเอง โดยแนะนำแอป ChatGPT, Canva, Picsart, Pinterest, Craft, Sololeran และ SmartDreams</p>\n<p>ที่มา - Apple Newsroom <a href=\"https://www.apple.com/th/newsroom/2023/11/apple-unveils-app-store-award-winners-the-best-apps-and-games-of-2023/\">1</a>, <a href=\"https://www.apple.com/th/newsroom/2023/11/meet-the-2023-app-store-award-finalists/\">2</a> และ <a href=\"https://apps.apple.com/story/id1718535089/\">App Store Preview</a></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b4c634f7cdd6f67e4fdb14c79fd600a34d9d91d9269247c805d8c0c7be4e86d","category":"Thai"}