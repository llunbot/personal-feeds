{"title":"กูเกิลขาย Gemini และ Agentspace ให้ลูกค้านำไปรันในศูนย์ข้อมูล ไม่ต้องเชื่อมต่ออินเทอร์เน็ต","link":"https://www.blognone.com/node/145754","date":1744205886000,"content":"<div><div><div><p>กูเกิลประกาศเพิ่มบริการ Gemini เข้า Google Distributed Cloud (GDC) ทำให้ลูกค้าสามารถซื้อ Gemini และ <a href=\"https://www.blognone.com/node/143648\">Agentspace</a> ไปรันในศูนย์ข้อมูลของตัวเองได้ โดยไม่ต้องเชื่อมต่ออินเทอร์เน็ตหรือส่งข้อมูลออกนอกเน็ตเวิร์คองค์กร</p>\n<p>โครงการนี้เป็นความร่วมมือระหว่างกูเกิลและ NVIDIA โดยลูกค้าต้องใช้ DGX B200 หรือ HGX B200 สามารถติดตั้งแบบ air-gapped ไม่เชื่อมต่อกับโลกภายนอกเลย โดยได้รับอนุญาตสำหรับใช้กับข้อมูลชั้นความลับ หรือลับสุดยอดของรัฐบาลสหรัฐฯ แล้ว</p>\n<p>แม้ว่ากูเกิลจะเปิดโมเดล Gemma เป็นโมเดลเปิดทำให้สามารถนำไปใช้งานในองค์กรได้นานแล้ว แต่องค์กรจำนวนมากก็ยังคงต้องการใช้โมเดล Gemini เดียวกับบนคลาวด์ การเปิดให้บริการครั้งนี้จึงเพิ่มตัวเลือกให้ลูกค้าเพิ่มเติม</p>\n<p>ผู้ใช้สามารถใช้งาน Gemini เหมือนบนคลาวด์ผ่านทาง Vertex AI ควบคุมการใช้งานด้วย Apigee และเก็บข้อมูลเวคเตอร์ลง AlloyDB ได้เหมือนบนคลาวด์ รวมถึงสามารถใช้งานบริการ Agentspace ได้ในตัว</p>\n<p>ตอนนี้ยังไม่มีกำหนดให้บริการ แต่กูเกิลขอให้ติดต่อพันธมิตรที่ได้รับการรับรอง</p>\n<p>ที่มา - <a href=\"https://cloud.google.com/blog/products/ai-machine-learning/google-agentspace-enables-the-agent-driven-enterprise\">Google</a></p>\n<p><img src=\"https://www.blognone.com/sites/default/files/externals/064c1494c3bb7e6d32f02df74ae84256.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-cloud\">Google Cloud</a></div><div><a href=\"/topics/nvidia\">NVIDIA</a></div><div><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5858a1da203d1c351bb8840db47ac18a646fa131618b1f5fb54adf3746c5340","category":"Thai"}