{"title":"Xbox Cloud Gaming รองรับการเล่นเกมของตัวเองผ่านคลาวด์แล้ว เบื้องต้นรองรับ 50 เกม","link":"https://www.blognone.com/node/143251","date":1732147417000,"content":"<div><div><div><p>บริการเล่นเกมผ่านคลาวด์ Xbox Cloud Gaming ประกาศรองรับการเล่นเกมที่เราเองเป็นเจ้าของได้แล้ว</p>\n<p>นับตั้งแต่เปิดตัวมาหลายปี Xbox Cloud Gaming รองรับเฉพาะคลังเกมใน Game Pass เท่าที่ไมโครซอฟท์กำหนดเท่านั้น หากเราซื้อเกมที่อยู่นอกคลังเหล่านี้มาเล่นแบบปกติบนคอนโซล จะไม่สามารถเล่นผ่านคลาวด์ได้เลย ประเด็นนี้เป็นสิ่งที่ผู้เล่นเรียกร้องกันมานานมาก และตอนนี้ไมโครซอฟท์เพิ่งยอมให้ทำได้</p>\n<p>ในเบื้องต้น ไมโครซอฟท์ยอมให้เล่นเกมผ่านคลาวด์ประมาณ 50 เกมก่อน แล้วจะขยายจำนวนเกมเพิ่มขึ้นในอนาคต ตัวอย่างเกมดังๆ ที่สามารถเล่นผ่านคลาวด์ได้คือ Assassin’s Creed Mirage, Baldur’s Gate 3, Cyberpunk 2077, Dragon Quest III HD-2D Remake, Final Fantasy XIV Online, Hades, Hogwarts Legacy, Star Wars Outlaws, NBA 2K25 เป็นต้น</p>\n<p>การเล่นเกมของตัวเองผ่านคลาวด์ ยังรองรับเฉพาะการเล่นบนสมาร์ททีวี สมาร์ทโฟน พีซี แท็บเล็ต แต่ยังไม่รองรับการเล่นบนคอนโซล Xbox (ซะงั้น) ซึ่งจะเปิดเพิ่มในปีหน้า</p>\n<p>ที่มา - <a href=\"https://news.xbox.com/en-us/2024/11/20/stream-your-own-game-xbox-cloud-gaming-beta/\">Xbox</a></p>\n<p><img alt=\"No Description\" src=\"https://www.blognone.com/sites/default/files/externals/fee00f0a4d199818df5f01141020b74b.jpg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/cloud-gaming\">Cloud Gaming</a></div><div><a href=\"/topics/xcloud\">xCloud</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aba7de6a3c05ff683e162ffb368181d0afb3f5a8a011cdd8ee8f8c9d47d237cd","category":"Thai"}