{"title":"Windows 11 ย้ายไอคอน Widget ชิดซ้ายในทาสก์บาร์, เพิ่มฟีเจอร์ Voice Access สั่งงานด้วยเสียง","link":"https://www.blognone.com/node/126224","date":1639015664000,"content":"<div><div><div><p>ไมโครซอฟท์ออก Windows 11 Insider Preview Build 22518 มีการเปลี่ยนแปลงในระดับ UI หลายอย่างดังนี้</p>\n<p>ย้ายตำแหน่งปุ่ม Widgets มาไว้ด้านซ้ายสุดของทาสก์บาร์ (กรณีจัดไอคอนตรงกลาง) และเปลี่ยนเป็นไอคอนแสดงสภาพอากาศแทน (คล้ายกับของ Windows 10 ที่อยู่ชิดขวา)</p>\n<p><img src=\"https://www.blognone.com/sites/default/files/externals/24fa71b605266f2de14bbd3b73f96fb7.png\" /></p>\n<p>หากเลือกจัดไอคอนชิดซ้าย ตัวไอคอน Widgets จะกลายเป็นไอคอนธรรมดา (ไม่แสดงอุณหภูมิ) รวมอยู่ในกลุ่มไอคอนเลย</p>\n<p><img src=\"https://www.blognone.com/sites/default/files/externals/59f7bc7f4d8333bfa48c15bd53632065.png\" /></p>\n<p>ฟีเจอร์ใหม่ Voice Access สั่งงาน Windows ด้วเยสียงพูด เช่น “Turn off microphone”, “Minimize window”, “Scroll down” นอกจากนี้ยังมีฟีเจอร์แสดงหมายเลขบนปุ่มต่างๆ ในหน้าจอ เพื่อสั่งงานด้วยเสียง เช่น \"Click 1\" และการแสดงเส้น grid ของหน้าต่าง เพื่อสั่งให้เมาส์คลิกในช่องใดบ้าง</p>\n<p><img src=\"https://www.blognone.com/sites/default/files/externals/65a3521eb4c0d5d9fac4fbf250db0d28.png\" /></p>\n<p><img src=\"https://www.blognone.com/sites/default/files/externals/a4305a80981f2f1c3f8bab214a7809df.png\" /></p>\n<p><img src=\"https://www.blognone.com/sites/default/files/externals/c13fea6fcd4e0fae03a3a615fb183987.png\" /></p>\n<p>ของใหม่อย่างอื่นคือ</p>\n<ul>\n<li>เปลี่ยนภาพพื้นหลังอัตโนมัติตาม Windows Spotlight ที่ก่อนหน้านี้ใช้ได้เฉพาะหน้าล็อคสกรีนเท่านั้น</li>\n<li><a href=\"https://www.blognone.com/node/125214\">Windows Subsystem from Linux (WSL) ติดตั้งได้จาก Microsoft Store</a></li>\n<li>เมนูคลิกขวาใน File Explorer เพิ่มตัวเลือกมากขึ้นกับไฟล์บางประเภท เช่น คลิกขวาไฟล์ .inf แล้วสั่ง Install</li>\n<li>หน้าจอสลับภาษาดีไซน์ใหม่ พื้นหลังโปร่งแสงอะคริลิกแล้ว ไมโครซอฟท์บอกว่าจะปรับปรุงหน้าจอนี้ให้มีประสิทธิภาพและเสถียรภาพมากขึ้นด้วย</li>\n</ul>\n<p><img src=\"https://www.blognone.com/sites/default/files/externals/bb5608e8faa2c5b7db585ebe40da84c4.png\" /></p>\n<p>ที่มา - <a href=\"https://blogs.windows.com/windows-insider/2021/12/08/announcing-windows-11-insider-preview-build-22518/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/voice-recognition\">Voice Recognition</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e24f609a60a3c7b8705c996c5975ea5aa8a092b1c8db302fb4edb2882755875a","category":"Thai"}