{"title":"จีนประกาศอินเทอร์เน็ตทั้งหมดในจีนต้องใช้ IPv6 ภายในปี 2030","link":"https://www.blognone.com/node/123894","date":1627292392000,"content":"<div><div><div><p>เมื่อวันศุกร์ที่ผ่านมา ทางหน่วยงานกำกับดูแลอินเทอร์เน็ตประเทศจีน (Cyberspace Administration of China) ประกาศแผนการ\"ย้าย\" เพื่อให้ใช้งาน IPv6 เพียงอย่างเดียวภายในปี 2030 นี้</p>\n<p>โดยแผนการและกำหนดการคร่าวๆ คือ ภายในปี 2023 อุปกรณ์ที่วางขายใหม่จะต้องรองรับและเปิดใช้งาน IPv6 ไว้เสมอ ผู้ใช้งาน 700 ล้านคน และอุปกรณ์ IoT อีกกว่า 200 ล้านชิ้นจะใช้งานผ่าน IPv6 เป็นหลัก ผู้ให้บริการคลาวด์, CDN ศูนย์ข้อมูลและระบบโดเมนจะต้องรองรับ IPv6 อย่างสมบูรณ์ และตั้งแต่สิ้นปี 2023 เครือข่ายที่ติดตั้งใหม่จะต้องไม่ใช้งาน Private IPv4 (ทำ NAT) อีก</p>\n<p>ปี 2025 จีนตั้งเป้าเป็นที่หนึ่งด้านสัดส่วนการใช้งานบน IPv6 โดยบังคับเว็บไซต์หน่วยงานภาครัฐทั้งหมดจะต้องรองรับการใช้งานจาก IPv6 และคาดว่าจะมีผู้ใช้งานบน IPv6 กว่า 800 ล้านคน อุปกรณ์ IoT อีก 400 ล้านชิ้น สัดส่วนการใช้งานผ่าน IPv6 บนเครือข่ายมือถือเกิน 70% รวมถึงผลักดันให้เว็บไซต์และแอพพลิเคชั่นบนมือถือทั้งหมดรองรับการใช้งานผ่าน IPv6 ไม่น้อยกว่า 95%</p>\n<p>หลังจากนั้นอีก 5 ปีจะทยอยยกเลิกการใช้งาน IPv4 ออก เพื่อให้ภายในปี 2030 เครือข่ายอินเทอร์เน็ตในประเทศจีนเป็นเครือข่าย IPv6 ล้วนแบบสมบูรณ์</p>\n<p>ทั้งนี้เมื่อเดือนเมษายนที่ผ่านมา ทางจีนได้มีการทดสอบเครือข่าย Backbone ใหม่สำหรับการใช้งาน IPv6 ล้วนๆ จำนวน 31 node ที่เชื่อมต่อหากันด้วยความเร็วกว่า 200 Gbps ไปเป็นที่เรียบร้อยแล้ว</p>\n<p>ที่มา: <a href=\"https://www.theregister.com/2021/07/26/china_single_stack_ipv6_notice/\">The Register</a>, ประกาศต้นฉบับ <a href=\"http://www.cac.gov.cn/2021-07/23/c_1628629122784001.htm\">Cyberspace Administration of China</a></p>\n<p><img src=\"https://www.blognone.com/sites/default/files/externals/491e3591cced061d835450f82129fa51.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2-%e0%b8%81%e0%b8%b2%e0%b8%a3%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a1%e0%b8%95%e0%b9%88%e0%b8%ad-%e0%b8%84%e0%b8%ad%e0%b8%a1%e0%b8%9e%e0%b8%b4%e0%b8%a7%e0%b9%80%e0%b8%95%e0%b8%ad%e0%b8%a3%e0%b9%8c-197300/\">LoboStudioHamburg</a></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/internet\">Internet</a></div><div><a href=\"/topics/ipv6\">IPv6</a></div></div></div>","author":"icez","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e544d1e63e5ab2cd1840bc3e121992b3b2ce86107dbb75bb9df10f7db5c5cce6","category":"Thai"}