{"title":"Palworld เผย ต้องถอดฟีเจอร์บางอย่างของเกมออก เนื่องจากคดีสิทธิบัตรกับนินเทนโด","link":"https://www.blognone.com/node/146340","date":1746762434000,"content":"<div><div><div><p>Pocketpair ผู้สร้างเกม Palworld โพสต์ข้อความใน X เปิดเผยว่าจำเป็นต้องออกแพตช์<strong>ปรับลดฟีเจอร์ของเกม</strong> เนื่องจากคดีฟ้องร้องกับนินเทนโด</p>\n<p>แม้คนส่วนใหญ่มองว่า Palworld เลียนแบบสไตล์มอนสเตอร์ของเกม Pokemon ซึ่งละเมิดทรัพย์สินทางปัญญา แต่จริงๆ แล้ว <a href=\"https://www.blognone.com/node/142087\">ประเด็นที่นินเทนโดยื่นฟ้อง Palworld เป็นการฟ้องสิทธิบัตรด้านเกมเพลย์</a> โดยอาศัยสิทธิบัตรที่นินเทนโดเคยจดเอาไว้ ส่งผลให้ Palworld จำเป็นต้องถอดฟีเจอร์เกมเพลย์บางอย่างในระหว่างสู้คดี</p>\n<p>Palworld เปิดเผยว่าเมื่อเดือนพฤศจิกายน 2024 เคยต้องออกแพตช์เพื่อถอดฟีเจอร์เรียกมอนสเตอร์ (Pal) ออกมาจากหิน Pal Spheres (เทียบได้กับ Pokeball) เปลี่ยนวิธีการเรียก Pal มายืนอยู่ข้างผู้เล่นแทน</p>\n<p>ล่าสุด Palworld จะต้องออกแพตช์เวอร์ชัน 0.5.5 ที่ปรับลดฟีเจอร์เกาะมอนสเตอร์ที่บินได้แล้วร่อน (gliding) ไปบนท้องฟ้า โดยเกมจะปรับลดเหลือการใช้เครื่องร่อน (glider) เพียงอย่างเดียวแทนแทน</p>\n<p>ที่มา - <a href=\"https://x.com/palworld_en/status/1920360001794945232\">@Palworld_EN</a></p>\n<blockquote><p>[Regarding the lawsuit, changes to Palworld and the future]We would like to express our sincere gratitude and appreciation for the continued support of our fans over the past few months. We apologize for not being able to share as much information as we would like, but we trust…</p>\n<p>— Palworld (@Palworld_EN) <a href=\"https://twitter.com/Palworld_EN/status/1920360001794945232?ref_src=twsrc%5Etfw\">May 8, 2025</a></p></blockquote>\n<p><img alt=\"No Description\" src=\"https://www.blognone.com/sites/default/files/externals/b84a664809ebe2a637b0aef7f3de199b.jpg\" /></p>\n</div></div></div><div><div>Topics: </div><div><div><a href=\"/topics/palworld\">Palworld</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/pokemon\">Pokemon</a></div><div><a href=\"/topics/patent\">Patent</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8269b8554956fa99279c39513db7b247142f71ea01eb95d32e687087ff7cc32","category":"Thai"}