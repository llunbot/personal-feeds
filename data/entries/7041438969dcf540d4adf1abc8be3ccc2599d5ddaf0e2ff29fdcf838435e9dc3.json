{"title":"ไมโครซอฟท์เปิดรับแอพขึ้น Store ของ Windows 11 แล้ว, Epic มาร่วมขายเกมด้วย","link":"https://www.blognone.com/node/125000","date":1632893469000,"content":"<div><div><div><p>ไมโครซอฟท์เปิดรับแอพขึ้น Microsoft Store ของ Windows 11 เตรียมความพร้อมก่อน<a href=\"https://www.blognone.com/node/124521\">วันปล่อยอัพเดตจริง 5 ตุลาคม 2021</a></p>\n<p>ไมโครซอฟท์เปิดรับแอพจากนักพัฒนาบางรายมาล่วงหน้าแล้ว ปัจจุบัน Microsoft Store ของ Windows 11 มีแอพดังๆ อย่าง Discord, Zoom, KakaoTalk, VLC, TeamViewer, Adobe Reader DC, LibreOffice เบราว์เซอร์คู่แข่ง Opera, Yandex รวมถึงแอพของไมโครซอฟท์เองอย่าง Visual Studio Code</p>\n<p>แอพที่รองรับตอนนี้ยังเป็นแอพเดสก์ท็อปฝั่งวินโดวส์ และเว็บแอพในรูปแบบ PWA ส่วนแอพ Android ที่จะเชื่อมจาก Amazon Appstore ยังต้องรอกันไปก่อน</p>\n<p>ความเคลื่อนไหวสำคัญอีกอย่างคือ <a href=\"https://www.blognone.com/node/123447\">นโยบายสโตร์ซ้อนสโตร์</a> ตามที่ประกาศไว้ (Amazon Appstore ถือเป็นสโตร์แรกตามนโยบายนี้) ได้สโตร์ใหม่อีก 1 รายคือ Epic Games ที่นำเกมมาขายบน Microsoft Store ด้วย</p>\n<p>ไมโครซอฟท์ยังระบุว่า Microsoft Store เวอร์ชันใหม่จะนำมาใช้กับ Windows 10 ด้วย แต่ยังไม่ระบุช่วงเวลาแน่ชัด</p>\n<p><img src=\"https://www.blognone.com/sites/default/files/externals/d5443b023e21c4114fedc3f443e0670d.jpg\" /></p>\n<p>ที่มา - <a href=\"https://blogs.windows.com/windowsdeveloper/2021/09/28/microsoft-store-more-apps-more-open/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/epic-games\">Epic Games</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7041438969dcf540d4adf1abc8be3ccc2599d5ddaf0e2ff29fdcf838435e9dc3","category":"Thai"}