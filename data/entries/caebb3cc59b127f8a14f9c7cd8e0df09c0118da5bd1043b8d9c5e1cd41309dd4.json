{"title":"[ลือ] เครื่องเกมตัวถัดไปของ Nintendo จะมี DLSS อัพสเกลภาพสูงสุดที่ความละเอียด 1440p","link":"https://www.blognone.com/node/136914","date":1700728719000,"content":"<div><div><div><p>ข่าวหลุดข่าวลือมีมาเรื่อย ๆ สำหรับเครื่องเกมตัวถัดไปของ Nintendo โดยเรียกกันอย่างไม่เป็นทางการว่า Nintendo Switch 2 ซึ่งข้อมูลล่าสุดบอกว่าเครื่องเกมรุ่นใหม่จะใช้ชิบของ Nvidia ที่จะรองรับ DLSS 3.5</p>\n<p>Richard Leadbetter ผู้ก่อตั้ง Digital Foundry กล่าวในรายการพอดคาสต์ DF Direct ว่าแม้เครื่องรุ่นถัดไปของ Nintendo จะมี DLSS แต่มันจะไม่มี Deep Learning Accelerator หรือ DLA ที่เป็นสถาปัตยกรรมแยกต่างหากที่ทำงานร่วมกับ DLSS เพื่อเพิ่มพลังในการประมวลผล และช่วยให้เกมสามารถแสดงผลในความละเอียดสูง ๆ ได้ ซึ่งเขาบอกว่าชิป T239 (อ้างว่าพัฒนาโดย NVIDIA) ของ Nintendo Switch 2 จะใช้ DLSS ได้อย่างจำกัดมากซึ่งจะแสดงผลได้แค่ 1080p หรือ 1440p เท่านั้นขึ้นอยู่กับแต่ละเกม</p>\n<p><img src=\"https://www.blognone.com/sites/default/files/externals/f3a80baec9fd3e26949897b8bb309dce.jpg\" /></p>\n<p>ข้อมูลของ Richard Leadbetter ดูขัดแย้งกับข่าวหลุดก่อนหน้าที่มีผู้อ้างว่า Nintendo แสดง Tech Demo ของ Nintendo Switch 2 ให้กับนักพัฒนาเกมที่ถูกเลือกดูที่งาน Gamescom โดยแสดงเกม The Legend of Zelda: Breath of the Wild ที่เล่นได้ในความละเอียด 4K 60fps</p>\n<p>ก่อนหน้านี้มีข่าวลือว่าเครื่องเกมรุ่นใหม่ของ Nintendo จะเปิด<a href=\"https://www.blognone.com/node/135070\">ตัวครึ่งหลังปี 2024</a> และสตูดิโอเกมรายใหญ่ได้ Dev Kit แล้ว</p>\n<p>ที่มา - <a href=\"https://www.youtube.com/watch?v=5Y5CBMgAFlU\">Digital Foundry</a> via <a href=\"https://gamingbolt.com/nintendo-switch-2s-dlss-upscaling-might-be-limited-to-1440p-rumour\">Gamingbolt</a>,<a href=\"https://www.videogameschronicle.com/news/switch-2s-dlss-upscaling-might-not-be-as-powerful-as-hoped-its-claimed/\">Video Games Chronicle</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/games\">Games</a></div><div><a href=\"/topics/nintendo-switch\">Nintendo Switch</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"caebb3cc59b127f8a14f9c7cd8e0df09c0118da5bd1043b8d9c5e1cd41309dd4","category":"Thai"}