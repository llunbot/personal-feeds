{"title":"แก้ระบบสมการเชิงเส้นด้วยดีเทอร์มิแนนต์","link":"https://neizod.dev/2023/06/30/solve-system-of-linear-equation-with-determinant.html","date":1688134881000,"content":"<p>เวลาเรามีระบบสมการเชิงเส้น $n$ ตัวแปร เราสามารถจับมันมาเขียนให้อยู่ในรูปเมทริกซ์ $A\\vec{x} = \\vec{y}$ ได้ ซึ่งก็คือ</p>\n\n\\[\\begin{bmatrix}\na_{11} &amp; a_{12} &amp; \\cdots &amp; a_{1n} \\\\\na_{21} &amp; a_{22} &amp;        &amp; a_{2n} \\\\\n\\vdots &amp;        &amp; \\ddots &amp; \\vdots \\\\\na_{n1} &amp; a_{n2} &amp; \\cdots &amp; a_{nn}\n\\end{bmatrix}\n\\begin{bmatrix}\nx_1 \\\\ x_2 \\\\ \\vdots \\\\ x_n\n\\end{bmatrix}\n=\n\\begin{bmatrix}\ny_1 \\\\ y_2 \\\\ \\vdots \\\\ y_n\n\\end{bmatrix}\n\\tag{1}\\label{eq:system-equations}\\]\n\n<p>ในทางปฏิบัติ (ที่มีการแทนค่า $a_{ij}$ เป็นตัวเลขมาเรียบร้อยแล้ว) เราก็แค่ทำ<a href=\"//en.wikipedia.org/wiki/Gaussian_elimination\">การกำจัดแบบ Gauss-Jordan</a> บนตัวเมทริกซ์ดังกล่าว นั่นคือเริ่มจากสร้าง<a href=\"//en.wikipedia.org/wiki/Augmented_matrix\">เมทริกซ์แต่งเติม</a> $[A \\mid \\vec{y}]$ มาก่อน แล้วแก้เมทริกซ์จนฝั่งซ้ายกลายเป็น<a href=\"//en.wikipedia.org/wiki/Identity_matrix\">เมทริกซ์เอกลักษณ์</a> เราก็จะได้ว่าฝั่งขวาของเมทริกซ์จะกลายเป็นคำตอบของระบบสมการนั่นเอง</p>\n\n\\[\\left[\n\\begin{array}{cccc:c}\na_{11} &amp; a_{12} &amp; \\cdots &amp; a_{1n} &amp; y_1 \\\\\na_{21} &amp; a_{22} &amp;        &amp; a_{2n} &amp; y_2 \\\\\n\\vdots &amp;        &amp; \\ddots &amp; \\vdots &amp; \\vdots \\\\\na_{n1} &amp; a_{n2} &amp; \\cdots &amp; a_{nn} &amp; y_n\n\\end{array}\n\\right]\n\\quad\\xrightarrow{\\text{row ops}}\\quad\n\\left[\n\\begin{array}{cccc:c}\n1      &amp; 0 &amp; \\cdots &amp; 0      &amp; x_1 \\\\\n0      &amp; 1 &amp;        &amp; 0      &amp; x_2 \\\\\n\\vdots &amp;   &amp; \\ddots &amp; \\vdots &amp; \\vdots \\\\\n0      &amp; 0 &amp; \\cdots &amp; 1      &amp; x_n\n\\end{array}\n\\right]\\]\n\n<p>ในทางทฤษฎีที่เรามองว่า $a_{ij}$ เป็นตัวแปร เราก็ยังสามารถแก้เมทริกซ์ดังกล่าวจนไปถึงคำตอบได้อยู่ดี แต่ความแย่ก็คือคำตอบที่ได้จะติดตัวแปรยุบยับเต็มไปหมด – พูดอย่างเจาะจงคือ ที่แต่ละคำตอบ $x_i$ จำนวนพจน์ที่บวกลบบนตัวแปร $a_{ij}$ ก็มีจำนวนเป็น $O(n!)$ พจน์แล้ว</p>\n\n<p>อย่างไรก็ตาม คำตอบเชิงทฤษฎีที่ติดตัวแปรจำนวนมากเช่นนี้ก็ไม่ได้แย่ไปหมดซะทีเดียว เพราะมันก็ยังสามารถลดรูปลงมาให้จดจำเข้าใจง่ายได้อยู่ โดยเราจะดึงเอาแนวคิดของการเขียนทับเมทริกซ์มาช่วย เราจะพูดว่าเมทริกซ์ $M$ ถูกแก้ไขค่าในหลักที่ $k$ ด้วยการนำเวกเตอร์ $\\vec{v}$ เขียนทับลงไป ดังนี้</p>\n\n\\[M(k:\\vec{v}) = \\begin{bmatrix}\nm_{1,1} &amp; \\cdots &amp; m_{1,k-1} &amp; {\\color{red}v_1}    &amp; m_{1,k+1} &amp; \\cdots &amp; m_{1,n} \\\\\n\\vdots  &amp; \\ddots &amp; \\vdots    &amp; {\\color{red}\\vdots} &amp; \\vdots    &amp; \\ddots &amp; \\vdots \\\\\nm_{n,1} &amp; \\cdots &amp; m_{n,k-1} &amp; {\\color{red}v_n}    &amp; m_{n,k+1} &amp; \\cdots &amp; m_{n,n}\n\\end{bmatrix}\\]\n\n<p>เช่นนี้แล้วเราจะได้คำตอบของระบบสมการที่สรุปสั้นๆ ผ่าน<a href=\"//en.wikipedia.org/wiki/Determinant\">ดีเทอร์มิแนนต์</a>ได้ว่าคือ</p>\n\n\\[x_k = \\frac{\\det A(k:\\vec{y})}{\\det A}\n\\tag{2}\\label{eq:cramer}\\]\n\n<p>ตัวอย่างเช่น $A$ เป็นเมทริกซ์ขนาด $2{\\times}2$ เราจะได้</p>\n\n\\[\\begin{align}\nx_1 &amp;= \\det\\begin{bmatrix} {\\color{red}y_1} &amp; a_{12} \\\\ {\\color{red}y_2} &amp; a_{22} \\end{bmatrix}\n     / \\det\\begin{bmatrix} a_{11} &amp; a_{12} \\\\ a_{21} &amp; a_{22}\\end{bmatrix}\n     = \\frac{y_1a_{22} - y_2a_{12}}{a_{11}a_{22}-a_{21}a_{12}}\n     , \\\\\nx_2 &amp;= \\det\\begin{bmatrix} a_{11} &amp; {\\color{red}y_1} \\\\ a_{21} &amp; {\\color{red}y_2} \\end{bmatrix}\n     / \\det\\begin{bmatrix} a_{11} &amp; a_{12} \\\\ a_{21} &amp; a_{22}\\end{bmatrix}\n     = \\frac{a_{11}y_2 - a_{21}y_1}{a_{11}a_{22}-a_{21}a_{12}}\n\\end{align}\\]\n\n<p>การพิสูจน์ก็น่าจะมีหลากหลายวิธี แต่อันที่ผมไปเจอมาแล้วรู้สึกเข้าใจได้ง่ายสุดคงหนีไม่พ้น<a href=\"//math.stackexchange.com/a/1941606/26082\">คำตอบของคุณ Rene Schipperus</a> ที่เริ่มจากการเปลี่ยน $\\vec{x}$ ในสมการที่ $\\eqref{eq:system-equations}$ ให้เป็นเมทริกซ์เอกลักษณ์ที่ถูกเขียนทับด้วย $\\vec{x}$ แทน ซึ่งจะเห็นว่าเวกเตอร์ $\\vec{y}$ เดิมด้านขวามือของสมการก็จะเปลี่ยนไปเป็นเมทริกซ์เช่นกัน</p>\n\n\\[\\begin{bmatrix}\na_{11} &amp; a_{12} &amp; \\cdots &amp; a_{1n} \\\\\na_{21} &amp; a_{22} &amp;        &amp; a_{2n} \\\\\n\\vdots &amp;        &amp; \\ddots &amp; \\vdots \\\\\na_{n1} &amp; a_{n2} &amp; \\cdots &amp; a_{nn}\n\\end{bmatrix}\n\\begin{bmatrix}\n       &amp;   &amp; {\\color{red}\\vdots}  &amp;   &amp; \\\\\n       &amp; 1 &amp; {\\color{red}x_{k-1}} &amp; 0 &amp; \\\\\n\\cdots &amp; 0 &amp; {\\color{red}x_k}     &amp; 0 &amp; \\cdots \\\\\n       &amp; 0 &amp; {\\color{red}x_{k+1}} &amp; 1 &amp; \\\\\n       &amp;   &amp; {\\color{red}\\vdots}  &amp;   &amp; \\\\\n\\end{bmatrix}\n=\n\\begin{bmatrix}\n       &amp;             &amp; {\\color{red}\\vdots}  &amp;             &amp; \\\\\n       &amp; a_{k-1,k-1} &amp; {\\color{red}y_{k-1}} &amp; a_{k-1,k+1} &amp; \\\\\n\\cdots &amp; a_{k,k-1}   &amp; {\\color{red}y_k}     &amp; a_{k,k+1} &amp; \\cdots \\\\\n       &amp; a_{k+1,k-1} &amp; {\\color{red}y_{k+1}} &amp; a_{k+1,k+1} &amp; \\\\\n       &amp;             &amp; {\\color{red}\\vdots}  &amp;             &amp; \\\\\n\\end{bmatrix}\\]\n\n<p>หรือก็คือ $AI(k:\\vec{x}) = A(k:\\vec{y})$ นั่นเอง</p>\n\n<p>ซึ่งเหตุผลที่เรา<em>เลือก</em>เอา $\\vec{x}$ ไปเขียนทับบนเมทริกซ์เอกลักษณ์เช่นนั้น ก็เพราะว่า</p>\n\n\\[\\det I(k:\\vec{x}) = x_k\\]\n\n<p>และก็เพราะว่าดีเทอร์มิแนนต์เป็น<a href=\"//en.wikipedia.org/wiki/Multiplicative_function\">ฟังก์ชันเชิงการคูณ</a> จึงทำให้เราได้ข้อสรุปตามสมการ $\\eqref{eq:cramer}$ ในที่สุด</p>\n\n<p>ผลลัพธ์สมการ $\\eqref{eq:cramer}$ นี้เรียกว่า<a href=\"//en.wikipedia.org/wiki/Cramer%27s_rule\">กฎของ Cramer</a> และถึงแม้มันจะดูเรียบง่ายสวยงาม (จนไปถึงขั้นน่าทึ่งว่าอยู่ดีๆ ก็มีดีเทอร์มิแนนต์หลุดออกมาได้ไง) แต่ก็<a href=\"//math.stackexchange.com/a/1977593/26082\">มีคนให้ข้อสังเกต</a>ว่า ถ้าไล่ดูตามประวัติศาสตร์คณิตศาสตร์ตะวันตก ดีเทอร์มิแนนต์นี่เป็นผลลัพธ์โดยตรงจากการพยายามแก้ระบบสมการเชิงเส้นหลายตัวแปรตามข้างต้นเลย</p>\n\n<p>และถ้าเรายังจำกันได้ว่า คำตอบของแต่ละ $x_k$ มันถูกเขียนอยู่ในรูปผลรวมที่มีจำนวน $O(n!)$ พจน์ นั่นเพราะจริงๆ แล้วค่า $\\det A$ เป็นผลรวมที่แต่ละพจน์ถูกเขียนอยู่ในรูปของ $\\prod_{k=1}^n a_{k,\\ell_k}$ โดยที่ $\\ell_u=\\ell_v$ เมื่อและก็ต่อเมื่อ $u=v$ ดังนั้นมันก็คือการเรียงสับเปลี่ยนสิ่งของ $n$ ชิ้นที่มีวิธีที่แตกต่างกันทั้งหมด $n!$ แบบ ซึ่งตีความได้ว่าเมื่อเราหยิบ $a_{ij}$ มาใช้แล้ว เราจะไม่สามารถหยิบช่องอื่นในเมทริกซ์ตรงหลักที่ $i$ หรือแถวที่ $j$ มาใช้งานได้อีก (สะท้อนผ่าน<a href=\"//en.wikipedia.org/wiki/Minor_(linear_algebra)\">ไมเนอร์/โคแฟคเตอร์</a>ว่าทำไมเราถึงต้องทำลายหลักที่ $i$ และแถวที่ $j$ ทิ้ง) ส่วนการที่บางพจน์นั้นเป็นบวกหรือลบก็เป็นไปในทำนองเดียวกับหลักการเพิ่มเข้าและตัดออกเพื่อดุลค่าของเมทริกซ์นั่นเอง</p>\n\n<p>รู้สึกว่าเป็นเรื่องที่ต้องมือเปื้อนด้วยตัวเองตั้งแต่ต้นถึงจะเก็ต ถ้าโผล่มาเจอนิยาม/สูตรดีเทอร์มิแนนต์เลยนี่โคตรงง … จริงๆ อยากเอากระดาษทดตรงช่วงที่โซ้วสมการเมทริกซ์มาลงด้วย แต่คิดว่าปล่อยไว้เป็นการบ้านน่าจะเป็นผลดีกับผู้อ่านมากกว่า 5555555</p>","author":"","siteTitle":"neizod's speculation","siteHash":"939338c5557b1743f2c128736c6006e145dcabc81da9970f1c0dc8ae2feb0830","entryHash":"cacf687285c81ed74888399c6c5eb9b664ef4327a02793385e3ae69bd26ae12d","category":"Thai"}