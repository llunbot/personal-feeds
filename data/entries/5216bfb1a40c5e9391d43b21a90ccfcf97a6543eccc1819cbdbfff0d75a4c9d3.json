{"title":"Google Search เพิ่มฟิลเตอร์ Perspective หาข้อมูลจากคนบนโซเชียล","link":"https://www.blognone.com/node/134539","date":1687776396000,"content":"<div><div><div><p>Google เริ่มปล่อยฟิลเตอร์ <strong>Perspective</strong> บน Google Search สำหรับใช้ค้นหาข้อมูลที่เน้น “ประสบการณ์ส่วนตัว” จากคนที่โพสต์ลงในโซเชียลมีเดีย หรือเว็บบอร์ดกระทู้ต่าง ๆ แล้ว หลังเปิดตัวมาตั้งแต่งาน Google I/O</p>\n<p>การค้นหาด้วยฟิลเตอร์ Perspective จะแสดงผลลัพธ์เป็นเนื้อหาที่มีคนเคยแชร์ไว้ทั้งในรูปแบบวิดีโอ รูปภาพ กระทู้ถามตอบ เว็บ Q&amp;A รวมถึงโพสต์ในโซเชียลมีเดียต่าง ๆ เช่น วิดีโอจาก YouTube และ TikTok กระทู้จาก Reddit และ Quora เป็นต้น ซึ่ง Interface บนมือถือจะแสดงผลการค้นหาแบบ side-by-side ที่เลื่อนดูได้ และด้านล่างของผลการค้นหาแต่ละอันจะแสดงรายละเอียดเพิ่มเติมของผู้เผยแพร่เนื้อหา เช่น ชื่อ รูปโปรไฟล์ และข้อมูลความนิยมของเนื้อหา</p>\n<p>ตัวอย่างเช่น เมื่อค้นหา “วิธีหาเพื่อนใหม่ในเมืองใหม่” และเลือกฟิลเตอร์ Perspective จะแสดงผลการค้นหาที่เป็นคำแนะนำจากคนทั่วไป เช่น วิดีโอจาก YouTube ที่บอกเล่าประสบการณ์ของตัวเอง หรือคำแนะนำจากความคิดเห็นในกระทู้ฟอรัมต่าง ๆ ในเรื่องเดียวกัน นอกจากนี้ ผลการค้นหาของ Perspective ยังปรากฏในส่วน Top Stories ด้วยเช่นกัน</p>\n<p>ที่มา: <a href=\"https://9to5google.com/2023/06/23/google-search-perspectives-filter/\">9to5Google</a>, <a href=\"https://blog.google/products/search/google-search-perspectives/\">Google</a></p>\n<p><img alt=\"alt=&quot;Google Search_Perspective filter&quot;\" src=\"https://www.blognone.com/sites/default/files/externals/8aaa32d6338bd09a352f8245876d7a8d.png\" /></p>\n<blockquote><p>Last month at <a href=\"https://twitter.com/hashtag/GoogleIO?src=hash&amp;ref_src=twsrc%5Etfw\">#GoogleIO</a> we shared updates we’re making to Search to help you find and explore diverse perspectives from experts and everyday people. Today you'll be able to try it out. Learn more ↓ <a href=\"https://t.co/gxByfy128P\">https://t.co/gxByfy128P</a></p>\n<p>— Google (@Google) <a href=\"https://twitter.com/Google/status/1672319243390427166?ref_src=twsrc%5Etfw\">June 23, 2023</a></p></blockquote>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5216bfb1a40c5e9391d43b21a90ccfcf97a6543eccc1819cbdbfff0d75a4c9d3","category":"Thai"}