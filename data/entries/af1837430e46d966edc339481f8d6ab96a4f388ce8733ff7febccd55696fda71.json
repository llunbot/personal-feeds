{"title":"AWS ลงทุน 5 พันล้านเหรียญ เปิดบริการ Region Thailand ดัน GDP เพิ่ม 1 หมื่นล้านเหรียญ จ้างงานเพิ่ม 11,000 ตำแหน่งต่อปี","link":"https://www.blognone.com/node/143980","date":1736309294000,"content":"<div><div><div><p>Amazon Web Services, Inc. (AWS) <a href=\"https://www.blognone.com/node/143978\">เปิดตัว AWS Asia Pacific (Thailand) Region</a> อย่างเป็นทางการ คาดว่าการสร้างและการดําเนินงานของ AWS Region แห่งใหม่ในไทยจะช่วยเพิ่มมูลค่า GDP ของประเทศให้สูงขึ้นอีกประมาณ 1 หมื่นล้านเหรียญในช่วง 15 ปีข้างหน้า</p>\n<p>การลงทุนนี้จะช่วยเพิ่มการจ้างงานเต็มเวลาเฉลี่ยกว่า 11,000 ตําแหน่งต่อปีในธุรกิจที่เกี่ยวข้อง ครอบคลุมหลายสาขา เช่น การก่อสร้าง การดูแลรักษาอาคาร วิศวกรรม โทรคมนาคม และอื่น ๆ</p>\n<p>โดย AWS ตั้งเป้าลงทุนระยะยาวในไทย 5 พันล้านเหรียญในส่วนที่เกี่ยวเนื่องกับ AWS Asia Pacific (Thailand) Region</p>\n<p>การเปิดตัว AWS Asia Pacific (Thailand) Region ทําให้ AWS มี Availability Zones รวมทั้งสิ้น 111 แห่งใน 35 AWS Regions ทั่วโลก นอกจากนี้ ยังมีแผนที่จะเปิดตัว Availability Zones เพิ่มอีก 15 แห่ง และ AWS Regions อีก 5 แห่งในเม็กซิโก นิวซีแลนด์ ซาอุดีอาระเบีย ไต้หวัน และ AWS European Sovereign Cloud</p>\n<p>ที่มา: ข่าวประชาสัมพันธ์</p>\n<p><img alt=\"alt=&quot;AWS&quot;\" src=\"https://www.blognone.com/sites/default/files/externals/4854ad6670cd89489aec800de3461225.jpeg\" /></p>\n<p><img alt=\"alt=&quot;AWS&quot;\" src=\"https://www.blognone.com/sites/default/files/externals/6264a18d7732de87fbdd3e64939ad4a3.jpeg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud-computing\">Cloud Computing</a></div><div><a href=\"/topics/thailand\">Thailand</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af1837430e46d966edc339481f8d6ab96a4f388ce8733ff7febccd55696fda71","category":"Thai"}