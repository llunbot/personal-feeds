{"title":"ไมโครซอฟท์เปิดตัว DirectSR API ใหม่ของ DirectX สำหรับทำ Super Resolution","link":"https://www.blognone.com/node/138484","date":1709263694000,"content":"<div><div><div><p>ไมโครซอฟท์เปิดตัว DirectSR เป็น API ใหม่ในตระกูล DirectX ช่วยใช้ประโยชน์จากฟีเจอร์ของจีพียูทำ Super Resolution (SR) หรือการขยายสเกลภาพให้ละเอียดขึ้น</p>\n<p>เราเห็นฟีเจอร์จำพวก NVIDIA DLSS Super Resolution, AMD FidelityFX Super Resolution, Intel XeSS ออกสู่ตลาดกันมาสักระยะ การออก API ตัวนี้จะช่วยให้นักพัฒนาเกมทำงานง่ายขึ้น เพราะเขียนเกมให้รองรับ DirectSR อย่างเดียวพอ แล้ว DirectSR ไปคุยต่อกับจีพียูแต่ละค่ายให้เอง</p>\n<p>นอกจากนี้ ไมโครซอฟท์ยังมี <a href=\"https://devblogs.microsoft.com/directx/d3d12-work-graphs-preview/\">Work Graphs API</a> ที่เริ่มใช้ในปี 2023 เป็น API สำหรับสั่งงานให้จีพียูจัดการงานของตัวเองได้อัตโนมัติ ไม่ต้องรอคำสั่งจากซีพียูอย่างเดียวอีกต่อไป ช่วยอำนวยความสะดวกของโปรแกรมเมอร์และเพิ่มประสิทธิภาพการทำงานให้ดีขึ้นด้วย</p>\n<p>ที่มา - <a href=\"https://devblogs.microsoft.com/directx/directx-innovation-on-display-at-gdc-2024/\">Microsoft</a></p>\n<p><img src=\"https://www.blognone.com/sites/default/files/externals/c604e9702d10252376fc3d064ed619de.png\" /></p>\n</div></div></div><div><div>Topics: </div><div><div><a href=\"/topics/directx\">DirectX</a></div><div><a href=\"/topics/microsoft\">Microsoft</a></div><div><a href=\"/topics/graphic\">Graphic</a></div><div><a href=\"/topics/gpu\">GPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c149816368109cb9a88c233176925d17bbebda7536f369971a22fa829adf04e3","category":"Thai"}