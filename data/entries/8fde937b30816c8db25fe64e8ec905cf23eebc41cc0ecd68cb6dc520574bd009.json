{"title":"เพราะอากาศเปลี่ยนแปลงบ่อย Andrew Ng เล่าความประทับใจพบอดีตนายกเศรษฐา ระบุให้ความสนใจ AI","link":"https://www.blognone.com/node/141447","date":1723740688000,"content":"<div><div><div><p>หลังจาก Andrew Ng หนึ่งในผู้บุกเบิกงานวิจัยด้าน deep learning มา<a href=\"https://www.blognone.com/node/141056\">บรรยายในงาน KBTG Techtopia</a> เมื่อเดือนที่ผ่านมา วันนี้เขาก็เพิ่งเล่าถึงประสบการณ์การเยือนประเทศไทยว่ามองเห็นโอกาสที่ประเทศไทยจะใช้ประโยชน์จาก AI ได้มาก</p>\n<p>ตอนหนึ่งของการเล่าประสบการณ์ครั้งนี้ Andrew ระบุถึงการเข้าพบนายเศรษฐา ทวีสิน นายกรัฐมนตรีของไทย ณ เวลานั้น ว่าแสดงความสนใจเทคโนโลยี AI พร้อมกับพูดคุยกับรัฐมนตรีว่าจะฝีึกทักษะด้าน AI ได้อย่างไรบ้าง และจะนำ AI ไปใช้พัฒนาการศึกษาได้อย่างไร โดยบทสนทนาอยู่กับความเสี่ยงที่เป็นจริง เช่น ข่าวปลอม โดยไม่ได้ถามคำถามประเภทมนุษย์จะสูญพันธุ์หรือไม่แต่อย่างใด</p>\n<p>ภาพรวมแล้ว Andrew มีความประทับใจต่อประเทศไทย แม้ GDP ต่อประชากรยังน้อย และยังไม่ใช่ผู้นำในด้านนี้ แต่ก็มีองค์กรที่ลงมือทำ และการเข้ามาพัฒนา AI ในช่วงหลังๆ ก็มีกำแพงน้อยลงมาก เช่นทีมวิจัยจากจุฬาลงกรณ์มหาวิทยาลัยสร้างแอปพลิเคชั่นคัดกรองอาการซึมเศร้า</p>\n<p>Andrew Ng เข้าพบนายเศรษฐา ทวีสิน เมื่อวันที่ 17 กรกฏาคมที่ผ่านมา และเพิ่งโพสบทความบันทึกการเยือนไทยในวันนี้</p>\n<p>ที่มา - <a href=\"https://www.deeplearning.ai/the-batch/issue-262/\">DeepLearning.AI</a></p>\n<p><img alt=\"No Description\" src=\"https://www.blognone.com/sites/default/files/externals/16e3fc6cfeb359fa321fed4e5d4a89b9.png\" /></p>\n</div></div></div><div><div>Topics: </div><div><div><a href=\"/topics/andrew-ng\">Andrew Ng</a></div><div><a href=\"/topics/thailand\">Thailand</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fde937b30816c8db25fe64e8ec905cf23eebc41cc0ecd68cb6dc520574bd009","category":"Thai"}