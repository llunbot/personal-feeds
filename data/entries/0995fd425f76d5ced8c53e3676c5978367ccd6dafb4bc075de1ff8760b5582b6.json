{"title":"Unreal และ Unreal Tournament สองภาคแรก เปิดให้ดาวน์โหลดฟรีบน Internet Archive","link":"https://www.blognone.com/node/143146","date":1731662251000,"content":"<div><div><div><p>เกมยิง Unreal และ Unreal Tournament ที่สร้างชื่อให้กับ Epic Games ในยุคปลายทศวรรษ 1990s และกลายเป็นจุดตั้งต้นของธุรกิจเกมเอนจิน Unreal Engine ในเวลาต่อมา เปิดให้ดาวน์โหลดได้ฟรีผ่าน Internet Archive โดยได้รับอนุญาตจาก Epic Games แล้วด้วย</p>\n<p>Epic Games ถอดเกม Unreal สองภาคนี้ออกจากสโตร์ดิจิทัลต่างๆ <a href=\"https://www.blognone.com/node/131888\">หลังปิดเซิร์ฟเวอร์เกมในปี 2023</a> แต่ยังมีกลุ่มแฟนๆ รวมตัวกันในชื่อ <a href=\"https://www.oldunreal.com/\">Old Unreal</a> ร่วมกันผลักดันเกมเหล่านี้ต่อไป ผ่านแพตช์อย่างไม่เป็นทางการของเกม และล่าสุดคือ Old Unreal ประกาศว่า Epic ยินดีให้เว็บไซต์ Internet Archive โฮสต์ไฟล์ ISO ของ Unreal ทั้งสองภาคนี้ ซึ่งสามารถดาวน์โหลดมาใช้ร่วมกับแพตช์ของทีม Old Unreal ได้</p>\n<p>ช่องทางดาวน์โหลดสามารถทำได้ทั้ง โหลดไฟล์ ISO โดยตรงจาก Internet Archive หรือจะ<a href=\"https://www.oldunreal.com/downloads/unreal/full-game-installers/\">ติดตั้ง Installer ของ Old Unreal ที่จะดาวน์โหลดไฟล์ ISO ให้อีกต่อหนึ่ง</a></p>\n<ul>\n<li>https://archive.org/download/ut-goty/UT_GOTY_CD1.iso</li>\n<li>https://archive.org/download/gt-unreal-1998/Unreal.iso</li>\n</ul>\n<p>ที่มา - <a href=\"https://www.resetera.com/threads/epic-games-gives-the-thumbs-up-to-archive-org-copies-of-unreal-gold-and-unreal-tournament-goty-free-to-download-for-all.1035414/\">ResetEra</a>, <a href=\"https://www.polygon.com/news/479060/unreal-tournament-epic-games-internet-archive-free\">Polygon</a>, <a href=\"https://www.gamespot.com/articles/unreal-and-unreal-tournament-are-free-on-internet-archive-with-epics-blessing/1100-6527777/?ftag=CAD-01-10abi2f/\">Gamespot</a></p>\n<p><img alt=\"No Description\" src=\"https://www.blognone.com/sites/default/files/externals/01042fbf3e44f302c405f53f0df63457.jpg\" /></p>\n</div></div></div><div><div>Topics: </div><div><div><a href=\"/topics/unreal\">Unreal</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0995fd425f76d5ced8c53e3676c5978367ccd6dafb4bc075de1ff8760b5582b6","category":"Thai"}