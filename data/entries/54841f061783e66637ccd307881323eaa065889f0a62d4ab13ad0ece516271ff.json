{"title":"T-Mobile ให้บริการเชื่อมต่อโทรศัพท์กับดาวเทียม Starlink แล้ว เริ่มที่ iPhone","link":"https://www.blognone.com/node/144377","date":1738127998000,"content":"<div><div><div><p>T-Mobile ผู้ให้บริการเครือข่ายโทรศัพท์ในอเมริกา เปิดให้ลูกค้าสามารถทดสอบเชื่อมต่อสัญญาณกับดาวเทียม Starlink ได้แล้ว โดยสถานะบริการยังเป็นเบต้า เริ่มต้นที่ iPhone รุ่นที่รองรับ (iPhone 14 ขึ้นไป) และต้องอัปเดตเป็นระบบปฏิบัติการ<a href=\"https://www.blognone.com/node/144349\">เวอร์ชันล่าสุด iOS 18.3</a></p>\n<p>T-Mobile ประกาศความร่วมมือกับ Starlink <a href=\"https://www.blognone.com/node/130041\">มาตั้งแต่ปี 2022</a> และเริ่มทยอยเปิดบริการเริ่มที่<a href=\"https://www.blognone.com/node/142490\">การส่ง SMS ผ่านดาวเทียม</a>เมื่อปลายปีที่แล้ว ซึ่งตอนนั้นโทรศัพท์ที่รองรับมีเฉพาะซัมซุง ยังไม่มี iPhone</p>\n<p><a href=\"https://www.t-mobile.com/support/coverage/satellite-support\">การทำงาน</a>ของระบบเชื่อมต่อจะไม่ได้ใช้ดาวเทียมเป็นค่าเริ่มต้น แต่จะเปลี่ยนมาเชื่อมต่อกับ Starlink ต่อเมื่อไม่พบสัญญาณของเครือข่าย T-Mobile เท่านั้น ทั้งนี้ T-Mobile บอกว่ามีแผนขยายบริการให้รองรับสมาร์ทโฟนทุกรุ่นที่สามารถเชื่อมต่อดาวเทียมได้</p>\n<p>ที่มา: <a href=\"https://www.bloomberg.com/news/articles/2025-01-29/apple-and-spacex-link-up-to-support-starlink-satellite-network-on-iphones\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/9c38ca3694f7cd27824f313c7f99c9ad.png\" /></p>\n</div></div></div><div><div>Topics: </div><div><div><a href=\"/topics/t-mobile\">T-Mobile</a></div><div><a href=\"/topics/spacex\">SpaceX</a></div><div><a href=\"/topics/starlink\">Starlink</a></div><div><a href=\"/topics/satellite\">Satellite</a></div><div><a href=\"/topics/telecom\">Telecom</a></div><div><a href=\"/topics/iphone\">iPhone</a></div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54841f061783e66637ccd307881323eaa065889f0a62d4ab13ad0ece516271ff","category":"Thai"}