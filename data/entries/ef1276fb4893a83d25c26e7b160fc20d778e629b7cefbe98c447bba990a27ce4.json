{"title":"เปิดตัว Pixel Fold โทรศัพท์พับได้ตัวแรกจากกูเกิล ราคา 1799 ดอลลาร์","link":"https://www.blognone.com/node/133781","date":1683747705000,"content":"<div><div><div><p>กูเกิลเปิดตัว Google Pixel Fold อย่างเป็นทางการ หลังจากส่งภาพมาให้ดูกันก่อนหน้านี้ โดยนอกจากหน้าจอพับได้แล้ว กูเกิลยังโชว์ระบบกล้องคุณภาพสูงใส่มาเพิ่มในโทรศัพท์รุ่นนี้ สเปคอื่นๆ ดังนี้</p>\n<ul>\n<li>ซีพียู Google Tensor G2 พร้อมชิปความปลอดภัย Titan M2</li>\n<li>แรม LPDDR5 12GB พร้อมสตอเรจ 512GB</li>\n<li>หน้าจอด้านนอกขนาด 5.8 นิ้ว FHD+ 2092 x 1080 OLED Smooth Display 120Hz</li>\n<li>หน้าจอด้านใน 7.6 นิ้ว 2208 x 1840 OLED Smooth Display 120Hz</li>\n<li>น้ำหนัก 283 กรัม</li>\n<li>กล้องหลัง 3 ตัว\n<ul>\n<li>กล้องหลัก 48 ล้านพิกเซล ขนาด 1/2 นิ้ว มุมภาพ 82 องศา พร้อมระบบกันสั่น</li>\n<li>กล้องมุมกว้าง 10.8 ล้านพิกเซล ขนาด 1/3 นิ้ว มุมภาพ 121.1 องศา</li>\n<li>กล้องเทเล 10.8 ล้านพิกเซล ขนาด 1/3.1 นิ้ว มุมภาพ 21.9 องศา พร้อมซูมออปติคอล 5 เท่า</li>\n</ul>\n</li>\n<li>กล้องหน้า 9.5 ล้านพิกเซล fixed focus มุมภาพ 84 องศา</li>\n<li>กล้องใน 8 ล้านพิกเซล fixed focus มุมภาพ 84 องศา</li>\n<li>แบตเตอรี่ 4821 mAh รองรับชาร์จไร้สาย (แต่ไม่ชาร์จเร็วไร้สาย)</li>\n<li>กันน้ำกระเด็นใส่ ผ่านการทดสอบ IPX8</li>\n</ul>\n<p>กูเกิลโชว์แนวทางการใช้งานจอพับทั้งการใช้งานเป็นจอขนาดใหญ่ หรือการแบ่งสองจอใช้งานแยกกัน รวมถึงการตั้งจอด้วยตัวเอง นอกจากนี้เมื่อกางโทรศัพท์ออกยังสามารถใช้กล้องหลังเป็นกล้องหน้าเพื่อภาพเซลฟี่คุณภาพสูง แต่ฟีเจอร์ที่โชว์ในงานคือ Google Translate รุ่นพิเศษ ที่สามารถแสดงคำแปลออกไปยังหน้าจอสองด้านพร้อมกันได้ ทำให้สามารถชูโทรศัพท์ไปยังฝ่ายตรงข้ามเพื่อแสดงคำแปลของเราได้ทันที ฟีเจอร์นี้จะมาพร้อมกับ Android 14 ต้องรอกันช่วงปลายปี 2023</p>\n<p>Pixel Fold มีสองสีคือ Porcelain และ Obsidian ราคา 1799 ดอลลาร์ เริ่มส่งมอบจริงเดือนมิถุนายน แต่ถ้าใครสั่งล่วงหน้าจะแถม Pixel Watch ให้ฟรี เลือกได้ทั้งรุ่น Wi-Fi และ LTE</p>\n<p>ที่มา - <a href=\"https://blog.google/products/pixel/google-pixel-fold/\">Google</a></p>\n<p><img alt=\"No Description\" src=\"https://www.blognone.com/sites/default/files/externals/506e58645e7cd646a41f09609d1cf4fb.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/5be1b24ea31d1cb08d30fd19539f14b3.jpg\" /></p>\n<p><img src=\"https://lh3.googleusercontent.com/wYOp0m-wYuceDkrNfybb61D-r_xk6EuLn3yWW1s-yiPneNdTTbBIKK1o_tcCH2nlRnuoBpbm8fWkBYTvVYbLpEaF2VPixZJ_vSo=rw-e365-w757\" alt /></p>\n</div></div></div><div><div>Topics: </div><div><div><a href=\"/topics/google-pixel-fold\">Google Pixel Fold</a></div><div><a href=\"/topics/google\">Google</a></div><div><a href=\"/topics/foldable\">Foldable</a></div><div><a href=\"/topics/mobile\">Mobile</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef1276fb4893a83d25c26e7b160fc20d778e629b7cefbe98c447bba990a27ce4","category":"Thai"}