{"title":"Sony เปิดตัว A7 IV กล้อง Mirrorless เซนเซอร์ฟูลเฟรมใหม่ ยกอัลกอริทึมโฟกัสมาจาก A1","link":"https://www.blognone.com/node/125405","date":1634830502000,"content":"<div><div><div><p>Sony เปิดตัวกล้อง Alpha 7 IV เป็นกล้อง mirrorless เซนเซอร์ฟูลเฟรมตัวใหม่ โดยจุดเด่นคือระบบโฟกัสที่ทำงานได้เร็วขึ้นด้วยอัลกอริทึมที่ยกมาจาก Sony A1</p>\n<p>ตัวกล้อง Sony A7 IV ใช้เซนเซอร์ฟูลเฟรม BSI-CMOS 33 ล้านพิกเซล พร้อมหน่วยประมวลผล BIONZ XR มีช่วง ISO ที่ 50-204,800 และไดนามิกเรนจ์กว้างสุดถึง 15 สต็อป</p>\n<p>ส่วนออโต้โฟกัสปรับปรุงใหม่ มีจุดโฟกัสแบบ phase detection 759 จุด ครอบคลุมพื้นที่ 94% และ Sony ยกอัลกอริทึมจากกล้อง A1 มาใส่ในบอดี้ของ A7 IV สามารถตรวจจับวัตถุได้หลายรูปแบบ ตั้งแต่มนุษย์, สัตว์ หรือแม้กระทั่งตาของนก ซึ่งระบบ subject-aware tracking นี้สามารถใช้งานในโหมดวิดีโอได้ด้วย โดย Sony ระบุว่าระบบถ่ายภาพต่อเนื่องเมื่อเปิดโหมด AF/AE tracking สามารถถ่ายภาพรัวได้สูงสุดถึง 10 ภาพต่อวินาที</p>\n<p>ในด้านวิดีโอ A7 IV ถ่ายวิดีโอได้สูงสุดถึง UHD 4K ที่ 30 เฟรมต่อวินาทีโดยใช้เซนเซอร์เต็มความกว้าง หรือ 60 เฟรมต่อวินาทีโดยอ่านข้อมูลจากเซนเซอร์ในขนาดกว้างเทียบเท่า APS-C</p>\n<p>ด้านหลังตัวกล้องมีช่องมองภาพอิเล็กทรอนิกส์ 3.69 ล้านจุด พร้อมจอสัมผัสแบบปรับหมุนได้ และเมนูในตัวกล้องปรับปรุงเลย์เอาท์จากตัว A7S III</p>\n<p>Sony เตรียมวางจำหน่าย Alpha 7 IV ในเดือนธันวาคมนี้ สำหรับราคาบอดี้โดยประมาณอยู่ที่ 2,500 ดอลลาร์หรือราว 83,000 บาท</p>\n<p>ที่มา - <a href=\"https://www.dpreview.com/news/8656228500/sony-launches-more-capable-more-expensive-33mp-a7-iv\">dpreview</a></p>\n<p><img src=\"https://www.blognone.com/sites/default/files/externals/0b4c7e709c1e38c3ce93def45cbf2790.jpg\" /></p>\n<p><img src=\"https://www.blognone.com/sites/default/files/externals/d12f030b808fd8121bbaa5892aaffec8.jpg\" /></p>\n<p><img src=\"https://www.blognone.com/sites/default/files/externals/2462311ee85e1d9c5a79b3bc64e6efe5.jpg\" /></p>\n<p><img src=\"https://www.blognone.com/sites/default/files/externals/88a28ca40c66d77fdc8686b95c0add49.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/fullframe\">Fullframe</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb4703433f336f98e3f688c6d00b04469d0ce40beab3d1a2d69915e06e67484e","category":"Thai"}