{"title":"Spotify โวย แอปเวอร์ชันใหม่ที่ใช้เฉพาะใน EU ถูก Apple ดึงเวลาไม่ยอมอนุมัติขึ้น App Store","link":"https://www.blognone.com/node/138716","date":1710465229000,"content":"<div><div><div><p>ประเด็นความขัดแย้งระหว่าง Spotify กับแอปเปิล ในกลุ่มประเทศสหภาพยุโรปหรือ EU ที่แอปเปิล<a href=\"https://www.blognone.com/node/138530\">ถูกสั่งปรับ</a>ไป 1,800 ล้านยูโร ดูจะยังไม่จบง่าย ๆ ล่าสุด Spotify อีเมลร้องเรียนไปยังคณะกรรมาธิการยุโรป (EC - European Commission) บอกว่า Spotify ได้ส่งแอปเวอร์ชันใหม่เฉพาะในประเทศกลุ่ม EU ให้แอปเปิลตรวจสอบเพื่ออนุมัติขึ้น App Store แต่ถึงตอนนี้แอปเปิลเงียบและไม่ตอบกลับใด ๆ</p>\n<p>ในอัปเดตนี้ Spotify บอกว่าได้<a href=\"https://www.blognone.com/node/138572\">ส่งคำขอ</a>ไปตั้งแต่วันที่ 5 มีนาคม โดยเพิ่มลิงก์รายละเอียดราคาแพ็คเกจต่าง ๆ และตัวเลือกวิธีจ่ายเงินไปยังเว็บไซต์ของ Spotify เอง ซึ่งทั้งหมดเป็นไปตามแนวทางคำตัดสินของ EU ที่ออกมา ว่าแอปเปิลต้องเปิดให้ผู้พัฒนาแอปแสดงข้อมูลตัวเลือกราคาที่ถูกกว่าได้ โดยไม่ต้องใช้ช่องทางจ่ายเงินของแอปเปิล</p>\n<p>Spotify เรียกร้องให้ EC ติดต่อไปยังแอปเปิลและอนุมัติแอปเวอร์ชันนี้ พร้อมบอกว่าเมื่อดูจากประวัติการอนุมัติแอปที่ผ่านมา ความล่าช้าน่าจะเป็นเจตนาของทางแอปเปิลด้วย ทั้งนี้แอปเปิลยังไม่ได้ออกมาชี้แจงในประเด็นดังกล่าว</p>\n<p>ที่มา: <a href=\"https://www.theverge.com/2024/3/14/24100944/spotify-ios-app-update-eu-apple-dma\">The Verge</a></p>\n<p>หน้าตาแอป Spotify ที่เพิ่มรายละเอียดแพ็คเกจในแอป เฉพาะเวอร์ชันกลุ่มประเทศ EU</p>\n<p><img alt=\"No Description\" src=\"https://www.blognone.com/sites/default/files/externals/901ae442df157d1ed745aad14fe0c71d.jpeg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/eu\">EU</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b3116bcb3ebef6eaec0b51ffa95b11075009f7a6c53d1513aa3a4591620a421","category":"Thai"}