{"title":"Huawei ไตรมาส 1/2024 รายได้-กำไร เติบโตสูง จากความสำเร็จของสมาร์ทโฟน Mate 60","link":"https://www.blognone.com/node/139523","date":1714584524000,"content":"<div><div><div><p>Huawei รายงานผลการดำเนินงานของไตรมาสที่ 1 ปี 2024 มีรายได้ 1.79 แสนล้านหยวน และมีกำไรสุทธิ 1.97 หมื่นล้านหยวน ซึ่งเพิ่มขึ้นสูงมากเมื่อเทียบตัวเลขในไตรมาสเดียวกันของปี 2023</p>\n<p>ตัวแทนของ Huawei กล่าวว่าภาพรวมอุตสาหกรรมและตลาดโลกยังมีความผันผวนสูงตลอดปีนี้ บริษัทยังคงเดินหน้าดำเนินงานธุรกิจทั่วโลก เพื่อส่งเสริมการดำเนินงานด้านต่าง ๆ รองรับการเติบโตต่อไป</p>\n<p>ในไตรมาสที่ผ่านมา Huawei มีสินค้าเด่นในกลุ่มสมาร์ทโฟนคือตระกูล Mate 60 ซึ่งมียอดขายในจีนสูง จนมีส่วนแบ่งการตลาดแซงแอปเปิล และล่าสุดเพิ่งเปิดตัวสมาร์ทโฟนในตระกูล Pura 70 ซึ่งมีฟีเจอร์ขายเช่นการโทรศัพท์ผ่านดาวเทียม เป็นต้น</p>\n<p>ที่มา: <a href=\"https://www.phonearena.com/news/huawei-q1-2024-earnings-surge_id157895\">Phone Arena</a></p>\n<p><img src=\"https://www.blognone.com/sites/default/files/externals/45b126d8a560c761f2589b1be4fc529e.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c09ffee380d01f81fe9f33038e7e52294ea8565ad653ea6fe94fa5ebab33074","category":"Thai"}