{"title":"Meta จัดงานสัมมนา LlamaCon สำหรับนักพัฒนา AI วันที่ 29 เมษายนนี้","link":"https://www.blognone.com/node/144765","date":1739922181000,"content":"<div><div><div><p>Meta ประกาศจัดงานสัมมนาสำหรับนักพัฒนา ที่โฟกัสเรื่องปัญญาประดิษฐ์สร้างเนื้อหาหรือ Generative AI ชื่องานว่า <strong>LlamaCon</strong> กำหนดจัดงานในวันที่ 29 เมษายนนี้</p>\n<p>เบื้องต้น Meta บอกว่า LlamaCon จะมีการเผยแพร่ความคืบหน้าล่าสุดของการพัฒนา AI แบบโอเพนซอร์สกับนักพัฒนา เพื่อใช้สำหรับการพัฒนาแอปและผลิตภัณฑ์สำหรับบริษัทและสตาร์ทอัป รายละเอียดเพิ่มเติมจะเผยแพร่ต่อในภายหลัง</p>\n<p>หัวข้อสำคัญที่คาดว่า Meta จะเก็บไว้เปิดตัวในงาน LlamaCon นี้ ก็คือโมเดลรุ่นล่าสุด Llama 4 ซึ่งมีข่าวมาระยะหนึ่งแล้วว่าน่าจะเปิดตัวในช่วงต้นปีนี้</p>\n<p>สุดท้าย Meta บอกว่าหัวข้อเกี่ยวกับ Metaverse ยังไม่ได้หายไปไหน เพราะงานสัมมนา Meta Connect ยังคงกำหนดจัดงานในวันที่ 17-18 กันยายนนี้</p>\n<p>ที่มา: <a href=\"https://www.meta.com/blog/connect-2025-llamacon-save-the-date/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/79bf51c1b51466887d38632ff685690d.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/llama\">Llama</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/developer\">Developer</a></div><div><a href=\"/topics/llm\">LLM</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feba538602759a5765f0e1df2473db1a74ec28d18255036cd09299bbbf5b205e","category":"Thai"}