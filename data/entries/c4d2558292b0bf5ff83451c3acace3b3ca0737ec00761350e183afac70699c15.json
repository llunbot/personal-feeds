{"title":"ไมโครซอฟท์ออก .NET 9 Preview 1 เน้นฟีเจอร์ด้าน Cloud-Native และ AI","link":"https://www.blognone.com/node/138207","date":1707925685000,"content":"<div><div><div><p>ไมโครซอฟท์ออก .NET 9 Preview 1 ตามรอบการออกปีละรุ่น โดย .NET 9 ตัวจริงจะออกช่วงปลายปี เป็นรุ่นซัพพอร์ตระยะปกติ 18 เดือน ต่างจาก <a href=\"https://www.blognone.com/node/136745\">.NET 8 ที่เป็นรุ่นซัพพอร์ตระยะยาว LTS</a></p>\n<p>ธีมหลักของ .NET 9 จะเน้นสองเรื่อง อย่างแรกคือการทำงานแบบ Cloud-Native ร่วมกับคอนเทนเนอร์และ Kubernetes ตามแนวทางที่เริ่มมาตั้งแต่ .NET 8 (<a href=\"https://devblogs.microsoft.com/dotnet/category/dotnet-aspire/\">.NET Aspire</a>) ส่วนธีมที่สองคืองานด้าน AI โดยไมโครซอฟท์จะทำงานร่วมกับพาร์ทเนอร์ต่างๆ ทั้ง Open AI และโมเดลโอเพนซอร์สอื่นๆ เพื่อให้ทำงานกับแอพพลิเคชันสาย .NET ให้ดีขึ้น</p>\n<p>.NET 9 Preview 1 สามารถดาวน์โหลดได้แล้วจาก <a href=\"https://dotnet.microsoft.com/en-us/download/dotnet/9.0\">หน้าเว็บ .NET</a> โดยต้องใช้ร่วมกับ Visual Studio 2022 (v17.10 Preview 1)</p>\n<p>ที่มา - <a href=\"https://devblogs.microsoft.com/dotnet/our-vision-for-dotnet-9/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/ef82f5a11031044c1bf2fe08d2839bca.png\" /></p>\n</div></div></div><div><div>Topics: </div><div><div><a href=\"/topics/net\">.NET</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4d2558292b0bf5ff83451c3acace3b3ca0737ec00761350e183afac70699c15","category":"Thai"}