{"title":"ทำของดีก็ขายได้ จีพียู Intel Arc Battlemage B580 ขายดี สินค้าเริ่มขาดตลาด","link":"https://www.blognone.com/node/143735","date":1734575899000,"content":"<div><div><div><p>หลังอินเทลวางขาย<a href=\"https://www.blognone.com/node/143666\">จีพียู Intel Arc Battlemage B580 และทำผลงานออกมาได้ดี</a> กลายเป็นจีพียูที่มีประสิทธิภาพต่อราคาดีมากๆ ในตลาด โดยเฉพาะเมื่อเทียบกับคู่แข่งระดับเดียวกันอย่าง GeForce 4060 และ Radeon 7600 ที่ราคาแพงกว่า และให้แรมน้อยกว่า (12GB vs 8GB)</p>\n<p>สิ่งที่เกิดขึ้นตามมาก็เดาได้ไม่ยากว่า สินค้าขายดีจนขาดตลาด</p>\n<p>Mark Anthony Ramirez โฆษกของอินเทลให้ข้อมูลกับ The Verge ยืนยันว่า B580 มีความต้องการสูง บริษัทคาดว่าจะเติมสต๊อกได้ในสัปดาห์นี้ และกำลังทำงานร่วมกับพาร์ทเนอร์ค้าปลีกช่องทางต่างๆ เพื่อให้มีสินค้าขายได้สม่ำเสมอ</p>\n<p>อินเทลยังมีกำหนดวางขาย Intel Arc B570 ที่สเปกลดลงมา ให้แรม 10GB แลกกับราคาที่ถูกลงอีกหน่อย (219 ดอลลาร์) ในเดือนมกราคม 2025</p>\n<p>ที่มา - <a href=\"https://www.theverge.com/2024/12/17/24323888/intel-arc-b580-sold-out-availability\">The Verge</a>, <a href=\"https://www.tomshardware.com/pc-components/gpus/high-demand-for-intels-arc-b580-as-retailers-receive-weekly-restocks-demand-outstrips-supply-for-the-new-usd249-gpu-champion\">Tom's Hardware</a></p>\n<p><img src=\"https://www.blognone.com/sites/default/files/externals/f302fc509c71238ba8c29ee3eedf16e8.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/intel-arc\">Intel Arc</a></div><div><a href=\"/topics/gpu\">GPU</a></div><div><a href=\"/topics/intel\">Intel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5169f582cbbd08d0a2e659bf63ed7fb34780442c4cb82ce281f1d2d0a44ba68e","category":"Thai"}