{"title":"Twitter Blue ได้ชื่อใหม่ X Premium - Elon บอกระบบแชร์รายได้โฆษณา คนสมัครเยอะกว่าที่คาดไว้","link":"https://www.blognone.com/node/135143","date":1691283362000,"content":"<div><div><div><p>ข่าวอัพเดตเรื่องราวของแพลตฟอร์ม X หรือชื่อเดิม Twitter ประจำวันมีดังนี้ครับ</p>\n<p>เรื่องแรกเป็นปัญหาของระบบรับส่วนแบ่งรายได้โฆษณา ซึ่งครีเอเตอร์ทั่วโลกที่เป็นสมาชิก Blue และ<a href=\"https://www.blognone.com/node/135046\">เข้าเงื่อนไข</a> สามารถสมัครได้ โดยหน้า <a href=\"https://help.twitter.com/en/using-twitter/creator-ads-revenue-sharing\">Help Center</a> ระบุว่า รอบการจ่ายสัปดาห์ 31 กรกฎาคม 2023 ต้องเลื่อนจ่ายไปจากกำหนดเดิม เนื่องจากจำนวนผู้สมัครเข้ามาในโครงการนี้สูงกว่าที่ประเมินไว้มาก โดยจะจ่ายส่วนแบ่งทันทีเมื่อจัดการทุกอย่างเรียบร้อย</p>\n<p>Elon Musk เจ้าของ X ก็<a href=\"https://twitter.com/elonmusk/status/1687682347120873472\">โพสต์</a>ถึงประเด็นนี้ว่าจำนวนคนสมัครมีมากกว่าคาด และขอเวลาเพิ่มอีกไม่กี่วัน</p>\n<p>จากนั้น Musk ก็<a href=\"https://twitter.com/elonmusk/status/1687698537469898753\">โพสต์</a>เพิ่มเติม ซึ่งเป็นการให้ข้อมูลว่าบริการ subscription ที่เดิมชื่อ Twitter Blue แล้ว<a href=\"https://www.blognone.com/node/135013\">เปลี่ยนเป็น Blue</a> เฉย ๆ ตอนนี้ได้ชื่อใหม่คือ X Premium ซึ่งมาพร้อมกับการย้ายข้อมูลเดิม ไปบัญชีใหม่ในชื่อ <a href=\"https://twitter.com/premium\">@Premium</a> ที่น่าจะยึดจากเจ้าของชื่อเดิมเช่นเคย</p>\n<p>ที่มา: The Verge <a href=\"https://www.theverge.com/2023/8/5/23821540/twitter-blue-is-now-x-premium\">[1]</a>, <a href=\"https://www.theverge.com/2023/8/4/23820859/x-twitter-ad-sharing-payment-unpaid-delay-elon-musk\">[2]</a></p>\n<p><img src=\"https://www.blognone.com/sites/default/files/externals/1d0ebf7942a6d887de878942f7c7c856.jpg\" alt /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/elon-musk\">Elon Musk</a></div><div><a href=\"/topics/twitter-blue\">Twitter Blue</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79905680f208db9a090b16f5a1a9e4851d1c79d69b436314d830c32b39c5918a","category":"Thai"}