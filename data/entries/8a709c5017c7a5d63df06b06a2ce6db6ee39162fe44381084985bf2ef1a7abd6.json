{"title":"Mark Zuckerburg พร้อมวางมวยกับ Elon Musk หลังข่าวทำแอป Threads แข่ง Twitter","link":"https://www.blognone.com/node/134488","date":1687415470000,"content":"<div><div><div><p>Elon Musk ระบุว่า พร้อมดวลกับ Mark Zuckerburg ในมวยกรง (Cage Match) หาก Mark ต้องการ ผ่านการตอบกลับ<a href=\"https://twitter.com/elonmusk/status/1671364992665264131?s=20\">ทวีต</a>เกี่ยวกับข่าวแอป <a href=\"https://www.blognone.com/node/134254\">Threads</a> ของ Meta ที่อาจจะมาเป็นคู่แข่งของ Twitter</p>\n<p>ทวีตท้าตีของ Elon ดูไม่จริงจังนัก เพราะเป็นการตอบกลับผู้ใช้ทวิตเตอร์รายหนึ่งที่บอกว่า Mark นั้นฝึกศิลปะป้องกันตัว Jujitsu ให้ Elon ระวังตัวไว้ แต่ท่าทีที่ Elon ไม่พอใจ Meta ที่กำลังพัฒนาแอป Threads นั้นดูจริงจัง เขาแสดงความเห็นว่า Mark กำลังพยายามครองโลกโดยไม่เปิดทางเลือกอื่น</p>\n<p>ด้าน Mark เองก็ดูจะเล่นด้วย โดยตอบกลับ Elon ด้วยภาพแคปหน้าจอทวีตดังกล่าวและโพสต์ลงในสตอรี่ Instagram พร้อมข้อความ “ส่งที่อยู่มา” (Send Me Location) ต่อมา Elon จึงระบุสถานที่ คือ Vegas Octagon พร้อม<a href=\"https://twitter.com/elonmusk/status/1671705216918474752?s=20\">ทวีต</a>ต่อว่ามีท่าสุดยอดชื่อ “The Walrus” ที่สามารถนอนทับคู่ต่อสู้และไม่ต้องทำอะไรเลย</p>\n<p>นอกจากนี้ ทั้ง Elon และ Mark ต่างเคยปะทะคารมกันมาก่อนแล้ว ทั้ง<a href=\"https://www.blognone.com/node/94215\">ประเด็นการควบคุม AI</a> หรือความเห็นที่ต่างกันใน<a href=\"https://www.blognone.com/node/116090\">มาตรการช่วงโควิด-19</a> ที่ผ่านมา</p>\n<p>ที่มา: <a href=\"https://www.theverge.com/2023/6/21/23769263/mark-zuckerberg-elon-musk-fight-cage-match-worldstar\">The Verge</a></p>\n<p><img alt=\"alt=&quot;Mark_VS_Elon&quot;\" src=\"https://www.blognone.com/sites/default/files/externals/9c769999db1b184fa900d69d53bb181d.jpeg\" /></p>\n<blockquote><p>I’m up for a cage match if he is lol</p>\n<p>— Elon Musk (@elonmusk) <a href=\"https://twitter.com/elonmusk/status/1671364992665264131?ref_src=twsrc%5Etfw\">June 21, 2023</a></p></blockquote>\n<p><img alt=\"alt=&quot;Mark’s_IG&quot;\" src=\"https://www.blognone.com/sites/default/files/externals/75c6fe80d25b793865d51c4a6922df6b.png\" /></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/elon-musk\">Elon Musk</a></div><div><a href=\"/topics/meta\">Meta</a></div><div><a href=\"/topics/twitter\">Twitter</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a709c5017c7a5d63df06b06a2ce6db6ee39162fe44381084985bf2ef1a7abd6","category":"Thai"}