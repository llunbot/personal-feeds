{"title":"ไมโครซอฟท์ยืนยัน Windows 11 ฝั่งธุรกิจ ใช้ Dark Mode เป็นค่าดีฟอลต์","link":"https://www.blognone.com/node/123792","date":1626741160000,"content":"<div><div><div><p>ไมโครซอฟท์ประกาศข้อมูลเล็กๆ ในงาน Microsoft Inspire เมื่อสัปดาห์ที่แล้วว่า Windows 11 สำหรับภาคธุรกิจ (commercial SKU) จะใช้ธีมสีเข้ม dark mode เป็นค่าดีฟอลต์ โดยให้เหตุผลว่าผู้ใช้พีซีฝั่งธุรกิจต้องอยู่กับหน้าจอเป็นเวลานานๆ จึงเลือกธีมสีเข้มเพื่อให้สบายตามากกว่า</p>\n<p>ในหน้า <a href=\"https://www.microsoft.com/en-us/windowsforbusiness/windows-11\">Windows 11 for Business</a> ไมโครซอฟท์ใช้ธีมสีเข้มทั้งหมด ในขณะที่หน้า <a href=\"https://www.microsoft.com/en-us/windows/windows-11\">Windows 11 รุ่นปกติ</a> ก็ใช้ธีมสีสว่างทั้งหมดเช่นกัน</p>\n<p><img src=\"https://www.blognone.com/sites/default/files/externals/5cd408d7ba78143f8a85cba3fdca29b4.jpg\" /></p>\n<p>ที่มา - <a href=\"https://www.windowscentral.com/windows-11-will-enable-dark-mode-default-more-pcs\">Windows Central</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ce565fab3ff337871afc9a0510361df655864d992997a7484cf5c9412b31e7c","category":"Thai"}