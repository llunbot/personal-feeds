{"title":"Android Auto ซิงก์สถานะแบตเตอรี่รถ EV ได้แล้ว นำทางพร้อมคำนวณแบตที่เหลือได้","link":"https://www.blognone.com/node/137581","date":1704851559000,"content":"<div><div><div><p>กูเกิลอัพเกรดฟีเจอร์ใหม่ให้ Android Auto ระบบแสดงข้อมูลบนหน้าจอรถยนต์ ฟีเจอร์สำคัญคือ Android Auto สามารถแสดงแบตเตอรี่ที่เหลืออยู่ของรถยนต์ไฟฟ้า EV ได้แล้ว สามารถสั่งให้นำทางด้วย Google Maps แล้วพยากรณ์ได้ว่าแบตเตอรี่จะเหลือกี่เปอร์เซนต์ตอนเดินทางถึงที่หมาย รวมถึงแนะนำจุดชาร์จระหว่างทางให้ด้วย</p>\n<p>ฟีเจอร์แสดงแบตเตอรี่จะใช้ได้กับรถยนต์ไฟฟ้าค่าย Ford ก่อนคือ Ford Mustang Mach-E และ Ford F-150 Lightning ส่วนรถยนต์รุ่นอื่นๆ จะตามมาในภายหลัง</p>\n<p><img alt=\"No Description\" src=\"https://www.blognone.com/sites/default/files/externals/e94b98ec25f64b2b33c80a6defed7533.jpg\" /></p>\n<p>ส่วนรถยนต์กลุ่มที่ใช้ระบบปฏิบัติการ Android Automotive หรือชื่อทางการค้าว่า \"cars with Google built-in\" ได้ฟีเจอร์ใหม่หลายอย่าง (<a href=\"https://www.blognone.com/node/135744\">บางอย่างเคยประกาศไว้แล้ว เพิ่งปล่อยอัพเดตจริง</a>)</p>\n<ul>\n<li>กดแชร์ทริปจาก Google Maps บนมือถือ ไปยังรถยนต์ได้ ช่วยให้วางแผนเดินทางบนมือถือได้สะดวกๆ แล้วกดส่งเพื่อนำทางในรถยนต์ต่อได้ง่าย</li>\n<li>ใช้งาน Chrome จากหน้าจอรถยนต์ (เฉพาะตอนจอดรถ) เริ่มใช้ได้กับรถยนต์แบรนด์ Volvo และ Polestar บางรุ่นก่อน</li>\n<li>ดูคลิปวิดีโอในรถยนต์ เช่น Amazon Prime Videos, PBS KIDS, Crunchyroll</li>\n<li>แอพพยากรณ์อากาศ The Weather Channel</li>\n</ul>\n<p><img alt=\"No Description\" src=\"https://www.blognone.com/sites/default/files/externals/d743c26197e49b1ef1fefd17cf0c24fb.jpg\" /></p>\n<p>ที่มา - <a href=\"https://blog.google/products/android/android-auto-new-features-ces24/\">Google</a></p>\n</div></div></div><div><div>Topics: </div><div><div><a href=\"/topics/android-auto\">Android Auto</a></div><div><a href=\"/topics/android-automotive\">Android Automotive</a></div><div><a href=\"/topics/ford\">Ford</a></div><div><a href=\"/topics/electric-car\">Electric Car</a></div><div><a href=\"/topics/google\">Google</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"987ce87b25c4155f250aaf1ffa60df0958929ce61093d94b557e23358e498a05","category":"Thai"}