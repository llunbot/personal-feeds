{"title":"Nothing เปิดตัวนาฬิกา CMF Watch Pro 2 และหูฟัง CMF Buds Pro 2 ราคาสองพันกว่าบาท","link":"https://www.blognone.com/node/140791","date":1720448189000,"content":"<div><div><div><p>CMF แบรนด์ลูกของ Nothing นอกจาก<a href=\"https://www.blognone.com/node/140788\">เปิดตัวสมาร์ทโฟนราคาถูก CMF Phone 1</a> ยังมีสินค้าอื่นที่เปิดตัวมาพร้อมกันคือ นาฬิกาอัจฉริยะ CMF Watch Pro 2 และหูฟังไร้สาย CMF Buds Pro 2</p>\n<p>เหตุผลที่ใช้เลขเวอร์ชัน 2 เป็นเพราะ CMF เคยออกนาฬิกาและหูฟังรุ่นแรกมาก่อนแล้วช่วงกลางปี 2023 (ซึ่งถือเป็นผลิตภัณฑ์สองชิ้นแรกของแบรนด์ CMF ด้วย) รอบนี้จึงถือโอกาสอัพเกรดสินค้าเป็นเวอร์ชัน 2</p>\n<ul>\n<li><strong>CMF Buds Pro 2</strong> กันเสียงรบกวน ANC ได้สูงสุด 50 dB 5000 Hz, เน้นคุณภาพเสียง มีลำโพงคู่ driver 11mm + tweeter 6mm, รองรับ spatial audio, แบตเตอรี่อยู่ได้นาน 7 ชั่วโมง ฟังเพลงต่อเนื่อง รวมเคสแล้วอยู่ได้ 73 ชั่วโมง, เคสมีที่หมุนปรับค่าหูฟังได้สะดวก, กันน้ำกันฝุ่น IP55, ราคาขาย 59 ยูโร (2,400 บาท)</li>\n<li><strong>CMF Watch Pro 2</strong> ใช้หน้าจอ AMOLED ขนาด 1.32\", แบตเตอรี่อยู่ได้ 11 วัน, ตัวเรือนอะลูมิเนียม เปลี่ยนกรอบด้านนอกนาฬิกาได้, กันน้ำกันฝุ่น IP68, ใช้งานกับ iOS ได้ด้วย, มีเฉพาะเวอร์ชัน Bluetooth, ราคาขาย 69 ยูโร (ประมาณ 2,800 บาท)</li>\n</ul>\n<p>ที่มา - <a href=\"https://cmf.tech/en-th/pages/buds-pro-2\">CMF Buds Pro 2</a>, <a href=\"https://cmf.tech/en-th/pages/watch-pro-2\">CMF Watch Pro 2</a></p>\n<p><img alt=\"No Description\" src=\"https://www.blognone.com/sites/default/files/externals/528fc40eb304b8222ddd9742a28e077e.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/6ab69c3300fab2fc92c512f8ce12193c.jpeg\" /></p>\n<blockquote>\n<p>Introducing Buds Pro 2. Dial up the sound. Out now on <a href=\"https://t.co/BBzatFuFu8\">https://t.co/BBzatFuFu8</a> <a href=\"https://t.co/ZyyJyNBnpn\">pic.twitter.com/ZyyJyNBnpn</a></p>\n<p>— CMF by Nothing (@cmfbynothing) <a href=\"https://twitter.com/cmfbynothing/status/1810296934931878140?ref_src=twsrc%5Etfw\">July 8, 2024</a></p></blockquote>\n</div></div></div><div><div>Topics: </div><div><div><a href=\"/topics/nothing\">Nothing</a></div><div><a href=\"/topics/smart-watch\">Smart Watch</a></div><div><a href=\"/topics/earphones\">Earphones</a></div><div><a href=\"/topics/accessories\">Accessories</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08871424807da817e5992d3bfc36b59805fc1eeeede560c9c4bdc9e0062de3f3","category":"Thai"}