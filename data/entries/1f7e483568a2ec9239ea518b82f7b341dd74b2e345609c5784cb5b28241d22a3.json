{"title":"รวมรีวิว Apple Vision Pro จากสื่อต่างประเทศ เป็นอุปกรณ์ที่ดูมีอนาคต แต่อนาคตที่ว่ายังมาไม่ถึง","link":"https://www.blognone.com/node/137968","date":1706701587000,"content":"<div><div><div><p>แว่น Apple Vision Pro เตรียมวางจำหน่ายอย่างเป็นทางการในสหรัฐอเมริกาวันที่ 2 กุมภาพันธ์นี้แล้ว ล่าสุดบรรดาสื่อ และอินฟลูเอนเซอร์ของสหรัฐฯ เริ่มปล่อยบทวิจารณ์เบื้องต้นแล้ว หลายสื่อมีความเห็นว่าเป็นอุปกรณ์ที่ดูมีอนาคต และดูดีที่สุดในตลาดตอนนี้ แต่คำว่าอนาคตที่ว่านั้นกลับยังไม่มาถึง บางส่วนยังต้องปรับปรุงแม้ประสบการณ์ที่ได้รับจะดีมากก็ตาม แต่ที่อุปกรณ์ตัวนี้มีราคาแพงเกินไป โดยมีตัวอย่างบทวิจารณ์จากสื่อต่าง ๆ ดังนี้</p>\n<p><img src=\"https://www.blognone.com/sites/default/files/externals/662cf7836a6b4f593ed408eaae22050e.jpg\" /></p>\n<ul>\n<li><strong><a href=\"https://www.theverge.com/24054862/apple-vision-pro-review-vr-ar-headset-features-price\">The Verge</a></strong> :  มันเหมือนมีเวทย์มนต์จนกระทั่งมันไม่มีเวทย์มนต์ เป็นอุปกรณ์สวมใส่ที่ดีที่สุดในตลาดเท่าที่เคยมีมา Apple Vision Pro มีหน้าจอแสดงผลที่เป็น Video Passthrough ที่ดีที่สุดแต่ก็ยังเป็น Video Passthrough อยู่ดีไม่สามารถทนแทนสายตาจริงได้ สีที่แสดงผลออกมาทำได้แค่ 49% ของสีที่มนุษย์สามารถมองเห็นได้เท่านั้น ด้านการตรวจจับการเคลื่อนไหวของดวงตาและมือคือก้าวกระโดด แต่ก็สร้างความน่าหงุดหงิดได้เหมือนกันถ้าพ้นระยะที่กล้องหรือเซนเซอร์มองเห็น ตัวแว่นยังคงตอบโจทย์ ECO System ของ Apple ได้เป็นอย่างดีสนุกมากเมื่อนำหน้าต่างของแอปต่าง ๆ มาแปะไว้เต็มพื้นที่ แต่ทำให้เหงามากเช่นกัน ส่วน Persona แปลกประหลาด และค่อนข้างน่ากลัว รูปที่แสดงออกมา เหมือนจำมาจากความฝันแต่เป็นฝันร้าย</li>\n<li><strong><a href=\"https://www.cnbc.com/2024/01/30/apple-vision-pro-review-the-future-of-computing-and-entertainment.html\">CNBC</a></strong> : นี่คืออนาคตของคอมพิวเตอร์ และความบันเทิง ประสบการณ์ Spatial Computing ที่ได้รับค่อนข้างดีมาก ๆ ด้วยความที่หน้าจอที่ให้ความละเอียดค่อนข้างคมชัดมากลดรอยต่อระวังโลกแห่งความจริง และโลกในแว่นลง ผู้ใช้งานสนุกกับการดูหนังที่รวมถึงหนัง 3 มิติด้วยแว่นตัวนี้มาก เนื่องจากขยายจอได้ใหญ่ และดูดีกว่าทีวีที่มีในบ้าน รวมถึงการวางหน้าต่างของแอปได้ตามใจเป็นวิธีใหม่ของ Multitasking เลย ฟีเจอร์ Personas ใช้แล้วเหมือนเห็นตัวเองเวอร์ชันอายุ 80 ปี แต่มันก็ให้ความรู้สึกเป็นมนุษย์มากกว่าแว่นตัวอื่น แม้ visionOS จะรองรับแอปจาก iOS และ IPadOS แต่ผู้รีวิวกลับพบว่าแอปหลายตัวกลับไม่มีใน visionOS เช่น Netflix, Spotify, 1Password, Amazon และแอปจาก Google</li>\n</ul>\n<p><img src=\"https://www.blognone.com/sites/default/files/externals/f4cbd1ded630b6ffe81ab275a21cb19c.png\" /></p>\n<ul>\n<li><strong><a href=\"https://www.cnet.com/tech/computing/apple-vision-pro-review-a-mind-blowing-look-at-an-unfinished-future/\">CNET</a> 7.8/10</strong> : ตัวแว่น Apple Vision Pro มีจอแสดงผล micro-OLED ที่น่าทึ่ง, อินเทอร์เฟซการควบคุมมือและตาที่ทำงานได้ลื่นไหลแต่ไม่ถึงขั้นสมบูรณ์แบบ ตัวแว่นผสมผสานโลกจริง และโลกเสมือนจริงได้อย่างน่าประทับใจ ด้านความบันเทิงบอกเลยว่าใช้มันทั้งวันให้ความรู้สึกเหมือนมีโรงหนังส่วนตัว แอปของ iOS ใช้งานได้ดีสำหรับการทำงาน แต่แอปทำมารองรับ visionOS ยังมีจำนวนน้อยไป ไม่แนะนำให้สวมแว่นตาแล้วใช้งาน Persona สามารถบันทึกได้ครั้งเดียว รวมแล้วเป็นอุปกรณ์ที่แปลกประหลาดที่สุดของ Apple ที่ให้มุมมองอันน่าทึ่งของอนาคตที่ยังสร้างไม่เสร็จ</li>\n<li><strong><a href=\"https://www.tomsguide.com/computing/smart-glasses/apple-vision-pro-review\">Tom’s Guide</a> 4/5</strong> : Apple Vision Pro มีราคาแพงและยังห่างไกลจากความสมบูรณ์แบบ แต่ก็น่าดื่มด่ำไปกับประสบการณ์การใช้งานคอมพิวเตอร์พกพาและเสพความบันเทิงที่น่าอัศจรรย์ การตรวจจับการเคลื่อนไหวของหัว และมือทำได้ดีมาก เหมาะกับการดูหนังทั้งแบบธรรมดาและ 3 มิติ, ทำงานร่วมกับ MacBook ได้ราวกับว่ามีเวทย์มนต์, แอปสำหรับ AR ให้ประสบการณ์ที่เยี่ยมยอด แต่ยังขาดแอปใหญ่ ๆ อย่าง Netflix และ YouTube, แบตเตอรี่เสริมห้อยท้ายค่อนข้างน่ารำคาญ และฟีเจอร์ Persona ยังต้องปรับปรุง</li>\n</ul>\n<p><img src=\"https://www.blognone.com/sites/default/files/externals/74d4c5d43fec97e64ece9f712a55dd7d.jpg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f7e483568a2ec9239ea518b82f7b341dd74b2e345609c5784cb5b28241d22a3","category":"Thai"}