{"title":"Apple เผยแพร่รายงานระบุ App Store สร้างรายได้ให้นักพัฒนาทุกช่องทางมากกว่า 1.3 ล้านล้านดอลลาร์ ในปีที่ผ่านมา","link":"https://www.blognone.com/node/146813","date":1749172800000,"content":"<span>Apple เผยแพร่รายงานระบุ App Store สร้างรายได้ให้นักพัฒนาทุกช่องทางมากกว่า 1.3 ล้านล้านดอลลาร์ ในปีที่ผ่านมา</span>\n\n  <div>\n    <div>Body</div>\n              <div><p>แอปเปิลรายงานผลการศึกษาเกี่ยวกับเศรษฐกิจบน App Store ที่จัดทำโดยศาสตราจารย์ Andrey Fradkin จาก Questrom School of Business มหาวิทยาลัย Boston ร่วมกับ Dr. Jessica Burley จาก Analysis Group พบว่า App Store สร้างรายได้ให้ผู้พัฒนารวมถึง 1.3 ล้านล้านดอลลาร์ในปี 2024</p>\n<p>รายงานบอกว่า 90% ของรายได้หรือการใช้จ่ายที่เกิดขึ้นบน App Store นั้น นักพัฒนาไม่ต้องจ่ายค่าธรรมเนียมให้แอปเปิลเลย ซึ่งซีอีโอ Tim Cook กล่าวว่ารายงานนี้สะท้อนว่านักพัฒนาสามารถสร้างสิ่งที่ดีให้ผู้ใช้งาน รวมทั้งสร้างโอกาสและนวัตกรรมใหม่ ซึ่งแอปเปิลเป็นผู้สนับสนุนความสำเร็จนี้</p>\n<p>ตัวเลขอื่นจากรายงานที่น่าสนใจมีดังนี้</p>\n<ul>\n<li>ปริมาณการขายสินค้าดิจิทัลหรือบริการบนแพลตฟอร์มที่นักพัฒนาได้รับเงิน รวม 1.31 แสนล้านดอลลาร์ ส่วนใหญ่มาจากแอปเกม แอปแต่งรูปภาพ-วิดีโอ</li>\n<li>ปริมาณการขายสินค้าจับต้องได้หรือบริการรวมมากกว่า 1 ล้านล้านดอลลาร์ ส่วนใหญ่มาจาก แอปสั่งอาหาร-สินค้าของชำ</li>\n<li>รายได้จากโฆษณาบนแอปรวม 1.5 แสนล้านดอลลาร์</li>\n<li>จำนวนการเข้าชม App Store อยู่ที่ 813 ล้านครั้งต่อสัปดาห์</li>\n<li>ปริมาณการใช้จ่ายเพิ่มขึ้นมากกว่า 2 เท่า ใน 5 ปีที่ผ่านมา สำหรับอเมริกา ยุโรป และจีน</li>\n</ul>\n<p>ที่มา: <a href=\"https://www.apple.com/newsroom/2025/06/global-app-store-helps-developers-reach-new-heights/\">แอปเปิล</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 08:20</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55fa0dbbdd05750b9a8c0ca0a26a81b7bfcec15f9b7854f498a6d73a54a58208","category":"Thai"}