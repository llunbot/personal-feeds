{"title":"Figma เปิดตัว Figma Slides ยกเครื่องมือ Figma สำหรับงานออกแบบ Presentation","link":"https://www.blognone.com/node/140615","date":1719450541000,"content":"<div><div><div><p>Figma เปิดตัว <strong>Figma Slides</strong> เครื่องมือใหม่สำหรับการสร้างเอกสารนำเสนอผลงาน ที่ Figma บอกว่าเป็นการสร้างมาตรฐานใหม่ สำหรับการเล่าเรื่องราวผ่านภาพ</p>\n<p>Figma ให้ข้อมูลน่าสนใจ บอกว่ามีผู้ใช้งาน Figma สร้างเอกสารนำเสนอด้วยเครื่องมือของ Figma มากกว่า 3.5 ล้านครั้งเฉพาะในปีที่แล้ว ซึ่งมีขั้นตอนเพิ่มเติม ต้องแปลงให้เป็นฟอร์แมตสำหรับไฟล์นำเสนอ จึงเป็นที่มาให้พัฒนา Figma Slides เพื่อรองรับความต้องการนี้</p>\n<p>จุดเด่นของ Figma Slides มีทั้งเทมเพลตเริ่มต้น ที่ทำให้นักออกแบบมืออาชีพและคนที่ไม่ได้เป็น สามารถออกไอเดียแก้ไขสไลด์ร่วมกันได้ และยังมีโหมดการออกแบบ (Design Mode) ที่ใส่เครื่องมือแบบเดียวกับ Figma Design รองรับความต้องการที่มากกว่าการวางวัตถุต่าง ๆ นอกจากนี้มีการแสดงผลและเครื่องมืออื่น เช่น การเรียงสไลด์เป็นแถวแบบ Grid เพื่อดูโทนสีสไลด์ง่ายขึ้น, ระบบโพลล์สำหรับโต้ตอบกับคนดู, อนิเมชันในสไลด์แบบใหม่ และอื่น ๆ</p>\n<p>Figma Slides เปิดให้ใช้งานฟรีในสถานะเบต้า ตั้งแต่วันนี้เป็นต้นไป และจะให้ใช้งานได้เต็มรูปแบบต้นปี 2025 ซึ่งจะมีแผนใช้งานแบบฟรีและเสียเงิน เริ่มต้น 3 และ 5 ดอลลาร์ต่อผู้ใช้งานต่อเดือน</p>\n<p>ที่มา: <a href=\"https://www.figma.com/blog/figma-slides/\">Figma</a></p>\n<p><img alt=\"No Description\" src=\"https://www.blognone.com/sites/default/files/externals/2fcbf090188a0e5d3e02b80516ea6b66.png\" /></p>\n</div></div></div><div><div>Topics: </div><div><div><a href=\"/topics/figma\">Figma</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a56379c50624203b7c048a74df2657d65e960460489af90f6591a563176a784a","category":"Thai"}