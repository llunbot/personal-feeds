{"title":"เปิดตัว Marvel Tōkon: Fighting Souls เกมไฟติ้งฮีโร่ Marvel ทีม 4v4 พัฒนาโดย Sony และ Arc","link":"https://www.blognone.com/node/146800","date":1749106023000,"content":"<span>เปิดตัว Marvel Tōkon: Fighting Souls เกมไฟติ้งฮีโร่ Marvel ทีม 4v4 พัฒนาโดย Sony และ Arc</span>\n\n  <div>\n    <div>Body</div>\n              <div><p>โซนี่เปิดตัวเกมไฟติ้ง Marvel Tōkon: Fighting Souls นำฮีโร่จากค่าย Marvel มาต่อสู้กันแบบแท็กทีม 4v4</p>\n<p>เกมนี้เป็นผลงานพัฒนาร่วมกันของ XDEV สตูดิโอในเครือ PlayStation ที่เมืองลิเวอร์พูล, Arc System Works เจ้าของเกมแฟรนไชส์ Guilty Gear และ Marvel Games งานภาพของเกมเป็นสไตล์การ์ตูนตัดเส้น (cell-shaded) ให้ดูเหมือนตัวละครจากคอมิกออกมาต่อสู้กัน</p>\n<p>ระบบเกมเพลย์เลือกเป็นแบบ 4v4 ต่างไปจากเกมต่อสู้แท็กทีมในอดีตที่นิยมใช้ 2v2 หรือ 3v3 ด้วยเหตุผลว่าทีมงานอยากเห็นตัวละครฮีโร่ออกมาอยู่ในฉากกันเยอะๆ แต่ก็ออกแบบเกมให้เล่นง่าย ไม่จำเป็นต้องเล่นเก่งทุกตัวละคร และมีการแทรกรายละเอียดเล็กๆ น้อยๆ ของคอมิก Marvel ไว้ในฉากมากมาย</p>\n<p>เกมมีกำหนดออกคร่าวๆ ปี 2026 ทั้งบน PS5 และบนพีซี Steam/Epic</p>\n<p>ที่มา - <a href=\"https://blog.playstation.com/2025/06/04/marvel-tokon-fighting-souls-launches-2026-on-ps5-steam-and-epic/\">PlayStation Blog</a></p>\n<p><img src=\"https://www.blognone.com/sites/default/files/files-2025/2025-06/marvel-tokon.webp\" alt=\"\" /></p>\n</div>\n          </div>\n<span><a href=\"https://www.blognone.com/user/mk\">mk</a></span>\n<span><time>Thu, 05/06/2025 - 13:47</time>\n</span>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b27b78cac83087d67aa5a8167624ad38e8d603fbfec144849f2aa4a010299cd2","category":"Thai"}