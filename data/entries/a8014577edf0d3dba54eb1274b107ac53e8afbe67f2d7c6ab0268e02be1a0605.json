{"title":"Battlefield 2042 ปัญหาเยอะ บั๊กเพียบ ฟีเจอร์ขาด คะแนนรีวิวบน Steam เป็น Mostly Negative","link":"https://www.blognone.com/node/125950","date":1637587754000,"content":"<div><div><div><p>ปีนี้คงไม่ใช่ปีที่ดีของบรรดาเกมแฟรนไชส์ดังๆ เท่าไรนัก เกมล่าสุดที่เจอปัญหานี้คือ Battlefield 2042 ภาคใหม่ของเกมยิงฟอร์มยักษ์จาก EA/DICE ที่เจอปัญหาเรื่องคุณภาพของเกม ฟีเจอร์หลายอย่างที่ควรมีแต่ขาดไปเพราะทำไม่เสร็จ รวมถึงบั๊กยิบย่อยต่างๆ ทำให้บรรดาเกมเมอร์รุมแห่ให้คะแนนรีวิวเป็นลบบน Steam จนตอนนี้คะแนนรวมอยู่ระดับ \"Mostly Negative\" และ<a href=\"https://steam250.com/bottom100\">ติดอันดับเกมคะแนนรีวิวยอดแย่บน Steam</a> เรียบร้อยแล้ว (<a href=\"https://www.blognone.com/node/125041\">ยอดแย่อันดับหนึ่งคือ eFootball 2022</a> ส่วน Battlefield 2042 อยู่อันดับเก้า ณ เวลาที่เขียนข่าว)</p>\n<p>ความเห็นจากบรรดาเกมเมอร์พูดในทางเดียวกันว่า Battlefield 2042 คือเกมฟอร์มยักษ์ระดับ AAA ที่ยังทำไม่เสร็จ แต่ต้องนำมาขายก่อนในราคาเต็ม 59.99 ดอลลาร์ จึงมีปัญหามากมายทั้งบั๊ก แครช เซิร์ฟเวอร์ล่ม ไปจนถึงฟีเจอร์ของเกมที่ขาดหายไป</p>\n<p>ส่วนคะแนนรีวิวจากนักวิจารณ์ก็ออกมาไม่ค่อยดีเช่นกัน ปัจจุบัน Battlefield 2042 มีคะแนนรีวิวเฉลี่ยบน Metacritic ที่ 73/100 (พีซี), 66/100 (Xbox Series X) และ 68/100 (PS5)</p>\n<p>รอบปีนี้เราเห็นเกมฟอร์มยักษ์จากค่ายดังหลายเกมเจอปัญหารีวิวถล่มยับเพราะปัญหาคุณภาพเกม ไล่ตั้งแต่ Cyberpunk 2077 (CD Projekt), <a href=\"https://www.blognone.com/node/123177\">Diablo II: Resurrected</a> (Activision Blizzard),  <a href=\"https://www.blognone.com/node/125837\">GTA: The Trilogy</a> (Take Two) และล่าสุดคือ Battlefield 2042 (EA) เรียกว่าโดนกันถ้วนหน้าแทบไม่มีใครรอดเลย (มี Ubisoft พอเอาตัวรอดได้จาก Far Cry 6 แต่ก็มีดราม่าเรื่องเพศในที่ทำงานแทน)</p>\n<p><img src=\"https://www.blognone.com/sites/default/files/externals/8eb3091353ed9adc39c8298c36bc93f4.jpg\" /></p>\n<p><img src=\"https://www.blognone.com/sites/default/files/externals/3651f56d2442ac3816a557d9e2d52321.png\" /></p>\n<p>ที่มา - <a href=\"https://store.steampowered.com/app/1517290/Battlefield_2042/\">Steam</a>, <a href=\"https://www.eurogamer.net/articles/2021-11-21-battlefield-2042-is-now-one-of-steams-worst-reviewed-games-of-all-time\">Eurogamer</a></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/dice\">DICE</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/steam\">Steam</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8014577edf0d3dba54eb1274b107ac53e8afbe67f2d7c6ab0268e02be1a0605","category":"Thai"}