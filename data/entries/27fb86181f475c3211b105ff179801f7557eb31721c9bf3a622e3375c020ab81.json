{"title":"Twitter เปิดให้บริการแจ้งข่าวสาธารณะ เช่น สภาพอากาศ-การจราจร ใช้งาน API ได้ฟรี","link":"https://www.blognone.com/node/133668","date":1683069826000,"content":"<div><div><div><p>หลังจาก Twitter ประกาศ<a href=\"https://www.blognone.com/node/133228\">ปรับเงื่อนไขการใช้งาน API</a> ซึ่งมีราคาแพงขึ้น ทำให้บัญชีของบริการสาธารณะหลายแห่ง ประกาศหยุดการแจ้งข้อมูลผ่าน Twitter เนื่องจากไม่ต้องการจ่ายเงินส่วนนี้ ล่าสุด Twitter ก็ยอมให้กับบัญชีประเภทดังกล่าวแล้ว</p>\n<p>โดย Twitter Dev ชี้แจงว่าการใช้งาน Twitter API รูปแบบหนึ่งที่สำคัญมากคือการแจ้งข้อมูลบริการสาธารณะ ซึ่ง Twitter จะเปิดให้บัญชีหน่วยงานรัฐที่ยืนยันตัวตน หรือบริการสาธารณะที่ทวีตรายงานข้อมูลสำคัญ เช่น สภาพอากาศ สภาพการจราจร หรือการแจ้งเตือนเหตุฉุกเฉิน ใช้งาน API เพื่อเหตุผลเหล่านี้ได้ฟรีต่อไป อย่างไรก็ตามรายละเอียดการเปิดใช้งานยังไม่ชัดเจนนัก และอาจต้องเป็นบัญชี Verified ที่เสียเงินรายเดือนด้วยหรือไม่</p>\n<p>ช่วงที่ผ่านมาบริการสาธารณะหลายรายประกาศหยุดแจ้งข้อมูลผ่าน Twitter เช่น หน่วยงานรายงานสภาพอากาศ National Weather Service, ข้อมูลการจราจรจาก Metropolitan Transportation Authority เนื่องจากไม่สามารถใช้งาน API ได้</p>\n<p>ที่มา: <a href=\"https://www.theverge.com/2023/5/2/23708739/twitter-transportation-emergency-alerts-api-free\">The Verge</a></p>\n<p><img src=\"https://www.blognone.com/sites/default/files/externals/bcc6ddc72a0343181af32edced8ab74f.png\" alt /></p>\n<blockquote><p>One of the most important use cases for the Twitter API has always been public utility. Verified gov or publicly owned services who tweet weather alerts, transport updates and emergency notifications may use the API, for these critical purposes, for free.</p>\n<p>— Twitter Dev (@TwitterDev) <a href=\"https://twitter.com/TwitterDev/status/1653492584176656384?ref_src=twsrc%5Etfw\">May 2, 2023</a></p></blockquote>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27fb86181f475c3211b105ff179801f7557eb31721c9bf3a622e3375c020ab81","category":"Thai"}