{"title":"Google บังคับพนักงานที่ WFH กลับเข้าออฟฟิศสัปดาห์ละ 3 วัน ไม่งั้นถูกเลิกจ้าง","link":"https://www.blognone.com/node/146043","date":1745513984000,"content":"<div><div><div><p>Google ออกมาตรการให้พนักงานที่ Work From Home กลับเข้าออฟฟิศอย่างน้อยสัปดาห์ละ 3 ครั้ง ไม่งั้นอาจเสี่ยงถูกเลิกจ้าง บางทีมถึงขั้นให้ทางเลือกระหว่างเปลี่ยนมาทำงานแบบไฮบริด (พร้อมเงินช่วยเหลือสำหรับย้ายที่อยู่ ถ้าอาศัยอยู่ไม่เกิน 50 ไมล์จากออฟฟิศ) หรือรับแพ็กเกจลาออกโดยสมัครใจ</p>\n<p>การเปลี่ยนแปลงนี้เกิดขึ้นท่ามกลางแนวโน้มที่บริษัทต่าง ๆ เริ่มลดการทำงานทางไกล โดยเฉพาะในวงการเทคโนโลยี ซึ่งให้ความสำคัญกับการทำงานร่วมกันแบบเจอหน้ามากขึ้น</p>\n<p>Google กำลังปรับตัวด้วยการลดต้นทุน และลงทุนหนักขึ้นใน AI เหมือนที่ Sergey Brin ผู้ร่วมก่อตั้ง Google เคยบอก<a href=\"https://www.blognone.com/node/145000\">ทีม Gemini ให้ทำงานสัปดาห์ละ 60 ชั่วโมงในออฟฟิศ</a> เพิ่มให้ประสิทธิภาพสูงสุด</p>\n<p>ที่มา: <a href=\"https://www.cnbc.com/2025/04/23/google-teams-are-including-remote-workers-in-their-cuts.html\">CNBC</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" alt=\"Google\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/workplace\">Workplace</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f079f0bd1a3407a6dd3f60e177a20cdb35a3f2739e0f4fdc207f515fbdccbbdd","category":"Thai"}