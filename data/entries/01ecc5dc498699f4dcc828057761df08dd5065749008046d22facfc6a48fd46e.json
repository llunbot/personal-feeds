{"title":"Meta เพิ่มฟีเจอร์ปักตะกร้าในไลฟ์ Facebook ไม่ต้อง CF ผ่านคอมเมนต์แล้ว","link":"https://www.blognone.com/node/140339","date":1718194733000,"content":"<div><div><div><p>จากงาน Business Messaging Summit Thailand 2024 Meta ได้มีการรายงานพฤติกรรมผู้ใช้งานในแพลตฟอร์มต่าง ๆ ของ Meta รวมถึงเปิดเผยฟีเจอร์ใหม่ ๆ ที่จะถูกเพิ่มเข้ามา</p>\n<p>โดยตอนนี้ Meta มีเป้าหมายที่จะเป็นสื่อกลางเชื่อมต่อแพลตฟอร์มที่หลากหลายเข้ากับ Messenger เพื่ออำนวยความสะดวกให้ทั้งผู้ซื้อและผู้ขาย จึงเกิดเป็นฟีเจอร์ใหม่ ๆ ดังนี้</p>\n<ul>\n<li>ฟีเจอร์ปักตะกร้า หรือฟีเจอร์ที่ลูกค้าสามารถเลือกดูสินค้าที่ทางร้านค้านำเสนอ และกดสอบถามข้อมูลผ่าน Messenger ได้ทันทีระหว่างดูไลฟ์ร้านค้า โดยฟีเจอร์นี้ถูกพัฒนาและทดสอบร่วมกับ V rich App แอปให้บริการโซลูชันอีคอมเมิร์ซ</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b514852eb517de3cd3fca0b8013072e6.png\" /></p>\n<ul>\n<li>Live boosting ที่เปิดให้ใช้ไปเมื่อต้นปีที่ผ่านมา ฟีเจอร์นี้จะช่วยสร้างโอกาสให้ร้านค้ามีลูกค้าเข้าถึงได้ง่ายขึ้น</li>\n<li>ฟีเจอร์เชื่อมต่อแคตตาล็อกสินค้าเข้าสู่แชทใน Messenger จากการร่วมมือกันของ Meta และ Shopee ร้านค้าจะสามารถเชื่อมแคตตาล็อกสินค้าจาก Shopee เข้ามาในกล่องข้อความ ทำให้ผู้ซื้อสามารถเลื่อนดูสินค้าได้โดยไม่ต้องเปลี่ยนหน้าจอไปมา และปิดการขายได้ในแชทเลย</li>\n</ul>\n<p><img alt=\"No Description\" src=\"https://www.blognone.com/sites/default/files/externals/82da499ac82b467245280838154deedb.png\" /></p>\n<ul>\n<li>Meta ระบุว่าจากที่ผู้ใช้งาน 69% มีความพึงพอใจในการสื่อสารธุรกิจผ่านแชทบอท AI ทำให้ Meta กำลังพัฒนา ‘AI Agent’ ระบบภาษาไทยโดยใช้โมเดลภาษา Llama 3 ของ Meta</li>\n</ul>\n<p><img alt=\"No Description\" src=\"https://www.blognone.com/sites/default/files/externals/35920d722cfe6b7c8542e999bafe01e5.jpeg\" /></p>\n<p>นอกจากนี้ Meta ยังเปิดเผยสถิติที่สำรวจความพึงพอใจของผู้ใช้งานผ่าน Messenger ผลปรากฏว่า 91% ของร้านค้าพึงพอใจกับการใช้ Messenger พูดคุยกับลูกค้า และ 76% สามารถหาลูกค้ากลุ่มเป้าหมายได้จากการวางโฆษณาบน Facebook ที่นำไปสู่การติดต่อผ่าน Messenger</p>\n<p><img alt=\"No Description\" src=\"https://www.blognone.com/sites/default/files/externals/f67112b490fe774d724fbd2a0d62fd6f.jpeg\" /></p>\n<p>ทางฝั่งของผู้บริโภค Meta ก็ได้ระบุว่า 56% ของผู้บริโภคไทยติดต่อธุรกิจต่าง ๆ ผ่าน Messenger เป็นประจำทุกสัปดาห์</p>\n<p><img alt=\"No Description\" src=\"https://www.blognone.com/sites/default/files/externals/815333b70925a641ba0ccb6301105560.jpeg\" /></p>\n<p>Meta ปิดท้ายด้วยการย้ำถึงความแข็งแกร่งของ Discovery engine ของ Meta ที่ AI สามารถสร้างไทม์ไลน์ที่ตรงกับความสนใจของผู้ใช้ ทำให้ Meta มั่นใจว่าฟีเจอร์ที่ต่อยอดออกมานี้จะสามารถแนะนำสินค้าที่ตรงกับผู้ใช้แต่ละคน และอำนวยความสะดวกให้กับร้านค้าและผู้บริโภคมากขึ้นกว่าเมื่อก่อน</p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/facebook\">Facebook</a></div><div><a href=\"/topics/facebook-messenger\">Facebook Messenger</a></div><div><a href=\"/topics/shopee\">Shopee</a></div><div><a href=\"/topics/e-commerce\">E-commerce</a></div><div><a href=\"/topics/facebook-live\">Facebook Live</a></div></div></div>","author":"sarisalily","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01ecc5dc498699f4dcc828057761df08dd5065749008046d22facfc6a48fd46e","category":"Thai"}