{"title":"ผลประกอบการล่าสุดของ Sega เผยเกมหลายแฟรนไชส์ทำยอดขายได้เกิน 5 ล้านชุด","link":"https://www.blognone.com/node/139718","date":1715602013000,"content":"<div><div><div><p>ในรายงานผลประกอบการล่าสุดของ Sega Sammy ที่นับถึง 31 มีนาคม 2024 ได้เปิดเผยว่ามีเกมหลายแฟรนไชส์ของบริษัททำยอดขายรวมทั้งแบบแผ่นและดิจิทัลได้เกิน 5 ล้านชุดประกอบไปด้วย</p>\n<ul>\n<li>Persona ยอดขาย 5.06 ล้านชุด</li>\n<li>Sonic ยอดขาย 5.92 ล้านชุด</li>\n<li>Like a Dragon ที่รวม Judgement ทั้ง 2 เกม ยอดขาย 5.36 ล้านชุด</li>\n</ul>\n<p>ด้านรายได้รวมของบริษัทมียอดรวมทั้งสิ้น 467.8 พันล้านเยนเพิ่มขึ้น 1.7% กำไรสุทธิหลักหักภาษี 41.8 พันล้านเยนลดลง 16% โดยธุรกิจที่ทำรายได้สูงสุดคือธุรกิจความบันเทิงรายได้ 224 พันล้านเยนเพิ่มขึ้น 1.2% ส่วนธุรกิจตู้เกมปาจิงโกะรายได้ 133.2 พันล้านเยนลดลง 2.5%</p>\n<p>ในปีนี้ Sega มีเกมหลักที่เตรียมวางจำหน่ายอีก 2 เกมที่ประกาศมาแล้วคือ Shin Megami Tensei V Vengeance และ Metaphor: ReFantazio โดยเกมแรกแม้เป็นภาคเสริมแต่ Sega ก็ประกาศยกเลิกการขายภาคหลักใน Nintendo eShop เพื่อลดความสับสนแก่ผู้เล่นเรียบร้อย</p>\n<p><img alt=\"No Description\" src=\"https://www.blognone.com/sites/default/files/externals/497497bb1840499e95a8ca1a899d378c.png\" /></p>\n<p>ที่มา - <a href=\"https://www.segasammy.co.jp/cms/wp-content/uploads/pdf/en/ir/20240510_q4_appendix_e-1.pdf\">Sega Sammy</a> via <a href=\"https://gamingbolt.com/persona-franchise-sold-over-5-million-copies-last-year\">Gamingbolt</a></p>\n</div></div></div><div><div>Topics: </div><div><div><a href=\"/topics/sega\">Sega</a></div><div><a href=\"/topics/persona\">Persona</a></div><div><a href=\"/topics/like-a-dragon\">Like a Dragon</a></div><div><a href=\"/topics/sonic-the-hedgehog\">Sonic the Hedgehog</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8edf2f3e89e19a68fac18323b0fe931e65e70cb1a5d2b02b9de2ffaf7fa59c6d","category":"Thai"}