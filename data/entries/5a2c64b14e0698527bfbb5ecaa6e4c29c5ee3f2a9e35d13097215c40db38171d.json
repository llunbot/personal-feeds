{"title":"แอปเปิลจะพัฒนาเครื่องมือช่วยย้ายข้อมูลจาก iPhone ไปยัง Android ออกปลายปี 2025","link":"https://www.blognone.com/node/138602","date":1709908104000,"content":"<div><div><div><p>ในเอกสารของแอปเปิลที่ประกาศแผนทำตามข้อกำหนดตามกฎหมาย DMA ของยุโรป (<a href=\"https://www.blognone.com/node/138601\">เอกสารเดียวกับข่าวที่จะเปิดให้ลบ Safari</a>) ยังมีประเด็นเรื่องการย้ายข้อมูล (data portability) โดยแอปเปิลจะเปิดให้ย้ายข้อมูลจากอุปกรณ์ iOS ไปยัง \"ระบบปฏิบัติการมือถือตัวอื่น\" ได้ง่ายขึ้น แอปเปิลให้ข้อมูลว่าจะพัฒนาเครื่องมือย้ายข้อมูลตัวนี้ภายในฤดูใบไม้ร่วง 2025</p>\n<p>เครื่องมืออีกตัวที่แอปเปิลจะพัฒนาให้คือ  Account Data Transfer API ที่เปิดให้ผู้ใช้สามารถ export ข้อมูลของตัวเองบน App Store ออกมาเพื่อใช้กับบริการของบริษัทอื่น โดยบริษัทเหล่านี้จะต้องผ่านมาตรฐานขั้นต่ำของแอปเปิลก่อนด้วย</p>\n<p>นอกจากนี้ แอปเปิลยังจะทำตัวช่วยย้ายข้อมูลระหว่างเบราว์เซอร์คนละตัวในอุปกรณ์เดียวกัน (เช่น ย้ายจาก Safari ไปเป็น Chrome) โดยจะออกช่วงปลายปี 2024/ต้นปี 2025</p>\n<p>ที่มา - <a href=\"https://www.apple.com/legal/dma/dma-ncs.pdf\">Apple (PDF)</a></p>\n<p><img alt=\"No Description\" src=\"https://www.blognone.com/sites/default/files/externals/71ddead9868b797bc90994f94b220c81.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/android\">Android</a></div><div><a href=\"/topics/ios\">iOS</a></div><div><a href=\"/topics/antitrust\">Antitrust</a></div><div><a href=\"/topics/europe\">Europe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a2c64b14e0698527bfbb5ecaa6e4c29c5ee3f2a9e35d13097215c40db38171d","category":"Thai"}