{"title":"Google Play Services หยุดซัพพอร์ต Android 4.4 KitKat หลังเวลาผ่านมา 10 ปี","link":"https://www.blognone.com/node/134981","date":1690249358000,"content":"<div><div><div><p>กูเกิลประกาศหยุดรองรับ Android 4.4 KitKat บน Google Play Services ทำให้มือถือและอุปกรณ์รุ่นเก่ามากๆ เหล่านี้จะไม่สามารถรันแอพที่ต้องพึ่งพา Google Play Services เวอร์ชันใหม่ๆ ได้อีกต่อไป</p>\n<p>ณ ตอนนี้ แอพเดิมจะยังทำงานได้ต่อไปตามปกติ แต่ไม่มีอะไรการันตีว่า หากแอพเหล่านี้มีอัพเดตในอนาคต และต้องการ Google Play Services ใหม่กว่า 23.30.99 แล้วจะทำงานได้เหมือนเดิม</p>\n<p>เหตุผลของกูเกิลคือ <a href=\"https://www.blognone.com/node/48870\">KitKat ออกมาได้นาน 10 ปีพอดี</a> และมีสัดส่วนการใช้งานไม่ถึง 1% ของอุปกรณ์ทั้งหมดแล้ว</p>\n<p>นโยบายของกูเกิลคือ Google Play Services มีระยะการซัพพอร์ตที่ยาวนานกว่าตัวระบบปฏิบัติการ Android ด้วยซ้ำ อย่างกรณีนี้คือซัพพอร์ต KitKat นานถึง 10 ปี แม้ตัวระบบปฏิบัติการเลิกซัพพอร์ตไปนานแล้ว (นโยบายของกูเกิลตอนนี้คือซัพพอร์ต Android นานประมาณ 3 ปี)</p>\n<p>ที่มา - <a href=\"https://android-developers.googleblog.com/2023/07/google-play-services-discontinuing-updates-for-kitkat.html\">Android Developers Blog</a></p>\n<p><img src=\"https://www.blognone.com/sites/default/files/externals/25e49a2371554cff7795cdefa216f31e.png\" alt /></p>\n</div></div></div><div><div>Topics: </div><div><div><a href=\"/topics/google-play-services\">Google Play Services</a></div><div><a href=\"/topics/kitkat\">KitKat</a></div><div><a href=\"/topics/android\">Android</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fec6eb36daccbbd5a967f8b033d2f075488f6892c18feed9e4d94a96d420cae8","category":"Thai"}