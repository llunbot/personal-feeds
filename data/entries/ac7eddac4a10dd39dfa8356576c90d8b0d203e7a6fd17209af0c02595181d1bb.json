{"title":"Microsoft ร่วมมือรัฐบาลไทย เปิดตัว THAI Academy เสริมทักษะ AI ให้คนไทย 1 ล้านคน","link":"https://www.blognone.com/node/145967","date":1745224273000,"content":"<div><div><div><p>Microsoft ประเทศไทย ร่วมมือกับกระทรวงดิจิทัลเพื่อเศรษฐกิจและสังคม เปิดตัวโครงการ \"TH<strong>AI</strong> Academy ขับเคลื่อนอนาคต AI ประเทศไทย\" ตั้งเป้าเสริมทักษะคนไทยมากกว่า 1 ล้านคนภายในปี 2025 เพื่อขับเคลื่อนไทยสู่ยุค AI First</p>\n<p>Microsoft อ้างอิงข้อมูลจาก LinkedIn พบว่า 70% ของทักษะที่จำเป็นสำหรับการทำงานในอนาคตจะเปลี่ยนไปมาก ซึ่งต้องการทักษะการใช้ AI เพิ่มขึ้น 6 เท่า เพราะฉะนั้น หากต้องการเปลี่ยนแปลงประเทศไทย ต้องเริ่มจากการพัฒนาคน พร้อม ๆ กับการสอนทักษะด้าน AI เพื่อเพิ่มประสิทธิภาพในการทำงาน และสร้างนวัตกรรมใหม่ ๆ</p>\n<p>โดย “AI Skills Navigator\" เป็นแพลตฟอร์มการเรียนรู้ออนไลน์ที่รวบรวมหลักสูตรด้าน AI จาก Microsoft กว่า 200 หลักสูตร ซึ่งสอนตั้งแต่พื้นฐานเทคโนโลยี AI ประวัติศาสตร์ความเป็นมา ไปจนถึงคลาวด์ และการสร้างเครื่องมือและโซลูชันพลังงาน AI เพื่อแก้ปัญหา และเพิ่มประสิทธิภาพการทำงาน</p>\n<p>TH<strong>AI</strong> Academy ตั้งเป้าให้หน่วยงานรัฐและภาคการศึกษา ได้ใช้ประโยชน์ และเพิ่มทักษะด้าน AI ดังนี้:</p>\n<ul>\n<li>ร่วมกับ กพร. และ สพร. พัฒนาทักษะ AI ให้ข้าราชการกว่า 100,000 คน</li>\n<li>จับมือกรมพัฒนาฝีมือแรงงาน เสริมทักษะ AI ให้แรงงานไทย และคนที่กำลังหางานกว่า 100,000 คน</li>\n<li>ร่วมกับ สกมช.อบรมทักษะด้าน AI และความปลอดภัยทางไซเบอร์ให้นักเรียน-นักศึกษากว่า 10,000 คน</li>\n<li>ร่วมกับกระทรวงศึกษาธิการ พัฒนาทักษะ AI ให้ครูกว่า 4,500 คน เพื่อสอนนักเรียนกว่า 400,000 คน</li>\n<li>ร่วมมือกระทรวงการอุดมศึกษา พัฒนาทักษะ AI ให้นักศึกษาด้านเทคโนโลยีกว่า 50,000 คน</li>\n</ul>\n<p>ที่มา: ข่าวประชาสัมพันธ์</p>\n<p><img alt=\"alt=&quot;Microsoft&quot;\" src=\"https://www.blognone.com/sites/default/files/externals/91e0b42f1c27414c8f472c0538240483.jpeg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/ministry-digital-economy\">Ministry of Digital Economy</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/education\">Education</a></div><div><a href=\"/topics/thailand\">Thailand</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac7eddac4a10dd39dfa8356576c90d8b0d203e7a6fd17209af0c02595181d1bb","category":"Thai"}