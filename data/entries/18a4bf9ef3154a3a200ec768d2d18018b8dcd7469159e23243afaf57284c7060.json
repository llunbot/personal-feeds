{"title":"Google Analytics Custom Dimensions with WordPress","link":"https://markpeak.net/google-analytics-custom-dimensions-with-wordpress/","date":1635222762000,"content":"<p>มีเหตุให้ต้องทำ Google Analytics Custom Dimensions กับเว็บที่เป็น WordPress เลยมาจดบันทึกไว้หน่อย</p>\n<p><a href=\"https://developers.google.com/analytics/devguides/collection/analyticsjs/custom-dims-mets\">Custom Dimensions กับ Custom Metrics</a> เป็นวิธีการวัดค่าพารามีเตอร์แบบกำหนดเองลง Google Analytics ซึ่งเป็นเครื่องมือวิเคราะห์ทราฟฟิกเว็บที่เป็นมาตรฐานของวงการอยู่แล้ว เช่น วัดว่าคนเขียนบทความชื่ออะไร (พารามีเตอร์ประเภทข้อความ = dimensions) หรือวัดค่าเป็นตัวเลข (integer = metrics) ก็ได้เช่นกัน</p>\n<p>หลักการโดยสังเขปคือ ฝั่งเว็บจะเป็นผู้ส่งค่าพิเศษนี้ (ซึ่งเป็นค่าไดนามิกที่แต่ละหน้าเว็บต่างกัน) เข้าไปให้ Google Analytics เป็นคนเก็บ ผ่านการเติมโค้ดลงในสคริปต์ Google Analytics tracking ที่ฝังอยู่บนหน้าเว็บ ฝั่ง Google Analytics จะเก็บค่าเหล่านี้ร่วมกับข้อมูลอื่นๆ ของเว็บไซต์ แล้วเราต้องไปสร้าง Custom Reports ในระบบ GA ต่ออีกที</p>\n<p>ตัวอย่างการใช้งาน Custom Dimensions เช่น เก็บว่าคนเขียนบทความชื่ออะไรด้วย เพื่อไปทำ dashboard / leaderboard ว่าคนเขียนคนไหนได้รับความนิยมสูงที่สุด เป็นต้น</p>\n<p>โจทย์คือฝั่งเว็บไซต์เป็น WordPress CMS ยอดนิยมของจักรวาล จึงมีคนเขียนวิธีการให้เยอะไปหมด เช่น <a href=\"https://www.geekwire.com/devblog/add-wordpress-author-tracking-google-analytics-using-custom-dimensions/\">วิธีของเว็บ GeekWire</a> เก่าไปนิดแต่ก็เข้าใจง่ายดี</p>\n<p>จุดที่ยากที่สุดคือ กระบวนการฝังโค้ดเพิ่มเพื่อเก็บ custom tracking มีด้วยกัน 2 วิธี</p>\n<ul>\n<li>ฝังเองแบบ manual เลย (วิธีแบบของ GeekWire หรือ<a href=\"https://www.blusterydaydesign.com/using-googles-universal-analytics-custom-dimensions-with-wordpress/\">ของเว็บนี้</a>) กำหนดเองได้หมด ข้อเสียคือดูแลโค้ดยากในอนาคต</li>\n<li>ใช้ปลั๊กอินจำพวก Google Analytics ช่วย ปลั๊กอินดังๆ อย่าง MonsterInsights หรือ ExactMetrics มักมีฟีเจอร์เหล่านี้มาให้แล้ว ไม่ต้องแก้โค้ดเอง แต่มักมีในเวอร์ชันพรีเมียม</li>\n</ul>\n<p>การลงทุนซื้อ MonsterInsights เพื่อฟีเจอร์นี้อย่างเดียวก็รู้สึกว่า overkill ไปนิดนึง สุดท้ายมาเจอปลั๊กอินฟรีชื่อว่า <a href=\"https://wordpress.org/plugins/analytics-insights/\">Analytics Insights</a> ค่อนข้างเรียบง่ายแต่ตอบโจทย์นี้ได้ตรงเป๊ะ เลยมาจดเอาไว้ (<a href=\"https://deconf.com/custom-dimensions-in-analytics-insights-for-wordpress/\">วิธีการตั้งค่า Custom Dimensions ใน Analytics Insights</a>)</p>The post <a href=\"https://markpeak.net/google-analytics-custom-dimensions-with-wordpress/\">Google Analytics Custom Dimensions with WordPress</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"18a4bf9ef3154a3a200ec768d2d18018b8dcd7469159e23243afaf57284c7060","category":"Thai"}