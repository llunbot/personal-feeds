{"title":"Replit แจกปัญญาประดิษฐ์ Replit Code V1.5 โมเดลขนาดเล็กประสิทธิภาพสูง","link":"https://www.blognone.com/node/136203","date":1697102645000,"content":"<div><div><div><p>Replit ผู้ให้บริการ IDE บนเว็บที่เคยสร้างปัญญาประดิษฐ์ช่วยเขียนโค้ดเพื่อใช้ในบริการของตัวเอง หันมาเปิดโมเดล Replit Code V1.5 โมเดลปัญญาประดิษฐ์ขนาด 3.3 พันล้านพารามิเตอร์ที่ออกแบบเพื่อการเติมโค้ด (code completion) โดยเฉพาะ</p>\n<p>ตัวโมเดลแม้จะมีขนาดเล็กแต่ฝึกด้วยข้อมูลปริมาณมาก รวมกว่า 1 ล้านล้านโทเค็นจากชุดข้อมูล The Stack และ Stack Exchange จากนั้นนำมา finetune ด้วยชุดข้อมูลโค้ดที่เปิดเป็นสาธารณะบน Replit เอง</p>\n<p>ผลทดสอบพบว่าเวอร์ชั่นที่ finetune แล้วทำได้ดีกว่า CodeLlama 7B ที่ขนาดใหญ่กว่ายกเว้นภาษา Java ที่ finetine แล้วคะแนนกลับแย่ลง</p>\n<p>ด้วยขนาด 3.3 พันล้านพารามิเตอร์ทำให้มีโอกาสที่องค์กรต่างๆ จะนำโมเดลนี้ไปรันภายในองค์กรเองโดยใช้การ์ดจอรุ่นไม่แพงมาก และทาง Replit ปล่อยโมเดลนี้เป็นไลเซนส์ Apache 2.0 ไม่จำกัดการใช้งานแม้จะเป็นการใช้งานเพื่อแสวงหากำไรก็ตาม</p>\n<p>ที่มา - <a href=\"https://blog.replit.com/replit-code-v1_5\">Replit</a></p>\n<p><img alt=\"No Description\" src=\"https://www.blognone.com/sites/default/files/externals/6e023cc16715fd24501c54457174b259.png\" /></p>\n</div></div></div><div><div>Topics: </div><div><div><a href=\"/topics/replit\">Replit</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e4572963f6255b967a0422d0ac0770738c8d5efe7c3043376b39dd8259d073d","category":"Thai"}