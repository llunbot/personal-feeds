{"title":"Yahoo ซื้อกิจการ Commonstock แพลตฟอร์มชุมชนนักลงทุน เพื่อมาเสริมกับ Yahoo Finance","link":"https://www.blognone.com/node/135416","date":1692834614000,"content":"<div><div><div><p>Yahoo ประกาศซื้อกิจการ Commonstock แพลตฟอร์มโซเชียลสำหรับนักลงทุนรายย่อย ซึ่ง Yahoo จะนำบริการของ Commonstock เข้ามาเป็นส่วนในบริการด้านการเงิน Yahoo Finance</p>\n<p>ดีลดังกล่าวไม่มีการเปิดเผยมูลค่าที่เข้าซื้อ แต่ Commonstock ซึ่งก่อตั้งในปี 2020 ได้รับเงินลงทุนรวมแล้ว 34 ล้านดอลลาร์ จากกองทุนและนักลงทุนหลายคนเช่น Bill Ackman, Ari Emanuel และ Jill Carlson</p>\n<p>Commonstock เป็นแพลตฟอร์มที่ให้นักลงทุนรายย่อยเชื่อมต่อพอร์ตลงทุนของโบรกเกอร์ เพื่อสนทนาและแชร์ผลตอบแทนการลงทุน ตลอดจนพูดคุยเรื่องกลยุทธ์ต่าง ๆ กับนักลงทุนคนอื่นในชุมชน ปริมาณข้อมูลสินทรัพย์ที่มีการเชื่อมต่อปัจจุบันอยู่ที่ 1 หมื่นล้านดอลลาร์ ซึ่ง Commonstock มองว่าการร่วมกับ Yahoo Finance จะเป็นการขยายฐานไปสู่ผู้ใช้งานที่มีอยู่กว่า 150 ล้านบัญชี</p>\n<p>ที่มา: <a href=\"https://www.yahooinc.com/press/yahoo-acquires-commonstock-to-expand-community-deepen-insights-for-yahoo-finance-users\">Yahoo</a> และ <a href=\"https://www.axios.com/2023/08/23/commonstock-yahoo-social-investing-platform\">Axios</a></p>\n<p><img src=\"https://www.blognone.com/sites/default/files/externals/0c3aea335539d7a15b0e8b37287cae47.jpg\" alt /></p>\n</div></div></div><div><div>Topics: </div><div><div><a href=\"/topics/yahoo\">Yahoo!</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"650380abe784c77ec792b2bb1355ac34ce1e8dd5829509f8424eab1e0d487f27","category":"Thai"}