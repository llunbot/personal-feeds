{"title":"Apple ประกาศแผนการลงทุนพลังงานสะอาด Phase 2 ในจีน วงเงิน 720 ล้านหยวน","link":"https://www.blognone.com/node/145465","date":1742901558000,"content":"<div><div><div><p>แอปเปิลประกาศเงินลงทุนด้านพลังงานสะอาดในประเทศจีน สูงสุด 720 ล้านหยวน ผ่านกองทุน China Clean Energy Fund ระยะที่สอง เพื่อรองรับเป้าหมายที่แอปเปิลต้องการให้ซัพพลายเชนทั้งหมด 100% ใช้พลังงานหมุนเวียนภายในปี 2030 ที่<a href=\"https://www.blognone.com/node/135699\">เคยประกาศ</a>ไปก่อนหน้านี้</p>\n<p>รายละเอียดการลงทุนในรอบนี้ได้แก่อุปกรณ์ผลิตไฟฟ้าจากพลังงานลม และพลังงานแสงอาทิตย์ กำลังผลิตรวม 550,000 เมกะวัตต์-ชั่วโมง ต่อปี ทั้งนี้แอปเปิลได้ริเริ่มกองทุนพลังงานสะอาดในจีนมาตั้งแต่ปี 2018 ซึ่งโครงการในระยะแรกได้ผลิตไฟฟ้ารวมมากกว่า 1 กิกะวัตต์ ติดตั้งอุปกรณ์ใน 14 จังหวัดทั่วประเทศจีน</p>\n<p>แอปเปิลบอกว่าในวันนี้กระบวนการผลิตสินค้าที่เกี่ยวข้องในซัพพลายเชนที่จีน 2 ใน 3 ใช้พลังงานหมุนเวียน มีซัพพลายเออร์ที่เข้าร่วมโครงการมากกว่า 100 ราย</p>\n<p>ที่มา: <a href=\"https://www.apple.com.cn/newsroom/2025/03/apple-launches-new-720-million-investment-fund-to-accelerate-clean-energy-in-china/\">แอปเปิล</a> ผ่าน <a href=\"https://www.macrumors.com/2025/03/24/apple-funding-clean-energy-in-china/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/2a3b8c4224c663c2a478f76297f37e55.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/environment\">Environment</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46804fb334979205ec10e6252c28a85be1092163ff879013781050083f224a72","category":"Thai"}