{"title":"Raspberry Pi เปิดตัวบอร์ดเสริม AI Kit เพิ่มชิปเร่งความเร็ว AI ช่วยประมวลผลภาพ ราคา 70 ดอลลาร์","link":"https://www.blognone.com/node/140152","date":1717554757000,"content":"<div><div><div><p>Raspberry Pi เปิดตัวบอร์ดเสริม <a href=\"https://www.raspberrypi.com/products/ai-kit/\">AI Kit</a> ราคา 70 ดอลลาร์ สำหรับใช้เร่งการประมวลผล AI โดยใช้คู่กับ Raspberry Pi 5 ที่เป็นบอร์ดหลัก</p>\n<p>Raspberry Pi AI Kit ประกอบด้วยชิ้นส่วน 2 ชิ้นคือ <a href=\"https://www.raspberrypi.com/products/m2-hat-plus/\">M.2 HAT+</a> สำหรับต่อขยายอุปกรณ์เสริมที่เป็นสล็อต M.2 (เช่น พวก NVMe SSD) กับชิปเร่งความเร็ว AI Hailo-8L ของ<a href=\"https://hailo.ai/\">บริษัท Hailo จากอิสราเอล</a> ที่อยู่ในรูปสล็อต M.2 2242</p>\n<p>ชิป Hailo-8L มีสมรรถนะ 13 TOPS รูปแบบการใช้งานหลักๆ คือประมวลผลภาพ (AI vision) ที่ทำงานแบบเรียลไทม์ ตอบสนองรวดเร็ว (เพราะประมวลผลในเครื่องเอง) ใช้พลังประมวลผลต่ำ ดูแลง่าย ราคาไม่แพง</p>\n<p>การที่ Raspberry Pi AI Kit เป็นอุปกรณ์เสริมอย่างเป็นทางการ ทำให้มันทำงานร่วมกับซอฟต์แวร์ของ Raspberry Pi ได้ทันที เชื่อมต่อกับซอฟต์แวร์กล้องได้เต็มรูปแบบ</p>\n<p>ที่มา - <a href=\"https://www.raspberrypi.com/news/raspberry-pi-ai-kit-available-now-at-70/\">Raspberry Pi</a></p>\n<p>ชิ้นส่วนของ Raspberry Pi AI Kit คือบอร์ด M.2 HAT+ (ชิ้นบน) และ Hailo-8L (ชิ้นล่าง)</p>\n<p><img alt=\"No Description\" src=\"https://www.blognone.com/sites/default/files/externals/8b9e8bf9ace5cb0ae43bc8c6d13eaaf8.jpg\" /></p>\n<p>ภาพการประกอบร่างกับ Raspberry Pi 5 บอร์ดหลัก (ชิ้นล่าง)</p>\n<p><img alt=\"No Description\" src=\"https://www.blognone.com/sites/default/files/externals/fe0f4b52c932365f1b1c21b0bf831a69.jpg\" /></p>\n<p>คลิปสาธิตการใช้ Raspberry Pi AI Kit เป็นฮาร์ดแวร์ object recognition แยกแยะวัตถุ</p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/hardware\">Hardware</a></div><div><a href=\"/topics/hailo\">Hailo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68f276d026fa0f963e61bcdc633b64cf71e22d48123fcbefac13a812120703da","category":"Thai"}