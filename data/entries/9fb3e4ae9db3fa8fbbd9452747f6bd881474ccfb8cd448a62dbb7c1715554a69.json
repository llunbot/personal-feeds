{"title":"Clubhouse เพิ่ม Music Mode รองรับการแสดงดนตรีสด ด้วยคุณภาพเสียงที่ดีขึ้น","link":"https://www.blognone.com/node/125281","date":1634261388000,"content":"<div><div><div><p>Clubhouse ประกาศเพิ่ม Music Mode เพื่อให้ผู้จัดห้องสนทนา สามารถนำเสนอการแสดงดนตรีสดผ่าน Clubhouse ด้วยคุณภาพเสียงที่ดีมากขึ้น โดยใน Music Mode จะรองรับคุณภาพเสียงที่สูงขึ้น รวมไปถึงรองรับเสียงจากอุปกรณ์มืออาชีพ เช่น ไมโครโฟน USB ภายนอก หรือบอร์ดมิกซ์เสียง นอกจากนี้การตัดคลิปสั้นด้วย <a href=\"https://www.blognone.com/node/125047\">Clips</a> ก็รองรับระบบเสียงสเตอริโอด้วยเช่นกัน</p>\n<p>การเปิดใช้งาน Music Mode ทำได้โดยเลือกหัวข้อ Audio Quality สำหรับโฮสต์ของห้อง ส่วนผู้ฟังนั้นไม่ต้องทำอะไร</p>\n<p>นอกจากนี้ Clubhouse ยังประกาศปรับปรุงระบบเสิร์ช โดยกล่องเสิร์ชจะปรากฏอยู่ที่ด้านบนสุดของแอปในทุกหน้า ทำให้ผู้ใช้งานสามารถค้นหาสิ่งที่ต้องการได้ในทุกที่</p>\n<p>ทั้งสองฟีเจอร์ใหม่นี้จะเปิดให้ใช้งานกับ iOS ก่อน ส่วน Android จะเพิ่มมาในอนาคต</p>\n<p>ที่มา: <a href=\"https://blog.clubhouse.com/music-mode-hallway-search/\">Clubhouse</a></p>\n<p><img src=\"https://www.blognone.com/sites/default/files/externals/77747e423114ed35af8470c1a6111d70.png\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fb3e4ae9db3fa8fbbd9452747f6bd881474ccfb8cd448a62dbb7c1715554a69","category":"Thai"}