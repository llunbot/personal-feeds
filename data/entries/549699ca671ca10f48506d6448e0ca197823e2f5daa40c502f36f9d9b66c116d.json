{"title":"Intel แต่งตั้ง Justin Hotard ผู้บริหารจาก HPE เป็นหัวหน้าฝ่าย Data Center และ AI","link":"https://www.blognone.com/node/137504","date":1704416491000,"content":"<div><div><div><p>อินเทลประกาศแต่งตั้ง Justin Hotard เป็นรองประธานและผู้จัดการทั่วไปกลุ่มธุรกิจ Data Center และ AI มีผลตั้งแต่ 1 กุมภาพันธ์ เป็นต้นไป โดยขึ้นตรงกับซีอีโอ Pat Gelsinger</p>\n<p>กลุ่มธุรกิจ Data Center และ AI ของอินเทลรับผิดชอบด้านผลิตภัณฑ์สำหรับศูนย์ข้อมูล ลูกค้าองค์กร และคลาวด์ รวมทั้งสินค้ากลุ่ม Xeon และจีพียู ตลอดจนสนับสนุนภารกิจด้าน AI ของอินเทล</p>\n<p>ก่อนมาร่วมงานกับอินเทล Hotard ทำงานอยู่ที่ Hewlett Packard Enterprise (HPE) ในตำแหน่งรองประธานและผู้จัดการทั่วไป ส่วนธุรกิจ HPC, AI และ Labs ซึ่งรับผิดชอบงานด้านการพัฒนาระบบให้รองรับงาน AI สำหรับลูกค้า รวมทั้งดูแลส่วนงานวิจัยด้วย</p>\n<p>ที่มา: <a href=\"https://www.intel.com/content/www/us/en/newsroom/news/data-center-ai-news-01-2024.html\">อินเทล</a></p>\n<p><img alt=\"No Description\" src=\"https://www.blognone.com/sites/default/files/externals/a6f47349a476057239e2bc8e725a069c.png\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/management\">Management</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"549699ca671ca10f48506d6448e0ca197823e2f5daa40c502f36f9d9b66c116d","category":"Thai"}