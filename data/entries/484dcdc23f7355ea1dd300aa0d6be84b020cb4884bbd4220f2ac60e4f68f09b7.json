{"title":"ญี่ปุ่นประกาศให้เงินสนับสนุน Rapidus 1.4 แสนล้านบาท เพื่อตั้งโรงงานผลิตชิปขั้นสูงในประเทศ","link":"https://www.blognone.com/node/139021","date":1712037582000,"content":"<div><div><div><p>รัฐบาลญี่ปุ่นประกาศให้เงินสนับสนุนสูงสุด 5.9 แสนล้านเยน (1.4 แสนล้านบาท) กับ Rapidus บริษัทด้านการผลิตชิปของญี่ปุ่น เพื่อสร้างโรงงานผลิตชิปขั้นสูงในประเทศ โดยบริษัทมีแผนก่อสร้างโรงงานที่ฮอกไกโด กำหนดเปิดในปี 2027 ซึ่งเป็นความร่วมมือกับ IBM และบริษัทวิจัยจากเบลเยียม Imec</p>\n<p>รัฐมนตรีเศรษฐกิจของญี่ปุ่นบอกว่าเงินสนับสนุนนี้มีความสำคัญ เพื่อให้อุตสาหกรรมการผลิตชิปในญี่ปุ่นสามารถแข่งขันกับตลาดโลกได้</p>\n<p>เมื่อเดือนกุมภาพันธ์ที่ผ่านมา TSMC บริษัทผู้ผลิตชิปรายใหญ่จากไต้หวัน ก็เพิ่งเปิดโรงงานแห่งแรกในญี่ปุ่น และเตรียมเปิดโรงงานเพิ่มอีกแห่ง ซึ่งได้รับเงินสนับสนุนจากรัฐบาลญี่ปุ่นเช่นกัน</p>\n<p>ที่มา: <a href=\"https://www.xm.com/research/markets/allNews/reuters/japan-approves-39-billion-in-subsidies-for-chipmaker-rapidus-53803669\">XM</a> ภาพ <a href=\"https://pixabay.com/photos/japan-sapporo-hokkaido-357242/\">Pixabay</a></p>\n<p><img alt=\"No Description\" src=\"https://www.blognone.com/sites/default/files/externals/cedd4cac5ed7a9853cf7ffbe86309f2b.jpeg\" /></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/chip\">Chip</a></div><div><a href=\"/topics/semiconductor\">Semiconductor</a></div><div><a href=\"/topics/rapidus\">Rapidus</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"484dcdc23f7355ea1dd300aa0d6be84b020cb4884bbd4220f2ac60e4f68f09b7","category":"Thai"}