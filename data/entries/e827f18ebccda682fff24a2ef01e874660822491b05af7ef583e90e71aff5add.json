{"title":"ChatGPT เป็นแอปจำนวนดาวน์โหลดสูงสุดอันดับ 1 ของเดือนมีนาคม 2025","link":"https://www.blognone.com/node/145815","date":1744431232000,"content":"<div><div><div><p>บริษัทวิจัยตลาดแอป Appfigures รายงานข้อมูลการดาวน์โหลดแอปสมาร์ทโฟนของเดือนมีนาคม 2025 ภาพรวมมีการเปลี่ยนแปลงสำคัญเพราะ ChatGPT ขึ้นมาเป็นแอปยอดนิยมอันดับ 1 ทั่วโลก (รวม iOS และ Android) แซง Instagram และ TikTok</p>\n<p>จำนวนการดาวน์โหลดทั้ง 3 แอป ไม่ทิ้งห่างกันมากนัก ChatGPT อยู่ที่ 46 ล้าน เช่นเดียวกับ Instagram ที่ 46 ล้าน และ TikTok 45 ล้านครั้ง ตัวเลขนี้แตกต่างกันไปเมื่อดูรายละเอียดแยกตาม iOS App Store และ Android Google Play ส่วน Facebook และ WhatsApp อยู่ในอันดับที่ 4-5</p>\n<p>Appfigures บอกว่าจำนวนดาวน์โหลดของ ChatGPT นี้เป็นแนวโน้มขาขึ้นชัดเจน ไม่ได้พุ่งขึ้นมาชั่วคราว โดยเห็นแนวโน้มนี้มาตั้งแต่กุมภาพันธ์ที่ผ่านมา (และ<a href=\"https://www.blognone.com/node/145471\">เครื่องมือสร้างรูปภาพใหม่ เพิ่งออกมาปลายเดือนมีนาคม</a>นี้เอง)</p>\n<p>ที่มา: <a href=\"https://appfigures.com/resources/insights/20250404\">Appfigures</a></p>\n<p><img alt=\"No Description\" src=\"https://www.blognone.com/sites/default/files/externals/1235511464f15ce42eb9e8cf75a6b10a.png\" /></p>\n<p><img alt=\"No Description\" src=\"https://www.blognone.com/sites/default/files/externals/3a9a41c06fc027d7357eeddf6d641695.png\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/mobile-app\">Mobile App</a></div><div><a href=\"/topics/appfigures\">Appfigures</a></div><div><a href=\"/topics/tiktok\">TikTok</a></div><div><a href=\"/topics/instagram\">Instagram</a></div><div><a href=\"/topics/ranking\">Ranking</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e827f18ebccda682fff24a2ef01e874660822491b05af7ef583e90e71aff5add","category":"Thai"}