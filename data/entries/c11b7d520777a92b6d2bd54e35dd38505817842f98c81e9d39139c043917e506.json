{"title":"เกมบริหารพิพิธภัณฑ์ Two Point Museum ประกาศวันวางขาย 5 มีนาคม 2025","link":"https://www.blognone.com/node/142106","date":1726881782000,"content":"<div><div><div><p>Sega ประกาศวันวางขายเกมบริหารจัดการพิพิธภัณฑ์ Two Point Museum เป็นวันที่ 5 มีนาคม 2025</p>\n<p>Two Point Museum เป็นเกมลำดับที่สามของ Two Point Studios ในสังกัด Sega ที่ก่อตั้งโดย Ben Hymers, Mark Webley, Gary Carr สองคนหลังเคยอยู่ในทีมพัฒนา Theme Hospital ยุคแรกเริ่ม รวมถึงเกมอื่นๆ ของค่าย Bullfrog และ Lionhead อย่าง Black &amp; White กับ Fable ด้วย (เกมก่อนหน้านี้คือ <a href=\"https://www.blognone.com/node/99140\">Two Point Hospital ปี 2018</a> และ <a href=\"https://www.blognone.com/node/123133\">Two Point Campus ปี 2022</a>)</p>\n<p>เกมเพลย์ของ Two Point Museum เป็นแนวบริหารจัดการเหมือนกับเกมก่อนหน้า แต่เปลี่ยนมาเป็นพิพิธภัณฑ์ก็มีลูกเล่นด้านสิ่งจัดแสดงมากขึ้น เช่น กระดูกไดโนเสาร์ มนุษย์ยุคหิน ต้นไม้กินคน ฯลฯ ซึ่งมาพร้อมมุขตลกๆ มากมายตามสไตล์เกมซีรีส์นี้ และมีเกมเพลย์เรื่องการส่งทีมออกไปตามหาสิ่งของจัดแสดงจากประเทศต่างๆ ด้วย</p>\n<p>เกมลงแพลตฟอร์ม PS5, Xbox Series X|S และพีซี Steam โดยผู้ที่พรีออเดอร์เกมก่อนวางขาย จะได้รับรางวัลพิเศษเป็นไอเทม Sonic, Tails และ Shadow ไม่ว่าจะเป็นรูปปั้น ตุ๊กตา ชุดพนักงาน ตู้เกม เอาไปตั้งไว้ในพิพิธภัณฑ์ของตัวเองแบบเก๋ๆ ได้</p>\n<p><img alt=\"No Description\" src=\"https://www.blognone.com/sites/default/files/externals/cfcb5d90e8dc4305d2fee52037525859.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/9388178092b1f1f24d466472a855ab27.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ccbeb33f1a61847fc75e123beda36f75.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/2ad4d322cfd366727f17b8039965d34c.jpeg\" /></p>\n</div></div></div><div><div>Topics: </div><div><div><a href=\"/topics/two-point-studios\">Two Point Studios</a></div><div><a href=\"/topics/games\">Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c11b7d520777a92b6d2bd54e35dd38505817842f98c81e9d39139c043917e506","category":"Thai"}