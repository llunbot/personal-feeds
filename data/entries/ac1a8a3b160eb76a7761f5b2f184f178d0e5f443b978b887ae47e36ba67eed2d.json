{"title":"AMD ซื้อกิจการ Nod.ai ผู้พัฒนา SHARK โอเพนซอร์สสำหรับจัดการดีพลอย AI","link":"https://www.blognone.com/node/136172","date":1696979807000,"content":"<div><div><div><p>AMD ประกาศลงนามข้อตกลงเพื่อซื้อกิจการ Nod.ai ผู้พัฒนาซอฟต์แวร์โซลูชัน <a href=\"https://github.com/nod-ai/SHARK/tree/main/tank\">SHARK</a> แบบโอเพนซอร์ส ที่ช่วยลดเวลาในการ Optimization เมื่อต้องดีพลอยโมเดล AI ให้รันทั้งในศูนย์ข้อมูล หรือที่ระดับ edge โดยเน้นการทำงานบนสถาปัตยกรรมของ AMD</p>\n<p>Vamsi Boppana รองประธานฝ่าย AI ของ AMD กล่าวว่าดีลซื้อกิจการนี้ จะเสริมความแข็งแกร่งให้กับโซลูชันสำหรับลูกค้าที่ต้องการใช้งาน AI เพราะได้เครื่องมือสำหรับการทำงานบนฮาร์ดแวร์ AMD โดยเฉพาะ</p>\n<p>Nod.AI ก่อตั้งในปี 2013 โดย Anush Elangovan (ซีอีโอ) อดีตทีมวิศวกรที่ร่วมพัฒนา Chromebook รุ่นแรก และ Harsh Menon (ซีทีโอ) ซึ่งเคยทำงานที่ <a href=\"https://www.blognone.com/node/130560\">Kitty Hawk</a> สตาร์ทอัพเครื่องบินเล็กขับเคลื่อนอัตโนมัติของ Larry Page</p>\n<p>ที่มา: <a href=\"https://www.amd.com/en/newsroom/press-releases/2023-10-10-amd-to-acquire-open-source-ai-software-expert-nod-.html\">AMD</a> ผ่าน <a href=\"https://www.cnbc.com/2023/10/10/amd-acquires-nodai-ai-startup-as-it-seeks-to-catch-up-with-nvidia.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/bee5f52501288115ee17ed29668bd495.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/acquisition\">Acquisition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac1a8a3b160eb76a7761f5b2f184f178d0e5f443b978b887ae47e36ba67eed2d","category":"Thai"}