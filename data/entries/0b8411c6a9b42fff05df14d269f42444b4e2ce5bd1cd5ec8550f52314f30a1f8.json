{"title":"ซีอีโอ Epic มองว่า \"แพ้คดีแอปเปิล\" จากคำตัดสินศาลชั้นต้น, ยื่นอุทธรณ์แล้ว","link":"https://www.blognone.com/node/124717","date":1631493968000,"content":"<div><div><div><p>หลังจาก<a href=\"https://www.blognone.com/node/124697\">ศาลชั้นต้นตัดสินคดี Apple vs Epic Games</a> โดยกำหนดให้แอปเปิลต้องเปิดให้นักพัฒนาแอพโฆษณาวิธีจ่ายเงินทางอื่นได้ แต่ในอีกทางก็บอกว่า Epic ต้องจ่ายค่าเสียหายให้แอปเปิล และบอกว่าการแบนบัญชีนักพัฒนาของ Epic นั้นถูกต้องแล้ว</p>\n<p>มุมมองต่อคำตัดสินนี้ยังเป็นที่ถกเถียงกัน แม้คนส่วนใหญ่มองว่า Epic ชนะคดีเพราะศาลกำหนดให้แอปเปิลปลดล็อคเรื่องการจ่ายเงิน แต่<a href=\"https://www.blognone.com/node/124713\">แอปเปิลเองก็บอกว่าพอใจกับคำตัดสินที่ยอมรับว่าแอปเปิลไม่ได้ผูกขาด</a> ในขณะที่ Tim Sweeney ซีอีโอของ Epic ก็โพสต์ทวิตเตอร์ว่า \"แพ้คดี\"</p>\n<p>ล่าสุดทนายของ Epic Games ยื่นเรื่องอุทธรณ์ต่อศาลแล้ว ตอนนี้ยังไม่มีรายละเอียดว่าอุทธรณ์ในประเด็นใดบ้าง (เอกสารยังมีแต่ฟอร์มขอยื่นอุทธรณ์) แต่ก็น่าจะเป็นเรื่องการแบนบัญชีของ Epic และการดันให้แอปเปิลอยู่ในสถานะ \"ผูกขาด\" ให้ได้</p>\n<p><img src=\"https://www.blognone.com/sites/default/files/externals/a1cff2145144d62dcf9c81b9ca2e67a1.jpg\" /></p>\n<blockquote><p>Today: Lost a court case, climbed a mountain, read hundreds of pages of legal papers, wrote some code. Just as determined as ever to fight on until there is genuine developer and consumer freedom in software, and fair competition in each mobile platform software component. <a href=\"https://t.co/5PWD6va6mz\">pic.twitter.com/5PWD6va6mz</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1436583527290654720?ref_src=twsrc%5Etfw\">September 11, 2021</a></p></blockquote>\n<p>ที่มา - <a href=\"https://www.theverge.com/2021/9/12/22670269/epic-files-appeal-fortnite-legal-battle\">The Verge</a></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/lawsuit\">Lawsuit</a></div><div><a href=\"/topics/apple\">Apple</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b8411c6a9b42fff05df14d269f42444b4e2ce5bd1cd5ec8550f52314f30a1f8","category":"Thai"}