{"title":"[ลือ] Meta เจรจาขอถือหุ้น 5% ใน EssilorLuxottica บริษัทผู้ผลิตแว่น Ray-Ban","link":"https://www.blognone.com/node/140956","date":1721315508000,"content":"<div><div><div><p>มีรายงานว่า Meta ได้เจรจาเพื่อขอถือหุ้น 5% ในบริษัท EssilorLuxottica ซึ่งเป็นผู้ผลิตแว่นตาหลายแบรนด์ดังรวมทั้ง Ray-Ban ที่ Meta เป็นพาร์ตเนอร์ในการผลิตแว่นอัจฉริยะ Ray-Ban Meta Smart Glasses อยู่แล้ว</p>\n<p>มูลค่าหุ้น 5% ของ EssilorLuxottica อยู่ที่ราว 4,330 ล้านยูโร หรือประมาณ 1.7 แสนล้านบาท โดยคำนวณจากมูลค่าตลาดตามราคาหุ้นของบริษัท</p>\n<p>คาดว่า Meta ต้องการถือหุ้นใน EssilorLuxottica เพื่อร่วมกำหนดทิศทาง และควบคุมแผนการผลิตแว่นอัจฉริยะให้ได้ตามที่ต้องการ ซึ่งเป็นสินค้าที่ Meta หวังนำมาต่อยอดกับบริการโลกเสมือน</p>\n<p>EssilorLuxottica เป็นบริษัทอิตาลี-ฝรั่งเศศ ซึ่งเกิดการควบรวมกิจการกันระหว่าง Essilor และ Luxottica</p>\n<p>ที่มา: <a href=\"https://www.channelnewsasia.com/business/meta-talks-buy-5-stake-ray-ban-maker-essilorluxottica-wsj-reports-4488781\">Channel News Asia</a></p>\n<p><img src=\"https://www.blognone.com/sites/default/files/externals/58b2651315ec4b3f0597e312dc9e09a9.png\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/ray-ban\">Ray-Ban</a></div><div><a href=\"/topics/smartglass\">SmartGlass</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05b86de5853cea5f9c44a8a3aa4ad6d62d30b300da0ee2265a980dcba9475644","category":"Thai"}