{"title":"ยาน Starliner กำลังขึ้นสู่วงโคจรแล้ว เตรียมนำนักบินขึ้นสู่สถานีอวกาศนานาชาติ","link":"https://www.blognone.com/node/140171","date":1717611090000,"content":"<div><div><div><p>วันนี้จรวด Atlas V ของ United Launch Alliance (ULA) นำส่งยาน Starliner ขึ้นสู่ระดับใต้วงโคจร (suborbit) สำเร็จ หลังจากนี้ตัวยาน Starliner จะส่งตัวเองขึ้นไปยังวงโคจรเพื่อเข้าเทียบกับสถานีอวกาศนานาชาติต่อไป</p>\n<p>ภารกิจครั้งนี้ชื่อว่า Crew Flight Test (CFT) เป็นภารกิจทดสอบการทำงานของยาน Starliner และจรวดนำส่ง Atlas V โดยโครงการนี้เป็นส่วนหนึ่งของโครงการ Commercial Crew ที่นาซ่าจะซื้อ \"ที่นั่ง\" แทนที่จะจ้างทำยานโดยจ่ายตามต้นทุนจริง (cost-plus) โดยภารกิจสาธิตแบบมีนักบินจริงขึ้นไปยังสถานีอวกาศนานาชาติจริงนี้น่าจะเทียบเท่ากับ<a href=\"https://www.blognone.com/node/117766\">ภารกิจ Crew Demo-2 ของ SpaceX เมื่อปี 2020</a></p>\n<p>นักบินที่บินไปกับ CFT ครั้งนี้คือ  Barry “Butch” Wilmore และ Sunita “Suni” Williams</p>\n<p>ยาน Starliner นั้นล่าช้าด้วยสาเหตุหลายประการ นับตั้งแต่ภารกิจบินสาธิต (orbital flight test - OFT) รอบแรกที่ล้มเหลวและต้องสาธิตซ้ำโดย Boeing รับผิดชอบค่าใช้จ่ายเอง ความล่าช้านี้ทำให้ <a href=\"https://www.blognone.com/node/118892\">Christopher Ferguson นักบินหลักที่วางตัวไว้ตอนแรกประกาศลาออก</a></p>\n<p>ที่มา - <a href=\"https://www.ulalaunch.com/missions/archived-launched/atlas-v-starliner-cft\">ULA Launch</a></p>\n<p><img alt=\"No Description\" src=\"https://www.blognone.com/sites/default/files/externals/812112a4868b7a98dbf7502549d9958c.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/a4e031dcbf8bded547d6a0d304b85fa0.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/4f184ef8de5e24ff33c7cbb7f35d5bf8.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/boeing\">Boeing</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddadf4d97a922cb93a2a7f1359aaf12a174c99e47b469aa3b3e363edca8f7526","category":"Thai"}