{"title":"Google เพิ่มฟีเจอร์ Smart Reply แนะนำคำตอบคอมเมนท์บน Google Docs เตรียมเปิดให้ใช้เดือนหน้า","link":"https://www.blognone.com/node/124437","date":1629990564000,"content":"<div><div><div><p>Google ประกาศเพิ่มฟีเจอร์ Smart Reply สำหรับ Google Docs เพื่อการตอบคอมเมนท์ในเอกสารโดยจะแนะนำคำตอบที่เหมาะสมให้</p>\n<p>วิธีการทำงานของ Smart Reply บน Google Docs จะคล้ายกับฟีเจอร์เดียวกันบน Gmail คือ Google จะแนะนำคำตอบที่เหมาะสมปรากฏด้านล่างของกล่องข้อความ ซึ่งจะช่วยให้ผู้ใช้ตอบแชทใน Google Docs ได้เร็วกว่าเดิม</p>\n<p>Google ระบุว่า ฟีเจอร์นี้จะเปิดเป็นค่าเริ่มต้น สามารถปิดได้ที่ Tools &gt; Preferences &gt; Show Smart Reply suggestions ซึ่งจะทยอยเปิดให้ใช้กับกลุ่ม Rapid Release ก่อน เริ่มต้น 24 สิงหาคมที่ผ่านมา ส่วนวันปล่อยฟีเจอร์นี้ให้ผู้ใช้ทั่วไปจะเริ่ม 13 กันยายนนี้ กลุ่มผู้ใช้ที่จะได้ฟีเจอร์นี้มีทั้งบัญชี Google Workspace, G Suite Basic และ Business รวมถึงผู้ใช้บัญชีส่วนตัว Google ก็สามารถใช้ฟีเจอร์นี้ได้เช่นกัน</p>\n<p>ที่มา - <a href=\"https://workspaceupdates.googleblog.com/2021/08/save-time-replying-to-comments-in.html\">Google Workplace Updates</a></p>\n<p><img src=\"https://www.blognone.com/sites/default/files/externals/006f8520aabb7fa9250df878e3c14645.png\" /></p>\n</div></div></div><div><div>Topics: </div><div><div><a href=\"/topics/google-docs\">Google Docs</a></div><div><a href=\"/topics/google\">Google</a></div><div><a href=\"/topics/google-workspace\">Google Workspace</a></div><div><a href=\"/topics/g-suite\">G Suite</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7801c1f532237e512de18735940355a4e4ab633175186a4166cc4993c0e58556","category":"Thai"}