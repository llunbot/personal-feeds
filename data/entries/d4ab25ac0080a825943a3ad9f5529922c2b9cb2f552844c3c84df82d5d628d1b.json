{"title":"Jensen Huang ชื่นชมทีมวิศวกร xAI ของ Elon Musk เป็นยอดมนุษย์ ติดตั้งจีพียู H200 แสนตัวเสร็จใน 19 วัน","link":"https://www.blognone.com/node/142581","date":1729044694000,"content":"<div><div><div><p>Jensen Huang ซีอีโอ NVIDIA ให้สัมภาษณ์กับรายการ Bg2 โดยช่วงหนึ่งเขาเล่าถึงทีม xAI บริษัทปัญญาประดิษฐ์ของ Elon Musk ในการติดตั้งจีพียู H200 จำนวน 100,000 ตัว ว่านี่เป็นทีมยอดมนุษย์ เพราะสามารถก่อสร้างและติดตั้งอุปกรณ์ทั้งหมดในศูนย์ข้อมูล พร้อมกับเริ่มรันโมเดลแรกได้ภายในเวลา 19 วันเท่านั้น</p>\n<p>Huang บอกว่าโดยเฉลี่ยแล้วการสร้างศูนย์ข้อมูลให้ได้ในระดับนี้ต้องใช้เวลาประมาณ 4 ปี โดย 3 ปีแรก เป็นการวางแผนออกแบบก่อสร้าง และอีก 1 ปี สำหรับการจัดส่งอุปกรณ์ ติดตั้ง ทดสอบ และเริ่มรันโมเดล</p>\n<p>สิ่งที่เป็นความท้าทายพิเศษซึ่งทำให้ Huang ชื่นชมทีมวิศวกรของ xAI คือชุดฮาร์ดแวร์ NVIDIA มีความซับซ้อน จำนวนสายเนตเวิร์กที่เชื่อมต่อกับหนึ่งโนดมีจำนวนมาก มองไปข้างหลังเครื่องจะเห็นสายโยงออกมาเต็มไปหมด แต่ทีมของ xAI สามารถสร้างสิ่งนี้ได้ในเวลาที่สั้นมาก</p>\n<p>ที่มา: <a href=\"https://www.tomshardware.com/pc-components/gpus/elon-musk-took-19-days-to-set-up-100-000-nvidia-h200-gpus-process-normally-takes-4-years\">Tom's Hardware</a> ภาพ <a href=\"https://x.com/xai/status/1812945254578110949\">xAI</a></p>\n<p><img alt=\"No Description\" src=\"https://www.blognone.com/sites/default/files/externals/d31b2a6f8fd9502e466631f0659eba61.jpeg\" /></p>\n<blockquote><p>Elon Musk is super human. What would take everyone else a year, only took him 19 days. <a href=\"https://t.co/q51sM48lsu\">pic.twitter.com/q51sM48lsu</a></p>\n<p>— Tesla Owners Silicon Valley (@teslaownersSV) <a href=\"https://twitter.com/teslaownersSV/status/1845483883850350623?ref_src=twsrc%5Etfw\">October 13, 2024</a></p></blockquote>\n</div></div></div><div><div>Topics: </div><div><div><a href=\"/topics/jensen-huang\">Jensen Huang</a></div><div><a href=\"/topics/xai\">xAI</a></div><div><a href=\"/topics/elon-musk\">Elon Musk</a></div><div><a href=\"/topics/data-center\">Data Center</a></div><div><a href=\"/topics/gpu\">GPU</a></div><div><a href=\"/topics/nvidia-hopper\">NVIDIA Hopper</a></div><div><a href=\"/topics/server\">Server</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4ab25ac0080a825943a3ad9f5529922c2b9cb2f552844c3c84df82d5d628d1b","category":"Thai"}