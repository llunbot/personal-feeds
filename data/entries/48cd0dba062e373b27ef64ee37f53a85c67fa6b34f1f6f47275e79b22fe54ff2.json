{"title":"AMD ซื้อกิจการ ZT Systems ผู้พัฒนาโซลูชันสำหรับ Data Center เสร็จสมบูรณ์แล้ว","link":"https://www.blognone.com/node/145598","date":1743509714000,"content":"<div><div><div><p>AMD รายงานว่ากระบวนการซื้อกิจการ ZT Systems ได้เสร็จสมบูรณ์ทุกขั้นตอนแล้ว โดยทีมงานจะเข้าร่วมกับฝ่ายโซลูชันของศูนย์ข้อมูลที่มี Forrest Norrod รองประธานของ AMD เป็นหัวหน้าฝ่าย นอกจากนี้ AMD จะร่วมมือกับพันธมิตรเชิงกลยุทธ์ที่เกี่ยวข้อง เพื่อนำเทคโนโลยีของ ZT Systems มาใช้ในกระบวนการออกแบบพัฒนาศูนย์ข้อมูล</p>\n<p>AMD <a href=\"https://www.blognone.com/node/141505\">ประกาศซื้อกิจการ ZT Systems</a> เมื่อเดือนสิงหาคมปีที่แล้วที่มูลค่า 4,900 ล้านดอลลาร์ เพื่อนำระบบจัดการเซิร์ฟเวอร์และศูนย์ข้อมูลของ ZT Systems มาเสริมกับธุรกิจซีพียู-จีพียูสำหรับลูกค้า AMD</p>\n<p>Forrest Norrod กล่าวว่านวัตกรรมเกี่ยวกับ AI ที่เดินหน้าอย่างรวดเร็ว ทำให้การออกแบบและติดตั้งคลัสเตอร์ประมวลผล AI ในศูนย์ข้อมูล ยิ่งต้องการความรวดเร็วมากขึ้นสำหรับลูกค้า ซึ่งเทคโนโลยีของ ZT Systems สามารถตอบโจทย์และช่วยเพิ่มความสามารถแข่งขันให้กับลูกค้าได้</p>\n<p>ที่มา: <a href=\"https://www.amd.com/en/newsroom/press-releases/2025-3-31-amd-completes-acquisition-of-zt-systems.html\">AMD</a></p>\n<p><img src=\"https://www.blognone.com/sites/default/files/externals/f57afa20edb83a9948054949b82fca1b.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/acquisition\">Acquisition</a></div><div><a href=\"/topics/server\">Server</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48cd0dba062e373b27ef64ee37f53a85c67fa6b34f1f6f47275e79b22fe54ff2","category":"Thai"}