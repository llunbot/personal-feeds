{"title":"Battlefield 2042 เปิดตัวโหมด Portal สร้างเกมเองตามใจ ผสมแผนที่ อาวุธ ยานพาหนะจากภาคเก่าได้","link":"https://www.blognone.com/node/123852","date":1626978870000,"content":"<div><div><div><p>Battlefield 2042 เปิดตัวโหมดใหม่ Portal โหมดใหม่ที่จะให้ผู้เล่นสร้างเกมที่ตัวเองต้องการได้จากการผสมแผนที่ อาวุธ ยานพาหนะ และอุปกรณ์จากภาคเก่าและภาค 2042 และแบ่งปันเล่นกับเพื่อนและออนไลน์ได้ตามใจ โดย EA จัดแผนที่ยอดฮิตในแต่ละภาคมาให้ดังนี้</p>\n<ul>\n<li>Battlefield 1942 - Battle of the Bulge, El Alamen</li>\n<li>Battlefield Bad Company 2 - Valparaiso, Arica Harbor</li>\n<li>Battlefield 3 - Caspian Border, Noshahr Canal</li>\n</ul>\n<p>รวมแล้วมีอาวุธมากกว่า 40 ชนิด อุปกรณ์มากกว่า 30 ชนิด และยานพาหนะมากกว่า 40 ชนิด ที่ผู้เล่นสามารถผสมกฎเกณฑ์ ยานพาหนะ อาวุธ อุปกรณ์ต่างยุคต่างสมัยได้ตามใจ เช่นจัดให้ฝั่งหนึ่งมีเครื่อง A-10 Warthog ส่วนอีกฝั่งมี P-51 Mustang หรือจะให้ทหารฝั่งหนึ่งใช้แค่มีด ปะทะทหารอีกฝั่งที่ใช้เครื่องกระตุ้นหัวใจเท่านั้นก็ได้</p>\n<p>ทุกแผนที่ถูกปรับให้รองรับผู้เล่นได้สูงสุด 128 คน (64 คนบนเครื่องคอนโซลเจ็นเก่า) และเพิ่มเทคโนโลยีใหม่เข้าไป เช่น Battle of the Bulge ที่ผู้เล่นสามารถทำลายอาคารต่างๆ ได้แล้ว ส่วน Arica Harbor ก็มีช่วงน้ำลง ที่จะเปลี่ยนเลย์เอ้าท์ของแผนที่แบบไดนามิก</p>\n<p>Battlefield 2042 วางจำหน่ายเดือนตุลาคมนี้ เปิดทดสอบ Open Beta เดือนกันยายน สำหรับผู้ที่สั่งจองล่วงหน้า แต่ยังไม่ระบุวันที่</p>\n<p>ที่มา - <a href=\"https://www.theverge.com/2021/7/22/22587667/battlefield-2042-portal-custom-game-modes-vehicles-weapons-maps-ea-play\">The Verge</a></p>\n<p><img src=\"https://www.blognone.com/sites/default/files/externals/d7bc3ec2993a272c3028830931276ae8.jpg\" /></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c9256349755e9a6e194a518e1efa7e0d347f16bad58e07a7e573884aaef9fc2","category":"Thai"}