{"title":"CMA ออกรายงานสอบสวนดีล Adobe ซื้อ Figma พบว่ากระทบต่อการแข่งขันจริง","link":"https://www.blognone.com/node/136994","date":1701260756000,"content":"<div><div><div><p>Competition and Markets Authority (CMA) หน่วยงานกำกับดูแลการแข่งขันของสหราชอาณาจักร ออกรายงานประเมินความเสี่ยงจาก<a href=\"https://www.blognone.com/node/130433\">ดีล Adobe ซื้อ Figma มูลค่า 2 หมื่นล้านดอลลาร์</a> ว่าส่งผลกระทบต่อการแข่งขันในธุรกิจซอฟต์แวร์ด้านออกแบบ</p>\n<p>ประเด็นนี้ไม่เกินความคาดหมายนัก เพราะ <a href=\"https://www.blognone.com/node/134630\">CMA ประกาศเริ่มสอบสวนดีลนี้ในเฟส 2 ตั้งแต่กลางปี</a> ส่วนผลการสอบสวนคือ Adobe XD และ Figma เป็นคู่แข่งกันโดยตรงในตลาดซอฟต์แวร์ออกแบบผลิตภัณฑ์ โดย CMA พบว่า 80% ของนักออกแบบผลิตภัณฑ์ใช้ซอฟต์แวร์ของ Figma ดังนั้นการซื้อกิจการย่อมกระทบต่อการแข่งขันและนวัตกรรม เพราะมีตัวเลือกในตลาดน้อยลง</p>\n<p>CMA บอกว่าหากไม่มีดีลนี้เกิดขึ้น Figma จะขยายซอฟต์แวร์ของตนไปยังตลาดใกล้เคียง เช่น แต่งภาพและวาดภาพ ทำให้ Adobe เจอคู่แข่งมากขึ้น ต้องปรับตัวกับการแข่งขันมากขึ้นด้วย</p>\n<p>ข้อสรุปของ CMA นี้ยังเป็นข้อสรุปเบื้องต้น (provisional) เท่านั้น หลังจากนี้ CMA จะเปิดรับความคิดเห็นจากสาธารณะจนถึง 19 ธันวาคม และจะประกาศผลสุดท้ายในวันที่ 25 กุมภาพันธ์ 2024</p>\n<p>CMA ไม่ใช่หน่วยงานกำกับดูแลแห่งเดียวที่เข้ามาสอบสวนดีลนี้ โดย <a href=\"https://www.blognone.com/node/135186\">EU ก็กำลังอยู่ระหว่างการสอบสวนเรื่องนี้ และจะประกาศผลในวันที่ 14 ธันวาคม</a></p>\n<p>ที่มา - <a href=\"https://www.gov.uk/government/news/adobe-figma-deal-could-harm-uk-digital-design-sector\">CMA</a></p>\n<p><img src=\"https://www.blognone.com/sites/default/files/externals/24e67a45d5d6c59100c8d83dc5464a63.png\" /></p>\n</div></div></div><div><div>Topics: </div><div><div><a href=\"/topics/cma\">CMA</a></div><div><a href=\"/topics/adobe\">Adobe</a></div><div><a href=\"/topics/figma\">Figma</a></div><div><a href=\"/topics/antitrust\">Antitrust</a></div><div><a href=\"/topics/acquisition\">Acquisition</a></div><div><a href=\"/topics/united-kingdom\">United Kingdom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03522e16f172db576aac3666018083ec60bc5e0ae520e7afbee395897e822827","category":"Thai"}