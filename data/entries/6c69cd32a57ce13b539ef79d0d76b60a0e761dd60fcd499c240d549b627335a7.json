{"title":"ซีอีโอ Google บอกเอง จะมีการปลดพนักงานเพิ่มเติมอีกในปีนี้","link":"https://www.blognone.com/node/137742","date":1705581978000,"content":"<div><div><div><p>ตั้งแต่เข้าสู่เดือนมกราคม มีรายงานข่าวการปลดพนักงานในกูเกิลถึง 3 ครั้ง (<a href=\"https://www.blognone.com/node/137622\">Assistant</a>, <a href=\"https://www.blognone.com/node/137705\">โฆษณา</a>, <a href=\"https://www.blognone.com/node/137725\">YouTube</a>) ล่าสุดซีอีโอ Sundar Pichai เลยบอกพนักงานว่าจะมีเพิ่มเติมอีกในอนาคต</p>\n<p>The Verge อ้างอีเมลภายในกูเกิลที่ได้รับมา ซึ่ง Pichai บอกกับพนักงานกูเกิลว่า ปีนี้บริษัทมีเป้าหมายที่ยิ่งใหญ่ และการลงทุนจะเป็นไปตามความสำคัญ ความจริงที่ต้องเผชิญก็คือเพื่อให้มีเงินลงทุนที่เพียงพอสำหรับเป้าหมายนี้ เราจำเป็นต้องตัดสินใจในเรื่องที่ยากลำบากด้วย</p>\n<p>เขาบอกว่าการปรับลดตำแหน่งในปีนี้ จะไม่มีจำนวนที่มากเท่ากับ<a href=\"https://www.blognone.com/node/132325\">ในปี 2023</a> และบางทีมจะไม่ได้รับผลกระทบ แต่ถึงอย่างนั้นเขาทราบดีว่ามันเป็นเรื่องยากลำบากที่ต้องเห็นเพื่อนร่วมงานหรือทีมที่ได้รับผลกระทบ แนวทางการปลดพนักงานในปีนี้ทำเพื่อลดลำดับชั้น ให้การดำเนินงานสามารถทำได้รวดเร็วขึ้น</p>\n<p>ตัวแทนของกูเกิลยังไม่ได้ให้ความเห็นต่อรายงานดังกล่าว</p>\n<p>ที่มา: <a href=\"https://www.theverge.com/2024/1/17/24042417/google-layoffs-2024-internal-employee-memo-sundar-pichai\">The Verge</a></p>\n<p><img src=\"https://www.blognone.com/sites/default/files/externals/01bea0f5b06d0a50d1f933e2eb3ed742.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/sundar-pichai\">Sundar Pichai</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c69cd32a57ce13b539ef79d0d76b60a0e761dd60fcd499c240d549b627335a7","category":"Thai"}