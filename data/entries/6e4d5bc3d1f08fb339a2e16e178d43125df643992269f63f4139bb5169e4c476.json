{"title":"รวมรีวิว Zenfone 10 เรือธงเครื่องเล็ก สเปคแรง แต่ไม่หวือหวา","link":"https://www.blognone.com/node/134632","date":1688201275000,"content":"<div><div><div><p>หลังจาก Zenfone 10 <a href=\"https://www.blognone.com/node/134251\">ถูกเปิดตัว</a> ได้ไม่นาน สื่อไอทีหลายเจ้าเริ่มออกมารีวิวแล้ว</p>\n<p>ภาพรวมที่สื่อหลายเจ้ายอมรับ คือ ขนาดเครื่องที่พอดีมือ กะทะรัด พกพาสะดวก ทำให้โดดเด่นต่างจากเรือธงยี่ห้ออื่นในตลาดที่ขนาดใหญ่กว่า (Zenfone 10 จอแค่ 5.9 นิ้ว) ถัดมาคือ Refresh rate สูงสุดของจอขณะใช้งานทั่วไปที่ 120Hz และจะถูกปรับเป็น 144Hz ขณะเล่นเกม</p>\n<p>Zenfone 10 สามารถเลือกแอป Drawer หน้าโฮม ได้ว่าอยากได้คลีน ๆ แบบ stock android (คล้าย ๆ ของ Pixel) หรือเป็นธีมของ ASUS รวมถึงยังคงมีแจ๊คหูฟัง 3.5 มม. มาให้ ที่ไม่ค่อยพบได้แล้วในเรือธงปัจจุบัน</p>\n<p><img src=\"https://www.blognone.com/sites/default/files/externals/275d1acf2e8707bf5ed04f0ea6ae1364.png\" alt=\"Image_Zenfone10\" /></p>\n<p>ด้านการใช้งานซึ่งใช้ชิปเซ็ต Snapdragon 8 Gen 2 สามารถทำงานได้รวดเร็ว มีประสิทธิภาพ  แม้ตัวเครื่องจะมีขนาดเล็กก็ตาม จากชาร์ตเปรียบเทียบ Zenfone 10 กับ Galaxy S23 และ Pixel 7 โดย CNET ชี้ให้เห็นว่า Zenfone 10 มีประสิทธิภาพใกล้เคียงกับ Galaxy S23</p>\n<p><img alt=\"alt=&quot;Brenchmark&quot;\" src=\"https://www.blognone.com/sites/default/files/externals/79d5f9553d8c44dd79b2b0765ec6c253.png\" /></p>\n<p>หลายสื่อยังยอมรับว่าแบตเตอรี่ที่ความจุ 4,300 mAh สามารถใช้งานได้ยาวนาน คุ้มค่าเกินขนาดของเครื่อง ขณะที่ CNET กล่าวว่าแบตเตอรี่ของ Zenfone 10 ยังถือว่าไม่โดดเด่นนักและยังชาร์จได้ไม่เร็ว (กำลังไฟแค่ 30W) พอเมื่อเทียบกับ ROG Phone 7 ของ Asus เองที่ชาร์จเร็วกว่าถึงสองเท่า</p>\n<p>ปัญหาที่ทุกเจ้าพูดตรงกัน คือ Zenfone 10 จะถูกจำกัดการอัปเดต OS ได้เพียง 2 ปีและอัปเดตความปลอดภัยได้เพียง 4 ปี และกล้องที่ยังสู้เรือธงเจ้าอื่นไม่ได้ในแง่ที่ว่า มีแค่เลนส์ธรรมดาและเลนส์อัลตร้าไวด์ ส่วนกล้องหลัก ที่แม้ในภาพรวมจะค่อนข้างดี โดยเฉพาะระบบกันสั่น ที่ทำให้การถ่ายวิดีโอและภาพ ค่อนข้างนิ่งเวลาเคลื่อนไหว แต่บางคนอาจจะรู้สึกว่า ค่าสีถูกปรับให้สดเกินไป (oversaturated) ขณะที่กล้องหน้าก็มีปัญหาเรื่องการปรับแสงหลังถ่าย โดยเฉพาะเมื่อมีแสงเข้ากล้องตรง ๆ</p>\n<p>โดยรวมแล้ว Zenfone 10 อาจจะเหมาะกับคนที่ต้องการสมาร์ทโฟนที่แรงพอ พกพาง่าย ในราคาที่ค่อนข้างต่ำกว่าเรือธงรุ่นอื่น ๆ ที่ราคาเพียง 700 ดอลลาร์ แต่ไม่มีความหวือหวามากมาย และไม่เน้นคุณสมบัติกล้องมากนัก แอบน่าเสียดายสำหรับคนที่ต้องการตรงที่ Asus ไม่ทำตลาด Zenfone ในไทยแล้ว</p>\n<p><img src=\"https://www.blognone.com/sites/default/files/externals/9ba1e79b82441c1dcad44eddc235dd77.png\" alt /></p>\n<p>คะแนนรีวิว</p>\n<ul>\n<li><a href=\"https://www.xda-developers.com/asus-zenfone-10-review/#performance\">XDA</a> = 9/10</li>\n<li><a href=\"https://www.androidpolice.com/asus-zenfone-10-review/\">Android Police</a> = 8/10</li>\n<li><a href=\"https://www.tomsguide.com/reviews/asus-zenfone-10\">Tom’s Guide</a> = 4.5/5</li>\n<li><a href=\"https://www.cnet.com/tech/mobile/asus-zenfone-10-review-a-rare-small-phone-that-comes-with-compromises/\">CNET</a> = 7/10</li>\n</ul>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/zenfone\">Zenfone</a></div><div><a href=\"/topics/review\">Review</a></div><div><a href=\"/topics/mobile\">Mobile</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e4d5bc3d1f08fb339a2e16e178d43125df643992269f63f4139bb5169e4c476","category":"Thai"}