{"title":"Vanguard บริษัทชิปไต้หวัน ลงทุน 285,000 ล้านเปิดโรงงานชิปในสิงคโปร์","link":"https://www.blognone.com/node/140170","date":1717607707000,"content":"<div><div><div><p>Vanguard International Semiconductor Corporation (VIS) บริษัทผลิตชิปจากไต้หวันประกาศร่วมทุนกับ NXP Semiconductor ในสัดส่วน 60:40 ลงทุนตั้งโรงงานผลิตชิป ในสิงคโปร์ด้วย ลงทุนก่อสร้าง 7,800 ล้านดอลลาร์สหรัฐฯ หรือประมาณ 285,000 ล้านบาท โรงงานจะจ้างงานประมาณ 1,500 คน</p>\n<p>โรงงานใหม่นี้เป็นโรงงานที่ผลิตชิปด้วยเวเฟอร์ขนาด 300 มิลลิเมตร กำลังผลิต 55,000 เวเฟอร์ต่อเดือน ผลิตด้วยเทคโนโลยี 130nm ไปจนถึง 40nm ซึ่งเพียงพอต่อการใช้งานในสินค้ากลุ่มพลังงาน, ชิปจัดการสัญญาณอนาล็อก, ชิปสำหรับอุตสาหกรรม, ตลอดจนชิปอุปกรณ์คอนซูมเมอร์ต่างๆ</p>\n<p>ทาง VIS ลงเงินลงทุน 2,400 ล้านดอลลาร์ ขณะที่ NXP ลงทุน 1,600 ล้านดอลลาร์ หลังจากนี้ทั้งสองฝ่ายจะลงทุนเพิ่มอีก 1,900 ล้านดอลลาร์ ส่วนเงินที่เหลือเป็นเงินกู้</p>\n<p>VIS นั้นเป็นผู้ผลิตชิปในเทคโนโลยีกลุ่ม mature node ที่เทคโนโลยีไม่ได้ใหม่ล่าสุดเหมือน TSMC แต่ก็มีการใช้งานเป็นวงกว้าง โดยที่ผ่านมา VIS เน้นผลิตชิปด้วยเวเฟอร์ขนาด 8 นิ้วเป็นหลัก โดยรวม 5 โรงงานมีกำลังผลิต 3.35 ล้านเวเฟอร์ต่อปี หรือประมาณ 279,000 เวอเฟอร์ต่อเดือน การลงทุนครั้งนี้จะทำให้กำลังผลิตรวมของ VIS สูงขึ้นมาก</p>\n<p>ที่มา - <a href=\"https://www.vis.com.tw/en/press_detail?itemid=19824\">VIS</a></p>\n<p><img alt=\"No Description\" src=\"https://www.blognone.com/sites/default/files/externals/80df2c2b4e5213b926f819d6f90c864a.jpeg\" /></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/singapore\">Singapore</a></div><div><a href=\"/topics/taiwan\">Taiwan</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a918989c5a5edc464110e6824e9036e60f188e4454a4da4a5c4cd334045d750","category":"Thai"}