{"title":"OSS-Fuzz-Gen โครงการใช้ LLM ค้นหาบั๊กพบช่องโหว่ใน OpenSSL, เป็น CVE แรก","link":"https://www.blognone.com/node/142738","date":1729743990000,"content":"<div><div><div><p>โครงการ OSS-Fuzz รายงานถึงช่องโหว่ CVE-2024-9143 ของ OpenSSL ที่พบจาก<a href=\"https://github.com/google/oss-fuzz-gen\">โครงการย่อย OSS-Fuzz-Gen</a> โดยมีความเป็นไปได้ที่จะเป็นช่องโหว่ remote code execution แม้น่าจะโจมตีได้ยากก็ตาม ความพิเศษของช่องโหว่นี้คือมันเป็น CVE แรกที่ OSS-Fuzz-Gen ได้</p>\n<p>ตอนนี้ OSS-Fuzz-Gen พบบั๊กแล้วจำนวน 26 รายการตั้งแต่ปลายปีที่แล้ว และยังมีบั๊กจำนวนหนึ่งยังไม่เปิดเผย แต่บั๊กก่อนหน้านี้ไม่ได้ให้เลข CVE เอาไว้</p>\n<p>ช่องโหว่นี้เกิดจากการตั้งค่า encoding X9.62 ที่กรณีปกติแล้วไม่มีการใช้งานกันมากนัก แม้จะเป็นช่องโหว่ remote code execution จริงก็ความเสี่ยงไม่สูงนัก แต่แอปพลิเคชั่นที่ได้รับผลกระทบต้องมีการใช้งานที่พิเศษ</p>\n<p>OSS-Fuzz-Gen อาศัยปัญญาประดิษฐ์แบบ LLM ช่วยสร้างชุดทดสอบแบบ fuzz test โดยหากโค้ดคอมไพล์ไม่ผ่านก็จะแก้ไขด้วยตัวเองจนผ่านแล้วยิงค่า ตอนนี้โครงการรองรับภาษา C/C++/Java/Python</p>\n<p>ที่มา - <a href=\"https://openssl-library.org/news/secadv/20241016.txt\">OpenSSL</a></p>\n<p><img alt=\"No Description\" src=\"https://www.blognone.com/sites/default/files/externals/9a6ec56377e3e2a7fd1a8206f0434a10.png\" /></p>\n</div></div></div><div><div>Topics: </div><div><div><a href=\"/topics/llm\">LLM</a></div><div><a href=\"/topics/security\">Security</a></div><div><a href=\"/topics/openssl\">OpenSSL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bad8fa4421bf766f7c8ccb1e45cfe68988c843390dc11691225f49f2c3b881a0","category":"Thai"}