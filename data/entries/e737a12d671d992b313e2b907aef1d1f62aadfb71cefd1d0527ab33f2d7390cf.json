{"title":"Greg Brockman ประธาน OpenAI กลับมาทำงานตามปกติแล้ว หลังจากลาหยุดไม่มีกำหนดก่อนหน้านี้","link":"https://www.blognone.com/node/143083","date":1731477376000,"content":"<div><div><div><p>Greg Brockman หนึ่งในผู้ร่วมก่อตั้ง OpenAI และประธานบริษัท ประกาศว่าการขอลาหยุดงานของเขาสิ้นสุดแล้ว ตอนนี้ได้เวลากลับมาสร้าง OpenAI อีกครั้ง</p>\n<p>มีรายงานก่อนหน้านี้ว่า Brockman ได้<a href=\"https://www.blognone.com/node/141259\">ลาหยุดงาน</a>แบบไม่มีกำหนดระยะเวลา เบื้องต้นคือจนถึงสิ้นปี ซึ่ง Brockman ก็บอกเองว่าการหยุดงานครั้งนี้เป็นเวลายาวนานที่สุดในชีวิต</p>\n<p>ในช่วงที่ Brockman ลาหยุดงานไป เกิดเหตุการณ์มากมายที่ OpenAI ทั้งการ<a href=\"https://www.blognone.com/node/142340\">รับเงินเพิ่มทุนรอบใหม่ 6,600 ล้านดอลลาร์</a>, ปรับโครงสร้างบริษัทเน้น For-Profit, การ<a href=\"https://www.blognone.com/node/142213\">ลาออก</a>ของผู้บริหารระดับสูงหลายคนรวมทั้ง <a href=\"https://www.blognone.com/node/142205\">Mira Murati ซีทีโอ</a></p>\n<p>Greg Brockman เป็นหนึ่งในผู้บริหารที่ใกล้ชิดกับซีอีโอ Sam Altman โดยเขาตัดสินใจ<a href=\"https://www.blognone.com/node/136814\">ลาออกตาม Altman</a> เมื่อตอนเกิดเหตุการณ์บอร์ด OpenAI <a href=\"https://www.blognone.com/node/136804\">ลงมติไล่ Altman</a> ออกจากบริษัทเมื่อปีที่แล้ว</p>\n<p>ที่มา: <a href=\"https://www.cnbc.com/2024/11/12/openai-co-founder-greg-brockman-returns-after-three-months-of-leave.html\">CNBC</a></p>\n<p><img src=\"https://www.blognone.com/sites/default/files/externals/a8dcb898d809d87b9561730a358f58a4.jpg\" /></p>\n</div></div></div><div><div>Topics: </div><div><div><a href=\"/topics/greg-brockman\">Greg Brockman</a></div><div><a href=\"/topics/openai\">OpenAI</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e737a12d671d992b313e2b907aef1d1f62aadfb71cefd1d0527ab33f2d7390cf","category":"Thai"}