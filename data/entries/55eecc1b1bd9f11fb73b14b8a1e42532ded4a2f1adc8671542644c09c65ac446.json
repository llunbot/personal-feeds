{"title":"NIST ออกมาตรฐานเข้ารหัสทนคอมพิวเตอร์ควอนตัมเป็นทางการ ได้ชื่อใหม่ ML-KEM, ML-DSA, SLH-DSA","link":"https://www.blognone.com/node/141419","date":1723653782000,"content":"<div><div><div><p>NIST ประกาศมาตรฐานการเข้ารหัสที่ทนทานต่อคอมพิวเตอร์ควอนตัม (post-quantum cryptography - PQC) ชุดแรก 3 อัลกอริทึม จาก 4 อัลกอริทึมที่<a href=\"https://www.blognone.com/node/129240\">ผ่านมาการคัดเลือกตั้งแต่ปี 2022</a> โดยตัวที่ 4 คือ Falcon จะตามมาในปลายปีนี้ ตอนนี้ทั้งสามอัลกอริทึม ได้แก่</p>\n<ul>\n<li>Module-Lattice-Based Key-Encapsulation Mechanism (ML-KEM): ชื่อเดิม CRYSTALS-Kyber กระบวนการเข้ารหัสพื้นฐานทั่วไป มีข้อได้เปรียบที่มีกุญแจขนาดเล็กและทำงานได้ค่อนข้างเร็ว</li>\n<li>Module-Lattice-Based Digital Signature Algorithm (ML-DSA): ชื่อเดิม CRYSTALS-Dilithium สำหรับเซ็นลายเซ็นดิจิทัล</li>\n<li>Stateless Hash-Based Digital Signature Algorithm (SLH-DSA): ชื่อเดิม Sphincs+ เป็นการเซ็นลายเซ็นเช่นกัน ใช้สำรองในกรณีที่พบช่องโหว่ใน ML-DSA</li>\n<li>ตัวสุดท้าย FFT (fast-Fourier transform) over NTRU-Lattice-Based Digital Signature Algorithm (FN-DSA) นั้นยังทำมาตรฐานไม่เรียบร้อยจะประกาศตามมาในภายหลัง โดยอัลกอริทึมนี้พัฒนาจาก FALCON</li>\n</ul>\n<p>ระหว่างนี้ทาง NIST ยังคงพิจารณาอัลกอรึทึมเพิ่มเติมเพื่อสำรองในกรณีที่พบช่องโหว่ โดยจะเลือกทั้งกระบวนการเข้ารหัสและเซ็นลายเซ็นดิจิทัล โดยเลือกอัลกอรึทึมที่สร้างบนปัญหาคนละแบบกับอัลกอรึทึมที่ใช้มาแล้ว</p>\n<p>นับจากการเริ่มโครงการหามาตรฐาน PQC ตั้งแต่ปี 2016 รวมตอนนี้ก็ใช้เวลานานถึง 8 ปีจึงได้มาตรฐาน ทาง NIST ระบุว่าตอนนี้มาตรฐานพร้อมใช้งานแล้วสามารถอิมพลีเมนต์กันได้เลย</p>\n<p>ที่มา - <a href=\"https://www.nist.gov/news-events/news/2024/08/nist-releases-first-3-finalized-post-quantum-encryption-standards\">NIST</a></p>\n<p><img alt=\"No Description\" src=\"https://www.blognone.com/sites/default/files/externals/f5841e337958589481ef68244739e92a.jpeg\" /></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55eecc1b1bd9f11fb73b14b8a1e42532ded4a2f1adc8671542644c09c65ac446","category":"Thai"}