{"title":"เปิดตัว MacBook Pro รุ่นใหม่ชิปตระกูล M3 พร้อมตัวเลือกสีใหม่สเปซแบล็ค","link":"https://www.blognone.com/node/136476","date":1698714022000,"content":"<div><div><div><p>แอปเปิลเปิดตัว MacBook Pro รุ่นใหม่<a href=\"https://www.blognone.com/node/136451\">ตามคาด</a> ในรุ่น 14 นิ้ว และ 16 นิ้ว ที่อัพเกรดชิปเป็นตระกูล M3 รายละเอียดดังนี้</p>\n<ul>\n<li><strong>MacBook Pro 14 นิ้ว ชิป M3</strong> แอปเปิลระบุว่าเร็วกว่า MacBook Pro 13 นิ้ว ชิป M1 ถึง 60%</li>\n<li><strong>MacBook Pro 14 นิ้ว และ 16 นิ้ว ชิป M3 Pro</strong> เร็วขึ้น 40% เมื่อเทียบกับ MacBook Pro 16 นิ้ว ชิป M1 Pro</li>\n<li><strong>MacBook Pro 14 นิ้ว และ 16 นิ้ว ชิป M3 Max</strong> เร็วขึ้นสูงสุด 2.5 เท่า เทียบกับ MacBook Pro 16 นิ้ว ชิป M1 Max, 11 เท่า เมื่อเทียบกับ MacBook Pro ซีพียูอินเทลรุ่นที่เร็วที่สุด นอกจากนี้ยังเพิ่มแรมได้สูงสุดถึง 128GB</li>\n</ul>\n<p>MacBook Pro สำหรับรุ่นชิป M3 Pro และ M3 Max มีตัวเลือกสีใหม่ดำสเปซแบล็ค ซึ่งมาแทนที่สีเทาสเปซเกรย์เดิม ส่วนตัวเลือกสีเงินยังคงอยู่ สำหรับรุ่นชิป M3 ตัวเลือกเป็นเทาสเปซเกรย์กับสีเงินเหมือนเดิม</p>\n<p><img alt=\"No Description\" src=\"https://www.blognone.com/sites/default/files/externals/ddadbac6832ce5539a4c3f859d4fd968.jpg\" /></p>\n<p>ราคาขายเป็นดังนี้</p>\n<ul>\n<li><strong>MacBook Pro 14 นิ้ว ชิป M3</strong> เริ่มต้น 59,900 บาท และราคาส่งเสริมการศึกษาเริ่มต้นที่ 56,200 บาท</li>\n<li><strong>MacBook Pro 14 นิ้ว ชิป M3 Pro</strong> เริ่มต้น 79,900 บาท และราคาส่งเสริมการศึกษาเริ่มต้นที่ 73,900 บาท</li>\n<li><strong>MacBook Pro รุ่น 16 นิ้ว</strong> เริ่มต้นที่ 94,900 บาท และราคาส่งเสริมการศึกษาเริ่มต้นที่ 87,300 บาท ส่วนรุ่นตัวจบอัดสเป็กสูงสุด M3 Max 16 คอร์ แรม 128GB พื้นที่เก็บข้อมูล 8TB อยู่ที่ 259,400 บาท</li>\n</ul>\n<p>ประเทศไทยยังไม่กำหนดวันเริ่มจำหน่าย</p>\n<p>ที่มา: <a href=\"https://www.apple.com/newsroom/2023/10/apple-unveils-new-macbook-pro-featuring-m3-chips/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/db50b894c5591ed8005c6d5138fbdf38.png\" /></p>\n</div></div></div><div><div>Topics: </div><div><div><a href=\"/topics/macbook-pro\">MacBook Pro</a></div><div><a href=\"/topics/apple\">Apple</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45886c1113b94f728a5a4183d76598d3125e15c5620619f69818453d05192654","category":"Thai"}