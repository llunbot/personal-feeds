{"title":"Apple ยืนยัน กล้อง iPhone 13 Pro ยังปิดโหมด Macro อัตโนมัติไม่ได้ตอนนี้","link":"https://www.blognone.com/node/124869","date":1632264085000,"content":"<div><div><div><p>แอปเปิลเริ่มเชิญบล็อกเกอร์และยูทูบเบอร์มารีวิว iPhone 13 Pro แล้ว โดยรีวิวจากหลายรายได้พูดถึงปัญหาหนึ่งเหมือนกัน คือระบบกล้องโหมดมาโครของ iPhone 13 Pro ที่เปลี่ยนเป็นโหมดนี้อัตโนมัติ เมื่อเลนส์เข้าใกล้วัตถุ และปรับคืนเมื่อเลนส์ขยับออก ซึ่งสำหรับผู้ใช้ทั่วไปคุณสมบัติน่าจะดี แต่จะดีกว่าหากผู้ใช้เลือกควบคุมได้เองด้วย (ดูลักษณะปัญหาได้จากคลิปด้านล่าง)</p>\n<p>แอปเปิลบอกว่ารับทราบปัญหานี้แล้ว โดยจะออกซอฟต์แวร์แก้ไขในภายหลัง ให้ผู้ใช้สามารถเลือกได้ว่าจะให้กล้องเข้าโหมดมาโครอัตโนมัติ หรือต้องกำหนดเอง ทั้งนี้ส่วนการตั้งค่า Lock Camera นั้น มีผลสำหรับการถ่ายโหมดมาโครแบบวิดีโอเท่านั้น ยังไม่มีผลกับการถ่ายภาพนิ่ง</p>\n<p>iPhone 13 Pro มีการปรับปรุงคุณสมบัติของกล้องหลายอย่าง โดยการถ่ายภาพมาโครนั้นใช้เลนส์อัลตร้าไวด์ใหม่ ทำงานแบบอัตโนมัติได้ในระยะห่างถึง 2 ซม.</p>\n<p>ที่มา: <a href=\"https://9to5mac.com/2021/09/21/apple-says-it-will-update-iphone-13-with-option-to-disable-automatic-macro-photography-switching/\">9to5Mac</a></p>\n<p><img src=\"https://www.blognone.com/sites/default/files/externals/5d7bd0d13bdcb82248fa9e5bb023ef28.png\" /></p>\n</div></div></div><div><div>Topics: </div><div><div><a href=\"/topics/iphone-13-pro\">iPhone 13 Pro</a></div><div><a href=\"/topics/iphone-13\">iPhone 13</a></div><div><a href=\"/topics/apple\">Apple</a></div><div><a href=\"/topics/mobile-camera\">Mobile Camera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f324b2da2f31c2e207c6d19db320e0fb68786de67595e2e0e1fcba9d607107c","category":"Thai"}