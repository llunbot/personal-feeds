{"title":"มวยคู่ใหม่ Elon Musk ซัดผู้ร่วมก่อตั้ง Facebook/Asana ที่บอกว่า Tesla โกงตัวเลข FSD","link":"https://www.blognone.com/node/139458","date":1714294449000,"content":"<div><div><div><p>ช่วง 3-4 วันที่ผ่านมา มีวิวาทะใหม่ระหว่างขาประจำ Elon Musk กับคู่ชกคนใหม่คือ Dustin Moskovitz ผู้ร่วมก่อตั้ง Facebook ที่ภายหลังหันไปเปิดบริษัท Asana ของตัวเอง</p>\n<p>เรื่องเริ่มต้นในช่วงต้นเดือนเมษายน เมื่อ Dustin ตั้งคำถามในแอพ Threads <a href=\"https://www.threads.net/@moskov/post/C5a-jrPunC2\">[1]</a> <a href=\"https://www.threads.net/@moskov/post/C5bOJYQLCft\">[2]</a> ว่ากราฟที่บริษัท Tesla นำมาโชว์เรื่องระยะทางรวมที่ลูกค้าใช้ระบบ Full Self Driving (FSD) ดูแปลกๆ เหมือนกับตัดต่อกราฟเพื่อให้การเติบโตของระยะทางในช่วงหลังๆ สูงมากผิดปกติ ซึ่งเขาคาดว่าจุดประสงค์เพื่อสนับสนุน <a href=\"https://www.blognone.com/node/139096\">ข่าว Tesla ประกาศทำแท็กซี่ไร้คนขับ (robotaxi)</a> ให้ดูมีน้ำหนักมากขึ้น</p>\n<p>หลังจากนั้นในวันที่ 24 เมษายน <a href=\"https://www.blognone.com/node/139374\">Tesla แถลงผลประกอบการประจำไตรมาส</a> มีการโชว์กราฟ FSD อีกรอบ โดยคราวนี้ระบุว่ามีระยะการใช้งาน FSD รวมเกิน 1 พันล้านไมล์แล้ว ซึ่ง Dustin ตั้งคำถามว่ามันไม่สอดคล้องกับกราฟที่เคยปล่อยออกมาก่อนหน้านี้ <a href=\"https://www.threads.net/@moskov/post/C6H01eGv-4w\">[3]</a></p>\n<p>Dustin ชี้ว่าตัวเลขของ Tesla เป็นการปลอมตัวเลขเพื่อปั่นราคาหุ้น และเขาบอกว่ามันเทียบได้กับ<a href=\"https://en.wikipedia.org/wiki/Enron\">คดี Enron ในอดีต</a> ที่มีการปลอมตัวเลข หาก Tesla ยังทำอย่างนี้ต่อไปก็ต้องมีคนเข้าคุก  เพราะหลอกลวงผู้บริโภคเป็นวงกว้าง <a href=\"https://www.threads.net/@moskov/post/C6KW_Odvky0\">[4]</a></p>\n<p><img alt=\"No Description\" src=\"https://www.blognone.com/sites/default/files/externals/a6a54f0577b473f8e0f077a5ffc464cc.jpeg\" /></p>\n<p>การโพสต์ของ Dustin ทำให้สื่อนำไปรายงาน (<a href=\"https://www.investing.com/news/stock-market-news/this-is-enron-facebook-and-asana-cofounder-accuses-tesla-of-massive-fraud-432SI-3401549\">Investing.com</a>) และมีผู้ใช้รายหนึ่งชื่อ @WholeMarsBlog นำไปโพสต์ลงใน Twitter ทำให้ Elon เข้ามาตอบว่า what a retard (\"ปัญญาอ่อน\")</p>\n<blockquote><p>What a retard</p>\n<p>— Elon Musk (@elonmusk) <a href=\"https://twitter.com/elonmusk/status/1783955057123447191?ref_src=twsrc%5Etfw\">April 26, 2024</a></p></blockquote>\n<p>ความโกรธแค้นของ Elon ยังไม่จบลงง่ายๆ เขามาโพสต์ใหม่อีกครั้งโดยกล่าว \"ขอโทษ\" ที่เรียก Dustin ว่า retard เพราะไม่ตรงกับสิ่งที่เขาจะสื่อ จริงๆ แล้วเขามองว่า Dustin เป็น \"ไอ้โง่ขี้อวด\" (a pompous idiot) พร้อมกับข้อความด่าอีกชุดหนึ่ง (ขอไม่แปล) และมีมด่า Dustin อีกภาพ</p>\n<blockquote><p>I’d like to apologize to Dustin Moskowitz for calling him a “retard”. That was wrong.<br /><br />What I meant to say is that he is a pompous idiot whose his head is so far up his own ass that he is legally blind.<br /><br />I wish him the best and hope that someday we can be friends.</p>\n<p>— Elon Musk (@elonmusk) <a href=\"https://twitter.com/elonmusk/status/1783965742767153217?ref_src=twsrc%5Etfw\">April 26, 2024</a></p></blockquote>\n<blockquote>\n<p>Dustin, wd u lik sum t? <a href=\"https://t.co/8m95snbLuJ\">pic.twitter.com/8m95snbLuJ</a></p>\n<p>— Elon Musk (@elonmusk) <a href=\"https://twitter.com/elonmusk/status/1783989456414085339?ref_src=twsrc%5Etfw\">April 26, 2024</a></p></blockquote>\n<p>Dustin ไม่ได้ออกมาตอบโต้ Elon ต่อ (แม้อยู่กันคนละโซเชียล) และโฆษกของทั้งสองบริษัทปฏิเสธไม่แสดงความเห็นในประเด็นนี้</p>\n<p>ที่มา - <a href=\"https://www.businessinsider.com/asana-ceo-dustin-moskovitz-tesla-accusations-enron-sec-2024-4\">Business Insider</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla\">Tesla</a></div><div><a href=\"/topics/asana\">Asana</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4466ae42dd2abd12cee6d8f5786cb6228f990de1ac7b153065d53fa0d21316b3","category":"Thai"}