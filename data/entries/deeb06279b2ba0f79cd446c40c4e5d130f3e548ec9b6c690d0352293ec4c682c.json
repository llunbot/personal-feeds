{"title":"TikTok มียอดดาวน์โหลดครบ 3 พันล้านครั้ง เป็นแอปแรกที่ Facebook ไม่ได้เป็นเจ้าของ","link":"https://www.blognone.com/node/123721","date":1626321644000,"content":"<div><div><div><p>Sensor Tower ลงข้อมูลระบุว่าแอป TikTok รวมทุกแพลตฟอร์ม และรวมถึง Douyin ที่เป็นแอป iOS เวอร์ชั่นใช้งานในประเทศจีน กลายเป็นแอปที่มียอดดาวน์โหลดถึง 3 พันล้านครั้งนอกจาก Facebook, Instagram, WhatsApp และ Messenger ซึ่งเป็นของ Facebook ทั้งหมด</p>\n<p>ในช่วงครึ่งปีแรกของปี 2021 TikTok เป็นแอปที่มียอดดาวน์โหลดและทำรายได้สูงสุด (ไม่นับแอปเกม) โดยมียอดดาวน์โหลดครั้งแรกถึง 383 ล้านครั้ง ทำเงินกว่า 912.2 ล้านดอลลาร์ หรือราวสามหมื่นล้านบาท</p>\n<p>ยอดดาวน์โหลดในครึ่งปีแรกของปีนี้จะน้อยกว่าครึ่งปีแรกของปี 2020 ที่มียอดดาวน์โหลดถึง 619 ล้านครั้ง สาเหตุหลักมาจากการถูกถอดจากแอปสโตร์อินเดีย แต่ยอดดาวน์โหลดครั้งแรกของ TikTok ในไตรมาสแรกของปี ยังเติบโตจากไตรมาสที่ 4 ของปีที่แล้วอยู่ 2% และไตรมาสสองของปี 20201 ก็เติบโตขึ้น 16% จากไตรมาสแรก</p>\n<p>นอกจากนี้ในไตรมาสที่สองของปี 2020 รายได้ของ TikTok ยังเติบโตแบบไตรมาสต่อไตรมาสสูงสุดนับแต่เปิดบริการ ทำรายได้ไป 534.6 ล้านดอลลาร์ เติบโต 39% จากไตรมาสแรกของปีที่ทำได้ 384.7 ล้านดอลลาร์ และปัจจุบันทำรายได้รวมทั่วโลกไปกว่า 2.5 พันล้านดอลลาร์แล้ว</p>\n<p>ที่มา - <a href=\"https://sensortower.com/blog/tiktok-downloads-3-billion\">Sensor Tower</a></p>\n<p><img src=\"https://www.blognone.com/sites/default/files/externals/b31bf8fe1965a16b1df13b9a902d28b5.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/app\">App</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"deeb06279b2ba0f79cd446c40c4e5d130f3e548ec9b6c690d0352293ec4c682c","category":"Thai"}