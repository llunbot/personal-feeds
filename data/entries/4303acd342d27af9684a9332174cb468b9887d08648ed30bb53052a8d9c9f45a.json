{"title":"Microsoft ลงทุนใน Mistral เป็นเงิน 15 ล้านยูโร - EU จะสอบสวนการผูกขาด GenAI เพิ่มเติม","link":"https://www.blognone.com/node/138437","date":1709102524000,"content":"<div><div><div><p>ไมโครซอฟท์รายงานจำนวนเงินที่<a href=\"https://www.blognone.com/node/138413\">ลงทุนใน Mistral</a> สตาร์ทอัพด้าน AI จากฝรั่งเศส ซึ่งเป็นส่วนหนึ่งของความร่วมมือให้บริการโมเดล Mistal Large บน Azure โดยไมโครซอฟท์ลงทุนเป็นเงิน 15 ล้านยูโร และเงินลงทุนนี้สามารถแปลงเป็นหุ้นของ Mistral ได้ เมื่อบริษัทเปิดระดมทุนซีรีส์ใหม่</p>\n<p>ผลจากดีลดังกล่าวจึงทำให้มูลค่ากิจการของ Mistral ยังไม่เปลี่ยนแปลง จนกว่าจะมีการแปลงเงินลงทุนนี้เป็นหุ้น ทั้งนี้ Mistral ได้รับเงินลงทุนรอบล่าสุด 385 ล้านยูโร จากนักลงทุนนำโดยกองทุน Andreessen Horowitz และทำให้บริษัทมีมูลค่ากิจการล่าสุดประมาณ 2 พันล้านดอลลาร์</p>\n<p>อย่างไรก็ตาม คณะกรรมการยุโรป หรือ European Commission ก็รายงานว่าหน่วยงานจะรวมกรณีการลงทุนของไมโครซอฟท์นี้ เป็นส่วนหนึ่งในการ<a href=\"https://www.blognone.com/node/137575\">สอบสวนการผูกขาดของบริษัทเทคโนโลยีขนาดใหญ่</a> ซึ่งลงทุนในบริษัทด้าน Generative ซึ่งตอนนี้อยู่ในระหว่างการดำเนินงานเข้าไปด้วย</p>\n<p>ที่มา: <a href=\"https://techcrunch.com/2024/02/27/microsoft-made-a-16-million-investment-in-mistral-ai/\">TechCrunch</a></p>\n<p><img src=\"https://www.blognone.com/sites/default/files/externals/371d689bf172532eed7f3cc5231d0dc3.jpg\" /></p>\n</div></div></div><div><div>Topics: </div><div><div><a href=\"/topics/mistral\">Mistral</a></div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/investment\">Investment</a></div><div><a href=\"/topics/european-commission\">European Commission</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4303acd342d27af9684a9332174cb468b9887d08648ed30bb53052a8d9c9f45a","category":"Thai"}