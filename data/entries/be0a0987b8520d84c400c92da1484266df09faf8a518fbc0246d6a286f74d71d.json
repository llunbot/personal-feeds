{"title":"Apple จะนำแอปของ iPad และ iPhone ขึ้น App Store ของเฮดเซต Vision Pro ให้อัตโนมัติ","link":"https://www.blognone.com/node/135619","date":1694088682000,"content":"<div><div><div><p>แอปเปิลแจ้งนักพัฒนาแอปว่า App Store ใหม่ที่จะรองรับเฮดเซต Vision Pro จะนำแอปจาก iPhone และ iPad ที่รองรับขึ้นสโตร์ใหม่นี้เป็นค่าเริ่มต้น (default) โดย App Store ใหม่นี้จะเริ่มเปิดให้ใช้งานพร้อมกับอัพเดตของ visionOS เบต้า ในช่วงปลายปี</p>\n<p>แอปเปิลบอกว่าเฟรมเวิร์กส่วนใหญ่ที่มีใน iPadOS และ iOS มีรวมใน visionOS อยู่แล้ว ทำให้แอปแทบทั้งหมดของ iPad และ iPhone สามารถรันบน visionOS ได้ นักพัฒนาจึงไม่ต้องทำอะไรเพิ่มเติม แต่หากแอปมีปัญหาไม่รองรับ จะมีการแจ้งผ่าน App Store Connect ให้แก้ไขเพื่อให้รองรับการใช้งานกับ visionOS นักพัฒนาสามารถทดสอบความเข้ากันได้ใน simulator ของ visionOS บน Xcode 15 beta</p>\n<p>นอกจากนี้แอปเปิลยังแนะนำนักพัฒนา หากต้องการปรับปรุงแอปให้ได้ประสบการณ์เต็มรูปแบบบน visionOS ก็สามารถสร้างแอปด้วย visionOS SDK ซึ่งจะเพิ่มเติมวัตถุ 3D เข้ามาในแอป สำหรับอินพุทดวงตาและมือได้ด้วย</p>\n<p>ที่มา: <a href=\"https://developer.apple.com/news/?id=ssmnoze2\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/534fdb0215a8207af25fb806322d0e01.png\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/app-store\">App Store</a></div><div><a href=\"/topics/visionos\">visionOS</a></div><div><a href=\"/topics/apple\">Apple</a></div><div><a href=\"/topics/developer\">Developer</a></div><div><a href=\"/topics/ios\">iOS</a></div><div><a href=\"/topics/ipados\">iPadOS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be0a0987b8520d84c400c92da1484266df09faf8a518fbc0246d6a286f74d71d","category":"Thai"}