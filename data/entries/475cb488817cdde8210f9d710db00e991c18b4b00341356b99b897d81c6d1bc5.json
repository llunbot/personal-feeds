{"title":"[ลือ] กองทุน Silver Lake เจรจาขอซื้อหุ้น Altera จาก Intel","link":"https://www.blognone.com/node/144786","date":1739962583000,"content":"<div><div><div><p>ข่าวลืออินเทลประจำวันนี้ Bloomberg รายงานว่าบริษัทด้านการลงทุน Silver Lake Management กำลังเจรจาเพื่อเป็นผู้ถือหุ้นใหญ่ใน Altera ธุรกิจชิป FPGA ที่อินเทลเป็นเจ้าของ ซึ่ง<a href=\"https://www.blognone.com/node/142634\">มีข่าวก่อนหน้านี้</a>ว่าอินเทลกำลังหาผู้ถือหุ้นรายใหม่อยู่</p>\n<p>อินเทลซื้อกิจการ Altera มา<a href=\"https://www.blognone.com/node/76264\">ตั้งแต่ปี 2015</a> ส่วนแผนการขายหุ้นส่วนธุรกิจนี้เพื่อเพิ่มกระแสเงินสดให้บริษัท ซึ่งมีการเจรจากับผู้สนใจแล้วหลายราย</p>\n<p>มูลค่าของดีลที่ Silver Lake หารือกับอินเทลไม่มีการเปิดเผย และรายงานบอกว่าดีลยังอยู่ในขั้นเริ่มต้นจึงอาจมีการเปลี่ยนแปลงได้ ทั้งนี้อินเทลและ Silver Lake ปฏิเสธที่จะแสดงความเห็นต่อข่าวดังกล่าว</p>\n<p>ที่มา: <a href=\"https://www.bloomberg.com/news/articles/2025-02-18/silver-lake-is-near-deal-for-stake-in-intel-s-altera-unit\">Bloomberg</a></p>\n<p><img src=\"https://www.blognone.com/sites/default/files/externals/ed39fe7a1d91ef6f0849fab4e0c3ce1f.jpeg\" alt=\"\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/rumors\">Rumors</a></div><div><a href=\"/topics/altera\">Altera</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"475cb488817cdde8210f9d710db00e991c18b4b00341356b99b897d81c6d1bc5","category":"Thai"}