{"title":"เปิดตัว iPhone 15 และ iPhone 15 Plus เพิ่ม Dynamic Island และ USB Type-C 2.0","link":"https://www.blognone.com/node/135700","date":1694543097000,"content":"<div><div><div><p>Apple เปิดตัว iPhone 15 และ iPhone 15 Plus แทบจะเหมือนปีที่แล้ว คือยกเอา iPhone 14 Pro มาปรับนิดๆ หน่อยๆ พร้อมรองรับของใหม่คือ USB-C ตามข่าวลือ</p>\n<p>ตัวหน้าจอเป็น Super Retina XDR แพแนล OLED รองรับ Dolby Vision ความสว่าง 1600nits สูงสุด 2000nits มี Dynamic Island โดยรุ่น iPhone 15 ขนาด 6.1 นิ้วและ 15 Plus ขนาด 6.7 นิ้ว ชิปเซ็ตใช้ A16 Bionic ตัวเดิมจาก iPhone 14 Pro</p>\n<p><img alt=\"No Description\" src=\"https://www.blognone.com/sites/default/files/externals/55122a31a4b7ecee436a422487ddf5b4.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/f58083803cd36c5a74815deb06e67cba.jpg\" /></p>\n<p>กล้องหลักความละเอียด 48 ล้านพิกเซล f/1.6 รอบนี้ Apple ชูเรื่อง Computational Photography อย่างการรวมแสงจาก 4 พิกเซลรวมกันเป็นพิกเซลใหญ่พิกเซลเดียว ทำให้ได้ภาพที่สีชัดขึ้น ความสว่างมากขึ้นในที่แสงน้อย พร้อมระบบ Auto Portrait ที่เครื่องจะถ่ายแบบ portrait ให้อัตโนมัติเมื่อตรวจจับบุคคลหรือสัตว์ได้ และสามารถปรับจุดโฟกัสและความชัดลึกของภาพได้หลังถ่าย รองรับซูมออพติคัลได้แค่ x2 และ ultra-wide</p>\n<p>ของใหม่คือชิป Ultra-wide band ใหม่ ที่รองรับพื้นที่ได้ไกลมากขึ้น 3 เท่า รวมถึงระบบดาวเทียม SOS ที่เพิ่มโหมด Roadside กรณีรถมีปัญหาและไม่มีสัญญาณ สามารถขอความช่วยเหลือเพื่อซ่อมรถได้ รองรับเฉพาะในสหรัฐก่อน โดยโหมดดาวเทียม SOS จะฟรี 2 ปีแรก</p>\n<p><img alt=\"No Description\" src=\"https://www.blognone.com/sites/default/files/externals/24e032de0b691ddc901ecbf9bce6b334.jpg\" /></p>\n<p>สุดท้ายคือสิ่งที่รอคอยกันมานานและหลุดจนไม่น่าตื่นเต้นแล้วคือ USB-C เป็น USB 2.0 และรองรับ MagSafe</p>\n<p>iPhone 15 และ iPhone 15 Plus มี 5 สีคือดำ, ฟ้า, เขียว, เหลืองและชมพูในโทนพาสเทล ราคาเริ่ม 32,900 บาท และ 37,900 บาทตามลำดับ สั่งซื้อล่วงหน้า 15 ก.ย. เริ่มตั้งแต่เวลา 19:00 น. เริ่มวางจำหน่าย 22 ก.ย.</p>\n<p><img alt=\"No Description\" src=\"https://www.blognone.com/sites/default/files/externals/b2dbc7af14bcd1902ccfa6629470bade.png\" /></p>\n</div></div></div><div><div>Topics: </div><div><div><a href=\"/topics/iphone-15\">iPhone 15</a></div><div><a href=\"/topics/apple\">Apple</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2a8489c108d214f7bd8f34f8911d9a7a9fc82f3cd897e5801e1ee30e696d875","category":"Thai"}