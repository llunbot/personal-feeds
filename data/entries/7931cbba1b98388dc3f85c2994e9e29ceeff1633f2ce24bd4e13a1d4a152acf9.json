{"title":"Google Search ปรับอัลกอริทึมใหม่ ลดการแสดงผลลัพธ์คุณภาพต่ำ และเว็บที่เป็นสแปมลง","link":"https://www.blognone.com/node/138553","date":1709686948000,"content":"<div><div><div><p>Google Search ประกาศปรับปรุงอัลกอริทึม โดยบอกว่าเพื่อให้ผู้ใช้งานได้ผลลัพธ์การค้นหาเป็นคอนเทนต์ที่มีคุณภาพดีขึ้น ซึ่งเป็นการปรับปรุงต่อเนื่องจากการ<a href=\"https://www.blognone.com/node/129911\">ปรับอัลกอริทึมครั้งใหญ่</a>เมื่อปี 2022 ที่ลดคอนเทนต์คุณภาพต่ำและตั้งใจทำมาเพื่อ SEO โดยเฉพาะ</p>\n<p>กูเกิลเชื่อว่าอัลกอริทึมใหม่จะลดการแสดงคอนเทนต์คุณภาพต่ำ และเพิ่มผลลัพธ์จากเว็บเนื้อหาคุณภาพดีได้มากขึ้น จากการทดสอบเบื้องหลังพบผลลัพธ์คุณภาพต่ำน้อยลง 40%</p>\n<p>นอกจากนี้กูเกิลยังปรับการแสดงผลค้นหา โดยกรองและตัดเนื้อหาเว็บที่เข้าข่ายสแปม โดยเฉพาะเทคนิคการแสดงผลผ่าน 3rd Party บนเว็บไซต์ (ตัวอย่างที่กูเกิลยกมาคือ คอนเทนต์สินเชื่อ ที่ไปแสดงผ่านปลั๊กอินบนเว็บการศึกษา ซึ่งคะแนนโดเมนมีความน่าเชื่อถือสูง เป็นต้น) และสุดท้ายกูเกิลจะลดคะแนนกลุ่มโดเมนเว็บไซต์ที่หมดอายุ และมีการสร้างคอนเทนต์ชี้นำที่ไม่ถูกต้อง จะถูกตีเป็นสแปมเช่นกัน</p>\n<p>ที่มา: <a href=\"https://blog.google/products/search/google-search-update-march-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/6af41276cb0b3a64374242f8f8d94ad0.png\" /></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/google\">Google</a></div><div><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7931cbba1b98388dc3f85c2994e9e29ceeff1633f2ce24bd4e13a1d4a152acf9","category":"Thai"}