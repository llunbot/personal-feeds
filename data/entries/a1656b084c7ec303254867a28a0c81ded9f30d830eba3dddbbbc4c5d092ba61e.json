{"title":"แจ้งเตือน Polyfill แอบแทรกโค้ดดึงผู้ใช้เข้าเว็บพนัน Fastly, Cloudflare โฮสต์โค้ดแทนเว็บเดิมแล้ว","link":"https://www.blognone.com/node/140597","date":1719384423000,"content":"<div><div><div><p>Polyfill โครงการจาวาสคริปต์สำหรับอิมพลีเมนต์ฟีเจอร์ใหม่ๆ ในเบราว์เซอร์ให้กับเบราว์เซอร์เก่าๆ ถูกแทรกโค้ดดึงผู้ใช้เข้าเว้บพนันหากเว็บเหยื่อดึงจาวาสคริปต์ผ่านโดเมน <code>cdn.polyfill.io</code> ที่เป็นเว็บเริ่มต้นแต่เดิม</p>\n<p>Andrew Betts ผู้สร้างโครงการ Polyfill ออกมาระบุว่าเขาไม่ใช่เจ้าของโเดมนแต่แรก และต่อมาโดเมนถูกขายไปยังบริษัทจีนแห่งหนึ่งโดยเขาไม่รับรู้ด้วย อีกเหตุผลที่ควรเลิกใช้ Polyfill คือเบราว์เซอร์ยุคใหม่มีฟีเจอร์ครบถ้วนใกล้เคียงกันหมดแล้ว</p>\n<p>สำหรับเว็บที่ใช้ Polyfill และยังถอดออกไม่ได้ ตอนนี้ Cloudflare และ <a href=\"https://polyfill-fastly.io\">Fastly</a> ออกมาประกาศโฮสต์ไลบรารีแทนแล้ว สามารถย้ายไปใช้งานได้ และกูเกิลก็เริ่มบล็อคเว็บไซต์ที่ใช้ Polyfill.io บนเว็บไม่ให้ซื้อโฆษณา</p>\n<p>ที่มา - <a href=\"https://sansec.io/research/polyfill-supply-chain-attack\">Sansec</a></p>\n<p><img alt=\"No Description\" src=\"https://www.blognone.com/sites/default/files/externals/a41225a0883a9c9c3e6894ff8cf03927.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1656b084c7ec303254867a28a0c81ded9f30d830eba3dddbbbc4c5d092ba61e","category":"Thai"}