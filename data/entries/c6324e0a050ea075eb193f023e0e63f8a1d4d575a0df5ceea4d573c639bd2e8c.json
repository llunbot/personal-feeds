{"title":"Pinterest รายงานผลประกอบการไตรมาส รายได้โต 43% แม้ระบุว่านโยบาย iOS มีผลกระทบ","link":"https://www.blognone.com/node/125685","date":1636074389000,"content":"<div><div><div><p>Pinterest รายงานผลประกอบการของไตรมาสที่ 3 ปี 2021 รายได้รวมเพิ่มขึ้น 43% เมื่อเทียบกับช่วงเดียวกันในปีก่อนเป็น 632.9 ล้านดอลลาร์ และมีกำไรสุทธิตามบัญชี GAAP 94.0 ล้านดอลลาร์ ดีกว่าปีก่อนที่ตัวเลขนี้ขาดทุน</p>\n<p>จำนวนผู้ใช้งานเป็นประจำทุกเดือนทั่วโลก (MAUs - Monthly Active Users) เพิ่มขึ้น 1% เป็น 444 ล้านบัญชี แบ่งเป็นในอเมริกา 89 ล้านบัญชี และต่างประเทศ 356 ล้านบัญชี</p>\n<p>Pinterest ประเมินว่าไตรมาสที่ 4 ปีนี้ รายได้รวมจะยังเติบโตในระดับเกือบ 20% โดยให้เหตุผลว่าสถานการณ์โควิด ทำให้ประเมินการซื้อโฆษณาได้ยาก ส่วนผลกระทบจากนโยบายความเป็นส่วนตัวของ iOS นั้น บริษัทบอกว่ากระทบการแทร็กพฤติกรรมผู้ใช้งานบนแพลตฟอร์ม แต่ไม่ได้บอกว่ากระทบต่อรายได้มากแค่ไหน</p>\n<p>สุดท้ายประเด็นที่มีข่าวลือว่า <a href=\"https://www.blognone.com/node/125388\">PayPal ต้องการซื้อกิจการ</a>นั้น บริษัทไม่ได้พูดถึงแต่อย่างใด ส่วน PayPal <a href=\"https://www.blognone.com/node/125460\">ปฏิเสธ</a>ไปแล้วก่อนหน้านี้</p>\n<p>ที่มา: <a href=\"https://s23.q4cdn.com/958601754/files/doc_financials/2021/q3/Q3-21-Earnings-Press-Release.pdf\">Pinterest</a> (pdf) และ <a href=\"https://www.cnbc.com/2021/11/04/pinterest-pins-earnings-q3-2021.html\">CNBC</a></p>\n<p><img src=\"https://www.blognone.com/sites/default/files/externals/a13bc3cee0fb319e6b2f66df05f16fa7.png\" /></p>\n<p><img src=\"https://www.blognone.com/sites/default/files/externals/c0ada3171458625a667c22eb185fab90.png\" /></p>\n<p><img src=\"https://www.blognone.com/sites/default/files/externals/4a4af40091f97bb4429f2a7cf02aa7bf.png\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6324e0a050ea075eb193f023e0e63f8a1d4d575a0df5ceea4d573c639bd2e8c","category":"Thai"}