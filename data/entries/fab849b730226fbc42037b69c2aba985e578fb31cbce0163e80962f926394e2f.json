{"title":"[ลือ] Apple นำ Claude มาช่วยเขียนโค้ดใน Xcode แต่ใช้งานภายในบริษัทเท่านั้น","link":"https://www.blognone.com/node/146221","date":1746230473000,"content":"<div><div><div><p>ข้อมูลนี้มาจาก Mark Gurman แห่ง Bloomberg คนเดิม เขาอ้างแหล่งข่าวในแอปเปิลว่าบริษัทได้ร่วมมือกับ Anthropic เพื่อนำโมเดลปัญญาประดิษฐ์ Claude มาเสริมการทำงานใน Xcode ในการช่วยเขียนโค้ด ซึ่งความร่วมมือนี้ไม่มีการประกาศเป็นทางการ</p>\n<p>อย่างไรก็ตามแอปเปิลนำ Claude มาใช้กับ Xcode เฉพาะภายในบริษัทเท่านั้น และยังไม่มีแผนนำความสามารถนี้มาให้นักพัฒนาทั่วไปใช้งาน ข้อมูลจึงอาจสรุปไม่ได้ว่าแอปเปิลมองหาพันธมิตรใหม่สำหรับโมเดล AI นอกจาก OpenAI หรือ Google แต่บอกได้ว่าแอปเปิลก็นำ AI มาช่วยเพิ่มประสิทธิภาพการพัฒนาซอฟต์แวร์เช่นกัน</p>\n<p>แอปเปิลเปิดตัว Xcode ที่มีผู้ช่วย AI ตั้งแต่ปีที่แล้ว แต่<a href=\"https://www.blognone.com/node/140312\">ฟีเจอร์ Swift Assist</a> ก็ยังไม่มีให้ใช้งาน</p>\n<p>ที่มา: <a href=\"https://www.bloomberg.com/news/articles/2025-05-02/apple-anthropic-team-up-to-build-ai-powered-vibe-coding-platform\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/703293d42c4ac508e443499f672a543a.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/claude\">Claude</a></div><div><a href=\"/topics/xcode\">Xcode</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/rumors\">Rumors</a></div><div><a href=\"/topics/anthropic\">Anthropic</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fab849b730226fbc42037b69c2aba985e578fb31cbce0163e80962f926394e2f","category":"Thai"}