{"title":"ยอดผู้เล่นเกม Gran Turismo 7 เพิ่มขึ้น 2 เท่าหลังปล่อยอัปเดต Spec II","link":"https://www.blognone.com/node/137079","date":1701689362000,"content":"<div><div><div><p>Kazunori Yamauchi โปรดิวเซอร์ของเกม Gran Turismo 7 ให้สัมภาษณ์กับ Overtake ว่าหลังปล่อยอัปเดต Spec II ทีมงานพบว่ายอดผู้เล่นเพิ่มขึ้นเป็น 2 เท่า พร้อมบอกว่า Gran Turismo 7 มีผู้เล่นมากกว่า Gran Turismo Sport ที่ลงให้กับ PS4 แล้ว</p>\n<p>ถึง Kazunori Yamauchi จะบอกแบบนั้นแต่ก็ยังไม่ชัดว่าที่เขาหยิบ 2 เกมมาเทียบกันนั้นนับยอดผู้เล่นปัจจุบันหรือยอดผู้เล่นตลอดกาลของเกมกันแน่ เพราะ Gran Turismo Sport วางจำหน่ายเมื่อปี 2017 เคยมียอดผู้เล่นสูงถึง 9.5 ล้านคน แต่ตัวเกมกำลังจะปิดฟังก์ชันออนไลน์ในวันที่ 31 มกราคม 2024 นี้</p>\n<p>ส่วน Gran Turismo 7 วางจำหน่ายเมื่อปี 2022 ซึ่งปัจจุบัน Sony ไม่ได้เปิดเผยว่าตัวเกมขายได้กี่ชุด และยอดผู้เล่นปัจจุบันมีเท่าไหร่ ซึ่งอัปเดต Spec II ปล่อยเมื่อเดือนที่แล้วมีเนื้อหาใหม่ ๆ ได้แก่ รถใหม่, สนามแข่งใหม่, เมนูใหม่ใน GT Cafe, ฉากเปิด Cinematic แบบใหม่ และอื่น ๆ เพิ่มเข้ามาเป็นจำนวนมาก</p>\n<p><img alt=\"No Description\" src=\"https://www.blognone.com/sites/default/files/externals/013357f5b486223883307b99681c6bd6.jpg\" /></p>\n<p>ที่มา - <a href=\"https://www.overtake.gg/news/yamauchi-gran-turismo-7s-spec-ii-update-doubled-active-users/\">Overtake</a> via <a href=\"https://gamingbolt.com/gran-turismo-7s-active-user-count-was-doubled-following-spec-2-updates-launch\">Gamingbolt</a></p>\n</div></div></div><div><div>Topics: </div><div><div><a href=\"/topics/gran-turismo\">Gran Turismo</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16a5489e4f0a4b0e37e0acdf5435d484cbe2471575f8529eeab6bb9da081bd16","category":"Thai"}