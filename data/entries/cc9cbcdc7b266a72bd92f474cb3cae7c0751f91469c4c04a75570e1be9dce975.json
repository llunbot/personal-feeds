{"title":"เปิดตัว Unity 6 เอนจินเกมเวอร์ชันใหม่ เลิกใช้ระบบนับเลขตามปี, ออกปีหน้า 2024","link":"https://www.blognone.com/node/136784","date":1700144826000,"content":"<div><div><div><p>หลังจาก<a href=\"https://www.blognone.com/node/135782\">ประสบวิกฤตศรัทธาครั้งใหญ่ในปีนี้</a> <a href=\"https://www.blognone.com/node/136153\">ถึงขั้นซีอีโอต้องลาออก</a> บริษัท Unity ได้เปิดตัวเอนจินเกมเวอร์ชันใหม่ <strong>Unity 6</strong> ที่เปลี่ยนกลับมาใช้เลขรุ่นแบบดั้งเดิม จากที่ก่อนหน้านี้ใช้ระบบเลขรุ่นอิงตามปี</p>\n<p>Unity 6 มีกำหนดออกปีหน้า 2024 โดยเป็นรุ่นซัพพอร์ตระยะยาว LTS มีจุดเด่นเรื่องปรับปรุงประสิทธิภาพ, สร้างเกมมัลติเพลเยอร์ได้ง่ายและเร็วขึ้น, รองรับ WebGPU สร้างเกมด้วย Unity แล้วแสดงผลในเบราว์เซอร์โดยตรง, รองรับอุปกรณ์กลุ่ม XR ดีขึ้นกว่าเดิม ส่วนรายละเอียดจะแถลงให้ทราบอีกทีในปีหน้า</p>\n<p><img alt=\"No Description\" src=\"https://www.blognone.com/sites/default/files/externals/b444c0f14de49c0bc04126c4a665a56e.jpg\" /></p>\n<p>Unity โชว์ความสามารถของ Unity 6 ในเดโมชื่อ Fantasy Kingdom ที่แสดงของใหม่ทางเทคนิคการเรนเดอร์ด้วย GPU หลายอย่าง เช่น Adaptive Probe Volumes, GPU Resident Drawer, GPU Occlusion Culling,  Spatial-Temporal Post-Processing (STP)</p>\n<p>ที่มา - <a href=\"https://blog.unity.com/news/unite-2023-keynote-game-development-unity-6\">Unity</a></p>\n</div></div></div><div><div>Topics: </div><div><div><a href=\"/topics/unity\">Unity</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc9cbcdc7b266a72bd92f474cb3cae7c0751f91469c4c04a75570e1be9dce975","category":"Thai"}