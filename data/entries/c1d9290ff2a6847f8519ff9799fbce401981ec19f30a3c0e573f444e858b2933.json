{"title":"อีสปอร์ตในเอเชียนเกมส์ 2023 ชิงเหรียญทองเป็นครั้งแรก แข่งทั้งหมด 7 เกม","link":"https://www.blognone.com/node/135907","date":1695601287000,"content":"<div><div><div><p>กีฬาเอเชียนเกมส์ปี 2023 หรือตามชื่อทางการ Hangzhou 2022 ประเทศจีน ได้เริ่มต้นขึ้นแล้ว โดยปีนี้หมวดอีสปอร์ตจัดแข่งขันแบบชิงเหรียญทองเป็นครั้งแรก หลังจาก<a href=\"https://www.blognone.com/node/105003\">แข่งขันในรูปแบบกีฬาสาธิต</a>ในเอเชียนเกมส์ 2018 ที่อินโดนีเซีย</p>\n<p>การแข่งขันชิงทั้งหมด 7 เหรียญทอง จาก 7 เกม ประกอบด้วย League of Legends, RoV หรือ AoV จีน เวอร์ชันเอเชียนเกมส์, PUBG Mobile หรือ Peace Elite จีน เวอร์ชันเอเชียนเกมส์, Dota 2, Dream Three Kingdoms 2, Street Fighter V: Champion Edition และ EA Sports FC Online (ชื่อเดิม FIFA Online 4) ส่วน Hearthstone ซึ่งเดิมมีแผนจัดแข่งขันด้วย ถูกยกเลิกไปเนื่องจาก Blizzard และ NetEase ไม่สามารถตกลงสิทธิดำเนินการจัดแข่งได้</p>\n<p>กำหนดการแข่งขันตั้งแต่วันที่ 24 กันยายน ถึง 2 ตุลาคม 2023 มี AESF ดำเนินการจัดการแข่งขัน ซึ่งสมาคมกีฬาอีสปอร์ตแห่งประเทศไทย (TESF) ได้ส่งนักกีฬาเข้าแข่งขันครบทั้ง 7 ประเภท</p>\n<p>ที่มา: <a href=\"https://www.hangzhou2022.cn/En/competitions/sports/competitive/202204/t20220410_47302.shtml\">Hangzhou 2022</a>, <a href=\"https://olympics.com/en/news/asian-games-2023-esports-hearthstone\">Olympics</a> และ <a href=\"https://tesf.or.th/?p=3937\">TESF</a></p>\n<p><img alt=\"No Description\" src=\"https://www.blognone.com/sites/default/files/externals/247be34777cf67bf9e72444a34ad75f6.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/8a0b294493de8fca65706b694ae1c564.jpg\" /></p>\n</div></div></div><div><div>Topics: </div><div><div><a href=\"/topics/esports-0\">eSports</a></div><div><a href=\"/topics/asian-games\">Asian Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1d9290ff2a6847f8519ff9799fbce401981ec19f30a3c0e573f444e858b2933","category":"Thai"}