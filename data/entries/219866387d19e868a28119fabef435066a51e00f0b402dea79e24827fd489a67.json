{"title":"ธนาคารในออสเตรเลียแก้ประกาศรับสมัครงานความปลอดภัยไซเบอร์ หลังพบว่าผู้หญิงไม่สมัครหากคุณสมบัติไม่ครบ","link":"https://www.blognone.com/node/133296","date":1680592659000,"content":"<div><div><div><p>Richard Johnson CISO ของธนาคาร Westpac ในออสเตรเลียออกมาระบุว่าธนาคารจะเปลี่ยนแนวทางการเขียนประกาศรับสมัครงานเสียใหม่ หลังพบว่าการเขียนเงื่อนไขที่แน่นเกินไปกระทบกับผู้สมัครหญิงมากเป็นพิเศษ</p>\n<p>เขายกตัวอย่างการตั้งเงื่อนไขประสบการณ์ 5 ปีกับเทคโนโลยีบางตัว เมื่อผู้สมัครหญิงมีคุณสมบัติไม่ตรงก็มักจะข้ามไม่สมัครไปเลย ขณะที่ผู้สมัครชายจะลองสมัครดูก่อน โดยหลังจากนี้จะพูดถึงแนวทางการทำงานมากขึ้นแทนที่จะเน้นความสามารถทางเทคนิคบางอย่างเป็นการเฉพาะ</p>\n<p>Johnson ยังต้องการลบภาพการทำงานความปลอดภัยไซเบอร์ที่คนทั่วไปเห็นภาพชายใส่เสื้อฮู้ด มองจอดำๆ เขียวๆ แต่ในความเป็นจริง Westpac มีคนทำงานด้านนี้ที่มีพื้นฐานหลากหลายมาก ตั้งแต่ผู้เชี่ยวชาญด้านสื่อ, ผู้จัดการโครงการ, นักเศรษฐศาสตร์, ไปจนถึงนักบัญชี</p>\n<p>ที่มา - <a href=\"https://www.theregister.com/2023/04/04/westpac_rewrote_inosec_job_ads_for_women/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/ccfdcb4582434f72dad273e1658a2f5d.jpg\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/employment\">Employment</a></div><div><a href=\"/topics/banking\">Banking</a></div><div><a href=\"/topics/gender\">Gender</a></div><div><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"219866387d19e868a28119fabef435066a51e00f0b402dea79e24827fd489a67","category":"Thai"}