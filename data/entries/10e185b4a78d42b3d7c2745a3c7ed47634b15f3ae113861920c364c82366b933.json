{"title":"OpenAI หยุดใช้ข้อมูลลูกค้าที่จ่าย API มานานแล้ว แต่คนทั่วไปยังเอามาเทรน AI อยู่","link":"https://www.blognone.com/node/133719","date":1683516572000,"content":"<div><div><div><p>Sam Altman ประธานเจ้าหน้าที่บริหาร OpenAI กล่าวกับสำนักข่าว CNBC เมื่อวันศุกร์ที่ผ่านมาว่า “ไม่ได้เทรน AI จากข้อมูลที่ลูกค้าใช้บริการ API กับทางบริษัทมานานแล้ว” และได้เปลี่ยนข้อกำหนดในการให้บริการเมื่อวันที่ 1 มีนาคมที่ผ่านมา</p>\n<p>โดยจะมีผลกับลูกค้าที่ใช้บริการ API กับทางบริษัทอย่าง Microsoft, Salesforce และ Snapchat เพื่อความปลอดภัยของข้อมูลและความเป็นส่วนตัวของลูกค้า แต่ยังคงใช้ข้อมูลจากบริการอื่นที่ไม่ใช่ API อย่างเช่น ข้อมูลที่พนักงานถามใน ChatGPT ก็ยังถูกเก็บมาเทรน AI อยู่ตามข้อกำหนดที่ได้ระบุไว้</p>\n<p>ซึ่งก่อนหน้านี้ก็สร้างความกังวลให้กับหลายบริษัท มีรายงานว่า Amazon ได้ประกาศเตือนพนักงานไม่ให้แชร์ข้อมูลที่เป็นความลับของบริษัทในการใช้งาน ChatGPT เพราะกลัวว่าข้อมูลจะรั่วไหลออกสู่ภายนอก <a href=\"https://www.blognone.com/node/133651\">รวมไปถึง Samsung ได้แจ้งเตือนพนักงานไม่ให้ใช้งาน ChatGPT และบริการรูปแบบเดียวกันเช่น Google Bard หรือ Bing Chat</a></p>\n<p>ที่มา: <a href=\"https://www.cnbc.com/2023/05/05/sam-altman-openai-wont-tap-into-customer-apis.html\">CNBC</a></p>\n<p><img src=\"https://www.blognone.com/sites/default/files/externals/7c0941090d852a50c70616ce768a8d3f.jpg\" alt /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/chatgpt\">ChatGPT</a></div><div><a href=\"/topics/artificial-intelligence\">Artificial Intelligence</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10e185b4a78d42b3d7c2745a3c7ed47634b15f3ae113861920c364c82366b933","category":"Thai"}