{"title":"Perplexity AI บอกถ้าเป็นเจ้าของ TikTok อเมริกา จะสร้างอัลกอริทึมใหม่ทั้งหมด ที่มีความโปร่งใส","link":"https://www.blognone.com/node/145403","date":1742613402000,"content":"<div><div><div><p>Perplexity AI บริษัทพัฒนาเครื่องมือค้นหาข้อมูลด้วย AI ซึ่งเป็นหนึ่งในบริษัทที่แสดงความสนใจซื้อกิจการ TikTok ในสหรัฐอเมริกามาตั้งแต่<a href=\"https://www.blognone.com/node/144202\">เดือนมกราคม</a> ประกาศแนวทางการบริหารงาน TikTok เพิ่มเติม หากบริษัทได้เป็นเจ้าของจริง คาดว่าเพื่อให้ข้อเสนอนี้ดูน่าสนใจที่สุด</p>\n<p>Perplexity บอกว่าสิ่งที่ต้องทำอย่างแรกคือการสร้างอัลกอริทึม TikTok ในอเมริกาขึ้นมาใหม่ เพราะถ้าใช้อัลกอริทึมเดิมต่อไป ก็ยังเป็นส่วนของ ByteDance อัลกอริทึมใหม่นี้มีความโปร่งใส เปิดเผยรายละเอียด ซึ่งเรื่องนี้จะไม่เกิดขึ้นหาก TikTok ตกเป็นของกลุ่มทุนรายอื่น</p>\n<p>นอกจากนี้ Perplexity ยังอธิบายแนวทางการสร้างโครงสร้างพื้นฐาน AI เพื่อรองรับการประมวลผล TikTok ใหม่, การใช้ Community Note สำหรับตรวจสอบความน่าเชื่อถือของเนื้อหา และที่สำคัญคือการนำระบบค้นหาข้อมูลของ Perplexity เข้ามาใช้ในการค้นหาวิดีโอบน TikTok</p>\n<p>ก่อนหน้านี้ Donald Trump <a href=\"https://www.blognone.com/node/145177\">เปิดเผย</a>ว่ามีกลุ่มที่สนใจซื้อ TikTok อยู่ 4 กลุ่ม ส่วนกำหนดเวลาหลังจาก Trump <a href=\"https://www.blognone.com/node/144231\">เลื่อนการบังคับใช้กฎหมาย</a>ขาย TikTok หรือถูกแบนออกไปนั้น คือวันที่ 5 เมษายน ซึ่งก็ใกล้เข้ามาทุกที</p>\n<p>ที่มา: <a href=\"https://www.perplexity.ai/hub/blog/rebuilding-tiktok-in-america\">Perplexity AI</a> และ <a href=\"https://thehill.com/policy/technology/5207361-perplexity-tiktok-ai-pitch/\">The Hill</a></p>\n<p><img alt=\"No Description\" src=\"https://www.blognone.com/sites/default/files/externals/368a605decc176caf5b62e48d35791c1.png\" /></p>\n<p><img alt=\"No Description\" src=\"https://www.blognone.com/sites/default/files/externals/218d77260998b9b2da9f6986e9255830.png\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/perplexity\">Perplexity</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d5a09a843082d15b5fa0af965a9ef3879a51f1cf324c092cb0435d8723f2f6a","category":"Thai"}