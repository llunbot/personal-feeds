{"title":"Google Photos จะแสดงข้อมูลเพิ่มเติม หากรูปภาพนั้นถูกแก้ไขด้วยฟีเจอร์ Google AI","link":"https://www.blognone.com/node/142753","date":1729815479000,"content":"<div><div><div><p>กูเกิลประกาศเพิ่มความโปร่งใสตาม<a href=\"https://www.blog.google/technology/ai/ai-principles/\">หลักการปัญญาประดิษฐ์</a> (AI Principles) ของบริษัท โดยบริการเก็บและแก้ไขรูปภาพ Google Photos จะเพิ่มบันทึกข้อมูล ถ้ารูปภาพนั้นถูกแก้ไขด้วย Google AI ภายในแอป Photos นั้น มีผลตั้งแต่สัปดาห์หน้าเป็นต้นไป</p>\n<p>รูปภาพกลุ่มที่ผ่านการแก้ไขด้วย Google AI เช่น Magic Editor, Magic Eraser และ Zoom Enhance ใน Google Photos ปัจจุบันถูกบันทึก metedata ตามมาตรฐาน IPTC อยู่แล้วว่ามีการใช้ Generative AI ช่วยแก้ไขภาพ แต่สิ่งที่เพิ่มเติมในประกาศนี้คือการนำข้อมูลดังกล่าวมาแสดงใน Google Photos</p>\n<p>นอกจากรูปที่แก้ไขด้วย AI แล้ว กูเกิลบอกว่า metadata ของ IPTC จะเพิ่มข้อมูลด้วยหากรูปนั้น สร้างจากการผสมรูปภาพหลายเข้าด้วยกัน ซึ่งฟีเจอร์นี้ไม่ได้ใช้ Generative AI เช่น ฟีเจอร์ <a href=\"https://www.blognone.com/node/136078\">Best Take</a> ใน Pixel 8, Pixel 9 หรือ <a href=\"https://www.blognone.com/node/141398\">Add Me</a> ใน Pixel 9 เป็นต้น</p>\n<p>ที่มา: <a href=\"https://blog.google/products/photos/ai-editing-transparency/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/fba449beace9d3a306ead5e3c1a91ba9.jpg\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a108dc9865819183fd684858dc9655a5cd380a10cfccb305e2e967adeb46222","category":"Thai"}