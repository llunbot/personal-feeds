{"title":"แอปเปิลใส่ Private Cloud Compute รุ่นทดสอบใน macOS Sequoia 15.1 ทุกเครื่อง","link":"https://www.blognone.com/node/142764","date":1729839060000,"content":"<div><div><div><p>แอปเปิลปล่อย <a href=\"https://www.blognone.com/node/140300\">Private Cloud Compute (PCC) ระบบเซิร์ฟเวอร์ให้บริการแบบตรวจสอบได้และไม่เก็บตัวตนผู้ใช้</a> โดยตัวซอฟต์แวร์ใส่มากับ macOS Sequoia 15.1 Developer Preview ทุกเครื่องอยู่แล้ว แต่ต้องไปเปิดใช้งานเอง เพื่อจะได้คำสั่ง <code>pccvre</code> ขึ้นมารัน</p>\n<p>อิมเมจที่ปล่อยมาเป็นอิมเมจสำหรับทดสอบความปลอดภัย แต่ก็มีปัญญาประดิษฐ์ LLM รุ่นสาธิตมาให้ด้วย ทำให้สามารถรัน LLM ได้เองจริงๆ แต่เป้าหมายที่แท้จริงของการแจกโปรแกรมคือการเปิดให้นักวิจัยตรวจสอบ virtualized environment ว่ามีความปลอดภัยตามที่แอปเปิลโฆษณาไว้</p>\n<p>นอกจากตัว environment ที่แจกมาให้แล้ว แอปเปิลยังเปิดซอร์สโค้ดบางโมดูลบน GitHub เช่น Thimble ที่เป็น agent เชื่อมต่อ PCC ยืนยันว่าเป็นเซิร์ฟเวอร์จริง,  CloudAttestation สำหรับการตรวจสอบเซิร์ฟเวอร์ โมดูลเหล่านี้เปิดโค้ดให้ตรวจสอบเท่านั้น ไม่สามารถนำไปใช้งานใดๆ ต่อได้</p>\n<p>ตัวอิมเมจต้องการแรม 14GB และดิสก์ 64GB เครื่องขั้นต่ำที่รันได้จึงต้องการแรม 16GB ขึ้นไป แต่แนะนำ 24GB หรือสูงกว่า (ไบนารี <code>pccvre</code> อยู่ในเครื่องอยู่แล้ว แต่อิมเมจต้องโหลดมาทีหลังเองแบบ docker)</p>\n<p>โมดูล PCC นี้เข้าโครงการ Apple Security Bounty ด้วย รางวัลสูงสุด 1 ล้านดอลลาร์สำหรับการรันโค้ดใดๆ ในระบบ</p>\n<p>ที่มา - <a href=\"https://security.apple.com/blog/pcc-security-research\">Apple</a></p>\n<p><img alt=\"No Description\" src=\"https://www.blognone.com/sites/default/files/externals/4ad829df65fb74469a0e0aace2addb81.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1516a690569078579bf52f213e388b5ae786be0578099b871dc15abb33efaab3","category":"Thai"}