{"title":"Dave Burke หัวหน้าฝ่ายวิศวกรรม Android ลงจากตำแหน่ง ไปทำโครงการอื่นใน Alphabet","link":"https://www.blognone.com/node/140350","date":1718243787000,"content":"<div><div><div><p>Dave Burke หัวหน้าฝ่ายวิศวกรรม Android ซึ่งเป็นคนที่ขึ้นมาพรีเซนต์ฟีเจอร์ใหม่ของ Android แต่ละรุ่นในงาน Google I/O ทุกปี ประกาศลงจากตำแหน่ง โดยจะย้ายไปทำงานด้านอื่นในกูเกิลแทน</p>\n<p>Burke ทำงานกับกูเกิลมาตั้งแต่ปี 2007 และอยู่ในทีม Android รวมเป็นเวลานาน 14 ปี เขาบอกว่าทำงานมานานขนาดนี้ก็ได้เวลาไปลองทำอย่างอื่นบ้าง สิ่งที่เขาสนใจคืองานที่ต้องใช้ AI กับโครงการด้านชีวภาพ (bio projects) เช่น การค้นหายาชนิดใหม่ๆ หรือ การวิเคราะห์โรคมะเร็ง ซึ่งเขากำลังคุยกับ Sundar Pichai เพื่อดูว่ามีโครงการไหนใน Alphabet ที่เหมาะกับเขาบ้าง</p>\n<p>เขาบอกว่าตลอดการทำงานกับกูเกิลมีโอกาสได้ทำสิ่งต่างๆ มากมาย ตั้งแต่การทำ Chrome Mobile เวอร์ชันมือถือ, งานด้าน computational photography ที่เปลี่ยนวงการกล้องสมาร์ทโฟน, ฟีเจอร์การอัพเดตของ Android อย่าง Project Treble และ Project Mainline รวมไปถึงการทำฮาร์ดแวร์ Android ของกูเกิลย้อนไปตั้งแต่ Galaxy Nextus มาจนถึง Google Pixel 7</p>\n<p>แต่สิ่งที่เขาภูมิใจมากที่สุดคือการขยายฐานผู้ใช้ Android จาก 1 ล้านคนไปเป็น 3 พันล้านคน (โต 3000 เท่า!) กลายเป็นระบบปฏิบัติการที่มีผู้ใช้มากที่สุดในโลก</p>\n<p>ที่มา - <a href=\"https://www.linkedin.com/feed/update/urn:li:activity:7206809311837052928/\">Dave Burke Linkedin</a></p>\n<blockquote><p>So... after 14 yrs leading Android engineering, I've decided it's time for a change. An awe-inspiring ride helping build the biggest OS on the planet (+ many Nexus/Pixel). I'm forever grateful for the opp. Continuing as advisor while figuring out what's next in AI/bio. More here:…</p>\n<p>— Dave Burke (@davey_burke) <a href=\"https://twitter.com/davey_burke/status/1801044329097818137?ref_src=twsrc%5Etfw\">June 13, 2024</a></p></blockquote>\n<p>ภาพจาก <a href=\"https://x.com/Android/status/1709644558252859505\">@Android</a></p>\n<p><img alt=\"No Description\" src=\"https://www.blognone.com/sites/default/files/externals/61d7f82e7871c4960e1c4a50fe9da690.jpg\" /></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/alphabet\">Alphabet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f050560a0b1596a41e99b0c6241004d7b52306d23fe80c42a63623f0fa937921","category":"Thai"}