{"title":"นานกว่ากูเกิล ซัมซุงจะอัพเดตมือถือ-แท็บเล็ตองค์กรให้ 8 ปี ระบบปฏิบัติการ 8 รุ่น","link":"https://www.blognone.com/node/138828","date":1710989525000,"content":"<div><div><div><p>Andy Rottiers ผู้บริหารฝ่ายธุรกิจมือถือ B2B สำหรับลูกค้าองค์กรของซัมซุงเนเธอร์แลนด์ โพสต์ข้อมูลใน LinkedIn ว่าซัมซุงปรับนโยบายการอัพเดตระบบปฏิบัติการ Android ของลูกค้าองค์กรให้นานสูงสุดถึง 8 ปี ซึ่งมากกว่า<a href=\"https://www.blognone.com/node/137729\">มือถือฝั่งคอนซูเมอร์ที่ให้นาน 7 ปี</a> <a href=\"https://www.blognone.com/node/136075\">เท่ากับมือถือ Pixel ของกูเกิล</a></p>\n<p>ฮาร์ดแวร์ของซัมซุงรุ่นที่จะได้อัพเดตแพตช์ความปลอดภัยนาน 8 ปีและระบบปฏิบัติการ 8 รุ่นคือ <a href=\"https://www.blognone.com/node/138468\">Galaxy Tab Active 5 EE</a> ส่วนมือถือกลุ่มองค์กรคือ Galaxy S24 EE และ Galaxy Xcover 7 EE ได้อัพเดตนาน 7 ปี (งานเปิดตัวสินค้ากลุ่มนี้ในไทยบอกว่าได้ 5 ปี นโยบายอาจต่างกันในแต่ละประเทศ)</p>\n<p>ที่มา - <a href=\"https://www.linkedin.com/posts/andyrottiers_itmanagers-samsung-securitypatches-activity-7176230955248943106-69Bo/\">LinkedIn Andy Rottiers</a> via <a href=\"https://www.sammobile.com/news/samsung-galaxy-enterprise-editions-eight-years-os-security-updates/\">SamMobile</a></p>\n<p><img alt=\"No Description\" src=\"https://www.blognone.com/sites/default/files/externals/11567764df6d785eb76fe6e99cbafb9a.jpeg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/enterprise\">Enterprise</a></div><div><a href=\"/topics/android\">Android</a></div><div><a href=\"/topics/mobile\">Mobile</a></div><div><a href=\"/topics/tablet\">Tablet</a></div><div><a href=\"/topics/galaxy-tab\">Galaxy Tab</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc3acbb12d8a739079f54232b0fefdd8077a7ff8de8edd172dfdfc0e7069c90f","category":"Thai"}