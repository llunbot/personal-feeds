{"title":"\"Recorded on iPhone\" Apple โชว์ฟีเจอร์บันทึกเสียงแยกเลเยอร์ เป็นเพลง \"Maybe This Christmas\" โดย Michael Bublé","link":"https://www.blognone.com/node/143611","date":1734008866000,"content":"<div><div><div><p>ในอัปเดตระบบปฏิบัติการ iOS 18.2 สำหรับ iPhone ที่เพิ่งออกมา มีความสามารถหนึ่งที่แอปเปิลพูดถึงตั้งแต่ตอนเปิดตัว iPhone 16 Pro แต่เพิ่งเริ่มได้ใช้งานคือ Layered Recording หรือการบันทึกเสียงแบบแยกเลเยอร์ สำหรับแอป Voice Memos หรือแอปเสียงบันทึก</p>\n<p>ฟีเจอร์นี้จำกัดเฉพาะ iPhone 16 Pro และ iPhone 16 Pro Max รองรับศิลปินและนักดนตรี ที่ต้องการใช้ iPhone บันทึกเสียงร้องหรือเสียงดนตรีในเวลาที่ต้องการ และสามารถนำเสียงแต่ละส่วน มาจัดวางตำแหน่งในแอป Voice Memos ได้ เพื่อนำไปจัดการต่อด้วยแอปขั้นสูงอย่าง Logic Pro ออกมาเป็นเพลง</p>\n<p>แอปเปิลเลือกนำเสนอความสามารถของฟีเจอร์นี้ โดยให้ศิลปินและโปรดิวเซอร์คือ Michael Bublé, Carly Pearce และ Greg Wells ผลิตผลงานเพลงใหม่ \"Maybe This Christmas\" ซึ่งกระบวนการบันทึกเสียงทั้งหมดทำผ่านแอป Voice Memos และใช้ไมโครโฟนของ iPhone 16 Pro เท่านั้น ส่วนการทำเป็นเพลงออกมาให้สมบูรณ์ใช้ Logic Pro ในขั้นสุดท้าย</p>\n<p><img alt=\"No Description\" src=\"https://www.blognone.com/sites/default/files/externals/7e7242c502faeb2eab00c93a43a1e901.jpg\" /></p>\n<p>ชมเบื้องหลังการผลิตเพลง และ MV ของเพลง \"Maybe This Christmas\" ได้ท้ายข่าว ซึ่งวิดีโอเบื้องหลังนั้นก็ Shot on iPhone และ Edited with Final Cut Pro เช่นเคย</p>\n<p>ที่มา: <a href=\"https://www.apple.com/newsroom/2024/12/voice-memos-update-brings-layered-recording-to-iphone-16-pro-lineup/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/music\">Music</a></div><div><a href=\"/topics/ios-18\">iOS 18</a></div><div><a href=\"/topics/iphone-16-pro\">iPhone 16 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3e2286b37203561188bcd455bb7cb4147ba8d067092660790ce6cec916b981b","category":"Thai"}