{"title":"สงสัยจะหนี Elon Musk! Bluesky ผู้ใช้เพิ่ม 700,000 ราย ในสัปดาห์เดียว หลังเลือกตั้งสหรัฐฯ จบลง","link":"https://www.blognone.com/node/143065","date":1731393559000,"content":"<div><div><div><p>Rose Wang ประธานเจ้าหน้าที่ฝ่ายปฏิบัติการของ Bluesky ระบุกับ The Verge ว่าตอนนี้ Bluesky มีผู้ใช้งานรวมกว่า 14.5 ล้านคน โดยสัปดาห์ที่ผ่านมา (<a href=\"https://www.blognone.com/node/142976\">ซึ่ง Donald Trump ชนะการเลือกตั้ง</a>) Bluesky มีผู้ใช้งานใหม่เพิ่มขึ้นถึง 700,000 คน</p>\n<p>ปัจจุบัน Bluesky อยู่ในอันดับ 2 ของแอปพลิเคชันโซเชียลเน็ตเวิร์กฟรีบน App Store ในสหรัฐฯ รองจาก Threads ของ Meta</p>\n<p>ก่อนหน้านี้ Bluesky เติบโตต่อเนื่อง เช่น หลังจากที่ X อัปเดต Privacy Policy <a href=\"https://www.blognone.com/node/142661\">เปิดให้ 3rd Party มาเทรน AI จากข้อมูลบนแพลตฟอร์ม</a> ก็ทำให้มีผู้ใช้ใหม่กว่า 1.2 ล้านบัญชีในเวลาแค่ 2 วัน</p>\n<p>The Verge มองว่าการเติบโตระลอกล่าสุดของ Bluesky มาจากการผลการเลือกตั้งสหรัฐฯ ทำให้ผู้ใช้บางส่วนมองหาแพลตฟอร์มทางเลือกที่ไม่ได้เป็นของ Musk (ซึ่ง<a href=\"https://www.blognone.com/node/142667\">ออกตัว</a>สนับสนุน Trump) รวมถึงมองหาแพลตฟอร์มที่ไม่ได้เต็มไปด้วยคำพูดแสดงความเกลียดชังอย่าง X</p>\n<p>ที่มา: <a href=\"https://www.theverge.com/2024/11/11/24293920/bluesky-700000-new-users-week-x-threads\">The Verge</a></p>\n<p><img src=\"https://www.blognone.com/sites/default/files/externals/7279427e568598695ca3e4334c3ce04c.jpg\" alt=\"Elon musk\" /></p>\n</div></div></div><div><div>Topics: </div><div><div><a href=\"/topics/bluesky\">Bluesky</a></div><div><a href=\"/topics/elon-musk\">Elon Musk</a></div><div><a href=\"/topics/x-company\">X.com</a></div><div><a href=\"/topics/threads\">Threads</a></div></div></div>","author":"sanitrachata","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2457084639a820b5114e0f33eed940f50cae270da9c2f347ce2eb4cb7b73680","category":"Thai"}