{"title":"Docker ร่วม BastionZero สร้างมาตรฐาน OpenPubkey ล็อกอิน OIDC ได้ก็มีกุญแจเซ็นเอกสารได้","link":"https://www.blognone.com/node/136121","date":1696581297000,"content":"<div><div><div><p>Docker ร่วมกับ BastionZero สร้างโครงการ OpenPubkey ที่เปิดโอกาสให้ผู้ใช้ที่ล็อกอินผ่านทาง OpenID Connect (OIDC) อยู่แล้ว สามารถสร้างกุญแจ public/private ของตัวเองเพื่อนำไปเซ็นเอกสารหรือไฟล์อื่นๆ ได้</p>\n<p>OpenPubkey นับเป็นหนึ่งในความพยายามสร้างระบบการพัฒนาซอฟต์แวร์ที่ปลอดภัย โดยแต่ละชิ้นส่วนของซอฟต์แวร์สามารถยืนยันได้ว่าใครเป็นผู้พัฒนาขึ้นมาผ่านทางการเซ็นลายเซ็นดิจิทัล ก่อนหน้านี้โครงการคล้ายกันคือ Sigstore ที่สร้าง certification authority ขึ้นมาและยืนยันตัวคนผู้ใช้ผ่านทางการล็อกอิน OIDC เพื่อออกกุญแจไปเซ็นเอกสารเหมือนกัน แต่ OpenPubkey นั้นตัดการสร้าง certification authority ออกไปเลย และใช้ลายเซ็นดิจิทัลของ IdP (ผู้ให้บริการล็อกอิน เช่น Google, Azure AD, Facebook) เป็นตัวยืนยันความถูกต้อง</p>\n<p>ในการล็อกอิน OIDC นั้นเปิดให้ผู้ใช้สามารถส่งข้อมูลใดๆ เข้าไปในฟิลด์ nonce แนวทางของ OpenPubkey คือใส่ค่าแฮช SHA-3 ของกุญแจสาธารณะเข้าไปในฟิลด์นี้เลย เมื่อกระบวนการล็อกอิน ทำให้ผุ้ที่ต้องการยืนยันว่ากุญแจสาธารณะเป็นผู้ใช้คนหนึ่งๆ จริงหรือไม่ ก็ยืนยันกระบวนการแบบเดียวกับการตรวจสอบ ID token  ที่ใช้สำหรับล็อกอินเว็บต่างๆ</p>\n<p><a href=\"https://blog.sigstore.dev/openpubkey-and-sigstore/\">ฟาก Sigstore ที่เป็นคู่แข่งโดยตรงออกมายอมรับว่า OpenPubkey นั้นเรียบง่ายกว่าจริง</a> แต่ก็แลกมาด้วยข้อจำกัดบางอย่าง เช่น หาก IdP เปลี่ยนกุญแจที่ใช้เซ็น ID token ไปจะไม่มีหลักฐานเชื่อมโยงไปถึงกุญแจเก่าๆ ว่าเป็นกุญแจของผู้ใช้จริงๆ ไหม อีกประเด็นคือการใส่ ID token เพื่อแจกเป็นเหมือนกุญแจสาธารณะนั้นนับเป็นเรื่องอันตราย แม้ผู้ใช้สามารถสร้าง ID token สำหรับการออกกุญแจสาธารณะเท่านั้นแบบเดียวกับที่เราล็อกอินบริการต่างๆ ผ่าน Facebook/Google แล้วแต่ละบริการสามารถขอเข้าถึงข้อมูลได้ต่างกัน แต่ก็มีเหตุที่บริการบางตัวไม่ได้เช็คค่า claim ที่เป็นตัวกำหนดว่า ID token นั้นใช้ทำอะไรได้บ้าง ส่งผลให้คนที่ได้ ID token ไปอาจจะเข้าถึงข้อมูลได้มากกว่าที่คิด</p>\n<p>ทาง Docker ระบุว่าจะนำ OpenPubkey มาใช้เซ็น container ในอนาคตเพื่อเพิ่มความปลอดภัยซอฟต์แวร์ และตอนนี้โครงการดูแลโดย Linux Foundation</p>\n<p>ที่มา - <a href=\"https://www.linuxfoundation.org/press/announcing-openpubkey-project\">The Linux Foundation</a>, <a href=\"https://www.bastionzero.com/blog/bastionzeros-openpubkey-why-i-think-it-is-the-most-important-security-research-ive-done\">BationZero</a></p>\n<p><img alt=\"No Description\" src=\"https://www.blognone.com/sites/default/files/externals/ae79a54e7d3fd882c5407178bfa82271.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/docker\">Docker</a></div><div><a href=\"/topics/cryptography\">Cryptography</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a81b3fc448a16c919d98e642fe28d9c5fd536b93a14d886d31069340967b399","category":"Thai"}