{"title":"Google Photos เพิ่มวิธีตรวจสอบ หากไฟล์ที่อัปโหลดไม่รองรับการบีบอัด Storage Saver","link":"https://www.blognone.com/node/139830","date":1716092580000,"content":"<div><div><div><p>Google Photos มี<a href=\"https://www.blognone.com/node/122842\">ทางเลือก</a>ตั้งค่าสำหรับการอัปโหลดรูปภาพสองแบบคือ รักษาคุณภาพต้นฉบับเอาไว้ (Original) หรืออัปโหลดแบบประหยัดพื้นที่ (Storage Saver) อย่างไรก็ตามบางกรณีแม้ผู้ใช้งานเลือกแบบ Storage Saver แต่ก็พบว่า Google Photos ไม่ได้บีบอัดภาพเพื่อลดพื้นที่ลง</p>\n<p>กูเกิลประกาศเพิ่ม<a href=\"https://support.google.com/photos/thread/275015565/learn-what-items-can-t-be-compressed-in-google-photos\">อัปเดต</a>เล็ก ๆ เพื่อช่วยเหลือผู้ใช้งานตรวจสอบในประเด็นนี้ โดยสามารถดูที่รูปภาพหรือวิดีโอ ว่าถูกจัดเก็บแบบ Storage Saver หรือไม่ โดยเลือกที่ภาพนั้น ๆ - ปัดขึ้น - ส่วน Details หากรูปไม่ถูกเก็บแบบ Storage Saver จะมีข้อความยืนยันว่า Not eligible for Storage saver</p>\n<p>มีไฟล์รูปภาพหลายแบบที่ Google Photos ไม่รองรับการบีบอัดให้มีขนาดเล็กลง (16MP) เช่น Multi-Picture Format (MPF) ที่มี JPEG หลายภาพซ้อนกัน หรือภาพ Portrait ที่ถ่ายด้วย Android เป็นต้น</p>\n<p>ที่มา: <a href=\"https://9to5google.com/2024/05/17/google-photos-not-eligible-storage-saver/\">9to5Google</a></p>\n<p><img src=\"https://www.blognone.com/sites/default/files/externals/3fefb1563aa3360b3492a61c5d6274fb.jpg\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aad057a0b8d938436bfa3c10c0fdd93417420ac3e8fefc1cc5ddd7dcf0501a1c","category":"Thai"}