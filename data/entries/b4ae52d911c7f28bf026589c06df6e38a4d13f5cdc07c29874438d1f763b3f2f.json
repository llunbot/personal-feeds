{"title":"Cisco ไตรมาสล่าสุด เติบโตต่อเนื่องในธุรกิจ Software Subscription","link":"https://www.blognone.com/node/133877","date":1684363835000,"content":"<div><div><div><p>Cisco รายงานผลประกอบการของไตรมาสที่ 3 ตามปีการเงินบริษัท 2023 สิ้นสุดเดือนเมษายน มีรายได้รวม 14,571 ล้านดอลลาร์ เพิ่มขึ้น 14% จากช่วงเดียวกันในปีก่อน กำไรสุทธิตามบัญชี GAAP อยู่ที่ 3,212 ล้านดอลลาร์</p>\n<p>Cisco กล่าวว่ารายได้แบบต่อเนื่อง ตามแผนการเปลี่ยนผ่านของบริษัทยังดำเนินไปด้วยดี โดยรายได้จากกลุ่มธุรกิจซอฟต์แวร์ เพิ่มขึ้น 18% ส่วนที่เป็นรายได้จาก subscription ก็เพิ่มขึ้น 17% มีรายรับต่อเนื่องรายปี (ARR) เพิ่มขึ้น 6% เป็น 2.38 หมื่นล้านดอลลาร์</p>\n<p>ซีอีโอ Chuck Robbins กล่าวว่าเป็นอีกไตรมาสที่ Cisco มีผลประกอบการที่แข็งแกร่ง ท่ามกลางภาวะตลาดที่ผันผวน โดยเติบโตสูงจากธุรกิจซอฟต์แวร์ ซึ่งบริษัทยังคงอยู่ตำแหน่งที่ดี จากความต้องการคลาวด์และ AI ตลอดจนระบบความปลอดภัยในสเกลที่กว้างขึ้น</p>\n<p>ที่มา: <a href=\"https://newsroom.cisco.com/c/r/newsroom/en/us/a/y2023/m05/cisco-reports-third-quarter-earnings.html\">Cisco</a></p>\n<p><img alt=\"alt=&quot;Cisco&quot;\" src=\"https://www.blognone.com/sites/default/files/externals/9031810803f4326d460e8332b8824d8e.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/9e46614178cd5f3825b6ee79c2c7ea81.png\" /></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4ae52d911c7f28bf026589c06df6e38a4d13f5cdc07c29874438d1f763b3f2f","category":"Thai"}