{"title":"IBM กำลังพิจารณาขายส่วนธุรกิจพยากรณ์อากาศ คาดมูลค่า 1 พันล้านดอลลาร์","link":"https://www.blognone.com/node/133412","date":1681371082000,"content":"<div><div><div><p>มีรายงานว่า IBM กำลังพิจารณาขายกิจการธุรกิจด้านการพยากรณ์อากาศ โดยตอนนี้อยู่ในขั้นตอนเสนอราคาเบื้องค้น คาดว่ามูลค่ากิจการหากดีลสำเร็จจะอยู่ที่ประมาณ 1,000 ล้านดอลลาร์</p>\n<p>ส่วนธุรกิจพยากรณ์อากาศของ IBM นั้น เริ่มต้นจาก<a href=\"https://www.blognone.com/node/74136\">ดีลซื้อธุรกิจบางส่วนของ The Weather Company</a> เมื่อปี 2015 ที่มูลค่าราว 2 พันล้านดอลลาร์ โดยดีลดังกล่าวประกอบด้วยส่วนธุรกิจ B2B (Business-to-Business), เว็บไซต์ Weather.com และแอปมือถือ แต่ไม่รวมช่องโทรทัศน์ The Weather Channel ที่ดีลนี้มีข้อตกลงว่าช่องโทรทัศน์จะต้องจ่ายไลเซนส์ค่าใช้ข้อมูลต่อไป ดีลนี้เกิดจาก IBM ต้องการสนับสนุนการใช้โครงสร้างคลาวด์ของบริษัท เพื่อลดต้นทุนดำเนินงาน เนื่องจากส่วนธุรกิจนี้สร้างข้อมูลพยากรณ์อากาศมากกว่า 2.5 หมื่นล้านชุดต่อวัน</p>\n<p>การขายกิจการส่วนนี้ เป็นส่วนหนึ่งตามแผนปรับโครงสร้างธุรกิจของ IBM ซึ่งที่เห็นชัดเจนคือการแยกธุรกิจดูแลโครงสร้างพื้นฐานไอที <a href=\"https://www.blognone.com/node/125673\">Kyndryl เมื่อปี 2021</a></p>\n<p>ที่มา: <a href=\"https://www.wsj.com/articles/ibm-explores-sale-of-weather-business-c174f75c\">The Wall Street Journal</a></p>\n<p><img src=\"https://www.blognone.com/sites/default/files/externals/6d92c3a677d61783ba44ade8afcf9923.jpg\" alt /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/weather-company\">The Weather Company</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da11466075f641f81a1d20027c093315be32e3fdd23d41b311ca7991bcd4164d","category":"Thai"}