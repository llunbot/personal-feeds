{"title":"บริษัท Kirin ของญี่ปุ่นเตรียมขายช้อนเกลือไฟฟ้า ที่ทำให้อาหารเค็มขึ้นโดยไม่ต้องใส่เกลือ","link":"https://www.blognone.com/node/139870","date":1716292748000,"content":"<div><div><div><p>ผู้อ่าน Blognone อาจจำได้ว่าเมื่อ 2 ปีที่แล้ว Kirin บริษัทผู้ผลิตเครื่องดื่มของญี่ปุ่นได้ร่วมกับมหาวิทยาลัยเมจิ <a href=\"https://www.blognone.com/node/130350\">พัฒนาช้อนและชาม</a>ที่สร้างกระแสไฟฟ้าอ่อน ๆ เข้าสู่อาหารให้แตกตัวเป็นไอออนสร้างรสชาติเค็มขึ้นมา ช่วยให้คนที่ต้องการลดการบริโภคเกลือยังได้รสชาติเค็ม ล่าสุด Kirin พร้อมขายสินค้านี้กับลูกค้าทั่วไปแล้ว</p>\n<p>Kirin จะเริ่มขายช้อนเกลือไฟฟ้า (エレキソルト　スプーン) ลอตแรกผ่าน<a href=\"https://electricsalt.shop.kirin.co.jp/electricsalt-spoon/product/ES-S001/\">ช่องทางออนไลน์</a>ในราคา 19,800 เยน (ประมาณ 4,600 บาท) จำนวน 200 ชุด ด้วยวิธีการสุ่ม เริ่มจัดส่งสินค้าในเดือนมิถุนายน และเตรียมวางขายในร้านค้าทั่วไปหลังจากนั้น ส่วนการขายในต่างประเทศจะเริ่มต้นในปีหน้า บริษัทวางเป้าหมายขายช้อนเกลือไฟฟ้านี้ 1 ล้านชุดภายใน 5 ปีข้างหน้า</p>\n<p>ช้อนมีน้ำหนัก 60 กรัม ไม่รวมแบตเตอรี CR2 3V สามารถปรับระดับความเข้มของรสชาติได้ 4 ระดับ ใช้งานได้กับอาหารเช่น ซุป แกงกะหรี่ ข้าวผัด ราเมน เป็นต้น</p>\n<p>งานวิจัยการสร้างกระแสไฟฟ้าเข้าไปในอาหารเพื่อสร้างรสชาติเค็ม ซึ่งเริ่มต้น<a href=\"https://www.blognone.com/node/128108\">พัฒนาจากตะเกียบ</a> มายังช้อนอันนี้ ยังได้รับรางวัล Ig Nobel ปี 2023 ซึ่งเป็นรางวัลสำหรับงานวิจัยแหวกแนวสร้างความขบขันที่จริงจังอีกด้วย</p>\n<p>ที่มา: <a href=\"https://www.reuters.com/technology/kirins-electric-spoon-leaps-ig-noble-infamy-dinner-table-2024-05-20/\">Reuters</a> และ <a href=\"https://www.kirinholdings.com/en/newsroom/release/2024/0520_01.html\">Kirin</a></p>\n<p><img alt=\"No Description\" src=\"https://www.blognone.com/sites/default/files/externals/04189dd5692a3547f4079b398ad84ab6.png\" /></p>\n</div></div></div><div><div>Topics: </div><div><div><a href=\"/topics/food\">Food</a></div><div><a href=\"/topics/japan\">Japan</a></div><div><a href=\"/topics/gadget\">Gadget</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15c423ca71ba4b756955cf82f2500081a429ce1efcc193ac36f2d80ce87d1537","category":"Thai"}