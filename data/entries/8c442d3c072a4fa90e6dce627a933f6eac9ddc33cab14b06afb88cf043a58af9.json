{"title":"Getty Images เปิดตัวปัญญาประดิษฐ์สร้างภาพ จ่ายค่าไลเซนส์ให้ช่างภาพที่นำภาพมาฝึก","link":"https://www.blognone.com/node/135923","date":1695654208000,"content":"<div><div><div><p>Getty Images บริษัทขายภาพถ่ายจากช่างภาพมืออาชีพ เปิดบริการ Generative AI by Getty Images โดยใช้ภาพจากในคลังของ Getty Images เองส่วนตัวปัญญาประดิษฐ์ใช้ NVIDIA Picasso</p>\n<p>ภาพที่สร้างจากบริการนี้จะเป็นไลเซนส์เดียวกับภาพปกติของ Getty Images ที่ไม่ได้ขายแบบเอ็กคลูซีฟ แต่ว่าภาพจะไม่ถูกนำไปขายซ้ำในบริการ Getty Images หรือ iStock แต่อย่างใด บริการนี้เปิดให้ใช้งานบนเว็บ และยังสามารถยิง API สร้างภาพได้</p>\n<p>จุดขายของบริการนี้อยู่ที่ Getty Images สัญญาว่าจะจ่ายค่าลิขสิทธิ์ให้กับเจ้าของภาพที่นำมาฝึกปัญญาประดิษฐ์ แต่ก็ไม่ได้ให้รายละเอียดว่าอัตราการจ่ายเป็นอย่างไร ก่อนหน้านี้ <a href=\"https://www.blognone.com/node/132528\">Getty Images เคยฟ้อง Stability AI ว่านำภาพในคลังไปฝึกโดยไม่ได้รับอนุญาต</a></p>\n<p>ที่มา - <a href=\"https://newsroom.gettyimages.com/en/getty-images/getty-images-launches-commercially-safe-generative-ai-offering\">Getty Images</a></p>\n<p><img alt=\"No Description\" src=\"https://www.blognone.com/sites/default/files/externals/8ea48fe6835569ac5fb7c4c1c9219c60.jpg\" /></p>\n</div></div></div><div><div>Topics: </div><div><div><a href=\"/topics/getty-images\">Getty Images</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c442d3c072a4fa90e6dce627a933f6eac9ddc33cab14b06afb88cf043a58af9","category":"Thai"}