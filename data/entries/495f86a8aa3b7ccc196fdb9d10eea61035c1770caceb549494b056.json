{"title":"ฝันที่เป็นจริง Bing มีผู้ใช้ต่อวันเกิน 100 ล้านคนแล้ว พลัง AI ช่วยดันยอดผู้ใช้ใหม่เพิ่มอีก 1/3","link":"https://www.blognone.com/node/132947","date":1678368072000,"content":"<div><div><div><p>ไมโครซอฟท์ออกมาประกาศความสำเร็จว่า Bing มีผู้ใช้งานต่อวัน (Daily Active Users หรือ DAU) เกิน 100 ล้านคนแล้ว ถือเป็นครั้งแรกที่มีผู้ใช้งานแตะหลัก 100 ล้านคน หลังเปิดบริการมานานเกือบ 14 ปี (<a href=\"https://www.blognone.com/news/11823/bing-%E0%B8%AD%E0%B8%B2%E0%B8%A7%E0%B8%B8%E0%B8%98%E0%B9%83%E0%B8%AB%E0%B8%A1%E0%B9%88%E0%B9%84%E0%B8%A1%E0%B9%82%E0%B8%84%E0%B8%A3%E0%B8%8B%E0%B8%AD%E0%B8%9F%E0%B8%97%E0%B9%8C\">รีแบรนด์จาก Live Search เป็น Bing ในเดือนพฤษภาคม 2009</a>)</p>\n<p>ความสำเร็จของ Bing ย่อมมาจาก<a href=\"https://www.blognone.com/node/132538\">ฟีเจอร์ New Bing แชทได้ตอบคำถามได้ จากพลังเอนจิน OpenAI</a> นั่นเอง โดยไมโครซอฟท์บอกว่ามีผู้ใช้หน้าใหม่เพิ่มเข้ามาถึงราว 1 ใน 3 และผู้ใช้เหล่านี้ยังช่วยเพิ่มปริมาณการค้นหาข้อมูลต่อวันด้วย</p>\n<p>อีกปัจจัยที่ช่วยดันให้ Bing เติบโตคือปริมาณผู้ใช้ Microsoft Edge ที่เพิ่มติดต่อกันมา 7 ไตรมาสแล้ว และไมโครซอฟท์ประเมินว่าการที่ Edge รวมฟีเจอร์ Bing เข้ามาย่อมจะช่วยเพิ่มผู้ใช้ Bing ให้มากขึ้นอีก</p>\n<p>ที่มา - <a href=\"https://blogs.bing.com/search/march_2023/The-New-Bing-and-Edge-%E2%80%93-Momentum-from-Our-First-Month/\">Microsoft Bing Blogs</a></p>\n<p><img src=\"https://www.blognone.com/sites/default/files/externals/b6a9a429f1dc66a76e05517265e393c2.png\" alt /></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/microsoft\">Microsoft</a></div><div><a href=\"/topics/search-engine\">Search Engine</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"490b3937e7dd89ebe8c00dc129addbdf1ebe4aff1f458146693da0","entryHash":"495f86a8aa3b7ccc196fdb9d10eea61035c1770caceb549494b056","category":"Thai"}