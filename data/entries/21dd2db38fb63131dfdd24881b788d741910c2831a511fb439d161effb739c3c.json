{"title":"Google Shopping ในอเมริกายกเครื่องใหม่ นำ AI Gemini มาช่วยการค้นหาและแนะนำสินค้าให้ตรงใจมากขึ้น","link":"https://www.blognone.com/node/142582","date":1729056116000,"content":"<div><div><div><p>กูเกิลประกาศยกเครื่องบริการค้นหาสินค้า Google Shopping ใหม่ทั้งหมด โดยนำปัญญาประดิษฐ์โมเดล Gemini มาเป็นพื้นฐานของการค้นหา เพื่อให้ผู้ใช้งานค้นหา ค้นพบ ในรูปแบบที่ปรับแต่งสำหรับแต่ละคนได้ดีขึ้น</p>\n<p>ตัวอย่างที่กูเกิลนำเสนอ เช่น หากต้องการค้นหาเสื้อแจ็คเกตสำหรับใส่เดินทางไปที่เมืองหนึ่ง (\"Men’s winter jacket for Seattle) ผลการค้นหาจะแนะนำทั้งสภาพอากาศ เสื้อผ้าที่เหมาะสม พร้อมกับตัวเลือกสินค้าที่ตรงเงื่อนไขนั้น รวมทั้งมีฟีเจอร์ Try-on ให้ทดลองดูว่าขนาดชุดกับรูปร่างจะออกมาเป็นอย่างไร เพื่อเพิ่มความมั่นใจในการกดซื้อ</p>\n<p>ในแถบ Shopping กูเกิลยังเพิ่มระบบ<s>ป้ายยา</s>แสดงสินค้าที่ผู้ใช้งานคนนั้นน่าจะสนใจ อ้างอิงจากประวัติการค้นหา ในรูปแบบฟีด รวมทั้งข้อเสนอสินค้าที่กำลังลดราคาอยู่ ซึ่งหากไม่ต้องการก็ปิดการทำงานได้เช่นกัน</p>\n<p>Google Shopping มีสถานะบริการเป็นทดลองเนื่องจากมี Generative AI มาเสริมในการทำงาน เริ่มอัปเดตให้ผู้ใช้งานเฉพาะในสหรัฐอเมริกาในอีกไม่กี่สัปดาห์ข้างหน้า</p>\n<p>ที่มา: <a href=\"https://blog.google/products/shopping/google-shopping-ai-update-october-2024/\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/3016a15ecd3d2af3dc9e3b6573a566bd.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/e-commerce\">E-commerce</a></div><div><a href=\"/topics/gemini\">Gemini</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21dd2db38fb63131dfdd24881b788d741910c2831a511fb439d161effb739c3c","category":"Thai"}