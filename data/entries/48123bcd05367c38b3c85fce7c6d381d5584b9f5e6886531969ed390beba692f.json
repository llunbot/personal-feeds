{"title":"Bing เพิ่มฟีเจอร์ใช้ AI ช่วยสรุปคำตอบในหน้าผลการค้นหา, ขยับรายการลิงก์ไปด้านข้าง","link":"https://www.blognone.com/node/141071","date":1721873137000,"content":"<div><div><div><p>Bing ประกาศเพิ่มฟีเจอร์ใช้ AI ช่วยสรุปคำตอบลงในหน้าผลการค้นหา (search result page) แบบเดียวกับที่ <a href=\"https://www.blognone.com/node/139757\">Google Search มีฟีเจอร์ AI Overview</a> มาก่อนหน้านี้</p>\n<p>แนวทางของ Bing เป็นการนำโมเดลภาษา SLM และ LLM มาสรุปคำตอบให้ แบบเดียวกับที่เคยทำใน Bing Chat/Copilot มาก่อน เพียงแต่รอบนี้แทรกเข้ามาในหน้าผลการค้นหาเลย ไม่ต้องแยกเป็นคนละเพจ-แท็บ (<a href=\"https://www.bing.com/search?q=what%20is%20a%20spaghetti%20western&amp;filters=optdocid%3A%22FEAE1DCDB8C6EE53C79940E954D86536CA9BAE82E9DAAE000BEE5854B780C38B%22&amp;rdr=1&amp;rdrig=D1ED2C3652674423923800EAE0BA5872\">ตัวอย่างการค้นหาคำว่า what is a spaghetti western</a>) โดยเนื้อหาที่ได้จากการสรุปของ AI พร้อมลิงก์อ้างอิงจะแสดงในคอลัมน์หลักของหน้าผลการค้นหา</p>\n<p><img alt=\"No Description\" src=\"https://www.blognone.com/sites/default/files/externals/bccf68a2276678ad14cf3971f1382708.png\" /></p>\n<p>ส่วนผลการค้นหาจาก search engine แบบดั้งเดิมจะยังแสดงผลอยู่ แต่ขยับไปแสดงในคอลัมน์ที่สองด้านข้างแทน (ดูภาพประกอบ)</p>\n<p>หน้าจอค้นหาแบบใหม่ของ Bing แบบเต็มๆ</p>\n<p><img alt=\"No Description\" src=\"https://www.blognone.com/sites/default/files/externals/36beacc325c0669654e0887cca428e09.png\" /></p>\n<p>ฺBing บอกว่าจะคอยมอนิเตอร์ดูว่าหน้าผลการค้นหาแบบใหม่จะส่งผลต่อทราฟฟิกที่ส่งต่อไปยังเว็บไซต์ต่างๆ อย่างไรบ้าง และรับฟังความเห็นจากผู้ใช้ ก่อนทยอยเปิดใช้งานในวงกว้างขึ้นต่อไป</p>\n<p>ที่มา - <a href=\"https://blogs.bing.com/search/July-2024/generativesearch\">Bing Blog</a></p>\n</div></div></div><div><div>Topics: </div><div><div><a href=\"/topics/bing\">Bing</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/search-engine\">Search Engine</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48123bcd05367c38b3c85fce7c6d381d5584b9f5e6886531969ed390beba692f","category":"Thai"}