{"title":"TIME จัดอันดับบริษัทที่ดีที่สุดในโลกปี 2023 ไมโครซอฟท์ครองแชมป์, แอปเปิลที่ 2","link":"https://www.blognone.com/node/136014","date":1696119646000,"content":"<div><div><div><p>นิตยสาร TIME และเว็บไซต์สถิติ Statista จัดอันดับบริษัทยอดเยี่ยมแห่งปี 2023 (World's Best Companies of 2023) ซึ่งเป็นการจัดอันดับครั้งแรกด้วย ผลคือไมโครซอฟท์เฉือนชนะแอปเปิล เป็นบริษัทที่ดีที่สุดในโลก</p>\n<p>วิธีคิดคะแนนของ TIME ดูจาก 3 ปัจจัยหลักคือ ผลสำรวจความพึงพอใจของพนักงาน, การเติบโตของรายได้ และมิติด้านความยั่งยืน (ESG) ซึ่งสองปัจจัยหลังอ้างอิงจากฐานข้อมูลของ Statista</p>\n<p>ไมโครซอฟท์ได้คะแนนรวม 96.46 เอาชนะแอปเปิลที่ได้ 96.36 คะแนนไปเพียงนิดเดียว อันดับสาม Alphabet, อันดับสี่ Meta, อันดับห้า Accenture โดยไมโครซอฟท์ยังได้คะแนนความพึงพอใจของพนักงานเป็นอันดับหนึ่งด้วย</p>\n<p>TIME ระบุว่าบริษัทไอทีทั้งหลายทำคะแนนฝั่ง ESG ได้ดี เพราะมีการปลดปล่อยคาร์บอนน้อยกว่าอุตสาหกรรมอื่นๆ (เช่น การบิน โรงแรม การผลิต) อีกทั้งมีคะแนนความพึงพอใจของพนักงานในระดับดีมาก โดยกลุ่ม Top 4 ทั้งสี่บริษัทแรกล้วนได้คะแนนหมวดความพึงพอใจของพนักงาน Top 4 ด้วยเช่นกัน (แม้อันดับอาจสลับไปมาบ้าง)</p>\n<p>บริษัทที่ทำคะแนนเรื่องความยั่งยืนได้สูงสุดคือ Accenture จากปัจจัยเรื่องการลดคาร์บอนอย่างจริงจัง และความหลากหลายในองค์กร โดยบอร์ดบริหารครึ่งหนึ่งเป็นเพศหญิง รวมถึง Julie Sweet ซีอีโอคนปัจจุบันของ Accenture ด้วย</p>\n<p><img alt=\"No Description\" src=\"https://www.blognone.com/sites/default/files/externals/35f78684ac3b106ba2c9326e4b3902db.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/c448343e2b828eb6aebb1fd52a553008.png\" /></p>\n<p>ที่มา - <a href=\"https://time.com/collection/worlds-best-companies-2023/\">TIME</a></p>\n</div></div></div><div><div>Topics: </div><div><div><a href=\"/topics/time\">Time</a></div><div><a href=\"/topics/microsoft\">Microsoft</a></div><div><a href=\"/topics/apple\">Apple</a></div><div><a href=\"/topics/ranking\">Ranking</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"74e4c9d89c6e70a9968ef0b57a2b657633be49b46da8d1bb561d7ccd6dcb899a","category":"Thai"}