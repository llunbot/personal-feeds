{"title":"GM ถอนธุรกิจ Cruise จากรถแท็กซี่อัตโนมัติ โฟกัสเฉพาะเทคโนโลยีรถยนต์ส่วนบุคคล","link":"https://www.blognone.com/node/143568","date":1733880371000,"content":"<div><div><div><p>GM หรือ General Motors ประกาศหยุดการลงทุนในธุรกิจรถแท็กซี่อัตโนมัติ Cruise โดยให้เหตุผลเพื่อปรับโฟกัสเงินลงทุนของบริษัท และการแข่งขันในตลาดรถแท็กซี่อัตโนมัติที่สูง</p>\n<p>ฝ่ายพัฒนาเทคโนโลยีของ Cruise จะถูกรวมเข้ากับทีมพัฒนาเทคโนโลยีของ GM โดย GM ยังคงลงทุนเทคโนโลยีรถยนต์ไร้คนขับของ Cruise ต่อไป แต่เป็นการใช้งานสำหรับรถยนต์ส่วนบุคคล</p>\n<p>Mary Barra ซีอีโอ GM กล่าวในช่วงแถลงรายละเอียดกับนักวิเคราะห์ว่า Cruise มีการดำเนินงานที่ดีในบริการรถแท็กซี่อัตโนมัติ แต่ในการให้บริการรถแท็กซี่นั้นมีอีกหลายที่ปัจจัยต้องดูแลเพิ่มเติม เช่น การบริหารปริมาณรถยนต์ที่วิ่งในถนน ทำให้ GM เลือกมาโฟกัสเฉพาะการพัฒนาเทคโนโลยีของรถยนต์เท่านั้น</p>\n<p>GM ซื้อกิจการ Cruise ในปี 2016 มีผู้ร่วมลงทุนรายสำคัญเช่น <a href=\"https://www.blognone.com/node/105652\">Honda</a>, <a href=\"https://www.blognone.com/node/120687\">Microsoft</a>, <a href=\"https://www.blognone.com/node/122204\">Walmart</a> บริษัทเผชิญปัญหาเมื่อปลายปีที่แล้วจาก<a href=\"https://www.blognone.com/node/136398\">อุบัติเหตุ</a> จนถูกพักใบอนุญาตให้บริการในรัฐแคลิฟอร์เนีย ตามมาด้วยการลาออกของ<a href=\"https://www.blognone.com/node/136839\">ซีอีโอ</a>กับ<a href=\"https://www.blognone.com/node/136853\">ผู้บริหารระดับสูง</a> จากนั้น<a href=\"https://www.blognone.com/node/137240\">ปลดพนักงาน</a>อีกหลายร้อยตำแหน่ง</p>\n<p>ตลาดรถแท็กซี่อัตโนมัติในช่วงปีที่ผ่านมา มีพัฒนาการสำคัญหลายอย่าง ทั้ง Waymo บริษัทในเครือ Alphabet ที่ขยายบริการในหลายเมือง ล่าสุดคือ<a href=\"https://www.blognone.com/node/143496\">ไมอามี</a>, <a href=\"https://www.blognone.com/topics/ponyai\">Pony.ai</a> กับ <a href=\"https://www.blognone.com/topics/weride\">WeRide</a> จากประเทศจีนที่เริ่มออกตลาดต่างประเทศ, Tesla เปิดตัว <a href=\"https://www.blognone.com/node/142515\">Cybercab</a> คาดว่าจะเริ่มให้บริการในปี 2026 นอกจากนี้ยังมีบริษัทอื่นเช่น Wayve ที่ SoftBank ลงทุน, Zoox ที่ Amazon ลงทุน</p>\n<p>ที่มา: <a href=\"https://www.cnbc.com/2024/12/10/gm-halts-funding-of-robotaxi-development-by-cruise.html\">CNBC</a></p>\n<p><img src=\"https://www.blognone.com/sites/default/files/externals/0c6da096d7b3b388606fd7e2f1d01163.jpeg\" /></p>\n</div></div></div><div><div>Topics: </div><div><div><a href=\"/topics/cruise\">Cruise</a></div><div><a href=\"/topics/gm\">GM</a></div><div><a href=\"/topics/self-driving-car\">Self-Driving Car</a></div><div><a href=\"/topics/robotaxi\">Robotaxi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f441d84272fcfda60f81edb9b5356f6b0be35a59b4f7630cedb263db6bde29d5","category":"Thai"}