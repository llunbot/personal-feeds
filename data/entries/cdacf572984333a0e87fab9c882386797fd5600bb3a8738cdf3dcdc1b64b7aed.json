{"title":"ช่องโหว่ Rapid Reset ใน HTTP/2 เปิดทางการยิง DDoS ขนานใหญ่ กูเกิลโดนยิง 398 ล้านครั้งต่อวินาที","link":"https://www.blognone.com/node/136177","date":1696988897000,"content":"<div><div><div><p>ผู้ให้บริการคลาวด์รายใหญ่นัดกันเปิดเผยข้อมูลช่องโหว่ DDoS ใน HTTP/2  CVE-2023-44487 เรียกชื่อว่า Rapid Reset  อาศัยฟีเจอร์ stream ใน HTTP/2 ที่เปิดทางให้ไคลเอนต์สามารถขอเปิดสตรีมใหม่แล้วยกเลิกได้อย่างรวดเร็ว ทำให้ botnet ขนาดไม่ใหญ่มากก็สามารถสร้างรีเควสจำนวนมหาศาล</p>\n<p>ตอนนี้เว็บเซิร์ฟเวอร์ต่างๆ ก็เริ่มออกแพตช์ออกมาแล้ว เช่น <a href=\"https://www.nginx.com/blog/http-2-rapid-reset-attack-impacting-f5-nginx-products/\">nginx นั้นเพิ่มเงื่อนไขจำนวนสตรีมที่เปิดใหม่</a> ในแต่ละรอบการทำงานต้องไม่เกินสองเท่าของจำนวนสตรีมที่เปิดพร้อมกันได้สูงสุด และหากไคลเอนต์มีพฤติกรรมเปิดปิดสตรีมทันทีก็จะล็อกจำนวนเช่นกัน เว็บเซิร์ฟเวอร์อื่นๆ ตอนนี้ก็ทยอยออกแพตช์กันอย่างต่อเนื่อง เช่น <a href=\"https://github.com/envoyproxy/envoy/pull/30055\">envoy</a>, Go 1.21.3, Caddy 2.7.5</p>\n<p>ช่องโหว่นี้เปิดทางให้กลุ่ม botnet ขนาดใหญ่โจมตีได้รุนแรงขึ้นมาก กูเกิลพบการโจมตีขนาด 398 ล้านรีเควสต่อวินาที ใหญ่กว่าที่เคยพบเมื่อปีที่แล้ว 7.5 เท่า และการโจมตีใหญ่ๆ โดยรวมก็เพิ่มขึ้นมาก</p>\n<p>ที่มา - <a href=\"https://blog.cloudflare.com/zero-day-rapid-reset-http2-record-breaking-ddos-attack/\">Cloudflare</a>, <a href=\"https://cloud.google.com/blog/products/identity-security/how-it-works-the-novel-http2-rapid-reset-ddos-attack\">Google</a></p>\n<p><img alt=\"No Description\" src=\"https://www.blognone.com/sites/default/files/externals/0bbb4d55fa58e52917cf69856eab21ff.png\" /></p>\n</div></div></div><div><div>Topics: </div><div><div><a href=\"/topics/ddos\">DDoS</a></div><div><a href=\"/topics/security\">Security</a></div><div><a href=\"/topics/http\">HTTP</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdacf572984333a0e87fab9c882386797fd5600bb3a8738cdf3dcdc1b64b7aed","category":"Thai"}