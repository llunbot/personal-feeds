{"title":"OpenTF โครงการที่ fork จาก Terraform ได้ชื่อใหม่ OpenTofu ให้ Linux Foundation ดูแล","link":"https://www.blognone.com/node/135843","date":1695226175000,"content":"<div><div><div><p>ก่อนหน้านี้ HashiCorp <a href=\"https://www.blognone.com/node/135234\">ประกาศ</a>เปลี่ยนไลเซนส์โครงการที่ดูแลรวมถึง Terraform ทำให้กลุ่มบริษัทและชุมชนนักพัฒนาประกาศแยกโครงการออกมา โดยมีชื่อเรียกว่า <a href=\"https://www.blognone.com/node/135453\">OpenTF</a></p>\n<p>ล่าสุดกลุ่ม OpenTF ได้ให้ Linux Foundation เป็นผู้ดูแลโครงการ พร้อมประกาศตั้งชื่อ fork ของ Terraform ใหม่ว่า <strong>OpenTofu</strong> โดยมีแผนให้ CNCF ดูแลโครงการด้วย</p>\n<p>OpenTofu จะดำเนินงานต่อไปแบบโอเพนซอร์สภายใต้ไลเซนส์ MPLv2 โดยมีกลุ่มร่วมสนับสนุนหลักอาทิ Harness, Gruntwork, Spacelift, env0 ฯลฯ เพื่อให้มีนักพัฒนาโครงการแบบเต็มเวลาจำนวน 18 คน เป็นเวลาอย่างน้อย 5 ปี</p>\n<p>ที่มา: <a href=\"https://www.linuxfoundation.org/press/announcing-opentofu\">Linux Foundation</a> ผ่าน <a href=\"https://techcrunch.com/2023/09/20/terraform-fork-gets-a-new-name-opentofu-and-joins-linux-foundation/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/733bcb4bb4bb14bb197bad2cb9674ae6.jpg\" /></p>\n<p>โลโก้ของโครงการ</p>\n<p><img alt=\"No Description\" src=\"https://www.blognone.com/sites/default/files/externals/e673757a48feb0dd300f4bb4581f1560.jpg\" /></p>\n</div></div></div><div><div>Topics: </div><div><div><a href=\"/topics/terraform\">Terraform</a></div><div><a href=\"/topics/open-source\">Open Source</a></div><div><a href=\"/topics/linux-foundation\">Linux Foundation</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"243fcff49a1ded32d4f7c6f5dba288be9fdb6b0b7d34139d0b721a0246c49b4b","category":"Thai"}