{"title":"Zoom เปิดตัวแอปบน Apple Vision Pro รองรับ Personas แสดงใบหน้าผู้สวมใส่เฮดเซต","link":"https://www.blognone.com/node/137938","date":1706572918000,"content":"<div><div><div><p>Zoom เปิดตัวแอปใหม่บน Apple Vision Pro ซึ่งเป็นการนำแพลตฟอร์มการประชุมออนไลน์เข้าสู่โลก Spatial Computing ได้ประสบการณ์ใช้งานที่ใกล้กันมากขึ้น โดยแอปจะออกมาใน<a href=\"https://www.blognone.com/node/137543\">วันที่ 2 กุมภาพันธ์นี้</a> พร้อมกับการส่งมอบ Vision Pro ลอตแรกในสหรัฐอเมริกา</p>\n<p>Zoom บนระบบปฏิบัติการ visionOS ของ Vision Pro มีฟีเจอร์เด่นที่ดึงความสามารถของเฮดเซตนี้มาใช้งานด้วย ได้แก่ Personas ระบบสแกนใบหน้าผู้สวมใส่เฮดเซต เพื่อให้แสดงผลใบหน้าและการเคลื่อนไหวแบบเรียลไทม์ขณะประชุม นอกจากนี้ยังสามารถเปิดการทำงาน immersive เพื่อสร้างบรรยากาศโดยรอบให้เสมือนอยู่ในห้องประชุมเดียวกับผู้ร่วมประชุมคนอื่นได้ด้วย</p>\n<p>ฟีเจอร์อื่นที่ Zoom ประกาศว่าจะเพิ่มเติมในอนาคต เช่น การแชร์วัตถุ 3D ให้ผู้ร่วมประชุม, ระบบสนทนาข้อความ Zoom Team Chat และสามารถปักหมุดการประชุมตามตำแหน่งในพื้นที่ได้</p>\n<p>ที่มา: <a href=\"https://news.zoom.us/zoom-launches-new-app-for-apple-vision-pro-to-make-hybrid-collaboration-more-immersive/\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/73b5bf0439458d5d2471ecabfa30d1d7.jpg\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/visionos\">visionOS</a></div><div><a href=\"/topics/apple-vision-pro\">Apple Vision Pro</a></div><div><a href=\"/topics/spatial-computing\">Spatial Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"845e1751f1d130ee4725e55ec6ad322f3171fbe24a7a3f88d336e89df841127a","category":"Thai"}