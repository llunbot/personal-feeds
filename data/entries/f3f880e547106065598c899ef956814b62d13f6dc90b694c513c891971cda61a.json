{"title":"nginx 1.25 รองรับ HTTP/3 ระดับทดลอง","link":"https://www.blognone.com/node/133994","date":1684941907000,"content":"<div><div><div><p>nginx เว็บเซิร์ฟเวอร์ยอดนิยม เริ่มรองรับ HTTP/3 เป็นฟีเจอร์ระดับทดลองในเวอร์ชั่น 1.25 หลังจาก<a href=\"https://www.blognone.com/node/128859\">มาตรฐาน HTTP/3 ออกตัวจริงมาตั้งแต่กลางปี 2022 ที่ผ่านมา</a></p>\n<p>ที่จริงแล้วโค้ดรองรับ HTTP/3 ถูกพัฒนาใน nginx มานานแล้ว โดยเวอร์ชั่นทดลองแรกมีมา<a href=\"https://www.blognone.com/node/116841\">ตั้งแต่ปี 2020 แต่ยังเป็นโค้ดแยกออกจากโครงการหลัก</a> ครั้งนี้เป็นครั้งแรกที่ฟีเจอร์นี้เข้ามาใน nginx ตัว mainline แต่กระนั้นโดยดีฟอลด์แล้วฟีเจอร์นี้ก็จะไม่ถุกคอมไพล์มาด้วย ผู้ที่ต้องการใช้งานต้องเพิ่มออปชั่น <code>--with-http_v3_module</code> เองตอนคอมไพล์</p>\n<p>เมื่อเปิดใช้งานแล้ว ต้องคอนฟิกพอร์ตแยกจากปกติ โดยระบุเป็นโปรโตคอล QUIC เนื่องจาก HTTP/3 นั้นใช้พอร์ต UDP แทนที่ TCP</p>\n<p>HTTP/3 เน้นความเร็วในการเชื่อมต่อ โดยระยะเวลาที่เริ่มได้รับไบต์แรกที่เป็นข้อมูลเว็บจริงๆ จะสั้นกว่า HTTPS เดิมอย่างมาก โดยเฉพาะการเชื่อมต่อเซิร์ฟเวอร์ที่เคยเชื่อมต่อมาก่อนแล้ว</p>\n<p>ที่มา - <a href=\"https://nginx.org/en/CHANGES\">nginx</a></p>\n<p><img src=\"https://www.blognone.com/sites/default/files/externals/3ef6fdac4e123691645493022615d5fe.png\" alt /></p>\n</div></div></div><div><div>Topics: </div><div><div><a href=\"/topics/nginx\">nginx</a></div><div><a href=\"/topics/http\">HTTP</a></div><div><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3f880e547106065598c899ef956814b62d13f6dc90b694c513c891971cda61a","category":"Thai"}