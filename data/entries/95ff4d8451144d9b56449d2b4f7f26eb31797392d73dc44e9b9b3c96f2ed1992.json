{"title":"Apple ให้ผู้ใช้งานใน EU สร้างไอคอนเว็บแอปจากเบราว์เซอร์ 3rd Party ได้แล้ว","link":"https://www.blognone.com/node/142769","date":1729852640000,"content":"<div><div><div><p>แอปเปิลอัปเดตเอกสารสำหรับนักพัฒนาเกี่ยวกับ <a href=\"https://www.blognone.com/node/142734\">iOS 18.2 ที่ออกเวอร์ชันเบต้าเมื่อต้นสัปดาห์</a> โดย<a href=\"https://developer.apple.com/documentation/safariservices/SFAddToHomeScreenInfo\">เพิ่ม API ให้เบราว์เซอร์ 3rd Party</a> สามารถเพิ่มไอคอนเว็บแอปในหน้า Home (PWA - Progressive Web App) ที่ไปเรียกเบราว์เซอร์นั้นได้แล้ว</p>\n<p>เรื่องนี้มีผลเฉพาะในประเทศกลุ่มสหภาพยุโรปหรือ EU เท่านั้น ซึ่งต้องย้อนไปว่า เดิมใน iOS 17.4 แอปเปิลได้เปิดให้ผู้ใช้งานใน EU สามารถ<a href=\"https://www.blognone.com/node/137876\">กำหนดเบราว์เซอร์ค่าเริ่มต้น</a>ได้เอง และเบราว์เซอร์ไม่จำเป็นต้องใช้เอ็นจิน WebKit เหมือน Safari แต่แอปเปิลก็เลือก<a href=\"https://www.blognone.com/node/138242\">ตัดการสร้าง PWA ไปทั้งหมด</a>รวมทั้งบน Safari ด้วยเหตุผลความปลอดภัยไปพร้อม ต่อมา <a href=\"https://www.blognone.com/node/138414\">EU ประกาศจะสอบสวน</a>เรื่องนี้ ทำให้แอปเปิล<a href=\"https://www.blognone.com/node/138493\">คืนการสร้าง PWA กับผู้ใช้งาน</a> บนเงื่อนไขว่าเบราว์เซอร์นั้นต้องใช้เอ็นจิน WebKit</p>\n<p>ผู้ใช้งานในประเทศอื่นที่อยากได้ฟีเจอร์นี้ก็คงต้องรอกันไปก่อน แม้มีสัญญาณที่ดีอยู่บ้างนั่นคือฟีเจอร์ตั้งค่าแอปเริ่มต้น ที่เดิมมีเฉพาะในประเทศ EU ได้เปิดให้ผู้ใช้งานทั่วโลกด้วยใน iOS 18.2</p>\n<p>ที่มา: <a href=\"https://9to5mac.com/2024/10/23/ios-18-2-web-apps-browser-engine-in-the-eu/\">9to5Mac</a></p>\n<p><img src=\"https://www.blognone.com/sites/default/files/externals/86bb7069fa76985b43b20cd72f40a595.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-18\">iOS 18</a></div><div><a href=\"/topics/ios\">iOS</a></div><div><a href=\"/topics/browser\">Browser</a></div><div><a href=\"/topics/eu\">EU</a></div><div><a href=\"/topics/europe\">Europe</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95ff4d8451144d9b56449d2b4f7f26eb31797392d73dc44e9b9b3c96f2ed1992","category":"Thai"}