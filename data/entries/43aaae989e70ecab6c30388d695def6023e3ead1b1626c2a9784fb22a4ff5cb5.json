{"title":"OpenAI เปิดตัว GPT-4o เปิดให้ใช้ฟรีทุกคน ฟังเสียงและอ่านภาพได้ในตัว พร้อมแอปเดสก์ทอปอ่านจอได้โดยตรง","link":"https://www.blognone.com/node/139721","date":1715621364000,"content":"<div><div><div><p>OpenAI เปิดตัว GPT-4 รุ่นใหม่ในชื่อ GPT-4o (โฟร์-โอ) ความสามารถใกล้เคียง GPT-4 แต่ความเร็วสูงกว่า ขณะที่ยังมีความสามารถรองรับอินพุตหลายแบบ (multimodal) สามารถฟังเสียงและอ่านภาพได้โดยไม่ต้องการโมเดลปัญญาประดิษฐ์ speech-to-text แยก</p>\n<p>เนื่องจากประสิทธิภาพ GPT-4o สูงกว่าทำให้ OpenAI สามารถเปิดให้ผู้ใช้ทุกคนใช้งานได้ฟรีโดยมีโควต้ามากขึ้น สำหรับการใช้งานฝั่ง API ราคาของ GPT-4o จะถูกกว่า GPT-4 Turbo ลงครึ่งหนึ่ง ความเร็วโดยรวมเพิ่มขึ้นเท่าตัว และโควต้าการใช้งานเพิ่มขึ้นถึง 5 เท่า</p>\n<p>ความเปลี่ยนแปลงของการใช้งาน นอกจาก<a href=\"https://www.blognone.com/node/136878\">การตอบสนองที่เร็วกว่า Voice Mode ที่เปิดตัวเมื่อปีที่แล้ว</a> ผู้ใช้ยังสามารถพูดแทรก ChatGPT ได้ทันที และยังสามารถสร้างเสียงตามคำสั่ง เช่น ขอให้พูดเสียงหุ่นยนต์หรือตอบเป็นเพลง</p>\n<p>งานครั้งนี้ OpenAI ยังเปิดตัวแอปรุ่นเดสก์ทอปที่สามารถฟังเสียงและจับภาพหน้าจอได้ในตัว โดยจะค่อยๆ ปล่อยให้ผู้ใช้เพิ่มขึ้นเรื่อยๆ ในช่วงหลายสัปดาห์ข้างหน้า</p>\n<p>ที่มา - <a href=\"https://www.youtube.com/watch?v=DQacCB9tDaw\">YouTube: OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/125ad38a33995ff279b69ce1f644e111.jpeg\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div><div><a href=\"/topics/chatgpt\">ChatGPT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43aaae989e70ecab6c30388d695def6023e3ead1b1626c2a9784fb22a4ff5cb5","category":"Thai"}