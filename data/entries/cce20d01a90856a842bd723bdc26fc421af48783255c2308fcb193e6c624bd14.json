{"title":"Apple ปิดฟีเจอร์สร้างไอคอนเว็บแอปใน Home มีผลกับ iOS 17.4 เป็นต้นไป เฉพาะประเทศ EU","link":"https://www.blognone.com/node/138242","date":1708096474000,"content":"<div><div><div><p>ใน iOS 17.4 จะมีการ<a href=\"https://www.blognone.com/node/137876\">เปลี่ยนแปลงสำคัญ</a>สำหรับผู้ใช้งานในกลุ่มประเทศ EU ที่สามารถเลือกเบราว์เซอร์ค่าเริ่มต้นได้เอง และเลือกโหลดแอปจากสโตร์ภายนอกได้ อย่างไรก็ตามมีนักพัฒนาพบว่า มีฟีเจอร์หนึ่งที่ไม่สามารถใช้งานได้แล้ว คือการสร้างไอคอนเว็บแอปในหน้า Home (PWA - Progressive Web App)</p>\n<p>แอปเปิลยืนยันการปิดความสามารถส่วนนี้ <strong>มีผลกับ iOS 17.4 เป็นต้นไป สำหรับผู้ใช้งานในกลุ่มประเทศ EU</strong> โดยบอกว่าเนื่องจากกฎหมายดิจิทัล DMA ของสหภาพยุโรประบุว่าต้องเปิดให้เบราว์เซอร์ใช้เอ็นจินอื่นที่ไม่ใช่ WebKit ได้ ดังนั้นหากให้เบราว์เซอร์กลุ่มนี้สร้างเว็บแอปในหน้า Home จะต้องมีการปรับโครงสร้างของ iOS หลายอย่าง กระทบกับความปลอดภัยและความเป็นส่วนตัว เมื่อพิจารณากับที่ผู้ใช้งานสร้างไอคอนเว็บแอปในหน้า Home ไม่มาก จึงเลือกตัดฟีเจอร์นี้ออกไปเลย</p>\n<p>อย่างไรก็ตามองค์กร Open Web Advocacy ไม่เห็นด้วยกับแนวทางนี้ของแอปเปิล และมองว่าเป็นข้ออ้างเพื่อกีดกันเบราว์เซอร์รายอื่นมากกว่า</p>\n<p>ที่มา: <a href=\"https://www.engadget.com/apple-confirms-home-screen-web-apps-will-no-longer-work-on-european-ios-devices-112527560.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/e2d9a45366ac2679ab97c0518ec6b6d6.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ios-17\">iOS 17</a></div><div><a href=\"/topics/ios\">iOS</a></div><div><a href=\"/topics/webkit\">WebKit</a></div><div><a href=\"/topics/safari\">Safari</a></div><div><a href=\"/topics/browser\">Browser</a></div><div><a href=\"/topics/eu\">EU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cce20d01a90856a842bd723bdc26fc421af48783255c2308fcb193e6c624bd14","category":"Thai"}