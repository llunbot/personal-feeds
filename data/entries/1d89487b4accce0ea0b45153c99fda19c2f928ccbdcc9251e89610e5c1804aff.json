{"title":"macOS Monterey มีบั๊กแรมรั่ว บางแอปกินแรมถึง 20-40GB เตือนอย่าเพิ่งรีบอัพเดต","link":"https://www.blognone.com/node/125650","date":1635923677000,"content":"<div><div><div><p>เว็บไซต์ MacRumors รายงานว่ามีผู้ใช้พบบั๊กแรมรั่ว (memory leak) ใน macOS Monterey ทำให้แอปหลายแอปกินแรมมากผิดปกติ และกินแรมมากจนขึ้นแจ้งเตือน \"Your system has run out of application memory.\" บ่อยครั้ง</p>\n<p>ปัญหานี้ส่งผลใน MacBook หลายรุ่น รวม MacBook Pro M1 รุ่น 14 และ 16 นิ้วด้วย โดยผู้ใช้เช่น <a href=\"https://twitter.com/GregoryMcFadden/status/1453763636757995521\">@GregoryMcFadden</a> พบว่าแอป Control Center กินแรมเครื่องเขาไปถึง 26.5GB จาก 64GB ส่วนผู้ใช้ <a href=\"https://twitter.com/Bayek_Auditore/status/1454165129696788486\">@Bayek_Auditore</a> พบว่าแอป Firefox กินแรมเครื่องเขาไปถึง 38.72GB</p>\n<p>ผู้ใช้<a href=\"https://forums.macrumors.com/threads/memory-leak-mac-book-pro-16-m1-max-your-system-has-run-out-of-memory-lightroom-classic.2320824/\">ในฟอรั่มของ MacRumors</a> ก็พบปัญหานี้เช่นกัน รวมถึงใน <a href=\"https://www.reddit.com/r/Timberborn/comments/qiv02j/your_system_has_run_out_of_application_memory_on/\">Reddit ก็มีผู้ใช้ Mac Mini M1</a> เจอปัญหานี้ด้วย แปลว่าอาจจะส่งผลกระทบกับหลากหลายอุปกรณ์พอสมควร</p>\n<p>ปัญหานี้ปัจจุบันยังไม่มีวิธีแก้ และ Apple เองก็ยังไม่มีประกาศอะไรเกี่ยวกับการแก้ไขปัญหานี้ออกมา ผู้ใช้ macOS ที่จำเป็นต้องใช้งานเครื่องอยู่ตลอด และไม่อยากเสี่ยงกับบั๊กนี้ อาจต้องรออัพเดต macOS Monterey เวอร์ชั่นถัดไป ที่แก้ไขปัญหานี้เรียบร้อยซะก่อน</p>\n<p><img src=\"https://www.blognone.com/sites/default/files/externals/b5171b6552e04d5e54dfd3861ee8e3d8.jpg\" /><em>ภาพจาก <a href=\"https://twitter.com/GregoryMcFadden/status/1453763636757995521\">@GregoryMcFadden</a></em></p>\n<p>ที่มา - <a href=\"https://www.macrumors.com/2021/11/01/macos-monterey-memory-leak-user-reports/\">MacRumors</a></p>\n</div></div></div><div><div>Topics: </div><div><div><a href=\"/topics/monterey\">Monterey</a></div><div><a href=\"/topics/macos\">macOS</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1d89487b4accce0ea0b45153c99fda19c2f928ccbdcc9251e89610e5c1804aff","category":"Thai"}