{"title":"ศาลบราซิลสั่งบล็อก X ในประเทศ หลังครบกำหนด 24 ชั่วโมง - ใครใช้ VPN มีโทษปรับ","link":"https://www.blognone.com/node/141757","date":1725062708000,"content":"<div><div><div><p>ผู้พิพากษาศาลรัฐบาลกลางบราซิล Alexandre de Moraes ออกคำสั่งให้ X หยุดให้บริการในประเทศ หลังจากไม่สามารถแต่งตั้งตัวแทนฝ่ายกฎหมายตามคำสั่งศาลก่อนหน้านี้ได้ <a href=\"https://www.blognone.com/node/141728\">ภายในเวลา 24 ชั่วโมง</a> ซึ่งท่าทีของ Elon Musk เจ้าของ X ก็แสดงออกมาชัดเจนว่าจะไม่ปฏิบัติตาม ขณะที่ทางการบราซิลก็<a href=\"https://www.blognone.com/node/141732\">สั่งอายัดบัญชี</a>เพื่อระงับธุรกรรมการเงินบริษัทของ Musk ในบราซิลทั้งหมด</p>\n<p>หน่วยงานกำกับดูแลการสื่อสารของบราซิลบอกว่าได้แจ้งผู้ให้บริการอินเทอร์เน็ตและเครือข่ายทั้งหมดในประเทศที่มีมากกว่า 20,000 บริษัท ให้ระงับการเข้าถึง X แล้ว ซึ่งทั้งหมดจะแล้วเสร็จภายในช่วงสุดสัปดาห์นี้</p>\n<p>ผู้พิพากษา De Moraes ได้แจ้งแอปเปิลและกูเกิล ให้หาเทคโนโลยีป้องกันการเข้าถึง X ของผู้ใช้งานในระบบปฏิบัติการ iOS และ Android ด้วย โดยเบื้องต้นให้ถอด X ออกจากสโตร์ รวมทั้งแอป VPN ศาลยังบอกว่าผู้ที่พยายามใช้งาน VPN เพื่อเข้าถึง X อาจมีโทษปรับสูงสุด 50,000 เรอัล หรือราว 3 แสนบาท</p>\n<p>บัญชี Global Government Affairs ของ X <a href=\"https://x.com/GlobalAffairs/status/1829296715989414281\">โพสต์</a>ชี้แจงจากคำสั่งล่าสุดของศาลบราซิล โดยบอกว่าเรื่องทั้งหมดเกิดจาก X ไม่ทำตามคำสั่งที่ให้ปิดบัญชีผู้ใช้งานจำนวนหนึ่ง ซึ่งมองว่าเป็นเหตุผลทางการเมือง สิ่งที่ X จะทำในลำดับถัดไปคือการเผยแพร่รายละเอียดเอกสารและคำสั่งศาลทั้งหมดในคดีนี้ เพื่อความโปร่งใสของแพลตฟอร์ม</p>\n<p>ที่มา: <a href=\"https://www.theguardian.com/technology/article/2024/aug/30/elon-musk-x-could-face-ban-in-brazil-after-failure-to-appoint-legal-representative\">The Guardian</a></p>\n<p><img src=\"https://www.blognone.com/sites/default/files/externals/59c64fa35a41199bda9fd8b7accce3b9.jpg\" /></p>\n</div></div></div><div><div>Topics: </div><div><div><a href=\"/topics/x-company\">X.com</a></div><div><a href=\"/topics/brazil\">Brazil</a></div><div><a href=\"/topics/lawsuits\">Lawsuits</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fc143a348d6ed8e13f778627ab851882870ee562afc191567ebff3f651576e8","category":"Thai"}