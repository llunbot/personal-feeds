{"title":"เก็บตก Gemini Live บริการคุยกับ AI ด้วยเสียง: Pixel 9 ต้องจ่ายเอง, Pixel 9 Pro ใช้ฟรี 1 ปี","link":"https://www.blognone.com/node/141412","date":1723621505000,"content":"<div><div><div><p>ของใหม่ที่เปิดตัวพร้อม Pixel 9 เมื่อคืนนี้คือ <a href=\"https://www.blognone.com/node/141397\">Gemini Live</a> หรือปัญญาประดิษฐ์ Gemini เวอร์ชันคุยโต้ตอบเสียงได้ตลอดเวลา แถมผู้ใช้ยังพูดแทรกได้เลย ไม่ต้องรอ Gemini พูดจบก่อนเหมือนกับ Google Assistant ในอดีต</p>\n<p>ตอนนี้ Gemini Live ยังใช้ได้เฉพาะบน Pixel 9 แต่จริงๆ แล้วมันจะเปิดให้<a href=\"https://www.blognone.com/node/138115\">ผู้ที่ซื้อแพ็กเกจ Gemini Advanced</a> ใช้งานได้ด้วย</p>\n<p>เว็บไซต์ The Verge มีโอกาสทดสอบ Gemini Live ในงานเปิดตัว Pixel 9 และพบว่าใช้งานได้ดี ให้ความรู้สึกเหมือนคุยกับเด็กวัยสักประมาณ 9 ขวบที่พูดอยู่ตลอดเวลา นอกจากนี้ The Verge ยังได้คำยืนยันจากกูเกิลว่า Gemini Live เวอร์ชัน iOS จะตามมาในอีกไม่ช้า</p>\n<p>อีกประเด็นที่น่าสนใจคือไม่ใช่ว่าผู้ใช้ Pixel 9 ทุกรายจะได้ใช้ Gemini Live เพราะมีเฉพาะ Pixel 9 Pro (รวม XL) และ Pixel 9 Pro Fold เท่านั้นถึงจะได้สิทธิ Gemini Advanced + พื้นที่สตอเรจ 2TB ฟรีเป็นเวลา 12 เดือน (แปลว่าครบ 12 เดือนแล้วต้องจ่ายเองเพื่อใช้ Gemini Live) ส่วน Pixel 9 รุ่นธรรมดาไม่ได้ผนวกเอาแพ็กเกจ Gemini Advanced มาให้ด้วย ต้องจ่ายเองตั้งแต่วันแรก</p>\n<p><img alt=\"No Description\" src=\"https://www.blognone.com/sites/default/files/externals/4083768fa26a1d29db932cf907acb1a6.png\" /></p>\n<p>ที่มา - <a href=\"https://www.theverge.com/2024/8/13/24219736/gemini-live-hands-on-pixel-event\">The Verge</a></p>\n</div></div></div><div><div>Topics: </div><div><div><a href=\"/topics/gemini\">Gemini</a></div><div><a href=\"/topics/google-pixel-9\">Google Pixel 9</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e00d7d453cc3e6c0cfd9f6580870c5e648fc9ca4bfe2c93da7ca12470f3a9656","category":"Thai"}