{"title":"AWS เปิดตัว Amplify Studio แปลงดีไซน์จาก Figma เป็นโค้ด React แบบไม่ต้องโค้ดเอง","link":"https://www.blognone.com/node/126128","date":1638502592000,"content":"<div><div><div><p>AWS Amplify เป็นบริการ backend สำหรับเว็บแอพและแอพมือถือ (ลักษณะเดียวกับ Firebase) ที่ช่วยจัดการระบบล็อกอิน, การเก็บข้อมูลแอพ (DataStore/Storage), การแจ้งเตือน-ส่งข้อความ (push notification/PubSub)</p>\n<p>ในงาน AWS re:Invent 2021 รอบล่าสุด Amazon เปิดตัว AWS Amplify Studio ซึ่งเป็นอินเทอร์เฟซแบบวิชวลสำหรับจัดการ UI แบบลากแล้ววาง ไม่ต้องเขียนโค้ด เท่านั้นยังไม่พอ Amplify Studio ยังรองรับการแปลงดีไซน์จากโปรแกรมออกแบบยอดนิยม Figma มาเป็นโค้ด React UI เพื่อนำไปใช้ต่อบนเว็บ-แอพให้อัตโนมัติด้วย</p>\n<p>วิธีการใช้งานคือเชื่อมบัญชี Figma เข้ากับ Amplify แล้วสามารถดึงไฟล์จาก Figma มาใช้ได้โดยตรง ชิ้นส่วนคอมโพเนนต์จาก Figma จะโผล่เข้ามาใน UI Library ของ Amplify และผู้ใช้สามารถเลือกเชื่อมชิ้นส่วน UI เข้ากับแหล่งข้อมูลที่ต้องการได้ เมื่อปรับแต่งจนเป็นที่พอใจแล้วก็สั่ง gen code ออกมาเป็น React ได้เลย</p>\n<p><img src=\"https://www.blognone.com/sites/default/files/externals/ad1fd52ddf45955212a1350b07c626f6.png\" /></p>\n<p><img src=\"https://www.blognone.com/sites/default/files/externals/2c68256201059a1e71209093e16988f7.png\" /></p>\n<p><img src=\"https://www.blognone.com/sites/default/files/externals/f983296bd82c3a50883b012402797511.png\" /></p>\n<p>ที่มา - <a href=\"https://aws.amazon.com/blogs/mobile/aws-amplify-studio-figma-to-fullstack-react-app-with-minimal-programming/\">AWS Blog</a></p>\n</div></div></div><div><div>Topics: </div><div><div><a href=\"/topics/aws-amplify\">AWS Amplify</a></div><div><a href=\"/topics/aws\">AWS</a></div><div><a href=\"/topics/figma\">Figma</a></div><div><a href=\"/topics/development\">Development</a></div><div><a href=\"/topics/react\">React</a></div><div><a href=\"/topics/user-interface\">User Interface</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"374d1ca8c1b36b10a4fb1b80416e655aba8fd8bdbae22b25cd87362c3b423c03","category":"Thai"}