{"title":"Qualcomm เปิดตัว Snapdragon G1, G2, G3 สำหรับเครื่องเล่นเกมพกพาทุกระดับราคา","link":"https://www.blognone.com/node/135421","date":1692844580000,"content":"<div><div><div><p>Qualcomm ประกาศจัดระเบียบชิป Snapdragon G สำหรับอุปกรณ์เกมมิ่งพกพา (ตัวอย่างคือ <a href=\"https://www.blognone.com/node/130948\">Razer Edge</a>) แบ่งชิปเป็น 3 ระดับคือ G1, G2, G3 โดยเพิ่มพลังความแรงตามตัวเลข</p>\n<ul>\n<li><strong>Snapdragon G1</strong> เปิดตัวชิปตัวแรกคือ Snapdragon G1 Gen 1 ซีพียู Kryo 8 คอร์, จีพียู Adreno A11</li>\n<li><strong>Snapdragon G2</strong> เปิดตัวชิปตัวแรกคือ Snapdragon G2 Gen 1 ซีพียู Kryo 8 คอร์, จีพียู Adreno A21, โมเด็ม Snapdragon X62 5G</li>\n<li><strong>Snapdragon G3</strong> ออกชิปตัวใหม่ Snapdragon G3x Gen 2 ที่อัพเกรดจาก <a href=\"https://www.blognone.com/node/126104\">G3x Gen 1</a> ซีพียู Kryo 8 คอร์, จีพียู Adreno A32 แรงขึ้น 2 เท่าจากรุ่นก่อน รองรับ ray tracing ในตัว</li>\n</ul>\n<p>ที่ผ่านมา นอกจาก Razer Edge แล้ว เริ่มมีผู้ผลิตฮาร์ดแวร์ออกอุปกรณ์พกพาที่ใช้ชิป Arm รัน Android อยู่บ้าง เช่น <a href=\"https://www.blognone.com/node/130547\">Logitech G Cloud</a> แต่ในอีกทางก็ต้องแข่งกับเครื่องเล่นเกมพกพาที่ใช้ชิป AMD Z1 x86 รันวินโดวส์หรือลินุกซ์ด้วย</p>\n<p>เพื่อผลักดันให้เครื่องเล่นเกมตระกูล Arm แพร่หลายขึ้น Qualcomm ยังออกฮาร์ดแวร์เครื่องเล่นเกมต้นแบบ Snapdragon G3x Gen 2 Handheld Gaming Reference Design ที่มอบให้ผู้ผลิตฮาร์ดแวร์ OEM/ODM นำไปคัสตอมต่อเป็นเครื่องของตัวเองได้ง่าย ไม่ต้องเริ่มพัฒนาใหม่ตั้งแต่ศูนย์</p>\n<p>แบรนด์ที่ประกาศชื่อแล้วว่าจะใช้งาน Snapdragon G Series ได้แก่ AyaNeo, Huaqin, Inventec, Thundercomm</p>\n<p><img alt=\"No Description\" src=\"https://www.blognone.com/sites/default/files/externals/e2fc59871ffaed838521a49ee7fa18c2.png\" /></p>\n<p><img alt=\"No Description\" src=\"https://www.blognone.com/sites/default/files/externals/692eeaecba7fd299e45c94a37cd02520.png\" /></p>\n<p>ที่มา - <a href=\"https://www.qualcomm.com/news/releases/2023/08/qualcomm-unveils-snapdragon-g-series---the-powerhouse-portfolio-\">Qualcomm</a></p>\n</div></div></div><div><div>Topics: </div><div><div><a href=\"/topics/snapdragon\">Snapdragon</a></div><div><a href=\"/topics/qualcomm\">Qualcomm</a></div><div><a href=\"/topics/handheld\">Handheld</a></div><div><a href=\"/topics/games\">Games</a></div><div><a href=\"/topics/soc\">SoC</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f585217dcb80164973ee8887e611b44cc00c4b06fc64a652ae450c62459a44a","category":"Thai"}