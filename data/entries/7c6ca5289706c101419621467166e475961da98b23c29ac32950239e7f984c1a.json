{"title":"Ghost of Yōtei จะแก้ปัญหาความซ้ำซากใน Tsushima, ผู้เล่นมีบทบาทในเนื้อเรื่องมากกว่าเดิม","link":"https://www.blognone.com/node/142382","date":1728020601000,"content":"<div><div><div><p>Ghost of Tsushima แม้ว่าจะได้รับชื่นชมมากแค่ไหนก็ตาม ไม่ว่าจะเรื่องเกมเพลย์ ความซื่อตรงต่อวัฒนธรรมญี่ปุ่น ประวัติศาสตร์ หรือความสวยงามของวิชวล แต่หนึ่งปัญหาที่ผู้เล่นส่วนใหญ่น่าจะรู้สึกได้คือความซ้ำซากของการเล่น เช่นเควสต์เสริม</p>\n<p>ล่าสุด Nate Fox และ Jason Connell ครีเอทีฟไดเรกเตอร์ของเกมนี้เปิดเผยกับ The New York Times ว่าความท้าทายหนึ่ง ที่มักจะมาพร้อมกับเกมโอเพนเวิลด์ คือการที่ผู้เล่นจะต้องมีอะไรให้ทำซ้ำไปซ้ำมา และทีมงานจะพยายามแก้ใน Ghost of Yotei และสร้างประสบการณ์ที่แตกต่างให้ได้</p>\n<p><img src=\"https://www.blognone.com/sites/default/files/externals/b51c3af17af9aaa75726b10062c2a882.jpg\" /></p>\n<p>นอกจากนี้  Connell เล่าด้วยว่าธีมเนื้อเรื่องภาคนี้ จะเป็นการแก้แค้นของคนที่เป็นสุนัขรองบ่อน (underdog revenge) และผู้เล่นจะมีบทบาทในการกำหนดเนื้อเรื่องมากกว่าเดิม (คาดว่าน่าจะกำหนดผลลัพธ์ต่างๆ ผ่านตัวเลือกเควสต์หรือบทสนทนา)</p>\n<p>ส่วนที่มาที่ไปของภาคนี้ Connell บอกว่าเกิดจากตอนที่เดินทางไปตอนเหนือของญี่ปุ่น เพื่อหาข้อมูล จนกระทั่งได้เห็นภูเขาโยเท และภาพสะท้อนในทะเลสาปโทยะ \"<em>ผมนั่งมองภาพนั้นอยู่ 2 ชั่วโมง</em>\" Connell เล่าให้ฟังถึงความตกตะลึงในภาพทิวทัศน์ดังกล่าว ที่มีความคล้ายกับภูเขาฟูจิอันโด่งดัง</p>\n<p>ที่มา - <a href=\"https://www.nytimes.com/2024/09/24/arts/ghost-of-yotei-tsushima-sequel-playstation.html\">The New York Times</a></p>\n</div></div></div><div><div>Topics: </div><div><div><a href=\"/topics/ghost-of-y%C5%8Dtei\">Ghost of Yōtei</a></div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c6ca5289706c101419621467166e475961da98b23c29ac32950239e7f984c1a","category":"Thai"}