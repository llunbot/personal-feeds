{"title":"สภาผู้นำศาสนาแห่งชาติอินโดนีเซีย แบนคริปโตเคอเรนซี ระบุผิดหลักศาสนาอิสลาม","link":"https://www.blognone.com/node/125807","date":1636686469000,"content":"<div><div><div><p>สภาผู้นำศาสนาแห่งชาติหรือ The National Ulema Council ของประเทศอินโดนีเซีย ออกมาระบุว่าคริปโตเคอเรนซีเป็นสิ่งฮะรอม (haram) หรือขัดต่อหลักศาสนาอิสลาม (Sharia) เนื่องจากมีความไม่แน่นอน เข้าข่ายการพนัน และอาจก่อความเสียหาย หลังมีการพิจารณาในที่ประชุมร่วมกับผู้เชี่ยวชาญเมื่อช่วงกลางวันที่ผ่านมา</p>\n<p>แต่สภายังระบุว่าหากคริปโตเคอเรนซีถูกจัดการให้เป็นสินค้าหรือสินทรัพย์ที่ถูกหลักชารีอะห์ และมีผลประโยชน์อย่างชัดเจน ก็อาจถูกปรับให้มีการซื้อขายได้ ต่างจากท่าทีของรัฐบาลอินโดนีเซียที่อนุญาตให้แลกเปลี่ยนคริปโตเคอเรนซีได้ แม้ยังไม่ยอมรับเป็นค่าเงินที่ถูกต้องตามกฎหมาย</p>\n<p>การตัดสินใจของสภาผู้นำศาสนาแห่งชาติ ไม่ได้แปลว่าประเทศอินโดนีเซียจะแบนคริปโตเคอเรนซีทั้งประเทศ แค่อาจทำให้ชาวมุสลิมที่เคร่งศาสนาซึ่งมีจำนวนพอสมควรในประเทศอินโดนีเซีย งดเว้นจากการลงทุนในสินทรัพย์ชนิดนี้ และอาจทำให้ธนาคารในประเทศอินโดนีเซียต้องพิจารณาอย่างถี่ถ้วนก่อนกระทำการใดๆ ที่เกี่ยวข้องกับคริปโตคอเรนซี</p>\n<p><img src=\"https://www.blognone.com/sites/default/files/externals/6186a80ff01b48488af0b533bdcc1bf2.jpg\" /></p>\n<p>เว็บไซต์ <a href=\"https://www.bloomberg.com/news/articles/2021-11-11/crypto-is-forbidden-for-muslims-says-indonesia-s-ulema-council?sref=LQZclhPm\">Bloomberg</a> ระบุว่าใน 5 เดือนแรกของปีนี้ ประเทศอินโดนีเซียมียอดการทำธุรกรรมที่เกี่ยวกับคริปโตเคอเรนซีสูงถึง 26 พันล้านดอลลาร์ คงต้องติดตามว่าหลังมีการประกาศนี้ ตัวเลขนี้จะเป็นอย่างไรต่อไป ส่วนประเทศมุสลิมประเทศอื่น เช่นสหรัฐอาหรับเอมิเรตส์ ก็ยังอนุญาตให้มีการแลกเปลี่ยนเงินคริปโตได้อยู่ในเขตดูไบ ส่วนบาห์เรนก็อนุญาตให้มีการแลกเปลี่ยนคริปโตได้ <a href=\"https://www.cbb.gov.bh/media-center/central-bank-of-bahrain-issues-final-rules-on-crypto-asset-services-and-crypto-asset-exchanges/\">แม้จะมีกฎระเบียบที่เข้มงวด</a></p>\n<p>ที่มา - <a href=\"https://www.bloomberg.com/news/articles/2021-11-11/crypto-is-forbidden-for-muslims-says-indonesia-s-ulema-council?sref=LQZclhPm\">Bloomberg</a></p>\n</div></div></div><div><div>Topics: </div><div><div><a href=\"/topics/indonesia\">Indonesia</a></div><div><a href=\"/topics/cryptocurrency\">Cryptocurrency</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0c7e13c10fe0a9c6756413e5cafab2f2e62a40f54cec7f0b8cf591a074fa9ba","category":"Thai"}