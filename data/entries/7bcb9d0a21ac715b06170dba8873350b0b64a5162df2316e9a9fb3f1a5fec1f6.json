{"title":"Instagram ปิดการทำงาน Basic Display API แอปภายนอกดึงโปรไฟล์ และรูปในโพสต์ไม่ได้แล้ว","link":"https://www.blognone.com/node/143523","date":1733575268000,"content":"<div><div><div><p>Meta ได้แจ้งนักพัฒนาแอปที่ใช้งาน API เชื่อมต่อกับแพลตฟอร์มเมื่อ<a href=\"https://developers.facebook.com/blog/post/2024/09/04/update-on-instagram-basic-display-api/\">เดือนกันยายน</a> โดยปิดการทำงานของ Basic Display API มีผลตั้งแต่ 4 ธันวาคม 2024 ที่ผ่านมา ซึ่ง API นี้สามารถดึงข้อมูลในหน้าโปรไฟล์ และโพสต์สาธารณะมาแสดงได้</p>\n<p>ถึงแม้ Meta จะแจ้งนักพัฒนาล่วงหน้า 90 วัน และให้คำแนะนำสำหรับให้ย้ายไปใช้ Instagram API สำหรับบัญชีธุรกิจ อย่างไรก็ตามการเปลี่ยนแปลงนี้ไม่มีช่องทางรองรับสำหรับบัญชีผู้ใช้งานทั่วไป จึงส่งผลกระทบต่อแอปที่มีฟีเจอร์ดึงข้อมูลจาก Instagram มาแสดงเสริม เช่นแอปเดทติ้ง Tinder หรือ Hinge ไม่สามารถแสดงข้อมูล Instagram ได้อีกต่อไป</p>\n<p>ผลกระทบที่หนักกว่าคือแพลตฟอร์มจดบันทึก <a href=\"https://www.blognone.com/node/123210\">Day One</a> ของ Automattic บริษัทแม่ WordPress.com เพราะฟีเจอร์เชื่อมต่อ Instagram นี้อยู่ในส่วนเสริมพรีเมียม ซึ่งไม่สามารถใช้งานได้อีก โดย Day One ก็<a href=\"https://dayoneapp.com/blog/instagram-integration-discontinued/\">โพสต์อธิบายสาเหตุ</a>และแสดงความผิดหวังต่อแนวทางของ Meta</p>\n<p>Discord ซึ่งมีส่วนที่ใช้งาน Basic Display API ก็<a href=\"https://support.discord.com/hc/en-us/articles/8063233404823-Connections-Linked-Roles-Community-Members\">ประกาศ</a>ปิดการทำงานส่วนเชื่อมต่อ Instagram เช่นกัน</p>\n<p>ที่มา: <a href=\"https://techcrunch.com/2024/12/06/instagram-locks-out-developers-of-third-party-consumer-apps/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/2af504072dbd8ba83770f252b55d9245.jpeg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/api\">API</a></div><div><a href=\"/topics/discord\">Discord</a></div><div><a href=\"/topics/meta\">Meta</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7bcb9d0a21ac715b06170dba8873350b0b64a5162df2316e9a9fb3f1a5fec1f6","category":"Thai"}