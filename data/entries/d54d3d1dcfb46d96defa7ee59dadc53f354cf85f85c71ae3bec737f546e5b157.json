{"title":"Google Home เพิ่มความสามารถ Automation ด้วย Starter และ Action ใหม่ 18 รายการ","link":"https://www.blognone.com/node/135478","date":1693265955000,"content":"<div><div><div><p>Google Home ประกาศเพิ่มความสามารถด้าน Automation ใน Household Routines โดยสามารถนำข้อมูลจากอุปกรณ์ในบ้านมาเป็นเงื่อนไขตั้งต้น (Starter) เพื่อให้อุปกรณ์ต่าง ๆ ทำงานตามกำหนด (Action) ได้เพิ่มเติมอีกรวม 18 รายการ</p>\n<p>ของใหม่ที่เพิ่มมาเช่น ใช้เงื่อนไขดูว่าประตู-หน้าต่างเปิดหรือปิด, อุปกรณ์ชาร์จอยู่หรือไม่, อุณหภูมิถึงตัวเลขที่กำหนด, ค่าความชื้นถึงตัวเลขที่กำหนด ฯลฯ ส่วนการสั่งทำงาน เช่น ปรับแสงตามรูปแบบ, ปิดเปิดอุปกรณ์, ตั้งจับเวลา จนถึงสั่งรีบูทอุปกรณ์ และอัพเดตซอฟต์แวร์</p>\n<p>นอกจากนี้ส่วน <a href=\"https://www.blognone.com/node/134357\">Script Editor</a> (สถานะพับลิกพรีวิว) ยังเพิ่มการรองรับคำสั่งจากกล้อง ปรับแต่งข้อความที่แจ้งเตือน และดูข้อมูล Automation logs ได้ด้วย</p>\n<p>ที่มา: <a href=\"https://www.googlenestcommunity.com/t5/Blog/New-starters-and-actions-for-automations-now-available-in-Home-app/ba-p/471729\">กูเกิล</a></p>\n<p><img alt=\"No Description\" src=\"https://www.blognone.com/sites/default/files/externals/0e6588a773c69d987039da054ed9cb0e.png\" /></p>\n</div></div></div><div><div>Topics: </div><div><div><a href=\"/topics/google-home\">Google Home</a></div><div><a href=\"/topics/nest\">Nest</a></div><div><a href=\"/topics/smart-home\">Smart Home</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d54d3d1dcfb46d96defa7ee59dadc53f354cf85f85c71ae3bec737f546e5b157","category":"Thai"}