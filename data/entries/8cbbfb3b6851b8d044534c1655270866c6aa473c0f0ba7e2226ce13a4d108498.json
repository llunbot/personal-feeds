{"title":"Slack ได้ซีอีโอคนใหม่ Denise Dresser เป็นผู้บริหารระดับสูงของ Salesforce","link":"https://www.blognone.com/node/136721","date":1699916287000,"content":"<div><div><div><p>Marc Benioff ซีอีโอ Salesforce ประกาศ<a href=\"https://twitter.com/dhdresser/status/1724086448188764246\">ผ่านบัญชี X</a> ว่า Denise Dresser จะเป็นซีอีโอ Slack คนใหม่ต่อจาก Lidiane Jones ที่ลาออกไปเป็นซีอีโอ Bumble ก่อนหน้านี้ ให้มีผลทันที</p>\n<p>Denise Dresser เป็นซีอีโอ Slack คนที่ 3 นับตั้งแต่ Salesforce <a href=\"https://www.blognone.com/node/119893\">ซื้อกิจการ</a>มาในปี 2020 ประสบการณ์ของ Dresser ก่อนหน้านี้เป็นผู้บริหารระดับสูงใน Salesforce ตำแหน่งประธานฝ่าย Accelerated Industries ทำงานที่บริษัทนี้มา 12 ปี มีประสบการณ์ทำงานก่อนหน้านี้ที่ Oracle และ Arthur Andersen ในสมัยที่ยังเป็น Big 5</p>\n<p>Slack เป็นอีกบริษัทที่มีการเปลี่ยนตัวซีอีโอบ่อยในช่วงที่ผ่านมา ปลายปีที่แล้ว Stewart Butterfield ผู้ก่อตั้งก็ลาออกจากตำแหน่งซีอีโอ แล้วได้ Lidiane Jones มารับตำแหน่งต่อ แต่ล่าสุดก็ลาออกจึงได้ Denise Dresser ขึ้นมาแทน</p>\n<p>ที่มา: <a href=\"https://www.cnbc.com/2023/11/13/saleforce-appoints-longtime-executive-denise-dresser-as-slack-ceo.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/a39d3d84c021646b0905e8f47dbc9f56.png\" /></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/ceo\">CEO</a></div><div><a href=\"/topics/salesforce\">Salesforce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8cbbfb3b6851b8d044534c1655270866c6aa473c0f0ba7e2226ce13a4d108498","category":"Thai"}