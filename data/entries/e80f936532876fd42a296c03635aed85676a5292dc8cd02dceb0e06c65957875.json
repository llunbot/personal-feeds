{"title":"Edge 116 เพิ่ม Edge for Business สำหรับบัญชีองค์กร, ปักหมุด Sidebar บนเดสก์ท็อปได้","link":"https://www.blognone.com/node/135404","date":1692763691000,"content":"<div><div><div><p>ไมโครซอฟท์ออก Edge เวอร์ชัน 116 มีของใหม่ที่สำคัญ 2 อย่างคือ</p>\n<p><strong>Microsoft Edge for Business</strong> เวอร์ชันสำหรับบัญชีองค์กร <a href=\"https://www.blognone.com/node/133981\">ตามที่ประกาศไว้ในงาน Build 2023</a> สามารถรันคู่พร้อมกับ Edge เวอร์ชันปกติได้ โดยมีสัญลักษณ์รูปกระเป๋าที่ไอคอน e ในทาสก์บาร์ และมีโปรไฟล์ Work แสดงที่มุมซ้ายบนของหน้าต่าง</p>\n<p>ผู้ใช้ที่ล็อกอิน Edge ด้วยบัญชีองค์กรผ่าน <a href=\"https://www.blognone.com/node/134781\">Microsoft Entra ID (Azure Active Directory เดิม)</a> จะได้ใช้ Edge for Business โดยอัตโนมัติ</p>\n<p><img alt=\"No Description\" src=\"https://www.blognone.com/sites/default/files/externals/2391637eca72a7663d51778a337e8388.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/749491c750eae46b0f0f941f17332883.jpg\" /></p>\n<p>ของใหม่อีกอย่างใน Edge 116 คือสามารถปักหมุด sidebar ของ Edge ไว้บนเดสก์ท็อปได้ สำหรับคนที่อยากใช้ฟีเจอร์ของ sidebar (เช่น Bing Chat) โดยไม่ต้องเปิดหน้าต่างเบราว์เซอร์ขึ้นมา ฟีเจอร์นี้ยังใช้ได้เฉพาะบน Windows 10 เท่านั้น ไม่รองรับ Windows 11 แต่ก็ไม่มีคำอธิบายว่าเพราะเหตุใด</p>\n<p><img alt=\"No Description\" src=\"https://www.blognone.com/sites/default/files/externals/89ba349e16c1944b9fd0483885550204.jpg\" /></p>\n<p>ที่มา - <a href=\"https://blogs.windows.com/msedgedev/2023/08/22/microsoft-edge-for-business-now-available/\">Microsoft</a>, <a href=\"https://www.neowin.net/news/microsoft-edge-116-stable-released-with-edge-for-business-and-more/\">Neowin</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e80f936532876fd42a296c03635aed85676a5292dc8cd02dceb0e06c65957875","category":"Thai"}