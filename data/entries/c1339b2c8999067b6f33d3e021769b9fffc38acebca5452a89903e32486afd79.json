{"title":"[ลือ] Apple อาจเปิดตัว MacBook Air M4 สัปดาห์นี้ - ตามด้วยสินค้าใหม่อีกหลายอย่าง","link":"https://www.blognone.com/node/145019","date":1740926504000,"content":"<div><div><div><p>จดหมายข่าว Power On โดย Mark Gurman แห่ง Bloomberg สัปดาห์นี้ ว่าด้วยสินค้าใหม่และแผนอัปเดต iOS 19 รายละเอียดดังนี้</p>\n<p>เริ่มที่ MacBook Air รุ่นใหม่ชิป M4 ซึ่งข้อมูลบอกว่าแอปเปิลอาจเปิดตัวเร็วที่สุดในสัปดาห์หน้า ซึ่งสเป็กหลายอย่างจะเพิ่มเติมจาก<a href=\"https://www.blognone.com/node/138529\">รุ่นปัจจุบันที่เป็น M3</a></p>\n<p>รายงานบอกว่าแอปเปิลมีแผนเปิดตัวสินค้าใหม่ต่อเนื่องตามหลัง MacBook Air M4 ได้แก่ <a href=\"https://www.blognone.com/node/144229\">iPad 11 และ iPad Air</a> ซึ่งข้อมูลที่ Gurman มีนั้น สินค้ารุ่นปัจจุบันมีอยู่ในสต็อกน้อยมาก เป็นรูปแบบเดียวกับตอน iPhone SE 3 ที่สินค้าเริ่มมีน้อยก่อนเปิดตัว <a href=\"https://www.blognone.com/node/144792\">iPhone 16e</a> แต่ประกาศจะออกมาภายหลังอีกหลายสัปดาห์</p>\n<p>สุดท้ายเป็นข้อมูลภายในแอปเปิลเกี่ยวกับการพัฒนา iOS 19 ซึ่งมี<a href=\"https://www.blognone.com/node/143275\">ฟีเจอร์สำคัญ</a>คือ Siri ที่สามารถสนทนาได้ต่อเนื่องหรือที่เรียก LLM Siri โดยบอกว่าแผนงานการพัฒนาตอนนี้ช้ากว่ากำหนดไปมาก มีโอกาสสูงที่ iOS 19 เวอร์ชันทดสอบสำหรับนักพัฒนาตัวแรก จะไม่มีฟีเจอร์ LLM Siri นี้ กรณีเลวร้ายที่สุดฟีเจอร์ที่ว่าจะไปรอทำให้ iOS 20 อีกหนึ่งปีเลย</p>\n<p>ที่มา: <a href=\"https://www.bloomberg.com/news/newsletters/2025-03-02/apple-siri-compared-with-alexa-m4-macbook-air-and-ipad-air-2025-coming-soon-m7rn2k2y\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/2ff4667d6189f6f06e8a37d5473b4416.jpeg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/macbook-air\">Macbook Air</a></div><div><a href=\"/topics/apple-m4\">Apple M4</a></div><div><a href=\"/topics/ipad-air\">iPad Air</a></div><div><a href=\"/topics/ipad\">iPad</a></div><div><a href=\"/topics/ios-19\">iOS 19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1339b2c8999067b6f33d3e021769b9fffc38acebca5452a89903e32486afd79","category":"Thai"}