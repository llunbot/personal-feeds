{"title":"Final Fantasy VII Rebirth ออกเทรลเลอร์ใหม่, ประกาศวันขายช่วงต้นปี 2024","link":"https://www.blognone.com/node/134248","date":1686272612000,"content":"<div><div><div><p><a href=\"https://www.blognone.com/node/129016\">หลังจากเปิดตัวแล้วเงียบหายไปนาน</a> Square Enix ออกเทรลเลอร์ใหม่ของ Final Fantasy VII Rebirth พร้อมประกาศช่วงเวลาจำหน่ายเกมต้นปี 2024 (early 2024)</p>\n<p>เทรลเลอร์ใหม่ของ FF7 Rebirth เล่าเรื่องของกลุ่มตัวเอกที่เดินทางออกจากเมือง Midgard มาสู่โลกกว้างภายนอก ต้องเรียนรู้เรื่อง Lifestream ที่เป็นแนวคิดหลักของเกมภาค 7, ฝึกขี่โจโคโบะ และมีสมาชิกใหม่อย่าง Yuffie มาเข้าร่วมทีมแล้ว</p>\n<p>ในประกาศของ Square Enix ยังระบุว่าเกมภาคนี้เป็น completely standalone คือไม่ต้องเล่นภาค Remake มาก่อนก็ได้ แต่ยังไม่มีข้อมูลว่าสามารถนำเลเวลของตัวละครจากภาค Remake มาใช้ได้ด้วยหรือไม่</p>\n<p>ตอนนี้เกมยังประกาศลง PS5 แค่แพลตฟอร์มเดียว แต่ก็น่าจะออกเวอร์ชันพีซีตามมาในภายหลังเหมือนกับภาค Remake</p>\n<p>ที่มา - <a href=\"https://www.square-enix-games.com/en_GB/news/final-fantasy-vii-rebirth\">Square Enix</a></p>\n<p><img alt=\"No Description\" src=\"https://www.blognone.com/sites/default/files/externals/521ee0d467e56174841af9f8e4bcc566.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/26b90ba4c29f7e4c829cc9e3cb976180.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/ae45eab15f04919028295419244aa63a.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/5c9b5e5df3f4e49af45126965a56b4af.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/e690a7b2670d359c1793f77895dc5653.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/cf5d0de5986a7ce4498a3848a39f1223.jpeg\" /></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3365cfc8fa07f271e000f3e205ac2a8719e7541ef781296474c46c8922d56c46","category":"Thai"}