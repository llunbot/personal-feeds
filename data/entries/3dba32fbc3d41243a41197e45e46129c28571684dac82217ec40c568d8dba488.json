{"title":"จดบันทึกเรื่องของ การเขียน Automated Test","link":"https://www.somkiat.cc/note-from-sharing-automated-test/","date":1688983879000,"content":"<p><img width=\"150\" height=\"150\" src=\"https://www.somkiat.cc/wp-content/uploads/2023/07/testing-bug-killer-150x150.jpg\" alt loading=\"lazy\" srcset=\"https://www.somkiat.cc/wp-content/uploads/2023/07/testing-bug-killer-150x150.jpg 150w, https://www.somkiat.cc/wp-content/uploads/2023/07/testing-bug-killer-75x75.jpg 75w\" /></p>\n<figure><a href=\"https://www.somkiat.cc/wp-content/uploads/2023/07/testing-bug-killer.jpg\"><img src=\"https://www.somkiat.cc/wp-content/uploads/2023/07/testing-bug-killer.jpg\" alt width=\"699\" height=\"387\" /></a></figure>\n\n\n\n<p>สัปดาห์ที่ผ่านมา มีอธิบายเรื่องของการทดสอบแบบอัตโนมัติไป<br />ทั้ง Unit, Component, Contract และ Integration test ไป<br />มักจะมีคำถามมากมายมาเสมอ ยกตัวอย่างเช่น</p>\n\n\n\n<ul>\n<li>ใครเป็นคนออกแบบ</li>\n\n\n\n<li>ใครเป็นคนเขียน</li>\n\n\n\n<li>ใครเป็นคน run test และ สรุปผล</li>\n\n\n\n<li>ใครต้องมาทำบ้าง</li>\n\n\n\n<li>จะมั่นใจได้อย่างไร ว่ามันทดสอบถูก</li>\n</ul>\n\n\n\n<p>และอื่น ๆ อีกมากมาย<br />คำถามต่าง ๆ ล้วนมาจากคนที่ไม่ทำ ไม่เคยทำ และ จะทำ<br />ดังนั้นมาลองตอบแบบสั้น ๆ ไว้นิดหน่อย</p>\n\n\n\n<span></span>\n\n\n\n<p><strong>คำถามใครเป็นคนออกแบบ ทดสอบ และ สรุปผล</strong> ?</p>\n\n\n\n<p>ตอบด้วยคำถามว่า ออกแบบตอนไหนก่อน สำหรับ test case ?<br />ส่วนใหญ่ได้คำตอบ 2 แบบ คือ</p>\n\n\n\n<ul>\n<li>ออกแบบหลักจากได้รับ requirement หรือ บางคนเข้าไปคุย requirement ด้วยเลย</li>\n\n\n\n<li>ออกแบบหลักจากที่ทีมพัฒนาส่งมาให้ และ บอกว่า เสร็จแล้ว พร้อมทดสอบ</li>\n</ul>\n\n\n\n<p><strong>ทั้งสองแบบมีปัญหาหรือไม่ ?</strong></p>\n\n\n\n<p>แบบแรกดูดีมาก ๆ แต่ได้เอาไปให้ทีมพัฒนาดู หรือ ประกบไปกับ requirement หรือ technical spec ไหม ?<br />ส่วนใหญ่บอกว่า ไม่ เพราะว่า จะรอยิง !!</p>\n\n\n\n<p>แบบที่สองนี่ชัดเจนว่า รอยิง !!</p>\n\n\n\n<p>ผลที่ตามมาคือ bug เพียบ<br />แล้วก็บ่น<br />แล้วก็ด่า<br />แล้วก็โยนงานกันไปมา<br />ไม่จบไม่สิ้นสัก</p>\n\n\n\n<p>ถ้าเป็นแบบนี้ แล้วต้องการให้ทดสอบอบบอัตโนมัติ<br />คิดว่า จะมีการเปลี่ยน process การทำงานไหม<br />บอกเลยว่า ไม่<br />แสดงว่า ก็รอยิงเหมือนเดิมใช่ไหม<br /></p>\n\n\n\n<p><strong>คำถามที่ตามมา คือ ใครจะเขียน automated test case ละ ?</strong></p>\n\n\n\n<p>คำตอบที่มักจะได้คือ ไม่มีใครทำ<br />ดังนั้น จ้างเลย หรือ รับสมัครงาน automated tester ไปเลย<br />คิดว่า จะดีขึ้นไหม ? คิดเอาเอง</p>\n\n\n\n<p><strong><em>ดังนั้นย้อนกลับมาที่จุดเริ่มต้นกันดีกว่า</em></strong> ...</p>\n\n\n\n<p>ก่อนจะถามว่าใคร<br />มาคุย end to end process ของการ delivery software ก่อนไหม<br />ว่าปัจจุบันเป็นอย่างไร<br />มีปัญหา หรือ pain point ตรงไหนบ้าง<br />จะได้ทำการปรับปรุง และ แก้ไขปัญหาได้อย่างถูกจุด<br />ไม่ต้องมาลีลา หรือ รำไปรำมาเยอะ</p>\n\n\n\n<p><strong>เช่น process การทำงานเป็นดังนี้</strong></p>\n\n\n\n<ul>\n<li>คุย requirement แล้วได้เอกสารออกมา เพื่อเอาไป design ต่อ</li>\n\n\n\n<li>ทำการ design ทั้ง architecture และ feature</li>\n\n\n\n<li>ทำการ design ในฝั่ง technical</li>\n\n\n\n<li>ทำการพัฒนา</li>\n\n\n\n<li>ทำการทดสอบ</li>\n\n\n\n<li>ทำการส่งมอบ</li>\n</ul>\n\n\n\n<p><strong>ปัญหามีอะไรบ้าง จาก process ข้างต้น</strong> </p>\n\n\n\n<p>เน้นที่เฉพาะการทดสอบก่อนก็ได้</p>\n\n\n\n<ul>\n<li>ทีมออกแบบ ทีมพัฒนา ทีมทดสอบ มี requirement คนละชุด หรือ คนละ version เพราะว่า ระหว่างทางเปลี่ยนไปเรื่อย ๆ แล้วไม่พูดคุยกัน สนุกเลย !!</li>\n\n\n\n<li>คุณภาพแย่หลังส่งมอบ</li>\n\n\n\n<li>ทดสอบช้า</li>\n\n\n\n<li>ทดสอบซ้ำ ๆ ทั้งหมดไม่ค่อยได้ (regression test)</li>\n\n\n\n<li>ในการพัฒนาเจอ bug เยอะ พอมาทดสอบก็เจอเยอะ วนแก้ไปมาหลายรอบมาก ๆ บางคนแก้ไขและทดสอบจนท้อ</li>\n\n\n\n<li>ทำเอกสารการทดสอบไป ทำเองทดสอบเอง นักเลงพอ</li>\n</ul>\n\n\n\n<p><strong>ปัญหาข้างต้นอยากแก้ไขอะไรไหม ?</strong></p>\n\n\n\n<p>ยังไม่ต้อง automated test นะ เอา manual test ก่อนนะ<br />เพื่อให้ปัญหาข้างต้นมันลดลง</p>\n\n\n\n<p>ยกตัวอย่างเช่น เอกสารไม่ตรงกัน<br />ดังนั้น ทำข้อตกลงในการทำงานร่วมกันก่อนไหม<br />เรื่องของการเปลี่ยนแปลง<br />ถ้ามีการเปลี่ยนแปลงใด ๆ ต้องนัดคุยกันก่อนเสมอเป็นต้น<br />บางคนบอกว่า มันช้านะ !!! <br />คำถามคือ สิ่งที่ทำ ๆ กันอยู่สร้างปัญหาหรือไม่ จะลดไหม ?</p>\n\n\n\n<p><strong>คุณภาพของ software มันแย่ เช่น bug เยอะ จะแก้ไขอย่างไรดี ?</strong></p>\n\n\n\n<p>ทดสอบบ่อย ๆ ได้ไหม ไม่ต้องรอให้เสร็จทุก feature<br />แบบนี้ทำได้ไหม<br />มาวางแผนกันไหม<br />ทั้งคนคุย requirement คนออกแบบ ทั้งคนพัฒนา และ คนทดสอบ</p>\n\n\n\n<p>หรือ แทนที่จะมารอยิง<br />ทำไมไม่ไปทำด้วยกันเลย<br />นั่นคือ ก่อนเริ่มทำมาสรุปกันก่อนว่า<br />เข้าใจ requirement ตรงกันไหม<br />จะทดสอบอะไรบ้าง ถึงจะถือว่า ผ่าน หรือ ไม่ผ่าน<br />เป็นการสร้างข้อตกลง หรือ ความเข้าใจร่วมกัน<br />จะได้เข้าใจอีกว่า อะไรคือ bug อะไรคือ change อะไรคือ new requirement เป็นต้น</p>\n\n\n\n<p><strong><em>อยากทำงานแบบแมวจับหนู หรือ ทำงานเป็นทีม ก็เลือกเอา !!</em></strong></p>\n\n\n\n<p><strong>พอชุดการทดสอบเยอะ ๆ น่าจะมีปัญหาเรื่องการทดสอบทั้งหมดซ้ำ (regression test)</strong></p>\n\n\n\n<p>ซึ่งยังไม่ต้องพูดถึงก็ได้<br />เอาแค่ปัญหาข้างต้นให้ลดลง จนเป็นที่น่าพอใจก่อน<br />เนื่องจากเรื่องหลังจากนี้<br />จะกลับมาที่ automated test แล้วนั่นเอง ...</p>\n\n\n\n<p>แล้วจะกลับไปที่คำถามแรก เรื่อง ใครทำอีกที !!!</p>\n","author":"somkiat","siteTitle":"cc :: somkiat","siteHash":"3a23a5a4389e1e40c6fbb16520a8cc20df5b3591c25145ce72aaa18b19e48201","entryHash":"3dba32fbc3d41243a41197e45e46129c28571684dac82217ec40c568d8dba488","category":"Thai"}