{"title":"Nintendo ประกาศวันจอง Switch 2 ในอเมริกา 24 เมษายนนี้ ราคาเท่าเดิม แต่อุปกรณ์เสริมเพิ่มขึ้นเล็กน้อย","link":"https://www.blognone.com/node/145937","date":1744988918000,"content":"<div><div><div><p>นินเทนโดประกาศวันให้สั่งจอง Nintendo Switch 2 ล่วงหน้าในสหรัฐอเมริกา เป็นวันที่ 24 เมษายนนี้ หลังจากนินเทนโดประกาศ<a href=\"https://www.blognone.com/node/145684\">เลื่อนวันเปิดจอง</a>จากกำหนดเดิม 9 เมษายน โดยบอกว่าเพื่อประเมินผลกระทบจาก<a href=\"https://www.blognone.com/node/145630\">คำสั่งเก็บภาษีนำเข้าสินค้า</a>เพิ่มเติม ซึ่งตอนนี้คำสั่งถูก<a href=\"https://www.blognone.com/node/145767\">เลื่อนบังคับใช้ออกไป 90 วัน</a></p>\n<p>ราคาเครื่อง Switch 2 ในอเมริกายังเป็นราคาเดิมกับตอนเปิดตัวคือ 449.99 ดอลลาร์ และรุ่นบันเดิล Mario Kart World ราคา 499.99 ดอลลาร์ ไม่มีการปรับขึ้นราคาแต่อย่างใด แม้นินเทนโดจะบอกก่อนหน้านี้ว่าราคาเครื่องที่ตั้งไว้ตอนแรก <a href=\"World\">ยังไม่ได้รวมผลกระทบ</a>จากคำสั่งภาษีนำเข้าใหม่</p>\n<p>อย่างไรก็ตามนินเทนโดได้ขึ้นราคาอุปกรณ์เสริมจากราคาที่ประกาศในตอนแรก เช่น Joy-Con 2 เดิม 90 ดอลลาร์ เป็น 95 ดอลลาร์, จอย Pro เดิม 80 ดอลลาร์ เป็น 85 ดอลลาร์ และ Switch 2 Camera เดิม 50 ดอลลาร์ เป็น 55 ดอลลาร์</p>\n<p>นินเทนโดยังกล่าวขอโทษลูกค้าสำหรับการเลื่อนวันจองสินค้าล่วงหน้า โดยหวังว่าจะลดความรู้สึกไม่แน่นอนที่เกิดขึ้นได้ ซึ่ง Switch 2 จะเริ่มส่งมอบในวันที่ 5 มิถุนายน 2025 เหมือนเดิม</p>\n<p>ที่มา: <a href=\"https://www.theverge.com/news/643616/nintendo-switch-2-us-preorders-date\">The Verge</a> และ <a href=\"https://www.nintendo.com/us/whatsnew/nintendo-maintains-nintendo-switch-2-pricing-retail-pre-orders-to-begin-april-24-in-u-s/\">นินเทนโด</a></p>\n<p><img alt=\"No Description\" src=\"https://www.blognone.com/sites/default/files/externals/f809ce7bd5ce2ad2fade45bf8bedcab6.png\" /></p>\n</div></div></div><div><div>Topics: </div><div><div><a href=\"/topics/nintendo-switch-2\">Nintendo Switch 2</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div><div><a href=\"/topics/usa\">USA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00307529e82736292daa32e801f6b92788bed05e47b57218b4c3c52301d73d9d","category":"Thai"}