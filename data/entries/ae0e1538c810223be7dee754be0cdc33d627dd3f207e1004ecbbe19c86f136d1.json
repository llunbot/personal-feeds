{"title":"อินเทลยืนยัน แพตช์ Core 13th/14th Gen ป้องกันไม่ให้เกิดปัญหา แต่ไม่ช่วยกู้ซีพียูที่เกิดปัญหาไปแล้ว","link":"https://www.blognone.com/node/141120","date":1722218597000,"content":"<div><div><div><p>เว็บไซต์ The Verge ได้รับคำยืนยันจากอินเทลว่า <a href=\"https://www.blognone.com/node/141027\">กรณีซีพียู Core 13th/14th Gen ไม่เสถียร ซึ่งอินเทลประกาศแก้ผ่าน microcode</a> หากซีพียูตัวนั้นเคยเกิดปัญหาไปแล้ว ก็จบกันเลย การอัพเดตแพตช์ซอฟต์แวร์ช่วยอะไรไม่ได้แล้ว</p>\n<p>โฆษกของอินเทลบอกกับ The Verge ว่าแพตช์ตัวนี้จะช่วย \"ป้องกัน\" ปัญหาไม่ให้เกิด แต่ไม่สามารถ \"เยียวยา\" ปัญหาที่เคยเกิดไปก่อนแล้ว อินเทลยังบอกว่าปัญหาศักย์ไฟฟ้าเยอะเกินไปเป็นแค่ปัจจัยหนึ่งที่ทำให้ซีพียูไม่เสถียร แต่ยังมีปัจจัยอื่นๆ ร่วมด้วย ซึ่งอาจรวมถึงข้อบกพร่องในการผลิต ที่อินเทลแก้ไขไปก่อนแล้ว (แปลว่าซีพียูที่พัง คือเฉพาะบางล็อตที่มีปัญหา?)</p>\n<p>อินเทลยังยืนยันว่าจะไม่ประกาศเรียกคืนซีพียูเป็นการทั่วไป แต่ก็ยังไม่ระบุว่าจะช่วยเหลือลูกค้าที่มีปัญหาอย่างไร เช่น การเปลี่ยนซีพียูตัวใหม่ให้เลย หรือ ขยายระยะเวลารับประกันให้</p>\n<p>ที่มา - <a href=\"https://www.theverge.com/2024/7/26/24206529/intel-13th-14th-gen-crashing-instability-cpu-voltage-q-a\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/482f07acd3b3e66ebc6787707fed8276.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/core\">Core</a></div><div><a href=\"/topics/raptor-lake\">Raptor Lake</a></div><div><a href=\"/topics/cpu\">CPU</a></div><div><a href=\"/topics/bug\">Bug</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae0e1538c810223be7dee754be0cdc33d627dd3f207e1004ecbbe19c86f136d1","category":"Thai"}