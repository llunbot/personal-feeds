{"title":"John Schulman หนึ่งในผู้ร่วมก่อตั้ง OpenAI ประกาศลาออกไปทำงานที่ Anthropic","link":"https://www.blognone.com/node/141259","date":1722922220000,"content":"<div><div><div><p>John Schulman หนึ่งในพนักงานรุ่นก่อตั้งของ OpenAI ประกาศว่าเขาได้ตัดสินใจลาออกจาก OpenAI แล้ว โดยจะไปทำงานที่ Anthropic จึงถือเป็นการลาออกของพนักงาน OpenAI คนสำคัญอีกครั้ง จาก<a href=\"https://www.blognone.com/node/139751\">ก่อนหน้า</a>นี้มีการ<a href=\"https://www.blognone.com/node/139787\">ลาออก</a>ชุดใหญ่ของ<a href=\"https://www.blognone.com/node/140016\">พนักงาน</a>ในฝ่าย Superalignment ที่ดูแลเรื่องความปลอดภัยของปัญญาประดิษฐ์</p>\n<p>บทบาทของ Schulman ใน OpenAI เป็นหัวหน้าทีมร่วมรับผิดชอบส่วนโพสต์เทรนนิ่ง ที่ดูแลการปรับโมเดล AI สำหรับการใช้งานใน ChatGPT และ API สำหรับนักพัฒนาภายนอก โดยเขาทำงานที่ OpenAI เป็นแห่งแรกหลังจบการศึกษา</p>\n<p>Schulman บอกว่าการตัดสินใจลาออกไปอยู่ Anthropic เป็นเหตุผลส่วนตัวเพื่อให้ได้ทำงานวิจัยด้านเทคนิคมากขึ้น เขายืนยันว่า OpenAI ยังให้การสนับสนุนทุกอย่างในทุกส่วนที่สำคัญ ไม่ได้มีปัญหาอะไร</p>\n<p>Sam Altman ซีอีโอ OpenAI <a href=\"https://x.com/sama/status/1820617107354083611\">โพสต์ขอบคุณ</a> Schulman สำหรับช่วงเวลาที่ผ่านมา และบอกว่าเขาเป็นคนแรก ๆ ที่พูดเรื่องการสร้าง AGI หรือปัญญาประดิษฐ์ที่ทำงานทั่วไปได้ทุกอย่าง ซึ่งเป็นพื้นฐานสำคัญของทิศทาง OpenAI ส่วน Jan Leike อดีตหัวหน้าทีม Superalignment ซึ่งตอนนี้ทำงานที่ Anthropic ก็<a href=\"https://x.com/janleike/status/1820613953350959504\">โพสต์</a>ว่าตื่นเต้นที่จะร่วมงานกับ Schulman อีกครั้ง</p>\n<p>นอกจากนี้ <a href=\"https://www.theinformation.com/articles/trio-of-leaders-leave-openai\">The Information</a> มีข้อมูลเพิ่มเติมซึ่งอาจไม่เกี่ยวข้องกับเรื่องข้างบนเลยนั่นคือ Greg Brockman ประธานของ OpenAI ได้แจ้งขอพักหยุดงานต่อออกไปไม่มีกำหนด แต่ไม่ได้ให้เหตุผลเพิ่มเติม</p>\n<p>ที่มา: <a href=\"https://www.cnbc.com/2024/08/06/openai-co-founder-john-schulman-says-he-will-join-rival-anthropic.html\">CNBC</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" /></p>\n<blockquote><p>I shared the following note with my OpenAI colleagues today:I've made the difficult decision to leave OpenAI. This choice stems from my desire to deepen my focus on AI alignment, and to start a new chapter of my career where I can return to hands-on technical work. I've decided…</p>\n<p>— John Schulman (@johnschulman2) <a href=\"https://twitter.com/johnschulman2/status/1820610863499509855?ref_src=twsrc%5Etfw\">August 6, 2024</a></p></blockquote>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/anthropic\">Anthropic</a></div><div><a href=\"/topics/greg-brockman\">Greg Brockman</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3a3535dd9e1d73cf66ed65104739c40811c9c444c0d7b65645cbab762c9bd3e","category":"Thai"}