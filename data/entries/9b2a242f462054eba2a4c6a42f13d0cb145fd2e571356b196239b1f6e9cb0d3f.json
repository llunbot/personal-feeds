{"title":"[ลือ] กูเกิลทำโครงการ Magi ลูกผสม Search/Chat แบบเดียวกับ Bing, ซัมซุงอาจย้ายไปใช้ Bing","link":"https://www.blognone.com/node/133453","date":1681704986000,"content":"<div><div><div><p>The New York Times รายงานข่าวลือเกี่ยวกับบริการ search ของกูเกิลหลายอย่างดังนี้</p>\n<ul>\n<li>กูเกิลกำลังทำโครงการชื่อ Magi เป็นการรวม search/chat เข้าด้วยกัน แบบเดียวกับ New Bing ของไมโครซอฟท์ ซึ่งแตกต่างจาก Bard ที่เป็น chat เพียงอย่างเดียว โครงการนี้มีพนักงานเข้ามาร่วมทำ 160 คนแล้ว และยังไม่มีกำหนดแน่ชัดว่าจะต้องเสร็จเมื่อไร แต่คาดว่าจะเปิดตัวในงาน Google I/O 2023 เดือนพฤษภาคม และเปิดทดสอบเฉพาะในสหรัฐอเมริกาก่อนอีกเหมือนเคย</li>\n<li>ถัดจาก Magi แล้ว กูเกิลยังสร้าง search engine ตัวใหม่พลัง AI ที่เรียนรู้ได้ว่าผู้ใช้ต้องการหาอะไร รูปแบบการใช้งานจะเหมือนการนั่งคุยกับคนที่ฉลาดๆ มากกว่า search แบบดั้งเดิม</li>\n<li>ซัมซุง ซึ่งเป็นพาร์ทเนอร์ของกูเกิลในโลก Android มายาวนาน กำลังพิจารณาเปลี่ยน search engine ในมือถือตัวเองเป็น Bing แทน ซึ่งตอนนี้กูเกิลกับซัมซุงกำลังเจรจากันอยู่ และฟีเจอร์ของ Magi น่าจะดึงดูดให้ซัมซุงอยู่กับกูเกิลต่อไปได้</li>\n</ul>\n<p>ที่มา - <a href=\"https://www.nytimes.com/2023/04/16/technology/google-search-engine-ai.html\">The New York Times</a></p>\n<p><img alt=\"No Description\" src=\"https://www.blognone.com/sites/default/files/externals/ced5b5ac45eacd92c445e1417b061010.jpg\" /></p>\n<p>ภาพจาก <a href=\"https://forum.evageeks.org/thread/12717/MAGI-OS-Revised-edition-Please-read-it-again/\">evageeks.org</a></p>\n</div></div></div><div><div>Topics: </div><div><div><a href=\"/topics/google-search\">Google Search</a></div><div><a href=\"/topics/bing\">Bing</a></div><div><a href=\"/topics/samsung\">Samsung</a></div><div><a href=\"/topics/rumors\">Rumors</a></div><div><a href=\"/topics/search-engine\">Search Engine</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b2a242f462054eba2a4c6a42f13d0cb145fd2e571356b196239b1f6e9cb0d3f","category":"Thai"}