{"title":"[ลือ] iPhone จอพับได้ เปิดตัวและขายเร็วที่สุดปลายปีหน้า ใช้ Touch ID ราคาเริ่มต้น 7 หมื่น","link":"https://www.blognone.com/node/145122","date":1741310529000,"content":"<div><div><div><p>หลังจากแอปเปิลเปิดตัว iPad Air, MacBook Air และ Mac Studio รุ่นใหม่ไปแล้ว ก็กลับเข้าสู่รายงานข่าวลือกันอีกครั้ง คราวนี้มาจาก Ming-Chi Kuo นักวิเคราะห์สายซัพพลายเชนคนเดิม</p>\n<p>Kuo คาดว่าแอปเปิลจะเปิดตัว iPhone หน้าจอพับได้ประมาณปี 2026-2027 หรือเร็วที่สุดคือปีหน้า สินค้าจะถูกวางตำแหน่งเป็นรุ่นพรีเมียมบนสุด ราคาประมาณ 2,000-2,500 ดอลลาร์ หรือประมาณ 67,000-84,000 บาท (เทียบกับ iPhone 16 Pro Max เริ่มต้น 1,199 ดอลลาร์) โดยอีกจุดขายที่แอปเปิลใช้คือการเป็น iPhone ที่ใช้งาน AI ได้เต็มรูปแบบที่สุดเพราะมีหน้าจอใหญ่กว่ารุ่นอื่น</p>\n<p>รายละเอียดสเป็ก หน้าจอขนาด 7.8 นิ้ว เมื่อกางออกแนวยาวแบบหนังสือ โดยพัฒนาให้ไม่มีรอยแนวพับที่หน้าจอ จอด้านนอก 5.5 นิ้ว ความหนาของเครื่อง 9-9.5 มิลลิเมตร เมื่อพับจอ และ 4.5-4.8 มิลลิเมตร เมื่อกางออก</p>\n<p>ประเด็นสำคัญ Kuo บอกว่า iPhone จอพับได้นี้จะกลับมาใช้ตัวสแกนนิ้วมือ Touch ID แทนการใช้ Face ID เพราะพื้นที่ในเครื่องไม่พอใส่ชิ้นส่วน</p>\n<p>สเป็กทั้งหมดมีโอกาสปรับเปลี่ยนได้ โดยแอปเปิลจะสรุปภายในปีนี้ เพื่อให้พร้อมเปิดตัวและขายช่วงปลายปี 2026 - ต้นปี 2027</p>\n<p>ป.ล. Kuo <a href=\"https://www.blognone.com/node/122493\">เคยบอกในปี 2021 ว่า iPhone จอพับได้จะออกมาในปี 2023</a></p>\n<p>ที่มา: <a href=\"https://mingchikuo.craft.me/84AOn3Ll8Zah6f\">Ming-Chi Kuo</a></p>\n<p><img src=\"https://www.blognone.com/sites/default/files/externals/01944fa79826ebd597f4349e8efb288c.png\" alt=\"\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/foldable\">Foldable</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"636ec257120416a927b775776fef8d81380b6ae2d53f2ac5972ce7a6efe9b24a","category":"Thai"}