{"title":"Elon Musk บอกธุรกิจ Starlink มีกระแสเงินสดผ่านจุดคุ้มทุนแล้ว","link":"https://www.blognone.com/node/136552","date":1698966029000,"content":"<div><div><div><p>Elon Musk ในฐานะซีอีโอ SpaceX <a href=\"https://twitter.com/elonmusk/status/1720098480037773658\">ประกาศผ่าน X</a> ว่าบริการอินเทอร์เน็ตผ่านดาวเทียม Starlink ตอนนี้มีสถานะกระแสเงินสดผ่านจุดคุ้มทุนแล้ว และกล่าวชื่นชมความยอดเยี่ยมของทีมงาน</p>\n<p>ก่อนหน้านี้ Gwynne Shotwell ซีโอโอ SpaceX เคยให้ข้อมูลว่า Starlink จะมีกระแสเงินสดเป็นบวกในปี 2022 และบริษัทเริ่มมีกำไรในไตรมาสแรกปี 2023 โดย SpaceX ปัจจุบันได้ Starlink เป็นธุรกิจช่วยเสริมมูลค่าธุรกิจ ซึ่ง Musk เองก็มีความคิดแยกธุรกิจอินเทอร์เน็ตดาวเทียมนี้ออกมาเป็นอีกบริษัท และไอพีโอเข้าตลาดหุ้นด้วย</p>\n<p>ปัจจุบัน Starlink มีดาวเทียมสื่อสารมากกว่า 5,000 ดวง ที่ส่งขึ้นไปในอวกาศ และจะมีจำนวนเพิ่มขึ้นอีกในอนาคต จำนวนลูกค้าที่สมัครใช้อินเทอร์เน็ตดาวเทียมตอนนี้มีมากกว่า 2 ล้านคน</p>\n<p>ที่มา: <a href=\"https://www.cnbc.com/2023/11/02/elon-musk-spacex-starlink-breakeven-cash-flow.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/8a506273966f1b3b2342d889e4b5d887.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/spacex\">SpaceX</a></div><div><a href=\"/topics/elon-musk\">Elon Musk</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c9652deb59eb399fe36846b80502f7e4a17b32c7e5f0f684c9f377ac28b31064","category":"Thai"}