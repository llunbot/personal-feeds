{"title":"Lenovo เปิดตัว Chromebox Micro พีซีขนาดเล็กสำหรับต่อจอมอนิเตอร์-ป้ายโฆษณาดิจิทัล","link":"https://www.blognone.com/node/137102","date":1701831059000,"content":"<div><div><div><p>Lenovo เปิดตัวพีซีขนาดเล็ก Chromebox Micro ที่ลดขนาดของพีซี Chromebox ลงไปอีกขั้น</p>\n<p>พีซีขนาดเล็กจิ๋วอาจไม่ใช่ของใหม่ แต่เป็นครั้งแรกที่พีซีระบบปฏิบัติการ ChromeOS มีสินค้ากลุ่มนี้ออกมาขาย กลุ่มเป้าหมายของ Lenovo Chromebox Micro คือป้ายโฆษณาดิจิทัล (digital signage) ที่นำพีซีขนาดเล็กไปเสียบไว้ด้านหลังจอภาพโดยตรง ตัวฮาร์ดแวร์มีขนาดเล็ก เบา ไม่มีพัดลม และป้องกันฝุ่นได้ในตัว</p>\n<p>สเปกของ Lenovo Chromebox Micro ใช้ซีพียู Intel N4500 (Jasper Lake), แรม 8GB, สตอเรจ 32GB eMMC, น้ำหนัก 450 กรัม, มีพอร์ตครบครันทั้ง HDMI, USB-A, USB-C, RJ-45, Audio Jack ราคาขายตัวละ 219 ดอลลาร์</p>\n<p>Lenovo ยังจับมือกับผู้ผลิตจอภาพอย่าง Instorescreen ออกจอที่มีช่องเสียบ Chromebox Micro ด้านหลังให้พอดีกัน นำไปติดตั้งได้สะดวก</p>\n<p><img alt=\"No Description\" src=\"https://www.blognone.com/sites/default/files/externals/9e66b61d88e105f4d17b0fda3a165326.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/78edd2a97fedb7a74319a48fb5ea0a38.jpg\" /></p>\n<p>ที่มา - <a href=\"https://news.lenovo.com/pressroom/press-releases/chromebox-micro-for-digital-and-interactive-display-solutions/\">Lenovo</a> via <a href=\"https://www.notebookcheck.net/Lenovo-Chromebox-Micro-Smartphone-sized-mini-PC-debuts-with-dual-4K-monitor-support.778631.0.html\">Notebookcheck</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/chromebox\">Chromebox</a></div><div><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc971d007429c49428b843bc60a61ebd904fb15eba3a2fb5adf27843b8a6f411","category":"Thai"}