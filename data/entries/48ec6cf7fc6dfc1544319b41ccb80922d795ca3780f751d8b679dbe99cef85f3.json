{"title":"แอปเปิลยอมเปิดช่องทางจ่ายเงินนอก App Store ตามคำสั่งศาลสหรัฐ ลดค่าธรรมเนียมเหลือ 27%","link":"https://www.blognone.com/node/137709","date":1705457391000,"content":"<div><div><div><p>แอปเปิลปรับเงื่อนไขการใช้งาน App Store ทันที <a href=\"https://www.blognone.com/node/137707\">หลังคดีกับ Epic Games ได้ข้อยุติ ยืนตามคำสั่งศาลอุทธรณ์</a> นั่นคือ แอปเปิลต้องเปิดให้นักพัฒนาแอพเพิ่มช่องทางการจ่ายเงินนอกสโตร์ได้ด้วย</p>\n<p>การเปลี่ยนแปลงนี้เกิดขึ้นกับ <a href=\"https://developer.apple.com/app-store/review/guidelines/\">App Store Guidline</a> ข้อ <strong>3.1.1(a) Link to Other Purchase Methods</strong> ที่เปลี่ยนเป็นว่านักพัฒนาสามารถแสดงลิงก์ไปยังเว็บไซต์ของนักพัฒนาเอง เพื่อซื้อสินค้าในแอพได้ แต่เงื่อนไขนี้จำกัดเฉพาะ App Store ในสหรัฐอเมริกาเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/8c7a0d5dee22623e7b022832570446c9.png\" /></p>\n<p>นอกจากนี้ แอปเปิลยังมีเอกสารใหม่อีกฉบับชื่อ <a href=\"https://developer.apple.com/support/storekit-external-entitlement-us/\">Distributing apps in the U.S. that provide an external purchase link</a> แนะนำวิธีการอย่างละเอียดว่าสามารถแสดงลิงก์ตรงไหนได้บ้าง เช่น ในหน้าสร้างบัญชีผู้ใช้ หน้าตั้งค่าบัญชี พร้อมระบุว่าการกดลิงก์จ่ายเงินนอกสโตร์ (ที่ต้องใส่ผ่าน StoreKit External Purchase Link API) จะขึ้นคำเตือนว่าเป็นการออกไปยังเว็บไซต์ภายนอกด้วย</p>\n<p><img alt=\"No Description\" src=\"https://www.blognone.com/sites/default/files/externals/c09f4a8b1e6d8e398d765ff68fbf7e1f.png\" /></p>\n<p><img alt=\"No Description\" src=\"https://www.blognone.com/sites/default/files/externals/bfa84d66ec6d216e7b6b3f519e167c3a.png\" /></p>\n<p>สำหรับคำถามที่หลายคนสงสัยว่า หากนักพัฒนาเลือกใช้วิธีจ่ายเงินผ่านช่องทางอื่นของแอปเปิล จะโดนหักค่าส่วนแบ่ง App Store เท่าไร คำตอบคือลดจาก 30% ลงมาเหลือ 27% ซึ่งใกล้เคียงกับ<a href=\"https://www.blognone.com/node/129195\">เคสของเกาหลีใต้ ที่แอปเปิลยอมทำตามกฎหมายของรัฐบาลเกาหลีใต้ เปิดช่องทางจ่ายเงินอื่น ลดค่าธรรมเนียมลงเหลือ 26%</a></p>\n<p><img alt=\"No Description\" src=\"https://www.blognone.com/sites/default/files/externals/cf0f11ac78d900cc650a9ad8e1569ff3.png\" /></p>\n<p>ที่มา - <a href=\"https://9to5mac.com/2024/01/16/apple-revises-us-app-store-rules-to-let-developers-link-to-outside-payment-methods-but-it-will-still-charge-a-commission/\">9to5mac</a></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/lawsuits\">Lawsuits</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48ec6cf7fc6dfc1544319b41ccb80922d795ca3780f751d8b679dbe99cef85f3","category":"Thai"}