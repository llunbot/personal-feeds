{"title":"เผย Apple จดสิทธิบัตร Vision Pro เพิ่ม 70 รายการ รวมฝาครอบกันรอย และ Battery Pack","link":"https://www.blognone.com/node/137408","date":1703687867000,"content":"<div><div><div><p>ระหว่างที่ Apple เตรียมตัววางขายแว่น Vision Pro อย่างเป็นทางการ (คาดว่าเป็น<a href=\"https://www.blognone.com/node/137389\">ต้นเดือนกุมภาพันธ์ปีหน้า</a>) ในวันศุกร์ที่ผ่านมา มีข้อมูลจากกรมทรัพย์สินทางปัญญาของฮ่องกง เผยว่า Apple จดสิทธิบัตรการออกแบบผลิตภัณฑ์กว่า 70 รายการ</p>\n<p>ทาง Patently Apple ที่เป็นเว็บไซต์นำเสนอข่าวสาร และการจดสิทธิบัตรของ Apple ได้ระบุไว้ว่ารายละเอียดของ สิทธิบัตรการออกแบบผลิตภัณฑ์ (Design Patent) ที่ Apple จดนั้นแตกต่างจากการยื่นสิทธิบัตรทั่วไป ตรงที่ไม่มีข้อกำหนดที่ต้องเผยแพร่ข้อมูลอื่นๆ ของผลิตภัณฑ์ นอกจากหมายเลขของสิทธิบัตรนั้นๆ สู่สาธารณะ</p>\n<p><img alt=\"No Description\" src=\"https://www.blognone.com/sites/default/files/externals/988d00740c96185c7c75997d5598b5cd.jpeg\" /></p>\n<p>ในบรรดาสิทธิบัตรการออกแบบทั้ง 16 รายการ ที่ Patently Apple นำมาเผยแพร่ในเว็บ ยังมีหมายเลขสิทธิบัตรที่ไม่เคยอยู่ในรายงานมาก่อนได้แก่</p>\n<ul>\n<li><strong>ฝาครอบป้องกันรอย - หมายเลข 2322464.5</strong> ออกแบบมาเพื่อป้องกันรอย จอ OLED ด้านหน้าแว่นที่ Apple ใช้ชื่อว่า EyeSight Display ที่ทำมาจากวัสดุผ้าแบบเดียวกับสายรัดหัว ด้านข้างมีแถบผ้าเพื่อให้จับถนัดมือเวลาถอดเข้า-ออก</li>\n<li><strong>Battery Pack สำหรับ Vision Pro - หมายเลข 2322474.6M001</strong> ในภาพ Top View จากซ้ายไปขวา แสดงภาพ รูชาร์จ USB Type-C, ช่องปลดล็อกสาย (กลไกแบบเดียวกับเข็มจิ้มซิม), ช่องเชื่อมต่อสายกับ Vision Pro และ ไฟ LED แสดงสถานะ นอกจากนี้ยังพบว่าตัวแบตเตอรี่ประกอบไปด้วยชิ้นส่วนสองชิ้นส่วนประกบเข้าด้วยกัน คาดว่าน่าจะใช้ชื่อ <a href=\"https://www.macrumors.com/2023/08/09/apple-magic-battery-vision-pro-headset/\">Magic Battery</a> เพื่อป้องการความสับสนจากเดิมที่ใช้ชื่อว่า MagSafe Battery Pack ชื่อเดียวกับที่ใช้กับ iPhone</li>\n</ul>\n<p><img alt=\"No Description\" src=\"https://www.blognone.com/sites/default/files/externals/984d017772b8d3b0d7097f8b329b900f.png\" /></p>\n<p>ที่มา: <a href=\"https://www.patentlyapple.com/2023/12/apple-has-won-another-70-design-patents-for-apple-vision-pro-including-one-for-a-new-headset-cover-a-new-magsafe-battery.html\">Patently Apple</a>, <a href=\"https://www.macrumors.com/2023/12/27/official-vision-pro-cover-accessory-emerges/\">MacRumors</a></p>\n<p><img alt=\"No Description\" src=\"https://www.blognone.com/sites/default/files/externals/1d55c921ea24e1cc44e75920178d89ef.jpeg\" /></p>\n</div></div></div><div><div>Topics: </div><div><div><a href=\"/topics/apple-vision-pro\">Apple Vision Pro</a></div><div><a href=\"/topics/apple\">Apple</a></div><div><a href=\"/topics/accessories\">Accessories</a></div><div><a href=\"/topics/battery\">Battery</a></div><div><a href=\"/topics/patent\">Patent</a></div></div></div>","author":"juniorlab","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8351038b2b25c10978cdcb3056deca78e12e0d33250128210dce167a618f0fff","category":"Thai"}