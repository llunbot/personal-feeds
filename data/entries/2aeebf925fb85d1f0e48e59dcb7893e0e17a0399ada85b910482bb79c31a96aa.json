{"title":"YouTube เริ่มแจ้งเตือนผู้ใช้ที่ใช้มาตรการบล็อก Ads blocker ถ้ายังไม่ปิดจะถูกบล็อกหลังดู 3 คลิป","link":"https://www.blognone.com/node/134599","date":1688025802000,"content":"<div><div><div><p>YouTube เริ่มแจ้งเตือนผู้ใช้ YouTube แบบฟรีว่า ไม่อนุญาตให้ใช้ระบบ Ads blocker เพื่อรับชมเนื้อหาในแพลตฟอร์ม<a href=\"https://www.blognone.com/node/133798\">เมื่อเดือนที่แล้ว</a> ล่าสุดดูเหมือน YouTube จะเข้มงวดกับมาตรการบล็อก Ads blocker มากยิ่งขึ้น</p>\n<p>เมื่อวานนี้ผู้ใช้ <a href=\"https://www.reddit.com/r/youtube/comments/14kmd07/youtube_cracking_down_on_if_youre_not_paying_them/\">Reddit</a> ท่านหนึ่ง โพสต์ภาพหน้าต่างแจ้งเตือนใน YouTube ขณะใช้ระบบ Ads blocker เพื่อรับชมเนื้อหา การแจ้งเตือนดังกล่าวระบุว่า เครื่องเล่นวีดีโอจะถูกบล็อกหลังจากชม 3 คลิป และจะไม่สามารถเล่นเนื้อหาต่อได้หากยังไม่ปิดการใช้งาน Ads blocker พร้อมตัวเลือกว่า จะยอมรับโฆษณา Youtube Ads หรือ ทดลองใช้ YouTube Premium</p>\n<p>ก่อนหน้านี้ก็เคยมีเหตุการณ์ที่คล้ายกัน เมื่อ<a href=\"https://www.blognone.com/node/127612\">แอป Vance ที่สามารถรับชมเนื้อหา YouTube ได้เหมือนบัญชีพรีเมียมแต่ไม่ต้องเสียค่าบริการ ประกาศหยุดพัฒนา</a> แม้จะไม่ทราบสาเหตุที่แน่ชัดแต่ก็คาดกันว่าอาจเป็นเพราะมาตรการทางกฎหมายของ Google</p>\n<p>ที่มา : <a href=\"https://www.androidpolice.com/youtube-ad-blockers-three-strikes/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/7b0556ff6a8dc82f9cb26517dccc37ae.png\" /></p>\n<p>ภาพประกอบจาก <a href=\"https://www.reddit.com/r/youtube/comments/14kmd07/youtube_cracking_down_on_if_youre_not_paying_them/\">Reddit_n_Me</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ad-blocking\">Ad Blocking</a></div></div></div>","author":"ydk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2aeebf925fb85d1f0e48e59dcb7893e0e17a0399ada85b910482bb79c31a96aa","category":"Thai"}