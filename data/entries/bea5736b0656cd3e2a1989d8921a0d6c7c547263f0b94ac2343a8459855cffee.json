{"title":"ภารกิจ SpaceX Crew-10 เลื่อนกำหนดออกไป 1 เดือน ทำให้ 2 ลูกเรือ Starliner กลับโลกช้าไปอีก","link":"https://www.blognone.com/node/143777","date":1734756969000,"content":"<div><div><div><p>NASA ประกาศเลื่อนกำหนดส่งยานอวกาศ SpaceX Dragon ไปยังสถานีอวกาศนานาชาติ ออกไปเป็นเร็วที่สุดปลายเดือนมีนาคม 2025 โดยบอกว่าเพื่อให้ทีมงานทั้ง SpaceX และ NASA มีเวลามากขึ้นในการตรวจสอบและเตรียมความพร้อมขั้นตอนต่าง ๆ</p>\n<p>การเลื่อนกำหนดของ SpaceX Dragon ทำให้ลูกเรือ Butch Wilmore และ Suni Williams ที่ยังอยู่บนสถานีอวกาศนานาชาติ เพราะ<a href=\"https://www.blognone.com/node/141310\">ไม่สามารถ</a>กลับสู่โลกด้วยยาน Boeing Starliner จาก<a href=\"https://www.blognone.com/node/140586\">ปัญหาฮีเลียมรั่วไหล</a> ต้องเลื่อนกำหนดกลับสู่พื้นโลกออกไปอีกเล็กน้อย จาก<a href=\"https://www.blognone.com/node/141616\">แผนเดิม</a>ที่เป็นช่วงเดือนกุมภาพันธ์</p>\n<p>ภารกิจ SpaceX Crew-10 ที่จะส่งยาน Dragon นี้มีนักบินอวกาศเดินทาง 4 คน และนำนักบินบนสถานีอวกาศกลับโลก 4 คนเช่นกัน ซึ่งรวมทั้ง Wilmore กับ Williams ที่แผนเดิมคือเดินทางไปอวกาศด้วย<a href=\"https://www.blognone.com/node/140171\">ยาน Starliner</a> เป็นเวลา 1 สัปดาห์ แล้วกลับสู่โลก แต่จากปัญหาที่เกิดขึ้นทำให้ระยะเวลา 8 เดือน ถูกขยายไปอีกเป็น 9 เดือน</p>\n<p>ที่มา: <a href=\"https://blogs.nasa.gov/commercialcrew/2024/12/17/nasa-adjusts-crew-10-launch-date/\">NASA</a></p>\n<p><img src=\"https://www.blognone.com/sites/default/files/externals/9d736be6388e1b20a05be6ab40704e76.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/boeing\">Boeing</a></div><div><a href=\"/topics/spacex\">SpaceX</a></div><div><a href=\"/topics/space\">Space</a></div><div><a href=\"/topics/iss\">ISS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bea5736b0656cd3e2a1989d8921a0d6c7c547263f0b94ac2343a8459855cffee","category":"Thai"}