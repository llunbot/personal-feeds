{"title":"หุ้น Tesla วันเดียวร่วง 14% คาดเป็นผลจากความขัดแย้งของ Elon Musk กับ Donald Trump","link":"https://www.blognone.com/node/146821","date":1749188150000,"content":"<span>หุ้น Tesla วันเดียวร่วง 14% คาดเป็นผลจากความขัดแย้งของ Elon Musk กับ Donald Trump</span>\n\n  <div>\n    <div>Body</div>\n              <div><p>การออกมา<a href=\"https://www.blognone.com/node/146812\">ตอบโต้กัน</a>ระหว่างประธานาธิบดี Donald Trump และ Elon Musk เมื่อคืนนี้ ยังส่งผลต่อ Tesla ด้วย โดยราคาหุ้นของ Tesla ปรับลดลงวันเดียวถึง 14% โดยประเด็นสำคัญที่น่าจะทำให้นักลงทุนกังวลคือการที่ Trump บอกว่าจะยกเลิกการให้สิทธิ์ลดหย่อนในการซื้อรถยนต์ไฟฟ้า ซึ่งกระทบกับ Tesla โดยตรง</p>\n<p>หุ้นที่ปรับลดลงทำให้มูลค่ากิจการของ Tesla หายไปวันเดียว 1.52 แสนล้านดอลลาร์ มูลค่ากิจการตามราคาหุ้นหรือ Market Cap. ล่าสุดอยู่ที่ 1.07 ล้านล้านดอลลาร์ หลังจากราคาหุ้นเมื่อเดือนพฤษภาคมปรับเพิ่มขึ้น 22% เนื่องจาก <a href=\"https://www.blognone.com/node/146679\">Musk บอกว่า</a>เตรียมยุติบทบาทในหน่วยงาน DOGE</p>\n<p>Walter Isaacson <a href=\"https://www.blognone.com/node/135737\">ผู้เขียนหนังสือชีวประวัติของ Elon Musk</a> ให้สัมภาษณ์กับ CNBC ต่อเหตุการณ์ที่เกิดขึ้นว่า Musk เป็นคนที่เมื่อเลือกอะไรแล้วจะไปแบบหมดหน้าตัก (all in) สิ่งที่เกิดขึ้นตอนนี้จึงทำให้เขารู้สึกแย่มาก</p>\n<p>ที่มา: <a href=\"https://www.cnbc.com/2025/06/05/tesla-shares-musk-trump.html\">CNBC</a></p>\n</div>\n          </div>\n<span><a href=\"https://www.blognone.com/user/arjin\">arjin</a></span>\n<span><time>Fri, 06/06/2025 - 12:35</time>\n</span>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73701633654b4e9be05441898e6f8a252ef629ac301444c6c09b8e9923950175","category":"Thai"}