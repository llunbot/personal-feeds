{"title":"ยอดขาย Tesla ในยุโรปลดลง 49% สวนทางตลาด EV ที่โต 28.4%","link":"https://www.blognone.com/node/145617","date":1743590783000,"content":"<div><div><div><p>สมาคมผู้ผลิตยานยนต์ยุโรป รายงานว่า ยอดขายรถ Tesla ในยุโรปลดลงจาก 37,311 คัน เหลือ 19,046 คัน หรือลดลง 49% ในช่วงสองเดือนแรกของปี 2025 เทียบกับปีก่อนหน้า สวนทางยอดขายรถ EV โดยรวมที่โตขึ้น 28.4%</p>\n<p>สาเหตุที่ยอดขายลดลงมาจากกระแสวิพากษ์วิจารณ์เกี่ยวกับไลน์อัป Tesla รุ่นเก่า รวมถึงการต่อต้าน Elon Musk จากหลายฝ่าย หลังจากที่เขาเข้าไปเป็นส่วนหนึ่งของทีมรัฐบาล Trump และการสนับสนุนพรรคขวาจัดอย่าง “Alternative for Germany” ในยุโรป ทำให้เกิดการประท้วง และการต่อต้านในหลายพื้นที่ เช่น <a href=\"https://www.blognone.com/node/145556\">เมือง Verden ในเยอรมนี</a> เกิดเหตุเพลิงไหม้รถ Tesla จำนวน 7 คันที่จอดอยู่หน้าโชว์รูม</p>\n<p>ซึ่งแน่นอนว่า Elon Musk บอกว่า <a href=\"https://www.blognone.com/node/145584\">กลุ่มคนที่มาประท้วง Tesla รับเงินมา</a> ต้องเร่งจับกุมคนหนุนหลัง และตัดท่อน้ำเลี้ยงด่วน หลังจากที่เคยออกมาบอกว่า \"<a href=\"https://www.blognone.com/node/145399\">ถ้าไม่อยากซื้อรถไม่เป็นไร แต่ช่วยหยุดทำตัวเป็นโรคจิตสักที</a>\"</p>\n<p>ที่มา: <a href=\"https://apnews.com/article/tesla-sales-recall-trump-byd-b6f5da15be491d16e3020598e3ddf861\">AP News</a></p>\n<p><img src=\"https://www.blognone.com/sites/default/files/externals/72e26f381ba69c7028aa1c6d8409e96d.png\" alt=\"Tesla\" /></p>\n</div></div></div><div><div>Topics: </div><div><div><a href=\"/topics/tesla\">Tesla</a></div><div><a href=\"/topics/electric-vehicles\">Electric Vehicles</a></div><div><a href=\"/topics/europe\">Europe</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c3d86b13f018f3a0bc1a44baf2afbe870545518f0acf8c044d018086edf31bc","category":"Thai"}