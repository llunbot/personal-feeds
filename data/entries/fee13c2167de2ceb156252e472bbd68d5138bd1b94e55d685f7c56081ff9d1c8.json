{"title":"ซัมซุงเปิดตัวชิปชาร์จไร้สายรุ่นใหม่ รองรับมาตรฐาน Qi2 แล้ว","link":"https://www.blognone.com/node/144153","date":1737039371000,"content":"<div><div><div><p>Samsung Semiconductor เปิดตัวชิปชาร์จไร้สายรุ่นใหม่ S2MIW06 รองรับมาตรฐาน Qi v2.2 อย่างเป็นทางการ เป็นสัญญาณว่า Galaxy S25 น่าจะรองรับ <a href=\"https://www.blognone.com/node/136817\">Qi2</a> กับเขาแล้ว</p>\n<p>ความแตกต่างสำคัญของ Qi1 และ Qi2 คือการรองรับแม่เหล็กยึดอุปกรณ์กับแท่นชาร์จ ที่ริเริ่มจาก MagSafe ของแอปเปิล และพัฒนาต่อมาเป็น <a href=\"https://www.blognone.com/node/132096\">Qi2 ภายใต้การดูแลของกลุ่ม Wireless Power Consortium (WPC)</a> มาตั้งแต่ปี 2023 แต่ผู้ผลิตฮาร์ดแวร์สายแอนดรอยด์กลับไม่ได้ตอบรับ Qi2 กันเท่าไรนัก</p>\n<p>การมาถึงของชิป S2MIW06 แปลว่าซัมซุงน่าจะเอาจริงกับ Qi2 แล้ว และหากซัมซุงในฐานะเจ้าตลาดแอนดรอยด์เข้ามาผลักดันแบบจริงจัง ย่อมทำให้อัตราการรองรับ Qi2 เพิ่มขึ้นอย่างรวดเร็วได้ไม่ยาก</p>\n<p>ที่มา - <a href=\"https://semiconductor.samsung.com/news-events/tech-blog/redefining-the-future-of-wireless-charging/\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/2adac156be973bb69d10178441d225dd.png\" /></p>\n<p><img alt=\"No Description\" src=\"https://www.blognone.com/sites/default/files/externals/9300800194efe535ea2e7aa953ef17f0.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/qi\">Qi</a></div><div><a href=\"/topics/wireless-charging\">Wireless Charging</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fee13c2167de2ceb156252e472bbd68d5138bd1b94e55d685f7c56081ff9d1c8","category":"Thai"}