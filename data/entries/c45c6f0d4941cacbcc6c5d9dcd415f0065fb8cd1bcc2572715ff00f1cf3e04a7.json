{"title":"Apple อัพเดต iOS 17.2 มีฟีเจอร์เด่น จดบันทึกประจำวัน Journal","link":"https://www.blognone.com/node/137183","date":1702326341000,"content":"<div><div><div><p>แอปเปิลออกอัพเดตระบบปฏิบัติการ iOS 17.2 สำหรับคนใช้ iPhone และ iPadOS 17.2 สำหรับคนใช้ iPad ซึ่งเป็นอัพเดตใหญ่ มาพร้อมกับฟีเจอร์ใหม่หลายรายการ</p>\n<p>ผู้ใช้งานสามารถอัพเดตได้ผ่าน OTA โดยไปที่ Settings เลือก General เลือก Software Update</p>\n<p>iOS 17.2 มีฟีเจอร์เด่นในอัพเดตนี้คือ <strong>Journal</strong> (บันทึก) ไดอารีบันทึกเรื่องราวเหตุการณ์ต่าง ๆ ในแต่ละวัน เพื่อให้นึกถึงช่วงเวลาดี ๆ ในชีวิต และเก็บรักษาความทรงจำเอาไว้ โดยใช้ระบบแนะนำเนื้อหาจากข้อมูลรูปภาพ เพลง การออกกำลังกาย และอื่น ๆ โดยข้อมูลมีการเข้ารหัสทุกจุด</p>\n<p><img alt=\"No Description\" src=\"https://www.blognone.com/sites/default/files/externals/e3c10656a682b83c7ea2abe00819a062.png\" /></p>\n<p>รายการอัพเดตอื่นมีดังนี้</p>\n<ul>\n<li>Apple Music เพิ่มเพลย์ลิสต์ Favorite Songs รวมเพลงที่กด Favorite ไว้</li>\n<li>Apple Music สั่งปิดการเล่นเพลงจากประวัติการฟังได้ เมื่อเปิดโหมด Focus</li>\n<li>กำหนดเสียงแจ้งเตือนค่าเริ่มต้นได้เอง</li>\n<li>AirDrop รองรับการแชร์ บัตรโดยสาร, บัตรชมภาพยนตร์ ระหว่างกันได้</li>\n<li>วิดเจ็ตใหม่ของ Clock กับ Weather</li>\n<li>ถ่าย Spatial Video สำหรับใช้กับ Vision Pro ได้ใน iPhone 15 Pro, iPhone 15 Pro Max</li>\n<li>Action Button ใน iPhone 15 Pro และ iPhone 15 Pro Max เพิ่มฟังก์ชันการแปล Translate</li>\n<li>กล้อง Telephoto ใน iPhone 15 Pro และ iPhone 15 Pro Max ปรับปรุงความเร็วโฟกัส เมื่อเป็นวัตถุขนาดเล็กในระยะไกล</li>\n<li>รองรับชาร์จไร้สาย Qi2 สำหรับ iPhone 13 และ iPhone 14 ทุกรุ่น</li>\n<li>แก้ไขปัญหาชาร์จไร้สายในรถยนต์บางรุ่น</li>\n<li>ปิดการซื้อคอนเทนต์รายการโทรทัศน์และภาพยนตร์ใน iTunes Store <a href=\"https://www.blognone.com/node/136399\">ย้ายไปรวมที่แอป TV</a></li>\n</ul>\n<p>ส่วนฟีเจอร์ที่เดิมคาดว่าจะมาใน iOS 17.2 แต่แอปเปิลอัพเดตล่าสุดว่าเลื่อนไปเป็นปี 2024 โดยคาดว่าจะเป็น iOS 17.3 ได้แก่ เพลย์ลิสต์แบบร่วมกันอัพเดตใน Apple Music และระบบเชื่อมต่อ AirPlay กับโทรทัศน์ในโรงแรม</p>\n<p>ที่มา: <a href=\"https://9to5mac.com/2023/12/11/ios-17-2-new-features-release-date/\">9to5Mac</a> และ <a href=\"https://www.macrumors.com/2023/12/11/apple-delays-airplay-in-hotel-rooms/\">MacRumors</a></p>\n</div></div></div><div><div>Topics: </div><div><div><a href=\"/topics/ios-17\">iOS 17</a></div><div><a href=\"/topics/ipados-17\">iPadOS 17</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c45c6f0d4941cacbcc6c5d9dcd415f0065fb8cd1bcc2572715ff00f1cf3e04a7","category":"Thai"}