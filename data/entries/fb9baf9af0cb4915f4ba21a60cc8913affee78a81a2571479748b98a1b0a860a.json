{"title":"ไมโครซอฟท์ปิดสำนักงาน Toys for Bob สตูดิโอผู้สร้างเกม Crash Bandicoot","link":"https://www.blognone.com/node/138100","date":1707358214000,"content":"<div><div><div><p>San Francisco Chronicle รายงานรายละเอียดของ<a href=\"https://www.blognone.com/node/137870\">การปลดพนักงานฝ่ายเกมมิ่งไมโครซอฟท์ 1,900 คน</a> โดยไมโครซอฟท์ยื่นเอกสารต่อหน่วยงานภาครัฐในแคลิฟอร์เนีย</p>\n<ul>\n<li>ปลดพนักงาน 86 คนในเมือง Novato และปิดสำนักงานในเมือง</li>\n<li>ปลดพนักงาน 76 คนในเมือง Foster City</li>\n</ul>\n<p>กรณีของเมือง Foster City คือสำนักงานของ Sledgehammer Games หนึ่งในสตูดิโอผู้รับผิดชอบ Call of Duty ภาคหลัก ซึ่งเคย<a href=\"https://www.blognone.com/node/137921\">มีข่าวมาก่อนหน้านี้แล้วว่าโดนปลดพนักงาน</a></p>\n<p>แต่กรณีที่น่าสนใจคือ สำนักงานที่เมือง Novato คือสำนักงานของสตูดิโอ <a href=\"https://www.toysforbob.com/\">Toys for Bob</a> ในเครือ Activision ซึ่งเป็นสตูดิโอที่รับผิดชอบเกมซีรีส์ Crash Bandicoot, Spyro และ Skylanders ด้วย (ภายหลัง<a href=\"https://www.blognone.com/node/122460\">ต้องขยับมาช่วยทำ Call of Duty Warzone</a>) ทำให้เกิดคำถามตามมาว่าชะตากรรมของสตูดิโอ Toys for Bob เป็นอย่างไรกันแน่ ระหว่างการปิดแค่สำนักงานแล้วให้พนักงานทำงานรีโมทจากที่อื่น หรือปิดสตูดิโอไปเลย ซึ่งยังไม่มีคำตอบอย่างเป็นทางการในเรื่องนี้</p>\n<p>ที่มา - <a href=\"https://www.sfchronicle.com/tech/article/tech-layoffs-microsoft-activision-blizzard-18651552.php\">San Francisco Chronicle</a>, <a href=\"https://www.ign.com/articles/toys-for-bob-future-unclear-amid-studio-closure-and-layoffs\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/71a7e36c95690c7411f51bf0214459ae.jpg\" /></p>\n</div></div></div><div><div>Topics: </div><div><div><a href=\"/topics/activision\">Activision</a></div><div><a href=\"/topics/microsoft\">Microsoft</a></div><div><a href=\"/topics/layoff\">Layoff</a></div><div><a href=\"/topics/games\">Games</a></div><div><a href=\"/topics/crash-bandicoot\">Crash Bandicoot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb9baf9af0cb4915f4ba21a60cc8913affee78a81a2571479748b98a1b0a860a","category":"Thai"}