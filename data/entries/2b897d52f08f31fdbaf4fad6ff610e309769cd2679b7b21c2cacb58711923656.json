{"title":"[ไม่ยืนยัน] คณะกรรมาธิการยุโรปเตรียมสั่งปรับ Apple 500 ล้านยูโร จากประเด็นผูกขาดแอปฟังเพลงสตรีมมิ่ง","link":"https://www.blognone.com/node/138258","date":1708271380000,"content":"<div><div><div><p>มีรายงานจาก <a href=\"https://www.ft.com/content/1e677a7e-9494-4f5b-a724-9e58ef26b34f\">The Financial Times</a> ว่าคณะกรรมาธิการยุโรป (European Commission - EC) เตรียมออกคำสั่งปรับแอปเปิลเป็นเงิน 500 ล้านยูโร จากประเด็นผูกขาดทางการค้าที่ Spotify <a href=\"https://www.blognone.com/node/108639\">ร้องเรียน</a>เมื่อปี 2019</p>\n<p>ประเด็นที่ร้องเรียน ระบุว่าแอปเปิลพยายามขัดขวางบริการฟังเพลงสตรีมมิ่งรายอื่น เช่น Spotify ไม่ให้บอกลูกค้าว่ามีช่องทางจ่ายเงินค่าสมาชิกทางอื่น เพราะต้องการให้จ่ายผ่านช่องทาง In-App ที่แอปเปิลได้ส่วนแบ่งค่าธรรมเนียม แนวทางนี้ทำให้ไม่ยุติธรรมในการแข่งขันกับบริการฟังเพลงสตรีมมิ่งของแอปเปิลเองคือ Apple Music</p>\n<p>นอกจากคำสั่งปรับแล้ว แนวทางที่ EC จะสั่งแอปเปิลคือการอนุญาตให้แพลตฟอร์มฟังเพลง สามารถแทรกลิงก์ไปยังการจ่ายเงินวิธีอื่นที่ไม่ใช่ In-App ได้</p>\n<p>ทั้งนี้รายงานบอกว่า EC จะประกาศคำติดสินอย่างเป็นทางการภายในไม่กี่สัปดาห์ที่จะถึงนี้</p>\n<p>ที่มา: <a href=\"https://9to5mac.com/2024/02/18/apple-eu-fine-music-streaming-anticompetitive/\">9to5Mac</a></p>\n<p><img src=\"https://www.blognone.com/sites/default/files/externals/d6b9bc2312744522907347079e9fa963.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/european-commission\">European Commission</a></div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b897d52f08f31fdbaf4fad6ff610e309769cd2679b7b21c2cacb58711923656","category":"Thai"}