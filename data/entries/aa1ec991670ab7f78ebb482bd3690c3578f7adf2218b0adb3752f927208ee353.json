{"title":"พิพิธภัณฑ์ Louvre เตรียมเลิกใช้ 3DS XL เป็นอุปกรณ์ Audio Guide Tour","link":"https://www.blognone.com/node/145656","date":1743682809000,"content":"<div><div><div><p>พิพิธภัณฑ์ลูฟวร์ (Louvre) ประเทศฝรั่งเศส ประกาศว่าระบบแนะนำข้อมูลด้วยเสียง (Audio Guide) ของพิพิธภัณฑ์ ซึ่งใช้เครื่อง Nintendo 3DS XL รุ่นปรับแต่งพิเศษ จะหยุดให้บริการในเดือนกันยายนปีนี้ โดยพิพธภัณฑ์จะนำระบบใหม่มาใช้งานแทน</p>\n<p>ทางพิพิธภัณฑ์ไม่ได้ให้เหตุผลที่เลิกการใช้งาน Nintendo 3DS XL แต่ก็เดาได้ว่าเป็นเพราะนินเทนโดหยุดให้การสนับสนุนเครื่องเกมพกพานี้แล้ว โดยยังมีเฉพาะการซ่อมแซมตามอะไหล่ที่มีเหลือในสต็อก ซึ่ง<a href=\"https://www.blognone.com/node/141733\">รายงานล่าสุด</a>บอกว่ารุ่น 3DS XL มีเหลืออยู่ไม่มาก ขณะที่บางรุ่นอะไหล่หมดไปแล้ว</p>\n<p>เครื่อง 3DS XL ที่ทำมาใช้เป็นระบบ Audio Guide มีจุดเด่นในการแสดงข้อมูลภาพ-ตัวหนังสือ รองรับ 9 ภาษา และมีระบบพิกัดทำให้ทราบตำแหน่งเพื่อแสดงข้อมูลประกอบได้</p>\n<p>ที่มา: <a href=\"https://nintendosoup.com/louvre-museum-new-nintendo-3ds-console-audio-guide-to-be-discontinued/\">Nintendo Soup</a></p>\n<p><img src=\"https://www.blognone.com/sites/default/files/externals/8bab711440ffc3c2fb697cf60c10b807.jpg\" alt=\"\" /></p>\n</div></div></div><div><div>Topics: </div><div><div><a href=\"/topics/france\">France</a></div><div><a href=\"/topics/museum\">Museum</a></div><div><a href=\"/topics/nintendo-3ds\">Nintendo 3DS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa1ec991670ab7f78ebb482bd3690c3578f7adf2218b0adb3752f927208ee353","category":"Thai"}