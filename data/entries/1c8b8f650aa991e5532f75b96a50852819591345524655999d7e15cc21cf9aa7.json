{"title":"เอกชนเอาด้วย Amazon ให้คนทำงานที่ฉีดวัคซีนครบ ลุ้นลอตเตอรี่รางวัลรวม 2 ล้านดอลลาร์","link":"https://www.blognone.com/node/124144","date":1628568696000,"content":"<div><div><div><p>นอกจากหน่วยงานรัฐ เช่นรัฐบาลวอชิงตันดีซีที่<a href=\"https://www.blognone.com/node/124126\">จูงใจประชาชนให้ฉีดวัคซีนด้วยการแจก AirPods</a> ฝั่งเอกชนก็ไม่น้อยหน้าเช่นกัน ล่าสุด Amazon ให้บุคคลากรที่ทำงานจุดเสี่ยงที่ต้องพบปะผู้คนของบริษัท เช่นพนักงานร้าน Whole Foods Market พนักงาน Amazon Fresh และพนักงานดาต้าเซ็นเตอร์ของ Amazon Web Services ในสหรัฐฯ ได้ลุ้นลอตเตอรี่รางวัลรวมกว่า 2 ล้านดอลลาร์ หากฉีดวัคซีนจนครบ</p>\n<p>แคมเปญนี้ชื่อ Max Your Vax มีรางวัลทั้งหมด 18 รางวัล มีทั้งรางวัลเงินสด 500,000 สองรางวัล เงินสด 100,000 ดอลลาร์ หกรางวัล รถยนต์ ห้ารางวัล และ แพ็คเกจท่องเที่ยวฟรีอีกห้ารางวัล</p>\n<p>ปัจจุบัน Amazon มีพนักงานกว่า 1.3 ล้านคน แต่ยังไม่บังคับฉีดวัคซีนสำหรับพนักงานที่ต้องการกลับเข้าออฟฟิศ แค่บังคับผู้ที่ยังฉีดวัคซีนไม่ครบว่าต้องใส่หน้ากากตลอดเวลาทำงานเท่านั้น ต่างจาก Microsoft, Google, และ Facebook และเลื่อนวันกลับเข้าทำงานจาก 7 กันยายน ไปเป็น 7 มกราคมปีหน้า <a href=\"https://www.geekwire.com/2021/amazon-delays-office-return-january-2022-rise-delta-variant-thwarts-corporate-plans/\">หลังเชื้อโควิดสายพันธุ์เดลต้าระบาด</a></p>\n<p>ที่มา - <a href=\"https://www.bloomberg.com/news/articles/2021-08-06/amazon-lottery-offers-vaccinated-workers-cars-500-000-cash\">Bloomberg</a></p>\n<p><img src=\"https://www.blognone.com/sites/default/files/externals/4315131a7c54a79b956bfca7c1287195.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/vaccine\">Vaccine</a></div><div><a href=\"/topics/united-states\">United States</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c8b8f650aa991e5532f75b96a50852819591345524655999d7e15cc21cf9aa7","category":"Thai"}