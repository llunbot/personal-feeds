{"title":"Sony เปิดตัว ZV-E1 กล้อง Vlog ฟูลเฟรม อัดสเป็กและลูกเล่นสำหรับสายครีเอเตอร์","link":"https://www.blognone.com/node/133266","date":1680405575000,"content":"<div><div><div><p>โซนี่เปิดตัว <strong>ZV-E1</strong> กล้องเปลี่ยนเลนส์ได้แบบฟูลเฟรมรุ่นล่าสุด ตามที่<a href=\"https://www.blognone.com/node/133135\">ประกาศออกมาก่อนหน้านี้</a> พร้อมจุดขายการเป็นกล้อง Vlog ที่ใส่เครื่องมือและเทคโนโลยีรองรับความต้องการของ Vlogger</p>\n<p>สเป็กของ ZV-E1 ใช้เซนเซอร์ Exmor R CMOS ฟูลเฟรมเรืองแสงด้านหลัง 12.1MP ระบบประมวลผลภาพ BIONZ XR ขั้นสูง พร้อมหน่วยประมวลผล AI ที่ใช้ในการรับรู้และจับภาพวัตถุได้กว้างและแม่นยำมากขึ้น กล้องมีขนาดเล็กซึ่งโซนี่บอกว่าเป็นกล้อง Vlog ฟูลเฟรมเปลี่ยนเลนส์ได้ที่น้ำหนักเบาที่สุดในโลก (เฉพาะตัวกล้องประมาณ 400 กรัม)</p>\n<p>ความสามารถด้านการถ่ายวิดีโอ รองรับที่ 4K 60p และจะออกเฟิร์มแวร์เพื่อรองรับ 4K 120p และ FullHD 240p ส่วนวิดีโอสำหรับการไลฟ์สด รองรับที่ 4K 30p หรือ FullHD 60p ผ่านการเชื่อมต่อด้วยสาย USB-C</p>\n<p>เครื่องมือที่ใส่เข้ามาสำหรับการถ่าย Vlog เช่นการตั้งค่า Cinematic Vlog เพื่อเลือกโทนสำหรับสร้างสรรค์ฟุตเทจในแบบ Cinematic ที่ต้องการ, ระบบกันสั่น 5 แกน ในโหมด Dynamic Active และมี AI แบบเรียลไทม์ที่ช่วยจับวัตถุไว้ แม้จะหลุดจากเฟรมกล้อง</p>\n<p>ZV-E1 กำหนดราคาขาย เฉพาะตัวกล้องอย่างเดียว ในอเมริการาคา 2,199.99 ดอลลาร์ และแบบตัวกล้องกับเลนส์คิท 28-60mm ราคา 2,499.99 ดอลลาร์ มีให้เลือกสองสี ส่วนราคาในไทยยังไม่ประกาศ</p>\n<p>ที่มา: <a href=\"https://www.digitalcameraworld.com/news/sony-announces-the-ultimate-content-creation-experience-with-the-zv-e1\">Digital Camera World</a> และ <a href=\"https://www.sony.co.th/th/electronics/interchangeable-lens-cameras/zv-e1\">โซนี่ไทย</a></p>\n<p><img alt=\"No Description\" src=\"https://www.blognone.com/sites/default/files/externals/b71fb352d989382c136c05d58e57e311.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/sony-alpha\">Sony Alpha</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a90f85164a68950626de73f1c4e8f0e41ee3ad978346a8f1c3caa61e095d482","category":"Thai"}