{"title":"Insta360 เปิดตัว Insta360 Flow Pro ไม้กันสั่นรุ่นใหม่ รองรับ DockKit ของ iPhone","link":"https://www.blognone.com/node/140809","date":1720538805000,"content":"<div><div><div><p>Insta360 เปิดตัว <strong>Insta360 Flow Pro</strong> ไม้กันสั่นมือถือ ที่ได้รับการปรับปรุงจากรุ่นก่อนหน้านี้ ทำงานได้ดีกับ iPhone ผ่านตัวหมุนที่รองรับ DockKit จึงสามารถจับตำแหน่งภาพติดตามบุคคลได้เป็นอย่างดี รองรับทั้งแอปกล้องของ iPhone และแอปอื่นมากกว่า 200 แอป</p>\n<p>Insta360 Flow Pro มีเทคโนโลยี AI ที่ใช้ในการจับตำแหน่งติดตามเรียกว่า Deep Track 3.0 ทำงานได้ดีแม้ในสภาพแวดล้อมที่มีรายละเอียดซับซ้อน สามารถหมุนได้ 360 องศา กันสั่น 3 แกน ใช้งานได้ทั้งโหมดไม้เซลฟี่ และโหมดขาตั้ง tripod จึงสามารถใช้ได้กับงานที่หลากหลาย ตั้งแต่การถ่ายคอนเทนต์ จนถึงการประชุมออนไลน์ และไลฟ์สด</p>\n<p>จุดขายอื่นได้แก่ การจับคู่ (pairing) ด้วยการแตะครั้งเดียวกับอุปกรณ์ผ่าน NFC, มีแถบไฟแสดงการทำงานของ Track ว่าพร้อมหมุนติดตามจับภาพ และแบตเตอรีใช้งานต่อเนื่องนาน 10 ชั่วโมง</p>\n<p>Insta360 Flow Pro สินค้ามีขายแล้วตั้งแต่วันนี้ ราคาไทย 5,190 บาท</p>\n<p>ที่มา: <a href=\"https://www.insta360.com/blog/news/insta360-flow-pro-apple-dockkit-gimbal.html\">Insta360</a></p>\n<p><img alt=\"No Description\" src=\"https://www.blognone.com/sites/default/files/externals/874a0064c49604c01b5673f17778fa2a.jpg\" /></p>\n</div></div></div><div><div>Topics: </div><div><div><a href=\"/topics/insta360\">Insta360</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82fec0b8316bc0f13cf4f79d61e3bf235644cb057e054555f03fcb98249e2362","category":"Thai"}