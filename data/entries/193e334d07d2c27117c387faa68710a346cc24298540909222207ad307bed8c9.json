{"title":"Shinji Mikami บอก Dino Crisis กลับมาได้ยาก โดน Monster Hunter เบียดพื้นที่ไปแล้ว","link":"https://www.blognone.com/node/141771","date":1725164193000,"content":"<div><div><div><p>Shinji Mikami บิดาแห่งซีรีส์ Resident Evil และ Dino Crisis ให้สัมภาษณ์กับเว็บ Eurogamer ในงาน Gamescom ที่เยอรมนี</p>\n<p>เขาพูดถึง <a href=\"https://www.blognone.com/node/139006\">ผลสำรวจของ Capcom เมื่อต้นปีนี้ว่าแฟนๆ อยากให้นำเกมไหนกลับมาทำใหม่มากที่สุด</a> และประหลาดใจ Dino Crisis ได้คะแนนสูงเป็นอันดับหนึ่ง อย่างไรก็ตาม เขาบอกว่าด้วยความนิยมอย่างสูงของ Monster Hunter ที่เป็นเกมแนวล่ามังกร/ไดโนเสาร์ น่าจะเบียดบังพื้นที่ทางการตลาดของเกม Dino Crisis ให้เหลือน้อยลง ต่อให้เขาตัดสินใจทำ Dino Crisis ภาคใหม่หรือรีเมค ก็ไม่น่าจะมีโอกาสประสบความสำเร็จมากนัก</p>\n<p>Mikami ยังพูดถึง<a href=\"https://www.blognone.com/node/127555\">เกมยิงไดโนเสาร์ออนไลน์ Exoprimal ของ Capcom</a> ว่าคอนเซปต์แตกต่างจาก Dino Crisis อย่างมาก แม้แฟนๆ เห็นว่าเป็นเกมไดโนเสาร์เหมือนกัน ความคาดหวังเลยอาจสูงตามไปด้วย</p>\n<p><a href=\"https://www.blognone.com/node/139445\">Mikami เพิ่งลาออกจาก Tango Gameworks มาเปิดสตูดิโอใหม่ชื่อ Kamuy</a> และยังไม่มีผลงานเกมใหม่ออกมา</p>\n<p>ที่มา - <a href=\"https://www.eurogamer.net/no-space-for-dino-crisis-when-monster-hunter-exists-says-shinji-mikami\">Eurogamer</a></p>\n</div></div></div><div><div>Topics: </div><div><div><a href=\"/topics/shinji-mikami\">Shinji Mikami</a></div><div><a href=\"/topics/monster-hunter\">Monster Hunter</a></div><div><a href=\"/topics/capcom\">Capcom</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"193e334d07d2c27117c387faa68710a346cc24298540909222207ad307bed8c9","category":"Thai"}