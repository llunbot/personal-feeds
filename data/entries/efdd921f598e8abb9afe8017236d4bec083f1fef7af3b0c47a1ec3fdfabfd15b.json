{"title":"[ลือ] Apple สั่งควบคุมต้นทุนการผลิตคอนเทนต์ใน Apple TV+ มากขึ้น","link":"https://www.blognone.com/node/141024","date":1721694424000,"content":"<div><div><div><p>มีรายงานจาก Bloomberg ระบุว่า Eddy Cue รองประธานอาวุโสฝ่ายธุรกิจ Services ของแอปเปิล ได้สั่งให้ Zack Van Amburg และ Jamie Erlicht หัวหน้าฝ่ายดูแลการผลิตคอนเทนต์ในแพลตฟอร์ม Apple TV+ ควบคุมค่าใช้จ่ายการผลิตเนื้อหามากขึ้น จากก่อนหน้านี้แอปเปิลเป็นหนึ่งในบริษัทที่มีงบประมาณการผลิตต่อเรื่องที่สูงมาก</p>\n<p>สาเหตุสำคัญเนื่องจากที่ผ่านมา แอปเปิลใช้เงินจำนวนมากในการผลิตคอนเทนต์ออริจินัล เช่น Killers of the Flower Moon, Napoleon หรือ Argylle ซึ่งต่างประสบความสำเร็จจากนักวิจารณ์และเวทีประกวดรางวัล แต่เมื่อแปลงกลับในตัวเลขจำนวนผู้ชมนั้นน้อยมาก บางคอนเทนต์จำนวนคนดูตลอดทั้งเดือน ยังน้อยกว่าตัวเลขวันเดียวของ Netflix เสียอีก</p>\n<p>ข้อมูลจากบริษัทวิจัยเรตติ้ง Nielsen พบว่า Apple TV+ มีส่วนแบ่งตลาดตอนนี้ 0.2% ในสหรัฐอเมริกา ขณะที่ Netflix อยู่ที่ 8% ทั้งนี้แอปเปิลไม่เคยรายงานสถิติจำนวนผู้ใช้งาน Apple TV+ หรือจำนวนคนดูคอนเทนต์เลย ซึ่งเรื่องนี้จึงช่วยอธิบายข่าวก่อนหน้าได้ว่าทำไมแอปเปิลจึง<a href=\"https://www.blognone.com/node/140959\">สนใจซื้อลิขสิทธิ์คอนเทนต์ภายนอก</a>มาลง Apple TV+ มากขึ้น เพราะควบคุมต้นทุนได้ และดึงดูดคนดูได้ดีกว่า</p>\n<p>ที่มา: <a href=\"https://www.bloomberg.com/news/newsletters/2024-07-21/apple-tries-to-rein-in-hollywood-spending-after-years-of-losses\">Bloomberg</a></p>\n<p><img src=\"https://www.blognone.com/sites/default/files/externals/9014bfcef61816aa32fc03d5e5d2e4bc.jpeg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"efdd921f598e8abb9afe8017236d4bec083f1fef7af3b0c47a1ec3fdfabfd15b","category":"Thai"}