{"title":"Apple อัปเดตให้การซ่อม iPhone ใช้ชิ้นส่วนที่เคยใช้งานจากเครื่องอื่นได้ มีผลกับ iPhone 15 และรุ่นใหม่กว่า","link":"https://www.blognone.com/node/139189","date":1712845401000,"content":"<div><div><div><p>แอปเปิลประกาศแนวทางใหม่ของการซ่อมแซมอุปกรณ์ โดยลูกค้าและผู้ให้บริการซ่อมอิสระ สามารถใช้ชิ้นส่วนแอปเปิลจากอุปกรณ์อื่นที่เคยใช้งานแล้ว มาซ่อมแซมได้ เป็นการเพิ่มทางเลือกและยืดอายุผลิตภัณฑ์</p>\n<p>ในด้านความปลอดภัยและความเป็นส่วนตัวของผู้ใช้งาน แอปเปิลจะปรับปรุงกระบวนการจับคู่ชิ้นส่วน ให้รองรับแม้ชิ้นส่วนนั้นเคยถูกใช้งานแล้วก็ตาม นอกจากนี้ในการซ่อมแซมก็ไม่จำเป็นต้องแจ้งหมายเลขเครื่อง หากจะสั่งชิ้นส่วนผ่าน Self Service Repair Store เป็นการลดความยุ่งยาก ยกเว้นเมนบอร์ดที่ยังต้องยืนยันหมายเลขเครื่อง ส่วนปัญหาการขโมย iPhone ไปแยกชิ้นส่วน จะออกแบบระบบให้รองรับการล็อกเครื่องครอบคลุมถึงชิ้นส่วนจากอุปกรณ์ที่มีการแจ้งโหมดสูญหาย โดยจำกัดการทำงานของขั้นต่อจับคู่ทันที</p>\n<p>แอปเปิลให้ข้อมูลเพิ่มเติมกับ <a href=\"https://www.washingtonpost.com/technology/2024/04/11/apple-repaired-used-parts-pairing/\">The Washington Post</a> ว่าการเปลี่ยนแปลงนี้ จะเริ่มมีผลก่อนกับชิ้นส่วนของตระกูล iPhone 15 และรุ่นใหม่ที่ออกมาหลังจากนี้ มีผลทั้งชิ้นส่วนหน้าจอ แบตเตอรี และกล้อง รวมถึงขยายไปยัง Face ID, Touch ID ด้วย</p>\n<p>ก่อนหน้านี้รัฐโอเรกอนได้<a href=\"https://www.blognone.com/node/138949\">ออกกฎหมาย Right to Repair Act</a> ซึ่งมีประเด็นสำคัญเหมือนกับประกาศของแอปเปิลนี้คือห้ามล็อกส่วนประกอบ จนการซ่อมไม่สามารถนำชิ้นส่วนใช้ข้ามเครื่องได้</p>\n<p>ที่มา: <a href=\"https://www.apple.com/newsroom/2024/04/apple-to-expand-repair-options-with-support-for-used-genuine-parts/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/553fa442f0f930bee6f23cde648d941a.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/right-to-repair\">Right-to-Repair</a></div><div><a href=\"/topics/iphone\">iPhone</a></div><div><a href=\"/topics/iphone-15\">iPhone 15</a></div><div><a href=\"/topics/iphone-15-pro\">iPhone 15 Pro</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7be3d0af18214c1b00e7bc1a3389c9898f07b6ab08ef43187b8917896c066c0d","category":"Thai"}