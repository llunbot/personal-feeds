{"title":"ซีอีโอ Duolingo บอกในอนาคต AI จะสอนหนังสือเป็นหลัก ส่วนโรงเรียนเป็นแค่สถานรับเลี้ยงเด็ก","link":"https://www.blognone.com/node/146621","date":1748251379000,"content":"<span>ซีอีโอ Duolingo บอกในอนาคต AI จะสอนหนังสือเป็นหลัก ส่วนโรงเรียนเป็นแค่สถานรับเลี้ยงเด็ก</span>\n\n  <div>\n    <div>Body</div>\n              <div><p>Luis von Ahn ซีอีโอ Duolingo บอกว่าในอนาคต AI อาจสอนหนังสือได้ดีกว่ามนุษย์ ซึ่งอาจเปลี่ยนบทบาทของโรงเรียนไปเลย เนื่องจาก AI สามารถปรับบทเรียนให้เหมาะกับนักเรียนแต่ละคนแบบเรียลไทม์ ซึ่งครูที่ดูแลเด็ก 30 คนพร้อมกันทำแบบนั้นไม่ได้</p>\n<p>แต่นั่นไม่ได้หมายความว่าครูหรือโรงเรียนจะหายไป Von Ahn มองว่าโรงเรียนอาจกลายเป็นสถานที่ดูแลเด็ก หรือศูนย์การเรียนรู้แบบมีคนคุม ส่วนคุณครูก็เปลี่ยนมาเป็นที่ปรึกษา หรือผู้ช่วยมากกว่าคนสอนหลัก เพราะยังไงก็ต้องมีคนดูแลเด็กอยู่ดี</p>\n<p>Von Ahn มองว่าการเปลี่ยนแปลงจะไม่เกิดขึ้นรวดเร็ว เพราะระบบการศึกษามีทั้งกฎระเบียบ วัฒนธรรม และโครงสร้างเดิม ๆ ที่ฝังลึก แต่ในประเทศที่ต้องการการศึกษาที่ขยายผลได้เร็ว AI อาจเข้ามามีบทบาทหลักเร็วกว่าที่คิด</p>\n<p>ที่มา: <a href=\"https://www.businessinsider.com/duolingo-ceo-schools-ai-future-childcare-2025-5\">Business Insider</a></p>\n</div>\n          </div>\n<span><a href=\"https://www.blognone.com/user/boompw\">boompw</a></span>\n<span><time>Mon, 26/05/2025 - 16:22</time>\n</span>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47018b4105a3715d4ce7df9244eb37d56276b4ab7eb420dcda88451a69405250","category":"Thai"}