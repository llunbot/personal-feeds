{"title":"ห้องวิจัยทั่วโลกทดสอบ  LK-99 หลังทีมวิจัยเกาหลีระบุว่าเป็น Superconductor ที่อุณหภูมิห้อง","link":"https://www.blognone.com/node/135078","date":1690901558000,"content":"<div><div><div><p>สัปดาห์ที่ผ่านมาทีมวิจัยจากบริษัท Quantum Energy Research Centre ตีพิมพ์รายงานวิจัยแบบไม่ผ่านการตรวจทาน (peer review) ระบุว่าสาร LK-99 (CuO<sub>25</sub>P<sub>6</sub>Pb<sub>9</sub>) มีคุณสมบัติตัวนำยิ่งยวด (superconductor) ที่อุณหภูมิห้อง หาก LK-99 มีคุณสมบัติตามที่อ้างจริงก็นับว่าเป็นความก้าวหน้าของวงการวัสดุศาสตร์อย่างมาก และทางทีมวิจัยระบุว่าจะใช้ LK-99 ในการพัฒนาคอมพิวเตอร์ควอนตัม</p>\n<p>ตอนนี้ห้องปฎิบัติการวิจัยจำนวนมากทั่วโลกกำลังพยายามผลิต LK-99 และตรวจสอบคุณสมบัติของมัน เช่น Argonne National Laboratory ของสหรัฐฯ ก็กำลังผลิต LK-99 และตรวจสอบว่าเป็นตัวนำยิ่งยวดจริงหรือไม่ หลายทีมพยายามทำซ้ำแล้วพบ LK-99 ไม่มีคุณสมบัติตัวนำยิ่งยวดจริง แต่มีคุณสมบัติความเป็นแม่เหล็ก (<a href=\"https://www.bilibili.com/video/BV14p4y1V7kS/\">วิดีโอจาก Huazhong University of Science and Technology</a>)</p>\n<p>Michael Norman จาก Argonne National Laboratory ระบุว่าข้อมูลงานวิจัยนั้นดูไม่น่าเชื่อถือหนัก แต่ก็ระบุว่ารายงานบอกชัดเจนว่าจะสังเคราะห์ LK-99 ได้อย่างไร เราจึงน่าจะเห็นบทสรุปว่า LK-99 เป็นตัวนำยิ่งยวดได้จริงหรือไม่ในเร็วๆ นี้</p>\n<p>ที่มา - <a href=\"https://www.science.org/content/article/spectacular-superconductor-claim-making-news-here-s-why-experts-are-doubtful\">Science.org</a></p>\n<p><img alt=\"No Description\" src=\"https://www.blognone.com/sites/default/files/externals/bcf774c37a4fc279b8976389ff507e31.png\" /></p>\n</div></div></div><div><div>Topics: </div><div><div><a href=\"/topics/science\">Science</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e020c2ab0cdae22f3c82b15db92379d097b7141fee1dabccc180166d20adaad1","category":"Thai"}