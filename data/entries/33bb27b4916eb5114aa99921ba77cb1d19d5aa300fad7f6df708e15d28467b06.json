{"title":"Telegram รองรับไลฟ์สตรีม แบบไม่จำกัดจำนวนผู้เข้าชมแล้ว","link":"https://www.blognone.com/node/124546","date":1630513581000,"content":"<div><div><div><p>Telegram ประกาศอัพเดตแอปสู่เวอร์ชัน 8.0 มีฟีเจอร์สำคัญคือการไลฟ์สตรีม ที่ไม่จำกัดจำนวนผู้เข้าชม ทั้งใน Group และ Channel เป็นการขยายจากขีดจำกัด<a href=\"https://www.blognone.com/node/123998\">ในเวอร์ชันก่อนหน้านี้ที่ 1,000 คน</a> การขยายจำนวนคนดูไม่จำกัดนี้ทำให้ Telegram บอกว่าผู้ใช้งานสามารถสร้างสถานีโทรทัศน์ของตนเองได้เลย และยังเพิ่มเพิ่มเพื่อนที่ร้องขอ ให้มาแชร์หน้าจอไลฟ์ได้อีกด้วย</p>\n<p>ฟีเจอร์อื่นที่เพิ่มมาในเวอร์ชันนี้ได้แก่ <strong>Flexible Forwarding</strong> ปรับแต่งรูปแบบข้อความส่งต่อได้มากขึ้น, <strong>Jump to Next Channel</strong> ปัดหน้าจอ Channel ด้านล่างสุดเพื่อไปยัง Channel ถัดไปที่ยังไม่ได้อ่าน ทำให้ไม่ต้องสลับหน้ารายชื่อไปมา,  <strong>Choosing a Sticker</strong> แสดงสถานะด้านบนเวลาสนทนา ในแบบเดียวกับ <em>typing…</em> แต่บอกว่ากำลังเลือกสติกเกอร์อยู่</p>\n<p>นอกจากนี้ยังมีฟีเจอร์อื่นได้แก่ สติกเกอร์ที่กำลังมาแรง, อีโมจิแบบเคลื่อนไหวชุดใหม่ และแสดงจำนวนคอมเมนต์ที่ยังไม่ได้อ่าน อัพเดตนี้มีผลแล้วใน Telegram เวอร์ชัน 8.0 เป็นต้นไป</p>\n<p>ที่มา: <a href=\"https://telegram.org/blog/live-streams-forwarding-next-channel\">Telegram</a></p>\n<p><img src=\"https://www.blognone.com/sites/default/files/externals/181393727f180517782fbfcd0e0a92ad.jpg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33bb27b4916eb5114aa99921ba77cb1d19d5aa300fad7f6df708e15d28467b06","category":"Thai"}