{"title":"[ลือ] เฮดเซต AR ของ Apple เปิดตัวปลายปีหน้า - คาดหวังมาแทนที่ iPhone ภายใน 10 ปี","link":"https://www.blognone.com/node/126028","date":1637970827000,"content":"<div><div><div><p>Ming-Chi Kuo นักวิเคราะห์รายงานข่าวสินค้าตัวใหม่ของแอปเปิลคนเดิม ล่าสุดเขาได้ให้ข้อมูลเพิ่มเติมเกี่ยวกับเฮดเซต AR ว่าจะเปิดตัวได้เร็วที่สุดช่วงปลายปีหน้า 2022</p>\n<p>รายละเอียดสเป็ก Kuo บอกว่าใช้ซีพียูหลักตระกูลเดียวกับ M1 ที่ใช้ใน Mac ตอนนี้ ซึ่งมีจุดเด่นคือการใช้พลังงานต่ำ และยังมีซีพียูแยกอีกตัว สำหรับงานประมวลผลรองของเซ็นเซอร์ต่าง ๆ Kuo บอกว่าถึงแม้จะเป็นแว่น AR แต่ก็ให้การแสดงผลที่ดีมีหน้าจอ 4K Micro LED</p>\n<p>ประเด็นสุดท้าย Kuo บอกว่าเฮดเซต AR นี้ สามารถทำงานได้โดยตัวเอง ไม่ต้องจับคู่หรือทำงานร่วมกับ iPhone หรือ Mac รวมทั้งจะรองรับแอพพลิเคชันที่หลากหลาย เขายังบอกว่าแอปเปิลมองไปข้างหน้าว่าเฮดเซต AR นี้ จะมาแทนที่ iPhone ให้ได้ภายในสิบปีข้างหน้า</p>\n<p>ที่มา: <a href=\"https://www.macrumors.com/2021/11/25/kuo-apple-ar-headset-mac-level-computing/\">MacRumors</a></p>\n<p><img src=\"https://www.blognone.com/sites/default/files/externals/e2db2604eb535899f3efe575df34b0aa.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/augmented-reality\">Augmented Reality</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccd802e3a75de2444aa3a13d34a1fd8efb66bd8d09dfa85399207a0982573e73","category":"Thai"}