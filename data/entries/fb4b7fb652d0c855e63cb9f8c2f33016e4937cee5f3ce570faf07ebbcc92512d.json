{"title":"Death Stranding 2 ประกาศวันขาย 26 มิ.ย. 2025 มีตัวละครใหม่คล้าย Solid Snake","link":"https://www.blognone.com/node/145162","date":1741570140000,"content":"<div><div><div><p>Death Stranding 2: On the Beach ประกาศวันวางขาย 26 มิถุนายน 2025 พร้อมเปิดตัวเทรลเลอร์ใหม่ความยาว 10 นาที</p>\n<p>เหตุการณ์ของภาค 2 เกิดขึ้นหลังจากการก่อตั้ง United Cities of America (UCA) เป็นเวลา 11 เดือน โลกเปลี่ยนไปจากเดิมมาก กระบวนการเดินส่งของข้ามเมืองเปลี่ยนไป แต่ตัวเอก Sam Porter Bridges คนเดิมยังต้องเดินส่งของอยู่ (พร้อมกับเด็กที่โตขึ้นแล้ว)</p>\n<p>สิ่งที่น่าสนใจในเทรลเลอร์ใหม่คือตัวละครใหม่ของภาคนี้ Neil ที่มีฉากผูกผ้าคาดหัวแล้วดูยังไงก็เป็น Solid Snake ชัดๆ และยาน Magellan Man ก็ให้ความรู้สึกเหมือนกับหุ่น Metal Gear Rex ในเกม Metal Gear Solid ภาคแรกด้วย</p>\n<p>เกมยังประกาศออกเฉพาะเวอร์ชัน PS5 (โซนี่เป็นผู้จัดจำหน่าย) ในราคา 69.99 ดอลลาร์ และมีเวอร์ชัน Collector’s Edition ขายในราคา 229.99 ดอลลาร์</p>\n<p>ที่มา - <a href=\"https://blog.playstation.com/2025/03/09/death-stranding-2-on-the-beach-launches-june-26-collectors-edition-revealed/\">PlayStation Blog</a>, <a href=\"https://www.ign.com/articles/epic-death-stranding-2-trailer-reveals-release-date-new-gameplay-and-some-serious-metal-gear-vibes\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/82bf1a4f4148c377657a79d07d096952.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/717db96ac46c8c01f9590dda8c88d4d1.jpg\" /></p>\n</div></div></div><div><div>Topics: </div><div><div><a href=\"/topics/death-stranding\">Death Stranding</a></div><div><a href=\"/topics/games\">Games</a></div><div><a href=\"/topics/hideo-kojima\">Hideo Kojima</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb4b7fb652d0c855e63cb9f8c2f33016e4937cee5f3ce570faf07ebbcc92512d","category":"Thai"}