{"title":"Tailwind 4.0 ออกรุ่น Beta 1 เน้นความเร็วในการ build, ไม่ต้องใช้ไฟล์คอนฟิก","link":"https://www.blognone.com/node/143290","date":1732335829000,"content":"<div><div><div><p>โครงการ Tailwind เฟรมเวิร์ค CSS ยอดนิยมออกรุ่น 4.0 Beta 1 เบต้าแรกที่น่าจะแสดงให้เห็นว่าตัวจริงมีฟีเจอร์อะไรบ้าง โดยความเปลี่ยนแปลงมี 4 ด้านหลัก ได้แก่</p>\n<ul>\n<li>ประสิทธิภาพเพิ่มขึ้นชัดเจน: กระบวนการ build แบบเต็มรูปแบบเร็วขึ้น 3.78 เท่า เหลือเพียง 100ms และการทำ incremental rebuild ทำได้แทบจะทันที</li>\n<li>คอนฟิกในตัว CSS เลย: จากเดิมที่การคอนฟิกต่างๆ จะอาศัย ไฟล์ <code>tailwind.config.js</code> เป็นหลัก หลังจากนี้สามารถไปคอนฟิกในไฟล์ CSS โดยตรง ลดไฟล์ในโครงการลงไป</li>\n<li>ลดการพึ่งเครื่องมือภายนอก: การ import ไฟล์ CSS ภายนอก เดิมต้องการปลั๊กอิน <code>postcss-import</code> หรือการ transpile ที่เดิมต้องใช้ <code>autoprefixer</code> และ <code>postcss-preset-env</code> ตอนนี้ใช้ tailwind อย่างเดียวก็เพียงพอ</li>\n<li>รองรับฟีเจอร์ CSS ใหม่ๆ: เช่น CSS cascade layer, color-garmut แบบกว้างกว่า RGB, หรือ container query</li>\n</ul>\n<p>สำหรับผู้ที่ต้องการทดสอบ สามารถติดตั้งแพ็กเกจ <code>tailwindcss@next</code> ได้แล้ว รองรับทั้ง Vite, PostCSS, และคำสั่งตรง</p>\n<p>ที่มา - <a href=\"https://tailwindcss.com/blog/tailwindcss-v4-beta\">Tailwind</a></p>\n<p><img alt=\"No Description\" src=\"https://www.blognone.com/sites/default/files/externals/5cc9d29edf20fcc153fa449445dafdb0.jpg\" /></p>\n</div></div></div><div><div>Topics: </div><div><div><a href=\"/topics/css\">CSS</a></div><div><a href=\"/topics/internet\">Internet</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06026b4ee949f68b26c80ae5bdbaa6b00b5f3a948c3bb68593e5aad788ffacf5","category":"Thai"}