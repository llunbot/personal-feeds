{"title":"DOCOMO เปิดตัวเทคโนโลยี ที่สามารถส่งต่อและสร้างรสสัมผัสอาหารเลียนแบบขึ้นมาได้","link":"https://www.blognone.com/node/137390","date":1703567793000,"content":"<div><div><div><p>NTT DOCOMO ประกาศความร่วมมือกับมหาวิทยาลัย Meiji และบริษัท H2L เปิดตัวเทคโนโลยีต้นแบบที่สามารถสร้างรสชาติเลียนแบบขึ้นมาได้ โดยอาศัยข้อมูลของรสชาติอาหารที่เชื่อมต่อผ่านแพลตฟอร์ม FEEL TECH ของ DOCOMO</p>\n<p>FEEL TECH เป็นแพลตฟอร์มที่จำลองการส่งต่อข้อมูลประสาทสัมผัสทั้ง 5 (รูป รส กลิ่น เสียง สัมผัส) ระหว่างผู้ใช้งาน ซึ่งเทคโนโลยีล่าสุดของ DOCOMO นี้ เป็นการส่งต่อรสชาติอาหาร โดยอาศัยข้อมูลประมาณ 25 ตำแหน่ง เพื่อจำลองการสร้างรสชาติขึ้นมาจาก 5 รสชาติพื้นฐาน (หวาน เปรี้ยว เค็ม ขม และอูมามิ) ด้วยของเหลว 20 ชนิด ทำให้ได้รสชาติที่ใกล้เคียงต้นแบบมากขึ้น และไม่ได้อาศัยแค่คำบรรยาย</p>\n<p>DOCOMO คาดว่าเทคโนโลยีนี้สามารถนำไปต่อยอดใช้กับงานโลกเสมือน ตลอดจนงานภาพยนตร์และอนิเมชัน เพื่อสร้างประสบการณ์ในประสาทสัมผัสของผู้ใช้งานที่สมบูรณ์ยิ่งขึ้น โดย DOCOMO จะเปิดตัวรายละเอียดของเทคโนโลยีนี้ในงาน Open House เดือนมกราคมปีหน้า</p>\n<p>ที่มา: <a href=\"https://www.docomo.ne.jp/english/info/media_center/pr/2023/1221_00.html\">DOCOMO</a> ผ่าน <a href=\"https://japantoday.com/category/tech/docomo-announces-world's-first-technology-that-utilizes-human-augmentation-platform-for-sharing-taste-perceptions\">Japan Today</a></p>\n<p>แผนภาพอธิบายการทำงานของแพลตฟอร์มแชร์รสชาติอาหาร</p>\n<p><img alt=\"No Description\" src=\"https://www.blognone.com/sites/default/files/externals/e6f4673800bdc596d5d648d009dee793.jpg\" /></p>\n</div></div></div><div><div>Topics: </div><div><div><a href=\"/topics/ntt-docomo\">NTT DOCOMO</a></div><div><a href=\"/topics/japan\">Japan</a></div><div><a href=\"/topics/innovation\">Innovation</a></div><div><a href=\"/topics/food\">Food</a></div><div><a href=\"/topics/metaverse\">Metaverse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"541237f5f5b130067fee13f1d5dd9a8e1ff652e64837b6f85642ad9f63aadc8a","category":"Thai"}