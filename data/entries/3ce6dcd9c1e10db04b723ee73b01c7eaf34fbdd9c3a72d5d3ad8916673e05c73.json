{"title":"Xiaomi รายงานผลประกอบการไตรมาส รายได้สมาร์ทโฟนลดลง ในจีนมีสัญญาณฟื้นตัว","link":"https://www.blognone.com/node/133163","date":1679721888000,"content":"<div><div><div><p>Xiaomi รายงานผลประกอบการประจำไตรมาสที่ 4 ปี 2022 รายได้รวม 66,047.4 ล้านหยวน ลดลง 22.8% เมื่อเทียบกับไตรมาสเดียวกันในปีก่อน ผลกระทบหลักจากธุรกิจสมาร์ทโฟน และมีกำไรสุทธิตามบัญชี non-IFRS 1,460.9 ล้านหยวน</p>\n<p>Lu Weibing ประธานกลุ่ม Xiaomi ให้ข้อมูลเพิ่มเติมในช่วงแถลงผลประกอบการว่า ตลาดสินค้าอิเล็กทรอนิกส์ของจีนเริ่มมีสัญญาณฟื้นตัวแล้วตอนนี้ แต่ต้องใช้เวลาสักระยะ</p>\n<p>รายได้จากธุรกิจสมาร์ทโฟนอยู่ที่ 3.67 หมื่นล้านหยวน จำนวนเครื่องส่งมอบ 32.7 ล้านเครื่อง มีสัญญาณที่ดีในจีนโดยจำนวนเครื่องที่ส่งมอบเพิ่มขึ้น 6.8% ส่วนธุรกิจ IoT ไลฟ์สไตล์ มีรายได้ 2.14 หมื่นล้านหยวน เพิ่มขึ้น 12.5% สมาร์ททีวีมีจำนวนส่งมอบ 12.4 ล้านเครื่อง เพิ่มขึ้น 0.6%</p>\n<p>ที่มา: <a href=\"https://ir.mi.com/system/files-encrypted/nasdaq_kms/assets/2023/03/24/7-35-20/HKEX-EPS_20230324_10644395_0.PDF\">Xioami</a> (pdf) และ <a href=\"https://www.reuters.com/technology/chinese-smartphone-maker-xiaomis-fourth-quarter-revenue-profit-slides-2023-03-24/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/ba9919f48bc2104b67863bd4f2e0b407.png\" /></p>\n<p><img alt=\"No Description\" src=\"https://www.blognone.com/sites/default/files/externals/28ce64c5ccae0e8db3e67beabd69e5ce.png\" /></p>\n<p><img alt=\"No Description\" src=\"https://www.blognone.com/sites/default/files/externals/4767d88b0f424f61e4aabc7c0a9ac134.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ce6dcd9c1e10db04b723ee73b01c7eaf34fbdd9c3a72d5d3ad8916673e05c73","category":"Thai"}