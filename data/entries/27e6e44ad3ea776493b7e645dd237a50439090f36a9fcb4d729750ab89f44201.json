{"title":"ไมโครซอฟท์ประกาศแผน Outlook Classic ซัพพอร์ตถึงปี 2029","link":"https://www.blognone.com/node/138615","date":1710081266000,"content":"<div><div><div><p>ไมโครซอฟท์ประกาศ<a href=\"https://www.blognone.com/node/135590\">แผนการย้ายจาก Outlook Classic มาเป็น New Outlook</a> สำหรับลูกค้าฝั่งองค์กร โดยแบ่งออกเป็น 3 ขั้นตอน ปัจจุบันอยู่ในช่วง แรกคือ Opt In ผู้ใช้เป็นฝ่ายเลือกเองว่าจะเข้าร่วมทดสอบ New Outlook ตัวใหม่หรือไม่</p>\n<p>หลังจากนั้น New Outlook จะเข้าสถานะ GA สำหรับลูกค้าองค์กรเมื่อไมโครซอฟท์มองว่าพร้อมมากพอ (ยังไม่ระบุช่วงเวลาชัดเจน แต่<a href=\"https://www.blognone.com/node/135870\">ฝั่งลูกค้าทั่วไป GA ไปแล้ว</a>) แล้วจะทิ้งช่วงอีกอย่างน้อย 12 เดือน เพื่อเข้าขั้นตอนที่สอง Opt Out คือใช้ตัวใหม่เป็นดีฟอลต์ แอดมินองค์กรจำเป็นต้องตั้งค่าเพื่อบอกว่าต้องการใช้ Outlook Classic ต่อไป</p>\n<p>จากนั้นไมโครซอฟท์จะทิ้งช่วงเวลาให้อีกอย่างน้อย 12 เดือน เข้าขั้นตอนที่สามคือ Cutover ผู้ใช้ใหม่ไม่สามารถกดสลับไปใช้ Outlook Classic ได้อีก</p>\n<p>แต่ไม่ได้แปลว่า Outlook Classic จะหยุดซัพพอร์ตตอนเข้าช่วง Cutover โดยไมโครซอฟท์บอกว่าจะยังซัพพอร์ต Outlook Classic ไป \"อย่างน้อย\" ถึงปี 2029</p>\n<p><img alt=\"No Description\" src=\"https://www.blognone.com/sites/default/files/externals/80e8843da5a7c2d68a012b82786fdc68.png\" /></p>\n<p>ตารางเวลา 3 ขั้นตอนแบบคร่าวๆ (ยังไม่ระบุช่วงเวลาละเอียด บอกแค่ว่าจากช่วง GA ไปขั้นที่สอง และขั้นที่สาม จะเว้นให้อย่างน้อย 12 เดือน)</p>\n<p><img alt=\"No Description\" src=\"https://www.blognone.com/sites/default/files/externals/4980a40b0dedbe43bb8f591e52cade8a.jpg\" /></p>\n<p>New Outlook ยังมีฟีเจอร์หลายอย่างที่ขาดหายไปจาก Outlook Classic รวมถึงการเลือกใช้เทคโนโลยีเว็บแอพตัวเดียวกับ Outlook.com ก็ส่งผลให้มีปัญหาประสิทธิภาพ (เทียบกับ Outlook Classic ที่เป็นเนทีฟ) จึงทำให้ New Outlook ถูกวิจารณ์อย่างมาก ใครอยากอ่านคอมเมนต์ของผู้ใช้งานก็ตามไปอ่านได้ที่ต้นทาง</p>\n<p>ที่มา - <a href=\"https://techcommunity.microsoft.com/t5/outlook-blog/new-outlook-for-windows-a-guide-to-product-availability/ba-p/4078895\">Outlook Blog</a></p>\n</div></div></div><div><div>Topics: </div><div><div><a href=\"/topics/outlook\">Outlook</a></div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27e6e44ad3ea776493b7e645dd237a50439090f36a9fcb4d729750ab89f44201","category":"Thai"}