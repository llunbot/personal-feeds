{"title":"Vivo ผงาด ครองแชมป์สมาร์ทโฟนจีนไตรมาส 2/2024, แอปเปิลหลุด Top 5 ตลาดจีนแล้ว","link":"https://www.blognone.com/node/141110","date":1722051013000,"content":"<div><div><div><p>บริษัทวิจัยตลาด Canalys และ IDC ออกรายงานส่วนแบ่งสมาร์ทโฟนจีน ประจำไตรมาส 2/2024 ให้ผลออกมาตรงกันว่า Vivo ผงาดขึ้นมาเป็นเบอร์หนึ่งของตลาดจีนได้สำเร็จ และแอปเปิลหลุดจาก Top 5 ผู้ขายสมาร์ทโฟนจีนไปเรียบร้อยแล้ว</p>\n<p>Canalys ให้ Vivo เป็นอันดับหนึ่งด้วยส่วนแบ่งตลาด 19%, อันดับสอง Oppo 16%, อันดับสาม Honor 15%, อันดับสี่ Huawei 15%, อันดับห้า Xiaomi 14%, อันดับหก Apple 14% แถมยอดขายลดลง 2% จากไตรมาสเดียวกันของปีที่แล้ว ภาพรวมตลาดของไตรมาสสองกลับมาเติบโตถึง 10%</p>\n<p>ส่วน IDC ให้ Vivo เป็นอันดับหนึ่งด้วยส่วนแบ่ง 18.5% แต่อันดับสองกลับเป็น Huawei ที่ 18.1%, อันดับสาม Oppo 15.7%, อันดับสี่ Honor 14.5%, อันดับห้า Xiaomi 14.0% ภาพรวมตลาดเติบโต 8.9%</p>\n<p>IDC บอกว่าความสำเร็จของ Vivo ในการกระโดดจากอันดับห้ามาเป็นแชมป์ภายในไตรมาสเดียว มาจากยอดขายมือถือใหม่ๆ ในระดับราคาถูก-กลาง แต่ถ้าดูภาพรวมไตรมาส 1+2 รวมกัน แชมป์ยังเป็น Huawei อยู่</p>\n<p>ที่มา - <a href=\"https://canalys.com/newsroom/china-smartphone-market-Q2-2024\">Canalys</a>, <a href=\"https://www.idc.com/getdoc.jsp?containerId=prAP52467524\">IDC</a>, <a href=\"https://www.theregister.com/2024/07/26/iphone_kicked_out_of_chinas/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/6d46f8b983368bde324675658fee3f37.png\" /></p>\n<p><img alt=\"No Description\" src=\"https://www.blognone.com/sites/default/files/externals/bb7041112676fd67911c79f2c9e48fd8.png\" /></p>\n<p><img src=\"https://www.idc.com/getfile.dyn?containerId=prAP52467524&amp;attachmentId=47522531\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/canalys\">Canalys</a></div><div><a href=\"/topics/idc\">IDC</a></div><div><a href=\"/topics/market-share\">Market Share</a></div><div><a href=\"/topics/apple\">Apple</a></div><div><a href=\"/topics/china\">China</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"53c0e9363806c5fffb05fcd7402331bd432f4b83e88c51757bfc97d235ed9d80","category":"Thai"}