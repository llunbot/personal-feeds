{"title":"Sony บอก PS5 Pro ราคาแพงไม่ส่งผลเชิงลบ เป้าหมายคือผู้เล่นฮาร์ดคอร์","link":"https://www.blognone.com/node/143062","date":1731386965000,"content":"<div><div><div><p>แม้ PlayStation 5 Pro จะเปิดราคาที่ถึง 699 ดอลลาร์ หรือ 29,490 บาท แพงกว่ารุ่นธรรมดาเกือบ 2 เท่า ซึ่งสร้างเสียงวิจารณ์อย่างมากจากแฟนๆ</p>\n<p>ล่าสุด Hiroki Totoki ประธานบริษัท, COO และ CFO ของ Sony แสดงความเห็นกับนักลงทุนว่า ราคาที่แพงขึ้นของ PS5 Pro จะไม่ส่งผลกระทบเชิงลบกับบริษัท แม้จะมีเสียงวิจารณ์ค่อนข้างมากก็ตาม</p>\n<p>ข้อมูลนี้มาจากแอคเคาท์ <a href=\"https://x.com/Genki_JPN/\">@Genki_JPN</a> นักข่าวและคอนเทนต์ครีเอเตอร์สายเกมของญี่ปุ่น ที่รายงานคำตอบของ Totoki ในการ<a href=\"https://www.irwebmeeting.com/sony/vod/20241108/iV4EH9gG/202503_2q_02_en/index.html\">แถลงผลประกอบการ</a> โดยเจ้าตัวเสริมด้วยว่า เป้าหมายของ PS5 Pro คือผู้เล่นกลุ่มฮาร์ดคอร์</p>\n<p>ที่มา - <a href=\"https://x.com/Genki_JPN/status/1854839684054368505\">@Genki_JPN</a></p>\n<p><img src=\"https://www.blognone.com/sites/default/files/externals/0eb0b7334a214268fa0f08334e0d081c.jpeg\" /></p>\n</div></div></div><div><div>Topics: </div><div><div><a href=\"/topics/ps5-pro\">PS5 Pro</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc2c59aa131309a77f8763e2edebc98cf21b1f783ba97e7da6b9b1d783f98cf6","category":"Thai"}