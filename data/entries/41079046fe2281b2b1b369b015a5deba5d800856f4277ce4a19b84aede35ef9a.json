{"title":"รอกันอีกนาน ภาพยนตร์ Minecraft ได้กำหนดฉายใหม่ 9 เมษายน 2025","link":"https://www.blognone.com/node/133322","date":1680753314000,"content":"<div><div><div><p>Warner Bros. ประกาศวันฉายภาพยนตร์ Minecraft (ที่หลายคนลืมไปแล้วว่ามีอยู่) เป็นวันที่ 9 เมษายน 2025 หรืออีกราว 2 ปีเต็ม</p>\n<p>โครงการภาพยนตร์ Minecraft เป็นอีกมหากาพย์ที่จะทำกันมานานเกือบ 10 ปีแล้วยังไม่สำเร็จสักที โดย <a href=\"https://www.blognone.com/node/53870\">Warner Bros. ได้สิทธิดัดแปลงเกม Minecraft เป็นภาพยนตร์มาตั้งแต่ปี 2014</a> <a href=\"https://www.blognone.com/node/82731\">ประกาศวันฉายครั้งแรกว่าจะเป็นปี 2019</a> แต่ก็มี<a href=\"https://www.blognone.com/node/104379\">เหตุต้องเปลี่ยนตัวผู้กำกับในปี 2018</a> และเปลี่ยนผู้กำกับอีกหลายรอบ จนล่าสุดได้ Jared Hess ผู้กำกับเรื่อง Napoleon Dynamite มารับงาน</p>\n<p>ตอนนี้ยังมีข้อมูลของภาพยนตร์น้อยมาก บอกแค่ว่าเป็นเรื่องของคนหนุ่มสาวที่ต่อสู้กับ Ender Dragon มังกรบอสของ Minecraft โดยจะได้ Jason Momoa จาก Game of Thrones และ <a href=\"https://www.blognone.com/node/103772\">See</a> มารับบทนำ</p>\n<p>ที่มา - <a href=\"https://www.yahoo.com/entertainment/warner-bros-shifts-aquaman-2-203257025.html\">Yahoo Entertainment</a>, <a href=\"https://www.ign.com/articles/minecraft-movie-finally-has-a-release-date\">IGN</a></p>\n<p><img alt=\"No Description\" src=\"https://www.blognone.com/sites/default/files/externals/7528a4be93a25dae0f649e0472c78fb1.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/warner-bros\">Warner Bros.</a></div><div><a href=\"/topics/movie-0\">Movie</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41079046fe2281b2b1b369b015a5deba5d800856f4277ce4a19b84aede35ef9a","category":"Thai"}