{"title":"รีวิว TCL 20R 5G มือถือสุดคุ้มสำหรับสายประหยัด รองรับ 5G ซิมคู่ ราคา 6,990 บาท","link":"https://www.blognone.com/node/125694","date":1636087857000,"content":"<div><div><div><p>ในปีนี้ราคามือถือที่รองรับ 5G ถูกลงมาก จากในปีก่อนที่มือถือ 5G ส่วนใหญ่จะมีราคาราวๆ หนึ่งหมื่นบาทหรือต่ำกว่าหนึ่งหมื่นบาทไม่มากนัก แต่ปีนี้มือถือรุ่นกลางราคาไม่แพงก็เริ่มรองรับ 5G กันเยอะแล้ว และเพราะดีเลย์ที่ต่ำกว่า เครือข่าย 5G จึงนำไปใช้กับกิจกรรมที่ทำบนมือถือได้หลายอย่าง ทั้งแย่งกดคูปองเว็บช็อปปิ้ง แย่งกดบัตรคอนเสิร์ต และแย่งกัน F ข้าวของเครื่องใช้ในไลฟ์ขายของ แถม 5G ก็เริ่มแพร่หลายมากขึ้นมากแล้วในบ้านเรา</p>\n<p>วันนี้ผู้เขียนมีมือถืออีกรุ่นที่รองรับเครือข่าย 5G ในประเทศไทยมารีวิว ซึ่งถึงจะมาพร้อมกับสเปกไม่ได้หวือหวานัก อาจไม่ได้เหมาะกับคนเล่นเกมหรือต้องการมือถือไฮเอนด์ แต่น่าจะพอใช้งานสำหรับคนทำงาน หรือต้องการมือถือราคาประหยัด ที่รองรับ 5G ได้</p>\n<p><img src=\"https://www.blognone.com/sites/default/files/externals/3d1c8a2a0bd723f3ea0e7e68135dd67b.png\" /></p>\n<p><strong>สเปกเบื้องต้น</strong></p>\n<ul>\n<li>หน้าจอ IPS LCD 6.52 นิ้ว ความละเอียด HD+ อัตรารีเฟรช 90Hz</li>\n<li>ชิปประมวลผล MediaTek Dimensity 700</li>\n<li>แรม 4GB</li>\n<li>หน่วยความจำภายใน 128GB (รองรับ MicroSD สูงสุด 1TB)</li>\n<li>กล้องหลัง 3 กล้อง</li>\n<li>กล้องหลัก 13MP f/2.2</li>\n<li>กล้องมาโคร 2MP f/2.4</li>\n<li>depth sensor 2MP f/2.4</li>\n<li>กล้องหน้า 8MP</li>\n<li>แบตเตอรี่ 4500 mAh ที่ชาร์จ 10W</li>\n<li>สแกนลายนิ้วมือด้านหลังเครื่อง</li>\n<li>รัน Android 11 ครอบด้วย TCL UI 3.0</li>\n<li>รองรับ 5G (Dual Standby), WiFi 5Ghz, Bluetooth 5.1 มีรูหูฟัง</li>\n</ul>\n<p><img src=\"https://www.blognone.com/sites/default/files/externals/307ea8c6db95e148b8e4ce076ffcbfb9.jpg\" /></p>\n<p>สเปกอาจจะไม่ได้มีอะไรหวือหวานัก ใช้ชิป MediaTek Dimensity 700 ซึ่งก็เป็นชิประดับกลาง การใช้งานทั่วไป เล่นเน็ต ถ่ายภาพ ดูคอนเทนต์ หรือใช้งานแอปต่างๆ ทำได้ปกติไม่มีหน่วง</p>\n<p>แต่ Dimensity 700 มีข้อได้เปรียบเรื่องการรองรับ 5G สองซิมแบบ Dual Standby คือใช้สัญญาณ 5G พร้อมกันได้ทั้ง 2 ซิม และรองรับ 5G ทั้งแบบ NSA (Non-Standalone) หรือ 5G ที่ใช้ควบคู่กับ 4G ในปัจจุบัน และแบบ SA (Stand Alone) หรือ 5G แบบใช้สัญญาณบนเครือข่าย 5G ล้วนๆ ที่เริ่มมีให้ใช้งานแล้วบางค่าย แต่</p>\n<p>ส่วนกล้องให้มาค่อนข้างแปลก คือแม้จะมี 3 กล้อง แต่ก็ไม่มีเลนส์ซูมหรือเลนส์อัลตร้าไวด์ ให้มาเป็นกล้องมาโครกับ depth sensor แทน ลำโพงมีลำโพงเดียวอยู่ด้านล่าง ปุ่มปรับเสียงและพาวเวอร์อยู่ด้านขวา สแกนลายนิ้วมือด้านหลัง และมีสแกนใบหน้าแบบออปติคัล กับอีกจุดที่น่าสนใจคือยังมีรูหูฟังอยู่</p>\n<p><img src=\"https://www.blognone.com/sites/default/files/externals/1553d05bb57951e89756d9dbd37beddd.jpg\" /><em>กล้องหลัง กับเซ็นเซอร์ลายนิ้วมือ</em></p>\n<p><img src=\"https://www.blognone.com/sites/default/files/externals/7fd5046240767848215fc23681b9ab3b.jpg\" /><em>ลำโพงและพอร์ตชาร์จ USB-C</em></p>\n<p>UI ของ TCL ก็เป็น UI ครอบของฝั่งแอนดรอยด์ตามที่เคยชิน ไอค่อนใหญ่สบายตา ใช้งานง่ายตามปกติ ภายในให้แรมมา 4GB ความจุ 128GB แต่ใส่ microSD card ได้ถึง 1TB ถ้าใครมีความจำเป็นต้องใช้พื้นที่เก็บข้อมูลเยอะจริงๆ</p>\n<p><img src=\"https://www.blognone.com/sites/default/files/externals/7736785e7b7ea13010f1a9f5ae213bb6.jpg\" /></p>\n<p>หน้าจอเป็นแบบ IPS LCD สีจึงไม่สดเท่า OLED หรือ AMOLED และมุมมองอาจไม่กว้างมากนัก ถ้ามองเอียงๆ ก็จะรู้สึกว่ามืดกว่ามองตรงๆ แต่เมื่อเป็นหน้าจอมือถือ จึงไม่ได้มีปัญหาอะไรมาก ยกเว้นถ้าจะดูคอนเทนต์กับเพื่อนหรือแฟนก็อาจจะลำบากหน่อย</p>\n<p>ข้อดีของจอคือให้มาเป็น 90Hz และ touch sampling rate อยู่ที่ 180Hz หน้าจอจึงรู้สึกลื่นไหล ไวต่อการสัมผัส ทำให้ไม่รู้สึกหน่วงเวลาใช้งาน หรือตอนเลื่อนหน้าเว็บหรือแอปไปมา การดูคอนเทนต์เช่น YouTube ทำได้แบบสบายๆ แต่เสียดายที่ลำโพงตัวเดียวที่ให้มา คุณภาพเสียงไม่ดีนัก แนะนำว่าใช้หูฟังน่าจะได้รายละเอียดเสียงที่ครบถ้วนกว่า</p>\n<p><img src=\"https://www.blognone.com/sites/default/files/externals/d35cd747a1abf47c5b4b29fa31e06fbe.jpg\" /></p>\n<p><strong>กล้อง</strong></p>\n<p>กล้องหลังให้มา 3 กล้อง คุณภาพพอใช้ ใช้ถ่ายรูปทั่วๆ ไปได้ ค่อนข้างแปลกที่ไม่มีกล้องอัลตร้าไวด์หรือกล้องซูมแบบมือถือ 3 กล้องรุ่นอื่นๆ แต่ให้กล้องหลัก 13MP มากับกล้องมาโคร และ depth sensor 2MP แทน แต่ก็พอรับได้ในมือถือระดับราคานี้ เพราะน่าจะเป็นส่วนที่ต้องตัดไปเพื่อใช้ชิปที่รองรับ 5G ส่วนกล้องหน้า 8MP คุณภาพพอใช้ตามระดับราคา</p>\n<p><strong>ตัวอย่างภาพถ่าย</strong></p>\n<p><img src=\"https://www.blognone.com/sites/default/files/externals/9dedb287510532f910bd8c6601bcaad6.jpg\" /><em>ภาพจากกล้องหลัก</em></p>\n<p><img src=\"https://www.blognone.com/sites/default/files/externals/b4872cad4a7d2fc596eed468b56571bb.jpg\" /><em>ภาพจากกล้องหลัก ซูมดิจิทัล 2x</em></p>\n<p><img src=\"https://www.blognone.com/sites/default/files/externals/0f04b11b0a10db8978bcca378089e5ea.jpg\" /><em>ภาพจากกล้องหลัก</em></p>\n<p><img src=\"https://www.blognone.com/sites/default/files/externals/1d8ba48bf26584ddfbbd11cfbbd87bd4.jpg\" /><em>ภาพจากกล้องหลัก</em></p>\n<p><img src=\"https://www.blognone.com/sites/default/files/externals/91064c1ebdedf1c7bef5d87225d0a28a.jpg\" /><em>ภาพจากกล้องหลัก ช่วงเย็น</em></p>\n<p><img src=\"https://www.blognone.com/sites/default/files/externals/ca3816dab185c4a78e6e2cf2f3fad839.jpg\" /><em>ภาพจากกล้องหลัก ช่วงกลางคืน</em></p>\n<p><img src=\"https://www.blognone.com/sites/default/files/externals/d36d6be06f68a1c1917b72d530fb9048.jpg\" /><em>ภาพจากกล้องหน้า</em></p>\n<p><strong>สรุป</strong></p>\n<p>แม้ TCL 20R 5G จะไม่ได้มีสเปกที่หวือหวามากนัก แต่ก็เป็นมือถือระดับกลางที่มาพร้อมชิปที่รองรับ 5G พร้อมกันสองซิมในราคาที่จับต้องได้ เหมาะจะใช้เป็นมือถือเครื่องที่เน้นใช้งานอินเทอร์เน็ต ปล่อยฮอตสปอต หรือใช้ในการทำงานผ่านแอปต่างๆ วิดีโอคอล หรือใช้เป็นเครื่องสำรองเน้นการใช้เน็ตหรือโทรสำหรับทำงาน</p>\n<p>ถ้ามองราคาเต็ม TCL 20R 5G น่าจะมีคู่แข่งสำคัญจาก Xiaomi เช่น <a href=\"https://www.blognone.com/node/120450\">Redmi Note 9T</a> หรือรุ่นอื่นที่ราคาใกล้เคียงกัน แต่สเปกโหดกว่า แต่จุดขายของ TCL 20R 5G น่าจะเป็นโปรโมชั่นค่ายมือถือ ที่แบบผูกโปรมีส่วนลดเครื่องจนเหลือต่ำสุดในราคา 990 บาท ซึ่งน่าจะคุ้มไปอีกระดับ</p>\n<p><img src=\"https://www.blognone.com/sites/default/files/externals/8093dac59fed86c6324fe7f32e43ac96.jpg\" /></p>\n</div></div></div><div><div>Topics: </div><div><div><a href=\"/topics/tcl\">TCL</a></div><div><a href=\"/topics/mobile\">Mobile</a></div><div><a href=\"/topics/review\">Review</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"161a3b288e31aa36fe34bcdfafcf1cb5975ae670942834f623389434d3b8daef","category":"Thai"}