{"title":"Tencent ไตรมาส 1/2023 เติบโตสูง ตามการฟื้นตัวของจีนและธุรกิจโฆษณา","link":"https://www.blognone.com/node/133876","date":1684367099000,"content":"<div><div><div><p>Tencent รายงานผลประกอบการของไตรมาสที่ 1 ปี 2023 มีรายได้รวม 1.5 แสนล้านหยวน เพิ่มขึ้น 11% จากช่วงเดียวกันในปีก่อน และมีกำไรสุทธิเพิ่มขึ้นเป็น 3.25 หมื่นล้านหยวน</p>\n<p>Ma Huateng ซีอีโอ Tencent กล่าวว่าการเติบโตมาจากทั้งการบริโภคภายในประเทศจีนที่ฟื้นตัว รายได้จากเกมมีแนวโน้มที่ดีขึ้น และธุรกิจโฆษณาออนไลน์ยังรักษาระดับการเติบโตได้ดี นอกจากนี้ยังพูดถึงการลงทุนใน AI ว่ามีโอกาสอีกมากข้างหน้า และมองว่า AI จะเติบโตอีกหลายเท่าตัวจากนี้</p>\n<p>รายได้จากธุรกิจเกมนอกจีนเติบโต 25% เป็น 1.32 หมื่นล้านหยวน จากเกมใหม่ได้แก่ Goddess of Victory: Nikke และ Triple Match 3D ส่วนธุรกิจเกมในจีนเติบโต 6% เป็น 3.51 หมื่นล้านหยวน รายได้จากโฆษณาออนไลน์เพิ่มขึ้น 17% เป็น 2.1 หมื่นล้านหยวน โดยเติบโตสูงจากระบบโฆษณาวิดีโอสั้นใน WeChat และ Mini Program ใน WeChat และกลุ่มธุรกิจฟินเทคก็เติบโตสูงเช่นกัน 14% เป็น 4.87 หมื่นล้านหยวน</p>\n<p>ที่มา: <a href=\"https://static.www.tencent.com/uploads/2023/05/17/7b07c1a2b0befc1a89a6fc4219ed6cae.pdf\">Tencent</a> และ <a href=\"https://www.scmp.com/tech/big-tech/article/3220874/tencent-posts-11-cent-rise-quarterly-revenue-buoyed-advertising-and-game-sales-chinas-economy\">South China Morning Post</a></p>\n<p><img src=\"https://www.blognone.com/sites/default/files/externals/fdd75775cd6b8348f4db9f4ca5fd8c39.jpg\" alt /></p>\n<p><img alt=\"No Description\" src=\"https://www.blognone.com/sites/default/files/externals/1422e75e6ed109b35228cd065bc8c105.png\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd9cf60453b33bca4cbce5ed8997f1bec24cad5d91ee1c784b95d829bf701256","category":"Thai"}